<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0009', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:209'>　周官總義卷三　　　　　宋　易袚　撰</span><br/>
<span class='tline' id='l10' data-llen='209:227'>膳夫掌王之食飲膳羞以養王及后世子</span><br/>
<span class='tline' id='l11' data-llen='227:250'>　食飲膳羞雖曰養王及后世子然后世子謂之及者</span><br/>
<span class='tline' id='l12' data-llen='250:273'>　不敢同乎王也且王者備奉何以謂之養曰有養其</span><br/>
<span class='tline' id='l13' data-llen='273:296'>　徳者有養其體者酒正之五齊三酒四飲則異其酌</span><br/>
<span class='tline' id='l14' data-llen='296:319'>　庖人之六畜六獸六禽則異其獻至於食醬一職亦</span><br/>
<span class='tline' id='l15' data-llen='319:342'>　且眡羮醬飲食之齊均鹹酸辛苦之味㑹牛羊犬豕</span><br/>
<span class='tline' id='l16' data-llen='342:368'><a onclick="displayPageImage('KR1d0009', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='368:391'>　魚鴈之宜豈真養其體哉昔晉平公燕樂於卿佐有</span><br/>
<span class='tline' id='l18' data-llen='391:414'>　喪之時區區一宰夫乃能酌以飲工而罪其司聰酌</span><br/>
<span class='tline' id='l19' data-llen='414:437'>　以飲嬖而罪其司明酌以自飲而罪其司味且曰味</span><br/>
<span class='tline' id='l20' data-llen='437:460'>　以行氣氣以實志志以定言言以出令臣實司味二</span><br/>
<span class='tline' id='l21' data-llen='460:483'>　御失官而君弗命臣之罪也夫燕樂之戒何與於刀</span><br/>
<span class='tline' id='l22' data-llen='483:506'>　七之職盖用之不以其道行之不以其時肥鮮甘㫖</span><br/>
<span class='tline' id='l23' data-llen='506:529'>　之是耽而貪冐沈酣之弗戢司味之罪與司聰司眀</span><br/>
<span class='tline' id='l24' data-llen='529:552'>　之蔽君徳者等耳其責莫重焉此膳夫之所以奉至</span><br/>
<span class='tline' id='l25' data-llen='552:578'><a onclick="displayPageImage('KR1d0009', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='578:601'>　尊雖養其體亦所以養君徳也至后世子則特共其</span><br/>
<span class='tline' id='l27' data-llen='601:624'>　膳羞而已然亦掌於膳夫者以見王者之一内外公</span><br/>
<span class='tline' id='l28' data-llen='624:647'>　天下而人主備奉亦且以奄寺主之其初欲以成其</span><br/>
<span class='tline' id='l29' data-llen='647:670'>　私而終至於失嚴重之體忘警戒之意與成周設膳</span><br/>
<span class='tline' id='l30' data-llen='670:678'>　夫之意異矣</span><br/>
<span class='tline' id='l31' data-llen='678:701'>凡王之饋食用六穀膳用六牲飲用六清羞用百有二</span><br/>
<span class='tline' id='l32' data-llen='701:716'>十品珍用八物醬用百有二十罋</span><br/>
<span class='tline' id='l33' data-llen='716:739'>　進物於尊者曰饋禮之盛者也成周設内饔之職選</span><br/>
<span class='tline' id='l34' data-llen='739:765'><a onclick="displayPageImage('KR1d0009', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='765:788'>　百羞醬物珍物以俟饋而後膳夫得以共王者備物</span><br/>
<span class='tline' id='l36' data-llen='788:811'>　之奉故曰凡王之饋何謂饋莫非食也而六穀為食</span><br/>
<span class='tline' id='l37' data-llen='811:834'>　之主黍稷稻粱苽麥是已莫非膳也而六牲為膳之</span><br/>
<span class='tline' id='l38' data-llen='834:857'>　實馬牛羊犬豕雞是已莫非飲也而六飲以清為貴</span><br/>
<span class='tline' id='l39' data-llen='857:880'>　水漿醴凉醫酏是已羞謂庶羞内則所載國君所加</span><br/>
<span class='tline' id='l40' data-llen='880:903'>　庶羞如牛修鹿脯以至柤梨薑桂之類凡三十一物</span><br/>
<span class='tline' id='l41' data-llen='903:926'>　則百有二十品可以類推也珍亦見於内則曰淳熬</span><br/>
<span class='tline' id='l42' data-llen='926:948'>　曰淳母曰炮豚曰炮牂曰擣珍曰漬曰糁曰肝膋</span><br/>
<span class='tline' id='l43' data-llen='948:974'><a onclick="displayPageImage('KR1d0009', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='974:997'>　凡八物皆味之珍者也醬謂醯人共醯六十罋醢人</span><br/>
<span class='tline' id='l45' data-llen='997:1020'>　共醢六十甕合之則為百有二十罋不言醯醢而謂</span><br/>
<span class='tline' id='l46' data-llen='1020:1043'>　之醬味以醬為主故也凡此皆饋也而饋以食為先</span><br/>
<span class='tline' id='l47' data-llen='1043:1066'>　膳飲珍羞次之孔子所謂肉雖多不使勝食氣於此</span><br/>
<span class='tline' id='l48' data-llen='1066:1072'>　可見矣</span><br/>
<span class='tline' id='l49' data-llen='1072:1095'>王日一舉鼎十有二物皆有俎以樂侑食膳夫授祭品</span><br/>
<span class='tline' id='l50' data-llen='1095:1109'>嘗食王乃食卒食以樂徹于造</span><br/>
<span class='tline' id='l51' data-llen='1109:1132'>　盛饌曰舉王日一舉則朝食也玉藻曰皮弁以日視</span><br/>
<span class='tline' id='l52' data-llen='1132:1158'><a onclick="displayPageImage('KR1d0009', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1158:1181'>　朝遂以食日中而餕是已鼎十有二者牢鼎之牛羊</span><br/>
<span class='tline' id='l54' data-llen='1181:1204'>　豕魚腊腸胃同鼎膚鮮魚鮮腊為鼎凡九陪鼎之臐</span><br/>
<span class='tline' id='l55' data-llen='1204:1227'>　膷膮為鼎凡三陪鼎實於豆而專以牢鼎為物故言</span><br/>
<span class='tline' id='l56' data-llen='1227:1250'>　物皆有俎也以樂侑食者王制曰天子食日舉以樂</span><br/>
<span class='tline' id='l57' data-llen='1250:1274'>　語所謂亞飯三飯四飯皆所以𨗳飲食之和也膳夫</span><br/>
<span class='tline' id='l58' data-llen='1274:1297'>　授祭者曲禮曰殽之序徧祭之謂無所不祭也而有</span><br/>
<span class='tline' id='l59' data-llen='1297:1320'>　虞氏以首為主夏后氏以心為主殷人以肝為主周</span><br/>
<span class='tline' id='l60' data-llen='1320:1343'>　人以肺為主膳夫授王以所祭之物謹之也品嘗食</span><br/>
<span class='tline' id='l61' data-llen='1343:1369'><a onclick="displayPageImage('KR1d0009', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1369:1392'>　者玉藻曰凡食果實者後君子火熟者先君子物物</span><br/>
<span class='tline' id='l63' data-llen='1392:1415'>　先嘗而後進則其所防者微矣卒食以樂徹于造者</span><br/>
<span class='tline' id='l64' data-llen='1415:1436'>　造謂造食之處徹于故處以見有始有卒之義</span><br/>
<span class='tline' id='l65' data-llen='1436:1459'>王齊日三舉大䘮則不舉大荒則不舉大札則不舉天</span><br/>
<span class='tline' id='l66' data-llen='1459:1474'>地有烖則不舉邦有大故則不舉</span><br/>
<span class='tline' id='l67' data-llen='1474:1497'>　王日一舉禮之主乎敬者也又有加于此者焉古者</span><br/>
<span class='tline' id='l68' data-llen='1497:1520'>　祭祀之時散齊七日以齊之致齊三日以定之通神</span><br/>
<span class='tline' id='l69' data-llen='1520:1543'>　人之交接三才之奥凡所以内養其心者無不極其</span><br/>
<span class='tline' id='l70' data-llen='1543:1569'><a onclick="displayPageImage('KR1d0009', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1569:1592'>　至故為之三舉亦所以為敬也又有殺于此者王者</span><br/>
<span class='tline' id='l72' data-llen='1592:1615'>　以四海為家以萬姓為心不幸而有非時之㓙烖不</span><br/>
<span class='tline' id='l73' data-llen='1615:1638'>　虞之變故凡所以貶抑于已者皆内省自疚之道故</span><br/>
<span class='tline' id='l74' data-llen='1638:1661'>　為之不舉亦所以為敬也是三者敬皆寓焉孔子謂</span><br/>
<span class='tline' id='l75' data-llen='1661:1677'>　無終食之間違仁况有天下者乎</span><br/>
<span class='tline' id='l76' data-llen='1677:1700'>王燕食則奉膳贊祭凡王祭祀賓客食則徹王之胙俎</span><br/>
<span class='tline' id='l77' data-llen='1700:1719'>凡王之稍事設薦脯醢王燕飲酒則為獻主</span><br/>
<span class='tline' id='l78' data-llen='1719:1742'>　此四者在日舉之外皆王者飲食之禮王燕食者謂</span><br/>
<span class='tline' id='l79' data-llen='1742:1768'><a onclick="displayPageImage('KR1d0009', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1768:1791'>　日中及夕食非若朝舉為禮之盛故朝舉祭肺而夕</span><br/>
<span class='tline' id='l81' data-llen='1791:1814'>　祭牢肉此則贊牢肉之祭也凡王祭祀賓客食則徹</span><br/>
<span class='tline' id='l82' data-llen='1814:1837'>　王之胙俎者胙亦酢也廟享之禮王獻尸尸胙王將</span><br/>
<span class='tline' id='l83' data-llen='1837:1860'>　幣廟中王祼諸侯諸侯亦胙王胙皆有饌饌皆有爼</span><br/>
<span class='tline' id='l84' data-llen='1860:1883'>　此所以徹王之胙俎也凡王之稍事設薦脯醢者先</span><br/>
<span class='tline' id='l85' data-llen='1883:1906'>　鄭以為日中之間食後鄭以為小事而飲酒皆非禮</span><br/>
<span class='tline' id='l86' data-llen='1906:1929'>　之備此所以設薦脯醢而為王之稍事也王燕飲酒</span><br/>
<span class='tline' id='l87' data-llen='1929:1952'>　則為獻主者燕義曰臣莫敢與君抗禮也然飲酒謂</span><br/>
<span class='tline' id='l88' data-llen='1952:1978'><a onclick="displayPageImage('KR1d0009', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1978:2001'>　之燕即孟子所謂養君子之道膳夫為獻主固曰莫</span><br/>
<span class='tline' id='l90' data-llen='2001:2019'>　敢抗禮然亦廩人繼粟庖人繼肉之意</span><br/>
<span class='tline' id='l91' data-llen='2019:2029'>掌后及世子之膳羞</span><br/>
<span class='tline' id='l92' data-llen='2029:2051'>　庖人共后世子膳夫掌其數而已不敢同乎王也</span><br/>
<span class='tline' id='l93' data-llen='2051:2062'>凡肉脩之頒賜皆掌之</span><br/>
<span class='tline' id='l94' data-llen='2062:2078'>　腊人共之而膳夫掌其頒賜之數</span><br/>
<span class='tline' id='l95' data-llen='2078:2098'>凡祭祀之致福者受而膳之以摯見者亦如之</span><br/>
<span class='tline' id='l96' data-llen='2098:2121'>　羣臣有祭祀而致胙于天子曰致福如都宗人家宗</span><br/>
<span class='tline' id='l97' data-llen='2121:2147'><a onclick="displayPageImage('KR1d0009', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2147:2170'>　人之致福于國者是已其禮大牢以左肩九箇少牢</span><br/>
<span class='tline' id='l99' data-llen='2170:2193'>　以左肩七箇犆豕以左肩五箇然後祭僕展而受之</span><br/>
<span class='tline' id='l100' data-llen='2193:2216'>　膳夫則受之於祭僕而膳之於王所以享羣臣所致</span><br/>
<span class='tline' id='l101' data-llen='2216:2239'>　之福也司士曰掌擯士者膳其摯盖諸臣以其摯進</span><br/>
<span class='tline' id='l102' data-llen='2239:2262'>　見於天子如圭璧皮帛則復以班之惟卿之羔大夫</span><br/>
<span class='tline' id='l103' data-llen='2262:2285'>　之鴈士之雉庶人之鶩工商之雞皆入于膳夫而後</span><br/>
<span class='tline' id='l104' data-llen='2285:2304'>　膳夫膳之於王所以享諸臣所薦之誠也</span><br/>
<span class='tline' id='l105' data-llen='2304:2320'>嵗終則㑹惟王及后世子之膳不㑹</span><br/>
<span class='tline' id='l106' data-llen='2320:2346'><a onclick="displayPageImage('KR1d0009', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2346:2369'>　經㑹不㑹者五皆所以優尊者也掌皮之不㑹裘與</span><br/>
<span class='tline' id='l108' data-llen='2369:2392'>　皮事唯王而已外府之不㑹其服酒正之不㑹其飲</span><br/>
<span class='tline' id='l109' data-llen='2392:2415'>　酒庖人之不㑹其膳禽不特王也而后與焉此言不</span><br/>
<span class='tline' id='l110' data-llen='2415:2438'>　㑹其膳又非特王與后也而世子與焉世子天下之</span><br/>
<span class='tline' id='l111' data-llen='2438:2461'>　本而獨不㑹膳何也膳常禮也日用不可廢者也若</span><br/>
<span class='tline' id='l112' data-llen='2461:2484'>　裘與服則有華靡之戒膳禽飲酒則有盤遊沈湎之</span><br/>
<span class='tline' id='l113' data-llen='2484:2507'>　戒觀有司之㑹不㑹而先王之待世子者有道矣不</span><br/>
<span class='tline' id='l114' data-llen='2507:2530'>　㑹者非謂無㑹不可以有司之法㑹之也大宰以九</span><br/>
<span class='tline' id='l115' data-llen='2530:2556'><a onclick="displayPageImage('KR1d0009', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2556:2579'>　式均節財用其四曰羞服之式大府頒財之市法亦</span><br/>
<span class='tline' id='l117' data-llen='2579:2602'>　曰闗市之賦以待王之膳服非惟闗市有制不可過</span><br/>
<span class='tline' id='l118' data-llen='2602:2625'>　取而亦羞服有式不可妄供惟大宰以道制之此膳</span><br/>
<span class='tline' id='l119' data-llen='2625:2633'>　夫所以不㑹</span><br/>
<span class='tline' id='l120' data-llen='2633:2656'>庖人掌共六畜六獸六禽辨其名物凡其死生鱻薧之</span><br/>
<span class='tline' id='l121' data-llen='2656:2677'>物以共王之膳與其薦羞之物及后世子之膳羞</span><br/>
<span class='tline' id='l122' data-llen='2677:2700'>　膳夫之職備物之奉以養乎君者也庖人之職致君</span><br/>
<span class='tline' id='l123' data-llen='2700:2723'>　之養而辨其物之奉者也六畜即馬牛犬羊豕雞是</span><br/>
<span class='tline' id='l124' data-llen='2723:2749'><a onclick="displayPageImage('KR1d0009', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2749:2772'>　已六獸即狼麕兔麋鹿野豕是已六禽即羔豚麛雉</span><br/>
<span class='tline' id='l126' data-llen='2772:2795'>　犢鴈是已此其名也亦其物也而名物之外又有死</span><br/>
<span class='tline' id='l127' data-llen='2795:2818'>　生鱻薧之物其間或有不時者不中食者臣子其可</span><br/>
<span class='tline' id='l128' data-llen='2818:2841'>　共之於君父乎凡王之膳與其薦羞庖人辨而共之</span><br/>
<span class='tline' id='l129' data-llen='2841:2858'>　一刀匕之間而臣子愛君之道著矣</span><br/>
<span class='tline' id='l130' data-llen='2858:2877'>共祭祀之好羞共喪紀之庶羞賓客之禽獻</span><br/>
<span class='tline' id='l131' data-llen='2877:2900'>　祭祀而有好羞若文王之昌歜曾晳之羊棗其生也</span><br/>
<span class='tline' id='l132' data-llen='2900:2923'>　好之其死也羞之乃事死如事生之意喪紀之庶羞</span><br/>
<span class='tline' id='l133' data-llen='2923:2949'><a onclick="displayPageImage('KR1d0009', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2949:2972'>　則謂虞祔之祭賓客之禽獻則謂乘禽之數以共王</span><br/>
<span class='tline' id='l135' data-llen='2972:2993'>　膳羞之官而共之乃所以仁祭祀賓客喪紀也</span><br/>
<span class='tline' id='l136' data-llen='2993:3009'>凡令禽獻以灋授之其出入亦如之</span><br/>
<span class='tline' id='l137' data-llen='3009:3032'>　秋官掌客共賓客之禽獻以爵為之等數此禽獻之</span><br/>
<span class='tline' id='l138' data-llen='3032:3055'>　法也共之者獸人也煎和之者庖人也故以常數之</span><br/>
<span class='tline' id='l139' data-llen='3055:3078'>　式法授之方其未授則入以待用及其既授則出以</span><br/>
<span class='tline' id='l140' data-llen='3078:3098'>　給用彼此互攷不可違乎數也故皆有法焉</span><br/>
<span class='tline' id='l141' data-llen='3098:3121'>凡用禽獻春行羔豚膳膏香夏行腒鱐膳膏臊秋行犢</span><br/>
<span class='tline' id='l142' data-llen='3121:3147'><a onclick="displayPageImage('KR1d0009', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3147:3160'>麛膳膏腥冬行鱻羽膳膏羶</span><br/>
<span class='tline' id='l144' data-llen='3160:3183'>　人之一身與天地相為流通參以四時之休王而後</span><br/>
<span class='tline' id='l145' data-llen='3183:3206'>　可以知萬物之性庖人之用禽獻察乎此而已春草</span><br/>
<span class='tline' id='l146' data-llen='3206:3229'>　始生則羔豚肥秋草始寔則犢麛肥夏則腒鱐之性</span><br/>
<span class='tline' id='l147' data-llen='3229:3252'>　為燥冬則鱻羽之性為定此其所行者順乎物之性</span><br/>
<span class='tline' id='l148' data-llen='3252:3275'>　者也而其所膳者則有理也牛土畜也其膏香而土</span><br/>
<span class='tline' id='l149' data-llen='3275:3298'>　廢於春犬金畜也其膏臊而金廢於夏雞木畜也其</span><br/>
<span class='tline' id='l150' data-llen='3298:3321'>　膏腥而木廢於秋羊火畜也其膏羶而火廢於冬其</span><br/>
<span class='tline' id='l151' data-llen='3321:3347'><a onclick="displayPageImage('KR1d0009', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3347:3370'>　膳以五行之廢者勝其物之太盛者而已以其所勝</span><br/>
<span class='tline' id='l153' data-llen='3370:3382'>　濟其所順養生之道也</span><br/>
<span class='tline' id='l154' data-llen='3382:3397'>嵗終則㑹唯王及后之膳禽不㑹</span><br/>
<span class='tline' id='l155' data-llen='3397:3420'>　庖人言共王之膳與其薦羞之物及后世子之膳羞</span><br/>
<span class='tline' id='l156' data-llen='3420:3443'>　則三者之共其膳禽一而已嵗終而王與后不㑹優</span><br/>
<span class='tline' id='l157' data-llen='3443:3466'>　尊者也而世子不與所以示盤遊之戒也義見膳夫</span><br/>
<span class='tline' id='l158' data-llen='3466:3489'>内饔掌王及后世子膳羞之割亨煎和之事辨體名肉</span><br/>
<span class='tline' id='l159' data-llen='3489:3498'>物辨百品味之物</span><br/>
<span class='tline' id='l160' data-llen='3498:3524'><a onclick="displayPageImage('KR1d0009', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3524:3547'>　膳夫掌王及后世子膳羞掌其品式而已共其物則</span><br/>
<span class='tline' id='l162' data-llen='3547:3570'>　庖人也割亨而煎和之則内饔也割之使解而亨之</span><br/>
<span class='tline' id='l163' data-llen='3570:3593'>　以鼎煎之使熟而和之以味此所以専設内饔之職</span><br/>
<span class='tline' id='l164' data-llen='3593:3616'>　左氏載晏子之言曰水火醯醢鹽梅以烹魚肉燀之</span><br/>
<span class='tline' id='l165' data-llen='3616:3639'>　以薪宰夫和之齊之以味濟其不及以洩其過君子</span><br/>
<span class='tline' id='l166' data-llen='3639:3662'>　食之以平其心是豈可輕也哉牲有體名或貴或賤</span><br/>
<span class='tline' id='l167' data-llen='3662:3685'>　牲有肉物或燔或胾以至百品味之物或羞或薦則</span><br/>
<span class='tline' id='l168' data-llen='3685:3708'>　當辨其可用而去其不可用者於是而調以水火醯</span><br/>
<span class='tline' id='l169' data-llen='3708:3735'><a onclick="displayPageImage('KR1d0009', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3735:3755'>　醢鹽梅之用此割亨煎和之所以得其善也</span><br/>
<span class='tline' id='l171' data-llen='3755:3778'>王舉則陳其鼎俎以牲體實之選百羞醬物珍物以俟</span><br/>
<span class='tline' id='l172' data-llen='3778:3789'>饋共后及世子之膳羞</span><br/>
<span class='tline' id='l173' data-llen='3789:3812'>　俟饋者俟膳夫之饋也膳夫言王日一舉鼎十有二</span><br/>
<span class='tline' id='l174' data-llen='3812:3835'>　物皆有俎内饔則陳其鼎俎而實以所用之牲體膳</span><br/>
<span class='tline' id='l175' data-llen='3835:3858'>　夫言羞用百有二十品珍用八物醬用百有二十罋</span><br/>
<span class='tline' id='l176' data-llen='3858:3881'>　内饔則選其可為羞可為醬可為珍者凡此皆所以</span><br/>
<span class='tline' id='l177' data-llen='3881:3904'>　俟饋若夫后及世子亦尊矣然其禮不可以敵乎王</span><br/>
<span class='tline' id='l178' data-llen='3904:3931'><a onclick="displayPageImage('KR1d0009', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3931:3946'>　故不言共内饔共之膳夫掌之</span><br/>
<span class='tline' id='l180' data-llen='3946:3970'>辨腥臊羶香之不可食者牛夜鳴則庮羊泠毛而毳羶犬</span><br/>
<span class='tline' id='l181' data-llen='3970:3993'>赤股而躁臊鳥皫色而沙鳴貍豕盲眡而交睫腥馬黑</span><br/>
<span class='tline' id='l182' data-llen='3993:4000'>脊而般臂螻</span><br/>
<span class='tline' id='l183' data-llen='4000:4023'>　腥謂雞臊謂犬羶謂羊香謂牛也四者皆可食之物</span><br/>
<span class='tline' id='l184' data-llen='4023:4046'>　庖人固已用之於四時之膳矣物雖可食而有病於</span><br/>
<span class='tline' id='l185' data-llen='4046:4069'>　中者必見於外亦不可不辨牛之為物晝作則夜息</span><br/>
<span class='tline' id='l186' data-llen='4069:4092'>　無故而夜鳴則反常矣其肉必庮羊之為物以柔毛</span><br/>
<span class='tline' id='l187' data-llen='4092:4119'><a onclick="displayPageImage('KR1d0009', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4119:4142'>　為貴毛長而結聚則非善矣其肉必羶犬股無毛謂</span><br/>
<span class='tline' id='l189' data-llen='4142:4166'>　之赤疾走不常謂之躁如是者其肉必臊鳥毛失色謂</span><br/>
<span class='tline' id='l190' data-llen='4166:4189'>　之皫聲細而散謂之沙如是者其肉必貍豕俯首而</span><br/>
<span class='tline' id='l191' data-llen='4189:4212'>　目不望視望視而交睫其肉必腥馬純色則脊不間</span><br/>
<span class='tline' id='l192' data-llen='4212:4235'>　黒黒脊而般臂其肉必螻庮惡也貍鬰也螻臭也腥</span><br/>
<span class='tline' id='l193' data-llen='4235:4258'>　臊羶香亦非正者也其不可食者既為之辨其腥臊</span><br/>
<span class='tline' id='l194' data-llen='4258:4281'>　羶香矣其可食亦從而辨其體名肉物之用膳夫又</span><br/>
<span class='tline' id='l195' data-llen='4281:4296'>　為之品嘗其食者其致謹如此</span><br/>
<span class='tline' id='l196' data-llen='4296:4323'><a onclick="displayPageImage('KR1d0009', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4323:4343'>凡宗廟之祭祀掌割亨之事凡燕飲食亦如之</span><br/>
<span class='tline' id='l198' data-llen='4343:4366'>　王及后世子之膳羞言割亨煎和之事宗廟不言煎</span><br/>
<span class='tline' id='l199' data-llen='4366:4389'>　和而獨以割亨為用以禮之逺人情者為貴耳凡燕</span><br/>
<span class='tline' id='l200' data-llen='4389:4412'>　飲食亦如之者葢燕而無節必至於荒不言煎和而</span><br/>
<span class='tline' id='l201' data-llen='4412:4426'>　用割亨防其燕之至於荒也</span><br/>
<span class='tline' id='l202' data-llen='4426:4449'>凡掌共羞脩刑膴胖骨鱐以待共膳凡王之好賜肉脩</span><br/>
<span class='tline' id='l203' data-llen='4449:4456'>則饔人共之</span><br/>
<span class='tline' id='l204' data-llen='4456:4479'>　内饔於王舉則實牲體於鼎俎且選百羞珍醬之物</span><br/>
<span class='tline' id='l205' data-llen='4479:4506'><a onclick="displayPageImage('KR1d0009', 'WYG', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4506:4529'>　其終又言凡掌共羞脩刑膴胖骨鱐以待共膳則非</span><br/>
<span class='tline' id='l207' data-llen='4529:4552'>　特日舉而已羞庶羞也脩脯也刑鉶羮也膴肉之大</span><br/>
<span class='tline' id='l208' data-llen='4552:4575'>　臠也胖亦脯之類骨即肉之有骨者鱐即魚之乾者</span><br/>
<span class='tline' id='l209' data-llen='4575:4598'>　皆所以詳言煎和割亨之事共王之好賜肉脩者若</span><br/>
<span class='tline' id='l210' data-llen='4598:4621'>　聨於膳夫肉脩頒賜之事然頒賜者嵗時之常賜膳</span><br/>
<span class='tline' id='l211' data-llen='4621:4644'>　夫為之掌其數示不可以泛予也好賜出於一時之</span><br/>
<span class='tline' id='l212' data-llen='4644:4655'>　所好饔人共之而已</span><br/>
<span class='tline' id='l213' data-llen='4655:4678'>外饔掌外祭祀之割亨共其脯脩刑膴陳其鼎俎實之</span><br/>
<span class='tline' id='l214' data-llen='4678:4705'><a onclick="displayPageImage('KR1d0009', 'WYG', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4705:4728'>牲體魚腊凡賓客之飱饔饗食之事亦如之邦饗耆老</span><br/>
<span class='tline' id='l216' data-llen='4728:4751'>孤子則掌其割亨之事饗士庶子亦如之師役則掌共</span><br/>
<span class='tline' id='l217' data-llen='4751:4771'>其獻賜脯肉之事凡小喪紀陳其鼎俎而實之</span><br/>
<span class='tline' id='l218' data-llen='4771:4794'>　外饔之於内饔内外之辨也外祭祀謂非宗廟之事</span><br/>
<span class='tline' id='l219' data-llen='4794:4817'>　若社稷五祀五嶽之類凡其有事於外者是已共其</span><br/>
<span class='tline' id='l220' data-llen='4817:4840'>　脯修刑膴陳其鼎俎實之牲體魚腊則如内饔之所</span><br/>
<span class='tline' id='l221' data-llen='4840:4863'>　共所陳所實者凡賓客始至致飱則禮之小者聘日</span><br/>
<span class='tline' id='l222' data-llen='4863:4886'>　致饔則禮之大者饗禮九獻則以飲為主食禮九舉</span><br/>
<span class='tline' id='l223' data-llen='4886:4913'><a onclick="displayPageImage('KR1d0009', 'WYG', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4913:4936'>　則以食為主亦如外祭祀之所共所陳所實者耆老</span><br/>
<span class='tline' id='l225' data-llen='4936:4959'>　謂歸政之老孤子謂死事者之子士庶子則指宿衞</span><br/>
<span class='tline' id='l226' data-llen='4959:4982'>　於王宫者皆為之掌其割亨之事禮之厚者也師役</span><br/>
<span class='tline' id='l227' data-llen='4982:5005'>　謂有勞還之禮則掌其獻賜脯肉之事小喪謂王有</span><br/>
<span class='tline' id='l228' data-llen='5005:5028'>　奠祭之命則亦如祭祀賓客之所共所陳所實者割</span><br/>
<span class='tline' id='l229' data-llen='5028:5046'>　亨之事不可廢也外饔皆以禮而共之</span><br/>
<span class='tline' id='l230' data-llen='5046:5069'>亨人掌共鼎鑊以給水火之齊職外内饔之爨亨煮辨</span><br/>
<span class='tline' id='l231' data-llen='5069:5075'>膳羞之物</span><br/>
<span class='tline' id='l232' data-llen='5075:5102'><a onclick="displayPageImage('KR1d0009', 'WYG', '003-13b' );" name="003-13b" class="pb">[003-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5102:5125'>　亨人繼於内外饔之後即内外饔之所共所陳所陳</span><br/>
<span class='tline' id='l234' data-llen='5125:5148'>　者而爨之亨之煮之也易之鼎曰以木巽火亨飪也</span><br/>
<span class='tline' id='l235' data-llen='5148:5171'>　聖人亨以享上帝大亨以養聖賢此職言共祭祀賓</span><br/>
<span class='tline' id='l236' data-llen='5171:5194'>　客之大羔鉶羔則無非享上帝養聖賢之事此所以</span><br/>
<span class='tline' id='l237' data-llen='5194:5217'>　共鼎而復兼以鑊葢俎之所實取於鼎也鼎之所實</span><br/>
<span class='tline' id='l238' data-llen='5217:5240'>　取於鑊也以給水火之齊者水有多寡火有緩急齊</span><br/>
<span class='tline' id='l239' data-llen='5240:5263'>　其水火而使之無過無不及然後足以為爨亨煮之</span><br/>
<span class='tline' id='l240' data-llen='5263:5286'>　善此所以役於内外饔之職而為之辨其膳羞之物</span><br/>
<span class='tline' id='l241' data-llen='5286:5313'><a onclick="displayPageImage('KR1d0009', 'WYG', '003-14a' );" name="003-14a" class="pb">[003-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5313:5327'>祭祀共大羹鉶羹賓客亦如之</span><br/>
<span class='tline' id='l243' data-llen='5327:5350'>　太古煮六牲而不和謂之大羹後世和之以味而調</span><br/>
<span class='tline' id='l244' data-llen='5350:5373'>　以陪鼎盛以鉶噐謂之鉶羔聖人於祭祀之時非味</span><br/>
<span class='tline' id='l245' data-llen='5373:5396'>　之貴始不忘乎古所以崇徳也終必備其味所以致</span><br/>
<span class='tline' id='l246' data-llen='5396:5419'>　其徳之實也賓客亦如之者荀卿曰大饗先大羮貴</span><br/>
<span class='tline' id='l247' data-llen='5419:5442'>　飲食之本也食公大夫禮有十六豆之臐膷膮是鉶</span><br/>
<span class='tline' id='l248' data-llen='5442:5465'>　羹實于豆而謂之庶羞也賓客之與祭祀何間焉然</span><br/>
<span class='tline' id='l249' data-llen='5465:5485'>　必職之亨人者謂亨飪之事亦以知本為貴</span><br/>
<span class='tline' id='l250' data-llen='5485:5512'><a onclick="displayPageImage('KR1d0009', 'WYG', '003-14b' );" name="003-14b" class="pb">[003-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5512:5535'>甸師掌帥其屬而耕耨王籍以時入之以共齍盛祭祀</span><br/>
<span class='tline' id='l252' data-llen='5535:5546'>共蕭茅共野果蓏之薦</span><br/>
<span class='tline' id='l253' data-llen='5546:5569'>　耕籍之職何以謂之甸周人以公邑之田任甸地距</span><br/>
<span class='tline' id='l254' data-llen='5569:5592'>　王城二百里然禹貢五百里甸服則舉王畿皆甸也</span><br/>
<span class='tline' id='l255' data-llen='5592:5615'>　甸地之所以奉祭祀者非一物而實先於王籍籍田</span><br/>
<span class='tline' id='l256' data-llen='5615:5638'>　則近在王城之外故城外耕籍之地亦得謂之甸賈</span><br/>
<span class='tline' id='l257' data-llen='5638:5662'>　氏所謂南郊千𤱔是已方孟春之月躬耕籍田天子</span><br/>
<span class='tline' id='l258' data-llen='5662:5685'>　三推三公五推卿大夫九推庶人終焉庶人即序官</span><br/>
<span class='tline' id='l259' data-llen='5685:5712'><a onclick="displayPageImage('KR1d0009', 'WYG', '003-15a' );" name="003-15a" class="pb">[003-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5712:5735'>　所謂胥三十人徒三百人乃庶人之在官者甸師之</span><br/>
<span class='tline' id='l261' data-llen='5735:5758'>　帥其屬帥此而已以時入之者麥以夏熟稻以秋熟</span><br/>
<span class='tline' id='l262' data-llen='5758:5781'>　以時入之于地官之廪人也共其齍盛者在榖曰齍</span><br/>
<span class='tline' id='l263' data-llen='5781:5804'>　在噐曰盛廪人所謂大祭祀共其接盛是也不特此</span><br/>
<span class='tline' id='l264' data-llen='5804:5827'>　而已蕭合黍稷亦以祭脂茅以共蒩亦泲酒醴此正</span><br/>
<span class='tline' id='l265' data-llen='5827:5850'>　甸地之所出也故甸師共之蒩生曰果桃李之屬蔓</span><br/>
<span class='tline' id='l266' data-llen='5850:5874'>　生曰蓏𤓰瓞之屬言野果蓏之薦則正在郊外六遂</span><br/>
<span class='tline' id='l267' data-llen='5874:5897'>　之野也故甸師共之以至㣲物如薪蒸之材亦皆於</span><br/>
<span class='tline' id='l268' data-llen='5897:5924'><a onclick="displayPageImage('KR1d0009', 'WYG', '003-15b' );" name="003-15b" class="pb">[003-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5924:5947'>　此乎出地之所有無乎不備名官以甸則其所致者</span><br/>
<span class='tline' id='l270' data-llen='5947:5952'>　逺矣</span><br/>
<span class='tline' id='l271' data-llen='5952:5962'>喪事代王受𤯝烖</span><br/>
<span class='tline' id='l272' data-llen='5962:5986'>　𤯝烖言於喪事之後則非大喪也大祝曰大喪贊歛</span><br/>
<span class='tline' id='l273' data-llen='5986:6009'>　徹奠言甸人讀禱鄭氏謂禱于籍田之神以弭後殃</span><br/>
<span class='tline' id='l274' data-llen='6009:6033'>　此國之大喪王自受其𤯝烖禱而弭之反己自疚之</span><br/>
<span class='tline' id='l275' data-llen='6033:6056'>　道也甸人特讀禱而巳此止言喪事則甸師代為之</span><br/>
<span class='tline' id='l276' data-llen='6056:6079'>　禱毋乃黍稷之非馨歟毋乃薦獻之不誠歟亦所以</span><br/>
<span class='tline' id='l277' data-llen='6079:6106'><a onclick="displayPageImage('KR1d0009', 'WYG', '003-16a' );" name="003-16a" class="pb">[003-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6106:6130'>　致禱於籍田之神以奉祭祀之官而為之代受𤯝烖</span><br/>
<span class='tline' id='l279' data-llen='6130:6135'>　職也</span><br/>
<span class='tline' id='l280' data-llen='6135:6158'>王之同姓有辠則死刑焉帥其徒以薪蒸役外内饔之</span><br/>
<span class='tline' id='l281' data-llen='6158:6161'>事</span><br/>
<span class='tline' id='l282' data-llen='6161:6184'>　死與刑為二等重罪則死于甸輕罪則刑于甸同姓</span><br/>
<span class='tline' id='l283' data-llen='6184:6207'>　有罪而不免乎死與刑者法也死刑于甸而不忍暴</span><br/>
<span class='tline' id='l284' data-llen='6207:6230'>　之於外者情也文王世子曰公族有死罪則磬於甸</span><br/>
<span class='tline' id='l285' data-llen='6230:6253'>　人謂其罪之重者又曰其刑罪則纎剸亦告于甸人</span><br/>
<span class='tline' id='l286' data-llen='6253:6280'><a onclick="displayPageImage('KR1d0009', 'WYG', '003-16b' );" name="003-16b" class="pb">[003-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6280:6303'>　謂其罪之輕者又曰獄成有司讞于公其死罪則曰</span><br/>
<span class='tline' id='l288' data-llen='6303:6326'>　某之罪在大辟其刑罪則曰某之罪在小辟公曰宥</span><br/>
<span class='tline' id='l289' data-llen='6326:6349'>　之有司又曰在辟公又曰宥之有司又曰在辟及三</span><br/>
<span class='tline' id='l290' data-llen='6349:6372'>　宥不對走出致刑于甸人公又使人追之曰雖然必</span><br/>
<span class='tline' id='l291' data-llen='6372:6395'>　赦之有司對曰無及也反命于公公素服不舉為之</span><br/>
<span class='tline' id='l292' data-llen='6395:6418'>　變如其倫之喪無服觀文王世子一章之義殆若委</span><br/>
<span class='tline' id='l293' data-llen='6418:6441'>　曲致意而非其真情者然權之以義則知天下之至</span><br/>
<span class='tline' id='l294' data-llen='6441:6464'>　情莫大乎是盖人主以情為尚而有司以法為先周</span><br/>
<span class='tline' id='l295' data-llen='6464:6491'><a onclick="displayPageImage('KR1d0009', 'WYG', '003-17a' );" name="003-17a" class="pb">[003-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6491:6514'>　先王雖不以法而忘乎情亦不以一人之私情而廢</span><br/>
<span class='tline' id='l297' data-llen='6514:6537'>　萬世之公法此所以有甸師之職然以奉祭祀之甸</span><br/>
<span class='tline' id='l298' data-llen='6537:6560'>　地而待死與刑之罪亦足以見王者不私其親之意</span><br/>
<span class='tline' id='l299' data-llen='6560:6583'>　愚按甸師非㫁獄之官但待刑殺耳黄氏曰同姓死</span><br/>
<span class='tline' id='l300' data-llen='6583:6606'>　刑于是事人事鬼無二道也詩曰惠于宗公神罔時</span><br/>
<span class='tline' id='l301' data-llen='6606:6629'>　怨神罔時恫刑于寡妻至于兄弟以御于家邦反道</span><br/>
<span class='tline' id='l302' data-llen='6629:6652'>　敗類近在其族教帥之不至忝其先人寧不自愧乎</span><br/>
<span class='tline' id='l303' data-llen='6652:6675'>　死刑于是盖自以為事鬼之未盡怨恫之必不能免</span><br/>
<span class='tline' id='l304' data-llen='6675:6702'><a onclick="displayPageImage('KR1d0009', 'WYG', '003-17b' );" name="003-17b" class="pb">[003-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6702:6725'>　也記曰不與國人慮兄弟兄弟之有可慮麟趾仁厚</span><br/>
<span class='tline' id='l306' data-llen='6725:6743'>　之化安在哉如此則知冢宰設屬大意</span><br/>
<span class='tline' id='l307' data-llen='6743:6766'>獸人掌罟田獸辨其名物冬獻狼夏獻麋春秋獻獸物</span><br/>
<span class='tline' id='l308' data-llen='6766:6789'>時田則守罟及弊田令禽注于虞中凡祭祀喪紀賓客</span><br/>
<span class='tline' id='l309' data-llen='6789:6812'>共其死獸生獸凡獸入于腊人皮毛筋角入于玉府凡</span><br/>
<span class='tline' id='l310' data-llen='6812:6821'>田獸者掌其禁令</span><br/>
<span class='tline' id='l311' data-llen='6821:6844'>　獸網謂之罟田獸者取所當田之獸也凡祭祀喪紀</span><br/>
<span class='tline' id='l312' data-llen='6844:6867'>　賓客須獸以為用則所謂當田者有名必有物辨其</span><br/>
<span class='tline' id='l313' data-llen='6867:6894'><a onclick="displayPageImage('KR1d0009', 'WYG', '003-18a' );" name="003-18a" class="pb">[003-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6894:6917'>　名物而冬夏為之各獻春秋為之雜獻者何也冬獻</span><br/>
<span class='tline' id='l315' data-llen='6917:6940'>　狼則狼膏聚而温夏獻麋則麋膏散而凉春方孳乳</span><br/>
<span class='tline' id='l316' data-llen='6940:6963'>　未可取者不當獻秋已蕃庶茍可獻者在所用皆所</span><br/>
<span class='tline' id='l317' data-llen='6963:6986'>　以順乎四時之宜而已此大司馬所以行時田之政</span><br/>
<span class='tline' id='l318' data-llen='6986:7009'>　時田則守罟者以至尊所御而防奔觸之患及弊田</span><br/>
<span class='tline' id='l319' data-llen='7009:7033'>　令禽注于虞中者令以所𫉬注虞旗之中而欲其趨</span><br/>
<span class='tline' id='l320' data-llen='7033:7056'>　赴之速祭祀賓客喪紀共其死獸生獸者即與庖人</span><br/>
<span class='tline' id='l321' data-llen='7056:7079'>　共其死生之物者同意未共者入于腊人備膳羞之</span><br/>
<span class='tline' id='l322' data-llen='7079:7106'><a onclick="displayPageImage('KR1d0009', 'WYG', '003-18b' );" name="003-18b" class="pb">[003-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7106:7129'>　用也皮毛筋角入于玉府備玩好之用也故田獸之</span><br/>
<span class='tline' id='l324' data-llen='7129:7137'>　政令皆掌之</span><br/>
<span class='tline' id='l325' data-llen='7137:7160'>䱷人掌以時䱷為梁春獻王鮪辨魚物為鱻薧以共王</span><br/>
<span class='tline' id='l326' data-llen='7160:7183'>膳羞凡祭祀賓客喪紀共其魚之鱻薧凡獻者掌其政</span><br/>
<span class='tline' id='l327' data-llen='7183:7193'>令凡䱷征入于玉府</span><br/>
<span class='tline' id='l328' data-llen='7193:7216'>　田謂之時田則四時因田以講武若䱷人所取則不</span><br/>
<span class='tline' id='l329' data-llen='7216:7239'>　必四時皆具也以時䱷為梁而已梁水偃也偃水為</span><br/>
<span class='tline' id='l330' data-llen='7239:7262'>　闗空以笱承其空焉詩所謂敝笱在梁其魚唯唯是</span><br/>
<span class='tline' id='l331' data-llen='7262:7289'><a onclick="displayPageImage('KR1d0009', 'WYG', '003-19a' );" name="003-19a" class="pb">[003-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7289:7312'>　已是以孟春之月獺祭魚然後虞人入澤梁取之以</span><br/>
<span class='tline' id='l333' data-llen='7312:7335'>　時也季春之月獻王鮪天子以薦寢廟獻之以時也</span><br/>
<span class='tline' id='l334' data-llen='7335:7358'>　四時惟夏不取魚魯宣公濫于泗淵里革諫其非時</span><br/>
<span class='tline' id='l335' data-llen='7358:7381'>　以夏則水蟲成故也若夫秋獻龜魚則秋未嘗不獻</span><br/>
<span class='tline' id='l336' data-llen='7381:7404'>　也特以備禮之用而已不如澤梁之盛此䱷為主祭</span><br/>
<span class='tline' id='l337' data-llen='7404:7427'>　祀賓客喪紀共其魚之鱻薧則不敢妄共也凡䱷者</span><br/>
<span class='tline' id='l338' data-llen='7427:7450'>　掌其政令則不敢妄取也䱷征入于玉府與獸人同</span><br/>
<span class='tline' id='l339' data-llen='7450:7473'>鼈人掌取互物以時簎魚鼈龜蜃凡貍物春獻鼈蜃秋</span><br/>
<span class='tline' id='l340' data-llen='7473:7500'><a onclick="displayPageImage('KR1d0009', 'WYG', '003-19b' );" name="003-19b" class="pb">[003-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7500:7521'>獻龜魚祭祀共蠯蠃蚳以授醢人掌凡邦之簎事</span><br/>
<span class='tline' id='l342' data-llen='7521:7544'>　互物介物也凡龜蜃與鼈皆物之有介者也鼈人獨</span><br/>
<span class='tline' id='l343' data-llen='7544:7567'>　以鼈名官而不及龜與蜃者龜之為物王用以卜蜃</span><br/>
<span class='tline' id='l344' data-llen='7567:7590'>　之為物王用以飾噐初非可食之物凡介物之美而</span><br/>
<span class='tline' id='l345' data-llen='7590:7613'>　可食者惟鼈而已詩言顯父之餞韓侯則曰炰鼈吉</span><br/>
<span class='tline' id='l346' data-llen='7613:7636'>　甫之飲諸友亦曰炰鼈則其美為可知以此奉至尊</span><br/>
<span class='tline' id='l347' data-llen='7636:7659'>　則其名官宜矣簎謂刺取於泥中者凡貍物則其泥</span><br/>
<span class='tline' id='l348' data-llen='7659:7682'>　中之所藏者若魚亦謂之簎則非䱷人澤梁之所取</span><br/>
<span class='tline' id='l349' data-llen='7682:7709'><a onclick="displayPageImage('KR1d0009', 'WYG', '003-20a' );" name="003-20a" class="pb">[003-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7709:7732'>　者䱷人既䱷魚矣此復言魚魚對龜鼈蜃而言亦謂</span><br/>
<span class='tline' id='l351' data-llen='7732:7755'>　其貍藏於泥中非網罟所可致者蠯蛤也蠃螔蝓也</span><br/>
<span class='tline' id='l352' data-llen='7755:7778'>　蚳蛾子也此物之至㣲而先王用之於祭祀者非以</span><br/>
<span class='tline' id='l353' data-llen='7778:7801'>　為飲食之道内盡其志外盡其物而已記曰不敢用</span><br/>
<span class='tline' id='l354' data-llen='7801:7824'>　常褻味而貴多品所以交於神明者非食味之道也</span><br/>
<span class='tline' id='l355' data-llen='7824:7839'>　此三者亦貍物之類故皆言簎</span><br/>
<span class='tline' id='l356' data-llen='7839:7862'>腊人掌乾肉凡田獸之脯腊膴胖之事凡祭祀共豆脯</span><br/>
<span class='tline' id='l357' data-llen='7862:7884'>薦脯膴胖凡腊物賓客喪紀共其脯腊凡乾肉之事</span><br/>
<span class='tline' id='l358' data-llen='7884:7911'><a onclick="displayPageImage('KR1d0009', 'WYG', '003-20b' );" name="003-20b" class="pb">[003-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7911:7934'>　脯腊膴胖皆以乾肉為主者也而腊人獨以腊名官</span><br/>
<span class='tline' id='l360' data-llen='7934:7957'>　者腊為易乾之物故以腊人掌乾肉而脯膴胖則兼</span><br/>
<span class='tline' id='l361' data-llen='7957:7980'>　掌也王者時田所得之獸或當為脯為腊為膴為胖</span><br/>
<span class='tline' id='l362' data-llen='7980:8003'>　則腊人皆為之掌其事祭祀所共者鄭氏謂脯非豆</span><br/>
<span class='tline' id='l363' data-llen='8003:8026'>　實豆當為羞其然耶王制云天子諸侯無事嵗三田</span><br/>
<span class='tline' id='l364' data-llen='8026:8049'>　一為乾豆釋者謂腊之以為祭祀之豆實也則脯亦</span><br/>
<span class='tline' id='l365' data-llen='8049:8072'>　有實於豆者矣脯實於豆而又與膴胖腊物同薦則</span><br/>
<span class='tline' id='l366' data-llen='8072:8095'>　祭祀貴乎物品之備賓客喪紀則脯腊凡乾肉而已</span><br/>
<span class='tline' id='l367' data-llen='8095:8122'><a onclick="displayPageImage('KR1d0009', 'WYG', '003-21a' );" name="003-21a" class="pb">[003-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8122:8145'>醫師掌醫之政令聚毒藥以共醫事凡邦之有疾病者</span><br/>
<span class='tline' id='l369' data-llen='8145:8168'>疕瘍者造焉則使醫分而治之嵗終則稽其醫事以制</span><br/>
<span class='tline' id='l370' data-llen='8168:8191'>其食十全為上十失一次之十失二次之十失三次之</span><br/>
<span class='tline' id='l371' data-llen='8191:8198'>十失四為下</span><br/>
<span class='tline' id='l372' data-llen='8198:8220'>食醫掌和王之六食六飲六膳百羞百醬八珍之齊</span><br/>
<span class='tline' id='l373' data-llen='8220:8243'>　食飲膳羞珍醬之齊既以時而眡之鹹酸苦辛滑甘</span><br/>
<span class='tline' id='l374' data-llen='8243:8266'>　之調又以時而和之牛羊犬豕魚鴈之宜又以其物</span><br/>
<span class='tline' id='l375' data-llen='8266:8289'>　而㑹之凡所以資助其血氣而調適其體膚者無不</span><br/>
<span class='tline' id='l376' data-llen='8289:8316'><a onclick="displayPageImage('KR1d0009', 'WYG', '003-21b' );" name="003-21b" class="pb">[003-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8316:8339'>　盡其至則疾病何從而生不待醬為然始於膳夫以</span><br/>
<span class='tline' id='l378' data-llen='8339:8362'>　至庖人亨人酒漿醯醢茍可以助王之養者食醫皆</span><br/>
<span class='tline' id='l379' data-llen='8362:8385'>　從而和之是知醫以食名不待治其疾而治其致疾</span><br/>
<span class='tline' id='l380' data-llen='8385:8399'>　之本人臣愛其君之大者也</span><br/>
<span class='tline' id='l381' data-llen='8399:8422'>凡食齊眡春時羹齊眡夏時醬齊眡秋時飲齊眡冬時</span><br/>
<span class='tline' id='l382' data-llen='8422:8445'>凡和春多酸夏多苦秋多辛冬多鹹調以滑甘凡㑹膳</span><br/>
<span class='tline' id='l383' data-llen='8445:8468'>食之宜牛宜稌羊宜黍豕宜稷犬宜粱鴈宜麥魚宜苽</span><br/>
<span class='tline' id='l384' data-llen='8468:8478'>凡君子之食恒放焉</span><br/>
<span class='tline' id='l385' data-llen='8478:8505'><a onclick="displayPageImage('KR1d0009', 'WYG', '003-22a' );" name="003-22a" class="pb">[003-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8505:8528'>　眡比也人之食物别聲被色未有不本於五行者而</span><br/>
<span class='tline' id='l387' data-llen='8528:8551'>　五行以四時為主食齊四時常温比於春時羹齊四</span><br/>
<span class='tline' id='l388' data-llen='8551:8574'>　時常熱比於夏時醬齊四時常凉比於秋時飲齊四</span><br/>
<span class='tline' id='l389' data-llen='8574:8597'>　時常寒比於冬時皆所以調四時之和養五臟之不</span><br/>
<span class='tline' id='l390' data-llen='8597:8620'>　足然四肢五臟化為五氣又應於四時之五行春為</span><br/>
<span class='tline' id='l391' data-llen='8620:8643'>　木而味多酸以養肝也夏為火而味多苦以養心也</span><br/>
<span class='tline' id='l392' data-llen='8643:8666'>　秋為金而味多辛以養肺也冬為水而味多鹹以養</span><br/>
<span class='tline' id='l393' data-llen='8666:8689'>　腎也脾土王於四季故皆調以滑甘若夫膳食之宜</span><br/>
<span class='tline' id='l394' data-llen='8689:8716'><a onclick="displayPageImage('KR1d0009', 'WYG', '003-22b' );" name="003-22b" class="pb">[003-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8716:8740'>　則又五行之理周流而宣暢散於萬物而通行於一身</span><br/>
<span class='tline' id='l396' data-llen='8740:8763'>　何為宜牛土畜而稌金穀也豕水畜而稷土穀也犬</span><br/>
<span class='tline' id='l397' data-llen='8763:8786'>　金畜而梁火穀也鴈火禽而麥木穀也羊與黍皆火</span><br/>
<span class='tline' id='l398' data-llen='8786:8809'>　之類也魚與苽皆水之類也或以相生為義或以相</span><br/>
<span class='tline' id='l399' data-llen='8809:8832'>　濟為義或以相勝為義皆所以順萬物之理而調隂</span><br/>
<span class='tline' id='l400' data-llen='8832:8848'>　陽寒温之性食醫之所和者如此</span><br/>
<span class='tline' id='l401' data-llen='8848:8859'>疾醫掌養萬民之疾病</span><br/>
<span class='tline' id='l402' data-llen='8859:8882'>　天有六氣謂隂陽風雨晦眀皆足以傷形人有六疾</span><br/>
<span class='tline' id='l403' data-llen='8882:8909'><a onclick="displayPageImage('KR1d0009', 'WYG', '003-23a' );" name="003-23a" class="pb">[003-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8909:8932'>　謂寒熱末腹惑心皆足以傷氣運行於榮衛周流於</span><br/>
<span class='tline' id='l405' data-llen='8932:8955'>　四肢交通則為和有餘不足則為疾茍調養不得其</span><br/>
<span class='tline' id='l406' data-llen='8955:8978'>　道而與之適相值焉是以疢疾交攻甚者或至病此</span><br/>
<span class='tline' id='l407' data-llen='8978:9001'>　疾醫於萬民疾病而言養者精察乎六疾之本而順</span><br/>
<span class='tline' id='l408' data-llen='9001:9016'>　適乎六氣之運此醫之良者也</span><br/>
<span class='tline' id='l409' data-llen='9016:9039'>四時皆有癘疾春時有痟首疾夏時有痒疥疾秋時有</span><br/>
<span class='tline' id='l410' data-llen='9039:9052'>瘧寒疾冬時有𠻳上氣疾</span><br/>
<span class='tline' id='l411' data-llen='9052:9075'>　凡人四時之間冬傷於寒而陽為主於内寒不能勝</span><br/>
<span class='tline' id='l412' data-llen='9075:9102'><a onclick="displayPageImage('KR1d0009', 'WYG', '003-23b' );" name="003-23b" class="pb">[003-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9102:9126'>　春木用時而陽氣𤼵於外然後寒氣搏之而為之痟</span><br/>
<span class='tline' id='l414' data-llen='9126:9149'>　首之疾春木為肝而主色火盛於夏以子勝母故暑</span><br/>
<span class='tline' id='l415' data-llen='9149:9172'>　氣溢而為痒疥之疾夏傷於暑而隂為主於内暑不</span><br/>
<span class='tline' id='l416' data-llen='9172:9196'>　能勝秋金用時而隂氣𤼵於外然後暑氣搏之而為</span><br/>
<span class='tline' id='l417' data-llen='9196:9219'>　瘧寒之疾秋金為肺而主聲水盛於冬以子勝母故</span><br/>
<span class='tline' id='l418' data-llen='9219:9242'>　寒氣壅而為嗽上氣之疾四者皆四時不和之氣故</span><br/>
<span class='tline' id='l419' data-llen='9242:9248'>　謂之癘</span><br/>
<span class='tline' id='l420' data-llen='9248:9274'>以五味五穀五藥養其病以五氣五聲五色眡其死生兩之以</span><br/>
<span class='tline' id='l421' data-llen='9274:9301'><a onclick="displayPageImage('KR1d0009', 'WYG', '003-24a' );" name="003-24a" class="pb">[003-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9301:9314'>九竅之變參之以九藏之動</span><br/>
<span class='tline' id='l423' data-llen='9314:9337'>　智者調其五藏百疾自愈此五味五穀至參之以為</span><br/>
<span class='tline' id='l424' data-llen='9337:9360'>　養疾之本也不得已而須五藥之用亦必和其金石</span><br/>
<span class='tline' id='l425' data-llen='9360:9383'>　草木肉之齊此五藥所以亦謂之養又不得已而五</span><br/>
<span class='tline' id='l426' data-llen='9383:9406'>　藥未效則必從而眡其生死眡之者何以醫經攷之</span><br/>
<span class='tline' id='l427' data-llen='9406:9429'>　五藏病於内者也五氣五聲五色則病之應於外者</span><br/>
<span class='tline' id='l428' data-llen='9429:9452'>　也所謂五氣者肝氣温心氣熱脾氣和肺氣凉腎氣</span><br/>
<span class='tline' id='l429' data-llen='9452:9475'>　寒是已所謂五聲者肝聲呼心聲笑脾聲歌肺聲哭</span><br/>
<span class='tline' id='l430' data-llen='9475:9502'><a onclick="displayPageImage('KR1d0009', 'WYG', '003-24b' );" name="003-24b" class="pb">[003-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9502:9525'>　腎聲呻是已所謂五色者肝色青心色赤脾色黄肺</span><br/>
<span class='tline' id='l432' data-llen='9525:9548'>　色白腎色黒是已此三者皆出於五藏眡其或逆或</span><br/>
<span class='tline' id='l433' data-llen='9548:9571'>　順則可以决疾者之生死九竅者陽竅七隂竅二皆</span><br/>
<span class='tline' id='l434' data-llen='9571:9594'>　有形而見於外者觀其證之變而有通塞之二候故</span><br/>
<span class='tline' id='l435' data-llen='9594:9617'>　曰兩九藏者正藏五府藏四皆有形而藏於内者察</span><br/>
<span class='tline' id='l436' data-llen='9617:9640'>　其脉之動而有浮中沈之三部故曰參以要而言九</span><br/>
<span class='tline' id='l437' data-llen='9640:9663'>　藏皆不出乎五藏而闗乎九竅兩之參之而得其要</span><br/>
<span class='tline' id='l438' data-llen='9663:9679'>　則五藥可用而醫無過誤之失矣</span><br/>
<span class='tline' id='l439' data-llen='9679:9706'><a onclick="displayPageImage('KR1d0009', 'WYG', '003-25a' );" name="003-25a" class="pb">[003-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9706:9729'>凡民之有疾病者分而治之死終則各書其所以而入</span><br/>
<span class='tline' id='l441' data-llen='9729:9734'>于醫師</span><br/>
<span class='tline' id='l442' data-llen='9734:9757'>　王者於萬民疾病皆欲獲全生之效故命疾醫分而</span><br/>
<span class='tline' id='l443' data-llen='9757:9780'>　治之不幸而至死終則各書其死終之證而入於醫</span><br/>
<span class='tline' id='l444' data-llen='9780:9803'>　師以制其食之髙下而為衆醫之懲勸於死終者如</span><br/>
<span class='tline' id='l445' data-llen='9803:9814'>　此則其於生者可知</span><br/>
<span class='tline' id='l446' data-llen='9814:9837'>瘍醫掌腫瘍潰瘍金瘍折瘍之祝藥劀殺之齊凡療瘍</span><br/>
<span class='tline' id='l447' data-llen='9837:9860'>以五毒攻之以五氣養之以五藥療之以五味節之凡</span><br/>
<span class='tline' id='l448' data-llen='9860:9887'><a onclick="displayPageImage('KR1d0009', 'WYG', '003-25b' );" name="003-25b" class="pb">[003-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9887:9910'>藥以酸養骨以辛養筋以鹹養脉以苦養氣以甘養肉</span><br/>
<span class='tline' id='l450' data-llen='9910:9924'>以滑養竅凡有瘍者受其藥焉</span><br/>
<span class='tline' id='l451' data-llen='9924:9947'>　四瘍雖異疾皆在表故直注藥於其上祝之聲為注</span><br/>
<span class='tline' id='l452' data-llen='9947:9970'>　理然也劀謂刮去其敗血殺謂蝕去其惡肉盖腫者</span><br/>
<span class='tline' id='l453' data-llen='9970:9993'>　欲散潰者欲合傷者欲復㫁者欲續故必先攻之以</span><br/>
<span class='tline' id='l454' data-llen='9993:10016'>　五毒而後養以五藏之氣五氣調適而後療之以五</span><br/>
<span class='tline' id='l455' data-llen='10016:10039'>　藥節之以五味且食有五味藥亦有五味以酸養骨</span><br/>
<span class='tline' id='l456' data-llen='10039:10062'>　者酸屬肝而腎主骨從其相生者以子養母之道也</span><br/>
<span class='tline' id='l457' data-llen='10062:10089'><a onclick="displayPageImage('KR1d0009', 'WYG', '003-26a' );" name="003-26a" class="pb">[003-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10089:10112'>　然治瘍以骨為主而筋也脉也氣也使其過盛則反</span><br/>
<span class='tline' id='l459' data-llen='10112:10135'>　以相傷肝木也而生於筋故以辛養之心火也而生</span><br/>
<span class='tline' id='l460' data-llen='10135:10158'>　於脉故以鹹養之肺金也而生於氣故以苦養之從</span><br/>
<span class='tline' id='l461' data-llen='10158:10181'>　其相勝者而言抑其過盛而養其不及故也肉以甘</span><br/>
<span class='tline' id='l462' data-llen='10181:10197'>　養之竅以滑養之以類從類而已</span><br/>
<span class='tline' id='l463' data-llen='10197:10220'>獸醫掌療獸病療獸瘍凡療獸病灌而行之以節之以</span><br/>
<span class='tline' id='l464' data-llen='10220:10245'>動其氣觀其所𤼵而養之凡療獸瘍灌而劀之以𤼵其</span><br/>
<span class='tline' id='l465' data-llen='10245:10268'>惡然後藥之養之食之凡獸之有病者有瘍者使療之</span><br/>
<span class='tline' id='l466' data-llen='10268:10295'><a onclick="displayPageImage('KR1d0009', 'WYG', '003-26b' );" name="003-26b" class="pb">[003-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10295:10306'>死則計其數以進退之</span><br/>
<span class='tline' id='l468' data-llen='10306:10329'>　經言六畜又言六獸此所謂獸則六畜之獸也六畜</span><br/>
<span class='tline' id='l469' data-llen='10329:10352'>　所養或供犧牲或供膳羞或以任重致逺其為用廣</span><br/>
<span class='tline' id='l470' data-llen='10352:10375'>　矣此獸醫所以列於疾醫瘍醫之後然先王仁民愛</span><br/>
<span class='tline' id='l471' data-llen='10375:10398'>　物未嘗無等差存焉以獸之病為難知則必灌其藥</span><br/>
<span class='tline' id='l472' data-llen='10398:10421'>　而使行焉不過節之養之而已以獸之瘍為易見則</span><br/>
<span class='tline' id='l473' data-llen='10421:10444'>　必灌以藥而刮去其惡肉亦不過藥之養之食之而</span><br/>
<span class='tline' id='l474' data-llen='10444:10467'>　已其先後詳畧固見於此以至人之疾者瘍者其醫</span><br/>
<span class='tline' id='l475' data-llen='10467:10494'><a onclick="displayPageImage('KR1d0009', 'WYG', '003-27a' );" name="003-27a" class="pb">[003-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10494:10517'>　為一在人則以十全為上死終則為次為下而有懲</span><br/>
<span class='tline' id='l477' data-llen='10517:10540'>　勸之法在獸則進退之而已又所以貴人而賤畜也</span><br/>
<span class='tline' id='l478' data-llen='10540:10559'>　其與恩及鳥獸而功不至於百姓者異矣</span><br/>
</p>
<p><br/>
</p>
  </div>
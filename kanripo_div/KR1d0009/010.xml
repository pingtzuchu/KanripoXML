<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0009', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:209'>　周官總義巻十　　　　　宋　易祓　撰</span><br/>
<span class='tline' id='l10' data-llen='209:226'>旅師掌聚野之耡粟屋粟閒粟而用之</span><br/>
<span class='tline' id='l11' data-llen='226:240'>　閒粟即甸地閒田所出之粟</span><br/>
<span class='tline' id='l12' data-llen='240:263'>以質劑致民平頒其興積施其惠散其利而均其政令</span><br/>
<span class='tline' id='l13' data-llen='263:286'>　行之以王命則謂之施惠行之以有司之常法則謂</span><br/>
<span class='tline' id='l14' data-llen='286:309'>　之散利無多寡不均之患故謂之均此先王所以待</span><br/>
<span class='tline' id='l15' data-llen='309:317'>　凶荒之民也</span><br/>
<span class='tline' id='l16' data-llen='317:343'><a onclick="displayPageImage('KR1d0009', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='343:354'>凡用粟春頒而秋斂之</span><br/>
<span class='tline' id='l18' data-llen='354:377'>　春頒者平頒其興積秋斂者聚野之耡粟屋粟而用</span><br/>
<span class='tline' id='l19' data-llen='377:400'>　之蓋凶荒之歲秋雖不熟尚有餘積或可移用及春</span><br/>
<span class='tline' id='l20' data-llen='400:423'>　作之始苟非上之人為之補助則將有救死不贍之</span><br/>
<span class='tline' id='l21' data-llen='423:446'>　患此先王所以專立春頒之法漢之春和議賑貸正</span><br/>
<span class='tline' id='l22' data-llen='446:452'>　與同意</span><br/>
<span class='tline' id='l23' data-llen='452:474'>凡新氓之治皆聴之使無征役以地之媺惡為之等</span><br/>
<span class='tline' id='l24' data-llen='474:497'>　或謂旅師之新甿繼於鄰長之後即民之徙于他邑</span><br/>
<span class='tline' id='l25' data-llen='497:523'><a onclick="displayPageImage('KR1d0009', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='523:546'>　而為之授者然他邑居亦六遂之邑乃遂人以下劑</span><br/>
<span class='tline' id='l27' data-llen='546:569'>　致甿之法非旅師以質劑致民之法觀旅師一職言</span><br/>
<span class='tline' id='l28' data-llen='569:592'>　平頒興積以至使無征役始末皆凶荒補助之政大</span><br/>
<span class='tline' id='l29' data-llen='592:615'>　司徒之荒政十有二不言移民之事若食不能人二</span><br/>
<span class='tline' id='l30' data-llen='615:638'>　鬴有非荒政所能聚者然後廪人為之移民就榖凡</span><br/>
<span class='tline' id='l31' data-llen='638:661'>　質劑所致者悉補助之或受廛為甿則謂之新甿此</span><br/>
<span class='tline' id='l32' data-llen='661:684'>　所以有旅師之法　或謂新甿之治與遂人下劑致</span><br/>
<span class='tline' id='l33' data-llen='684:707'>　甿之説同是不然遂人致甿以下地而此之授地則</span><br/>
<span class='tline' id='l34' data-llen='707:733'><a onclick="displayPageImage('KR1d0009', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='733:756'>　以媺惡為之等不止乎下地也鄭氏以下劑為家取</span><br/>
<span class='tline' id='l36' data-llen='756:779'>　二人而此則使人之無政役併與二人亦不役也是</span><br/>
<span class='tline' id='l37' data-llen='779:802'>　知遂人乃致甿之常法旅師乃凶荒補助之法使無</span><br/>
<span class='tline' id='l38' data-llen='802:825'>　征役非盡使之無也王制曰自諸侯來徙家朞不從</span><br/>
<span class='tline' id='l39' data-llen='825:848'>　政則從於遂者亦可知要必限以歲月之期然後以</span><br/>
<span class='tline' id='l40' data-llen='848:871'>　地之媺惡為之等媺謂不易之上地惡謂再易之下</span><br/>
<span class='tline' id='l41' data-llen='871:890'>　地以三地為輕重之等至期則征役行之</span><br/>
<span class='tline' id='l42' data-llen='890:901'>稍人掌令丘乗之政令</span><br/>
<span class='tline' id='l43' data-llen='901:927'><a onclick="displayPageImage('KR1d0009', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='927:950'>　丘即四邑為丘乗即四丘為甸之所出總名之曰丘</span><br/>
<span class='tline' id='l45' data-llen='950:973'>　乗軍制之始也世之言軍制者曰五人為伍至萬二</span><br/>
<span class='tline' id='l46' data-llen='973:996'>　千五百人為一軍六鄉六軍凡七萬五千人為千乘</span><br/>
<span class='tline' id='l47' data-llen='996:1019'>　王畿十倍其數則七十五萬人為萬乗是每乗當用</span><br/>
<span class='tline' id='l48' data-llen='1019:1042'>　七十五人今以丘乗推之四丘為甸甸之為井者凡</span><br/>
<span class='tline' id='l49' data-llen='1042:1065'>　六十有四其為夫者凡五百七十有六以五百七十</span><br/>
<span class='tline' id='l50' data-llen='1065:1088'>　六夫而使之共出革車一乗甲士三人步卒七十二</span><br/>
<span class='tline' id='l51' data-llen='1088:1111'>　人其軍制亦止於用七十五人何也曰家出一人為</span><br/>
<span class='tline' id='l52' data-llen='1111:1137'><a onclick="displayPageImage('KR1d0009', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1137:1161'>　正卒此徒役之大數甸出革車一乗此出軍調𤼵之</span><br/>
<span class='tline' id='l54' data-llen='1161:1185'>　數是知每次調𤼵則五百七十六家共出七十五人</span><br/>
<span class='tline' id='l55' data-llen='1185:1210'>　并一革車其餘未調𤼵者可以應八次調𤼵之數所</span><br/>
<span class='tline' id='l56' data-llen='1210:1234'>　謂萬二千五百人為一軍者非盡𤼵此六鄉之人合</span><br/>
<span class='tline' id='l57' data-llen='1234:1257'>　諸乗之丘共為一軍也或曰萬二千五百家為一鄉</span><br/>
<span class='tline' id='l58' data-llen='1257:1280'>　有比閭族黨州鄉之名故萬有二千五百人為一軍</span><br/>
<span class='tline' id='l59' data-llen='1280:1303'>　即有伍兩卒旅師軍之數今合諸乗共為一軍而亦</span><br/>
<span class='tline' id='l60' data-llen='1303:1326'>　有伍兩卒旅師軍者何也曰居鄉則寓兵之制出軍</span><br/>
<span class='tline' id='l61' data-llen='1326:1352'><a onclick="displayPageImage('KR1d0009', 'WYG', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1352:1375'>　則部伍之數古者軍國異容不明言之六遂之間既</span><br/>
<span class='tline' id='l63' data-llen='1375:1398'>　以伍兩卒旅師軍為萬二千五百人之聯及其用也</span><br/>
<span class='tline' id='l64' data-llen='1398:1421'>　亦以諸乗萬二千五百人而統之以伍兩卒旅師軍</span><br/>
<span class='tline' id='l65' data-llen='1421:1444'>　之法使其戰陣行列之際無異乎平時統率之義此</span><br/>
<span class='tline' id='l66' data-llen='1444:1457'>　丘乗之制政令于是乎出</span><br/>
<span class='tline' id='l67' data-llen='1457:1480'>若有㑹同師田行役之事則以縣師之灋作其同徒輂</span><br/>
<span class='tline' id='l68' data-llen='1480:1503'>輦帥而以至治其政令以聴於司馬大䘮帥蜃車與其</span><br/>
<span class='tline' id='l69' data-llen='1503:1517'>役以至掌其政令以聴於司徒</span><br/>
<span class='tline' id='l70' data-llen='1517:1543'><a onclick="displayPageImage('KR1d0009', 'WYG', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1543:1564'>　以其同井而耕同里而居帥而為役謂之同矣</span><br/>
<span class='tline' id='l72' data-llen='1564:1587'>委人掌斂野之賦斂薪芻凡疏材木材凡畜聚之物以</span><br/>
<span class='tline' id='l73' data-llen='1587:1610'>稍聚待賔客以甸聚待覊旅凡其餘聚以待頒賜以式</span><br/>
<span class='tline' id='l74' data-llen='1610:1633'>灋共祭祀之薪蒸木材賔客共其芻薪䘮紀共其薪蒸</span><br/>
<span class='tline' id='l75' data-llen='1633:1656'>木材軍旅共其委積芻薪凡疏材共野委兵器與其野</span><br/>
<span class='tline' id='l76' data-llen='1656:1669'>囿財用凡軍旅之賔客館焉</span><br/>
<span class='tline' id='l77' data-llen='1669:1692'>　薪芻疏材木材之類實祭祀賔客䘮紀軍旅之切於</span><br/>
<span class='tline' id='l78' data-llen='1692:1708'>　用者物雖至微無非大宰之式法</span><br/>
<span class='tline' id='l79' data-llen='1708:1734'><a onclick="displayPageImage('KR1d0009', 'WYG', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1734:1757'>土均掌平土地之政以均地守以均地事以均地貢以</span><br/>
<span class='tline' id='l81' data-llen='1757:1780'>和邦國都鄙之政令刑禁與其施舎禮俗䘮紀祭祀皆</span><br/>
<span class='tline' id='l82' data-llen='1780:1798'>以地媺惡為輕重之灋而行之掌其禁令</span><br/>
<span class='tline' id='l83' data-llen='1798:1821'>　此即閭師任民之職而均之也自農圃至藪牧皆謂</span><br/>
<span class='tline' id='l84' data-llen='1821:1844'>　之地守自耕植至畜養皆謂之地事自九榖草木鳥</span><br/>
<span class='tline' id='l85' data-llen='1844:1867'>　獸至山澤之材皆謂之地貢均之則高下媺惡重輕</span><br/>
<span class='tline' id='l86' data-llen='1867:1873'>　適其平</span><br/>
<span class='tline' id='l87' data-llen='1873:1896'>草人掌土化之灋以物地相其宜而為之種凡糞種騂</span><br/>
<span class='tline' id='l88' data-llen='1896:1922'><a onclick="displayPageImage('KR1d0009', 'WYG', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1922:1945'>剛用牛赤緹用羊墳壤用麋渇澤用鹿鹹潟用貆勃壤</span><br/>
<span class='tline' id='l90' data-llen='1945:1961'>用狐埴壚用豕疆㯺用蕡輕爂用犬</span><br/>
<span class='tline' id='l91' data-llen='1961:1979'>　八物皆以糞化草蕡則獨以草化之耳</span><br/>
<span class='tline' id='l92' data-llen='1979:1987'>稻人掌稼下地</span><br/>
<span class='tline' id='l93' data-llen='1987:2010'>　職方氏辨九州之國皆有所宜之榖惟稻一種獨宜</span><br/>
<span class='tline' id='l94' data-llen='2010:2033'>　於荆揚葢荆揚二州厥土惟塗泥乃沮洳下濕之地</span><br/>
<span class='tline' id='l95' data-llen='2033:2051'>　故言其榖宜稻此稻人所以掌稼下地</span><br/>
<span class='tline' id='l96' data-llen='2051:2074'>以瀦畜水以防止水以溝蕩水以遂均水以列舍水以</span><br/>
<span class='tline' id='l97' data-llen='2074:2100'><a onclick="displayPageImage('KR1d0009', 'WYG', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2100:2113'>澮寫水以涉揚其芟使作田</span><br/>
<span class='tline' id='l99' data-llen='2113:2136'>　稻稼下地宜於水而已然水所以養稼亦所以害稼</span><br/>
<span class='tline' id='l100' data-llen='2136:2159'>　使水之往來不窮而下地無早潦之憂亦恃吾之所</span><br/>
<span class='tline' id='l101' data-llen='2159:2170'>　以治水者有其道耳</span><br/>
<span class='tline' id='l102' data-llen='2170:2193'>凡稼澤夏以水殄草而芟夷之澤草所生種之芒種旱</span><br/>
<span class='tline' id='l103' data-llen='2193:2206'>暵共其雩斂䘮紀共其葦事</span><br/>
<span class='tline' id='l104' data-llen='2206:2230'>　<img height='20' width='20' alt='&amp;KR0621' title='KR0621' src='https://raw.githubusercontent.com/kanripo/KR-Gaiji/master/images/KR0621.png'/>種稻之有<img height='20' width='20' alt='&amp;KR0621' title='KR0621' src='https://raw.githubusercontent.com/kanripo/KR-Gaiji/master/images/KR0621.png'/>者</span><br/>
<span class='tline' id='l105' data-llen='2230:2253'>土訓掌道地圖以詔地事道地慝以辨地物而原其生</span><br/>
<span class='tline' id='l106' data-llen='2253:2279'><a onclick="displayPageImage('KR1d0009', 'WYG', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2279:2292'>以詔地求王巡守則夾王車</span><br/>
<span class='tline' id='l108' data-llen='2292:2315'>誦訓掌道方志以詔觀事掌道方慝以詔避忌以知地</span><br/>
<span class='tline' id='l109' data-llen='2315:2325'>俗王巡守則夾王車</span><br/>
<span class='tline' id='l110' data-llen='2325:2348'>　此二官為王巡守設也且地圖掌於司徒方志掌於</span><br/>
<span class='tline' id='l111' data-llen='2348:2371'>　外史更何與於此二官之職今土訓總言天下之地</span><br/>
<span class='tline' id='l112' data-llen='2371:2394'>　圖以詔地事之利害誦訓分言天下之方志以詔觀</span><br/>
<span class='tline' id='l113' data-llen='2394:2417'>　事之媺惡非巡守而何然王者巡守四方雖萬乗之</span><br/>
<span class='tline' id='l114' data-llen='2417:2440'>　尊儀衛嚴備無不順適其所欲至於五方異氣寒燠</span><br/>
<span class='tline' id='l115' data-llen='2440:2466'><a onclick="displayPageImage('KR1d0009', 'WYG', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2466:2489'>　燥濕異候剛柔輕重異齊茍不為之精察其利害媺</span><br/>
<span class='tline' id='l117' data-llen='2489:2512'>　惡則非臣子愛君之道故土訓於詔地事之後為之</span><br/>
<span class='tline' id='l118' data-llen='2512:2535'>　道地慝以辨地物而原其生以詔地求者此以膳羞</span><br/>
<span class='tline' id='l119' data-llen='2535:2558'>　奉養為主也誦訓於詔觀事之後為之道方慝以詔</span><br/>
<span class='tline' id='l120' data-llen='2558:2581'>　辟忌以知地俗者此以次舎居處為主也二者既詔</span><br/>
<span class='tline' id='l121' data-llen='2581:2604'>　其慝則能精察其利害媺惡然後膳夫庖人得以别</span><br/>
<span class='tline' id='l122' data-llen='2604:2624'>　其品掌次掌舎得以辨其宜二官實左右之</span><br/>
<span class='tline' id='l123' data-llen='2624:2643'>山虞掌山林之政令物為之厲而為之守禁</span><br/>
<span class='tline' id='l124' data-llen='2643:2669'><a onclick="displayPageImage('KR1d0009', 'WYG', '010-7b' );" name="010-7b" class="pb">[010-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2669:2692'>　山有虞林有衡此兼言掌山林之政令者以林衡受</span><br/>
<span class='tline' id='l126' data-llen='2692:2710'>　法於山虞也所受之法即所守之厲禁</span><br/>
<span class='tline' id='l127' data-llen='2710:2733'>仲冬斬陽木仲夏斬陰木凡服耜斬季材以時入之令</span><br/>
<span class='tline' id='l128' data-llen='2733:2756'>萬民時斬材有期日凡邦工入山林而掄材不禁春秋</span><br/>
<span class='tline' id='l129' data-llen='2756:2779'>之斬木不入禁凡竊木者有刑罰若祭山林則為主而</span><br/>
<span class='tline' id='l130' data-llen='2779:2802'>修除之且蹕若大田獵則萊山田之野及幣田植虞旗</span><br/>
<span class='tline' id='l131' data-llen='2802:2811'>于中致禽而珥焉</span><br/>
<span class='tline' id='l132' data-llen='2811:2834'>　大田獵者天子親行之禮萊山田之野則聨於大司</span><br/>
<span class='tline' id='l133' data-llen='2834:2860'><a onclick="displayPageImage('KR1d0009', 'WYG', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2860:2883'>　馬之職弊田植旗則獸人所謂令禽注於虞中是已</span><br/>
<span class='tline' id='l135' data-llen='2883:2906'>　致禽而珥珥如小子珥于社稷之類田畢而祭也鄭</span><br/>
<span class='tline' id='l136' data-llen='2906:2929'>　氏謂珥當為衈取其左耳以効功故曰衈葢取字之</span><br/>
<span class='tline' id='l137' data-llen='2929:2952'>　偏旁以為左耳其説未為不善然肆師小子羊人言</span><br/>
<span class='tline' id='l138' data-llen='2952:2975'>　祈珥鄭氏亦曰珥當為衈羽牲曰衈且引雜記之言</span><br/>
<span class='tline' id='l139' data-llen='2975:2998'>　成廟則釁之與此効功之言不同又取左耳為毛牲</span><br/>
<span class='tline' id='l140' data-llen='2998:3021'>　與羽牲曰衈之文自相背馳况大司馬言致禽以祀</span><br/>
<span class='tline' id='l141' data-llen='3021:3044'>　祊致禽饁獸於郊皆行祭禮於致禽之後不應致禽</span><br/>
<span class='tline' id='l142' data-llen='3044:3070'><a onclick="displayPageImage('KR1d0009', 'WYG', '010-8b' );" name="010-8b" class="pb">[010-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3070:3093'>　之後方取左耳以効功劉執中釋肆師之職曰珥當</span><br/>
<span class='tline' id='l144' data-llen='3093:3116'>　為弭字之誤也弭謂小祝之弭兵災葢田獵所以訓</span><br/>
<span class='tline' id='l145' data-llen='3116:3139'>　兵弭兵烖正田獵之事肆師於狩之日涖卜來歲之</span><br/>
<span class='tline' id='l146' data-llen='3139:3156'>　戒亦弭兵烖之意義見肆師祈珥説</span><br/>
<span class='tline' id='l147' data-llen='3156:3179'>林衡掌巡林麓之禁令而平其守以時計林麓而賞罰</span><br/>
<span class='tline' id='l148' data-llen='3179:3197'>之若斬木材則受灋于山虞而掌其政令</span><br/>
<span class='tline' id='l149' data-llen='3197:3220'>川衡掌巡川澤之禁令而平其守以時舎其守犯禁者</span><br/>
<span class='tline' id='l150' data-llen='3220:3234'>執而誅罰之祭祀賔客共川奠</span><br/>
<span class='tline' id='l151' data-llen='3234:3260'><a onclick="displayPageImage('KR1d0009', 'WYG', '010-9a' );" name="010-9a" class="pb">[010-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3260:3283'>澤虞掌國澤之政令為之厲禁使其地之人守其財物</span><br/>
<span class='tline' id='l153' data-llen='3283:3306'>以時入之于玉府頒其餘于萬民凡祭祀賔客共澤物</span><br/>
<span class='tline' id='l154' data-llen='3306:3329'>之奠䘮紀共其葦蒲之事若大田獵則萊澤野及弊田</span><br/>
<span class='tline' id='l155' data-llen='3329:3337'>植虞旗以属禽</span><br/>
<span class='tline' id='l156' data-llen='3337:3360'>　有政令有禁令禁令即政令之所禁者也山林之政</span><br/>
<span class='tline' id='l157' data-llen='3360:3383'>　令山虞專掌之國澤之政令澤虞專掌之林衡川衡</span><br/>
<span class='tline' id='l158' data-llen='3383:3406'>　特巡山林川澤之禁令而已是林衡正於山虞川衡</span><br/>
<span class='tline' id='l159' data-llen='3406:3429'>　正於澤虞然林衡列於山虞之後川衡列于澤虞之</span><br/>
<span class='tline' id='l160' data-llen='3429:3455'><a onclick="displayPageImage('KR1d0009', 'WYG', '010-9b' );" name="010-9b" class="pb">[010-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3455:3478'>　前者以山林川澤為序也山虞物為之厲而為守禁</span><br/>
<span class='tline' id='l162' data-llen='3478:3501'>　澤虞為之厲禁使其地之人守其財物林衡川衡之</span><br/>
<span class='tline' id='l163' data-llen='3501:3524'>　所謂平其守者平此者也山虞以時入木材而令萬</span><br/>
<span class='tline' id='l164' data-llen='3524:3547'>　民時斬材而林衡之斬木材則受山虞之法澤虞以</span><br/>
<span class='tline' id='l165' data-llen='3547:3570'>　時入財物于玉府頒其餘於萬民而川衡則以時舎</span><br/>
<span class='tline' id='l166' data-llen='3570:3593'>　其守山澤之利與民共之者也林衡正於山虞故以</span><br/>
<span class='tline' id='l167' data-llen='3593:3616'>　時計林麓而賞罰之川衡正於澤虞故犯禁者執而</span><br/>
<span class='tline' id='l168' data-llen='3616:3639'>　誅罰之平其守者之守其禁也若夫大田獵之日虞</span><br/>
<span class='tline' id='l169' data-llen='3639:3666'><a onclick="displayPageImage('KR1d0009', 'WYG', '010-10a' );" name="010-10a" class="pb">[010-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3666:3689'>　人萊所田之野為表百步比山虞澤虞之職林衡川</span><br/>
<span class='tline' id='l171' data-llen='3689:3712'>　衡無與焉山虞以旌致禽而澤虞以旌屬禽者以熊</span><br/>
<span class='tline' id='l172' data-llen='3712:3734'>　虎之象宜於山而鳥羽之飾宜于澤也兹其辨爾</span><br/>
<span class='tline' id='l173' data-llen='3734:3751'>迹人掌邦田之地政為之厲禁而守之</span><br/>
<span class='tline' id='l174' data-llen='3751:3774'>　邦田常田也田之義有三大田之時虞人萊所田之</span><br/>
<span class='tline' id='l175' data-llen='3774:3797'>　野教民以戰陳之事天子為之乗革路建太常見於</span><br/>
<span class='tline' id='l176' data-llen='3797:3820'>　司馬者是也其次牧畜於囿設囿游之禁以時取其</span><br/>
<span class='tline' id='l177' data-llen='3820:3843'>　獸而不廢乎祭祀賔客之用天子為之載斿車之旌</span><br/>
<span class='tline' id='l178' data-llen='3843:3870'><a onclick="displayPageImage('KR1d0009', 'WYG', '010-10b' );" name="010-10b" class="pb">[010-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3870:3893'>　見於囿人者是也若夫邦田之地政非囿人所禁之</span><br/>
<span class='tline' id='l180' data-llen='3893:3916'>　囿亦非大司馬所萊之野平田之地迹其鳥獸之所</span><br/>
<span class='tline' id='l181' data-llen='3916:3939'>　萃者謂之迹人迹人掌其地政則為之厲禁以守之</span><br/>
<span class='tline' id='l182' data-llen='3939:3962'>　當邦田之時天子為之載木路巾車言木路以田是</span><br/>
<span class='tline' id='l183' data-llen='3962:3966'>　也</span><br/>
<span class='tline' id='l184' data-llen='3966:3975'>凡田獵者受令焉</span><br/>
<span class='tline' id='l185' data-llen='3975:3990'>　受迹人之令則不至於罷民力</span><br/>
<span class='tline' id='l186' data-llen='3990:4002'>禁麛卵者與其毒矢射者</span><br/>
<span class='tline' id='l187' data-llen='4002:4029'><a onclick="displayPageImage('KR1d0009', 'WYG', '010-11a' );" name="010-11a" class="pb">[010-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4029:4048'>卝人掌金玉錫石之地而為之厲禁以守之</span><br/>
<span class='tline' id='l189' data-llen='4048:4071'>　天地之寶生於山澤金玉錫石之貴饑不可食寒不</span><br/>
<span class='tline' id='l190' data-llen='4071:4094'>　可衣先王不盡以予民設之官為厲禁以守之非私</span><br/>
<span class='tline' id='l191' data-llen='4094:4116'>　之也上以資邦用下以使斯民之棄末厚本而已</span><br/>
<span class='tline' id='l192' data-llen='4116:4131'>若以時取之則物其地圖而授之</span><br/>
<span class='tline' id='l193' data-llen='4131:4141'>　使其案圖而取之</span><br/>
<span class='tline' id='l194' data-llen='4141:4147'>巡其禁令</span><br/>
<span class='tline' id='l195' data-llen='4147:4170'>　利孔所在姦弊百出既禁之又令之又從而巡之然</span><br/>
<span class='tline' id='l196' data-llen='4170:4197'><a onclick="displayPageImage('KR1d0009', 'WYG', '010-11b' );" name="010-11b" class="pb">[010-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4197:4220'>　後卝人取之而入於職金職金受之而入其金錫於</span><br/>
<span class='tline' id='l198' data-llen='4220:4243'>　為兵器之府入其玉石丹青於受藏之府所以待邦</span><br/>
<span class='tline' id='l199' data-llen='4243:4260'>　之大用玉府所以共王之玩好者也</span><br/>
<span class='tline' id='l200' data-llen='4260:4283'>角人掌以時徴齒角凡骨物于山澤之農以當邦賦之</span><br/>
<span class='tline' id='l201' data-llen='4283:4296'>政令以量度受之以共邦用</span><br/>
<span class='tline' id='l202' data-llen='4296:4319'>羽人掌以時徴羽翮之政于山澤之農以當邦賦之政</span><br/>
<span class='tline' id='l203' data-llen='4319:4337'>令凡受羽十羽為審百羽為摶十摶為縛</span><br/>
<span class='tline' id='l204' data-llen='4337:4360'>　以度受之則知其物之長短以量受之則知其物之</span><br/>
<span class='tline' id='l205' data-llen='4360:4387'><a onclick="displayPageImage('KR1d0009', 'WYG', '010-12a' );" name="010-12a" class="pb">[010-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4387:4410'>　多寡以權受之則知其物之輕重其或不可受之以</span><br/>
<span class='tline' id='l207' data-llen='4410:4433'>　權以度以量者則為審為摶為縛無非參酌其數以</span><br/>
<span class='tline' id='l208' data-llen='4433:4456'>　當邦賦之政令則所用有補於國所賦不加於民緩</span><br/>
<span class='tline' id='l209' data-llen='4456:4478'>　急可以相資有無可以相通賦用兩得於是為至</span><br/>
<span class='tline' id='l210' data-llen='4478:4501'>掌葛掌以時徴絺綌之材于山農凡葛征徴草貢之材</span><br/>
<span class='tline' id='l211' data-llen='4501:4518'>於澤農以當邦賦之政令以權度受之</span><br/>
<span class='tline' id='l212' data-llen='4518:4541'>掌染草掌以春秋斂染草之物以權量受之以待時而</span><br/>
<span class='tline' id='l213' data-llen='4541:4545'>頒之</span><br/>
<span class='tline' id='l214' data-llen='4545:4572'><a onclick="displayPageImage('KR1d0009', 'WYG', '010-12b' );" name="010-12b" class="pb">[010-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4572:4595'>掌炭掌灰物炭物之徴令以時入之以權量受之以共</span><br/>
<span class='tline' id='l216' data-llen='4595:4605'>邦之用凡炭灰之事</span><br/>
<span class='tline' id='l217' data-llen='4605:4628'>掌荼掌以時聚荼以供䘮事徴野疏材之物以待邦事</span><br/>
<span class='tline' id='l218' data-llen='4628:4635'>凡蓄聚之物</span><br/>
<span class='tline' id='l219' data-llen='4635:4658'>掌蜃掌斂互物蜃物以共闉壙之蜃祭祀共蜃器之蜃</span><br/>
<span class='tline' id='l220' data-llen='4658:4665'>共白盛之蜃</span><br/>
<span class='tline' id='l221' data-llen='4665:4682'>　四者微物而用不可缺故設官以掌</span><br/>
<span class='tline' id='l222' data-llen='4682:4705'>囿人掌囿㳺之獸禁牧百獸祭祀䘮紀賔客共其生獸</span><br/>
<span class='tline' id='l223' data-llen='4705:4732'><a onclick="displayPageImage('KR1d0009', 'WYG', '010-13a' );" name="010-13a" class="pb">[010-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4732:4738'>死獸之物</span><br/>
<span class='tline' id='l225' data-llen='4738:4761'>場人掌國之場圃而樹之果蓏珍異之物以時斂而藏</span><br/>
<span class='tline' id='l226' data-llen='4761:4777'>之凡祭祀賔客共其果蓏享亦如之</span><br/>
<span class='tline' id='l227' data-llen='4777:4800'>　珍異果蓏物之至微而場人專掌之者以祭祀賔客</span><br/>
<span class='tline' id='l228' data-llen='4800:4811'>　之奉皆於此乎出也</span><br/>
<span class='tline' id='l229' data-llen='4811:4830'>廩人掌九榖之數以待國之匪頒賙賜稍食</span><br/>
<span class='tline' id='l230' data-llen='4830:4853'>　天府職曰若祭天之司民司禄而獻民数榖數則知</span><br/>
<span class='tline' id='l231' data-llen='4853:4876'>　九榖之數專掌於司禄今復見於廩人何也賈氏謂</span><br/>
<span class='tline' id='l232' data-llen='4876:4903'><a onclick="displayPageImage('KR1d0009', 'WYG', '010-13b' );" name="010-13b" class="pb">[010-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4903:4926'>　廩人掌米倉人掌榖其義誠然葢倉人掌粟入之藏</span><br/>
<span class='tline' id='l234' data-llen='4926:4949'>　辨九榖之物則掌榖可知廩如御廩常廩之類則皆</span><br/>
<span class='tline' id='l235' data-llen='4949:4972'>　米也不然明堂位何以曰米廪有虞氏之庠釋者以</span><br/>
<span class='tline' id='l236' data-llen='4972:4995'>　魯謂之米廩虞帝上庠今藏粢盛之委焉非米而何</span><br/>
<span class='tline' id='l237' data-llen='4995:5018'>　以廩名官所掌者米而云掌九榖之數者兼掌九榖</span><br/>
<span class='tline' id='l238' data-llen='5018:5041'>　之數也是知倉人掌榖司禄掌九榖之數廩人即其</span><br/>
<span class='tline' id='l239' data-llen='5041:5064'>　九榖之數以知廩米之數凡以待國之匪頒賙賜稍</span><br/>
<span class='tline' id='l240' data-llen='5064:5070'>　食而已</span><br/>
<span class='tline' id='l241' data-llen='5070:5097'><a onclick="displayPageImage('KR1d0009', 'WYG', '010-14a' );" name="010-14a" class="pb">[010-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5097:5120'>以歲之上下數邦用以知足否以詔國用以治年之豐</span><br/>
<span class='tline' id='l243' data-llen='5120:5123'>凶</span><br/>
<span class='tline' id='l244' data-llen='5123:5146'>　年之有豐凶歲之所以有上下也制其財之多寡權</span><br/>
<span class='tline' id='l245' data-llen='5146:5169'>　其禮之増損非廩人之事此特以邦用之足否詔之</span><br/>
<span class='tline' id='l246' data-llen='5169:5192'>　於上凡以治年之豐凶而已年之豐凶天也所以治</span><br/>
<span class='tline' id='l247' data-llen='5192:5215'>　之者人也治之則權其多寡増損而為之開闢斂散</span><br/>
<span class='tline' id='l248' data-llen='5215:5238'>　其於豐也不為妄費以蠧其國其於凶也不為過取</span><br/>
<span class='tline' id='l249' data-llen='5238:5244'>　以害民</span><br/>
<span class='tline' id='l250' data-llen='5244:5271'><a onclick="displayPageImage('KR1d0009', 'WYG', '010-14b' );" name="010-14b" class="pb">[010-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5271:5294'>凡萬民之食食者人四鬴上也人三鬴中也人二鬴下</span><br/>
<span class='tline' id='l252' data-llen='5294:5316'>也若食不能人二鬴則令邦移民就榖詔王殺邦用</span><br/>
<span class='tline' id='l253' data-llen='5316:5339'>　冡宰制國用其榖之所積皆有定所凡荒政所不能</span><br/>
<span class='tline' id='l254' data-llen='5339:5354'>　聚者均其逺近之所就榖而已</span><br/>
<span class='tline' id='l255' data-llen='5354:5372'>凡邦有㑹同師役之事則治其糧與其食</span><br/>
<span class='tline' id='l256' data-llen='5372:5395'>　糧乃㑹同師役之所急者太宰以九式均節財用而</span><br/>
<span class='tline' id='l257' data-llen='5395:5418'>　不及㑹同師役之式小宰之七事有所謂㑹同軍旅</span><br/>
<span class='tline' id='l258' data-llen='5418:5441'>　田役之戒具共其財用然會同所用者不過宰禮委</span><br/>
<span class='tline' id='l259' data-llen='5441:5468'><a onclick="displayPageImage('KR1d0009', 'WYG', '010-15a' );" name="010-15a" class="pb">[010-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5468:5491'>　積膳獻飲食之飱牽則有賔客之式矣軍旅田役所</span><br/>
<span class='tline' id='l261' data-llen='5491:5514'>　用者不過工事幣帛芻秣匪頒之數者則有工事之</span><br/>
<span class='tline' id='l262' data-llen='5514:5537'>　式幣帛之式芻秣之式匪頒之式矣惟最急之糧食</span><br/>
<span class='tline' id='l263' data-llen='5537:5560'>　乃無式焉蓋式法出於九賦之中乃國家之經費冡</span><br/>
<span class='tline' id='l264' data-llen='5560:5583'>　宰制國用則以邦國之貢待弔用萬民之貢充府庫</span><br/>
<span class='tline' id='l265' data-llen='5583:5606'>　二者之外隨處而積以待邦之大用則會同師役之</span><br/>
<span class='tline' id='l266' data-llen='5606:5629'>　類凡九式所不載者皆取具於此不然倉人共道路</span><br/>
<span class='tline' id='l267' data-llen='5629:5652'>　之榖積飲食之具遺人凡賔客㑹同師役掌其道路</span><br/>
<span class='tline' id='l268' data-llen='5652:5679'><a onclick="displayPageImage('KR1d0009', 'WYG', '010-15b' );" name="010-15b" class="pb">[010-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5679:5702'>　之委積若非前二者之積將何所從出然特道路之</span><br/>
<span class='tline' id='l270' data-llen='5702:5725'>　所費而已若廩人之治其糧與其食又兼在道之費</span><br/>
<span class='tline' id='l271' data-llen='5725:5734'>　及止居之費也</span><br/>
<span class='tline' id='l272' data-llen='5734:5744'>大祭祀則共其接盛</span><br/>
<span class='tline' id='l273' data-llen='5744:5767'>　接猶承也天子親耕籍田以共粢盛非有司親承之</span><br/>
<span class='tline' id='l274' data-llen='5767:5790'>　與常榖同何以致敬於鬼神故甸師以時入之於廩</span><br/>
<span class='tline' id='l275' data-llen='5790:5813'>　人廩人接之以藏於神倉及大祭祀之時廩人則共</span><br/>
<span class='tline' id='l276' data-llen='5813:5843'>　其所接之盛是以舂人接之則舂榖而為米<img height='20' width='20' alt='&amp;KR1066' title='KR1066' src='https://raw.githubusercontent.com/kanripo/KR-Gaiji/master/images/KR1066.png'/>人接</span><br/>
<span class='tline' id='l277' data-llen='5843:5870'><a onclick="displayPageImage('KR1d0009', 'WYG', '010-16a' );" name="010-16a" class="pb">[010-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5870:5893'>　之則炊米而為食然後王者得以親承祭祀其為敬</span><br/>
<span class='tline' id='l279' data-llen='5893:5898'>　至矣</span><br/>
<span class='tline' id='l280' data-llen='5898:5918'>舎人掌平宫中之政分其財守以灋掌其出入</span><br/>
<span class='tline' id='l281' data-llen='5918:5941'>　有王宫有后宫王宫之宫宫正為之均其稍食后宫</span><br/>
<span class='tline' id='l282' data-llen='5941:5964'>　之宫内宰為之均其稍食所以平宫中之政則舎人</span><br/>
<span class='tline' id='l283' data-llen='5964:5987'>　也守禁之所謂之財守出之於廪人入之於宫中皆</span><br/>
<span class='tline' id='l284' data-llen='5987:6010'>　有法存焉廩人不妄供宫中不妄取所謂平其政者</span><br/>
<span class='tline' id='l285' data-llen='6010:6017'>　莫先乎此</span><br/>
<span class='tline' id='l286' data-llen='6017:6044'><a onclick="displayPageImage('KR1d0009', 'WYG', '010-16b' );" name="010-16b" class="pb">[010-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6044:6067'>凡祭祀共簠簋實之陳之賔客亦如之共其禮車米筥</span><br/>
<span class='tline' id='l288' data-llen='6067:6090'>米芻禾䘮紀共飯米熬榖以歲時縣穜稑之種以共王</span><br/>
<span class='tline' id='l289' data-llen='6090:6113'>后之春獻種掌米粟之出入辨其物歲終則會計其政</span><br/>
<span class='tline' id='l290' data-llen='6113:6136'>倉人掌粟入之藏辨九榖之物以待邦用若榖不足則</span><br/>
<span class='tline' id='l291' data-llen='6136:6159'>止餘灋用有餘則藏之以待凶而頒之凡國之大事共</span><br/>
<span class='tline' id='l292' data-llen='6159:6170'>道路之榖積食飲之具</span><br/>
<span class='tline' id='l293' data-llen='6170:6193'>　大府所謂式貢之餘財以供玩好幣餘之賦以待賜</span><br/>
<span class='tline' id='l294' data-llen='6193:6216'>　予委人所謂凡其餘聚以待頒賜止餘法用止此者</span><br/>
<span class='tline' id='l295' data-llen='6216:6243'><a onclick="displayPageImage('KR1d0009', 'WYG', '010-17a' );" name="010-17a" class="pb">[010-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6243:6266'>　歟有餘則藏之以待凶而頒之是樂歲則取之於民</span><br/>
<span class='tline' id='l297' data-llen='6266:6289'>　凶年則遂以頒之於民取之不以為虐頒之乃所以</span><br/>
<span class='tline' id='l298' data-llen='6289:6302'>　為利無非充裕民之仁政</span><br/>
<span class='tline' id='l299' data-llen='6302:6310'>司禄<span class='krp-note'>闕/</span></span><br/>
<span class='tline' id='l300' data-llen='6310:6334'>　司禄逸篇弗可攷矣此經猶存其官之名者以序官見</span><br/>
<span class='tline' id='l301' data-llen='6334:6357'>　之不特見之序官而已天府曰若祭天之司民司禄</span><br/>
<span class='tline' id='l302' data-llen='6357:6380'>　而獻民數榖數則受而藏之鄭氏謂司禄為文昌第</span><br/>
<span class='tline' id='l303' data-llen='6380:6403'>　六星禄之言榖也則以掌天下之榖數者謂之司禄</span><br/>
<span class='tline' id='l304' data-llen='6403:6430'><a onclick="displayPageImage('KR1d0009', 'WYG', '010-17b' );" name="010-17b" class="pb">[010-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6430:6453'>　亦猶掌天下之民數而秋官有司民之職蓋民之損</span><br/>
<span class='tline' id='l306' data-llen='6453:6476'>　益闗乎天榖之豐耗係乎民此司民及三年大比則</span><br/>
<span class='tline' id='l307' data-llen='6476:6499'>　以萬民之數詔司宼司宼及孟冬祀司民之日獻其</span><br/>
<span class='tline' id='l308' data-llen='6499:6522'>　數於王王拜受之且有天府之登知司禄之於榖數</span><br/>
<span class='tline' id='l309' data-llen='6522:6545'>　亦然則王者以民為天民以食為天其類同其義可</span><br/>
<span class='tline' id='l310' data-llen='6545:6550'>　推矣</span><br/>
<span class='tline' id='l311' data-llen='6550:6573'>司稼掌巡邦野之稼而辨穜稑之種周知其名與其所</span><br/>
<span class='tline' id='l312' data-llen='6573:6585'>宜地以為灋而縣于邑閭</span><br/>
<span class='tline' id='l313' data-llen='6585:6612'><a onclick="displayPageImage('KR1d0009', 'WYG', '010-18a' );" name="010-18a" class="pb">[010-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6612:6635'>　所謂法者周自后稷播種百榖以為鄉師天以其粒</span><br/>
<span class='tline' id='l315' data-llen='6635:6658'>　食生民國其子孫千有餘年而後王業始大南宫括</span><br/>
<span class='tline' id='l316' data-llen='6658:6681'>　以躬稼有天下而歸之於稷原其始也公劉太王王</span><br/>
<span class='tline' id='l317' data-llen='6681:6704'>　季文王武王周公六君子可謂不替其業者周公作</span><br/>
<span class='tline' id='l318' data-llen='6704:6727'>　六典舉前日播榖之法而備見於大司徒即以其法</span><br/>
<span class='tline' id='l319' data-llen='6727:6750'>　而責於司稼之官司稼復以其法而縣於邑閭使稼</span><br/>
<span class='tline' id='l320' data-llen='6750:6773'>　者取法焉播種之法明為稼之效著當時所以善其</span><br/>
<span class='tline' id='l321' data-llen='6773:6781'>　始者有道矣</span><br/>
<span class='tline' id='l322' data-llen='6781:6808'><a onclick="displayPageImage('KR1d0009', 'WYG', '010-18b' );" name="010-18b" class="pb">[010-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6808:6831'>巡野觀稼以年之上下出斂灋掌均萬民之食而賙其</span><br/>
<span class='tline' id='l324' data-llen='6831:6838'>急而平其興</span><br/>
<span class='tline' id='l325' data-llen='6838:6862'>舂人掌其米物祭祀共其齍盛之米賔客共其牢禮之米</span><br/>
<span class='tline' id='l326' data-llen='6862:6875'>凡饗食共其食米掌凡米事</span><br/>
<span class='tline' id='l327' data-llen='6875:6905'><img height='20' width='20' alt='&amp;KR1066' title='KR1066' src='https://raw.githubusercontent.com/kanripo/KR-Gaiji/master/images/KR1066.png'/>人掌凡祭祀共盛共王及后之六食凡賔客共其簠</span><br/>
<span class='tline' id='l328' data-llen='6905:6915'>簋之實饗食亦如之</span><br/>
<span class='tline' id='l329' data-llen='6915:6929'>槀人掌共外内朝冗食者之食</span><br/>
<span class='tline' id='l330' data-llen='6929:6946'>　外朝庫門外之朝内朝路門外之朝</span><br/>
<span class='tline' id='l331' data-llen='6946:6973'><a onclick="displayPageImage('KR1d0009', 'WYG', '010-19a' );" name="010-19a" class="pb">[010-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6973:6993'>若饗耆老孤子士庶子共其食掌豢祭祀之犬</span><br/>
</p>
<p><br/>
</p>
  </div>
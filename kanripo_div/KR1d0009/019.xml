<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1d0009', 'WYG', '019-1a' );" name="019-1a" class="pb">[019-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　周官總義巻十九　　　　　宋　易祓　撰</span><br/>
<span class='tline' id='l10' data-llen='211:234'>大僕掌正王之服位出入王之大命掌諸侯之復逆王</span><br/>
<span class='tline' id='l11' data-llen='234:248'>眡朝則前正位而退入亦如之</span><br/>
<span class='tline' id='l12' data-llen='248:271'>　此經正與司士一職互文見義司士正朝儀之位王</span><br/>
<span class='tline' id='l13' data-llen='271:294'>　南鄉則王之位也雖言王位而非正王位之職所正</span><br/>
<span class='tline' id='l14' data-llen='294:317'>　者羣臣之位其曰三公北靣東上孤東靣北上卿大</span><br/>
<span class='tline' id='l15' data-llen='317:340'>　夫西靣北上王族故士虎士在路門之右南靣東上</span><br/>
<span class='tline' id='l16' data-llen='340:366'><a onclick="displayPageImage('KR1d0009', 'WYG', '019-1b' );" name="019-1b" class="pb">[019-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='366:389'>　大僕大右大僕從者在路門之左南靣西上羣臣既</span><br/>
<span class='tline' id='l18' data-llen='389:412'>　正其位矣然後大僕自路門之左立於王前故曰大</span><br/>
<span class='tline' id='l19' data-llen='412:435'>　僕前所以正王位又言王入内朝皆退鄭氏引玉藻</span><br/>
<span class='tline' id='l20' data-llen='435:458'>　之言曰朝服以日視朝於内朝辨色始入君日出而</span><br/>
<span class='tline' id='l21' data-llen='458:481'>　視之退適路寝聴政謂諸侯也言諸侯則天子亦然</span><br/>
<span class='tline' id='l22' data-llen='481:504'>　謂王入路門聴政於路寝則羣臣各退向治事之處</span><br/>
<span class='tline' id='l23' data-llen='504:527'>　若據司士所言皆退疑若大僕亦隨羣臣而退今攷</span><br/>
<span class='tline' id='l24' data-llen='527:550'>　此經文意則大僕實未甞退所言王眡朝則前正位</span><br/>
<span class='tline' id='l25' data-llen='550:576'><a onclick="displayPageImage('KR1d0009', 'WYG', '019-2a' );" name="019-2a" class="pb">[019-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='576:599'>　而退乃是退立於路門之本位以俟朝畢及王入路</span><br/>
<span class='tline' id='l27' data-llen='599:622'>　門而聴政路寝則羣臣雖退而大僕復入正路寝之</span><br/>
<span class='tline' id='l28' data-llen='622:645'>　位司士不及此者以其所正者羣臣之位朝畢則退</span><br/>
<span class='tline' id='l29' data-llen='645:668'>　而已大僕掌正王位則無往不從故王入亦如之詳</span><br/>
<span class='tline' id='l30' data-llen='668:680'>　畧不同亦各以其職云</span><br/>
<span class='tline' id='l31' data-llen='680:703'>建路鼓于大寝之門外而掌其政以待達窮者與遽令</span><br/>
<span class='tline' id='l32' data-llen='703:726'>聞鼓聲則速逆御僕與御庶子祭祀賓客喪紀正王之</span><br/>
<span class='tline' id='l33' data-llen='726:737'>服位詔灋儀贊王牲事</span><br/>
<span class='tline' id='l34' data-llen='737:763'><a onclick="displayPageImage('KR1d0009', 'WYG', '019-2b' );" name="019-2b" class="pb">[019-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='763:786'>　王者祭祀之服六司服之六服是也賓客之服二司</span><br/>
<span class='tline' id='l36' data-llen='786:809'>　服所言饗射則鷩冕眡朝皮弁服是也䘮紀之服一</span><br/>
<span class='tline' id='l37' data-llen='809:832'>　司服所言凶事服弁服是也其位則隨事而立無非</span><br/>
<span class='tline' id='l38' data-llen='832:840'>　大僕之所正</span><br/>
<span class='tline' id='l39' data-llen='840:852'>王出入則自左馭而前驅</span><br/>
<span class='tline' id='l40' data-llen='852:867'>　不敢自右以周人尚右尊君也</span><br/>
<span class='tline' id='l41' data-llen='867:883'>凡軍旅田役賛王鼓救日月亦如之</span><br/>
<span class='tline' id='l42' data-llen='883:906'>　大司馬蒐田之禮王執路鼓必待司馬辨之而後大</span><br/>
<span class='tline' id='l43' data-llen='906:932'><a onclick="displayPageImage('KR1d0009', 'WYG', '019-3a' );" name="019-3a" class="pb">[019-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='932:955'>　僕賛之鼓人於救日月則詔王鼔必待鼔人詔之而</span><br/>
<span class='tline' id='l45' data-llen='955:978'>　後大僕賛之王皆為之親鼓焉其義見於大司馬及</span><br/>
<span class='tline' id='l46' data-llen='978:983'>　鼓人</span><br/>
<span class='tline' id='l47' data-llen='983:1000'>大䘮始崩戒鼓傳達于四方窆亦如之</span><br/>
<span class='tline' id='l48' data-llen='1000:1023'>　始崩及窆擊鼓以戒衆人且傳達于四方使四方知</span><br/>
<span class='tline' id='l49' data-llen='1023:1029'>　䘮禮也</span><br/>
<span class='tline' id='l50' data-llen='1029:1052'>縣䘮首服之灋于宫門掌三公孤卿之弔勞王燕飲則</span><br/>
<span class='tline' id='l51' data-llen='1052:1075'>相其灋王射則賛弓矢王眡燕朝則正位掌擯相王不</span><br/>
<span class='tline' id='l52' data-llen='1075:1101'><a onclick="displayPageImage('KR1d0009', 'WYG', '019-3b' );" name="019-3b" class="pb">[019-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1101:1113'>眂朝則辭于三公及孤卿</span><br/>
<span class='tline' id='l54' data-llen='1113:1136'>　小宗伯既已縣衰冠之式于路門之外此復縣首服</span><br/>
<span class='tline' id='l55' data-llen='1136:1159'>　之法于宫門者首服則婦人之服衰冠則男子之服</span><br/>
<span class='tline' id='l56' data-llen='1159:1182'>小臣掌王之小命詔相王之小灋儀掌三公及孤卿之</span><br/>
<span class='tline' id='l57' data-llen='1182:1206'>復逆正王之燕服位王之燕出入則前驅大祭祀朝覲沃</span><br/>
<span class='tline' id='l58' data-llen='1206:1229'>王盥小祭祀賔客饗食賔射掌事如大僕之灋掌士大</span><br/>
<span class='tline' id='l59' data-llen='1229:1241'>夫之弔勞凡大事佐大僕</span><br/>
<span class='tline' id='l60' data-llen='1241:1264'>　小臣佐大僕者也大僕出入王之大命此則言辭告</span><br/>
<span class='tline' id='l61' data-llen='1264:1290'><a onclick="displayPageImage('KR1d0009', 'WYG', '019-4a' );" name="019-4a" class="pb">[019-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1290:1313'>　語之末故掌王之小命大僕詔王之法儀此則趨行</span><br/>
<span class='tline' id='l63' data-llen='1313:1336'>　拱揖之容故詔相王之小法儀大僕於眂朝及禮之</span><br/>
<span class='tline' id='l64' data-llen='1336:1359'>　大者正其服位此則正王之燕服位大僕於王之大</span><br/>
<span class='tline' id='l65' data-llen='1359:1382'>　禮路車出入則曰左馭而前驅此於王燕出入則前</span><br/>
<span class='tline' id='l66' data-llen='1382:1405'>　驅以至大僕掌諸侯之復逆而此則掌三公及孤卿</span><br/>
<span class='tline' id='l67' data-llen='1405:1428'>　之復逆大僕掌三公孤卿之弔勞而此則掌士大夫</span><br/>
<span class='tline' id='l68' data-llen='1428:1451'>　之弔勞凡此無非大僕掌其大而小臣掌其小也小</span><br/>
<span class='tline' id='l69' data-llen='1451:1474'>　臣所得而專者大祭祀沃王盥而已然先王設小臣</span><br/>
<span class='tline' id='l70' data-llen='1474:1500'><a onclick="displayPageImage('KR1d0009', 'WYG', '019-4b' );" name="019-4b" class="pb">[019-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1500:1523'>　之職亦猶后之有内小臣而内小臣所掌反同於大</span><br/>
<span class='tline' id='l72' data-llen='1523:1546'>　僕何也大僕正王之服位而内小臣亦正后之服位</span><br/>
<span class='tline' id='l73' data-llen='1546:1569'>　大僕出入王之大命而内小臣亦掌王后之命大僕</span><br/>
<span class='tline' id='l74' data-llen='1569:1592'>　於王之出入則曰左馭而前驅内小臣於后之出入</span><br/>
<span class='tline' id='l75' data-llen='1592:1615'>　亦前驅大僕於祭祀賔客䘮紀則詔法儀於眂燕朝</span><br/>
<span class='tline' id='l76' data-llen='1615:1638'>　則掌擯相内小臣亦擯詔后之禮事葢内小臣之於</span><br/>
<span class='tline' id='l77' data-llen='1638:1659'>　大僕則内外之辨小臣之於大僕則大小之辨</span><br/>
<span class='tline' id='l78' data-llen='1659:1682'>祭僕掌受命于王以眂祭祀而警戒祭祀有司紏百官</span><br/>
<span class='tline' id='l79' data-llen='1682:1708'><a onclick="displayPageImage('KR1d0009', 'WYG', '019-5a' );" name="019-5a" class="pb">[019-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1708:1731'>之戒具既祭帥羣有司而反令以王命勞之誅其不敬</span><br/>
<span class='tline' id='l81' data-llen='1731:1754'>者大䘮復于小廟凡祭祀王之所不與則賜之禽都家</span><br/>
<span class='tline' id='l82' data-llen='1754:1769'>亦如之凡祭祀致福者展而受之</span><br/>
<span class='tline' id='l83' data-llen='1769:1792'>　凡祭祀受胙謂之受福言神錫之福而君受之也都</span><br/>
<span class='tline' id='l84' data-llen='1792:1815'>　宗人家宗人于國之祭祀有司皆致其福于王祭僕</span><br/>
<span class='tline' id='l85' data-llen='1815:1837'>　則展而受之膳人則受而膳之則祭祀之誠至矣</span><br/>
<span class='tline' id='l86' data-llen='1837:1855'>御僕掌羣吏之逆及庶民之復與其弔勞</span><br/>
<span class='tline' id='l87' data-llen='1855:1878'>　御僕所掌復逆視大僕小臣有尊卑小大之異視宰</span><br/>
<span class='tline' id='l88' data-llen='1878:1904'><a onclick="displayPageImage('KR1d0009', 'WYG', '019-5b' );" name="019-5b" class="pb">[019-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1904:1927'>　夫有甚不同者此謂庶民非萬民之衆所謂羣吏則</span><br/>
<span class='tline' id='l90' data-llen='1927:1950'>　府史胥徒之在官者亦非諸臣也諸臣則諸侯羣臣</span><br/>
<span class='tline' id='l91' data-llen='1950:1973'>　咸與非御僕所得而並言然宰夫於諸臣言復此於</span><br/>
<span class='tline' id='l92' data-llen='1973:1996'>　庶民言復宰夫於萬民言逆此於羣吏言逆所謂復</span><br/>
<span class='tline' id='l93' data-llen='1996:2019'>　逆者葢通上下言之也以大僕掌三公孤卿之弔勞</span><br/>
<span class='tline' id='l94' data-llen='2019:2041'>　小臣掌大夫士之弔勞推之此亦羣吏之弔勞也</span><br/>
<span class='tline' id='l95' data-llen='2041:2063'>大祭祀相盥而登大喪持翣掌王之燕令以序守路</span><br/>
<span class='tline' id='l96' data-llen='2063:2066'>鼓</span><br/>
<span class='tline' id='l97' data-llen='2066:2092'><a onclick="displayPageImage('KR1d0009', 'WYG', '019-6a' );" name="019-6a" class="pb">[019-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2092:2106'>　此䘮祭之冗事故御僕掌令</span><br/>
<span class='tline' id='l99' data-llen='2106:2130'>𨽻僕掌五寝之埽除糞洒之事祭祀修寝玉行洗乗石</span><br/>
<span class='tline' id='l100' data-llen='2130:2146'>掌蹕宫中之事大䘮復于小寝大寝</span><br/>
<span class='tline' id='l101' data-llen='2146:2159'>　於宫中為之蹕致其肅也</span><br/>
<span class='tline' id='l102' data-llen='2159:2183'>弁師掌王之五冕皆𤣥冕朱裏延紐五采繅十有二就</span><br/>
<span class='tline' id='l103' data-llen='2183:2206'>皆五采玉十有二玉笄朱紘諸侯之繅斿九就瑉玉三</span><br/>
<span class='tline' id='l104' data-llen='2206:2223'>采其餘如王之事繅斿皆就玉瑱玉笄</span><br/>
<span class='tline' id='l105' data-llen='2223:2246'>　鄭氏曰侯當作公上公九命故九就三采朱白蒼也</span><br/>
<span class='tline' id='l106' data-llen='2246:2272'><a onclick="displayPageImage('KR1d0009', 'WYG', '019-6b' );" name="019-6b" class="pb">[019-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2272:2295'>　繅斿皆就又總言侯伯子男之冕侯伯七命則七就</span><br/>
<span class='tline' id='l108' data-llen='2295:2307'>　也子男五命則五就也</span><br/>
<span class='tline' id='l109' data-llen='2307:2322'>王之皮弁㑹五采玉璂象邸玉笄</span><br/>
<span class='tline' id='l110' data-llen='2322:2345'>　王之吉服其弁三皮弁用之於眡朝韋弁用之於兵</span><br/>
<span class='tline' id='l111' data-llen='2345:2368'>　事冠弁用之於田獵兵田之弁有時而用之者也皮</span><br/>
<span class='tline' id='l112' data-llen='2368:2391'>　弁眡朝則日眡朝之禮其用数矣此弁師所以特言</span><br/>
<span class='tline' id='l113' data-llen='2391:2414'>　皮弁之制㑹五采玉璂者詩謂㑹弁如星言縫中飾</span><br/>
<span class='tline' id='l114' data-llen='2414:2437'>　之以玉爍爍而處状似星也又曰其弁伊綦言其文</span><br/>
<span class='tline' id='l115' data-llen='2437:2463'><a onclick="displayPageImage('KR1d0009', 'WYG', '019-7a' );" name="019-7a" class="pb">[019-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2463:2486'>　也詩又作騏騏馬青驪文也象邸者以象骨飾弁内</span><br/>
<span class='tline' id='l117' data-llen='2486:2509'>　項上之邸以眀託宿之義而貫之以玉笄者也此所</span><br/>
<span class='tline' id='l118' data-llen='2509:2532'>　謂皮弁之制若夫韋弁即爵弁也所謂爵弁絰䊷衣</span><br/>
<span class='tline' id='l119' data-llen='2532:2555'>　是已冠弁即元端也所謂元衣素裳是已二弁與皮</span><br/>
<span class='tline' id='l120' data-llen='2555:2578'>　弁素積相似微有損益言皮弁則韋弁冠弁在其間</span><br/>
<span class='tline' id='l121' data-llen='2578:2601'>王之弁絰弁而加環絰諸侯及孤卿大夫之冕韋弁皮</span><br/>
<span class='tline' id='l122' data-llen='2601:2617'>弁弁絰各以其等為之而掌其禁令</span><br/>
<span class='tline' id='l123' data-llen='2617:2640'>　上言上公玉繅之数而兼言諸侯之繅斿皆就末及</span><br/>
<span class='tline' id='l124' data-llen='2640:2666'><a onclick="displayPageImage('KR1d0009', 'WYG', '019-7b' );" name="019-7b" class="pb">[019-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2666:2689'>　夫冕玉之制此經言諸侯之冕弁而兼及卿大夫冕</span><br/>
<span class='tline' id='l126' data-llen='2689:2712'>　弁之制葢侯伯之冕七就用玉九十有八而繅皆三</span><br/>
<span class='tline' id='l127' data-llen='2712:2735'>　采子男之冕五就用玉五十而繅皆二采以至孤四</span><br/>
<span class='tline' id='l128' data-llen='2735:2758'>　就用玉三十二三命之卿三就用玉十八再命之大</span><br/>
<span class='tline' id='l129' data-llen='2758:2781'>　夫再就用玉八朱綠而已其韋弁皮弁則侯伯璂飾</span><br/>
<span class='tline' id='l130' data-llen='2781:2804'>　七而玉皆三采子男璂飾五而玉皆二采孤則璂飾</span><br/>
<span class='tline' id='l131' data-llen='2804:2827'>　以四三命之卿璂飾以三再命之大夫璂飾以二亦</span><br/>
<span class='tline' id='l132' data-llen='2827:2850'>　朱緑而已弁絰雖無飾亦有等殺此不言士者司服</span><br/>
<span class='tline' id='l133' data-llen='2850:2876'><a onclick="displayPageImage('KR1d0009', 'WYG', '019-8a' );" name="019-8a" class="pb">[019-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2876:2896'>　所謂士之服自皮弁而下則皮弁亦士服也</span><br/>
<span class='tline' id='l135' data-llen='2896:2904'>司甲<span class='krp-note'>闕/</span></span><br/>
<span class='tline' id='l136' data-llen='2904:2927'>司兵掌五兵五盾各辨其物與其等以待軍事及授兵</span><br/>
<span class='tline' id='l137' data-llen='2927:2950'>從司馬之灋以頒之及其受兵輸亦如之及其用兵亦</span><br/>
<span class='tline' id='l138' data-llen='2950:2973'>如之祭祀授舞者兵大䘮廞五兵軍事建車之五兵㑹</span><br/>
<span class='tline' id='l139' data-llen='2973:2979'>同亦如之</span><br/>
<span class='tline' id='l140' data-llen='2979:3002'>　如考工之六等與夫廬人之六建莫不建之以備軍</span><br/>
<span class='tline' id='l141' data-llen='3002:3010'>　旅㑹同之用</span><br/>
<span class='tline' id='l142' data-llen='3010:3036'><a onclick="displayPageImage('KR1d0009', 'WYG', '019-8b' );" name="019-8b" class="pb">[019-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3036:3049'>司戈盾掌戈盾之物而頒之</span><br/>
<span class='tline' id='l144' data-llen='3049:3064'>　頒之以給祭祀軍旅㑹同之用</span><br/>
<span class='tline' id='l145' data-llen='3064:3087'>祭祀授旅賁殳故士戈盾授舞者兵亦如之軍旅㑹同</span><br/>
<span class='tline' id='l146' data-llen='3087:3110'>授貳車戈盾建乗車之戈盾授旅賁及虎士戈盾及舍</span><br/>
<span class='tline' id='l147' data-llen='3110:3119'>設藩盾行則斂之</span><br/>
<span class='tline' id='l148' data-llen='3119:3132'>　皆所以衞至尊尚崇嚴也</span><br/>
<span class='tline' id='l149' data-llen='3132:3155'>司弓矢掌六弓四弩八矢之灋辨其名物而掌其守藏</span><br/>
<span class='tline' id='l150' data-llen='3155:3178'>與其出入中春獻弓弩中秋獻矢箙及其頒之王弓弧</span><br/>
<span class='tline' id='l151' data-llen='3178:3204'><a onclick="displayPageImage('KR1d0009', 'WYG', '019-9a' );" name="019-9a" class="pb">[019-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3204:3227'>弓以授射甲革椹質者夾弓庾弓以授射豻侯鳥獸者</span><br/>
<span class='tline' id='l153' data-llen='3227:3249'>唐弓大弓以授學射者使者勞者其矢箙皆從其弓</span><br/>
<span class='tline' id='l154' data-llen='3249:3279'>　或謂王弓<img height='20' width='20' alt='&amp;KR0707' title='KR0707' src='https://raw.githubusercontent.com/kanripo/KR-Gaiji/master/images/KR0707.png'/>弓往體寡來體多宜為弱弓何謂之强</span><br/>
<span class='tline' id='l155' data-llen='3279:3302'>　夾弓庾弓往體多來體寡宜為強弓何謂之弱賈氏</span><br/>
<span class='tline' id='l156' data-llen='3302:3325'>　曰往寡來多者弛之五寸張之一尺五寸往多來寡</span><br/>
<span class='tline' id='l157' data-llen='3325:3348'>　者張之五寸弛之一尺五寸往來若一者弛之一尺</span><br/>
<span class='tline' id='l158' data-llen='3348:3378'>　張之亦一尺其理可信故王<img height='20' width='20' alt='&amp;KR0707' title='KR0707' src='https://raw.githubusercontent.com/kanripo/KR-Gaiji/master/images/KR0707.png'/>授射甲革椹質者皆</span><br/>
<span class='tline' id='l159' data-llen='3378:3401'>　射堅者也非強而何夾庾授射豻侯鳥獸者則皆射</span><br/>
<span class='tline' id='l160' data-llen='3401:3427'><a onclick="displayPageImage('KR1d0009', 'WYG', '019-9b' );" name="019-9b" class="pb">[019-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3427:3450'>　近者也非弱而何唐大往來均則強弱中以授學射</span><br/>
<span class='tline' id='l162' data-llen='3450:3470'>　者使者勞者葢用強弱之中則逺近焉可也</span><br/>
<span class='tline' id='l163' data-llen='3470:3493'>凡弩夾庾利攻守唐大利車戰野戰凡矢枉矢絜矢利</span><br/>
<span class='tline' id='l164' data-llen='3493:3516'>火射用諸守城車戰殺矢鍭矢用諸近射田獵矰矢茀</span><br/>
<span class='tline' id='l165' data-llen='3516:3539'>矢用諸弋射恒矢庳矢用諸散射天子之弓合九而成</span><br/>
<span class='tline' id='l166' data-llen='3539:3562'>規諸侯合七而成䂓大夫合五而成䂓士合三而成䂓</span><br/>
<span class='tline' id='l167' data-llen='3562:3585'>句者謂之弊弓凡祭祀共射牲之弓矢澤共射椹質之</span><br/>
<span class='tline' id='l168' data-llen='3585:3608'>弓矢大射燕射共弓矢如數并夾大喪共明弓矢凡師</span><br/>
<span class='tline' id='l169' data-llen='3608:3635'><a onclick="displayPageImage('KR1d0009', 'WYG', '019-10a' );" name="019-10a" class="pb">[019-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3635:3658'>役㑹同頒弓弩各以其物從授兵甲之儀田弋充籠箙</span><br/>
<span class='tline' id='l171' data-llen='3658:3672'>矢共矰矢凡亡矢者弗用則更</span><br/>
<span class='tline' id='l172' data-llen='3672:3695'>　弓之強弱因人之形體志慮血氣不可以尊卑言經</span><br/>
<span class='tline' id='l173' data-llen='3695:3718'>　必以尊卑言者設此以眀分而已六弓之體雖係乎</span><br/>
<span class='tline' id='l174' data-llen='3718:3731'>　分而六弓之用實関乎力</span><br/>
<span class='tline' id='l175' data-llen='3731:3754'>繕人掌王之用弓弩矢箙矰弋决拾掌詔王射賛王弓</span><br/>
<span class='tline' id='l176' data-llen='3754:3777'>矢之事凡乗車充其籠箙載其弓弩既射則斂之無㑹</span><br/>
<span class='tline' id='l177' data-llen='3777:3780'>計</span><br/>
<span class='tline' id='l178' data-llen='3780:3807'><a onclick="displayPageImage('KR1d0009', 'WYG', '019-10b' );" name="019-10b" class="pb">[019-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3807:3830'>　箙可以盛矢詩所謂魚服是已矰則矢之有繳者用</span><br/>
<span class='tline' id='l180' data-llen='3830:3845'>　之於弋詩所謂弋鳬與雁是已</span><br/>
<span class='tline' id='l181' data-llen='3845:3868'>槀人掌受財于職金以齎其工弓六物為三等弩四物</span><br/>
<span class='tline' id='l182' data-llen='3868:3873'>亦如之</span><br/>
<span class='tline' id='l183' data-llen='3873:3896'>　弓凡六物皆視其身之長短而為三等之制弩四物</span><br/>
<span class='tline' id='l184' data-llen='3896:3913'>　亦三等又眂其弓之長短而為之也</span><br/>
<span class='tline' id='l185' data-llen='3913:3925'>矢八物皆三等箙亦如之</span><br/>
<span class='tline' id='l186' data-llen='3925:3948'>　矢人為矢曰五分其長而羽其一注謂羽者六寸則</span><br/>
<span class='tline' id='l187' data-llen='3948:3975'><a onclick="displayPageImage('KR1d0009', 'WYG', '019-11a' );" name="019-11a" class="pb">[019-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3975:3998'>　知矢長三尺是恒庳矰茀枉絜殺鍭之矢凡八物皆</span><br/>
<span class='tline' id='l189' data-llen='3998:4021'>　視其弓弩之勢以三尺增減其長短而為三等之制</span><br/>
<span class='tline' id='l190' data-llen='4021:4041'>　箙以盛矢亦為三等又視矢之長短而為之</span><br/>
<span class='tline' id='l191' data-llen='4041:4049'>春獻素秋獻成</span><br/>
<span class='tline' id='l192' data-llen='4049:4072'>　此經繼於弓弩矢箙之下即弓弩矢箙皆春獻素秋</span><br/>
<span class='tline' id='l193' data-llen='4072:4095'>　獻成也鄭氏釋之則曰矢箙春作秋成而不及弓弩</span><br/>
<span class='tline' id='l194' data-llen='4095:4118'>　者葢以弓人為弓之制自冬析幹春液角以至寒奠</span><br/>
<span class='tline' id='l195' data-llen='4118:4141'>　體氷析灂春被弦則一年之事合於司弓矢中春獻</span><br/>
<span class='tline' id='l196' data-llen='4141:4168'><a onclick="displayPageImage('KR1d0009', 'WYG', '019-11b' );" name="019-11b" class="pb">[019-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4168:4191'>　弓弩之説故不及弓弩而專言矢箙攷此文意則矢</span><br/>
<span class='tline' id='l198' data-llen='4191:4214'>　箙取乎秋之獻其成而弓弩亦未甞不同其獻然司</span><br/>
<span class='tline' id='l199' data-llen='4214:4237'>　弓矢之說與槀人之說何其不同耶葢槀人受財于</span><br/>
<span class='tline' id='l200' data-llen='4237:4260'>　職金以齎其工故工以時而獻其器春為始事則獻</span><br/>
<span class='tline' id='l201' data-llen='4260:4283'>　素秋為既事則獻成乃入功於司弓矢焉然後司弓</span><br/>
<span class='tline' id='l202' data-llen='4283:4306'>　矢取槀人之所已成者為中春中秋之獻故止言獻</span><br/>
<span class='tline' id='l203' data-llen='4306:4329'>　而已與槀人所謂獻素獻成者各有次第不相侵紊</span><br/>
<span class='tline' id='l204' data-llen='4329:4352'>　豈可牽強而求合乎弓人為弓之説要之弓人為弓</span><br/>
<span class='tline' id='l205' data-llen='4352:4379'><a onclick="displayPageImage('KR1d0009', 'WYG', '019-12a' );" name="019-12a" class="pb">[019-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4379:4396'>　之制未必皆槀人之法鄭說類乎鑿</span><br/>
<span class='tline' id='l207' data-llen='4396:4419'>書其等以饗工乘其事試其弓弩以下上其食而誅賞</span><br/>
<span class='tline' id='l208' data-llen='4419:4442'>乃入功于司弓矢及繕人凡齎財與其出入皆在槀人</span><br/>
<span class='tline' id='l209' data-llen='4442:4454'>以待㑹而考之亡者闕之</span><br/>
<span class='tline' id='l210' data-llen='4454:4477'>　饗固足以示其恩未足以示勸懲之方必因其工事</span><br/>
<span class='tline' id='l211' data-llen='4477:4500'>　而乘之乘與宰夫乗其財用之出入同謂計其所作</span><br/>
<span class='tline' id='l212' data-llen='4500:4523'>　之事而試其所作之藝試之既審則巧拙良窳皆有</span><br/>
<span class='tline' id='l213' data-llen='4523:4546'>　不可掩善者為之上其食不特上食而已其尤善者</span><br/>
<span class='tline' id='l214' data-llen='4546:4573'><a onclick="displayPageImage('KR1d0009', 'WYG', '019-12b' );" name="019-12b" class="pb">[019-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4573:4596'>　必有賞不善者為之下其食不特下其食而已其尤</span><br/>
<span class='tline' id='l216' data-llen='4596:4605'>　不善者必有誅</span><br/>
<span class='tline' id='l217' data-llen='4605:4628'>戎右掌戎車之兵革使詔賛王鼔傳王命于陳中㑹同</span><br/>
<span class='tline' id='l218' data-llen='4628:4648'>充革車盟則以玉敦辟盟遂役之賛牛耳桃茢</span><br/>
<span class='tline' id='l219' data-llen='4648:4661'>　傳於大司馬而達於軍中</span><br/>
<span class='tline' id='l220' data-llen='4661:4684'>齊右掌祭祀㑹同賔客前齊車王乗則持馬行則陪乗</span><br/>
<span class='tline' id='l221' data-llen='4684:4693'>　所以嚴翼衞也</span><br/>
<span class='tline' id='l222' data-llen='4693:4702'>凡有牲事則前馬</span><br/>
<span class='tline' id='l223' data-llen='4702:4729'><a onclick="displayPageImage('KR1d0009', 'WYG', '019-13a' );" name="019-13a" class="pb">[019-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4729:4752'>　牲事前馬是齊右於齊車之事無一不致其敬也而</span><br/>
<span class='tline' id='l225' data-llen='4752:4765'>　祭祀㑹同賔客之禮行矣</span><br/>
<span class='tline' id='l226' data-llen='4765:4788'>道右掌前道車王出入則持馬陪乘如齊車之儀自車</span><br/>
<span class='tline' id='l227' data-llen='4788:4811'>上諭命于從車詔王之車儀王式則下前馬王下則以</span><br/>
<span class='tline' id='l228' data-llen='4811:4815'>蓋從</span><br/>
<span class='tline' id='l229' data-llen='4815:4838'>　道右在車則為右下車則為從左右前後無乎不在</span><br/>
<span class='tline' id='l230' data-llen='4838:4861'>　雖下車之際亦未甞不以儀而輔乎王也然道右言</span><br/>
<span class='tline' id='l231' data-llen='4861:4884'>　下車以葢從而齊車不言者齊以敬神為主道以尊</span><br/>
<span class='tline' id='l232' data-llen='4884:4911'><a onclick="displayPageImage('KR1d0009', 'WYG', '019-13b' );" name="019-13b" class="pb">[019-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4911:4923'>　君為主各有所寓焉爾</span><br/>
<span class='tline' id='l234' data-llen='4923:4946'>大馭掌馭玉路以祀及犯軷王自左馭馭下祝登受轡</span><br/>
<span class='tline' id='l235' data-llen='4946:4969'>犯軷遂驅之及祭酌僕僕左執轡右祭兩軹祭軓乃飲</span><br/>
<span class='tline' id='l236' data-llen='4969:4991'>凡馭路行以肆夏趨以采薺凡馭路儀以鸞和為節</span><br/>
<span class='tline' id='l237' data-llen='4991:5014'>　軷為道祭以南郊之祀在國門八里之外故有犯軷</span><br/>
<span class='tline' id='l238' data-llen='5014:5037'>　之事王非所以為馭而自馭者以敬已之道敬神也</span><br/>
<span class='tline' id='l239' data-llen='5037:5060'>　大馭非所以為祝而使之祝者以事人之道事神也</span><br/>
<span class='tline' id='l240' data-llen='5060:5083'>　王者行郊祀之禮其動静出䖏宜與天為一然出戸</span><br/>
<span class='tline' id='l241' data-llen='5083:5110'><a onclick="displayPageImage('KR1d0009', 'WYG', '019-14a' );" name="019-14a" class="pb">[019-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5110:5133'>　而巫覡有事出門而宗祝有事出郊而僕馭有事非</span><br/>
<span class='tline' id='l243' data-llen='5133:5146'>　必於神也致謹於禮而已</span><br/>
<span class='tline' id='l244' data-llen='5146:5163'>戎僕掌御戎車掌王倅車之政正其服</span><br/>
<span class='tline' id='l245' data-llen='5163:5186'>　王于軍事服韋弁而有爵者之乗王倅車亦韋弁服</span><br/>
<span class='tline' id='l246' data-llen='5186:5209'>　所以衛䕶至尊而重軍旅之威然有等殺存焉故戎</span><br/>
<span class='tline' id='l247' data-llen='5209:5224'>　僕從而正之此即倅車之政也</span><br/>
<span class='tline' id='l248' data-llen='5224:5247'>犯軷如玉路之儀凡廵守及兵車之㑹亦如之掌凡戎</span><br/>
<span class='tline' id='l249' data-llen='5247:5252'>車之儀</span><br/>
<span class='tline' id='l250' data-llen='5252:5279'><a onclick="displayPageImage('KR1d0009', 'WYG', '019-14b' );" name="019-14b" class="pb">[019-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5279:5302'>　上文言馭戎車則王之革路此言凡戎車則衆之兵</span><br/>
<span class='tline' id='l252' data-llen='5302:5325'>　車也武王戎車三百兩其進退之節不愆于六歩七</span><br/>
<span class='tline' id='l253' data-llen='5325:5348'>　歩不愆于四伐五伐六伐七伐乃止齊焉則戎車之</span><br/>
<span class='tline' id='l254' data-llen='5348:5371'>　儀可知至大司馬於蒐田之時亦有所謂坐作進退</span><br/>
<span class='tline' id='l255' data-llen='5371:5390'>　疾徐疏数之節戎僕所以掌其儀者此也</span><br/>
<span class='tline' id='l256' data-llen='5390:5413'>齊僕掌馭金路以賔朝覲宗遇饗食皆乗金路其灋儀</span><br/>
<span class='tline' id='l257' data-llen='5413:5425'>各以其等為車送逆之節</span><br/>
<span class='tline' id='l258' data-llen='5425:5448'>　大行人言賔主車介歩数皆曰朝位是知非特在廟</span><br/>
<span class='tline' id='l259' data-llen='5448:5475'><a onclick="displayPageImage('KR1d0009', 'WYG', '019-15a' );" name="019-15a" class="pb">[019-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5475:5498'>　之禮况經言饗食列于朝覲宗遇之後則是数者皆</span><br/>
<span class='tline' id='l261' data-llen='5498:5516'>　有送逆之灋眀矣餘見大行人及樂師</span><br/>
<span class='tline' id='l262' data-llen='5516:5539'>道僕掌馭象路以朝夕燕出入其灋儀如齊車掌貳車</span><br/>
<span class='tline' id='l263' data-llen='5539:5544'>之政令</span><br/>
<span class='tline' id='l264' data-llen='5544:5561'>　貳車猶掌其政令則道車之用嚴矣</span><br/>
<span class='tline' id='l265' data-llen='5561:5584'>田僕掌馭田路以田以鄙掌佐車之政設驅逆之車令</span><br/>
<span class='tline' id='l266' data-llen='5584:5608'>𫉬者植旌及獻比禽凡田王提馬而走諸侯晉大夫馳</span><br/>
<span class='tline' id='l267' data-llen='5608:5627'>馭夫掌馭貳車從車使車分公馬而駕治之</span><br/>
<span class='tline' id='l268' data-llen='5627:5654'><a onclick="displayPageImage('KR1d0009', 'WYG', '019-15b' );" name="019-15b" class="pb">[019-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5654:5677'>校人掌王馬之政辨六馬之屬種馬一物戎馬一物齊</span><br/>
<span class='tline' id='l270' data-llen='5677:5700'>馬一物道馬一物田馬一物駑馬一物凡頒良馬而養</span><br/>
<span class='tline' id='l271' data-llen='5700:5723'>乘之乘馬一師四圉三乘為皁皁一趣馬三皁為繫繫</span><br/>
<span class='tline' id='l272' data-llen='5723:5746'>一馭夫六繫為廐廐一僕夫六廐成校校有左右駑馬</span><br/>
<span class='tline' id='l273' data-llen='5746:5769'>三良馬之数麗馬一圉八麗一師八師一趣馬八趣馬</span><br/>
<span class='tline' id='l274' data-llen='5769:5774'>一僕夫</span><br/>
<span class='tline' id='l275' data-llen='5774:5797'>　鄭以僕夫為上士非也玉路之僕曰大馭金路之僕</span><br/>
<span class='tline' id='l276' data-llen='5797:5820'>　曰齊僕象路之僕曰道僕木路田僕也革路戎僕也</span><br/>
<span class='tline' id='l277' data-llen='5820:5847'><a onclick="displayPageImage('KR1d0009', 'WYG', '019-16a' );" name="019-16a" class="pb">[019-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5847:5870'>　總而名之曰僕夫五僕中惟道僕田僕為上士大馭</span><br/>
<span class='tline' id='l279' data-llen='5870:5893'>　戎馭為中大夫齊僕為下大夫豈皆上士乎不然則</span><br/>
<span class='tline' id='l280' data-llen='5893:5916'>　良馬五種既以駕五路所謂僕夫者非五路之僕而</span><br/>
<span class='tline' id='l281' data-llen='5916:5939'>　何六廐成校則一千二百九十六匹也校有左右則</span><br/>
<span class='tline' id='l282' data-llen='5939:5962'>　二校為十二廐凡馬之数當計二千五百九十二匹</span><br/>
<span class='tline' id='l283' data-llen='5962:5985'>　鄭氏謂校變言為成者眀六馬各一廐而王馬少備</span><br/>
<span class='tline' id='l284' data-llen='5985:6008'>　也由此觀之則良馬五種分為十廐駑馬一種分為</span><br/>
<span class='tline' id='l285' data-llen='6008:6031'>　二廐一廐之馬凡二百一十六匹則二廐之馬為四</span><br/>
<span class='tline' id='l286' data-llen='6031:6058'><a onclick="displayPageImage('KR1d0009', 'WYG', '019-16b' );" name="019-16b" class="pb">[019-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6058:6081'>　百三十二匹矣以良馬一種而在二廐者四百三十</span><br/>
<span class='tline' id='l288' data-llen='6081:6104'>　二匹則五種十廐合二千一百六十匹外二廐為駑</span><br/>
<span class='tline' id='l289' data-llen='6104:6127'>　馬一種當四百三十二匹正合十二廐二千五百九</span><br/>
<span class='tline' id='l290' data-llen='6127:6135'>　十二匹之数</span><br/>
<span class='tline' id='l291' data-llen='6135:6158'>天子十有二閑馬六種邦國六閑馬四種家四閑馬二</span><br/>
<span class='tline' id='l292' data-llen='6158:6181'>種凡馬特居四之一春祭馬祖執駒夏祭先牧頒馬攻</span><br/>
<span class='tline' id='l293' data-llen='6181:6204'>特秋祭馬社臧僕冬祭馬歩獻馬講馭夫凡大祭祀朝</span><br/>
<span class='tline' id='l294' data-llen='6204:6227'>覲㑹同毛馬而頒之飾幣馬執扑而從之凡賔客受其</span><br/>
<span class='tline' id='l295' data-llen='6227:6254'><a onclick="displayPageImage('KR1d0009', 'WYG', '019-17a' );" name="019-17a" class="pb">[019-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6254:6277'>幣馬大䘮飾遣車之馬及葬埋之田獵則帥驅逆之車</span><br/>
<span class='tline' id='l297' data-llen='6277:6300'>凡將事于四海山川則飾黄駒凡國之使者共其幣馬</span><br/>
<span class='tline' id='l298' data-llen='6300:6320'>凡軍事物馬而頒之等馭夫之禄宫中之稍食</span><br/>
<span class='tline' id='l299' data-llen='6320:6343'>　天子有十二閑謂六廐成校而校有左右故十二也</span><br/>
<span class='tline' id='l300' data-llen='6343:6366'>　邦國六閑家四閑直謂一廂不分左右耳邦國六閑</span><br/>
<span class='tline' id='l301' data-llen='6366:6389'>　馬四種者謂良馬三閑為齊馬道馬田馬而駑馬三</span><br/>
<span class='tline' id='l302' data-llen='6389:6412'>　良馬之数亦三閑是三閑良馬為六百四十八疋三</span><br/>
<span class='tline' id='l303' data-llen='6412:6435'>　閑駑馬亦六百四十八匹總六閑為一千二百九十</span><br/>
<span class='tline' id='l304' data-llen='6435:6462'><a onclick="displayPageImage('KR1d0009', 'WYG', '019-17b' );" name="019-17b" class="pb">[019-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6462:6485'>　六匹也家四閑馬二種者謂良馬一閑而駑馬三良</span><br/>
<span class='tline' id='l306' data-llen='6485:6508'>　馬之数亦三閑是一閑良馬為二百一十六匹三閑</span><br/>
<span class='tline' id='l307' data-llen='6508:6530'>　駑馬為六百四十八匹總四閑為八百六十四匹</span><br/>
<span class='tline' id='l308' data-llen='6530:6553'>趣馬掌賛正良馬而齊其飲食簡其六節掌駕說之頒</span><br/>
<span class='tline' id='l309' data-llen='6553:6565'>辨四時之居治以聴馭夫</span><br/>
<span class='tline' id='l310' data-llen='6565:6588'>巫馬掌養疾馬而乘治之相醫而藥攻馬疾受財于校</span><br/>
<span class='tline' id='l311' data-llen='6588:6605'>人馬死則使其賈粥之入其布于校人</span><br/>
<span class='tline' id='l312' data-llen='6605:6628'>牧師掌牧地皆有厲禁而頒之孟春焚牧中春通滛掌</span><br/>
<span class='tline' id='l313' data-llen='6628:6655'><a onclick="displayPageImage('KR1d0009', 'WYG', '019-18a' );" name="019-18a" class="pb">[019-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6655:6666'>其政令凡田事賛焚萊</span><br/>
<span class='tline' id='l315' data-llen='6666:6689'>廋人掌十有二閑之政教以阜馬佚特教駣攻駒及祭</span><br/>
<span class='tline' id='l316' data-llen='6689:6712'>馬祖祭閑之先牧及執駒散馬耳圉馬正校人員選凡</span><br/>
<span class='tline' id='l317' data-llen='6712:6733'>馬八尺以上為龍七尺以上為騋六尺以上為馬</span><br/>
<span class='tline' id='l318' data-llen='6733:6756'>　以象天駟為蒼龍之星是其品之尤異者唯天子可</span><br/>
<span class='tline' id='l319' data-llen='6756:6780'>　備乘路之駕月令言駕蒼龍是也以騋之牝驪牡𤣥</span><br/>
<span class='tline' id='l320' data-llen='6780:6803'>　是其色之尤異者天子諸侯得以兼用詩于衛文公</span><br/>
<span class='tline' id='l321' data-llen='6803:6813'>　言騋牝三千是也</span><br/>
<span class='tline' id='l322' data-llen='6813:6840'><a onclick="displayPageImage('KR1d0009', 'WYG', '019-18b' );" name="019-18b" class="pb">[019-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6840:6863'>圉師掌教圉人養馬春除蓐釁廐始牧夏庌馬冬獻馬</span><br/>
<span class='tline' id='l324' data-llen='6863:6875'>射則充椹質茨牆則剪闔</span><br/>
<span class='tline' id='l325' data-llen='6875:6898'>　充澤宫習武之居剪闔以茨牆也二者皆圉人所習</span><br/>
<span class='tline' id='l326' data-llen='6898:6908'>　故圉師因而使之</span><br/>
<span class='tline' id='l327' data-llen='6908:6931'>圉人掌養馬芻牧之事以役圉師凡賔客䘮紀牽馬而</span><br/>
<span class='tline' id='l328' data-llen='6931:6940'>入陳廞馬亦如之</span><br/>
<span class='tline' id='l329' data-llen='6940:6963'>　賔客之時陳馬於館䘮紀而葬陳馬於廟遣車眀器</span><br/>
<span class='tline' id='l330' data-llen='6963:6985'>　之時則陳之於壙以圉人養馬故使之牽而陳之</span><br/>
</p>
<p><br/>
</p>
  </div>
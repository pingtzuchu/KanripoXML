<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1d0009', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:210'>　周官總義巻十一　　　　宋　易祓　撰</span><br/>
<span class='tline' id='l10' data-llen='210:220'>　　春官宗伯第三</span><br/>
<span class='tline' id='l11' data-llen='220:243'>惟王建國辨方正位體國經野設官分職以爲民極乃</span><br/>
<span class='tline' id='l12' data-llen='243:264'>立春官宗伯使帥其屬而掌邦禮以佐王和邦國</span><br/>
<span class='tline' id='l13' data-llen='264:286'>　宗主也伯夷典禮曰秩宗伯長也春于四時為長</span><br/>
<span class='tline' id='l14' data-llen='286:309'>禮官之屬大宗伯卿一人小宗伯中大夫二人肆師下</span><br/>
<span class='tline' id='l15' data-llen='309:332'>大夫四人上士八人中士十有六人旅下士三十有二</span><br/>
<span class='tline' id='l16' data-llen='332:358'><a onclick="displayPageImage('KR1d0009', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='358:380'>人府六人史十有二人胥十有二人徒百有二十人</span><br/>
<span class='tline' id='l18' data-llen='380:397'>鬱人下士二人府二人史一人徒八人</span><br/>
<span class='tline' id='l19' data-llen='397:414'>鬯人下士二人府一人史一人徒八人</span><br/>
<span class='tline' id='l20' data-llen='414:428'>雞人下士一人史一人徒四人</span><br/>
<span class='tline' id='l21' data-llen='428:450'>司尊彛下士二人府四人史二人胥二人徒二十人</span><br/>
<span class='tline' id='l22' data-llen='450:468'>司几筵下士二人府二人史一人徒八人</span><br/>
<span class='tline' id='l23' data-llen='468:491'>天府上士一人中士二人府四人史二人胥二人徒二</span><br/>
<span class='tline' id='l24' data-llen='491:495'>十人</span><br/>
<span class='tline' id='l25' data-llen='495:521'><a onclick="displayPageImage('KR1d0009', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='521:541'>典瑞中士二人府二人史二人胥一人徒十人</span><br/>
<span class='tline' id='l27' data-llen='541:561'>典命中士二人府二人史二人胥一人徒十人</span><br/>
<span class='tline' id='l28' data-llen='561:581'>司服中士二人府二人史一人胥一人徒十人</span><br/>
<span class='tline' id='l29' data-llen='581:604'>典祀中士二人下士四人府二人史二人胥四人徒四</span><br/>
<span class='tline' id='l30' data-llen='604:608'>十人</span><br/>
<span class='tline' id='l31' data-llen='608:624'>守祧奄八人女祧每廟二人奚四人</span><br/>
<span class='tline' id='l32' data-llen='624:647'>世婦每宫卿二人下大夫四人中士八人女府二人女</span><br/>
<span class='tline' id='l33' data-llen='647:657'>史二人奚十有六人</span><br/>
<span class='tline' id='l34' data-llen='657:683'><a onclick="displayPageImage('KR1d0009', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='683:694'>内宗凡内女之有爵者</span><br/>
<span class='tline' id='l36' data-llen='694:705'>外宗凡外女之有爵者</span><br/>
<span class='tline' id='l37' data-llen='705:728'>冡人下大夫二人中士四人府二人史四人胥十有二</span><br/>
<span class='tline' id='l38' data-llen='728:737'>人徒百有二十人</span><br/>
<span class='tline' id='l39' data-llen='737:760'>墓大夫下大夫二人中士八人府二人史四人胥二十</span><br/>
<span class='tline' id='l40' data-llen='760:767'>人徒二百人</span><br/>
<span class='tline' id='l41' data-llen='767:790'>職䘮上士二人中士四人下士八人府二人史四人胥</span><br/>
<span class='tline' id='l42' data-llen='790:798'>四人徒四十人</span><br/>
<span class='tline' id='l43' data-llen='798:824'><a onclick="displayPageImage('KR1d0009', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='824:847'>大司樂中大夫二人樂師下大夫四人上士八人下士</span><br/>
<span class='tline' id='l45' data-llen='847:866'>十有六人府四人史八人胥八人徒八十人</span><br/>
<span class='tline' id='l46' data-llen='866:889'>大胥中士四人小胥下士八人府二人史四人徒四十</span><br/>
<span class='tline' id='l47' data-llen='889:892'>人</span><br/>
<span class='tline' id='l48' data-llen='892:915'>大師下大夫二人小師上士四人瞽矇上瞽四十人中</span><br/>
<span class='tline' id='l49' data-llen='915:938'>瞽百人下瞽百有六十人眡瞭三百人府四人史八人</span><br/>
<span class='tline' id='l50' data-llen='938:951'>胥十有二人徒百有二十人</span><br/>
<span class='tline' id='l51' data-llen='951:972'>典同中士二人府一人史一人胥二人徒二十人</span><br/>
<span class='tline' id='l52' data-llen='972:998'><a onclick="displayPageImage('KR1d0009', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='998:1021'>磬師中士四人下士八人府四人史二人胥四人徒四</span><br/>
<span class='tline' id='l54' data-llen='1021:1025'>十人</span><br/>
<span class='tline' id='l55' data-llen='1025:1048'>鐘師中士四人下士八人府二人史二人胥六人徒六</span><br/>
<span class='tline' id='l56' data-llen='1048:1052'>十人</span><br/>
<span class='tline' id='l57' data-llen='1052:1075'>笙師中士二人下士四人府二人史二人胥一人徒十</span><br/>
<span class='tline' id='l58' data-llen='1075:1078'>人</span><br/>
<span class='tline' id='l59' data-llen='1078:1101'>鎛師中士二人下士四人府二人史二人胥二人徒二</span><br/>
<span class='tline' id='l60' data-llen='1101:1105'>十人</span><br/>
<span class='tline' id='l61' data-llen='1105:1131'><a onclick="displayPageImage('KR1d0009', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1131:1154'>韎師下士二人府一人史一人舞者十有六人徒四十</span><br/>
<span class='tline' id='l63' data-llen='1154:1157'>人</span><br/>
<span class='tline' id='l64' data-llen='1157:1180'>旄人下士四人舞者衆寡無數府二人史二人胥二人</span><br/>
<span class='tline' id='l65' data-llen='1180:1186'>徒二十人</span><br/>
<span class='tline' id='l66' data-llen='1186:1207'>籥師中士四人府二人史二人胥二人徒二十人</span><br/>
<span class='tline' id='l67' data-llen='1207:1230'>籥章中士二人下士四人府一人史一人胥二人徒二</span><br/>
<span class='tline' id='l68' data-llen='1230:1234'>十人</span><br/>
<span class='tline' id='l69' data-llen='1234:1256'>鞮鞻氏下士四人府一人史一人胥二人徒二十人</span><br/>
<span class='tline' id='l70' data-llen='1256:1282'><a onclick="displayPageImage('KR1d0009', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1282:1304'>典庸器下士四人府四人史二人胥八人徒八十人</span><br/>
<span class='tline' id='l72' data-llen='1304:1322'>司干下士二人府二人史二人徒二十人</span><br/>
<span class='tline' id='l73' data-llen='1322:1345'>大卜下大夫二人卜師上士四人卜人中士八人下士</span><br/>
<span class='tline' id='l74' data-llen='1345:1364'>十有六人府二人史二人胥四人徒四十人</span><br/>
<span class='tline' id='l75' data-llen='1364:1387'>龜人中士二人府二人史二人工四人胥四人徒四十</span><br/>
<span class='tline' id='l76' data-llen='1387:1390'>人</span><br/>
<span class='tline' id='l77' data-llen='1390:1404'>菙氏下士二人史一人徒八人</span><br/>
<span class='tline' id='l78' data-llen='1404:1421'>占人下士八人府一人史二人徒八人</span><br/>
<span class='tline' id='l79' data-llen='1421:1447'><a onclick="displayPageImage('KR1d0009', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1447:1464'>簭人中士二人府一人史二人徒四人</span><br/>
<span class='tline' id='l81' data-llen='1464:1478'>占夢中士二人史二人徒四人</span><br/>
<span class='tline' id='l82' data-llen='1478:1492'>眡祲中士二人史二人徒四人</span><br/>
<span class='tline' id='l83' data-llen='1492:1515'>大祝下大夫二人上士四人小祝中士八人下士十有</span><br/>
<span class='tline' id='l84' data-llen='1515:1532'>六人府二人史四人胥四人徒四十人</span><br/>
<span class='tline' id='l85' data-llen='1532:1555'>喪祝上士二人中士四人下士八人府二人史二人胥</span><br/>
<span class='tline' id='l86' data-llen='1555:1563'>四人徒四十人</span><br/>
<span class='tline' id='l87' data-llen='1563:1580'>甸祝下士二人府一人史一人徒四人</span><br/>
<span class='tline' id='l88' data-llen='1580:1606'><a onclick="displayPageImage('KR1d0009', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1606:1623'>詛祝下士二人府一人史一人徒四人</span><br/>
<span class='tline' id='l90' data-llen='1623:1643'>司巫中士二人府一人史一人胥一人徒十人</span><br/>
<span class='tline' id='l91' data-llen='1643:1666'>男巫無數女巫無數其師中士四人府二人史四人胥</span><br/>
<span class='tline' id='l92' data-llen='1666:1674'>四人徒四十人</span><br/>
<span class='tline' id='l93' data-llen='1674:1697'>大史下大夫二人上士四人小史中士八人下士十有</span><br/>
<span class='tline' id='l94' data-llen='1697:1714'>六人府四人史八人胥四人徒四十人</span><br/>
<span class='tline' id='l95' data-llen='1714:1736'>馮相氏中士二人下士四人府二人史四人徒八人</span><br/>
<span class='tline' id='l96' data-llen='1736:1758'>保章氏中士二人下士四人府二人史四人徒八人</span><br/>
<span class='tline' id='l97' data-llen='1758:1784'><a onclick="displayPageImage('KR1d0009', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1784:1807'>内史中大夫一人下大夫二人上士四人中士八人下</span><br/>
<span class='tline' id='l99' data-llen='1807:1827'>士十有六人府四人史八人胥四人徒四十人</span><br/>
<span class='tline' id='l100' data-llen='1827:1850'>外史上士四人中士八人下士十有六人胥二人徒二</span><br/>
<span class='tline' id='l101' data-llen='1850:1854'>十人</span><br/>
<span class='tline' id='l102' data-llen='1854:1877'>御史中士八人下士十有六人其史百有二十人府四</span><br/>
<span class='tline' id='l103' data-llen='1877:1887'>人胥四人徒四十人</span><br/>
<span class='tline' id='l104' data-llen='1887:1910'>巾車下大夫二人上士四人中士八人下士十有六人</span><br/>
<span class='tline' id='l105' data-llen='1910:1928'>府四人史八人工百人胥五人徒五十人</span><br/>
<span class='tline' id='l106' data-llen='1928:1954'><a onclick="displayPageImage('KR1d0009', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='1954:1977'>典路中士二人下士四人府二人史二人胥二人徒二</span><br/>
<span class='tline' id='l108' data-llen='1977:1981'>十人</span><br/>
<span class='tline' id='l109' data-llen='1981:2004'>車僕中士二人下士四人府二人史二人胥二人徒二</span><br/>
<span class='tline' id='l110' data-llen='2004:2008'>十人</span><br/>
<span class='tline' id='l111' data-llen='2008:2031'>司常中士二人下士四人府二人史二人胥四人徒四</span><br/>
<span class='tline' id='l112' data-llen='2031:2035'>十人</span><br/>
<span class='tline' id='l113' data-llen='2035:2058'>都宗人上士二人中士四人府二人史四人胥四人徒</span><br/>
<span class='tline' id='l114' data-llen='2058:2063'>四十人</span><br/>
<span class='tline' id='l115' data-llen='2063:2089'><a onclick="displayPageImage('KR1d0009', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2089:2100'>家宗人如都宗人之數</span><br/>
<span class='tline' id='l117' data-llen='2100:2118'>凡以神仕者無數以其藝為之貴賤之等</span><br/>
<span class='tline' id='l118' data-llen='2118:2141'>　春官設屬最有統紀所典之禮五禮為先五禮之中</span><br/>
<span class='tline' id='l119' data-llen='2141:2164'>　吉禮為本是蓋天秩天序自然之理也今觀大宗伯</span><br/>
<span class='tline' id='l120' data-llen='2164:2187'>　之所謂禮者其用亦博矣合内外備小大本末精粗</span><br/>
<span class='tline' id='l121' data-llen='2187:2210'>　之具舉而實以天神人鬼地示為主然後小宗伯為</span><br/>
<span class='tline' id='l122' data-llen='2210:2233'>　之建國之神位肆師為之立國祀之禮而五禮從之</span><br/>
<span class='tline' id='l123' data-llen='2233:2256'>　自其設屬而言雖五禮之用為不同而莫先於祭祀</span><br/>
<span class='tline' id='l124' data-llen='2256:2282'><a onclick="displayPageImage('KR1d0009', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2282:2305'>　之禮於是因禮事之緩急而為職掌之先後祭祀始</span><br/>
<span class='tline' id='l126' data-llen='2305:2328'>　於祼而告時告備之禮行焉故鬱人先之鬯人次之</span><br/>
<span class='tline' id='l127' data-llen='2328:2351'>　雞人次之尊彛几筵瑞玉命服之官又次之以至内</span><br/>
<span class='tline' id='l128' data-llen='2351:2374'>　外祭祀無不畢舉而凶禮為謹終之事此冡墓職喪</span><br/>
<span class='tline' id='l129' data-llen='2374:2397'>　之所以居五禮之末掌禮之職至此詳且備矣禮之</span><br/>
<span class='tline' id='l130' data-llen='2397:2420'>　所至樂亦至焉又自大司樂以至司干凡二十職而</span><br/>
<span class='tline' id='l131' data-llen='2420:2443'>　皆列於禮官之次蓋聖人制禮所以檢柅人心而歸</span><br/>
<span class='tline' id='l132' data-llen='2443:2466'>　之於中使之周旋鼓舞於聲容之間而至敬存焉是</span><br/>
<span class='tline' id='l133' data-llen='2466:2492'><a onclick="displayPageImage('KR1d0009', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2492:2515'>　樂之為用皆所以輔成乎是禮者也然而禮者理也</span><br/>
<span class='tline' id='l135' data-llen='2515:2538'>　凡國家之大綱小紀本數末度先王所以經理斯世</span><br/>
<span class='tline' id='l136' data-llen='2538:2561'>　者茍有一毫之不盡亦不足以為禮之至又自大卜</span><br/>
<span class='tline' id='l137' data-llen='2561:2584'>　而下皆卜筮之事大祝而下皆巫祝之事大史而下</span><br/>
<span class='tline' id='l138' data-llen='2584:2607'>　皆紀載策書之事馮相氏而下皆象數占步之事巾</span><br/>
<span class='tline' id='l139' data-llen='2607:2630'>　車而下皆名器分守之事是雖文為制度之末而天</span><br/>
<span class='tline' id='l140' data-llen='2630:2653'>　秩天序寔寓乎其間聖人率是而行之始於宫庭達</span><br/>
<span class='tline' id='l141' data-llen='2653:2676'>　於天下其道甚大百物不廢而復以神仕者終焉寜</span><br/>
<span class='tline' id='l142' data-llen='2676:2702'><a onclick="displayPageImage('KR1d0009', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2702:2714'>　非吉禮為五禮之本乎</span><br/>
<span class='tline' id='l144' data-llen='2714:2737'>大宗伯之職掌建邦之天神人鬼地示之禮以佐王建</span><br/>
<span class='tline' id='l145' data-llen='2737:2742'>保邦國</span><br/>
<span class='tline' id='l146' data-llen='2742:2765'>　大宗伯所掌五禮而特以建天神人鬼地示之禮為</span><br/>
<span class='tline' id='l147' data-llen='2765:2788'>　職者天子之禮先於主祭而已揚雄氏曰節莫備於</span><br/>
<span class='tline' id='l148' data-llen='2788:2811'>　禮禮莫僭於祭是祭祀之禮人君有天下之至權也</span><br/>
<span class='tline' id='l149' data-llen='2811:2834'>　故序言佐王和邦國而經言佐王建保邦國而使之</span><br/>
<span class='tline' id='l150' data-llen='2834:2857'>　為萬世不抜之計非能為天地人神之主則何以哉</span><br/>
<span class='tline' id='l151' data-llen='2857:2883'><a onclick="displayPageImage('KR1d0009', 'WYG', '011-9a' );" name="011-9a" class="pb">[011-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2883:2906'>以吉禮事邦國之鬼神示以禋祀祀昊天上帝以實柴</span><br/>
<span class='tline' id='l153' data-llen='2906:2929'>祀日月星辰以槱燎祀司中司命飌師雨師以血祭祭</span><br/>
<span class='tline' id='l154' data-llen='2929:2952'>社稷五祀五嶽以貍沈祭山林川澤以疈辜祭四方百</span><br/>
<span class='tline' id='l155' data-llen='2952:2975'>物以肆獻祼享先王以饋食享先王以祠春享先王以</span><br/>
<span class='tline' id='l156' data-llen='2975:2994'>禴夏享先王以嘗秋享先王以烝冬享先王</span><br/>
<span class='tline' id='l157' data-llen='2994:3017'>　吉禮之目在天神者三在地示者三在人鬼者六以</span><br/>
<span class='tline' id='l158' data-llen='3017:3040'>　禋祀祀昊天上帝者燔玉帛牲牷而達其精意者也</span><br/>
<span class='tline' id='l159' data-llen='3040:3063'>　以實柴祀日月星辰者柴而寔之以牲幣者也以槱</span><br/>
<span class='tline' id='l160' data-llen='3063:3089'><a onclick="displayPageImage('KR1d0009', 'WYG', '011-9b' );" name="011-9b" class="pb">[011-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3089:3112'>　燎祀司中司命飌師雨師者槱而燎其牲者也此所</span><br/>
<span class='tline' id='l162' data-llen='3112:3135'>　謂建天神之禮以血祭祭社稷五祀五嶽者索諸幽</span><br/>
<span class='tline' id='l163' data-llen='3135:3158'>　陰之義也以貍沈祭山林川澤者順其含藏之性也</span><br/>
<span class='tline' id='l164' data-llen='3158:3181'>　以疈辜祭四方百物者順其散裂之義也此所謂建</span><br/>
<span class='tline' id='l165' data-llen='3181:3204'>　地示之禮以肆獻祼享先王者謂五年王者之大禘</span><br/>
<span class='tline' id='l166' data-llen='3204:3227'>　故備言曰肆曰獻曰祼之序饋食享先王則三年喪</span><br/>
<span class='tline' id='l167' data-llen='3227:3250'>　畢之祫祭以饋為主祠春享先王以物之初生以詞</span><br/>
<span class='tline' id='l168' data-llen='3250:3273'>　為主禴夏享先王則物之方長以樂為主嘗秋享先</span><br/>
<span class='tline' id='l169' data-llen='3273:3300'><a onclick="displayPageImage('KR1d0009', 'WYG', '011-10a' );" name="011-10a" class="pb">[011-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3300:3323'>　王則物其有矣以薦新為主烝冬享先王則物其時</span><br/>
<span class='tline' id='l171' data-llen='3323:3346'>　矣以備禮為主此所謂建人鬼之禮然天神之祀以</span><br/>
<span class='tline' id='l172' data-llen='3346:3369'>　禋為歆神之始地示之祭以血為歆神之始人鬼之</span><br/>
<span class='tline' id='l173' data-llen='3369:3392'>　享以祼為歆神之始其寔天神同於禋地示同於血</span><br/>
<span class='tline' id='l174' data-llen='3392:3415'>　人鬼同於祼也記曰燎柴於泰壇祭天也謂其升煙</span><br/>
<span class='tline' id='l175' data-llen='3415:3438'>　於天也今以日月星辰為實柴司中司命飌師雨師</span><br/>
<span class='tline' id='l176' data-llen='3438:3461'>　為槱燎則昊天上帝之祀非柴非燎何以為煙乎記</span><br/>
<span class='tline' id='l177' data-llen='3461:3484'>　曰毛血告幽全之物也則凡地示皆求諸陰也今以</span><br/>
<span class='tline' id='l178' data-llen='3484:3511'><a onclick="displayPageImage('KR1d0009', 'WYG', '011-10b' );" name="011-10b" class="pb">[011-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3511:3534'>　社稷五祀五嶽為血祭則貍沈疈辜何以為非血乎</span><br/>
<span class='tline' id='l180' data-llen='3534:3557'>　司尊彛曰春祠夏禴祼用雞彛鳥彛秋嘗冬烝祼用</span><br/>
<span class='tline' id='l181' data-llen='3557:3580'>　斚彛黄彛四時之間祀追享朝享祼用虎彛蜼彛今</span><br/>
<span class='tline' id='l182' data-llen='3580:3603'>　以肆獻言祼而饋食等享何以為不用祼乎是數者</span><br/>
<span class='tline' id='l183' data-llen='3603:3626'>　皆以歆神之禮列於先而其餘皆以次而舉昊天之</span><br/>
<span class='tline' id='l184' data-llen='3626:3649'>　祀不及五帝社稷之祭不及大示先王之享不及先</span><br/>
<span class='tline' id='l185' data-llen='3649:3659'>　公互文見義云爾</span><br/>
<span class='tline' id='l186' data-llen='3659:3682'>以凶禮哀邦國之憂以喪禮哀死亡以荒禮哀凶札以</span><br/>
<span class='tline' id='l187' data-llen='3682:3709'><a onclick="displayPageImage('KR1d0009', 'WYG', '011-11a' );" name="011-11a" class="pb">[011-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3709:3728'>弔禮哀禍烖以禬禮哀圍敗以恤禮哀冦亂</span><br/>
<span class='tline' id='l189' data-llen='3728:3751'>　上經言建保邦國為吉禮反是則為凶禮凶禮之目</span><br/>
<span class='tline' id='l190' data-llen='3751:3774'>　大概有五始死謂之死既葬謂之亡以喪禮哀之於</span><br/>
<span class='tline' id='l191' data-llen='3774:3797'>　是乎有賻贈含禭之事天王使榮叔歸含且賵是也</span><br/>
<span class='tline' id='l192' data-llen='3797:3820'>　凶年謂之凶疾疫謂之札以荒禮哀之於是乎有通</span><br/>
<span class='tline' id='l193' data-llen='3820:3843'>　財施惠之事晉饑而秦輸之粟是也神所祟謂之禍</span><br/>
<span class='tline' id='l194' data-llen='3843:3867'>　天所毁謂之烖以弔禮哀之於是乎遣使以唁其患宋</span><br/>
<span class='tline' id='l195' data-llen='3867:3890'>　大水魯莊公使人弔之是也國之見圍謂之圍師之</span><br/>
<span class='tline' id='l196' data-llen='3890:3917'><a onclick="displayPageImage('KR1d0009', 'WYG', '011-11b' );" name="011-11b" class="pb">[011-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3917:3940'>　敗績謂之敗以禬禮哀之於是合財以補其乏澶淵</span><br/>
<span class='tline' id='l198' data-llen='3940:3963'>　之㑹諸侯謀歸宋財是也兵作於外為㓂兵作於内</span><br/>
<span class='tline' id='l199' data-llen='3963:3986'>　為亂以恤禮哀之於是出師以救其急衛有狄難而</span><br/>
<span class='tline' id='l200' data-llen='3986:4009'>　齊桓公捄之是也五者凶禮皆言哀邦國之憂則君</span><br/>
<span class='tline' id='l201' data-llen='4009:4019'>　子有以吉其凶矣</span><br/>
<span class='tline' id='l202' data-llen='4019:4042'>以賔禮親邦國春見曰朝夏見曰宗秋見曰覲冬見曰</span><br/>
<span class='tline' id='l203' data-llen='4042:4061'>遇時見曰㑹殷見曰同時聘曰問殷覜曰視</span><br/>
<span class='tline' id='l204' data-llen='4061:4084'>　先王之於諸侯有賔道焉有臣道焉臣道以尊天子</span><br/>
<span class='tline' id='l205' data-llen='4084:4111'><a onclick="displayPageImage('KR1d0009', 'WYG', '011-12a' );" name="011-12a" class="pb">[011-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4111:4134'>　為主賔道以親諸侯為主易曰先王建萬國親諸侯</span><br/>
<span class='tline' id='l207' data-llen='4134:4157'>　其賔禮之謂歟春見曰朝如日出於寅之朝而朝於</span><br/>
<span class='tline' id='l208' data-llen='4157:4180'>　天夏見曰宗如萬物相見於南方而其類皆有所宗</span><br/>
<span class='tline' id='l209' data-llen='4180:4203'>　秋見曰覲謂物成之時各勤其事以報乎上冬見曰</span><br/>
<span class='tline' id='l210' data-llen='4203:4226'>　遇謂閉藏之時其相見若邂逅之遇時見曰㑹謂非</span><br/>
<span class='tline' id='l211' data-llen='4226:4250'>　時㑹集以謀征伐之事殷見曰同謂王不巡守而衆見</span><br/>
<span class='tline' id='l212' data-llen='4250:4273'>　諸侯以命政時聘曰問謂諸侯遣卿以時致問於天</span><br/>
<span class='tline' id='l213' data-llen='4273:4296'>　子殷頫曰視謂諸侯遣卿以大禮而衆見於天子凡</span><br/>
<span class='tline' id='l214' data-llen='4296:4323'><a onclick="displayPageImage('KR1d0009', 'WYG', '011-12b' );" name="011-12b" class="pb">[011-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4323:4346'>　此八者無非臣職之所當盡而曰賔禮以親邦國各</span><br/>
<span class='tline' id='l216' data-llen='4346:4354'>　盡其道而已</span><br/>
<span class='tline' id='l217' data-llen='4354:4377'>以軍禮同邦國大師之禮用衆也大均之禮恤衆也大</span><br/>
<span class='tline' id='l218' data-llen='4377:4399'>田之禮簡衆也大役之禮任衆也大封之禮合衆也</span><br/>
<span class='tline' id='l219' data-llen='4399:4422'>　軍禮所以統六師大師之禮大均大田大役大封何</span><br/>
<span class='tline' id='l220' data-llen='4422:4445'>　以亦謂之軍禮蓋制軍有常勝之道有幸勝之道幸</span><br/>
<span class='tline' id='l221' data-llen='4445:4468'>　勝之道求勝在敵常勝之道求勝在我先王之所以</span><br/>
<span class='tline' id='l222' data-llen='4468:4491'>　有征無戰者以其在我有是五者之禮也大均者若</span><br/>
<span class='tline' id='l223' data-llen='4491:4518'><a onclick="displayPageImage('KR1d0009', 'WYG', '011-13a' );" name="011-13a" class="pb">[011-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4518:4541'>　均人均其地守地職地政有以知其勞逸而民情為</span><br/>
<span class='tline' id='l225' data-llen='4541:4564'>　素洽大田者若大司馬於四時之蒐苗獮狩有以簡</span><br/>
<span class='tline' id='l226' data-llen='4564:4587'>　其車徒而民事為素習大役者若小司徒之凡起徒</span><br/>
<span class='tline' id='l227' data-llen='4587:4610'>　役毋過家一人以其餘為羨而民力為素習大封者</span><br/>
<span class='tline' id='l228' data-llen='4610:4633'>　若小司徒正其畿疆之封有以合聚其民而民志為</span><br/>
<span class='tline' id='l229' data-llen='4633:4656'>　素定用衆所以用其命恤衆所以恤其事簡衆所以</span><br/>
<span class='tline' id='l230' data-llen='4656:4680'>　簡其藝任衆所以任其力合衆所以合其情曰衆則上</span><br/>
<span class='tline' id='l231' data-llen='4680:4703'>　下一心内外一體以是同邦國常勝之道也與後世</span><br/>
<span class='tline' id='l232' data-llen='4703:4730'><a onclick="displayPageImage('KR1d0009', 'WYG', '011-13b' );" name="011-13b" class="pb">[011-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4730:4750'>　用不素拊循之士驅市人而就死地者異矣</span><br/>
<span class='tline' id='l234' data-llen='4750:4773'>以嘉禮親萬民以飲食之禮親宗族兄弟以昏冠之禮</span><br/>
<span class='tline' id='l235' data-llen='4773:4796'>親成男女以賓射之禮親故舊朋友以饗燕之禮親四</span><br/>
<span class='tline' id='l236' data-llen='4796:4819'>方之賔客以脤膰之禮親兄弟之國以賀慶之禮親異</span><br/>
<span class='tline' id='l237' data-llen='4819:4824'>姓之國</span><br/>
<span class='tline' id='l238' data-llen='4824:4847'>　易曰嘉㑹足以合禮則合其禮之善者也吉凶軍賔</span><br/>
<span class='tline' id='l239' data-llen='4847:4870'>　之四禮皆言邦國而嘉禮獨以親萬民為言者言乎</span><br/>
<span class='tline' id='l240' data-llen='4870:4893'>　其禮之本而已宗族兄弟天之屬也男女則人之大</span><br/>
<span class='tline' id='l241' data-llen='4893:4920'><a onclick="displayPageImage('KR1d0009', 'WYG', '011-14a' );" name="011-14a" class="pb">[011-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4920:4943'>　倫也故舊朋友以義而合四方賔客以禮而接兄弟</span><br/>
<span class='tline' id='l243' data-llen='4943:4966'>　之國則同姓為内姻異姓之國則甥舅為外姻兹六</span><br/>
<span class='tline' id='l244' data-llen='4966:4989'>　者人道之大禮之本者也故聖人設為族燕族食之</span><br/>
<span class='tline' id='l245' data-llen='4989:5012'>　禮而天屬以睦設為昏姻笄冠之禮而人倫以正設</span><br/>
<span class='tline' id='l246' data-llen='5012:5035'>　為賔射之禮而義之合者得以相洽設為燕饗之禮</span><br/>
<span class='tline' id='l247' data-llen='5035:5058'>　而禮之接者得以相孚脤膰之禮行而恩及於内姻</span><br/>
<span class='tline' id='l248' data-llen='5058:5081'>　賀慶之禮行而恩及於外姻自天子達於庶人皆由</span><br/>
<span class='tline' id='l249' data-llen='5081:5104'>　乎是禮則親萬民者乃所以親邦國也禮明其本則</span><br/>
<span class='tline' id='l250' data-llen='5104:5131'><a onclick="displayPageImage('KR1d0009', 'WYG', '011-14b' );" name="011-14b" class="pb">[011-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5131:5140'>　上下交相親矣</span><br/>
<span class='tline' id='l252' data-llen='5140:5163'>以九儀之命正邦國之位壹命受職再命受服三命受</span><br/>
<span class='tline' id='l253' data-llen='5163:5186'>位四命受器五命賜則六命賜官七命賜國八命作牧</span><br/>
<span class='tline' id='l254' data-llen='5186:5192'>九命作伯</span><br/>
<span class='tline' id='l255' data-llen='5192:5215'>　典命於諸侯謂之五儀於諸臣謂之五等之命分而</span><br/>
<span class='tline' id='l256' data-llen='5215:5238'>　言之者也大宗伯九儀之命則總而言之者也故大</span><br/>
<span class='tline' id='l257' data-llen='5238:5261'>　宗伯所謂正邦國之位者皆可約典命而為之說所</span><br/>
<span class='tline' id='l258' data-llen='5261:5284'>　謂一命者典命曰公侯伯之士一命子男之大夫一</span><br/>
<span class='tline' id='l259' data-llen='5284:5311'><a onclick="displayPageImage('KR1d0009', 'WYG', '011-15a' );" name="011-15a" class="pb">[011-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5311:5334'>　命是已天子之下士一命雖不見於典命以公侯伯</span><br/>
<span class='tline' id='l261' data-llen='5334:5357'>　之士推之也古者抱闗擊柝皆有常職以食於上而</span><br/>
<span class='tline' id='l262' data-llen='5357:5380'>　况乎命士一命受職此三等所以各受其職歟所謂</span><br/>
<span class='tline' id='l263' data-llen='5380:5403'>　再命者典命曰公侯伯之大夫再命子男之卿再命</span><br/>
<span class='tline' id='l264' data-llen='5403:5426'>　是已天子之中士亦再命以下士之一命而推之也</span><br/>
<span class='tline' id='l265' data-llen='5426:5450'>　古者卿大夫服𤣥冕士服爵弁其章數各眡其命之</span><br/>
<span class='tline' id='l266' data-llen='5450:5473'>　數再命受服此三等所以各受其服歟所謂三命者</span><br/>
<span class='tline' id='l267' data-llen='5473:5496'>　典命曰公侯伯之卿三命是已天子之上士亦三命</span><br/>
<span class='tline' id='l268' data-llen='5496:5523'><a onclick="displayPageImage('KR1d0009', 'WYG', '011-15b' );" name="011-15b" class="pb">[011-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5523:5546'>　以中士再命及大夫四命推之也蓋公侯伯之卿無</span><br/>
<span class='tline' id='l270' data-llen='5546:5569'>　非命於天子王制所謂大國三卿皆命於天子次國</span><br/>
<span class='tline' id='l271' data-llen='5569:5592'>　三卿二卿命於天子是諸侯之臣受命於天子始得</span><br/>
<span class='tline' id='l272' data-llen='5592:5615'>　列位於王朝三命受位此二等所以各受其位歟所</span><br/>
<span class='tline' id='l273' data-llen='5615:5638'>　謂四命者典命曰王之大夫四命公之孤四命是已</span><br/>
<span class='tline' id='l274' data-llen='5638:5661'>　曲禮所謂無田禄者不設祭器公食采則任大都之</span><br/>
<span class='tline' id='l275' data-llen='5661:5684'>　田卿食采則任小都之田大夫食采則任家邑之田</span><br/>
<span class='tline' id='l276' data-llen='5684:5707'>　是大夫以上而後有田禄也四命受器此二等始得</span><br/>
<span class='tline' id='l277' data-llen='5707:5734'><a onclick="displayPageImage('KR1d0009', 'WYG', '011-16a' );" name="011-16a" class="pb">[011-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5734:5757'>　受其器歟所謂五命者典命曰子男五命是已左傳</span><br/>
<span class='tline' id='l279' data-llen='5757:5780'>　所言成國不過半天子之軍非大國次國不得為成</span><br/>
<span class='tline' id='l280' data-llen='5780:5803'>　國其言則者未成國之法也公卿采邑謂之都而有</span><br/>
<span class='tline' id='l281' data-llen='5803:5826'>　都則之職大夫食采謂之家而無家則子男五命寔</span><br/>
<span class='tline' id='l282' data-llen='5826:5849'>　在四命大夫之上而居公卿八命六命之下於是同</span><br/>
<span class='tline' id='l283' data-llen='5849:5872'>　乎大都小都之制五命賜則此一等始得賜之則歟</span><br/>
<span class='tline' id='l284' data-llen='5872:5895'>　所謂六命者典命曰王之卿六命是已家邑任削地</span><br/>
<span class='tline' id='l285' data-llen='5895:5918'>　天子之大夫也小都任縣地天子之卿也大都任畺</span><br/>
<span class='tline' id='l286' data-llen='5918:5945'><a onclick="displayPageImage('KR1d0009', 'WYG', '011-16b' );" name="011-16b" class="pb">[011-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5945:5968'>　地天子之三公也而其下亦各建官焉八則所謂法</span><br/>
<span class='tline' id='l288' data-llen='5968:5991'>　則以馭其官又施則于都鄙而建其長立其兩設其</span><br/>
<span class='tline' id='l289' data-llen='5991:6014'>　伍是賜官也然大夫四命其家司馬各使其臣而不</span><br/>
<span class='tline' id='l290' data-llen='6014:6037'>　命於天子至都司馬每都皆有三等之士則是三公</span><br/>
<span class='tline' id='l291' data-llen='6037:6060'>　九卿食采於都始得有官六命賜官此一等始得賜</span><br/>
<span class='tline' id='l292' data-llen='6060:6083'>　之官歟所謂七命者典命曰侯伯七命是已公為大</span><br/>
<span class='tline' id='l293' data-llen='6083:6106'>　國則三軍侯伯為次國則二軍子男為小國則一軍</span><br/>
<span class='tline' id='l294' data-llen='6106:6129'>　子男一軍未足為成國之稱至侯伯然後可以言國</span><br/>
<span class='tline' id='l295' data-llen='6129:6156'><a onclick="displayPageImage('KR1d0009', 'WYG', '011-17a' );" name="011-17a" class="pb">[011-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6156:6179'>　或以王之卿而出封或以子男有功而加封皆得以</span><br/>
<span class='tline' id='l297' data-llen='6179:6202'>　有其國焉七命賜國此一等而後賜之國歟所謂八</span><br/>
<span class='tline' id='l298' data-llen='6202:6225'>　命者典命曰王之三公八命是已然三公八命及其</span><br/>
<span class='tline' id='l299' data-llen='6225:6248'>　出封皆加一等則為九命之上公此云牧者蓋以侯</span><br/>
<span class='tline' id='l300' data-llen='6248:6271'>　伯之有功徳者進一命而為牧曲禮所謂九州之長</span><br/>
<span class='tline' id='l301' data-llen='6271:6294'>　入於天子之國曰牧八命作牧此一等而後使之作</span><br/>
<span class='tline' id='l302' data-llen='6294:6317'>　牧歟所謂九命者典命曰上公九命是已周制宋杞</span><br/>
<span class='tline' id='l303' data-llen='6317:6340'>　二王之後為上公而未嘗為二伯其餘天子之三公</span><br/>
<span class='tline' id='l304' data-llen='6340:6367'><a onclick="displayPageImage('KR1d0009', 'WYG', '011-17b' );" name="011-17b" class="pb">[011-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6367:6390'>　稱公而其爵皆八命王制言三公一命卷是三公加</span><br/>
<span class='tline' id='l306' data-llen='6390:6413'>　一命為九命則得以服龍衮公羊傳所謂自陜而東</span><br/>
<span class='tline' id='l307' data-llen='6413:6436'>　者周公主之自陜而西者召公主之此二伯之任九</span><br/>
<span class='tline' id='l308' data-llen='6436:6459'>　命作伯此一等而後使之作伯歟典命所言則自尊</span><br/>
<span class='tline' id='l309' data-llen='6459:6482'>　以及卑大宗伯所言則由小以及大受以義言也賜</span><br/>
<span class='tline' id='l310' data-llen='6482:6505'>　以禮言也作以功言也賜以君為主受與作以臣為</span><br/>
<span class='tline' id='l311' data-llen='6505:6514'>　主其寔一而已</span><br/>
<span class='tline' id='l312' data-llen='6514:6537'>以玉作六瑞以等邦國王執鎮圭公執桓圭侯執信圭</span><br/>
<span class='tline' id='l313' data-llen='6537:6564'><a onclick="displayPageImage('KR1d0009', 'WYG', '011-18a' );" name="011-18a" class="pb">[011-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6564:6578'>伯執躬圭子執穀璧男執蒲璧</span><br/>
<span class='tline' id='l315' data-llen='6578:6601'>　玉之為物天下之至寶也至瑞也先王列爵分土置</span><br/>
<span class='tline' id='l316' data-llen='6601:6624'>　諸人上為君公后辟者非仁賢莫予而仁賢乃國之</span><br/>
<span class='tline' id='l317' data-llen='6624:6647'>　寶世之瑞也躬仁賢之資則能比徳於玉矣故先王</span><br/>
<span class='tline' id='l318' data-llen='6647:6670'>　以玉作六瑞而用之以等邦國王乃自執鎮圭以臨</span><br/>
<span class='tline' id='l319' data-llen='6670:6693'>　乎其上琢四鎮之山以象其徳之鎮安乎四方其餘</span><br/>
<span class='tline' id='l320' data-llen='6693:6716'>　則有等差焉公侯伯子男則各制其圭璧之形第其</span><br/>
<span class='tline' id='l321' data-llen='6716:6739'>　德之小大權其能之輕重以琢圭璧之象公之桓圭</span><br/>
<span class='tline' id='l322' data-llen='6739:6766'><a onclick="displayPageImage('KR1d0009', 'WYG', '011-18b' );" name="011-18b" class="pb">[011-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6766:6789'>　九寸則琢以雙植者侯之信圭七寸則信而直者伯</span><br/>
<span class='tline' id='l324' data-llen='6789:6812'>　之躬圭七寸則躬而屈者子之穀璧五寸則以穀文</span><br/>
<span class='tline' id='l325' data-llen='6812:6835'>　為飾男之蒲璧五寸則以蒲文為飾凡此六者無非</span><br/>
<span class='tline' id='l326' data-llen='6835:6858'>　比德於玉然璧者辟也謂其始有君道焉圭則銳其</span><br/>
<span class='tline' id='l327' data-llen='6858:6881'>　上而有首出之義故圭為重而璧次之王執鎮圭則</span><br/>
<span class='tline' id='l328' data-llen='6881:6904'>　不嫌於公侯伯之同用圭也王之三公執璧不嫌於</span><br/>
<span class='tline' id='l329' data-llen='6904:6927'>　子男之同用璧也因其圭璧之制度而知其小大輕</span><br/>
<span class='tline' id='l330' data-llen='6927:6938'>　重之義故毋嫌於同</span><br/>
<span class='tline' id='l331' data-llen='6938:6965'><a onclick="displayPageImage('KR1d0009', 'WYG', '011-19a' );" name="011-19a" class="pb">[011-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6965:6988'>以禽作六摯以等諸臣孤執皮帛卿執羔大夫執鴈士</span><br/>
<span class='tline' id='l333' data-llen='6988:7000'>執雉庶人執鶩工商執雞</span><br/>
<span class='tline' id='l334' data-llen='7000:7023'>　六瑞以玉為之天子受而復之賔之也六摯以禽為</span><br/>
<span class='tline' id='l335' data-llen='7023:7046'>　之天子受而不復臣之也摯之為言至也言所執以</span><br/>
<span class='tline' id='l336' data-llen='7046:7069'>　自致云爾以文章衣被於人者孤之德也故執虎豹</span><br/>
<span class='tline' id='l337' data-llen='7069:7092'>　之皮而加以束帛以純厚禮信為德羣而不失其類</span><br/>
<span class='tline' id='l338' data-llen='7092:7115'>　者卿之道也故執羔候時而行夙夜奉上而不懈者</span><br/>
<span class='tline' id='l339' data-llen='7115:7138'>　大夫之道也故執鴈耿介有守夷險一致而不失其</span><br/>
<span class='tline' id='l340' data-llen='7138:7165'><a onclick="displayPageImage('KR1d0009', 'WYG', '011-19b' );" name="011-19b" class="pb">[011-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7165:7188'>　節者士之道也故執雉居其所而不遷者庶人之道</span><br/>
<span class='tline' id='l342' data-llen='7188:7211'>　也故執鶩以信行事人而不渝者工商之道也故執</span><br/>
<span class='tline' id='l343' data-llen='7211:7234'>　雞孤卿大夫士諸臣也庶人工商未為臣而亦謂之</span><br/>
<span class='tline' id='l344' data-llen='7234:7257'>　諸臣以率土之濵莫非王臣茍有以自致於天子之</span><br/>
<span class='tline' id='l345' data-llen='7257:7280'>　廷則皆得以執摯然摯有用飾者有不用飾者天子</span><br/>
<span class='tline' id='l346' data-llen='7280:7303'>　之孤皮帛飾以虎公之孤皮帛飾以豹天子之卿大</span><br/>
<span class='tline' id='l347' data-llen='7303:7326'>　夫飾羔鴈以繢諸侯之卿大夫飾羔鴈以布自士以</span><br/>
<span class='tline' id='l348' data-llen='7326:7349'>　下不用飾士於諸臣為卑者也庶人工商則尤其卑</span><br/>
<span class='tline' id='l349' data-llen='7349:7376'><a onclick="displayPageImage('KR1d0009', 'WYG', '011-20a' );" name="011-20a" class="pb">[011-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7376:7391'>　者也此其等差皆有分守存焉</span><br/>
<span class='tline' id='l351' data-llen='7391:7414'>以玉作六器以禮天地四方以蒼璧禮天以黄琮禮地</span><br/>
<span class='tline' id='l352' data-llen='7414:7438'>以青圭禮東方以赤璋禮南方以白琥禮西方以𤣥璜</span><br/>
<span class='tline' id='l353' data-llen='7438:7453'>禮北方皆有牲幣各放其器之色</span><br/>
<span class='tline' id='l354' data-llen='7453:7476'>　此祭祀之始禮神之玉謂之六器六器者既象天地</span><br/>
<span class='tline' id='l355' data-llen='7476:7499'>　四方之義又擬其形而琢之所以放其色而致其誠</span><br/>
<span class='tline' id='l356' data-llen='7499:7522'>　璧圓而中虚其色以蒼象天也琮方而八面其色以</span><br/>
<span class='tline' id='l357' data-llen='7522:7545'>　黄象地也圭銳而首出其色以青象帝出乎震而物</span><br/>
<span class='tline' id='l358' data-llen='7545:7572'><a onclick="displayPageImage('KR1d0009', 'WYG', '011-20b' );" name="011-20b" class="pb">[011-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7572:7595'>　生東方之義也璋明也其色以赤象物之相見乎離</span><br/>
<span class='tline' id='l360' data-llen='7595:7618'>　南方之義也琥威也其色以白象秋之肅物西方之</span><br/>
<span class='tline' id='l361' data-llen='7618:7642'>　義璜者閉藏也其色以𤣥象乎物之歸藏北方之義</span><br/>
<span class='tline' id='l362' data-llen='7642:7665'>　也皆有牲幣各放其器之色者因其類致其義而已</span><br/>
<span class='tline' id='l363' data-llen='7665:7688'>　經言天地四方之器與牲幣各從其方之色詳考其</span><br/>
<span class='tline' id='l364' data-llen='7688:7711'>　意天地之外如所謂四方者即後世所謂五精之君</span><br/>
<span class='tline' id='l365' data-llen='7711:7734'>　鄭氏信漢儒緯書誤認此四方與中央為五帝故於</span><br/>
<span class='tline' id='l366' data-llen='7734:7757'>　小宗伯之兆五帝則詳著其說殊不知周禮有五帝</span><br/>
<span class='tline' id='l367' data-llen='7757:7784'><a onclick="displayPageImage('KR1d0009', 'WYG', '011-21a' );" name="011-21a" class="pb">[011-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7784:7807'>　又有四方其禮不同禮四方者各有青赤白黒之色</span><br/>
<span class='tline' id='l369' data-llen='7807:7830'>　初不謂之帝而祀五帝則與上帝同其禮如大宰言</span><br/>
<span class='tline' id='l370' data-llen='7830:7853'>　祀五帝而大神示亦如之司服言祀昊天上帝則服</span><br/>
<span class='tline' id='l371' data-llen='7853:7876'>　大裘而冕祀五帝亦如之初不聞其象五方之色是</span><br/>
<span class='tline' id='l372' data-llen='7876:7899'>　知五帝之祀即月令所謂五人帝者也而鄭氏所謂</span><br/>
<span class='tline' id='l373' data-llen='7899:7922'>　五精之君為五帝者即此經之所謂禮四方者也何</span><br/>
<span class='tline' id='l374' data-llen='7922:7940'>　以知之以牲幣各放其器之色而知之</span><br/>
<span class='tline' id='l375' data-llen='7940:7963'>以天産作陰德以中禮防之以地産作陽德以和樂防</span><br/>
<span class='tline' id='l376' data-llen='7963:7990'><a onclick="displayPageImage('KR1d0009', 'WYG', '011-21b' );" name="011-21b" class="pb">[011-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7990:7993'>之</span><br/>
<span class='tline' id='l378' data-llen='7993:8016'>　鄭氏謂天産動物六畜之屬地産植物五穀之屬而</span><br/>
<span class='tline' id='l379' data-llen='8016:8041'>　世儒遂以物産為養精養形之具禮樂為防淫防怠之舉</span><br/>
<span class='tline' id='l380' data-llen='8041:8064'>　以樂記考之其禮殊不然凡樂記之言禮樂者無非</span><br/>
<span class='tline' id='l381' data-llen='8064:8087'>　以天地為本如曰著不息者天也著不動者地也一</span><br/>
<span class='tline' id='l382' data-llen='8087:8110'>　動一靜天地之間也故聖人曰禮樂云夫禮樂豈玉</span><br/>
<span class='tline' id='l383' data-llen='8110:8133'>　帛鐘鼓云乎哉其說正有合乎天産地産之義蓋天</span><br/>
<span class='tline' id='l384' data-llen='8133:8156'>　之所以産萬物者陽也陽以動為主即樂記所謂著</span><br/>
<span class='tline' id='l385' data-llen='8156:8183'><a onclick="displayPageImage('KR1d0009', 'WYG', '011-22a' );" name="011-22a" class="pb">[011-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8183:8207'>　不息者惟其動而不息是以流行𤼵達或至於不中</span><br/>
<span class='tline' id='l387' data-llen='8207:8230'>　然而至陽之中作之以陰德則陰之靜者足以濟乎</span><br/>
<span class='tline' id='l388' data-llen='8230:8253'>　陽之動其散見於萬物者無非秩然品節為造化至</span><br/>
<span class='tline' id='l389' data-llen='8253:8276'>　中之理聖人體是中而制為之禮亦所以防天下之</span><br/>
<span class='tline' id='l390' data-llen='8276:8299'>　不中者也地之所以産萬物者陰也陰以靜為主即</span><br/>
<span class='tline' id='l391' data-llen='8299:8322'>　樂記所謂著不動者惟其靜而不動是以深沈重厚</span><br/>
<span class='tline' id='l392' data-llen='8322:8345'>　或至於不和然而至陰之中作之以陽德則陽之動</span><br/>
<span class='tline' id='l393' data-llen='8345:8368'>　者足以濟乎陰之靜其萃見於萬物者無非翕然交</span><br/>
<span class='tline' id='l394' data-llen='8368:8395'><a onclick="displayPageImage('KR1d0009', 'WYG', '011-22b' );" name="011-22b" class="pb">[011-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8395:8418'>　暢為造化至和之理聖人體是和而作為之樂亦所</span><br/>
<span class='tline' id='l396' data-llen='8418:8441'>　以防天下之不和者也大宗伯之言陰陽者所以明</span><br/>
<span class='tline' id='l397' data-llen='8441:8464'>　禮樂之各異其體樂記之言動靜者所以明禮樂之</span><br/>
<span class='tline' id='l398' data-llen='8464:8487'>　交相為用知一動一靜於天地之間者皆自然之禮</span><br/>
<span class='tline' id='l399' data-llen='8487:8510'>　樂則知天産作陰徳地産作陽徳者寔禮樂之本也</span><br/>
<span class='tline' id='l400' data-llen='8510:8533'>　此下經所以復言禮樂合天地之化百物之産不然</span><br/>
<span class='tline' id='l401' data-llen='8533:8548'>　三産字一也而世儒二之何耶</span><br/>
<span class='tline' id='l402' data-llen='8548:8571'>以禮樂合天地之化百物之産以事鬼神以諧萬民以</span><br/>
<span class='tline' id='l403' data-llen='8571:8598'><a onclick="displayPageImage('KR1d0009', 'WYG', '011-23a' );" name="011-23a" class="pb">[011-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8598:8603'>致百物</span><br/>
<span class='tline' id='l405' data-llen='8603:8626'>　上經言禮樂之所從出故中和所寓有天地陰陽之</span><br/>
<span class='tline' id='l406' data-llen='8626:8649'>　異體及此合天地之化百物之産則髙卑上下之際</span><br/>
<span class='tline' id='l407' data-llen='8649:8672'>　渾乎其為一致不知其孰為天地孰為陰陽耶以事</span><br/>
<span class='tline' id='l408' data-llen='8672:8695'>　鬼神以諧萬民以致百物又皆不出乎天地陰陽之</span><br/>
<span class='tline' id='l409' data-llen='8695:8719'>　妙而中和寔有以感𤼵之也孰謂禮樂為形器之末</span><br/>
<span class='tline' id='l410' data-llen='8719:8742'>凡祀大神享大鬼祭大示帥執事而卜日宿眡滌濯涖</span><br/>
<span class='tline' id='l411' data-llen='8742:8765'>玉鬯省牲鑊奉玉齍詔大號治其大禮詔相王之大禮</span><br/>
<span class='tline' id='l412' data-llen='8765:8792'><a onclick="displayPageImage('KR1d0009', 'WYG', '011-23b' );" name="011-23b" class="pb">[011-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8792:8815'>　大宰之職曰祀五帝則掌百官之誓戒與其具脩前</span><br/>
<span class='tline' id='l414' data-llen='8815:8838'>　期十日帥執事而卜日遂戒及執事眡滌濯及納亨</span><br/>
<span class='tline' id='l415' data-llen='8838:8861'>　贊王牲事及祀之日贊玉幣爵之事祀大神示亦如</span><br/>
<span class='tline' id='l416' data-llen='8861:8884'>　之享先王亦如之非特文之先後與此不合而事之</span><br/>
<span class='tline' id='l417' data-llen='8884:8907'>　輕重亦不能不異大宰於祀五帝而卜日此則曰祀</span><br/>
<span class='tline' id='l418' data-llen='8907:8930'>　大神享大鬼祭大示帥執事而卜日豈非鬼神示之</span><br/>
<span class='tline' id='l419' data-llen='8930:8953'>　大禮大宗伯之所専掌而大宰嫌於偪故止及於五</span><br/>
<span class='tline' id='l420' data-llen='8953:8976'>　帝之祀乎大宰言及執事眡滌濯而此則曰宿眡滌</span><br/>
<span class='tline' id='l421' data-llen='8976:9003'><a onclick="displayPageImage('KR1d0009', 'WYG', '011-24a' );" name="011-24a" class="pb">[011-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9003:9026'>　濯豈非大宗伯先期而眡大宰則至期而眡之乎大</span><br/>
<span class='tline' id='l423' data-llen='9026:9049'>　宰言贊玉幣爵之事而此則曰涖玉鬯蓋玉用之於</span><br/>
<span class='tline' id='l424' data-llen='9049:9072'>　天地而鬯獨用之於宗廟大宰之祀五帝無祼豈非</span><br/>
<span class='tline' id='l425' data-llen='9072:9095'>　涖鬯之輕於贊玉幣爵之事乎大宰言及納亨贊王</span><br/>
<span class='tline' id='l426' data-llen='9095:9118'>　牲事而此則曰省牲鑊蓋君袒而迎牲卿大夫贊君</span><br/>
<span class='tline' id='l427' data-llen='9118:9141'>　是大宰贊殺牲之事也大宗伯省牲鑊而已豈非省</span><br/>
<span class='tline' id='l428' data-llen='9141:9164'>　牲鑊之輕於贊牲事乎大宰贊牲而此則奉齍蓋祭</span><br/>
<span class='tline' id='l429' data-llen='9164:9187'>　祀以牲為貴齍次之小宗伯言五官奉六牲而六宮</span><br/>
<span class='tline' id='l430' data-llen='9187:9214'><a onclick="displayPageImage('KR1d0009', 'WYG', '011-24b' );" name="011-24b" class="pb">[011-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9214:9237'>　之人奉六齍則齍之次於牲明矣大宰言祀大神示</span><br/>
<span class='tline' id='l432' data-llen='9237:9260'>　享先王亦如之而此則言祀大神祭大示享大鬼且</span><br/>
<span class='tline' id='l433' data-llen='9260:9283'>　及於大號大禮始終皆以大禮為言以其職之所専</span><br/>
<span class='tline' id='l434' data-llen='9283:9306'>　故正其名大宰嫌於偪故大神大示大鬼之禮特見</span><br/>
<span class='tline' id='l435' data-llen='9306:9321'>　於祀五帝之後兹其所以不同</span><br/>
<span class='tline' id='l436' data-llen='9321:9344'>若玉不與祭祀則攝位凡大祭祀王后不與則攝而薦</span><br/>
<span class='tline' id='l437' data-llen='9344:9349'>豆籩徹</span><br/>
<span class='tline' id='l438' data-llen='9349:9372'>　有王不與之祭祀有王后不與之大祭祀是知大祭</span><br/>
<span class='tline' id='l439' data-llen='9372:9399'><a onclick="displayPageImage('KR1d0009', 'WYG', '011-25a' );" name="011-25a" class="pb">[011-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9399:9422'>　祀王后可以不與而王則未嘗不與也曽子問嘗禘</span><br/>
<span class='tline' id='l441' data-llen='9422:9445'>　郊社之祭簠簋旣陳天子崩后之喪如之何夫子曰</span><br/>
<span class='tline' id='l442' data-llen='9445:9468'>　廢廢者越紼行事而已惟鷩冕以下之祭祀王不與</span><br/>
<span class='tline' id='l443' data-llen='9468:9491'>　則大宗伯為之攝酌獻之位若王后所不與者雖曰</span><br/>
<span class='tline' id='l444' data-llen='9491:9514'>　大祭祀亦特行於宗廟之禮蓋宗廟六享王與后同</span><br/>
<span class='tline' id='l445' data-llen='9514:9537'>　祼獻后親薦八籩八豆九嬪贊其薦又贊其徹王后</span><br/>
<span class='tline' id='l446' data-llen='9537:9560'>　不與則大宗伯攝而薦之又從而徹之是大宗伯所</span><br/>
<span class='tline' id='l447' data-llen='9560:9583'>　攝之禮於王則見於祭祀之常者於后則見於祭祀</span><br/>
<span class='tline' id='l448' data-llen='9583:9610'><a onclick="displayPageImage('KR1d0009', 'WYG', '011-25b' );" name="011-25b" class="pb">[011-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9610:9625'>　之大者凡以節文乎是禮者也</span><br/>
<span class='tline' id='l450' data-llen='9625:9635'>大賔客則攝而載果</span><br/>
<span class='tline' id='l451' data-llen='9635:9658'>　果祼也此經繼於大祭祀王后不與之禮而已鄭氏</span><br/>
<span class='tline' id='l452' data-llen='9658:9681'>　謂君無酌臣之禮大宗伯代攝酌獻殊非義理且上</span><br/>
<span class='tline' id='l453' data-llen='9681:9704'>　經兩言攝者皆王與后不與祭祀之禮大賔客王與</span><br/>
<span class='tline' id='l454' data-llen='9704:9727'>　后皆與則不當言攝此言攝則蒙王后不與之上文</span><br/>
<span class='tline' id='l455' data-llen='9727:9750'>　無可疑者蓋大賔客則廟中將幣三享上公再祼侯</span><br/>
<span class='tline' id='l456' data-llen='9750:9773'>　伯子男一祼王祼賔則小宰贊之后亞王祼賔則内</span><br/>
<span class='tline' id='l457' data-llen='9773:9800'><a onclick="displayPageImage('KR1d0009', 'WYG', '011-26a' );" name="011-26a" class="pb">[011-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='9800:9823'>　宰贊之已見於二官之職若王后不與然後大宗伯</span><br/>
<span class='tline' id='l459' data-llen='9823:9846'>　攝而載祼載者以舟而載之也司尊彛言六彛皆有</span><br/>
<span class='tline' id='l460' data-llen='9846:9869'>　舟是已言載彛以舟而酌之以璋瓚所謂攝者如此</span><br/>
<span class='tline' id='l461' data-llen='9869:9892'>　不然外宗之職何以曰王后不與則贊宗伯雖専主</span><br/>
<span class='tline' id='l462' data-llen='9892:9915'>　祭祀而言下言賔客之事亦如之則大宗伯攝王后</span><br/>
<span class='tline' id='l463' data-llen='9915:9924'>　不與之禮明矣</span><br/>
<span class='tline' id='l464' data-llen='9924:9947'>朝覲㑹同則為上相大喪亦如之王哭諸侯亦如之王</span><br/>
<span class='tline' id='l465' data-llen='9947:9954'>命諸侯則儐</span><br/>
<span class='tline' id='l466' data-llen='9954:9981'><a onclick="displayPageImage('KR1d0009', 'WYG', '011-26b' );" name="011-26b" class="pb">[011-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='9981:10004'>　儐與相一也司儀掌擯相之禮是已出接賔曰儐入</span><br/>
<span class='tline' id='l468' data-llen='10004:10027'>　詔禮曰相成周重賔禮故大宗伯以卿為上相小行</span><br/>
<span class='tline' id='l469' data-llen='10027:10050'>　人以下大夫為承擯司儀以上士中士為旅擯擯固</span><br/>
<span class='tline' id='l470' data-llen='10050:10073'>　所以接賔也何以復謂之相司儀曰每門止一相及</span><br/>
<span class='tline' id='l471' data-llen='10073:10096'>　廟唯上相入則知相即儐也若夫王命諸侯則儐是</span><br/>
<span class='tline' id='l472' data-llen='10096:10119'>　以接賔之禮待之也進諸侯之當命者而已王將出</span><br/>
<span class='tline' id='l473' data-llen='10119:10142'>　命立於祖廟依前南鄉儐者進當命諸侯而使之登</span><br/>
<span class='tline' id='l474' data-llen='10142:10165'>　旣策命之每降再拜稽首登受策以出所謂儐者如</span><br/>
<span class='tline' id='l475' data-llen='10165:10192'><a onclick="displayPageImage('KR1d0009', 'WYG', '011-27a' );" name="011-27a" class="pb">[011-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10192:10196'>　此</span><br/>
<span class='tline' id='l477' data-llen='10196:10209'>國有大故則旅上帝及四望</span><br/>
<span class='tline' id='l478' data-llen='10209:10232'>　旅非常祭也國有大故然後旅其羣神而祭之禹於</span><br/>
<span class='tline' id='l479' data-llen='10232:10255'>　治水之時有所謂蔡蒙旅平荆岐既旅九山刋旅推</span><br/>
<span class='tline' id='l480' data-llen='10255:10278'>　此則凡所遭大故皆凶烖之類也司尊彛之奠彛笙</span><br/>
<span class='tline' id='l481' data-llen='10278:10301'>　師之陳樂器眡瞭之廞樂器皆如大喪之禮言奠則</span><br/>
<span class='tline' id='l482' data-llen='10301:10324'>　非純乎祭也言陳則非即徹之也陳樂而不懸廞樂</span><br/>
<span class='tline' id='l483' data-llen='10324:10347'>　而不鼓非以凶烖而後旅者耶或言旅或言大旅蓋</span><br/>
<span class='tline' id='l484' data-llen='10347:10374'><a onclick="displayPageImage('KR1d0009', 'WYG', '011-27b' );" name="011-27b" class="pb">[011-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10374:10397'>　凶烖之故有大小則旅亦隨異合祭衆神則謂之旅</span><br/>
<span class='tline' id='l486' data-llen='10397:10420'>　主上帝則謂之大旅掌次曰王大旅上帝是已國有</span><br/>
<span class='tline' id='l487' data-llen='10420:10442'>　大故而言旅上帝及四望則上帝羣神無不祭矣</span><br/>
<span class='tline' id='l488' data-llen='10442:10462'>王大封則先告后土乃頒祀于邦國都家鄉邑</span><br/>
<span class='tline' id='l489' data-llen='10462:10485'>　大封封諸侯也先告后土者鄭氏釋大宗伯之告后</span><br/>
<span class='tline' id='l490' data-llen='10485:10508'>　土則曰后土土神也釋大祝之告后土則曰后土社</span><br/>
<span class='tline' id='l491' data-llen='10508:10531'>　神也旣曰土神又曰社神鄭氏固已二其說然書曰</span><br/>
<span class='tline' id='l492' data-llen='10531:10554'>　敢昭告于皇天后土左氏傳曰君戴皇天而履后土</span><br/>
<span class='tline' id='l493' data-llen='10554:10581'><a onclick="displayPageImage('KR1d0009', 'WYG', '011-28a' );" name="011-28a" class="pb">[011-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='10581:10604'>　后土對皇天而言則皇天為大神后土為大示按周</span><br/>
<span class='tline' id='l495' data-llen='10604:10627'>　禮有大示又有地示有土示又有后土則所謂后土</span><br/>
<span class='tline' id='l496' data-llen='10627:10650'>　者非専指大示也凡泛言地示為后土則此言后土</span><br/>
<span class='tline' id='l497' data-llen='10650:10673'>　者社而已蓋天子有大社其土五色封諸侯於東方</span><br/>
<span class='tline' id='l498' data-llen='10673:10696'>　則取青土於南方則取赤土於西方則取白土於北</span><br/>
<span class='tline' id='l499' data-llen='10696:10719'>　方則取黑土冒之以黄裹以白茅謂之茅土先告后</span><br/>
<span class='tline' id='l500' data-llen='10719:10742'>　土者告以諸侯立社之意頒祀者頒諸侯以所得祀</span><br/>
<span class='tline' id='l501' data-llen='10742:10765'>　之禮故諸侯不得祭天地及祖天子惟祭始封之祖</span><br/>
<span class='tline' id='l502' data-llen='10765:10792'><a onclick="displayPageImage('KR1d0009', 'WYG', '011-28b' );" name="011-28b" class="pb">[011-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='10792:10815'>　及國之社稷境内之山川而已此正大封之所當先</span><br/>
<span class='tline' id='l504' data-llen='10815:10838'>　者而兼及於都家鄉邑者何也都家即三等采地亦</span><br/>
<span class='tline' id='l505' data-llen='10838:10861'>　有先君及社稷五祀之禮鄉邑即六鄉六遂亦有祭</span><br/>
<span class='tline' id='l506' data-llen='10861:10884'>　社祭禜祭酺及索鬼神之禮雖其小大異等必以王</span><br/>
<span class='tline' id='l507' data-llen='10884:10907'>　命而後行之其禮制皆有所不可踰此所以繼於大</span><br/>
<span class='tline' id='l508' data-llen='10907:10913'>　封之後</span><br/>
</p>
<p><br/>
</p>
  </div>
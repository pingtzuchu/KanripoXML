<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0009', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　周官總義卷六　　　　　　宋　易袚　撰</span><br/>
<span class='tline' id='l10' data-llen='210:234'>内宰掌書版圗之灋以治王内之政令均其稍食分其人</span><br/>
<span class='tline' id='l11' data-llen='234:257'>民以居之以隂禮教六宫以隂禮教九嬪以婦職之灋</span><br/>
<span class='tline' id='l12' data-llen='257:280'>教九御使各有屬以作二事正其服禁其竒衺展其功</span><br/>
<span class='tline' id='l13' data-llen='280:283'>緒</span><br/>
<span class='tline' id='l14' data-llen='283:306'>　天子立六官以待天下之外治所以修陽教也王后</span><br/>
<span class='tline' id='l15' data-llen='306:329'>　立六宫以待天下之内治所以修隂教也隂教即隂</span><br/>
<span class='tline' id='l16' data-llen='329:355'><a onclick="displayPageImage('KR1d0009', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='355:378'>　禮也言六宫者王后也王后至尊不可指言故云六</span><br/>
<span class='tline' id='l18' data-llen='378:401'>　宫王后雖尊四徳宜備教以隂禮則日新其徳乃輔</span><br/>
<span class='tline' id='l19' data-llen='401:424'>　佐君子之道以太任文王之母思媚周姜太姒嗣徽</span><br/>
<span class='tline' id='l20' data-llen='424:447'>　音克成二南之化詩稱尊敬師傅以為后妃之美其</span><br/>
<span class='tline' id='l21' data-llen='447:470'>　來逺矣所謂師傅者亦豈宦寺可以為之内宰之賢</span><br/>
<span class='tline' id='l22' data-llen='470:493'>　教成后徳此書其實也王后修隂禮以為六宫之範</span><br/>
<span class='tline' id='l23' data-llen='493:516'>　故下而三夫人至於九嬪又至於二十七世婦又至</span><br/>
<span class='tline' id='l24' data-llen='516:539'>　於八十一女御莫不皆教之以隂禮言九嬪而不言</span><br/>
<span class='tline' id='l25' data-llen='539:565'><a onclick="displayPageImage('KR1d0009', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='565:588'>　夫人世婦舉中以見上下也至於八十一女御以九</span><br/>
<span class='tline' id='l27' data-llen='588:611'>　人而當御故曰九御以其位卑職勞故以婦職之灋</span><br/>
<span class='tline' id='l28' data-llen='611:634'>　教之使各有屬者自三夫人以下以一帥三則為屬</span><br/>
<span class='tline' id='l29' data-llen='634:657'>　以作二事者自八十一女御而上以三奉一則為二</span><br/>
<span class='tline' id='l30' data-llen='657:680'>　作云者作其怠惰而警敕之以隂禮故也以至正其</span><br/>
<span class='tline' id='l31' data-llen='680:703'>　服而不使之侈靡正其心術而不使之竒衺率是而</span><br/>
<span class='tline' id='l32' data-llen='703:726'>　行之因其女功之良苦而展其功緒以風天下内宰</span><br/>
<span class='tline' id='l33' data-llen='726:749'>　之教成矣　二事之説鄭氏以為絲枲王氏新傳以</span><br/>
<span class='tline' id='l34' data-llen='749:775'><a onclick="displayPageImage('KR1d0009', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='775:798'>　為祭祀賔客之事非也二即貳也左氏載史墨之言</span><br/>
<span class='tline' id='l36' data-llen='798:821'>　曰物生必有兩有三乃至王有公諸侯有卿皆有貳</span><br/>
<span class='tline' id='l37' data-llen='821:844'>　也知王以三公為貳則知王后以三夫人為貳矣知</span><br/>
<span class='tline' id='l38' data-llen='844:867'>　諸侯以三卿為貳則知三夫人以九嬪為貳矣以至</span><br/>
<span class='tline' id='l39' data-llen='867:890'>　九嬪則貳之以二十七世婦二十七世婦則貳之以</span><br/>
<span class='tline' id='l40' data-llen='890:907'>　八十一女御正合此經各有屬之義</span><br/>
<span class='tline' id='l41' data-llen='907:930'>大祭祀后祼獻則贊瑶爵亦如之正后之服位而詔其</span><br/>
<span class='tline' id='l42' data-llen='930:953'>禮樂之儀贊九嬪之禮事凡賔客之祼獻瑶爵皆贊致</span><br/>
<span class='tline' id='l43' data-llen='953:979'><a onclick="displayPageImage('KR1d0009', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='979:987'>后之賔客之禮</span><br/>
<span class='tline' id='l45' data-llen='987:1010'>　大祭祀宗廟之六享也祼獻瑶爵先儒以為皆九獻</span><br/>
<span class='tline' id='l46' data-llen='1010:1033'>　之禮謂王與后祼各一朝事各一饋食各一酳尸各</span><br/>
<span class='tline' id='l47' data-llen='1033:1056'>　一與諸臣酳尸之一為九獻詳攷此經文意則有甚</span><br/>
<span class='tline' id='l48' data-llen='1056:1079'>　不然者祼自為祼獻自為獻瑶爵自為瑶爵豈可混</span><br/>
<span class='tline' id='l49' data-llen='1079:1102'>　而為一大行人於上公將幣之禮且曰王禮再祼而</span><br/>
<span class='tline' id='l50' data-llen='1102:1125'>　酢饗禮九獻夫上公九獻且在祼酢之外孰謂宗廟</span><br/>
<span class='tline' id='l51' data-llen='1125:1148'>　而簡於此乎以司尊彛推之祼者始也酢者終也言</span><br/>
<span class='tline' id='l52' data-llen='1148:1174'><a onclick="displayPageImage('KR1d0009', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1174:1197'>　諸臣之所酢則王與后有酢為可知尸既助王與后</span><br/>
<span class='tline' id='l54' data-llen='1197:1220'>　及諸臣則諸臣有獻為可知諸臣既有獻於卒食之</span><br/>
<span class='tline' id='l55' data-llen='1220:1243'>　時則朝事饋食安得謂之無獻今攷六享之禮始也</span><br/>
<span class='tline' id='l56' data-llen='1243:1266'>　尸在室中王用圭瓚酌鬱祼以求神后用璋瓚亦酌</span><br/>
<span class='tline' id='l57' data-llen='1266:1289'>　鬱齊以亞祼所謂鬱齊獻酌是也二祼之後有朝事</span><br/>
<span class='tline' id='l58' data-llen='1289:1312'>　之禮王牽牲於門祝則延尸於堂殺牲以獻腥王用</span><br/>
<span class='tline' id='l59' data-llen='1312:1335'>　玉爵酌醴齊以獻尸后薦八籩八豆亦酌醴齊以亞</span><br/>
<span class='tline' id='l60' data-llen='1335:1358'>　獻諸臣為之助祭所謂醴齊縮酌是已此朝事之三</span><br/>
<span class='tline' id='l61' data-llen='1358:1384'><a onclick="displayPageImage('KR1d0009', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1384:1407'>　獻也朝事之後有饋食之禮王解牲而烹之祝則延</span><br/>
<span class='tline' id='l63' data-llen='1407:1430'>　尸於室納烹以獻熟王用玉爵酌盎齊以獻尸后薦</span><br/>
<span class='tline' id='l64' data-llen='1430:1453'>　八籩八豆亦酌盎齊以亞獻諸臣為之助祭所謂盎</span><br/>
<span class='tline' id='l65' data-llen='1453:1476'>　齊涗酌是已此饋食之三獻也饋食之後尸始飲食</span><br/>
<span class='tline' id='l66' data-llen='1476:1499'>　於是有卒食之禮王用玉爵獻脩酌以酳尸后薦加</span><br/>
<span class='tline' id='l67' data-llen='1499:1522'>　籩豆各八羞籩豆各八亦以脩酌亞獻諸臣為之助</span><br/>
<span class='tline' id='l68' data-llen='1522:1545'>　酳所謂凡酒脩酌是已此卒食之三獻也九獻之序</span><br/>
<span class='tline' id='l69' data-llen='1545:1568'>　如此若夫瑶爵亦如之者先儒以為卒食之獻然此</span><br/>
<span class='tline' id='l70' data-llen='1568:1594'><a onclick="displayPageImage('KR1d0009', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1594:1617'>　經以瑶爵别言於祼獻之後則知其非獻也盖王主</span><br/>
<span class='tline' id='l72' data-llen='1617:1640'>　祭后亞王而諸臣助焉於是尸以玉爵酢王以瑶爵</span><br/>
<span class='tline' id='l73' data-llen='1640:1663'>　酢后以散爵為諸臣之酢盖以人道之往反報施終</span><br/>
<span class='tline' id='l74' data-llen='1663:1686'>　焉内宰於此贊之則六享之始末無違禮者至於賓</span><br/>
<span class='tline' id='l75' data-llen='1686:1709'>　客之祼獻瑶爵亦從而贊后何也大行人言將幣之</span><br/>
<span class='tline' id='l76' data-llen='1709:1732'>　禮上公則再祼壹酢饗禮九獻侯伯則壹祼壹酢饗</span><br/>
<span class='tline' id='l77' data-llen='1732:1755'>　禮七獻子男則壹祼不酢饗禮五獻王皆以此待賓</span><br/>
<span class='tline' id='l78' data-llen='1755:1778'>　后皆以此亞王内宰皆以此贊后承賔猶承神之義</span><br/>
<span class='tline' id='l79' data-llen='1778:1804'><a onclick="displayPageImage('KR1d0009', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1804:1819'>　也餘見籩人醢人司尊彛之職</span><br/>
<span class='tline' id='l81' data-llen='1819:1836'>凡喪事佐后使治外内命婦正其服位</span><br/>
<span class='tline' id='l82' data-llen='1836:1859'>　内謂九嬪世婦女御外謂卿大夫之妻正其服位使</span><br/>
<span class='tline' id='l83' data-llen='1859:1865'>　如禮也</span><br/>
<span class='tline' id='l84' data-llen='1865:1888'>凡建國佐后立市設其次置其叙正其肆陳其貨賄出</span><br/>
<span class='tline' id='l85' data-llen='1888:1900'>其度量淳制祭之以隂禮</span><br/>
<span class='tline' id='l86' data-llen='1900:1923'>　佐后立市非后親莅之也聖人建國其灋如此設其</span><br/>
<span class='tline' id='l87' data-llen='1923:1946'>　次者思次介次也置其叙者胥師賈師之所莅者也</span><br/>
<span class='tline' id='l88' data-llen='1946:1972'><a onclick="displayPageImage('KR1d0009', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1972:1995'>　正其肆陳其貨賄之貴賤而各以其肆也量謂五量</span><br/>
<span class='tline' id='l90' data-llen='1995:2018'>　度謂五度淳謂布帛之幅長其灋皆自上出焉以至</span><br/>
<span class='tline' id='l91' data-llen='2018:2041'>　立社於市地之道也故祭之以隂禮隂禮對陽禮后</span><br/>
<span class='tline' id='l92' data-llen='2041:2049'>　亞王之義也</span><br/>
<span class='tline' id='l93' data-llen='2049:2072'>中春詔后率外内命婦治蠺于北郊以為祭服嵗終則</span><br/>
<span class='tline' id='l94' data-llen='2072:2095'>㑹内人之稍食稽其功事佐后而受獻功者比其小大</span><br/>
<span class='tline' id='l95' data-llen='2095:2118'>與其麤良而賞罰之㑹内宫之財用正嵗均其稍食施</span><br/>
<span class='tline' id='l96' data-llen='2118:2141'>其功事憲禁令于王之北宫而糾其守上春詔王后帥</span><br/>
<span class='tline' id='l97' data-llen='2141:2167'><a onclick="displayPageImage('KR1d0009', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2167:2183'>六宫之人而穜稑之種而獻之于王</span><br/>
<span class='tline' id='l99' data-llen='2183:2206'>内小臣掌王后之命正其服位后出入則前驅若有祭</span><br/>
<span class='tline' id='l100' data-llen='2206:2229'>祀賓客喪紀則擯詔后之禮事相九嬪之禮事正内人</span><br/>
<span class='tline' id='l101' data-llen='2229:2252'>之禮事徹后之俎后有好事于四方則使往有好令于</span><br/>
<span class='tline' id='l102' data-llen='2252:2268'>卿大夫則亦如之掌王之隂事隂令</span><br/>
<span class='tline' id='l103' data-llen='2268:2291'>閽人掌守王宫之中門之禁喪服凶器不入宫潜服賊</span><br/>
<span class='tline' id='l104' data-llen='2291:2314'>器不入宫竒服怪民不入宫凡内人公器賔客無帥則</span><br/>
<span class='tline' id='l105' data-llen='2314:2337'>幾其出入以時啟閉凡外内命夫命婦出入則為之闢</span><br/>
<span class='tline' id='l106' data-llen='2337:2363'><a onclick="displayPageImage('KR1d0009', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2363:2386'>掌埽門庭大祭祀喪紀之事設門燎蹕宫門廟門凡賓</span><br/>
<span class='tline' id='l108' data-llen='2386:2392'>客亦如之</span><br/>
<span class='tline' id='l109' data-llen='2392:2415'>寺人掌王之内人及女宫之戒令相道其出入之事而</span><br/>
<span class='tline' id='l110' data-llen='2415:2438'>糾之若有喪紀賔客祭祀之事則率女宫而致于有司</span><br/>
<span class='tline' id='l111' data-llen='2438:2461'>佐世婦治禮事掌内人之禁令凡内人弔臨于外則帥</span><br/>
<span class='tline' id='l112' data-llen='2461:2473'>而往立于其前而詔相之</span><br/>
<span class='tline' id='l113' data-llen='2473:2496'>　内人者女御而下也女宫者刑女之役于宫中者也</span><br/>
<span class='tline' id='l114' data-llen='2496:2519'>　寺人掌其戒令則相道其出入而糾其違戒令者若</span><br/>
<span class='tline' id='l115' data-llen='2519:2545'><a onclick="displayPageImage('KR1d0009', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2545:2568'>　有喪紀賓客祭祀之事則帥女宫而致于有司有司</span><br/>
<span class='tline' id='l117' data-llen='2568:2591'>　即宫卿世婦之官致女宫以給其役也佐世婦治禮</span><br/>
<span class='tline' id='l118' data-llen='2591:2614'>　事九嬪以上内宰内小臣贊之世婦則寺人佐之宜</span><br/>
<span class='tline' id='l119' data-llen='2614:2637'>　也若夫内人於親之有服者有弔喪臨喪之事則立</span><br/>
<span class='tline' id='l120' data-llen='2637:2660'>　于其前而詔相之以内人為卑故立于其前則異乎</span><br/>
<span class='tline' id='l121' data-llen='2660:2671'>　内小臣之詔相之也</span><br/>
<span class='tline' id='l122' data-llen='2671:2694'>内豎掌内外之通令凡小事若有祭祀賔客喪紀之事</span><br/>
<span class='tline' id='l123' data-llen='2694:2718'>則為内人蹕王后之喪遷于宫中則前蹕及𦵏執䙝器</span><br/>
<span class='tline' id='l124' data-llen='2718:2744'><a onclick="displayPageImage('KR1d0009', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2744:2750'>以從遣車</span><br/>
<span class='tline' id='l126' data-llen='2750:2773'>　内豎奄之少者也文王之為世子朝于王季日三鷄</span><br/>
<span class='tline' id='l127' data-llen='2773:2796'>　初鳴衣服至於寢門外問内豎之御者曰今日安否</span><br/>
<span class='tline' id='l128' data-llen='2796:2819'>　如何内豎曰安所謂内豎則亦侍衛於燕寢之外者</span><br/>
<span class='tline' id='l129' data-llen='2819:2842'>　故掌内外之通令凡小事若大事則非童奄之所可</span><br/>
<span class='tline' id='l130' data-llen='2842:2865'>　傳故也祭祀賔客喪紀之事則為内人蹕其所禁止</span><br/>
<span class='tline' id='l131' data-llen='2865:2889'>　者王之内人也王后之喪遷于宫中則前蹕謂將𦵏</span><br/>
<span class='tline' id='l132' data-llen='2889:2913'>　而朝于廟則蹕以善行也及𦵏執䙝器以從遣車者</span><br/>
<span class='tline' id='l133' data-llen='2913:2939'><a onclick="displayPageImage('KR1d0009', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2939:2962'>　䙝器謂頮沭之器從遣車於祖廟而後行也鄭氏注</span><br/>
<span class='tline' id='l135' data-llen='2962:2985'>　玉府以䙝不為頮沭之器盖謂生時所用故與牀第</span><br/>
<span class='tline' id='l136' data-llen='2985:3002'>　等連此則死者用之用有異焉故爾</span><br/>
<span class='tline' id='l137' data-llen='3002:3025'>九嬪掌婦學之灋以教九御婦徳婦言婦容婦功各帥</span><br/>
<span class='tline' id='l138' data-llen='3025:3037'>其屬而以時御叙于王所</span><br/>
<span class='tline' id='l139' data-llen='3037:3060'>　九嬪亞于三夫人三夫人亞於王后是皆四徳之備</span><br/>
<span class='tline' id='l140' data-llen='3060:3083'>　而不失其禮者故王后以至九嬪内宰皆以隂禮教</span><br/>
<span class='tline' id='l141' data-llen='3083:3106'>　之至於九御則教以婦職之灋而已未及隂禮也今</span><br/>
<span class='tline' id='l142' data-llen='3106:3132'><a onclick="displayPageImage('KR1d0009', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3132:3155'>　九嬪專以婦學之灋教九御是即其受教於内宰者</span><br/>
<span class='tline' id='l144' data-llen='3155:3178'>　而教之也内宰言其學之已成者故謂之隂禮九嬪</span><br/>
<span class='tline' id='l145' data-llen='3178:3201'>　言其學之未成者故謂之婦學婦學之别有四教之</span><br/>
<span class='tline' id='l146' data-llen='3201:3224'>　以婦徳則以順正為徳之本教之以婦言則以誠信</span><br/>
<span class='tline' id='l147' data-llen='3224:3247'>　為言之本教之以婦容則以柔婉為容之本教之以</span><br/>
<span class='tline' id='l148' data-llen='3247:3270'>　婦功則以勤恪為功之本四者之教如此則婦學成</span><br/>
<span class='tline' id='l149' data-llen='3270:3293'>　矣由是各帥其屬而以時御于王所即女御之御叙</span><br/>
<span class='tline' id='l150' data-llen='3293:3316'>　是已惟其以四徳之成者充其選故以時御叙而九</span><br/>
<span class='tline' id='l151' data-llen='3316:3342'><a onclick="displayPageImage('KR1d0009', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3342:3365'>　御無險詖之行各帥其屬而九嬪有進賢之心此二</span><br/>
<span class='tline' id='l153' data-llen='3365:3375'>　南之風王化之本</span><br/>
<span class='tline' id='l154' data-llen='3375:3399'>凡祭祀贊玉齍贊后薦徹豆籩若有賔客則從后大喪帥</span><br/>
<span class='tline' id='l155' data-llen='3399:3407'>叙哭者亦如之</span><br/>
<span class='tline' id='l156' data-llen='3407:3430'>　小宗伯辨六齍之名物使六宫之人共奉之奉之者</span><br/>
<span class='tline' id='l157' data-llen='3430:3453'>　六宫也贊之者九嬪也宗廟之禮王后之獻各薦籩</span><br/>
<span class='tline' id='l158' data-llen='3453:3476'>　八豆八而九嬪贊其徹始而終之也賔客則從后贊</span><br/>
<span class='tline' id='l159' data-llen='3476:3497'>　禮事也大喪帥叙哭者即以外宗所叙者帥之</span><br/>
<span class='tline' id='l160' data-llen='3497:3523'><a onclick="displayPageImage('KR1d0009', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3523:3546'>世婦掌祭祀賔客喪紀之事帥女宫而濯摡為齍盛及</span><br/>
<span class='tline' id='l162' data-llen='3546:3569'>祭之日莅陳女宫之具凡内羞之物掌弔臨于卿大夫</span><br/>
<span class='tline' id='l163' data-llen='3569:3573'>之喪</span><br/>
<span class='tline' id='l164' data-llen='3573:3596'>　九嬪帥女御御叙于王所而世婦帥女宫濯摡為齍</span><br/>
<span class='tline' id='l165' data-llen='3596:3619'>　盛女宫乃刑女之在宫者卑於女御故也少牢曰饔</span><br/>
<span class='tline' id='l166' data-llen='3619:3642'>　人摡鼎俎廪人摡甑甗司宮摡豆籩是濯摡以男子</span><br/>
<span class='tline' id='l167' data-llen='3642:3665'>　為之而成周乃以責女宫所以及祭之日則莅陳女</span><br/>
<span class='tline' id='l168' data-llen='3665:3688'>　宫之具及内羞之物以至王使弔喪則共命以往此</span><br/>
<span class='tline' id='l169' data-llen='3688:3715'><a onclick="displayPageImage('KR1d0009', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3715:3734'>　數者皆世婦之與於祭祀賔客喪紀故爾</span><br/>
<span class='tline' id='l171' data-llen='3734:3746'>女御掌叙御于王之燕寢</span><br/>
<span class='tline' id='l172' data-llen='3746:3769'>　叙御者以叙而進御于王也九嬪職曰各帥其屬而</span><br/>
<span class='tline' id='l173' data-llen='3769:3792'>　以時御叙于王所屬即女御也王所即燕寢也言燕</span><br/>
<span class='tline' id='l174' data-llen='3792:3804'>　寢而不言内寢尊后也</span><br/>
<span class='tline' id='l175' data-llen='3804:3827'>以嵗時獻功事凡祭祀贊世婦大喪掌沐浴后之喪持</span><br/>
<span class='tline' id='l176' data-llen='3827:3842'>翣從世婦而弔臨于卿大夫之喪</span><br/>
<span class='tline' id='l177' data-llen='3842:3865'>　嵗時獻功事即典婦功所謂秋獻功也功事乃絲枲</span><br/>
<span class='tline' id='l178' data-llen='3865:3892'><a onclick="displayPageImage('KR1d0009', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3892:3915'>　成功之事故嵗時獻之世婦於祭祀則帥女宫而濯</span><br/>
<span class='tline' id='l180' data-llen='3915:3938'>　摡為齍盛又莅陳女宫之具凡内羞之物故女御贊</span><br/>
<span class='tline' id='l181' data-llen='3938:3961'>　之大喪而掌沐浴后喪而持翣卿大夫之喪而從弔</span><br/>
<span class='tline' id='l182' data-llen='3961:3972'>　其職視世婦為輕矣</span><br/>
<span class='tline' id='l183' data-llen='3972:3995'>女祝掌王后之内祭祀凡内禱祠之事掌以時招梗禬</span><br/>
<span class='tline' id='l184' data-llen='3995:4004'>禳之事以除疾殃</span><br/>
<span class='tline' id='l185' data-llen='4004:4027'>　王有大祝小祝后有女祝所以别内外也内祭祀則</span><br/>
<span class='tline' id='l186' data-llen='4027:4050'>　宗廟之禮内禱祠則髙禖之禮招以來福祥梗以障</span><br/>
<span class='tline' id='l187' data-llen='4050:4077'><a onclick="displayPageImage('KR1d0009', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4077:4100'>　疾疫禬以除災殃禳以消謫譴皆内宫之禮也所謂</span><br/>
<span class='tline' id='l189' data-llen='4100:4120'>　祝者必其端謹恪而可以薦信於鬼神者矣</span><br/>
<span class='tline' id='l190' data-llen='4120:4143'>女史掌王后之禮職掌内治之貳以詔后治内政逆内</span><br/>
<span class='tline' id='l191' data-llen='4143:4156'>宫書内令凡后之事以禮從</span><br/>
<span class='tline' id='l192' data-llen='4156:4179'>　王有大史小史后亦有女史鄭氏以為女奴曉書者</span><br/>
<span class='tline' id='l193' data-llen='4179:4202'>　非矣掌王后之禮職以至凡后之事以禮從豈女奴</span><br/>
<span class='tline' id='l194' data-llen='4202:4225'>　知書者能之盖古者后夫人必有女史彤管之灋無</span><br/>
<span class='tline' id='l195' data-llen='4225:4248'>　非禮者不然大史詔王而以書協禮事此亦詔后以</span><br/>
<span class='tline' id='l196' data-llen='4248:4275'><a onclick="displayPageImage('KR1d0009', 'WYG', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4275:4296'>　禮從而且為之掌禮職非賢而知禮者能之乎</span><br/>
<span class='tline' id='l198' data-llen='4296:4318'>典婦功掌婦式之灋以授嬪婦及内人女功之事齎</span><br/>
<span class='tline' id='l199' data-llen='4318:4341'>　婦功謂絲枲之功絲以為帛枲以為布其功之小大</span><br/>
<span class='tline' id='l200' data-llen='4341:4364'>　苦良有常式故以式灋而授嬪婦及内人女功之事</span><br/>
<span class='tline' id='l201' data-llen='4364:4387'>　齎故書齎為資謂授其絲枲以為之資故為女功之</span><br/>
<span class='tline' id='l202' data-llen='4387:4410'>　事資内人謂女御之徒嬪婦謂九職之嬪婦鄭氏以</span><br/>
<span class='tline' id='l203' data-llen='4410:4433'>　為九嬪世婦而言及以殊之者容國中婦人至授嬪</span><br/>
<span class='tline' id='l204' data-llen='4433:4456'>　婦功則又云國中嬪婦所作至典絲内外工之説則</span><br/>
<span class='tline' id='l205' data-llen='4456:4483'><a onclick="displayPageImage('KR1d0009', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4483:4506'>　又云外工外嬪婦其説亦自背馳且國中婦人豈可</span><br/>
<span class='tline' id='l207' data-llen='4506:4529'>　與九嬪世婦並稱嬪婦哉要之九嬪世婦在經未嘗</span><br/>
<span class='tline' id='l208' data-llen='4529:4552'>　並言嬪婦凡並言嬪婦者皆九職之嬪婦也盖布帛</span><br/>
<span class='tline' id='l209' data-llen='4552:4575'>　之用不一而足非資九職之嬪婦則有所不能給若</span><br/>
<span class='tline' id='l210' data-llen='4575:4598'>　内人女御受内宰婦職之教不過以女功獻王后而</span><br/>
<span class='tline' id='l211' data-llen='4598:4621'>　已初非給邦計之用故典婦功於授事資之際以内</span><br/>
<span class='tline' id='l212' data-llen='4621:4635'>　人為後嬪婦為先其謂是歟</span><br/>
<span class='tline' id='l213' data-llen='4635:4658'>凡授嬪婦功及秋獻功辨其苦良比其小大而賈之物</span><br/>
<span class='tline' id='l214' data-llen='4658:4685'><a onclick="displayPageImage('KR1d0009', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4685:4703'>書而楬之以共王及后之用頒之于内府</span><br/>
<span class='tline' id='l216' data-llen='4703:4726'>　鄭氏謂授當為受非也其意謂國中嬪婦所作共典</span><br/>
<span class='tline' id='l217' data-llen='4726:4749'>　婦功之所受故言受秋獻功則女御所作而王后所</span><br/>
<span class='tline' id='l218' data-llen='4749:4772'>　受故此不言受而言獻其説亦無據盖典婦功之職</span><br/>
<span class='tline' id='l219' data-llen='4772:4795'>　雖兼言授嬪婦及内人女功之事資若内人女御所</span><br/>
<span class='tline' id='l220' data-llen='4795:4818'>　獻之功則内宰佐王后受之典婦功無與焉故此再</span><br/>
<span class='tline' id='l221' data-llen='4818:4841'>　專言授嬪婦功則只當讀為授字謂授嬪婦功之後</span><br/>
<span class='tline' id='l222' data-llen='4841:4864'>　及秋獻功之際則辨其苦良比其小大而賈之賈之</span><br/>
<span class='tline' id='l223' data-llen='4864:4891'><a onclick="displayPageImage('KR1d0009', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4891:4914'>　者何細而善則功雖少而有餘麤而惡則功雖多而</span><br/>
<span class='tline' id='l225' data-llen='4914:4937'>　不足通功計直是之謂賈楬而書之以共王及后之</span><br/>
<span class='tline' id='l226' data-llen='4937:4957'>　用頒之於内府欲其小大苦良之有所辨也</span><br/>
<span class='tline' id='l227' data-llen='4957:4980'>典絲掌絲入而辨其物以其賈楬之掌其藏與其出以</span><br/>
<span class='tline' id='l228' data-llen='4980:5003'>待興功之時頒絲與外内工皆以物授之凡上之賜予</span><br/>
<span class='tline' id='l229' data-llen='5003:5008'>亦如之</span><br/>
<span class='tline' id='l230' data-llen='5008:5031'>　絲之所入九職嬪婦所作也豈惟九職嬪婦所作者</span><br/>
<span class='tline' id='l231' data-llen='5031:5054'>　哉兖之貢絲青之篚絲則九州貢篚亦入焉物有精</span><br/>
<span class='tline' id='l232' data-llen='5054:5081'><a onclick="displayPageImage('KR1d0009', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5081:5104'>　粗非賈其直則無以等其輕重此所以楬其賈而辨</span><br/>
<span class='tline' id='l234' data-llen='5104:5127'>　之於書掌其藏與其出以待興功之時者謂繡文織</span><br/>
<span class='tline' id='l235' data-llen='5127:5151'>　組朱緑𤣥黄各有所宜之時頒絲于外内工皆以物</span><br/>
<span class='tline' id='l236' data-llen='5151:5174'>　授之則擇其材資不容移易必如舊式之物也上之</span><br/>
<span class='tline' id='l237' data-llen='5174:5195'>　賜予亦如之者亦如舊式之物不可有輕重焉</span><br/>
<span class='tline' id='l238' data-llen='5195:5218'>及獻功則受良功而藏之辨其物而書其數以待有司</span><br/>
<span class='tline' id='l239' data-llen='5218:5241'>之政令上之賜予凡祭祀共黼畫組就之物喪紀共其</span><br/>
<span class='tline' id='l240' data-llen='5241:5264'>絲纊組文之物凡飾邦器者受文織絲組焉嵗終則各</span><br/>
<span class='tline' id='l241' data-llen='5264:5291'><a onclick="displayPageImage('KR1d0009', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5291:5298'>以其物㑹之</span><br/>
<span class='tline' id='l243' data-llen='5298:5321'>　及獻功則絲功之苦良咸獻焉典絲言良功而不言</span><br/>
<span class='tline' id='l244' data-llen='5321:5344'>　苦功者苦功以共國家經常之用非所藏也受則共</span><br/>
<span class='tline' id='l245' data-llen='5344:5367'>　之而已若良功則有祭祀黼畫組就之物喪紀絲纊</span><br/>
<span class='tline' id='l246' data-llen='5367:5390'>　組文之物以至賜予之用飾邦器之用皆邦用之大</span><br/>
<span class='tline' id='l247' data-llen='5390:5413'>　者此所以受良功而藏之也藏之所以待數者之用</span><br/>
<span class='tline' id='l248' data-llen='5413:5434'>　嵗終則以良功之已用者與其所藏者而㑹之</span><br/>
<span class='tline' id='l249' data-llen='5434:5456'>典枲掌布緦縷紵之麻草之物以待時頒功而授齎</span><br/>
<span class='tline' id='l250' data-llen='5456:5483'><a onclick="displayPageImage('KR1d0009', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5483:5506'>　布緦縷紵其物不一而總名為麻草之物者麻之為</span><br/>
<span class='tline' id='l252' data-llen='5506:5529'>　物可以為布為緦為縷草之為物可以為紵而布中</span><br/>
<span class='tline' id='l253' data-llen='5529:5552'>　亦或兼用葛故曰麻草之物以待時頒功而頒其為</span><br/>
<span class='tline' id='l254' data-llen='5552:5559'>　功之資也</span><br/>
<span class='tline' id='l255' data-llen='5559:5582'>及獻功受苦功以其賈楬而藏之以待時頒頒衣服授</span><br/>
<span class='tline' id='l256' data-llen='5582:5599'>之賜予亦如之嵗終則各以其物㑹之</span><br/>
<span class='tline' id='l257' data-llen='5599:5622'>　及獻功則枲功之良苦咸獻焉典枲言苦功而不言</span><br/>
<span class='tline' id='l258' data-llen='5622:5645'>　良功者良功以共國家經常之用非所藏也受則共</span><br/>
<span class='tline' id='l259' data-llen='5645:5672'><a onclick="displayPageImage('KR1d0009', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5672:5695'>　之而已若苦功則以待喪紀之時頒而用之或用之</span><br/>
<span class='tline' id='l261' data-llen='5695:5718'>　於衰功之衣服或用之於衰功之賜予皆邦用之不</span><br/>
<span class='tline' id='l262' data-llen='5718:5741'>　可常者此所以受苦功而藏之也藏之所以待數者</span><br/>
<span class='tline' id='l263' data-llen='5741:5764'>　之用嵗終則以苦功之已用者與其所藏者而㑹之</span><br/>
<span class='tline' id='l264' data-llen='5764:5787'>内司服掌王后之六服禕衣揄狄闕狄鞠衣展衣緣衣</span><br/>
<span class='tline' id='l265' data-llen='5787:5791'>素沙</span><br/>
<span class='tline' id='l266' data-llen='5791:5814'>　司服謂之内者别春官之司服而言之也天子之祭</span><br/>
<span class='tline' id='l267' data-llen='5814:5837'>　服六朝燕之服三此司服掌之王后之祭服三朝燕</span><br/>
<span class='tline' id='l268' data-llen='5837:5864'><a onclick="displayPageImage('KR1d0009', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5864:5888'>　之服亦三此内司服掌之一曰禕衣者其色𤣥禕當</span><br/>
<span class='tline' id='l270' data-llen='5888:5911'>　為翬爾雅所謂伊洛而南素質五采成章曰翬刻繒</span><br/>
<span class='tline' id='l271' data-llen='5911:5934'>　為翬繢用五采綴為飾服之從王以祀先王焉二曰</span><br/>
<span class='tline' id='l272' data-llen='5934:5957'>　揄狄者其色青揄當為摇爾雅所謂江淮而南青質</span><br/>
<span class='tline' id='l273' data-llen='5957:5980'>　五采成章曰摇刻繒為摇繢用五色綴以為飾服之</span><br/>
<span class='tline' id='l274' data-llen='5980:6003'>　從王以祀先公焉三曰闕狄者其色赤狄當為翟書</span><br/>
<span class='tline' id='l275' data-llen='6003:6026'>　所謂羽畎夏翟刻繒為翟闕而不畫綴以為章服之</span><br/>
<span class='tline' id='l276' data-llen='6026:6049'>　從王以祭羣小祀焉此三者皆祭祀服也四曰鞠衣</span><br/>
<span class='tline' id='l277' data-llen='6049:6076'><a onclick="displayPageImage('KR1d0009', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6076:6099'>　者鞠即麴也其色如麴塵之色采桑於北郊則以祭</span><br/>
<span class='tline' id='l279' data-llen='6099:6123'>　蠺焉月令所謂三月薦鞠衣于上帝是也五曰展衣者</span><br/>
<span class='tline' id='l280' data-llen='6123:6146'>　展即襢也其色白服之以見王及賓客焉玉藻所謂</span><br/>
<span class='tline' id='l281' data-llen='6146:6169'>　一命檀衣是也六曰縁衣者縁即禒也其色黑服之</span><br/>
<span class='tline' id='l282' data-llen='6169:6192'>　以祗御及燕居以為禮者焉玉藻所謂士禒衣是也</span><br/>
<span class='tline' id='l283' data-llen='6192:6215'>　盖翬之為禕摇之為揄翟之為狄䄠之為展鄭氏以</span><br/>
<span class='tline' id='l284' data-llen='6215:6238'>　為音之相近禒之為緣鄭氏以為字之誤如玉藻所</span><br/>
<span class='tline' id='l285' data-llen='6238:6261'>　謂君命屈狄則又以闕為屈其實一而已素沙者王</span><br/>
<span class='tline' id='l286' data-llen='6261:6288'><a onclick="displayPageImage('KR1d0009', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6288:6311'>　后之六服皆以素沙為裏取其徳之一於純潔故也</span><br/>
<span class='tline' id='l288' data-llen='6311:6328'>辨外内命婦之服鞠衣展衣縁衣素沙</span><br/>
<span class='tline' id='l289' data-llen='6328:6351'>　外命婦則卿大夫士之妻也内命婦則九嬪世婦女</span><br/>
<span class='tline' id='l290' data-llen='6351:6374'>　御也夫王后之六服則上得以兼下外内命婦之服</span><br/>
<span class='tline' id='l291' data-llen='6374:6397'>　等而降殺則下不得以僣上今言外内命婦之服止</span><br/>
<span class='tline' id='l292' data-llen='6397:6420'>　於鞠衣展衣緣衣而已其揄狄闕狄不言何也謂其</span><br/>
<span class='tline' id='l293' data-llen='6420:6443'>　與禕衣同為王后祭服而非臣庶所當用歟據明堂</span><br/>
<span class='tline' id='l294' data-llen='6443:6466'>　位云夫人副禕則雖王后禕衣魯亦得用之或謂此</span><br/>
<span class='tline' id='l295' data-llen='6466:6493'><a onclick="displayPageImage('KR1d0009', 'WYG', '006-17a' );" name="006-17a" class="pb">[006-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6493:6516'>　魯之僣禮非周之制也然玉藻註二王之後夫人亦</span><br/>
<span class='tline' id='l297' data-llen='6516:6539'>　禕衣是其服與后服必有降殺如王者五服與諸侯</span><br/>
<span class='tline' id='l298' data-llen='6539:6562'>　諸臣同大章之飾而其小章備十二章之數是已又</span><br/>
<span class='tline' id='l299' data-llen='6562:6585'>　註君命屈狄曰屈作闕此子男夫人之服知子男夫</span><br/>
<span class='tline' id='l300' data-llen='6585:6608'>　人服闕狄則侯伯夫人服揄狄矣此諸侯夫人之服</span><br/>
<span class='tline' id='l301' data-llen='6608:6631'>　固有定制至於三夫人視三公服曰闕狄則三公之</span><br/>
<span class='tline' id='l302' data-llen='6631:6654'>　夫人亦服闕狄盖三夫人亞后三公論道之職亦有</span><br/>
<span class='tline' id='l303' data-llen='6654:6677'>　定制非内司服所當辨也惟九嬪服鞠衣外則視卿</span><br/>
<span class='tline' id='l304' data-llen='6677:6704'><a onclick="displayPageImage('KR1d0009', 'WYG', '006-17b' );" name="006-17b" class="pb">[006-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6704:6727'>　之妻也大夫之妻服展内則視世婦也士之妻服縁</span><br/>
<span class='tline' id='l306' data-llen='6727:6750'>　衣内則視女御也裏用素沙則尊卑皆同至諸侯之</span><br/>
<span class='tline' id='l307' data-llen='6750:6766'>　卿大夫士亦莫不皆眡其命之數</span><br/>
<span class='tline' id='l308' data-llen='6766:6789'>凡祭祀賔客共后之衣服及九嬪世婦凡命婦共其衣</span><br/>
<span class='tline' id='l309' data-llen='6789:6798'>服若喪衰亦如之</span><br/>
<span class='tline' id='l310' data-llen='6798:6821'>　祭祀謂宗廟之事賓客謂饗食之事后亞王而與其</span><br/>
<span class='tline' id='l311' data-llen='6821:6844'>　禮九嬪世婦則從后而佐禮事所以各共其衣服喪</span><br/>
<span class='tline' id='l312' data-llen='6844:6865'>　衰亦如之者尊卑隆殺亦如祭祀賓客之制也</span><br/>
<span class='tline' id='l313' data-llen='6865:6892'><a onclick="displayPageImage('KR1d0009', 'WYG', '006-18a' );" name="006-18a" class="pb">[006-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6892:6906'>后之喪共其衣服凡内具之物</span><br/>
<span class='tline' id='l315' data-llen='6906:6929'>　王后之喪其死之衣服無以異于生之衣服凡内具</span><br/>
<span class='tline' id='l316' data-llen='6929:6952'>　之物則共其生時所用紛帨線纊鞶袠之類所以見</span><br/>
<span class='tline' id='l317' data-llen='6952:6962'>　事死如事生之意</span><br/>
<span class='tline' id='l318' data-llen='6962:6985'>縫人掌王宫之縫線之事以役女御以縫王及后之衣</span><br/>
<span class='tline' id='l319' data-llen='6985:7004'>服喪縫棺飾焉衣翣栁之材掌凡内之縫事</span><br/>
<span class='tline' id='l320' data-llen='7004:7027'>　縫人以奄人二人為之以役女御則役于女御者也</span><br/>
<span class='tline' id='l321' data-llen='7027:7050'>　盖王及后之衣服棺飾及衣翣栁之材非内宫之人</span><br/>
<span class='tline' id='l322' data-llen='7050:7077'><a onclick="displayPageImage('KR1d0009', 'WYG', '006-18b' );" name="006-18b" class="pb">[006-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7077:7090'>　莫與焉縫人為之役而已</span><br/>
<span class='tline' id='l324' data-llen='7090:7114'>染人掌染絲帛凡染春㬥練夏纁𤣥秋染夏冬獻功掌</span><br/>
<span class='tline' id='l325' data-llen='7114:7119'>凡染事</span><br/>
<span class='tline' id='l326' data-llen='7119:7143'>　染之為事順隂陽𤼵斂之理明寒暑燥濕之節必因</span><br/>
<span class='tline' id='l327' data-llen='7143:7166'>　四時之序而後可以調適萬物之性春㬥練者謂陽</span><br/>
<span class='tline' id='l328' data-llen='7166:7189'>　氣燥達宜於㬥練若考工之㡛氏所謂以涗水漚絲</span><br/>
<span class='tline' id='l329' data-llen='7189:7213'>　以爛灰渥淳其帛晝暴諸日夜宿諸井是也夏纁𤣥</span><br/>
<span class='tline' id='l330' data-llen='7213:7237'>　者謂暑氣熱潤宜於纁𤣥若考工之鍾氏所謂湛而</span><br/>
<span class='tline' id='l331' data-llen='7237:7264'><a onclick="displayPageImage('KR1d0009', 'WYG', '006-19a' );" name="006-19a" class="pb">[006-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7264:7288'>　熾之淳而漬之三入為纁五入為緅七入為緇而𤣥</span><br/>
<span class='tline' id='l333' data-llen='7288:7311'>　在緅緇之間者是也秋染夏者若夏翟之夏其羽自</span><br/>
<span class='tline' id='l334' data-llen='7311:7334'>　然成文染以象之備其五采考工雖無其職而有畫</span><br/>
<span class='tline' id='l335' data-llen='7334:7357'>　繢五采之繡不然則筐人之職也掌凡染事則不特</span><br/>
<span class='tline' id='l336' data-llen='7357:7365'>　染絲帛而已</span><br/>
<span class='tline' id='l337' data-llen='7365:7382'>追師掌王后之首服為副編次追衡笄</span><br/>
<span class='tline' id='l338' data-llen='7382:7405'>　治玉謂之追追師者以其有追衡笄之事而副編次</span><br/>
<span class='tline' id='l339' data-llen='7405:7428'>　亦以玉為飾故也且副編次有三等其見于經者副</span><br/>
<span class='tline' id='l340' data-llen='7428:7455'><a onclick="displayPageImage('KR1d0009', 'WYG', '006-19b' );" name="006-19b" class="pb">[006-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7455:7478'>　與次而已詩云副笄六珈昏禮云女次純衣此曰副</span><br/>
<span class='tline' id='l342' data-llen='7478:7501'>　曰次之見於經者也編雖無所經見然厠副次之中</span><br/>
<span class='tline' id='l343' data-llen='7501:7524'>　則亦可以義起鄭氏謂副之言覆所以覆首為之飾</span><br/>
<span class='tline' id='l344' data-llen='7524:7547'>　遺象若今之歩摇服之以從王祭祀編者編列髮為</span><br/>
<span class='tline' id='l345' data-llen='7547:7570'>　之遺象若今之假紒服之以桑次者次第髪之長短</span><br/>
<span class='tline' id='l346' data-llen='7570:7593'>　為之所謂髲髢也服之以見王鄭氏雖以意解之義</span><br/>
<span class='tline' id='l347' data-llen='7593:7616'>　或當然至謂三翟之首服曰副鞠衣展衣之首服曰</span><br/>
<span class='tline' id='l348' data-llen='7616:7639'>　編縁衣之首服曰次者以王者之祭服推之也王者</span><br/>
<span class='tline' id='l349' data-llen='7639:7666'><a onclick="displayPageImage('KR1d0009', 'WYG', '006-20a' );" name="006-20a" class="pb">[006-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7666:7689'>　之祭服有六而首服皆有冕則后之祭服有三而其</span><br/>
<span class='tline' id='l351' data-llen='7689:7712'>　首服亦當皆有副焉況明堂位有夫人副禕之文則</span><br/>
<span class='tline' id='l352' data-llen='7712:7735'>　非祭服不用副矣等而下之則鞠衣展衣用編縁衣</span><br/>
<span class='tline' id='l353' data-llen='7735:7758'>　用次可知也況女次純衣為縁衣縁衣既服次其中</span><br/>
<span class='tline' id='l354' data-llen='7758:7781'>　惟有編其配鞠衣展衣又可知也至於衡笄亦有二</span><br/>
<span class='tline' id='l355' data-llen='7781:7804'>　等鄭氏謂副則用衡以左氏臧哀伯之言推之也盖</span><br/>
<span class='tline' id='l356' data-llen='7804:7827'>　衡紞紘綖為諸侯之冕飾是所以維持冕者冕有之</span><br/>
<span class='tline' id='l357' data-llen='7827:7850'>　副亦有之是非副則不用衡矣又謂編次則用笄矣</span><br/>
<span class='tline' id='l358' data-llen='7850:7877'><a onclick="displayPageImage('KR1d0009', 'WYG', '006-20b' );" name="006-20b" class="pb">[006-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7877:7900'>　以士冠禮之說而推之也纚長六尺以韜髮笄者所</span><br/>
<span class='tline' id='l360' data-llen='7900:7923'>　以安髪總者既繫其本又總其末則非祭祀之服皆</span><br/>
<span class='tline' id='l361' data-llen='7923:7946'>　用笄矣其言追衡笄者皆以玉為之詩云追琢其章</span><br/>
<span class='tline' id='l362' data-llen='7946:7969'>為九嬪及外内命婦之首服以待祭祀賓客喪紀共笄</span><br/>
<span class='tline' id='l363' data-llen='7969:7975'>絰亦如之</span><br/>
<span class='tline' id='l364' data-llen='7975:7998'>　内司服言外内命婦之服而止鞠衣展衣縁衣是九</span><br/>
<span class='tline' id='l365' data-llen='7998:8021'>　嬪世婦女御之服與卿大夫士之妻之服也盖婦人</span><br/>
<span class='tline' id='l366' data-llen='8021:8044'>　無外事惟助祭於后與相后見賓客則服之他則不</span><br/>
<span class='tline' id='l367' data-llen='8044:8071'><a onclick="displayPageImage('KR1d0009', 'WYG', '006-21a' );" name="006-21a" class="pb">[006-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8071:8094'>　服焉少牢云主婦髲鬄衣侈袂則大夫之妻不服展</span><br/>
<span class='tline' id='l369' data-llen='8094:8117'>　衣矣郊特牲云主婦纚笄綃衣則士之妻不服縁衣</span><br/>
<span class='tline' id='l370' data-llen='8117:8140'>　矣非不服也惟祭祀賔客而後得服其命服故曰以</span><br/>
<span class='tline' id='l371' data-llen='8140:8163'>　待祭祀賓客據上經鄭氏之說鞠衣展衣首服編縁</span><br/>
<span class='tline' id='l372' data-llen='8163:8186'>　衣首服次而編次皆用笄不言編次笄以王后之下</span><br/>
<span class='tline' id='l373' data-llen='8186:8209'>　三服而互見也喪服不用吉服之首飾惟笄而加之</span><br/>
<span class='tline' id='l374' data-llen='8209:8220'>　以絰故亦共其笄絰</span><br/>
<span class='tline' id='l375' data-llen='8220:8245'>屨人掌王及后之服屨為赤舄黒舄赤繶黄繶青句素屨葛</span><br/>
<span class='tline' id='l376' data-llen='8245:8272'><a onclick="displayPageImage('KR1d0009', 'WYG', '006-21b' );" name="006-21b" class="pb">[006-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8272:8295'>屨辨外内命夫命婦之命屨功屨散屨凡四時之祭祀</span><br/>
<span class='tline' id='l378' data-llen='8295:8301'>以宜服之</span><br/>
<span class='tline' id='l379' data-llen='8301:8324'>　複下曰舄禪下曰屨屨者上下之所常用舄則用以</span><br/>
<span class='tline' id='l380' data-llen='8324:8347'>　行禮不以舄名官而曰屨人者以屨為上下通用故</span><br/>
<span class='tline' id='l381' data-llen='8347:8371'>　總名之也經之言舄者赤舄黒舄而已而鄭氏則有白</span><br/>
<span class='tline' id='l382' data-llen='8371:8394'>　舄元舄青舄之說經之言屨者素屨葛屨與命夫命</span><br/>
<span class='tline' id='l383' data-llen='8394:8417'>　婦之功屨散屨而已而鄭氏則有黄屨黑屨白屨之</span><br/>
<span class='tline' id='l384' data-llen='8417:8440'>　說要之臆説無據不可信也如今之祭服雖異章而</span><br/>
<span class='tline' id='l385' data-llen='8440:8467'><a onclick="displayPageImage('KR1d0009', 'WYG', '006-22a' );" name="006-22a" class="pb">[006-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8467:8490'>　舄則一朝服則異色而屨則一古人所以辯上下明</span><br/>
<span class='tline' id='l387' data-llen='8490:8513'>　公守者在服不在屨與舄也今以經意攷之赤者南</span><br/>
<span class='tline' id='l388' data-llen='8513:8536'>　方之色故王之吉服六而皆服赤舄黑者北方之色</span><br/>
<span class='tline' id='l389' data-llen='8536:8559'>　故后之吉服三而皆服黑舄后之黑舄雖經無明文</span><br/>
<span class='tline' id='l390' data-llen='8559:8583'>　詩云王錫韓侯𤣥衮赤舄鄭氏援此謂諸侯與王同</span><br/>
<span class='tline' id='l391' data-llen='8583:8606'>　而賈氏釋之以為赤舄者男子冕服知赤舄為男子</span><br/>
<span class='tline' id='l392' data-llen='8606:8629'>　之服則知黑舄為婦人之服是后之三翟用黑無疑</span><br/>
<span class='tline' id='l393' data-llen='8629:8652'>　矣繶者牙底相接之縫綴絛於其中者也絇謂屨頭</span><br/>
<span class='tline' id='l394' data-llen='8652:8679'><a onclick="displayPageImage('KR1d0009', 'WYG', '006-22b' );" name="006-22b" class="pb">[006-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8679:8702'>　以絛為鼻者也赤舄不可用赤繶是赤繶而青絇者</span><br/>
<span class='tline' id='l396' data-llen='8702:8725'>　用之於黑舄黄繶而青絇者用之於赤舄是二者經</span><br/>
<span class='tline' id='l397' data-llen='8725:8748'>　無明文其意可推此用之於祭祀者也若朝燕之三</span><br/>
<span class='tline' id='l398' data-llen='8748:8771'>　服則皆以屨鄭氏亦謂鞠衣以下皆屨爾不言赤屨</span><br/>
<span class='tline' id='l399' data-llen='8771:8794'>　黑屨而其屨亦視其舄之色經不言下三服之屨其</span><br/>
<span class='tline' id='l400' data-llen='8794:8817'>　文可以互見也素屨者非純吉之屨或逺諱與臨弔</span><br/>
<span class='tline' id='l401' data-llen='8817:8840'>　用之也葛屨者為之以葛於絺綌之服用之也至於</span><br/>
<span class='tline' id='l402' data-llen='8840:8863'>　外内之命夫命婦既有命服必有命屨屨非舄也而</span><br/>
<span class='tline' id='l403' data-llen='8863:8890'><a onclick="displayPageImage('KR1d0009', 'WYG', '006-23a' );" name="006-23a" class="pb">[006-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8890:8913'>　命夫服赤命婦服黑亦視其舄之色焉功屨散屨者</span><br/>
<span class='tline' id='l405' data-llen='8913:8932'>　有飾曰功無飾曰散祭祀各以其宜服之</span><br/>
<span class='tline' id='l406' data-llen='8932:8955'>夏采掌大喪以冕服復于太祖以乗車建綏復于四郊</span><br/>
<span class='tline' id='l407' data-llen='8955:8978'>　夏翟乃五色之羽染夏備五色之文以夏采名官使</span><br/>
<span class='tline' id='l408' data-llen='8978:9001'>　之掌大喪之復是不忍見其親之喪而以吉禮復之</span><br/>
<span class='tline' id='l409' data-llen='9001:9024'>　也不特此而已王之冕服嘗奉事於太祖之廟者也</span><br/>
<span class='tline' id='l410' data-llen='9024:9047'>　王之乗車而建綏嘗奉祀于四郊者也方其親之始</span><br/>
<span class='tline' id='l411' data-llen='9047:9070'>　屬纊也孝子之心洋洋乎其若存皇乎如有求于其</span><br/>
<span class='tline' id='l412' data-llen='9070:9097'><a onclick="displayPageImage('KR1d0009', 'WYG', '006-23b' );" name="006-23b" class="pb">[006-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9097:9120'>　平日之所服所乗者于其平日所居所往者而求之</span><br/>
<span class='tline' id='l414' data-llen='9120:9143'>　焉其庶幾乎臯而復之如是者三復而不蘓然後為</span><br/>
<span class='tline' id='l415' data-llen='9143:9163'>　之擗踊哭泣以戒喪事孝子之愛其親至矣</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0009', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　周官總義卷四　　　　　　宋　易袚　撰</span><br/>
<span class='tline' id='l10' data-llen='210:225'>酒正掌酒之政令以式灋授酒材</span><br/>
<span class='tline' id='l11' data-llen='225:248'>　酒之政令則酒正一職所掌者皆是也鄭氏以式灋</span><br/>
<span class='tline' id='l12' data-llen='248:271'>　為作酒之式灋且引月令所謂秫稻必齊麴蘖必時</span><br/>
<span class='tline' id='l13' data-llen='271:294'>　湛饎必潔水泉必香陶器必良火齊必得以為此經</span><br/>
<span class='tline' id='l14' data-llen='294:317'>　之證然月令所陳不過酒材而已以為作酒之式法</span><br/>
<span class='tline' id='l15' data-llen='317:340'>　則非矣凡周禮所謂式法者無非大宰九式之法而</span><br/>
<span class='tline' id='l16' data-llen='340:366'><a onclick="displayPageImage('KR1d0009', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='366:389'>　酒正所授則其闗係為尤重葢酒以行禮不繼以淫</span><br/>
<span class='tline' id='l18' data-llen='389:412'>　凡酣飲無常縱欲敗禮皆淫也晉知悼子卒未葬而</span><br/>
<span class='tline' id='l19' data-llen='412:435'>　平公飲酒鼓鐘小大之臣昵于其私而忘君之疾太</span><br/>
<span class='tline' id='l20' data-llen='435:458'>　師不詔䙝臣不規而區區之宰夫反越刀匕之職進</span><br/>
<span class='tline' id='l21' data-llen='458:481'>　放濫之戒則淫之害為甚大今酒正之式法不待其</span><br/>
<span class='tline' id='l22' data-llen='481:504'>　共酒飲酒也凡授酒材之初已有幾微存焉若曰祭</span><br/>
<span class='tline' id='l23' data-llen='504:526'>　祀也賔客也凡王之燕飲賜頒也凡饗士庶子饗</span><br/>
<span class='tline' id='l24' data-llen='526:548'>　耆老孤子也一物之所取一嵗之所用綱目多寡</span><br/>
<span class='tline' id='l25' data-llen='548:574'><a onclick="displayPageImage('KR1d0009', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='574:597'>　具有常儀酒人不敢専受之於酒正酒正不敢决受</span><br/>
<span class='tline' id='l27' data-llen='597:620'>　之於大宰共之有道用之有時日有成月有要嵗有</span><br/>
<span class='tline' id='l28' data-llen='620:635'>　㑹而誅賞亦有式其意深矣哉</span><br/>
<span class='tline' id='l29' data-llen='635:645'>凡為公酒者亦如之</span><br/>
<span class='tline' id='l30' data-llen='645:668'>　酒之見於天官者有三酒人漿人有所謂女酒女漿</span><br/>
<span class='tline' id='l31' data-llen='668:691'>　可用於王宫而制之以太宰之式灋一也酒正之職</span><br/>
<span class='tline' id='l32' data-llen='691:714'>　則用於朝廷之祭祀賔客與夫燕賜饗食二也其三</span><br/>
<span class='tline' id='l33' data-llen='714:737'>　則此所謂公酒者也鄭氏以公酒為鄉飲禮凡公事</span><br/>
<span class='tline' id='l34' data-llen='737:763'><a onclick="displayPageImage('KR1d0009', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='763:786'>　所作者然特其一而已今攷地官之職鄉大夫之賔</span><br/>
<span class='tline' id='l36' data-llen='786:809'>　興賢者能者州長之㑹射於州序黨正之屬民飲酒</span><br/>
<span class='tline' id='l37' data-llen='809:832'>　族師之春秋祭輔凡公酒之所當用者則以式灋授</span><br/>
<span class='tline' id='l38' data-llen='832:855'>　之凡非公酒所當用者則以式灋禁之如司虣之禁</span><br/>
<span class='tline' id='l39' data-llen='855:877'>　羣飲萍氏之幾酒謹酒即所謂禁其非式灋者也</span><br/>
<span class='tline' id='l40' data-llen='877:900'>辨五齊之名一曰泛齊二曰醴齊三曰盎齊四曰緹齊</span><br/>
<span class='tline' id='l41' data-llen='900:923'>五曰沈齊辨三酒之物一曰事酒二曰昔酒三曰清酒</span><br/>
<span class='tline' id='l42' data-llen='923:946'>辨四飲之物一曰清二曰醫三曰漿四曰酏掌其厚薄</span><br/>
<span class='tline' id='l43' data-llen='946:972'><a onclick="displayPageImage('KR1d0009', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='972:976'>之齊</span><br/>
<span class='tline' id='l45' data-llen='976:999'>　五齊味薄而有量數故言齊用於祭祀非飲也曰泛</span><br/>
<span class='tline' id='l46' data-llen='999:1022'>　曰醴二者皆濁以茅泲之縮酌言醴則泛從之矣曰</span><br/>
<span class='tline' id='l47' data-llen='1022:1045'>　盎曰緹曰沈三者差清亦用清酒泲之故曰盎齊涗</span><br/>
<span class='tline' id='l48' data-llen='1045:1068'>　酌涗清也言盎則緹與沈從之矣是五齊用之祭祀</span><br/>
<span class='tline' id='l49' data-llen='1068:1091'>　不致其味致其義而已此所以為之辨其名事酒者</span><br/>
<span class='tline' id='l50' data-llen='1091:1114'>　酌有事者之酒也昔酒者熟而久者也清酒者清而</span><br/>
<span class='tline' id='l51' data-llen='1114:1137'>　久於昔者也三酒以飲非若齊之致其義務致其實</span><br/>
<span class='tline' id='l52' data-llen='1137:1163'><a onclick="displayPageImage('KR1d0009', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1163:1186'>　而巳此所以為之辨其物一曰清者漿人所云醴清</span><br/>
<span class='tline' id='l54' data-llen='1186:1209'>　也二曰醫者謂釀為醴則為醫也三曰漿者酨漿也</span><br/>
<span class='tline' id='l55' data-llen='1209:1232'>　四曰酏者粥之薄也四飲皆有其厚薄之齊故亦為</span><br/>
<span class='tline' id='l56' data-llen='1232:1238'>　辨其物</span><br/>
<span class='tline' id='l57' data-llen='1238:1259'>以共王之四飲三酒之饌及后世子之飲與其酒</span><br/>
<span class='tline' id='l58' data-llen='1259:1282'>　共王之四飲而不及五齊者尚味也王言饌而后世</span><br/>
<span class='tline' id='l59' data-llen='1282:1305'>　子不言饌優尊者也共后世子之飲與其酒而不言</span><br/>
<span class='tline' id='l60' data-llen='1305:1318'>　四飲三酒者不備其數也</span><br/>
<span class='tline' id='l61' data-llen='1318:1344'><a onclick="displayPageImage('KR1d0009', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1344:1367'>凡祭祀以灋共五齊三酒以實八尊大祭三貳中祭再</span><br/>
<span class='tline' id='l63' data-llen='1367:1387'>貳小祭一貳皆有酌數唯齊酒不貳皆有器量</span><br/>
<span class='tline' id='l64' data-llen='1387:1410'>　大祭祀天地宗廟也中祭祀日月星辰社稷五祀五</span><br/>
<span class='tline' id='l65' data-llen='1410:1434'>　嶽小祭祀司中司命風師雨師與山林川澤四方百物</span><br/>
<span class='tline' id='l66' data-llen='1434:1457'>　灋所謂祭祀之式酒正初以式灋授酒材及五齊三</span><br/>
<span class='tline' id='l67' data-llen='1457:1480'>　酒之成又以式灋共祭祀之用不可多也不可寡也</span><br/>
<span class='tline' id='l68' data-llen='1480:1503'>　司尊彛止於六尊此言八尊者謂五齊三酒凡八尊</span><br/>
<span class='tline' id='l69' data-llen='1503:1526'>　也大祭三貳中祭再貳小祭一貳者三酒乃人所飲</span><br/>
<span class='tline' id='l70' data-llen='1526:1552'><a onclick="displayPageImage('KR1d0009', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1552:1575'>　而祭祀有尸胙之禮貳之以備其乏也大祭祀則飲</span><br/>
<span class='tline' id='l72' data-llen='1575:1598'>　之者衆故三倍其數中祭少於大祭小祭少於中祭</span><br/>
<span class='tline' id='l73' data-llen='1598:1621'>　故中祭再貳而小祭一貳也皆有酌數者謂用器酌</span><br/>
<span class='tline' id='l74' data-llen='1621:1644'>　之注於尊中量其入之多寡皆有定數也唯齊酒不</span><br/>
<span class='tline' id='l75' data-llen='1644:1667'>　貳者五齊唯以祭而不共飲故無貳惟其無貳故無</span><br/>
<span class='tline' id='l76' data-llen='1667:1686'>　酌數而亦有器量其多寡之數設之而已</span><br/>
<span class='tline' id='l77' data-llen='1686:1709'>共賔客之禮酒共后之致飲于賔客之禮醫酏糟皆使</span><br/>
<span class='tline' id='l78' data-llen='1709:1715'>其士奉之</span><br/>
<span class='tline' id='l79' data-llen='1715:1741'><a onclick="displayPageImage('KR1d0009', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1741:1764'>　饗以訓恭儉爵盈而不敢飲為禮而已故王之致飲</span><br/>
<span class='tline' id='l81' data-llen='1764:1787'>　酒于賔客后之致飲于賔客雖隆殺有等而皆謂之</span><br/>
<span class='tline' id='l82' data-llen='1787:1810'>　禮若夫此經四飲與漿人之六飲皆有醫酏而無糟</span><br/>
<span class='tline' id='l83' data-llen='1810:1833'>　以糟致之亦以致飲無嫌乎濁也酒正所以奉王也</span><br/>
<span class='tline' id='l84' data-llen='1833:1851'>　不以奉王之職奉賔客故使其士奉之</span><br/>
<span class='tline' id='l85' data-llen='1851:1866'>凡王之燕飲酒共其計酒正奉之</span><br/>
<span class='tline' id='l86' data-llen='1866:1889'>　王之飲酒不㑹尊天子也燕飲酒而共其計非㑹歟</span><br/>
<span class='tline' id='l87' data-llen='1889:1912'>　曰王之燕飲非饗禮比饗以訓恭儉惟其禮而已焉</span><br/>
<span class='tline' id='l88' data-llen='1912:1938'><a onclick="displayPageImage('KR1d0009', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1938:1961'>　用㑹若夫燕朝之暇王之所與飲酒者或同姓之伯</span><br/>
<span class='tline' id='l90' data-llen='1961:1984'>　父叔父或異姓之伯舅叔舅或公卿大夫之貴而親</span><br/>
<span class='tline' id='l91' data-llen='1984:2007'>　者燕飲之義於詩可見方其未醉則威儀反反威儀</span><br/>
<span class='tline' id='l92' data-llen='2007:2030'>　抑抑也曰既醉止則威儀怭怭也又其既醉則屢舞</span><br/>
<span class='tline' id='l93' data-llen='2030:2053'>　蹮蹮屢舞傞傞也此燕飲之所必至者故周人使酒</span><br/>
<span class='tline' id='l94' data-llen='2053:2076'>　正自奉而且為之共其計度其醻酢交獻之節酌其</span><br/>
<span class='tline' id='l95' data-llen='2076:2097'>　多寡隆殺之度燕雖異乎饗禮也亦禮而已矣</span><br/>
<span class='tline' id='l96' data-llen='2097:2116'>凡饗士庶子饗耆老孤子則共其酒無酌數</span><br/>
<span class='tline' id='l97' data-llen='2116:2142'><a onclick="displayPageImage('KR1d0009', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2142:2165'>　凡饗皆所以為禮也今於饗士庶子饗耆老孤子皆</span><br/>
<span class='tline' id='l99' data-llen='2165:2188'>　共其酒無酌數鄭氏乃謂要以醉為度非饗歟曰王</span><br/>
<span class='tline' id='l100' data-llen='2188:2211'>　之饗賔與此饗不同士庶子宫中之宿衛也耆老歸</span><br/>
<span class='tline' id='l101' data-llen='2211:2234'>　政之老也孤子死事者之孤子也周之待此三者於</span><br/>
<span class='tline' id='l102' data-llen='2234:2257'>　禮為最厚外饔皆為之掌割亨之事稿人又皆為之</span><br/>
<span class='tline' id='l103' data-llen='2257:2280'>　共其食此所謂有職則食者也此所謂尊事黄耉者</span><br/>
<span class='tline' id='l104' data-llen='2280:2303'>　也此所謂死于王事者也惟此三者而後可以不拘</span><br/>
<span class='tline' id='l105' data-llen='2303:2308'>　其數</span><br/>
<span class='tline' id='l106' data-llen='2308:2334'><a onclick="displayPageImage('KR1d0009', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2334:2357'>凡酒之頒賜皆有灋以行之凡有秩酒者以書契授之</span><br/>
<span class='tline' id='l108' data-llen='2357:2380'>　賜即賜予頒即匪頒二者不同而皆出於禄秩之外</span><br/>
<span class='tline' id='l109' data-llen='2380:2403'>　所謂灋者即大宰九式之灋以其式灋行之則好賜</span><br/>
<span class='tline' id='l110' data-llen='2403:2426'>　匪頒雖王者非常之恩亦無非天下之常灋也若夫</span><br/>
<span class='tline' id='l111' data-llen='2426:2449'>　秩酒則又有常矣鄭氏謂王制九十日有秩者老臣</span><br/>
<span class='tline' id='l112' data-llen='2449:2472'>　也然宫正所謂月終則均秩則凡有職者皆有秩也</span><br/>
<span class='tline' id='l113' data-llen='2472:2495'>　以書契授之則書所以載其所得之數契所以驗其</span><br/>
<span class='tline' id='l114' data-llen='2495:2502'>　取與之要</span><br/>
<span class='tline' id='l115' data-llen='2502:2528'><a onclick="displayPageImage('KR1d0009', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2528:2551'>酒正之出日入其成月入其要小宰聴之嵗終則㑹唯</span><br/>
<span class='tline' id='l117' data-llen='2551:2566'>王及后之飲酒不㑹以酒式誅賞</span><br/>
<span class='tline' id='l118' data-llen='2566:2589'>　日入其成計一日之出也月入其要計一月之出也</span><br/>
<span class='tline' id='l119' data-llen='2589:2612'>　小宰聴之計酒正之所出而已未計夫入焉至於嵗</span><br/>
<span class='tline' id='l120' data-llen='2612:2635'>　終然後小宰以所入之要而致之於大宰乃以初授</span><br/>
<span class='tline' id='l121' data-llen='2635:2658'>　式灋之多寡而㑹一嵗之所共所用葢將以酒式而</span><br/>
<span class='tline' id='l122' data-llen='2658:2681'>　行誅賞也然必先言唯王及后之飲酒不㑹者優尊</span><br/>
<span class='tline' id='l123' data-llen='2681:2704'>　者也至尊雖不㑹而亦不外乎大宰羞服之式以至</span><br/>
<span class='tline' id='l124' data-llen='2704:2730'><a onclick="displayPageImage('KR1d0009', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2730:2753'>　尊之式而律臣下則如式者在所賞而不如式者在</span><br/>
<span class='tline' id='l126' data-llen='2753:2758'>　所誅</span><br/>
<span class='tline' id='l127' data-llen='2758:2781'>酒人掌為五齊三酒祭祀則共奉之以役世婦共賔客</span><br/>
<span class='tline' id='l128' data-llen='2781:2791'>之禮酒飲酒而奉之</span><br/>
<span class='tline' id='l129' data-llen='2791:2814'>　酒人奄十人者宦官也與女酒及奚同職所共特祭</span><br/>
<span class='tline' id='l130' data-llen='2814:2837'>　祀賔客之用故以式灋受酒材於酒正而為五齊三</span><br/>
<span class='tline' id='l131' data-llen='2837:2860'>　酒祭祀則共奉之以役世婦者謂王后六宫每宫世</span><br/>
<span class='tline' id='l132' data-llen='2860:2883'>　婦二人為卿掌女宮之宿戒及后之祭祀賔客之事</span><br/>
<span class='tline' id='l133' data-llen='2883:2909'><a onclick="displayPageImage('KR1d0009', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2909:2933'>　是酒人共奉其酒而以奚共其役也共賔客之禮酒飲</span><br/>
<span class='tline' id='l135' data-llen='2933:2957'>　酒而奉之者禮酒謂燕饗之酒皆有常禮飲酒則常禮</span><br/>
<span class='tline' id='l136' data-llen='2957:2980'>　之外給賔客之稍禮者二者酒人共之而皆使其士</span><br/>
<span class='tline' id='l137' data-llen='2980:2985'>　奉之</span><br/>
<span class='tline' id='l138' data-llen='2985:3008'>凡事共酒而入于酒府凡祭祀共酒以徃賔客之陳酒</span><br/>
<span class='tline' id='l139' data-llen='3008:3013'>亦如之</span><br/>
<span class='tline' id='l140' data-llen='3013:3036'>　酒府酒正之府祭祀賔客之酒既言共而奉之矣此</span><br/>
<span class='tline' id='l141' data-llen='3036:3059'>　言共而不言奉乃凡祭祀之小者與賔客饔餼而陳</span><br/>
<span class='tline' id='l142' data-llen='3059:3085'><a onclick="displayPageImage('KR1d0009', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3085:3108'>　酒者皆禮之常也故酒人共酒以徃别有奉之者徃</span><br/>
<span class='tline' id='l144' data-llen='3108:3116'>　待其令而已</span><br/>
<span class='tline' id='l145' data-llen='3116:3136'>漿人掌共王之六飲水漿醴凉醫酏入于酒府</span><br/>
<span class='tline' id='l146' data-llen='3136:3159'>　王有六飲而酒正止辨其四飲曰清曰醫曰漿曰酏</span><br/>
<span class='tline' id='l147' data-llen='3159:3182'>　是已清即六飲之所謂醴也不言水凉者以其無厚</span><br/>
<span class='tline' id='l148' data-llen='3182:3205'>　薄之齊不必辨也按内則言飲者凡十曰水曰漿其</span><br/>
<span class='tline' id='l149' data-llen='3205:3228'>　此之水與漿歟曰重醴曰濫者此之醴與凉歟曰醷</span><br/>
<span class='tline' id='l150' data-llen='3228:3251'>　曰黍酏者其此之醫與酏歟然酒正於四飲言清而</span><br/>
<span class='tline' id='l151' data-llen='3251:3277'><a onclick="displayPageImage('KR1d0009', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3277:3300'>　此易清為醴者葢醴有清有糟清泲也糟淳也以可</span><br/>
<span class='tline' id='l153' data-llen='3300:3323'>　飲言之則曰醴以泲之清者言之則曰清其實一也</span><br/>
<span class='tline' id='l154' data-llen='3323:3346'>　水涼非酒正所辨而亦入于酒府者以其共王則酒</span><br/>
<span class='tline' id='l155' data-llen='3346:3353'>　正眡之爾</span><br/>
<span class='tline' id='l156' data-llen='3353:3376'>共賔客之稍禮共夫人致飲于賔客之禮清醴醫酏糟</span><br/>
<span class='tline' id='l157' data-llen='3376:3385'>而奉之凡飲共之</span><br/>
<span class='tline' id='l158' data-llen='3385:3408'>　賔客之道以十日為正十日之外則有致稍歸禽之</span><br/>
<span class='tline' id='l159' data-llen='3408:3431'>　禮見於掌客葢稍禮不一此所共者飲而已稍則稍</span><br/>
<span class='tline' id='l160' data-llen='3431:3457'><a onclick="displayPageImage('KR1d0009', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3457:3480'>　而共之俾常不乏優賔也后夫人亦助王養賔后致</span><br/>
<span class='tline' id='l162' data-llen='3480:3503'>　醫酏而并糟致之降於王也夫人致醫酏糟而又加</span><br/>
<span class='tline' id='l163' data-llen='3503:3526'>　清醴卑於后也后則酒正使其士奉之夫人則漿人</span><br/>
<span class='tline' id='l164' data-llen='3526:3536'>　奉之漿人亦士也</span><br/>
<span class='tline' id='l165' data-llen='3536:3554'>凌人掌氷正嵗十有二月令斬氷三其凌</span><br/>
<span class='tline' id='l166' data-llen='3554:3577'>　夏用寅正殷用丑正周用子正其来尚矣周人以建</span><br/>
<span class='tline' id='l167' data-llen='3577:3600'>　子之月為正月故以建寅之月為正嵗如大司徒鄉</span><br/>
<span class='tline' id='l168' data-llen='3600:3623'>　大夫長之職既書正月又書正嵗此一經通義明白</span><br/>
<span class='tline' id='l169' data-llen='3623:3650'><a onclick="displayPageImage('KR1d0009', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3650:3673'>　易曉而先儒於凌人一職紛然不一何也或謂此十</span><br/>
<span class='tline' id='l171' data-llen='3673:3696'>　二月為周建亥之月或又謂正嵗之十二月乃夏正</span><br/>
<span class='tline' id='l172' data-llen='3696:3719'>　建丑之月二説角立不容不辨且夏正之説古人固</span><br/>
<span class='tline' id='l173' data-llen='3719:3742'>　未嘗廢近世儒者乃謂殷書之元祀十二月為嵗首</span><br/>
<span class='tline' id='l174' data-llen='3742:3765'>　之月且引以為夏時之證其説未為不然然而厯家</span><br/>
<span class='tline' id='l175' data-llen='3765:3788'>　紀三代所尚其實不然何以明之左氏傳春秋載鄭</span><br/>
<span class='tline' id='l176' data-llen='3788:3811'>　梓氏之言曰火出於夏為三月於殷為四月於周為</span><br/>
<span class='tline' id='l177' data-llen='3811:3834'>　五月則殷周之月未嘗不各有所尚也又漢志所載</span><br/>
<span class='tline' id='l178' data-llen='3834:3861'><a onclick="displayPageImage('KR1d0009', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3861:3883'>　殷周魯歴殷太甲元年十二月乙丑朔旦冬至後</span><br/>
<span class='tline' id='l180' data-llen='3883:3906'>　九十五嵗十二月甲申朔旦冬至周公攝政五年正</span><br/>
<span class='tline' id='l181' data-llen='3906:3929'>　月丁丑朔旦冬至魯煬公二十四年正月丙申朔旦</span><br/>
<span class='tline' id='l182' data-llen='3929:3952'>　冬至㣲公二十六年正月乙亥朔旦冬至夫冬至十</span><br/>
<span class='tline' id='l183' data-llen='3952:3975'>　一月之中節也而殷以十二月周以正月豈非三代</span><br/>
<span class='tline' id='l184' data-llen='3975:3998'>　各有所尚而厯家不沒其實乎不然夫子作春秋定</span><br/>
<span class='tline' id='l185' data-llen='3998:4021'>　一王之法何為必以周正紀事故左氏傳亦曰王周</span><br/>
<span class='tline' id='l186' data-llen='4021:4044'>　正月是知周家一代典禮以建子為正月無疑者正</span><br/>
<span class='tline' id='l187' data-llen='4044:4071'><a onclick="displayPageImage('KR1d0009', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4071:4094'>　月既為建子以次而論則十二月乃建亥之月矣若</span><br/>
<span class='tline' id='l189' data-llen='4094:4117'>　以為夏之建丑則是先一月為正月次一月即為十</span><br/>
<span class='tline' id='l190' data-llen='4117:4140'>　二月也其説自相背戾殆非周公作經之本旨不特</span><br/>
<span class='tline' id='l191' data-llen='4140:4163'>　周禮如此周易亦然如建丑之二陽為臨至遯之二</span><br/>
<span class='tline' id='l192' data-llen='4163:4186'>　陰乃云八月有凶周之八月為遯實建未之月此即</span><br/>
<span class='tline' id='l193' data-llen='4186:4209'>　十二月為建亥之證或曰豳詩七月亦周詩也二之</span><br/>
<span class='tline' id='l194' data-llen='4209:4232'>　日鑿冰冲冲而不言周之二月三之日納於凌陰而</span><br/>
<span class='tline' id='l195' data-llen='4232:4255'>　不言周之三月若四月以至十月則皆以夏正紀事</span><br/>
<span class='tline' id='l196' data-llen='4255:4282'><a onclick="displayPageImage('KR1d0009', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4282:4305'>　何也七月詩言先公風化則推原后稷以來之事初</span><br/>
<span class='tline' id='l198' data-llen='4305:4328'>　無與乎周家之厯法柰何以此而遂謂凌人之十二</span><br/>
<span class='tline' id='l199' data-llen='4328:4351'>　月為夏之建丑哉且月令以建丑為季冬水澤腹堅</span><br/>
<span class='tline' id='l200' data-llen='4351:4374'>　固可斬氷若先令之於建亥之月乃斬氷於建丑之</span><br/>
<span class='tline' id='l201' data-llen='4374:4397'>　月其説正與豳詩合要之當以故書正為據鄭司農</span><br/>
<span class='tline' id='l202' data-llen='4397:4420'>　云掌氷政至杜子春乃始改正謂夏正参攷經旨恐</span><br/>
<span class='tline' id='l203' data-llen='4420:4443'>　不必改此政字今以掌氷政為一句嵗十二月為一</span><br/>
<span class='tline' id='l204' data-llen='4443:4466'>　句如孟子嵗十二月輿梁成之義是亦建亥之月也</span><br/>
<span class='tline' id='l205' data-llen='4466:4493'><a onclick="displayPageImage('KR1d0009', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4493:4516'>　或謂周之亥月其氷未堅果何取焉曰周人非以建</span><br/>
<span class='tline' id='l207' data-llen='4516:4539'>　亥之月斬氷也特令之而已傳曰古者日在北陸而</span><br/>
<span class='tline' id='l208' data-llen='4539:4562'>　藏氷是時日躔尾箕之間已近北陸於是凌人先時</span><br/>
<span class='tline' id='l209' data-llen='4562:4585'>　而行斬氷之令且為之三其凌何謂三其凌三為氷</span><br/>
<span class='tline' id='l210' data-llen='4585:4608'>　室以待亥子丑三月之用也葢天時不可以預必有</span><br/>
<span class='tline' id='l211' data-llen='4608:4631'>　冬而無氷者豈能必其冬之常寒凡亥子丑三月之</span><br/>
<span class='tline' id='l212' data-llen='4631:4646'>　間皆可藏氷故三其凌以待之</span><br/>
<span class='tline' id='l213' data-llen='4646:4669'>春始治鑑凡外内饔之膳羞鑑焉凡酒漿之酒醴亦如</span><br/>
<span class='tline' id='l214' data-llen='4669:4696'><a onclick="displayPageImage('KR1d0009', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4696:4719'>之祭祀共氷鑑賔客共氷大喪共夷槃氷夏頒氷掌事</span><br/>
<span class='tline' id='l216' data-llen='4719:4723'>秋刷</span><br/>
<span class='tline' id='l217' data-llen='4723:4746'>　先王藏氷出氷之政所以順天時而防民患故申豐</span><br/>
<span class='tline' id='l218' data-llen='4746:4769'>　之言曰聖人在上無雹雖有不為災古者日在北陸</span><br/>
<span class='tline' id='l219' data-llen='4769:4792'>　而藏氷西陸朝覿而出之其藏之也深山窮谷固陰</span><br/>
<span class='tline' id='l220' data-llen='4792:4815'>　沍寒於是乎取之其出之也朝之禄位賔食喪祭於</span><br/>
<span class='tline' id='l221' data-llen='4815:4838'>　是乎用之其藏之也黑牡秬黍以享司寒其出之也</span><br/>
<span class='tline' id='l222' data-llen='4838:4861'>　桃弧棘矢以除其災其出入也時食肉之禄氷皆與</span><br/>
<span class='tline' id='l223' data-llen='4861:4888'><a onclick="displayPageImage('KR1d0009', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4888:4911'>　焉大夫命婦喪浴用氷祭寒而藏之獻羔而啓之公</span><br/>
<span class='tline' id='l225' data-llen='4911:4934'>　始用之火出而畢賦自命夫命婦至於老疾無不受</span><br/>
<span class='tline' id='l226' data-llen='4934:4958'>　氷山人取之縣人傳之輿人納之𨽻人藏之今考之</span><br/>
<span class='tline' id='l227' data-llen='4958:4981'>　經凌人令斬氷而不言斬氷之人即所謂山人縣人</span><br/>
<span class='tline' id='l228' data-llen='4981:5005'>　輿人𨽻人之類也所謂北陸者建子之月日在牽牛</span><br/>
<span class='tline' id='l229' data-llen='5005:5028'>　之次建丑之月日在虛危之次所以斬氷而先令於</span><br/>
<span class='tline' id='l230' data-llen='5028:5051'>　建亥之月者也所謂西陸者建夘之月日在奎於是</span><br/>
<span class='tline' id='l231' data-llen='5051:5074'>　獻羔以啓之建辰之月日在胃昴火星昏見於東方</span><br/>
<span class='tline' id='l232' data-llen='5074:5101'><a onclick="displayPageImage('KR1d0009', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5101:5124'>　於是火出而畢賦所以治鑑於春而膳羞酒醴皆共</span><br/>
<span class='tline' id='l234' data-llen='5124:5147'>　其鑑也又云賔食喪祭於是乎用之即祭祀共氷鑑</span><br/>
<span class='tline' id='l235' data-llen='5147:5170'>　賔客共氷大喪共夷槃氷之證也又云食肉之禄氷</span><br/>
<span class='tline' id='l236' data-llen='5170:5193'>　皆與焉命夫命婦至於老疾無不受氷即夏頒氷之</span><br/>
<span class='tline' id='l237' data-llen='5193:5216'>　證也終之曰七月之卒章藏氷之道也則可見秋刷</span><br/>
<span class='tline' id='l238' data-llen='5216:5239'>　其凌終而復始也是知氷政著於豳詩大備於成周</span><br/>
<span class='tline' id='l239' data-llen='5239:5262'>　而時見一二於春秋之世故左氏傳春秋而詳叙申</span><br/>
<span class='tline' id='l240' data-llen='5262:5275'>　豐之説豈徒制度云乎哉</span><br/>
<span class='tline' id='l241' data-llen='5275:5302'><a onclick="displayPageImage('KR1d0009', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5302:5325'>籩人掌四籩之實朝事之籩其實麷蕡白黑形鹽膴鮑</span><br/>
<span class='tline' id='l243' data-llen='5325:5348'>魚鱐饋食之籩其實棗㮚桃乾䕩榛實加籩之實蔆芡</span><br/>
<span class='tline' id='l244' data-llen='5348:5371'>㮚脯蔆芡㮚脯羞籩之實糗餌粉餈凡祭祀共其籩薦</span><br/>
<span class='tline' id='l245' data-llen='5371:5394'>羞之實喪事及賔客之事共其薦籩羞籩為王及后世</span><br/>
<span class='tline' id='l246' data-llen='5394:5406'>子共其内羞凡籩事掌之</span><br/>
<span class='tline' id='l247' data-llen='5406:5429'>醢人掌四豆之實朝事之豆其實韭菹醓醢昌本糜臡</span><br/>
<span class='tline' id='l248' data-llen='5429:5452'>菁菹鹿臡茆菹麇臡饋食之豆其實葵菹臝醢脾析蠯</span><br/>
<span class='tline' id='l249' data-llen='5452:5475'>醢蜃蚳醢豚拍魚醢加豆之實芹菹兎醢深蒲醓醢箈</span><br/>
<span class='tline' id='l250' data-llen='5475:5502'><a onclick="displayPageImage('KR1d0009', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5502:5525'>菹鴈醢筍菹魚醢羞豆之實酏食糁食凡祭祀共薦羞</span><br/>
<span class='tline' id='l252' data-llen='5525:5547'>之豆實賔客喪紀亦如之為王及后世子共其内羞</span><br/>
<span class='tline' id='l253' data-llen='5547:5570'>　籩人之四籩醢人之四豆即曰朝曰饋曰加曰羞是</span><br/>
<span class='tline' id='l254' data-llen='5570:5593'>　也實者言籩豆中所實之物特牲少牢曰士二大夫</span><br/>
<span class='tline' id='l255' data-llen='5593:5616'>　四諸侯六天子八是天子籩豆之實當以八為節矣</span><br/>
<span class='tline' id='l256' data-llen='5616:5639'>　此八籩八豆即可以推宗廟九獻之數先儒之言九</span><br/>
<span class='tline' id='l257' data-llen='5639:5662'>　獻者皆曰祼事朝事饋食各二獻與卒食之三獻為</span><br/>
<span class='tline' id='l258' data-llen='5662:5685'>　九其説固善然内宰言后祼獻瑶爵則獻之前有祼</span><br/>
<span class='tline' id='l259' data-llen='5685:5712'><a onclick="displayPageImage('KR1d0009', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5712:5735'>　獻之後有瑶爵祼自為祼獻自為獻瑶爵自為瑶爵</span><br/>
<span class='tline' id='l261' data-llen='5735:5758'>　不可混而為一且大行人廟享之禮於上公王禮再</span><br/>
<span class='tline' id='l262' data-llen='5758:5781'>　祼而酢饗禮九獻是上公九獻而祼酢不與焉先王</span><br/>
<span class='tline' id='l263' data-llen='5781:5804'>　承賔猶承神以宗廟之重於賔客也今上公之禮祼</span><br/>
<span class='tline' id='l264' data-llen='5804:5827'>　酢猶不與乎九獻豈有宗廟而列九獻於祼酢耶今</span><br/>
<span class='tline' id='l265' data-llen='5827:5850'>　以司尊彛詳攷之方質明行事之時尸在室中王用</span><br/>
<span class='tline' id='l266' data-llen='5850:5873'>　圭瓚酌鬰齊以祼神后用璋瓚酌鬰齊以亞祼所謂</span><br/>
<span class='tline' id='l267' data-llen='5873:5896'>　鬰齊獻酌是已再祼之後王牽牲於廟門祝則延尸</span><br/>
<span class='tline' id='l268' data-llen='5896:5923'><a onclick="displayPageImage('KR1d0009', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5923:5946'>　于堂正南靣之位王麗牲於碑而殺之腥之以獻以</span><br/>
<span class='tline' id='l270' data-llen='5946:5969'>　象朝時所進故曰朝事后為之薦朝事之籩豆各八</span><br/>
<span class='tline' id='l271' data-llen='5969:5992'>　王乃用玉爵酌醴齊以獻尸后亞王諸臣助焉其獻</span><br/>
<span class='tline' id='l272' data-llen='5992:6015'>　凡三所謂醴齊縮酌是已朝事之後王則體解其牲</span><br/>
<span class='tline' id='l273' data-llen='6015:6038'>　而熟之祝復延尸於室中亦正南靣之位王薦熟於</span><br/>
<span class='tline' id='l274' data-llen='6038:6061'>　主前以象食時所進故曰饋食后為之薦饋食之籩</span><br/>
<span class='tline' id='l275' data-llen='6061:6084'>　豆各八王乃用玉爵酌盎齊以獻尸后亞王諸臣助</span><br/>
<span class='tline' id='l276' data-llen='6084:6107'>　焉其獻凡三所謂盎齊涚酌是已饋食之後尸始有</span><br/>
<span class='tline' id='l277' data-llen='6107:6134'><a onclick="displayPageImage('KR1d0009', 'WYG', '004-16a' );" name="004-16a" class="pb">[004-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6134:6157'>　飲食之禮是謂卒食食訖后為之薦加籩豆各八又</span><br/>
<span class='tline' id='l279' data-llen='6157:6180'>　為之薦羞籩豆各八王乃用玉爵獻脩酌以酳尸后</span><br/>
<span class='tline' id='l280' data-llen='6180:6203'>　亞王諸臣助焉其獻凡三所謂凡酒脩酌是已九獻</span><br/>
<span class='tline' id='l281' data-llen='6203:6226'>　既備則有尸酢之禮用此脩酌以酢葢以人道終焉</span><br/>
<span class='tline' id='l282' data-llen='6226:6249'>　故尸以玉爵酢王以瑶爵酢后以散爵酢諸臣寧非</span><br/>
<span class='tline' id='l283' data-llen='6249:6272'>　象人道徃反報施之義乎司尊彛言諸臣之所酢則</span><br/>
<span class='tline' id='l284' data-llen='6272:6295'>　舉其終而言之夫有終必有始有酢必有獻諸臣無</span><br/>
<span class='tline' id='l285' data-llen='6295:6318'>　獻安得有酢諸臣有酢則王與后有酢可知也不言</span><br/>
<span class='tline' id='l286' data-llen='6318:6345'><a onclick="displayPageImage('KR1d0009', 'WYG', '004-16b' );" name="004-16b" class="pb">[004-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6345:6368'>　王與后之酢以諸臣見之不言諸臣之有獻以其酢</span><br/>
<span class='tline' id='l288' data-llen='6368:6391'>　見之不然則諸臣何以為助祭之禮是知九獻無祼</span><br/>
<span class='tline' id='l289' data-llen='6391:6414'>　酢而此見於八籩八豆之用者其説與内宰合又與</span><br/>
<span class='tline' id='l290' data-llen='6414:6430'>　司尊彛合餘見内宰司尊彜之職</span><br/>
<span class='tline' id='l291' data-llen='6430:6453'>王舉則共醢六十罋以五齊七醢七菹三臡實之賔客</span><br/>
<span class='tline' id='l292' data-llen='6453:6466'>之禮共醢五十罋凡事共醢</span><br/>
<span class='tline' id='l293' data-llen='6466:6489'>醯人掌共五齊七菹凡醯物以共祭祀之齊菹凡醯醤</span><br/>
<span class='tline' id='l294' data-llen='6489:6512'>之物賔客亦如之王舉則共齊菹醯物六十罋共后及</span><br/>
<span class='tline' id='l295' data-llen='6512:6539'><a onclick="displayPageImage('KR1d0009', 'WYG', '004-17a' );" name="004-17a" class="pb">[004-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6539:6560'>世子之醤齊菹賔客之禮共醯五十罋凡事共醯</span><br/>
<span class='tline' id='l297' data-llen='6560:6583'>　王舉者即膳夫所言王日舉之禮膳夫醬用百有二</span><br/>
<span class='tline' id='l298' data-llen='6583:6606'>　十罋即此之共醢六十罋共醯六十罋也醢人既以</span><br/>
<span class='tline' id='l299' data-llen='6606:6629'>　五齊七菹為醢矣至醯人復掌之葢醬物湏醯而後</span><br/>
<span class='tline' id='l300' data-llen='6629:6652'>　成此膳夫於百有二十罋所以總名以為醬也共后</span><br/>
<span class='tline' id='l301' data-llen='6652:6675'>　及世子之醬齊菹特於王舉之後言之不備其數不</span><br/>
<span class='tline' id='l302' data-llen='6675:6698'>　敢同乎王也賔客共醯醢各五十罋凡百罋参之掌</span><br/>
<span class='tline' id='l303' data-llen='6698:6721'>　客舉中數而言之也天子備物十二故醬用百有二</span><br/>
<span class='tline' id='l304' data-llen='6721:6748'><a onclick="displayPageImage('KR1d0009', 'WYG', '004-17b' );" name="004-17b" class="pb">[004-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6748:6771'>　十罋而掌客於上公亦用其數者尊先代之後且用</span><br/>
<span class='tline' id='l306' data-llen='6771:6794'>　之大饗非日舉也且醯醢一事周人既分二職矣至</span><br/>
<span class='tline' id='l307' data-llen='6794:6817'>　其所實之器在膳夫則謂之罋在醢人則謂之豆罋</span><br/>
<span class='tline' id='l308' data-llen='6817:6840'>　可以備禮數而持久也豆可以和齊菹而共膳也醢</span><br/>
<span class='tline' id='l309' data-llen='6840:6863'>　人雖備五齊七菹以充豆實而不加之以醢則齊菹</span><br/>
<span class='tline' id='l310' data-llen='6863:6885'>　不成其味二者相持而用故醯醢不嫌其為二職</span><br/>
<span class='tline' id='l311' data-llen='6885:6908'>鹽人掌鹽之政令以共百事之鹽祭祀共其苦鹽散鹽</span><br/>
<span class='tline' id='l312' data-llen='6908:6931'>賔客共其形鹽散鹽王之膳羞共飴鹽后及世子亦如</span><br/>
<span class='tline' id='l313' data-llen='6931:6958'><a onclick="displayPageImage('KR1d0009', 'WYG', '004-18a' );" name="004-18a" class="pb">[004-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6958:6970'>之凡齊事鬻盬以待戒令</span><br/>
<span class='tline' id='l315' data-llen='6970:6993'>　鹽人言政令以其為山澤之利也古者名山大澤不</span><br/>
<span class='tline' id='l316' data-llen='6993:7016'>　以朌雖曰守以虞衡實與百姓共之特貢其物以共</span><br/>
<span class='tline' id='l317' data-llen='7016:7039'>　祭祀賔客之費以共王及后世子膳羞之奉以共朝</span><br/>
<span class='tline' id='l318' data-llen='7039:7062'>　廷官府百事之用此政令之所從出也苦者出於池</span><br/>
<span class='tline' id='l319' data-llen='7062:7085'>　顆鹽是已散者出於海末鹽是已飴者出於石戎鹽</span><br/>
<span class='tline' id='l320' data-llen='7085:7108'>　是已惟形鹽之共則鹽而虎形者籩人以虎鹽為朝</span><br/>
<span class='tline' id='l321' data-llen='7108:7131'>　事之獻今乃用於賔客而不用於祭祀周公閱以虎</span><br/>
<span class='tline' id='l322' data-llen='7131:7158'><a onclick="displayPageImage('KR1d0009', 'WYG', '004-18b' );" name="004-18b" class="pb">[004-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7158:7181'>　鹽為國君備物之用奉今乃用於賔客而不用於膳</span><br/>
<span class='tline' id='l324' data-llen='7181:7204'>　羞即是而觀三者可以互見凡齊事鬻盬者盬即鹽</span><br/>
<span class='tline' id='l325' data-llen='7204:7227'>　之陳者也鬻即化之以水鍊之以火用以和五味之</span><br/>
<span class='tline' id='l326' data-llen='7227:7242'>　齊取其潔也所謂政令者如此</span><br/>
<span class='tline' id='l327' data-llen='7242:7265'>幂人掌共巾幂祭祀以疏布巾幂八尊以畫布巾幂六</span><br/>
<span class='tline' id='l328' data-llen='7265:7273'>彞凡王巾皆黼</span><br/>
<span class='tline' id='l329' data-llen='7273:7296'>　幂覆也天地無祼禮止以五齊三酒而實之八尊以</span><br/>
<span class='tline' id='l330' data-llen='7296:7319'>　疏布巾幂之至敬無文貴乎質也宗廟有祼禮則又</span><br/>
<span class='tline' id='l331' data-llen='7319:7346'><a onclick="displayPageImage('KR1d0009', 'WYG', '004-19a' );" name="004-19a" class="pb">[004-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7346:7369'>　有朝事饋食之禮故兼用尊彛以畫布巾幂六彛常</span><br/>
<span class='tline' id='l333' data-llen='7369:7392'>　敬為親貴乎文也六彛如此則宗廟之八尊亦用畫</span><br/>
<span class='tline' id='l334' data-llen='7392:7415'>　布矣凡王巾皆黼則白與黑謂之黼以示威斷之義</span><br/>
<span class='tline' id='l335' data-llen='7415:7426'>宫人掌王之六寢之脩</span><br/>
<span class='tline' id='l336' data-llen='7426:7449'>　六寢者路寢一小寢五路寢在路門之内玉藻曰朝</span><br/>
<span class='tline' id='l337' data-llen='7449:7472'>　辨色始入君日出而視之退適路寢聴政是也小寢</span><br/>
<span class='tline' id='l338' data-llen='7472:7495'>　乃堂上之五室即王者燕息之所玉藻曰使人視大</span><br/>
<span class='tline' id='l339' data-llen='7495:7518'>　夫大夫退然後適小寢釋服是也此皆宫中内外之</span><br/>
<span class='tline' id='l340' data-llen='7518:7545'><a onclick="displayPageImage('KR1d0009', 'WYG', '004-19b' );" name="004-19b" class="pb">[004-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7545:7568'>　事所以專設宫人以掌六寢之脩脩者何下經所言</span><br/>
<span class='tline' id='l342' data-llen='7568:7576'>　皆所以為脩</span><br/>
<span class='tline' id='l343' data-llen='7576:7599'>為其井匽除其不蠲去其惡臭共王之沭浴凡寢中之</span><br/>
<span class='tline' id='l344' data-llen='7599:7620'>事掃除執燭共鑪炭凡勞事四方之舍事亦如之</span><br/>
<span class='tline' id='l345' data-llen='7620:7643'>　宫正以上士二人為之宫伯以中士二人為之至尊</span><br/>
<span class='tline' id='l346' data-llen='7643:7666'>　所居嚴乎其為王宫之職也今宫人亦中士四人然</span><br/>
<span class='tline' id='l347' data-llen='7666:7689'>　不專主六寢而特言六寢之脩不專治寢中而特與</span><br/>
<span class='tline' id='l348' data-llen='7689:7713'>　寢中之勞事何也曰天下固有灑埽使令之冗役𤨏</span><br/>
<span class='tline' id='l349' data-llen='7713:7740'><a onclick="displayPageImage('KR1d0009', 'WYG', '004-20a' );" name="004-20a" class="pb">[004-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7740:7763'>　碎微末之細故而關乎國體為甚重王宫之事是已</span><br/>
<span class='tline' id='l351' data-llen='7763:7786'>　夙興夜寐灑埽庭内衛武公所以為荒耽之警子有</span><br/>
<span class='tline' id='l352' data-llen='7786:7809'>　廷内弗灑弗埽晉昭公所以不能脩正國之道此豈</span><br/>
<span class='tline' id='l353' data-llen='7809:7832'>　為觀美而已朝廷内外之肅正君臣上下警戒之機</span><br/>
<span class='tline' id='l354' data-llen='7832:7856'>　不然則王宫自奄夷以下如次舍幕幂皆掌之以下士</span><br/>
<span class='tline' id='l355' data-llen='7856:7870'>　而宫人獨中士其意可見矣</span><br/>
<span class='tline' id='l356' data-llen='7870:7893'>掌舍掌王之㑹同之舍設梐枑再重設車宫轅門為壇</span><br/>
<span class='tline' id='l357' data-llen='7893:7916'>壝宫棘門為帷宫設旌門無宫則共人門凡舍事則掌</span><br/>
<span class='tline' id='l358' data-llen='7916:7943'><a onclick="displayPageImage('KR1d0009', 'WYG', '004-20b' );" name="004-20b" class="pb">[004-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7943:7946'>之</span><br/>
<span class='tline' id='l360' data-llen='7946:7969'>　㑹同之舍有在國門之外者有在四方者天子巡狩</span><br/>
<span class='tline' id='l361' data-llen='7969:7992'>　㑹諸侯於方嶽之下則為四方之舍宫人所言四方</span><br/>
<span class='tline' id='l362' data-llen='7992:8015'>　之舍事是也王不巡狩則諸侯來㑹於王城之外設</span><br/>
<span class='tline' id='l363' data-llen='8015:8038'>　方明壇以行㑹同之禮亦為㑹同之舍掌舍所掌是</span><br/>
<span class='tline' id='l364' data-llen='8038:8061'>　也秋官司儀職曰將合諸侯則令為壇三成宫旁一</span><br/>
<span class='tline' id='l365' data-llen='8061:8084'>　門是知㑹之舍即為壇於國門之外司儀之所令即</span><br/>
<span class='tline' id='l366' data-llen='8084:8107'>　令掌舍為之設梐枑再重者設行馬兩重於㑹同之</span><br/>
<span class='tline' id='l367' data-llen='8107:8134'><a onclick="displayPageImage('KR1d0009', 'WYG', '004-21a' );" name="004-21a" class="pb">[004-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8134:8157'>　地所以外衛車宫也為車宫轅門者以車為宫即轅</span><br/>
<span class='tline' id='l369' data-llen='8157:8180'>　以為門所以外衛壇壝也為壇壝宫棘門者為壇於</span><br/>
<span class='tline' id='l370' data-llen='8180:8203'>　中而壝以外棘為之門所以衛天子㑹同也為帷宫</span><br/>
<span class='tline' id='l371' data-llen='8203:8226'>　設旌門者以待王之休息亦加嚴衛如大閲左右和</span><br/>
<span class='tline' id='l372' data-llen='8226:8249'>　之門也無宫則共人門者以待王之遊觀而陳列周</span><br/>
<span class='tline' id='l373' data-llen='8249:8272'>　衛所以壮君威也凡舍事掌之者覲禮曰諸侯覲於</span><br/>
<span class='tline' id='l374' data-llen='8272:8295'>　天子為宫方三百步四門壇十有二尋深四尺王巡</span><br/>
<span class='tline' id='l375' data-llen='8295:8318'>　狩殷國為宫亦如之夫有宫則有壝國門之外與巡</span><br/>
<span class='tline' id='l376' data-llen='8318:8345'><a onclick="displayPageImage('KR1d0009', 'WYG', '004-21b' );" name="004-21b" class="pb">[004-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8345:8361'>　守四方皆然故曰凡舍事則掌之</span><br/>
<span class='tline' id='l378' data-llen='8361:8384'>幕人掌帷幕幄帟綬之事凡朝覲㑹同軍旅田役祭祀</span><br/>
<span class='tline' id='l379' data-llen='8384:8407'>共其帷幕幄帟綬大喪共其帷幕帟綬三公及卿大夫</span><br/>
<span class='tline' id='l380' data-llen='8407:8414'>之喪共其帟</span><br/>
<span class='tline' id='l381' data-llen='8414:8437'>　帷維於旁者也幕覆於上者也幄則四合以象宫室</span><br/>
<span class='tline' id='l382' data-llen='8437:8460'>　也帟則在上以承塵也綬為之組以係四物者也幕</span><br/>
<span class='tline' id='l383' data-llen='8460:8483'>　人掌其物而不言共王者以王出宫則有是事而已</span><br/>
<span class='tline' id='l384' data-llen='8483:8505'>　若夫凡朝覲㑹同軍旅田役祭祀則共之於掌次</span><br/>
<span class='tline' id='l385' data-llen='8505:8532'><a onclick="displayPageImage('KR1d0009', 'WYG', '004-22a' );" name="004-22a" class="pb">[004-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8532:8545'>掌次掌王次之灋以待張事</span><br/>
<span class='tline' id='l387' data-llen='8545:8568'>　灋者大宰九式之灋也夫次舍帷幄其事雖微君尊</span><br/>
<span class='tline' id='l388' data-llen='8568:8591'>　所臨其體實重故大旅上帝與夫朝日祀五帝實不</span><br/>
<span class='tline' id='l389' data-llen='8591:8614'>　外乎祭祀之式合諸侯與大朝覲㑹同實不外乎賔</span><br/>
<span class='tline' id='l390' data-llen='8614:8637'>　客之式凡師田喪紀與夫邦事莫不皆有式焉大宰</span><br/>
<span class='tline' id='l391' data-llen='8637:8660'>　以此授之掌次以此行之凡聯事於掌舍幕人亦然</span><br/>
<span class='tline' id='l392' data-llen='8660:8679'>　以此見王者儀衛亦無適而不謹於法也</span><br/>
<span class='tline' id='l393' data-llen='8679:8702'>王大旅上帝則張氈案設皇邸朝日祀五帝則張大次</span><br/>
<span class='tline' id='l394' data-llen='8702:8729'><a onclick="displayPageImage('KR1d0009', 'WYG', '004-22b' );" name="004-22b" class="pb">[004-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8729:8752'>小次設重帟重案合諸侯亦如之師田則張幕設重帟</span><br/>
<span class='tline' id='l396' data-llen='8752:8756'>重案</span><br/>
<span class='tline' id='l397' data-llen='8756:8779'>　大旅上帝非常祭也大宗伯祭天之禮三而無旅帝</span><br/>
<span class='tline' id='l398' data-llen='8779:8802'>　之禮其末篇言國有大故則旅上帝及四望葢大故</span><br/>
<span class='tline' id='l399' data-llen='8802:8825'>　則凶烖也旅陳也衆也記曰誦詩三百不足以一獻</span><br/>
<span class='tline' id='l400' data-llen='8825:8848'>　一獻之禮不足以大享大享之禮不足以大旅大旅</span><br/>
<span class='tline' id='l401' data-llen='8848:8871'>　具矣不足以享帝其謂是歟鄭氏以為祭天於圜丘</span><br/>
<span class='tline' id='l402' data-llen='8871:8894'>　既失旅帝之義鄭司農於五帝則又曰五色之帝此</span><br/>
<span class='tline' id='l403' data-llen='8894:8921'><a onclick="displayPageImage('KR1d0009', 'WYG', '004-23a' );" name="004-23a" class="pb">[004-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8921:8944'>　亦漢儒䜟緯之説已見於大宰祀五帝之義詳矣葢</span><br/>
<span class='tline' id='l405' data-llen='8944:8967'>　月令於春曰其帝大昊於夏曰其帝炎帝於中央曰</span><br/>
<span class='tline' id='l406' data-llen='8967:8990'>　其帝黄帝於秋曰其帝少昊於冬曰其帝顓頊此五</span><br/>
<span class='tline' id='l407' data-llen='8990:9013'>　人帝之説自三代以來行之豈可不信三代之儀而</span><br/>
<span class='tline' id='l408' data-llen='9013:9036'>　信漢儒之説若果五天帝則當在朝日之上今其位</span><br/>
<span class='tline' id='l409' data-llen='9036:9059'>　列於朝日之下則為五人帝可知其朝日之儀則王</span><br/>
<span class='tline' id='l410' data-llen='9059:9082'>　者春分朝日於東門之外典瑞所謂王搢大圭執鎮</span><br/>
<span class='tline' id='l411' data-llen='9082:9105'>　圭繅藉五采就以朝日是已傳曰春朝朝日秋暮夕</span><br/>
<span class='tline' id='l412' data-llen='9105:9132'><a onclick="displayPageImage('KR1d0009', 'WYG', '004-23b' );" name="004-23b" class="pb">[004-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9132:9155'>　月又曰大采朝日少采夕月禮經並不言夕月而特</span><br/>
<span class='tline' id='l414' data-llen='9155:9178'>　言朝日者即尊陽卑陰之義與春秋書日食同義若</span><br/>
<span class='tline' id='l415' data-llen='9178:9201'>　夫合諸侯之師田與下經朝覲㑹同之師田其事不</span><br/>
<span class='tline' id='l416' data-llen='9201:9224'>　同下經乃諸侯之禮此經乃天子之禮以國有大事</span><br/>
<span class='tline' id='l417' data-llen='9224:9247'>　合諸侯於國門之外出師征伐以及田獵以禮為甚</span><br/>
<span class='tline' id='l418' data-llen='9247:9270'>　大故也凡此數者皆以王者之尊屈而臨之其儀衛</span><br/>
<span class='tline' id='l419' data-llen='9270:9293'>　不可以不嚴所以專設掌次之職王大旅上帝則張</span><br/>
<span class='tline' id='l420' data-llen='9293:9316'>　氊案設皇邸其禮雖重而無大次小次者祀天之禮</span><br/>
<span class='tline' id='l421' data-llen='9316:9343'><a onclick="displayPageImage('KR1d0009', 'WYG', '004-24a' );" name="004-24a" class="pb">[004-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9343:9366'>　主乎敬王者不敢以自安故也朝日祀五帝合諸侯</span><br/>
<span class='tline' id='l423' data-llen='9366:9389'>　則禮之次者故張大次以待王之臨涖張小次以待</span><br/>
<span class='tline' id='l424' data-llen='9389:9412'>　王之退息且設重帟重案而亦無大次小次者親與</span><br/>
<span class='tline' id='l425' data-llen='9412:9435'>　士卒同其役則不敢自異故也此數者皆所為王次</span><br/>
<span class='tline' id='l426' data-llen='9435:9440'>　之法</span><br/>
<span class='tline' id='l427' data-llen='9440:9463'>諸侯朝覲㑹同則張大次小次師田則張幕設案孤卿</span><br/>
<span class='tline' id='l428' data-llen='9463:9473'>有邦事則張幕設案</span><br/>
<span class='tline' id='l429' data-llen='9473:9496'>　上經言㑹諸侯而師田則王者之禮此言朝覲㑹同</span><br/>
<span class='tline' id='l430' data-llen='9496:9523'><a onclick="displayPageImage('KR1d0009', 'WYG', '004-24b' );" name="004-24b" class="pb">[004-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9523:9546'>　而師田則諸侯之禮古者雖乘車之㑹君行師從是</span><br/>
<span class='tline' id='l432' data-llen='9546:9569'>　以二千五百人而從諸侯行朝覲㑹同之禮故與師</span><br/>
<span class='tline' id='l433' data-llen='9569:9592'>　田之事朝覲㑹同則為之張大次小次師田則張幕</span><br/>
<span class='tline' id='l434' data-llen='9592:9615'>　設案皆所以待諸侯也若孤卿有邦事謂以事從王</span><br/>
<span class='tline' id='l435' data-llen='9615:9636'>　或以王命而出其張幕設案同諸侯師田之法</span><br/>
<span class='tline' id='l436' data-llen='9636:9659'>凡喪王則張帟三重諸侯再重孤卿大夫不重凡祭祀</span><br/>
<span class='tline' id='l437' data-llen='9659:9668'>張其旅幕張尸次</span><br/>
<span class='tline' id='l438' data-llen='9668:9691'>　喪祭一也天子諸侯孤卿大夫之喪言帟旅之助祭</span><br/>
<span class='tline' id='l439' data-llen='9691:9718'><a onclick="displayPageImage('KR1d0009', 'WYG', '004-25a' );" name="004-25a" class="pb">[004-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9718:9741'>　執事者言幕尸之更衣退息者言次各隨其用之所</span><br/>
<span class='tline' id='l441' data-llen='9741:9747'>　宜而已</span><br/>
<span class='tline' id='l442' data-llen='9747:9760'>射則張耦次掌凡邦之張事</span><br/>
<span class='tline' id='l443' data-llen='9760:9783'>　耦謂俱升射者大射六耦在西郊賓射六耦在朝燕</span><br/>
<span class='tline' id='l444' data-llen='9783:9806'>　射三耦在寢謂天子不能獨射也有射必有耦有耦</span><br/>
<span class='tline' id='l445' data-llen='9806:9829'>　必有次大射曰遂命三耦取引矢于次此雖諸侯之</span><br/>
<span class='tline' id='l446' data-llen='9829:9843'>　禮亦所以為天子耦次之證</span><br/>
</p>
<p><br/>
</p>
  </div>
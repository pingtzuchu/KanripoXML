<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0026', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:196'>欽定四庫全書　　　　經部三</span><br/>
<span class='tline' id='l9' data-llen='196:211'>　詩地理攷　　　　　　詩類</span><br/>
<span class='tline' id='l10' data-llen='211:217'>　　提要</span><br/>
<span class='tline' id='l11' data-llen='217:243'>　　　　<span class='krp-note'>臣/</span>等謹案詩地理攷六卷宋王應麟撰其書</span><br/>
<span class='tline' id='l12' data-llen='243:266'>　　　　全録鄭氏詩譜又旁採爾雅說文地志水經</span><br/>
<span class='tline' id='l13' data-llen='266:289'>　　　　以及先儒之言凡涉於詩中川谷地名者薈</span><br/>
<span class='tline' id='l14' data-llen='289:312'>　　　　萃成編然皆兼采諸書案而不斷故得失徃</span><br/>
<span class='tline' id='l15' data-llen='312:335'>　　　　徃並存如小雅六月之四章玁狁匪茹整居</span><br/>
<span class='tline' id='l16' data-llen='335:361'><a onclick="displayPageImage('KR1c0026', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='361:384'>　　　　焦穫侵鎬及方至於涇陽其五章曰薄伐玁</span><br/>
<span class='tline' id='l18' data-llen='384:407'>　　　　狁至於太原其地於周為西北鎬方在涇陽</span><br/>
<span class='tline' id='l19' data-llen='407:430'>　　　　外焦穫又在其外而太原更在焦穫之外故</span><br/>
<span class='tline' id='l20' data-llen='430:453'>　　　　劉向疏稱千里之鎬猶以為逺孔頴達乃引</span><br/>
<span class='tline' id='l21' data-llen='453:476'>　　　　郭璞爾雅注池陽之瓠中以釋焦穫考漢書</span><br/>
<span class='tline' id='l22' data-llen='476:499'>　　　　池陽屬左馮翊而涇陽屬安定不應先至焦</span><br/>
<span class='tline' id='l23' data-llen='499:522'>　　　　穫乃至涇陽頴達又以太原為晉陽是玁狁</span><br/>
<span class='tline' id='l24' data-llen='522:545'>　　　　西來周師東出尤乖地理之實殊失訂正又</span><br/>
<span class='tline' id='l25' data-llen='545:571'><a onclick="displayPageImage('KR1c0026', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='571:594'>　　　　大雅韓奕首章曰奕奕梁山其六章曰溥彼</span><br/>
<span class='tline' id='l27' data-llen='594:617'>　　　　韓城燕師所完應麟引漢志夏陽之梁山通</span><br/>
<span class='tline' id='l28' data-llen='617:640'>　　　　典同州韓城縣古韓國以存舊說兼引王肅</span><br/>
<span class='tline' id='l29' data-llen='640:663'>　　　　言燕為北燕國及涿郡方城縣有韓侯城以</span><br/>
<span class='tline' id='l30' data-llen='663:686'>　　　　備叅攷不知漢王符潜夫論曰昔周宣王時</span><br/>
<span class='tline' id='l31' data-llen='686:709'>　　　　有韓其國近燕水經注亦曰髙梁水首受㶟</span><br/>
<span class='tline' id='l32' data-llen='709:732'>　　　　水於戾陵堰水此有梁山是王肅之説確有</span><br/>
<span class='tline' id='l33' data-llen='732:755'>　　　　明證應麟兼持兩端亦失斷制然如騶虞毛</span><br/>
<span class='tline' id='l34' data-llen='755:781'><a onclick="displayPageImage('KR1c0026', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='781:805'>　　　　𫝊云仁獸賈誼新書則曰騶者天子之囿俟</span><br/>
<span class='tline' id='l36' data-llen='805:829'>　　　　我于著毛𫝊云門屏之間曰著漢志則以為</span><br/>
<span class='tline' id='l37' data-llen='829:852'>　　　　濟南著縣彪池北流毛傳云彪流貌水經注</span><br/>
<span class='tline' id='l38' data-llen='852:875'>　　　　則有彪池水十道志亦謂彪池一名聖女泉</span><br/>
<span class='tline' id='l39' data-llen='875:898'>　　　　兼采異聞亦資考證他如二子乘舟引左傳</span><br/>
<span class='tline' id='l40' data-llen='898:921'>　　　　盜待于莘之說秦穆三良引括地志冡在雍</span><br/>
<span class='tline' id='l41' data-llen='921:944'>　　　　縣之説皆經無明文而因事以存其地其徴</span><br/>
<span class='tline' id='l42' data-llen='944:968'>　　　　引實為該洽固説詩者所宜考也乾隆四十三</span><br/>
<span class='tline' id='l43' data-llen='968:994'><a onclick="displayPageImage('KR1c0026', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='994:1006'>　　　　年九月恭校上</span><br/>
<span class='tline' id='l45' data-llen='1006:1038'>　　　　　　　　總纂<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l46' data-llen='1038:1064'>　　　　　　　　總　校　官　<span class='krp-note'>臣/</span>　陸　費　墀</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='153:179'><a onclick="displayPageImage('KR1d0088', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='179:187'>欽定四庫全書</span><br/>
<span class='tline' id='l9' data-llen='187:194'>　書儀卷三</span><br/>
<span class='tline' id='l10' data-llen='194:215'>　　　　　　　　　　　　宋　司馬光　撰</span><br/>
<span class='tline' id='l11' data-llen='215:222'>　　㛰儀上</span><br/>
<span class='tline' id='l12' data-llen='222:254'>男子年十六至三十女子十四至二十<span class='krp-note'>古禮男三十而/娶女二十而嫁</span></span><br/>
<span class='tline' id='l13' data-llen='254:301'><span class='krp-note'>按家語孔子十九娶於宋之亓官氏一嵗而生伯魚伯/魚年五十先孔子卒然則古人之娶未必皆三十也禮</span></span><br/>
<span class='tline' id='l14' data-llen='301:348'><span class='krp-note'>盖言其極至者謂男不過三十女不過二十耳過此則/為失時矣今令文凡男年十五女年十三以上並聴㛰</span></span><br/>
<span class='tline' id='l15' data-llen='348:395'><span class='krp-note'>嫁盖以世俗早㛰之弊不可猝革又或孤弱無人可依/故順人情立此制使不麗於刑耳若欲參古今之道酌</span></span><br/>
<span class='tline' id='l16' data-llen='395:421'><a onclick="displayPageImage('KR1d0088', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='421:457'><span class='krp-note'>禮令之中順夭地之理合人/情之宜則若此之説當矣</span>身及主㛰者無期以上喪</span><br/>
<span class='tline' id='l18' data-llen='457:500'>皆可成㛰<span class='krp-note'>士昏禮請期之辭惟是三族之不虞三族謂/父已于之昆弟是期服皆不可以㛰也雜記</span></span><br/>
<span class='tline' id='l19' data-llen='500:541'><span class='krp-note'>曰大功之末可以嫁子然則大功未葬/亦不可以主昏也今依律文以從簡易</span>必先使媒氏往</span><br/>
<span class='tline' id='l20' data-llen='541:573'>來通言俟女氏許之然後遣使者納采<span class='krp-note'>使者擇家之子/弟為之凡議婚</span></span><br/>
<span class='tline' id='l21' data-llen='573:620'><span class='krp-note'>姻當先察其壻與婦之性行及家法何如勿苟慕其富/貴壻苟賢矣今雖貧賤安知異時不富貴乎苟為不肖</span></span><br/>
<span class='tline' id='l22' data-llen='620:667'><span class='krp-note'>今雖富盛安知異時不貧賤乎孔子謂南容邦有道不/廢邦無道免於刑戮以其兄之子妻之彼行能必有過</span></span><br/>
<span class='tline' id='l23' data-llen='667:714'><span class='krp-note'>人者故邦有道不廢也寡言而慎事故邦無道免於刑/戮也擇壻之道莫善於是矣婦者家之所由盛衰也苟</span></span><br/>
<span class='tline' id='l24' data-llen='714:761'><span class='krp-note'>慕一時之富貴而娶之彼挾其富貴鮮有不輕其夫而/傲其舅姑養成驕妬之性異日為患庸有極乎借使因</span></span><br/>
<span class='tline' id='l25' data-llen='761:787'><a onclick="displayPageImage('KR1d0088', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='787:834'><span class='krp-note'>婦財以致富依婦勢以取貴苟有丈夫之志氣者能無/愧乎又世俗好於襁褓童㓜之時輕許為㛰亦有指腹</span></span><br/>
<span class='tline' id='l27' data-llen='834:881'><span class='krp-note'>為㛰者及其既長或不肖無賴或身有惡疾或家貧凍/饌或喪服相仍或從宦逺方遂至弃信負約速獄致訟</span></span><br/>
<span class='tline' id='l28' data-llen='881:928'><span class='krp-note'>者多矣是以先祖太尉甞曰吾之男女必俟既長然後/議婚婚既通書不數月必成婚故終身無此悔乃子孫</span></span><br/>
<span class='tline' id='l29' data-llen='928:937'><span class='krp-note'>所當/法也</span></span><br/>
<span class='tline' id='l30' data-llen='937:952'>　　納采<span class='krp-note'>納其采/擇之禮</span></span><br/>
<span class='tline' id='l31' data-llen='952:990'>前一日主人<span class='krp-note'>謂壻之祖父若父也如無則以即/日男家長為之女家主人准此</span>以香酒</span><br/>
<span class='tline' id='l32' data-llen='990:1022'>脯醢<span class='krp-note'>無脯醢者止用/食一二味可也</span>先告於影堂主人北向立焚香酹</span><br/>
<span class='tline' id='l33' data-llen='1022:1057'>酒俛伏興立祝懷辭<span class='krp-note'>祝以家之子弟為之後/准此辭為冩祝文於紙</span>由主人之</span><br/>
<span class='tline' id='l34' data-llen='1057:1083'><a onclick="displayPageImage('KR1d0088', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1083:1114'>左進東向搢笏出辭跪讀之曰某<span class='krp-note'>壻父/名</span>之子某<span class='krp-note'>壻/名</span>敢告</span><br/>
<span class='tline' id='l36' data-llen='1114:1142'>祝興主人再拜出撤闔影堂門乃命使者如女氏<span class='krp-note'>士婚/禮無</span></span><br/>
<span class='tline' id='l37' data-llen='1142:1189'><span class='krp-note'>先告廟之文而六禮皆行之於禰廟春秋傳鄭忽先配/而後祖陳鍼子曰是不為夫婦誣其祖矣楚公子圍娶</span></span><br/>
<span class='tline' id='l38' data-llen='1189:1235'><span class='krp-note'>于鄭曰圍布几筵告于莊共之廟而來然則古之婚姻/皆先告于祖禰也夫婚姻家之大事其義不可不告</span></span><br/>
<span class='tline' id='l39' data-llen='1235:1258'>女家主人亦告于祖彌曰某之女某將嫁于某氏如壻</span><br/>
<span class='tline' id='l40' data-llen='1258:1291'>父之儀其日日出<span class='krp-note'>婚禮自請期以上/皆用昕日出時也</span>使者盛服執生鴈</span><br/>
<span class='tline' id='l41' data-llen='1291:1333'>左首飾以繢<span class='krp-note'>用鴈為贄者取其順隂陽往來之義若無/生鴈則刻本為之飾以繢謂以生色繒交</span></span><br/>
<span class='tline' id='l42' data-llen='1333:1360'><span class='krp-note'>絡縛/之</span>止于女氏之門外門者入告女家主人盛服出迎</span><br/>
<span class='tline' id='l43' data-llen='1360:1386'><a onclick="displayPageImage('KR1d0088', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1386:1409'>揖讓入門揖讓升堂主人立阼階上西向賔立西階上</span><br/>
<span class='tline' id='l45' data-llen='1409:1452'>稍北東向<span class='krp-note'>士婚禮賔升西階當阿東靣註云阿棟也入/堂深示親親今之室堂必不合禮故稍北而</span></span><br/>
<span class='tline' id='l46' data-llen='1452:1486'><span class='krp-note'>已/</span>賔曰吾子有恵貺室某<span class='krp-note'>壻/名</span>也某<span class='krp-note'>壻父/名</span>有先人之禮使</span><br/>
<span class='tline' id='l47' data-llen='1486:1523'>某<span class='krp-note'>使者/名</span>請納采主人對曰某<span class='krp-note'>女父/名</span>之子<span class='krp-note'>妹姪孫惟/其所當</span>惷愚</span><br/>
<span class='tline' id='l48' data-llen='1523:1558'>又弗能教吾子命之某不敢辭<span class='krp-note'>儀禮先使擯往來傳命/别有致命之辭今從簡</span></span><br/>
<span class='tline' id='l49' data-llen='1558:1596'>北向再拜<span class='krp-note'>此敬壻父之/命非拜賔也</span>賔避席立不荅拜<span class='krp-note'>奉使不敢與/尊長抗禮</span></span><br/>
<span class='tline' id='l50' data-llen='1596:1619'>主人賔皆進就兩楹間並立南向賔授鴈主人受之以</span><br/>
<span class='tline' id='l51' data-llen='1619:1658'>授執事者乃交授書<span class='krp-note'>書者别書納采問名之辭於紙後/繫年月日婚主官位姓名止賔主</span></span><br/>
<span class='tline' id='l52' data-llen='1658:1684'><a onclick="displayPageImage('KR1d0088', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1684:1726'><span class='krp-note'>各懷之既授鴈因交相授書壻家書藏女/家女家書藏壻家以代今之世俗行禮書</span>納于懷退各</span><br/>
<span class='tline' id='l54' data-llen='1726:1740'>以授執事者賔降出門東向立</span><br/>
<span class='tline' id='l55' data-llen='1740:1746'>　　問名</span><br/>
<span class='tline' id='l56' data-llen='1746:1774'>主人降階立俟于門内之東西向使擯者出請事<span class='krp-note'>擯者/主人</span></span><br/>
<span class='tline' id='l57' data-llen='1774:1802'><span class='krp-note'>擇子弟/為之</span>賔曰請問名擯者入告主人出延賔賔執鴈復</span><br/>
<span class='tline' id='l58' data-llen='1802:1829'>入門與主人揖讓升堂復前位賔曰某<span class='krp-note'>使者/名</span>既受命將</span><br/>
<span class='tline' id='l59' data-llen='1829:1852'>加諸卜敢問女為誰氏對曰吾子有命且以備數而擇</span><br/>
<span class='tline' id='l60' data-llen='1852:1875'>之某不敢辭女子第幾賔授鴈交授書降出主人立于</span><br/>
<span class='tline' id='l61' data-llen='1875:1901'><a onclick="displayPageImage('KR1d0088', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1901:1924'>門内如初擯者出延賔曰請醴從者對曰某既得將事</span><br/>
<span class='tline' id='l63' data-llen='1924:1947'>矣敢辭主人曰敢固以請賔曰某辭不得命敢不從遂</span><br/>
<span class='tline' id='l64' data-llen='1947:1979'>入與主人揖讓拜起<span class='krp-note'>使者舊拜主人/于此方叙私禮</span>飲酒三行或設食</span><br/>
<span class='tline' id='l65' data-llen='1979:1986'>以退如常儀</span><br/>
<span class='tline' id='l66' data-llen='1986:2029'>　　納吉<span class='krp-note'>歸卜得吉兆復使使者往告婚姻之事于是/定計納采之前已卜矣于此告女家以成六</span></span><br/>
<span class='tline' id='l67' data-llen='2029:2039'>　　　<span class='krp-note'>禮/也</span></span><br/>
<span class='tline' id='l68' data-llen='2039:2066'>納吉用鴈賔曰吾子有貺命某<span class='krp-note'>壻父/名</span>加諸卜占曰吉使</span><br/>
<span class='tline' id='l69' data-llen='2066:2097'>某<span class='krp-note'>使者/名</span>也敢告主人對曰某<span class='krp-note'>女父/名</span>之子不教惟恐弗堪</span><br/>
<span class='tline' id='l70' data-llen='2097:2123'><a onclick="displayPageImage('KR1d0088', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2123:2149'>子有吉我與在某<span class='krp-note'>女父/名</span>不敢辭<span class='krp-note'>餘如納/采禮</span></span><br/>
<span class='tline' id='l72' data-llen='2149:2194'>　　納幣<span class='krp-note'>士婚禮納徴𤣥纁束帛儷皮如納吉禮注徴/成也使者納幣以成婚禮用𤣥纁者象隂陽</span></span><br/>
<span class='tline' id='l73' data-llen='2194:2225'>　　　<span class='krp-note'>備也束帛十端儷兩也執束帛/以致命兩皮為庭實皮鹿皮</span></span><br/>
<span class='tline' id='l74' data-llen='2225:2263'>納幣用雜色繒五匹為束<span class='krp-note'>纁既染為𤣥纁則不堪他用/且恐貧家不能辦故但雜色</span></span><br/>
<span class='tline' id='l75' data-llen='2263:2295'><span class='krp-note'>繒五匹卷其兩端/合為一束而已</span>兩鹿皮使者執束帛執事者二人執</span><br/>
<span class='tline' id='l76' data-llen='2295:2318'>皮反之令文在内左手執前兩足右手執後兩足隨賔</span><br/>
<span class='tline' id='l77' data-llen='2318:2341'>入門及庭三分之一而止北向西上賔與主人揖讓升</span><br/>
<span class='tline' id='l78' data-llen='2341:2368'>堂賔曰吾子有嘉命貺室某<span class='krp-note'>使者/名</span>也請納幣主人對曰</span><br/>
<span class='tline' id='l79' data-llen='2368:2394'><a onclick="displayPageImage('KR1d0088', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2394:2421'>吾子順先典貺某<span class='krp-note'>女父/名</span>重禮某不敢辭敢不承命于賔</span><br/>
<span class='tline' id='l81' data-llen='2421:2444'>之致命也執皮者釋外足復之令文在外於主人之受</span><br/>
<span class='tline' id='l82' data-llen='2444:2467'>幣也主人之執事者二人自東來出於執皮者之後受</span><br/>
<span class='tline' id='l83' data-llen='2467:2485'>皮於執皮者之左逆從東出餘如納吉禮</span><br/>
<span class='tline' id='l84' data-llen='2485:2506'>　　請期<span class='krp-note'>夫家卜得吉日/使使者往告之</span></span><br/>
<span class='tline' id='l85' data-llen='2506:2533'>請期用鴈賔曰吾子有賜命某<span class='krp-note'>壻夫/名</span>既申受命矣使某</span><br/>
<span class='tline' id='l86' data-llen='2533:2560'><span class='krp-note'>使者/名</span>也請吉日主人曰某既前受命矣惟命是聴賔曰</span><br/>
<span class='tline' id='l87' data-llen='2560:2591'>某<span class='krp-note'>壻父/名</span>命某<span class='krp-note'>使者/名</span>聴命于吾子主人曰某固惟命是聴</span><br/>
<span class='tline' id='l88' data-llen='2591:2617'><a onclick="displayPageImage('KR1d0088', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2617:2640'>賔曰某使某受命吾子不許某敢不告期曰某日主人</span><br/>
<span class='tline' id='l90' data-llen='2640:2653'>曰某敢不謹須餘如納幣禮</span><br/>
<span class='tline' id='l91' data-llen='2653:2659'>　　親迎</span><br/>
<span class='tline' id='l92' data-llen='2659:2692'>前期一日女氏使人張陳其壻之室<span class='krp-note'>俗謂之鋪房古雖/无之然今世俗所</span></span><br/>
<span class='tline' id='l93' data-llen='2692:2739'><span class='krp-note'>用不可廢也牀榻薦席椅桌之類壻家當具之氊褥帳/幔衾綯之類女家當具之所張陳者但氊褥帪幔帷幕</span></span><br/>
<span class='tline' id='l94' data-llen='2739:2786'><span class='krp-note'>之類應用之物其衣服襪履等不用者皆鎖之篋笥世/俗盡陳之欲矜誇富多此乃婢妾小人之態不足為也</span></span><br/>
<span class='tline' id='l95' data-llen='2786:2833'><span class='krp-note'>文中子曰昏娶而諭財鄙俗之道也夫婚姻者所以合/二姓之好上以事宗廟下以繼後世也今世俗之貪鄙</span></span><br/>
<span class='tline' id='l96' data-llen='2833:2880'><span class='krp-note'>者將娶婦先問資裝之厚薄將嫁女先問聘財之多少/至于立契約云某物若干某物若干以求售某女者亦</span></span><br/>
<span class='tline' id='l97' data-llen='2880:2906'><a onclick="displayPageImage('KR1d0088', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2906:2953'><span class='krp-note'>有既嫁而復欺紿負約者是乃駔儈鬻奴賣婢之法豈/得謂之士大夫婚姻哉其舅姑既被欺紿則殘虐其婦</span></span><br/>
<span class='tline' id='l99' data-llen='2953:3000'><span class='krp-note'>以攄其怒由是愛其女者務厚資裝以悦其舅姑殊不/知彼貪鄙之人不可盈厭資裝既竭則安用汝力哉于</span></span><br/>
<span class='tline' id='l100' data-llen='3000:3047'><span class='krp-note'>是質其女以責貨于女氏貨有盡而責無窮故婚姻之/家往往終為仇讎矣是以世俗生男則喜生女則戚至</span></span><br/>
<span class='tline' id='l101' data-llen='3047:3092'><span class='krp-note'>有不舉其女者因此故也然則議㛰姻有及於財者/皆勿與為㛰姻可也綯音陶駔祖朗切儈工外切</span>及</span><br/>
<span class='tline' id='l102' data-llen='3092:3134'>期壻具盛饌<span class='krp-note'>古者同牢而食必殺牲開元禮一品以下/用少牢六品以下用特牲恐非貧家所便</span></span><br/>
<span class='tline' id='l103' data-llen='3134:3163'><span class='krp-note'>故止具盛/饌而已</span>設盥盆二於阼階東南皆有巾盥盆中央有</span><br/>
<span class='tline' id='l104' data-llen='3163:3186'>勺設倚桌各二於室中東西相向各置盃匕箸蔬菓於</span><br/>
<span class='tline' id='l105' data-llen='3186:3228'>桌子上罩之<span class='krp-note'>士婚禮媵布席于奥夫婦入于室即席婦/尊西南靣既設饌御布對席今室堂之制</span></span><br/>
<span class='tline' id='l106' data-llen='3228:3254'><a onclick="displayPageImage('KR1d0088', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3254:3301'><span class='krp-note'>異于古故但東西向而已古者命士以上父子皆異宫/故各有堂室奥阼今則不然子舍隘狹或東西北向皆</span></span><br/>
<span class='tline' id='l108' data-llen='3301:3339'><span class='krp-note'>不可知今假設南向之室而言之/左為東右為西前為南後為北</span>酒壺在東席之後墉</span><br/>
<span class='tline' id='l109' data-llen='3339:3369'>下置合卺一注於其南桌子上<span class='krp-note'>卺以匏剖而/為二音謹</span>又設酒壺</span><br/>
<span class='tline' id='l110' data-llen='3369:3408'>於室外亦一注有盃<span class='krp-note'>此所以飲從者也室外隘則于側/近别室置之其盃數為時量人之</span></span><br/>
<span class='tline' id='l111' data-llen='3408:3443'><span class='krp-note'>多少/也</span>又設酒壺盃注於堂上初婚壻盛服<span class='krp-note'>世俗新壻盛/戴花勝擁蔽</span></span><br/>
<span class='tline' id='l112' data-llen='3443:3482'><span class='krp-note'>其首殊失丈夫之容體必不得已且/隨俗戴花一兩枝勝一兩枚可也</span>主人亦盛服坐于</span><br/>
<span class='tline' id='l113' data-llen='3482:3505'>堂之東序西向設壻席于其西北南向壻升自西階立</span><br/>
<span class='tline' id='l114' data-llen='3505:3544'>于席西南向贊者<span class='krp-note'>兩家各擇親戚婦人習于禮者為/之凡壻及婦行禮皆贊者相導之</span>取</span><br/>
<span class='tline' id='l115' data-llen='3544:3570'><a onclick="displayPageImage('KR1d0088', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='3570:3593'>盃斟酒執之詣壻席前北向立壻再拜升席南向受盃</span><br/>
<span class='tline' id='l117' data-llen='3593:3620'>跪祭酒興就席末坐啐酒興降西授贊者盃又再拜<span class='krp-note'>此/所</span></span><br/>
<span class='tline' id='l118' data-llen='3620:3647'><span class='krp-note'>謂醮/也</span>進詣父座前東向跪父命之曰往迎爾相承我宗</span><br/>
<span class='tline' id='l119' data-llen='3647:3677'>事勉率以謹若則有常<span class='krp-note'>祖父在則祖/父命之也</span>子曰諾惟恐弗堪</span><br/>
<span class='tline' id='l120' data-llen='3677:3700'>不敢忘命俛伏興再拜出乗馬至于女氏之門外下馬</span><br/>
<span class='tline' id='l121' data-llen='3700:3730'>俟于次<span class='krp-note'>女家必先設/壻次于外</span>女家亦設酒壺盃注於堂上於壻</span><br/>
<span class='tline' id='l122' data-llen='3730:3762'>之將至女盛飾姆相其禮<span class='krp-note'>姆音茂以乳母/或老女僕為之</span>奉女立于室</span><br/>
<span class='tline' id='l123' data-llen='3762:3785'>户外南靣姆在其右從者在後父坐于東序西向母坐</span><br/>
<span class='tline' id='l124' data-llen='3785:3811'><a onclick="displayPageImage('KR1d0088', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='3811:3843'>于西序東向<span class='krp-note'>祖父母在則祖/父母醮而命之</span>設婦席于母之東北南向</span><br/>
<span class='tline' id='l126' data-llen='3843:3866'>贊者醮以酒如壻父醮子之儀姆導女出於母左父少</span><br/>
<span class='tline' id='l127' data-llen='3866:3889'>進命之曰戒之謹之夙夜無違爾舅姑之命母送女至</span><br/>
<span class='tline' id='l128' data-llen='3889:3912'>于西階上為之整冠斂帔命之曰勉之謹之夙夜無違</span><br/>
<span class='tline' id='l129' data-llen='3912:3935'>爾閨門之禮諸母姑嫂姊送于中門之内為之整裙衫</span><br/>
<span class='tline' id='l130' data-llen='3935:3958'>申以父母之命曰謹聴爾父母之言夙夜無愆父既醮</span><br/>
<span class='tline' id='l131' data-llen='3958:3981'>女即先出迎婿于門外揖讓以入壻執鴈以從至于㕔</span><br/>
<span class='tline' id='l132' data-llen='3981:4004'>事主人升自阼階立西向壻升自西階北向跪置鴈于</span><br/>
<span class='tline' id='l133' data-llen='4004:4030'><a onclick="displayPageImage('KR1d0088', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='4030:4053'>地主人侍者受之壻俛伏興再拜主人不荅拜姆奉女</span><br/>
<span class='tline' id='l135' data-llen='4053:4076'>出于中門壻揖之降自西階以出婦從後主人不降送</span><br/>
<span class='tline' id='l136' data-llen='4076:4099'>壻至婦氊車後之右舉簾以俟姆辭曰未教不足與為</span><br/>
<span class='tline' id='l137' data-llen='4099:4144'>禮也<span class='krp-note'>士婚禮壻御婦車授綏姆辭不受注壻御者親而/下之綏所以引升車者僕人之禮必授人綏今車</span></span><br/>
<span class='tline' id='l138' data-llen='4144:4174'><span class='krp-note'>無綏故舉/簾以代之</span>壻乃自車右由車前過立于左轅側姆奉婦</span><br/>
<span class='tline' id='l139' data-llen='4174:4197'>登車下簾壻右執䇿左撫轅行驅車輪三周止車以俟</span><br/>
<span class='tline' id='l140' data-llen='4197:4244'><span class='krp-note'>今婦人幸有氊車可乗而世俗重檐子輕氊車借使親/迎時暫乗氊車庸何傷哉然人亦有性不能乗車乗之</span></span><br/>
<span class='tline' id='l141' data-llen='4244:4284'><span class='krp-note'>即嘔吐者如此則自乗檐子其御輪/三周之禮更無所施姆亦無所用矣</span>壻乘馬在前婦車</span><br/>
<span class='tline' id='l142' data-llen='4284:4310'><a onclick="displayPageImage('KR1d0088', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='4310:4344'>在後亦以二燭前導<span class='krp-note'>男率女女從男夫婦/剛柔之義自此始也</span>壻先至㕔事</span><br/>
<span class='tline' id='l144' data-llen='4344:4367'>婦下車揖之遂導以入婦從之執事先設香酒脯醢於</span><br/>
<span class='tline' id='l145' data-llen='4367:4397'>影堂<span class='krp-note'>無脯醢量具/殽羞一兩味</span>舅姑盛服立於影堂之上舅在東</span><br/>
<span class='tline' id='l146' data-llen='4397:4425'>姑在西相向贊者導壻與婦至于階下北向東上<span class='krp-note'>無階/則立</span></span><br/>
<span class='tline' id='l147' data-llen='4425:4453'><span class='krp-note'>于影/堂前</span>主人進北向立焚香跪酹酒俛伏興立祝懷辭由</span><br/>
<span class='tline' id='l148' data-llen='4453:4480'>主人之左進東靣搢笏出辭跪讀之曰某<span class='krp-note'>壻/名</span>以令月吉</span><br/>
<span class='tline' id='l149' data-llen='4480:4507'>日迎婦某<span class='krp-note'>婦/姓</span>婚事見祖彌祝懷辭出笏興主人再拜退</span><br/>
<span class='tline' id='l150' data-llen='4507:4539'>復位壻與婦拜如常儀出撤闔影堂前<span class='krp-note'>古無此禮今謂/之拜先靈亦不</span></span><br/>
<span class='tline' id='l151' data-llen='4539:4565'><a onclick="displayPageImage('KR1d0088', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='4565:4592'><span class='krp-note'>可廢/也</span>贊者導壻揖婦而先婦從之適其室壻立于南盥</span><br/>
<span class='tline' id='l153' data-llen='4592:4615'>之西婦立于北盥之西皆東向婦從者沃壻盥于南壻</span><br/>
<span class='tline' id='l154' data-llen='4615:4648'>從者沃婦盥于北<span class='krp-note'>從者各以其家之/女僕為之前准此</span>帨巾畢揖而行升</span><br/>
<span class='tline' id='l155' data-llen='4648:4692'>自西階<span class='krp-note'>士婚禮及寢門揖入升自西階媵御沃盥交注/媵送也謂女從者也御音訝御迎也謂壻從者</span></span><br/>
<span class='tline' id='l156' data-llen='4692:4739'><span class='krp-note'>也媵沃壻盥于南洗御沃婦盥于北洗夫婦始接情有/亷恥媵御交導其志按洗在阼階東南既升階不云降</span></span><br/>
<span class='tline' id='l157' data-llen='4739:4772'><span class='krp-note'>階何由復至洗所/故今先盥而升階</span>婦從者布席于閫内東方壻從者布</span><br/>
<span class='tline' id='l158' data-llen='4772:4795'>席于西方壻婦踰閫壻立于東席婦立于西席婦拜壻</span><br/>
<span class='tline' id='l159' data-llen='4795:4840'>荅拜<span class='krp-note'>古者婦人與丈夫為禮則俠拜郷里舊俗男女相/拜女子先一拜男子拜女一拜女子又一拜盖由</span></span><br/>
<span class='tline' id='l160' data-llen='4840:4866'><a onclick="displayPageImage('KR1d0088', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='4866:4913'><span class='krp-note'>男子以再拜為禮女子以四拜為禮故也古無壻婦交/拜之儀今世俗始相見交拜拜致恭亦事理之宜不可</span></span><br/>
<span class='tline' id='l162' data-llen='4913:4953'><span class='krp-note'>廢也俠/音夾</span>壻揖婦就坐壻東婦西<span class='krp-note'>古者同牢之禮壻在西/東靣婦在東西靣盖古</span></span><br/>
<span class='tline' id='l163' data-llen='4953:4988'><span class='krp-note'>人尚右故壻在西尊之也/今人既尚左且須從俗</span>壻從者徹羃置饌壻婦皆先</span><br/>
<span class='tline' id='l164' data-llen='4988:5011'>祭後食食畢壻從者啓壺入酒于注斟酒壻揖婦祭酒</span><br/>
<span class='tline' id='l165' data-llen='5011:5041'>舉飲置酒舉殽<span class='krp-note'>殽者乃今/之下酒也</span>又斟酒舉飲不祭無殽又取</span><br/>
<span class='tline' id='l166' data-llen='5041:5064'>卺分置壻婦之前斟酒舉飲不祭無殽壻出就他室姆</span><br/>
<span class='tline' id='l167' data-llen='5064:5087'>與婦留室中乃徹饌置室外設席壻從者餕婦之餘婦</span><br/>
<span class='tline' id='l168' data-llen='5087:5110'>從者餕壻之餘壻復入室脱服婦從者受之婦脱服壻</span><br/>
<span class='tline' id='l169' data-llen='5110:5137'><a onclick="displayPageImage('KR1d0088', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='5137:5178'>從者受之燭出<span class='krp-note'>古詩云結髮為夫婦言自穉齒始結髮/以來即為夫婦猶李廣云廣結髮與匈</span></span><br/>
<span class='tline' id='l171' data-llen='5178:5211'><span class='krp-note'>奴戰也今世俗有結/髮之儀此尤可笑</span>於壻婦之適其室也主人以酒饌</span><br/>
<span class='tline' id='l172' data-llen='5211:5238'>禮男賔於外㕔主婦以酒饌禮女賔于中堂如常儀<span class='krp-note'>古/禮</span></span><br/>
<span class='tline' id='l173' data-llen='5238:5284'><span class='krp-note'>明日舅姑乃享/送者今從俗</span>不用樂<span class='krp-note'>曽子問曰取婦之家三日不舉/樂思嗣親也今俗婚禮用樂殊</span></span><br/>
<span class='tline' id='l174' data-llen='5284:5292'><span class='krp-note'>為非/禮</span></span><br/>
<span class='tline' id='l175' data-llen='5292:5295'>　</span><br/>
<span class='tline' id='l176' data-llen='5295:5298'>　</span><br/>
<span class='tline' id='l177' data-llen='5298:5301'>　</span><br/>
<span class='tline' id='l178' data-llen='5301:5328'><a onclick="displayPageImage('KR1d0088', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='5328:5331'>　</span><br/>
<span class='tline' id='l180' data-llen='5331:5334'>　</span><br/>
<span class='tline' id='l181' data-llen='5334:5337'>　</span><br/>
<span class='tline' id='l182' data-llen='5337:5340'>　</span><br/>
<span class='tline' id='l183' data-llen='5340:5343'>　</span><br/>
<span class='tline' id='l184' data-llen='5343:5346'>　</span><br/>
<span class='tline' id='l185' data-llen='5346:5349'>　</span><br/>
<span class='tline' id='l186' data-llen='5349:5356'>　書儀卷三</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1d0019', 'WYG', '020-1a' );" name="020-1a" class="pb">[020-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　周禮述註卷二十</span><br/>
<span class='tline' id='l10' data-llen='200:220'>　　　　　　　　　　　　安溪李光坡撰</span><br/>
<span class='tline' id='l11' data-llen='220:230'>　　秋官司寇第五</span><br/>
<span class='tline' id='l12' data-llen='230:253'>　　　鄭目録云象秋所立之官寇害也秋者遒也如</span><br/>
<span class='tline' id='l13' data-llen='253:276'>　　　秋義殺害收聚斂藏於萬物者也天子立司寇</span><br/>
<span class='tline' id='l14' data-llen='276:298'>　　　使掌邦刑刑者所以驅恥惡納人於善道也</span><br/>
<span class='tline' id='l15' data-llen='298:321'>惟王建國辨方正位體國經野設官分職以為民極乃</span><br/>
<span class='tline' id='l16' data-llen='321:347'><a onclick="displayPageImage('KR1d0019', 'WYG', '020-1b' );" name="020-1b" class="pb">[020-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='347:368'>立秋官司寇使帥其屬而掌邦禁以佐王刑邦國</span><br/>
<span class='tline' id='l18' data-llen='368:391'>　註曰禁所以防姦者也刑正人之灋孝經說曰刑者</span><br/>
<span class='tline' id='l19' data-llen='391:404'>　侀也過出罪施　侀音刑</span><br/>
<span class='tline' id='l20' data-llen='404:427'>刑官之屬大司寇卿一人小司寇中大夫二人士師下</span><br/>
<span class='tline' id='l21' data-llen='427:450'>大夫四人鄉士上士八人中士十有六人旅下士三十</span><br/>
<span class='tline' id='l22' data-llen='450:455'>有二人</span><br/>
<span class='tline' id='l23' data-llen='455:478'>　註曰士察也主察獄訟之事者鄭司農說以論語曰</span><br/>
<span class='tline' id='l24' data-llen='478:494'>　柳下惠為士師鄉士主六鄉之獄</span><br/>
<span class='tline' id='l25' data-llen='494:520'><a onclick="displayPageImage('KR1d0019', 'WYG', '020-2a' );" name="020-2a" class="pb">[020-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='520:541'>府六人史十有二人胥十有二人徒百有二十人</span><br/>
<span class='tline' id='l27' data-llen='541:564'>遂士中士十有二人府六人史十有二人胥十有二人</span><br/>
<span class='tline' id='l28' data-llen='564:572'>徒百有二十人</span><br/>
<span class='tline' id='l29' data-llen='572:585'>　註曰遂士主六遂之獄者</span><br/>
<span class='tline' id='l30' data-llen='585:608'>○縣士中士三十有二人府八人史十有六人胥十有</span><br/>
<span class='tline' id='l31' data-llen='608:618'>六人徒百有六十人</span><br/>
<span class='tline' id='l32' data-llen='618:641'>　註曰距王城三百里至四百里曰縣縣士主縣之獄</span><br/>
<span class='tline' id='l33' data-llen='641:645'>　者</span><br/>
<span class='tline' id='l34' data-llen='645:671'><a onclick="displayPageImage('KR1d0019', 'WYG', '020-2b' );" name="020-2b" class="pb">[020-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='671:694'>○方士中士十有六人府八人史十有六人胥十有六</span><br/>
<span class='tline' id='l36' data-llen='694:703'>人徒百有六十人</span><br/>
<span class='tline' id='l37' data-llen='703:718'>　註曰方士主四方都家之獄者</span><br/>
<span class='tline' id='l38' data-llen='718:740'>○訝士中士八人府四人史八人胥八人徒八十人</span><br/>
<span class='tline' id='l39' data-llen='740:763'>　註曰訝迎也士官之迎四方賓客　疏曰案其職云</span><br/>
<span class='tline' id='l40' data-llen='763:786'>　掌四方之獄訟非直迎賓客以獄訟為主故亦士言</span><br/>
<span class='tline' id='l41' data-llen='786:791'>　之也</span><br/>
<span class='tline' id='l42' data-llen='791:813'>○朝士中士六人府三人史六人胥六人徒六十人</span><br/>
<span class='tline' id='l43' data-llen='813:839'><a onclick="displayPageImage('KR1d0019', 'WYG', '020-3a' );" name="020-3a" class="pb">[020-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='839:851'>　註曰朝士主外朝之灋</span><br/>
<span class='tline' id='l45' data-llen='851:873'>○司民中士六人府三人史六人胥三人徒三十人</span><br/>
<span class='tline' id='l46' data-llen='873:896'>　註曰司民主民數　疏曰司民掌登萬民之數凡㫁</span><br/>
<span class='tline' id='l47' data-llen='896:919'>　獄弊訟必須知民年㡬老㓜是以司民雖非刑獄連</span><br/>
<span class='tline' id='l48' data-llen='919:931'>　類在此也　訝五嫁反</span><br/>
<span class='tline' id='l49' data-llen='931:952'>司刑中士二人府一人史二人胥二人徒二十人</span><br/>
<span class='tline' id='l50' data-llen='952:970'>○司刺下士二人府一人史二人徒四人</span><br/>
<span class='tline' id='l51' data-llen='970:993'>　註曰刺殺也三訊罪定則殺之　劉迎曰刺盖刺舉</span><br/>
<span class='tline' id='l52' data-llen='993:1019'><a onclick="displayPageImage('KR1d0019', 'WYG', '020-3b' );" name="020-3b" class="pb">[020-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1019:1042'>　之刺也刺史謂之刺以其掌刺舉故耳訊羣臣謂刺</span><br/>
<span class='tline' id='l54' data-llen='1042:1065'>　訊羣吏訊萬民亦謂刺既曰訊矣而又曰刺者訊其</span><br/>
<span class='tline' id='l55' data-llen='1065:1081'>　果無罪則刺舉於上而行赦宥也</span><br/>
<span class='tline' id='l56' data-llen='1081:1099'>○司約下士二人府一人史二人徒四人</span><br/>
<span class='tline' id='l57' data-llen='1099:1122'>　註曰約言語之約束　嶭平仲曰或以司約司盟非</span><br/>
<span class='tline' id='l58' data-llen='1122:1145'>　盛世之事遂因以疑周官之書風氣之開久矣使天</span><br/>
<span class='tline' id='l59' data-llen='1145:1168'>　下或私相為約私相為盟以紛紛於下孰若設官於</span><br/>
<span class='tline' id='l60' data-llen='1168:1191'>　上以司之使不可逾乎盟約不逾則獄訟可息獄訟</span><br/>
<span class='tline' id='l61' data-llen='1191:1217'><a onclick="displayPageImage('KR1d0019', 'WYG', '020-4a' );" name="020-4a" class="pb">[020-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1217:1236'>　可息則刑灋可措甚矣先王之不得已也</span><br/>
<span class='tline' id='l63' data-llen='1236:1254'>○司盟下士二人府一人史二人徒四人</span><br/>
<span class='tline' id='l64' data-llen='1254:1277'>　註曰盟以約辭告神殺牲㰱血明著其信也曲禮曰</span><br/>
<span class='tline' id='l65' data-llen='1277:1300'>　涖牲曰盟　鄭剛中曰説者見春秋書盟謂為衰世</span><br/>
<span class='tline' id='l66' data-llen='1300:1323'>　之事其說出於榖梁所謂盟詛不及三王也考之書</span><br/>
<span class='tline' id='l67' data-llen='1323:1346'>　載苖民㒺中于信以覆詛盟則五帝之世已有是事</span><br/>
<span class='tline' id='l68' data-llen='1346:1369'>　第苗民覆之故數之以為罪也詩云君子屢盟亂是</span><br/>
<span class='tline' id='l69' data-llen='1369:1392'>　用長非謂不可盟謂其盟之屢而無信學者不察以</span><br/>
<span class='tline' id='l70' data-llen='1392:1418'><a onclick="displayPageImage('KR1d0019', 'WYG', '020-4b' );" name="020-4b" class="pb">[020-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1418:1441'>　周官太平之書胡為玉府有珠盤玉敦之事戎右有</span><br/>
<span class='tline' id='l72' data-llen='1441:1464'>　贊牛耳桃茢之文於此又設司盟之官遂信何休戰</span><br/>
<span class='tline' id='l73' data-llen='1464:1487'>　國陰謀之說不考之於詩書耳古者結繩足以示信</span><br/>
<span class='tline' id='l74' data-llen='1487:1510'>　盟詛雖有而未必用去古稍逺淳厚一散世未嘗皆</span><br/>
<span class='tline' id='l75' data-llen='1510:1533'>　君子而無小人皆善良而無嵬瑣此司盟之官所由</span><br/>
<span class='tline' id='l76' data-llen='1533:1548'>　設　刺千賜反敦音對嵬音巍</span><br/>
<span class='tline' id='l77' data-llen='1548:1571'>職金上士二人下士四人府二人史四人胥八人徒八</span><br/>
<span class='tline' id='l78' data-llen='1571:1575'>十人</span><br/>
<span class='tline' id='l79' data-llen='1575:1601'><a onclick="displayPageImage('KR1d0019', 'WYG', '020-5a' );" name="020-5a" class="pb">[020-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1601:1609'>　註曰職主也</span><br/>
<span class='tline' id='l81' data-llen='1609:1626'>○司厲下士二人史一人徒十有二人</span><br/>
<span class='tline' id='l82' data-llen='1626:1649'>　註曰犯政為惡曰厲厲士主盗賊之兵噐及其奴者</span><br/>
<span class='tline' id='l83' data-llen='1649:1671'>○夫人下士二人府一人史二人賈四人徒十六人</span><br/>
<span class='tline' id='l84' data-llen='1671:1694'>　黄文叔曰犬逐盗故以犬人次司厲六牲之官皆以</span><br/>
<span class='tline' id='l85' data-llen='1694:1717'>　義類相從如春官雞人掌雞牲而以呼旦序於鬱鬯</span><br/>
<span class='tline' id='l86' data-llen='1717:1722'>　之後</span><br/>
<span class='tline' id='l87' data-llen='1722:1745'>○司圜中士六人下士十有二人府三人史六人胥十</span><br/>
<span class='tline' id='l88' data-llen='1745:1771'><a onclick="displayPageImage('KR1d0019', 'WYG', '020-5b' );" name="020-5b" class="pb">[020-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1771:1782'>有六人徒百有六十人</span><br/>
<span class='tline' id='l90' data-llen='1782:1805'>　註曰鄭司農云圜謂圜土也圜土謂獄城也今獄城</span><br/>
<span class='tline' id='l91' data-llen='1805:1809'>　圜</span><br/>
<span class='tline' id='l92' data-llen='1809:1832'>○掌囚下士十有二人府六人史十有二人徒百有二</span><br/>
<span class='tline' id='l93' data-llen='1832:1836'>十人</span><br/>
<span class='tline' id='l94' data-llen='1836:1852'>　註曰囚拘也主拘繫當刑殺之者</span><br/>
<span class='tline' id='l95' data-llen='1852:1869'>○掌戮下士二人史一人徒十有二人</span><br/>
<span class='tline' id='l96' data-llen='1869:1888'>　註曰戮猶辱也既斬殺又辱之　賈音嫁</span><br/>
<span class='tline' id='l97' data-llen='1888:1914'><a onclick="displayPageImage('KR1d0019', 'WYG', '020-6a' );" name="020-6a" class="pb">[020-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1914:1937'>司隸中士二人下士十有二人府五人史十人胥二十</span><br/>
<span class='tline' id='l99' data-llen='1937:1944'>人徒二百人</span><br/>
<span class='tline' id='l100' data-llen='1944:1967'>　註曰隸給勞辱之役者漢始置司隸亦使將徒治道</span><br/>
<span class='tline' id='l101' data-llen='1967:1985'>　溝渠之役後稍尊之使主官府及近郡</span><br/>
<span class='tline' id='l102' data-llen='1985:1995'>○罪隸百有二十人</span><br/>
<span class='tline' id='l103' data-llen='1995:2007'>　註曰盗賊之家為奴者</span><br/>
<span class='tline' id='l104' data-llen='2007:2017'>○蠻隸百有二十人</span><br/>
<span class='tline' id='l105' data-llen='2017:2027'>　註曰征南夷所獲</span><br/>
<span class='tline' id='l106' data-llen='2027:2053'><a onclick="displayPageImage('KR1d0019', 'WYG', '020-6b' );" name="020-6b" class="pb">[020-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2053:2063'>○閩隸百有二十人</span><br/>
<span class='tline' id='l108' data-llen='2063:2073'>　註曰閩南蠻之别</span><br/>
<span class='tline' id='l109' data-llen='2073:2083'>○夷隸百有二十人</span><br/>
<span class='tline' id='l110' data-llen='2083:2093'>　註曰征東夷所獲</span><br/>
<span class='tline' id='l111' data-llen='2093:2103'>○貉隸百有二十人</span><br/>
<span class='tline' id='l112' data-llen='2103:2126'>　註曰征東北夷所獲凡隸衆矣此其選以為役員其</span><br/>
<span class='tline' id='l113' data-llen='2126:2149'>　餘謂之隸民　王次㸃曰四翟之民南方之蠻而閩</span><br/>
<span class='tline' id='l114' data-llen='2149:2173'>　乃東南之别種東方之夷而貉乃東北之聚落獨不見</span><br/>
<span class='tline' id='l115' data-llen='2173:2199'><a onclick="displayPageImage('KR1d0019', 'WYG', '020-7a' );" name="020-7a" class="pb">[020-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2199:2222'>　西戎北狄之隸者盖自文王時西有昆夷之患北有</span><br/>
<span class='tline' id='l117' data-llen='2222:2245'>　玁狁之難而道化先被于南至武王通道于九夷八</span><br/>
<span class='tline' id='l118' data-llen='2245:2267'>　蠻所獲之民其服屬有素故帥而為隸　貉音陌</span><br/>
<span class='tline' id='l119' data-llen='2267:2290'>布憲中士二人下士四人府二人史四人胥四人徒四</span><br/>
<span class='tline' id='l120' data-llen='2290:2294'>十人</span><br/>
<span class='tline' id='l121' data-llen='2294:2307'>　註曰憲表也主表刑禁者</span><br/>
<span class='tline' id='l122' data-llen='2307:2324'>禁殺戮下士二人史一人徒十有二人</span><br/>
<span class='tline' id='l123' data-llen='2324:2340'>　註曰禁殺戮者禁民不得相殺戮</span><br/>
<span class='tline' id='l124' data-llen='2340:2366'><a onclick="displayPageImage('KR1d0019', 'WYG', '020-7b' );" name="020-7b" class="pb">[020-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2366:2386'>○禁暴氏下士六人史三人胥六人徒六十人</span><br/>
<span class='tline' id='l126' data-llen='2386:2406'>野廬氏下士六人胥十有二人徒百有二十人</span><br/>
<span class='tline' id='l127' data-llen='2406:2418'>　註曰廬賓客行道所舍</span><br/>
<span class='tline' id='l128' data-llen='2418:2431'>○蜡氏下士四人徒四十人</span><br/>
<span class='tline' id='l129' data-llen='2431:2454'>　註曰蜡骨肉腐臭蠅蟲所蜡也月令曰掩骼埋骴此</span><br/>
<span class='tline' id='l130' data-llen='2454:2468'>　官之職也蜡讀如狙司之狙</span><br/>
<span class='tline' id='l131' data-llen='2468:2480'>○雍氏下士二人徒八人</span><br/>
<span class='tline' id='l132' data-llen='2480:2493'>　註曰雍謂隄防止水者也</span><br/>
<span class='tline' id='l133' data-llen='2493:2519'><a onclick="displayPageImage('KR1d0019', 'WYG', '020-8a' );" name="020-8a" class="pb">[020-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2519:2531'>○萍氏下士二人徒八人</span><br/>
<span class='tline' id='l135' data-llen='2531:2554'>　註曰萍氏主水禁萍之草無根而浮取名於其不沈</span><br/>
<span class='tline' id='l136' data-llen='2554:2558'>　溺</span><br/>
<span class='tline' id='l137' data-llen='2558:2571'>○司寤氏下士二人徒八人</span><br/>
<span class='tline' id='l138' data-llen='2571:2594'>　註曰寤覺也主夜覺者　蜡音娶雍於用反萍音平</span><br/>
<span class='tline' id='l139' data-llen='2594:2616'>　骼更白反埋亡皆反骴似賜反狙七慮反覺音教</span><br/>
<span class='tline' id='l140' data-llen='2616:2630'>司烜氏下士六人徒十有二人</span><br/>
<span class='tline' id='l141' data-llen='2630:2645'>　註曰烜火也讀如衛侯燬之燬</span><br/>
<span class='tline' id='l142' data-llen='2645:2671'><a onclick="displayPageImage('KR1d0019', 'WYG', '020-8b' );" name="020-8b" class="pb">[020-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2671:2688'>○條狼氏下士六人胥六人徒六十人</span><br/>
<span class='tline' id='l144' data-llen='2688:2712'>　註曰杜子春云條當為滌器之滌𤣥謂滌除也狼狼</span><br/>
<span class='tline' id='l145' data-llen='2712:2718'>　扈道上</span><br/>
<span class='tline' id='l146' data-llen='2718:2736'>○脩閭氏下士二人史一人徒十有二人</span><br/>
<span class='tline' id='l147' data-llen='2736:2752'>　註曰閭謂里門　烜音燬條音滌</span><br/>
<span class='tline' id='l148' data-llen='2752:2763'>冥氏下士二人徒八人</span><br/>
<span class='tline' id='l149' data-llen='2763:2787'>　註曰鄭司農云冥讀為冥氏春秋之冥𤣥謂冥方之</span><br/>
<span class='tline' id='l150' data-llen='2787:2809'>　冥以繩縻取禽獸之名　嶭平仲曰自脩閭而上</span><br/>
<span class='tline' id='l151' data-llen='2809:2835'><a onclick="displayPageImage('KR1d0019', 'WYG', '020-9a' );" name="020-9a" class="pb">[020-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2835:2858'>　達於布憲之官凡十有一皆先王所以盡乎人也自</span><br/>
<span class='tline' id='l153' data-llen='2858:2881'>　冥氏以下至於庭氏之官凡十有二人又先王所以</span><br/>
<span class='tline' id='l154' data-llen='2881:2904'>　盡乎物夫大而人之為民害者既革微而物之為民</span><br/>
<span class='tline' id='l155' data-llen='2904:2924'>　害者已消則先王之用刑通乎天地之心矣</span><br/>
<span class='tline' id='l156' data-llen='2924:2936'>○庶氏下士一人徒四人</span><br/>
<span class='tline' id='l157' data-llen='2936:2959'>　註曰庶讀如藥煮之煮驅除毒蠱之言書不作蠱者</span><br/>
<span class='tline' id='l158' data-llen='2959:2982'>　字從聲　劉執中曰毒蠱蠱病人非一種而下士一</span><br/>
<span class='tline' id='l159' data-llen='2982:2995'>　人者掌其方書治禁之灋</span><br/>
<span class='tline' id='l160' data-llen='2995:3021'><a onclick="displayPageImage('KR1d0019', 'WYG', '020-9b' );" name="020-9b" class="pb">[020-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3021:3033'>○穴氏下士一人徒四人</span><br/>
<span class='tline' id='l162' data-llen='3033:3045'>　註曰穴摶蟄獸所藏者</span><br/>
<span class='tline' id='l163' data-llen='3045:3057'>○翨氏下士二人徒八人</span><br/>
<span class='tline' id='l164' data-llen='3057:3077'>　註曰翨鳥翮也鄭司農云翨讀為翅翼之翅</span><br/>
<span class='tline' id='l165' data-llen='3077:3090'>○柞氏下士八人徒二十人</span><br/>
<span class='tline' id='l166' data-llen='3090:3113'>　註曰柞除木之名除木者必先刋剝之鄭司農云柞</span><br/>
<span class='tline' id='l167' data-llen='3113:3128'>　讀為音聲唶唶之唶屋笮之笮</span><br/>
<span class='tline' id='l168' data-llen='3128:3141'>○薙氏下士二人徒二十人</span><br/>
<span class='tline' id='l169' data-llen='3141:3168'><a onclick="displayPageImage('KR1d0019', 'WYG', '020-10a' );" name="020-10a" class="pb">[020-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3168:3192'>　註曰書薙或作夷鄭司農云掌殺草故春秋𫝊曰如</span><br/>
<span class='tline' id='l171' data-llen='3192:3215'>　農夫之務去草芟夷藴崇之又今俗間謂麥下為夷</span><br/>
<span class='tline' id='l172' data-llen='3215:3239'>　下言芟夷其麥以其下種禾豆也𤣥謂薙讀如鬀小</span><br/>
<span class='tline' id='l173' data-llen='3239:3262'>　兒頭之鬀書或作夷此皆剪草也字從類耳月令曰</span><br/>
<span class='tline' id='l174' data-llen='3262:3277'>　燒薙行水謂燒所芟草乃水之</span><br/>
<span class='tline' id='l175' data-llen='3277:3290'>○硩蔟氏下士一人徒二人</span><br/>
<span class='tline' id='l176' data-llen='3290:3313'>　註曰鄭司農云硩讀為擿蔟讀為爵蔟之蔟謂巢也</span><br/>
<span class='tline' id='l177' data-llen='3313:3326'>　𤣥謂硩古字從石折聲</span><br/>
<span class='tline' id='l178' data-llen='3326:3353'><a onclick="displayPageImage('KR1d0019', 'WYG', '020-10b' );" name="020-10b" class="pb">[020-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3353:3365'>○翦氏下士一人徒二人</span><br/>
<span class='tline' id='l180' data-llen='3365:3381'>　註曰剪斷滅之言也主除蟲蠧者</span><br/>
<span class='tline' id='l181' data-llen='3381:3394'>○赤犮氏下士一人徒二人</span><br/>
<span class='tline' id='l182' data-llen='3394:3413'>　註曰赤犮猶言捇拔也主除蟲豸自埋者</span><br/>
<span class='tline' id='l183' data-llen='3413:3425'>○蟈氏下士一人徒二人</span><br/>
<span class='tline' id='l184' data-llen='3425:3448'>　註曰鄭司農云蟈讀為蜮蜮蝦蟇也月令曰螻蟈鳴</span><br/>
<span class='tline' id='l185' data-llen='3448:3472'>　故曰掌去鼃黽鼃黽蝦蟇屬書或為掌去蝦蟇𤣥謂</span><br/>
<span class='tline' id='l186' data-llen='3472:3493'>　蟈今御所食蛙也字從虫國聲也蜮乃短狐與</span><br/>
<span class='tline' id='l187' data-llen='3493:3520'><a onclick="displayPageImage('KR1d0019', 'WYG', '020-11a' );" name="020-11a" class="pb">[020-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3520:3533'>○壺涿氏下士一人徒二人</span><br/>
<span class='tline' id='l189' data-llen='3533:3546'>　註曰壺謂瓦鼓涿擊之也</span><br/>
<span class='tline' id='l190' data-llen='3546:3558'>○庭氏下士一人徒二人</span><br/>
<span class='tline' id='l191' data-llen='3558:3578'>　註曰庭氏主射妖鳥令國中潔清如庭者也</span><br/>
<span class='tline' id='l192' data-llen='3578:3591'>○銜枚氏下士二人徒八人</span><br/>
<span class='tline' id='l193' data-llen='3591:3614'>　註曰銜枚止言語嚻讙也枚狀如箸横銜之為之繣</span><br/>
<span class='tline' id='l194' data-llen='3614:3637'>　結於項　冥迷形反庶音煮翨音熾柞側百反註唶</span><br/>
<span class='tline' id='l195' data-llen='3637:3660'>　笮音同薙它計反註鬀同硩音摘蔟蒼獨反犮音拔</span><br/>
<span class='tline' id='l196' data-llen='3660:3687'><a onclick="displayPageImage('KR1d0019', 'WYG', '020-11b' );" name="020-11b" class="pb">[020-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3687:3710'>　蟈音國先鄭讀域音或涿陟角反又音濁捇七跡反</span><br/>
<span class='tline' id='l198' data-llen='3710:3733'>　豸直氏反蝦音遐蟇音麻螻音樓鼃戸蝸反黽莫辛</span><br/>
<span class='tline' id='l199' data-llen='3733:3749'>　反射食亦反嚻五髙反繣戸卦反</span><br/>
<span class='tline' id='l200' data-llen='3749:3761'>伊耆氏下士一人徒二人</span><br/>
<span class='tline' id='l201' data-llen='3761:3784'>　註曰伊耆古王者號始為蜡以息老物此主王者之</span><br/>
<span class='tline' id='l202' data-llen='3784:3807'>　齒杖後王識伊耆之舊徳而以名官與今姓有伊耆</span><br/>
<span class='tline' id='l203' data-llen='3807:3830'>　氏　疏曰在此者案其職云掌共杖杖老者所依秋</span><br/>
<span class='tline' id='l204' data-llen='3830:3850'>　是長老之方故在此　耆巨之反蜡仕詐反</span><br/>
<span class='tline' id='l205' data-llen='3850:3877'><a onclick="displayPageImage('KR1d0019', 'WYG', '020-12a' );" name="020-12a" class="pb">[020-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3877:3900'>大行人中大夫二人小行人下大夫四人司儀上士八</span><br/>
<span class='tline' id='l207' data-llen='3900:3923'>人中士十有六人行夫下士三十有二人府四人史八</span><br/>
<span class='tline' id='l208' data-llen='3923:3933'>人胥八人徒八十人</span><br/>
<span class='tline' id='l209' data-llen='3933:3945'>　註曰行夫主國使之禮</span><br/>
<span class='tline' id='l210' data-llen='3945:3964'>○環人中士四人史四人胥四人徒四十人</span><br/>
<span class='tline' id='l211' data-llen='3964:3983'>　註曰環猶圍也主圍賓客任噐為之守衛</span><br/>
<span class='tline' id='l212' data-llen='3983:4006'>○象胥每翟上士一人中士二人下士八人徒二十人</span><br/>
<span class='tline' id='l213' data-llen='4006:4029'>　註曰通夷狄之言者曰象胥其有才知者也此類之</span><br/>
<span class='tline' id='l214' data-llen='4029:4056'><a onclick="displayPageImage('KR1d0019', 'WYG', '020-12b' );" name="020-12b" class="pb">[020-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4056:4079'>　本名東方曰寄南方曰象西方曰狄鞮北方曰譯今</span><br/>
<span class='tline' id='l216' data-llen='4079:4102'>　總名曰象者周之德先致南方也　嶭平仲曰大行</span><br/>
<span class='tline' id='l217' data-llen='4102:4125'>　人以中大夫二人掌禮之綱小行人以下大夫四人</span><br/>
<span class='tline' id='l218' data-llen='4125:4148'>　掌禮之籍威儀煩縟屬之司儀小事纎悉達之行夫</span><br/>
<span class='tline' id='l219' data-llen='4148:4171'>　衛其行李以送迎之責之環人及夫五服之外若蕃</span><br/>
<span class='tline' id='l220' data-llen='4171:4194'>　國之入見雖不能盡同於中國之禮先王待之又特</span><br/>
<span class='tline' id='l221' data-llen='4194:4217'>　建夫象胥之官無所往而不接於禮天下亦何事於</span><br/>
<span class='tline' id='l222' data-llen='4217:4225'>　刑禁之防哉</span><br/>
<span class='tline' id='l223' data-llen='4225:4252'><a onclick="displayPageImage('KR1d0019', 'WYG', '020-13a' );" name="020-13a" class="pb">[020-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4252:4275'>○掌客上士二人下士四人府一人史二人胥二人徒</span><br/>
<span class='tline' id='l225' data-llen='4275:4280'>二十人</span><br/>
<span class='tline' id='l226' data-llen='4280:4302'>○掌訝中士八人府二人史四人胥四人徒四十人</span><br/>
<span class='tline' id='l227' data-llen='4302:4325'>　註曰訝迎也賔客來主迎之鄭司農云訝讀為跛者</span><br/>
<span class='tline' id='l228' data-llen='4325:4348'>　訝跛者之訝　知音智鞮丁兮反譯音亦蕃音藩跛</span><br/>
<span class='tline' id='l229' data-llen='4348:4354'>　波可反</span><br/>
<span class='tline' id='l230' data-llen='4354:4374'>掌交中士八人府二人史四人徒三十有二人</span><br/>
<span class='tline' id='l231' data-llen='4374:4387'>　註曰主交通結諸侯之好</span><br/>
<span class='tline' id='l232' data-llen='4387:4414'><a onclick="displayPageImage('KR1d0019', 'WYG', '020-13b' );" name="020-13b" class="pb">[020-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4414:4433'>○掌察四方中士八人史四人徒十有六人</span><br/>
<span class='tline' id='l234' data-llen='4433:4454'>○掌貨賄下士十有六人史四人徒三十有二人</span><br/>
<span class='tline' id='l235' data-llen='4454:4477'>　疏曰在此者盖督察邦國之事及掌邦國所致貨賄</span><br/>
<span class='tline' id='l236' data-llen='4477:4489'>　但二官闕不可强言也</span><br/>
<span class='tline' id='l237' data-llen='4489:4512'>朝大夫每國上士二人下士四人府一人史二人庶子</span><br/>
<span class='tline' id='l238' data-llen='4512:4520'>八人徒二十人</span><br/>
<span class='tline' id='l239' data-llen='4520:4543'>　註曰此王之士也使主都家之國治而命之朝大夫</span><br/>
<span class='tline' id='l240' data-llen='4543:4565'>　云　疏曰庶子者盖亦主采地之諸子今在府史</span><br/>
<span class='tline' id='l241' data-llen='4565:4592'><a onclick="displayPageImage('KR1d0019', 'WYG', '020-14a' );" name="020-14a" class="pb">[020-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4592:4605'>　之下盖官長所自辟除也</span><br/>
<span class='tline' id='l243' data-llen='4605:4628'>○都則中士一人下士二人府一人史二人庶子四人</span><br/>
<span class='tline' id='l244' data-llen='4628:4634'>徒八十人</span><br/>
<span class='tline' id='l245' data-llen='4634:4657'>　註曰都則主都家之八則者也當言每都如朝大夫</span><br/>
<span class='tline' id='l246' data-llen='4657:4665'>　及都司馬云</span><br/>
<span class='tline' id='l247' data-llen='4665:4688'>○都士中士二人下士四人府二人史四人胥四人徒</span><br/>
<span class='tline' id='l248' data-llen='4688:4698'>四十人家士亦如之</span><br/>
<span class='tline' id='l249' data-llen='4698:4721'>　註曰都家之士主治都家吏民之獄訟以告方士者</span><br/>
<span class='tline' id='l250' data-llen='4721:4748'><a onclick="displayPageImage('KR1d0019', 'WYG', '020-14b' );" name="020-14b" class="pb">[020-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4748:4757'>　也亦當言每都</span><br/>
<span class='tline' id='l252' data-llen='4757:4760'>　</span><br/>
<span class='tline' id='l253' data-llen='4760:4763'>　</span><br/>
<span class='tline' id='l254' data-llen='4763:4766'>　</span><br/>
<span class='tline' id='l255' data-llen='4766:4769'>　</span><br/>
<span class='tline' id='l256' data-llen='4769:4772'>　</span><br/>
<span class='tline' id='l257' data-llen='4772:4775'>　</span><br/>
<span class='tline' id='l258' data-llen='4775:4785'>　周禮述註卷二十</span><br/>
</p>
<p><br/>
</p>
  </div>
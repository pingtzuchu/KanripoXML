<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0019', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　周禮述註卷六</span><br/>
<span class='tline' id='l10' data-llen='198:218'>　　　　　　　　　　　　安溪李光坡撰</span><br/>
<span class='tline' id='l11' data-llen='218:228'>　　地官司徒第二</span><br/>
<span class='tline' id='l12' data-llen='228:251'>　　　坡聞之兄曰地者民也司徒所司者民之事故</span><br/>
<span class='tline' id='l13' data-llen='251:274'>　　　曰地官徒衆也即民也司徒掌乂民之食擾民</span><br/>
<span class='tline' id='l14' data-llen='274:297'>　　　之性所謂盡制度品節之詳極裁成輔相之道</span><br/>
<span class='tline' id='l15' data-llen='297:303'>　　　也</span><br/>
<span class='tline' id='l16' data-llen='303:329'><a onclick="displayPageImage('KR1d0019', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='329:352'>惟王建國辨方正位體國經野設官分職以為民極乃</span><br/>
<span class='tline' id='l18' data-llen='352:374'>立地官司徒使帥其屬而掌邦教以佐王安擾邦國</span><br/>
<span class='tline' id='l19' data-llen='374:397'>　註曰敎所以親百姓訓五品有虞氏五而周十有二</span><br/>
<span class='tline' id='l20' data-llen='397:409'>　焉擾亦安也言饒衍之</span><br/>
<span class='tline' id='l21' data-llen='409:432'>敎官之屬大司徒卿一人小司徒中大夫二人鄉師下</span><br/>
<span class='tline' id='l22' data-llen='432:455'>大夫四人上士八人中士十有六人旅下士三十有二</span><br/>
<span class='tline' id='l23' data-llen='455:477'>人府六人史十有二人胥十有二人徒百有二十人</span><br/>
<span class='tline' id='l24' data-llen='477:500'>　註曰師長也司徒掌六鄉鄉師分而治之二人者共</span><br/>
<span class='tline' id='l25' data-llen='500:526'><a onclick="displayPageImage('KR1d0019', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='526:537'>　三鄉之事相左右也</span><br/>
<span class='tline' id='l27' data-llen='537:560'>鄉老二鄉則公一人鄉大夫每鄉卿一人州長毎州中</span><br/>
<span class='tline' id='l28' data-llen='560:583'>大夫一人黨正每黨下大夫一人族師每族上士一人</span><br/>
<span class='tline' id='l29' data-llen='583:601'>閭胥每閭中士一人比長五家下士一人</span><br/>
<span class='tline' id='l30' data-llen='601:624'>　註曰老尊稱也王置六鄉則公有三人也三公者内</span><br/>
<span class='tline' id='l31' data-llen='624:647'>　與王論道中參六官之事外與六鄉之敎其要為民</span><br/>
<span class='tline' id='l32' data-llen='647:670'>　是以屬之鄉焉州黨族閭比鄉之屬别正師胥皆長</span><br/>
<span class='tline' id='l33' data-llen='670:693'>　也正之言政也師之言帥也胥有才知之稱載師職</span><br/>
<span class='tline' id='l34' data-llen='693:719'><a onclick="displayPageImage('KR1d0019', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='719:742'>　曰以官田牛田賞田牧田任逺郊之地司勲職曰掌</span><br/>
<span class='tline' id='l36' data-llen='742:765'>　六鄉之賞地六鄉地在逺郊之内則居四同鄭司農</span><br/>
<span class='tline' id='l37' data-llen='765:788'>　云百里内為六鄉外為六遂　何氏曰鄉遂雖有官</span><br/>
<span class='tline' id='l38' data-llen='788:811'>　而非在職之選也何以明之一鄉不過萬二千五百</span><br/>
<span class='tline' id='l39' data-llen='811:834'>　家比長以下士為之一鄉則二千五百下士矣閭胥</span><br/>
<span class='tline' id='l40' data-llen='834:857'>　以中士為之一鄉則五百中士矣族師以上士為之</span><br/>
<span class='tline' id='l41' data-llen='857:880'>　一鄉則一百二十五上士矣黨正以下大夫一鄉則</span><br/>
<span class='tline' id='l42' data-llen='880:903'>　有二十五下大夫也州長中大夫一鄉又有五中大</span><br/>
<span class='tline' id='l43' data-llen='903:929'><a onclick="displayPageImage('KR1d0019', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='929:952'>　夫也而鄉大夫則卿之秩也合一鄉之官巳有三千</span><br/>
<span class='tline' id='l45' data-llen='952:975'>　一百五十五人矣六鄉不過七萬五千家而官則有</span><br/>
<span class='tline' id='l46' data-llen='975:998'>　一萬八千餘也又以禄言之下士視上農禄食九人</span><br/>
<span class='tline' id='l47' data-llen='998:1021'>　是五家則官賦一上家之食也中士倍下士禄食十</span><br/>
<span class='tline' id='l48' data-llen='1021:1044'>　八人是二十五家而復賦七上家之食也上士倍中</span><br/>
<span class='tline' id='l49' data-llen='1044:1067'>　士禄食三十六人是百家復賦其三十二上家之食</span><br/>
<span class='tline' id='l50' data-llen='1067:1090'>　也推此言之積而至于一鄉又積而至于畿内又以</span><br/>
<span class='tline' id='l51' data-llen='1090:1113'>　共朝廷之百需又以共王之九賦是在官之禄反倍</span><br/>
<span class='tline' id='l52' data-llen='1113:1139'><a onclick="displayPageImage('KR1d0019', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1139:1162'>　于在民之耕則服南畝者其家皆不衣不食悉以共</span><br/>
<span class='tline' id='l54' data-llen='1162:1185'>　上猶為不足矣盖攷司徒之職設官府以治鄉遂者</span><br/>
<span class='tline' id='l55' data-llen='1185:1208'>　惟鄉師遂師以治六鄉六遂載師閭師則居鄉遂之</span><br/>
<span class='tline' id='l56' data-llen='1208:1231'>　中縣師則居于都鄙而専治焉故鄉遂之中惟此四</span><br/>
<span class='tline' id='l57' data-llen='1231:1254'>　官各有府史胥徒為操刑政之權以治民事之正官</span><br/>
<span class='tline' id='l58' data-llen='1254:1277'>　自鄉大夫至比長自遂大夫至鄰長無官府之設無</span><br/>
<span class='tline' id='l59' data-llen='1277:1300'>　府史胥徒之役皆鄉遂之民使為保伍使相敎治異</span><br/>
<span class='tline' id='l60' data-llen='1300:1323'>　其爵秩别其貴賤謂之教官謂之鄉吏不操刑政之</span><br/>
<span class='tline' id='l61' data-llen='1323:1349'><a onclick="displayPageImage('KR1d0019', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1349:1372'>　權者也然則其禄何如比長雖綂五家即上農也閭</span><br/>
<span class='tline' id='l63' data-llen='1372:1395'>　胥受二家之田也為二十五家之長族師雖綂百家</span><br/>
<span class='tline' id='l64' data-llen='1395:1418'>　亦受四家之田又有士田以益之也此皆農人之中</span><br/>
<span class='tline' id='l65' data-llen='1418:1441'>　徳行才能足兼五人二十五人百人之上者為其田</span><br/>
<span class='tline' id='l66' data-llen='1441:1464'>　以處之為其秩以等之所謂下士即上農中士倍之</span><br/>
<span class='tline' id='l67' data-llen='1464:1487'>　上士又倍者亦合其子弟授之士田令其自耕以共</span><br/>
<span class='tline' id='l68' data-llen='1487:1510'>　一家之衣食耳固不如在職之上中下士食民賦税</span><br/>
<span class='tline' id='l69' data-llen='1510:1533'>　以為治也黨正州長鄉大夫則已嘗為大夫者其家</span><br/>
<span class='tline' id='l70' data-llen='1533:1559'><a onclick="displayPageImage('KR1d0019', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1559:1582'>　既受田矣别有宅田士田以賦其禄或又有賞田以</span><br/>
<span class='tline' id='l72' data-llen='1582:1605'>　益之乎賢者以次而升不賢者以次而降升者加其</span><br/>
<span class='tline' id='l73' data-llen='1605:1628'>　爵秩益其田禄降者下之減之此小司徒所以攷屬</span><br/>
<span class='tline' id='l74' data-llen='1628:1651'>　官之治而誅賞鄉師攷六鄉之治以詔廢置以詔誅</span><br/>
<span class='tline' id='l75' data-llen='1651:1665'>　賞是也　比毗志反與音預</span><br/>
<span class='tline' id='l76' data-llen='1665:1688'>封人中士四人下士八人府二人史四人胥六人徒六</span><br/>
<span class='tline' id='l77' data-llen='1688:1692'>十人</span><br/>
<span class='tline' id='l78' data-llen='1692:1715'>　註曰聚土曰封謂壝堳埒及小封疆也　疏曰封人</span><br/>
<span class='tline' id='l79' data-llen='1715:1741'><a onclick="displayPageImage('KR1d0019', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1741:1764'>　與大司徒設社稷之壝相左右故在地官為職首胥</span><br/>
<span class='tline' id='l81' data-llen='1764:1777'>　徒多者以畿封事廣故也</span><br/>
<span class='tline' id='l82' data-llen='1777:1796'>○鼓人中士六人府二人史二人徒二十人</span><br/>
<span class='tline' id='l83' data-llen='1796:1813'>○舞師下士二人胥四人舞徒四十人</span><br/>
<span class='tline' id='l84' data-llen='1813:1836'>　註曰舞徒給繇役能舞者以為之　坡謂鼓人舞師</span><br/>
<span class='tline' id='l85' data-llen='1836:1857'>　二職在此無屬當在春官鏄師之下韎師之上</span><br/>
<span class='tline' id='l86' data-llen='1857:1876'>○牧人下士六人府一人史二人徒六十人</span><br/>
<span class='tline' id='l87' data-llen='1876:1889'>　註曰牧人養牲于田野者</span><br/>
<span class='tline' id='l88' data-llen='1889:1915'><a onclick="displayPageImage('KR1d0019', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1915:1938'>○牛人中士二人下士四人府二人史四人胥二十人</span><br/>
<span class='tline' id='l90' data-llen='1938:1944'>徒二百人</span><br/>
<span class='tline' id='l91' data-llen='1944:1967'>　註曰主牧公家之牛者詩云誰謂爾無牛九十其犉</span><br/>
<span class='tline' id='l92' data-llen='1967:1978'>　犉者九十其餘多矣</span><br/>
<span class='tline' id='l93' data-llen='1978:1997'>○充人下士二人史二人胥四人徒四十人</span><br/>
<span class='tline' id='l94' data-llen='1997:2020'>　註曰充猶肥也養繫牲而肥之　堳音眉埒音劣繇</span><br/>
<span class='tline' id='l95' data-llen='2020:2034'>　音遙鏄音博犉而純反音眴</span><br/>
<span class='tline' id='l96' data-llen='2034:2057'>　　或問移鼓人舞師二官何也曰太師所掌之樂鐘</span><br/>
<span class='tline' id='l97' data-llen='2057:2083'><a onclick="displayPageImage('KR1d0019', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2083:2106'>　　磬笙鎛莫不有師若鼓者五聲不得不和安無専</span><br/>
<span class='tline' id='l99' data-llen='2106:2129'>　　職今以次之鎛師職下則金奏鼔鼜之掌適與相</span><br/>
<span class='tline' id='l100' data-llen='2129:2152'>　　類而且其官皆中士也韎樂散樂夷樂猶設韎師</span><br/>
<span class='tline' id='l101' data-llen='2152:2175'>　　旄人以敎豈山川等祀之舞舞之正者而獨缺此</span><br/>
<span class='tline' id='l102' data-llen='2175:2198'>　　今以首之韎師職上則敎舞之掌適與相類而且</span><br/>
<span class='tline' id='l103' data-llen='2198:2221'>　　其官皆下士也況乎上封人之職有掌祭祀諸禮</span><br/>
<span class='tline' id='l104' data-llen='2221:2244'>　　牛牲與牧人牛人充人諸官為類間此二職實為</span><br/>
<span class='tline' id='l105' data-llen='2244:2266'>　　錯綜舉而歸之各得其從庶或可歟　鼜音戚</span><br/>
<span class='tline' id='l106' data-llen='2266:2292'><a onclick="displayPageImage('KR1d0019', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2292:2315'>載師上士二人中士四人府二人史四人胥六人徒六</span><br/>
<span class='tline' id='l108' data-llen='2315:2319'>十人</span><br/>
<span class='tline' id='l109' data-llen='2319:2342'>　註曰載之言事也事民而税之載師者閭師縣師遺</span><br/>
<span class='tline' id='l110' data-llen='2342:2351'>　人均人官之長</span><br/>
<span class='tline' id='l111' data-llen='2351:2367'>○閭師中士二人史二人徒二十人</span><br/>
<span class='tline' id='l112' data-llen='2367:2390'>　註曰鄉官有州黨族閭比正言閭者徴民之税宜督</span><br/>
<span class='tline' id='l113' data-llen='2390:2408'>　其親民者凡其賦貢入大府穀入倉人</span><br/>
<span class='tline' id='l114' data-llen='2408:2431'>○縣師上士二人中士四人府二人史四人胥八人徒</span><br/>
<span class='tline' id='l115' data-llen='2431:2457'><a onclick="displayPageImage('KR1d0019', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2457:2462'>八十人</span><br/>
<span class='tline' id='l117' data-llen='2462:2485'>　註曰主天下土地人民已下之數徴野賦貢也名曰</span><br/>
<span class='tline' id='l118' data-llen='2485:2508'>　縣師者自六鄉以至邦國縣居中焉鄭司農云四百</span><br/>
<span class='tline' id='l119' data-llen='2508:2531'>　里曰縣　坡謂載師徴九賦者閭師徴九貢者縣師</span><br/>
<span class='tline' id='l120' data-llen='2531:2554'>　徴野之賦所以左右載師也徴野之貢者閭師惟掌</span><br/>
<span class='tline' id='l121' data-llen='2554:2565'>　鄉貢故縣師職野焉</span><br/>
<span class='tline' id='l122' data-llen='2565:2588'>○遺人中士二人下士四人府二人史四人胥四人徒</span><br/>
<span class='tline' id='l123' data-llen='2588:2593'>四十人</span><br/>
<span class='tline' id='l124' data-llen='2593:2619'><a onclick="displayPageImage('KR1d0019', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2619:2632'>　註曰遺謂以物有所饋遺</span><br/>
<span class='tline' id='l126' data-llen='2632:2655'>○均人中士二人下士四人府二人史四人胥四人徒</span><br/>
<span class='tline' id='l127' data-llen='2655:2660'>四十人</span><br/>
<span class='tline' id='l128' data-llen='2660:2683'>　註曰均猶平也主平土地之力政者　薛平仲曰取</span><br/>
<span class='tline' id='l129' data-llen='2683:2706'>　之于民而不知所以予之則施報之義乖予之于民</span><br/>
<span class='tline' id='l130' data-llen='2706:2729'>　而不知所以均之則公平之義泯遺人在此者所以</span><br/>
<span class='tline' id='l131' data-llen='2729:2749'>　示施報之義均人繼之者所以示公平之義</span><br/>
<span class='tline' id='l132' data-llen='2749:2772'>師氏中大夫一人上士二人府二人史二人胥十有二</span><br/>
<span class='tline' id='l133' data-llen='2772:2798'><a onclick="displayPageImage('KR1d0019', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2798:2807'>人徒百有二十人</span><br/>
<span class='tline' id='l135' data-llen='2807:2830'>　註曰師敎人以道者之稱也保氏司諫司救官之長</span><br/>
<span class='tline' id='l136' data-llen='2830:2853'>　　陳及之曰徒百二十人者盖居虎門之左司王朝</span><br/>
<span class='tline' id='l137' data-llen='2853:2876'>　帥四夷之隸守王門其徒不得不多也　程子曰古</span><br/>
<span class='tline' id='l138' data-llen='2876:2899'>　者自天子達于庶人必須師氏以成其徳業故舜禹</span><br/>
<span class='tline' id='l139' data-llen='2899:2922'>　文武之聖亦皆有所從學後世師傅之職不修友臣</span><br/>
<span class='tline' id='l140' data-llen='2922:2942'>　之義未著所以尊徳樂道之風未成於天下</span><br/>
<span class='tline' id='l141' data-llen='2942:2965'>○保氏下大夫一人中士二人府二人史二人胥六人</span><br/>
<span class='tline' id='l142' data-llen='2965:2991'><a onclick="displayPageImage('KR1d0019', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2991:2997'>徒六十人</span><br/>
<span class='tline' id='l144' data-llen='2997:3011'>　註曰保安也以道安人者也</span><br/>
<span class='tline' id='l145' data-llen='3011:3027'>○司諫中士二人史二人徒二十人</span><br/>
<span class='tline' id='l146' data-llen='3027:3050'>　註曰諫猶正也以道正人行　邱氏曰司諫即今之</span><br/>
<span class='tline' id='l147' data-llen='3050:3069'>　提學官將以扶植正學而維持公論者也</span><br/>
<span class='tline' id='l148' data-llen='3069:3085'>○司救中士二人史二人徒二十人</span><br/>
<span class='tline' id='l149' data-llen='3085:3108'>　註曰救猶禁也以禮防禁人之過者也　鄭剛中曰</span><br/>
<span class='tline' id='l150' data-llen='3108:3131'>　王者處心自一身而達天下巳之徳己成而無過亦</span><br/>
<span class='tline' id='l151' data-llen='3131:3157'><a onclick="displayPageImage('KR1d0019', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3157:3180'>　欲天下之民有徳行而無過惡為民設司諫猶已有</span><br/>
<span class='tline' id='l153' data-llen='3180:3199'>　詔媺之師為民設司救猶已有諫惡之保</span><br/>
<span class='tline' id='l154' data-llen='3199:3214'>○調人下士二人史二人徒十人</span><br/>
<span class='tline' id='l155' data-llen='3214:3224'>　註曰調猶和合也</span><br/>
<span class='tline' id='l156' data-llen='3224:3239'>○媒氏下士二人史二人徒十人</span><br/>
<span class='tline' id='l157' data-llen='3239:3262'>　註曰媒之言謀也謀合異類使和成者今齊人名麴</span><br/>
<span class='tline' id='l158' data-llen='3262:3292'>　<img height='20' width='20' alt='&amp;KR2592' title='KR2592' src='https://raw.githubusercontent.com/kanripo/KR-Gaiji/master/images/KR2592.png'/>曰媒　王氏曰調人和難敎睦媒氏陰禮敎親故</span><br/>
<span class='tline' id='l159' data-llen='3292:3322'>　屬師保氏　朝直遙反媺音美後同麴起六反<img height='20' width='20' alt='&amp;KR2592' title='KR2592' src='https://raw.githubusercontent.com/kanripo/KR-Gaiji/master/images/KR2592.png'/>魚</span><br/>
<span class='tline' id='l160' data-llen='3322:3348'><a onclick="displayPageImage('KR1d0019', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3348:3356'>　列反難去聲</span><br/>
<span class='tline' id='l162' data-llen='3356:3379'>司市下大夫二人上士四人中士八人下士十有六人</span><br/>
<span class='tline' id='l163' data-llen='3379:3398'>府四人史八人胥十有二人徒百有二十人</span><br/>
<span class='tline' id='l164' data-llen='3398:3421'>　註曰司市市官之長　薛平仲曰男女人之大欲存</span><br/>
<span class='tline' id='l165' data-llen='3421:3444'>　焉其次則財利之所交先王既為之設媒氏以遂人</span><br/>
<span class='tline' id='l166' data-llen='3444:3467'>　之大欲矣而就利之心容可不致其規畫哉故次以</span><br/>
<span class='tline' id='l167' data-llen='3467:3474'>　司市等官</span><br/>
<span class='tline' id='l168' data-llen='3474:3497'>○質人中士二人下士四人府二人史四人胥二人徒</span><br/>
<span class='tline' id='l169' data-llen='3497:3524'><a onclick="displayPageImage('KR1d0019', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3524:3529'>二十人</span><br/>
<span class='tline' id='l171' data-llen='3529:3543'>　註曰質平也主平定物價者</span><br/>
<span class='tline' id='l172' data-llen='3543:3566'>○廛人中士二人下士四人府二人史四人胥二人徒</span><br/>
<span class='tline' id='l173' data-llen='3566:3571'>二十人</span><br/>
<span class='tline' id='l174' data-llen='3571:3583'>　註曰廛民居區域之稱</span><br/>
<span class='tline' id='l175' data-llen='3583:3606'>○胥師二十肆則一人皆二史賈師二十肆則一人皆</span><br/>
<span class='tline' id='l176' data-llen='3606:3629'>二史司虣十肆則一人司稽五肆則一人胥二肆則一</span><br/>
<span class='tline' id='l177' data-llen='3629:3639'>人肆長毎肆則一人</span><br/>
<span class='tline' id='l178' data-llen='3639:3666'><a onclick="displayPageImage('KR1d0019', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3666:3689'>　註曰自胥師以及司稽皆司市所自辟除也胥及肆</span><br/>
<span class='tline' id='l180' data-llen='3689:3712'>　長市中給繇役者胥師領羣胥賈師定物價司虣禁</span><br/>
<span class='tline' id='l181' data-llen='3712:3726'>　㬥亂司稽察留連不時去者</span><br/>
<span class='tline' id='l182' data-llen='3726:3749'>○泉府上士四人中士八人下士十有六人府四人史</span><br/>
<span class='tline' id='l183' data-llen='3749:3760'>八人賈八人徒八十人</span><br/>
<span class='tline' id='l184' data-llen='3760:3783'>　註曰鄭司農云故書泉或作錢　賈音古虣音㬥辟</span><br/>
<span class='tline' id='l185' data-llen='3783:3789'>　必亦反</span><br/>
<span class='tline' id='l186' data-llen='3789:3812'>司門下大夫二人上士四人中士八人下士十有六人</span><br/>
<span class='tline' id='l187' data-llen='3812:3839'><a onclick="displayPageImage('KR1d0019', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3839:3862'>府二人史四人胥四人徒四十人每門下士二人府一</span><br/>
<span class='tline' id='l189' data-llen='3862:3871'>人史二人徒四人</span><br/>
<span class='tline' id='l190' data-llen='3871:3894'>　註曰司門若今城門校尉主王城十二門　疏曰以</span><br/>
<span class='tline' id='l191' data-llen='3894:3909'>　其掌貨賄與司市相連故在此</span><br/>
<span class='tline' id='l192' data-llen='3909:3932'>○司闗上士二人中士四人府二人史四人胥八人徒</span><br/>
<span class='tline' id='l193' data-llen='3932:3952'>八十人毎闗下士二人府一人史二人徒四人</span><br/>
<span class='tline' id='l194' data-llen='3952:3975'>　註曰闗界上之門　疏曰王畿千里王城在中面有</span><br/>
<span class='tline' id='l195' data-llen='3975:3998'>　五百里界首面置三闗則亦十二闗其職掌國貨之</span><br/>
<span class='tline' id='l196' data-llen='3998:4025'><a onclick="displayPageImage('KR1d0019', 'WYG', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4025:4036'>　節以聨門市故在此</span><br/>
<span class='tline' id='l198' data-llen='4036:4059'>○掌節上士二人中士四人府二人史四人胥二人徒</span><br/>
<span class='tline' id='l199' data-llen='4059:4064'>二十人</span><br/>
<span class='tline' id='l200' data-llen='4064:4087'>　註曰節猶信也行者所執之信　疏曰節連于門市</span><br/>
<span class='tline' id='l201' data-llen='4087:4096'>　故亦連類在此</span><br/>
<span class='tline' id='l202' data-llen='4096:4119'>遂人中大夫二人遂師下大夫四人上士八人中士十</span><br/>
<span class='tline' id='l203' data-llen='4119:4142'>有六人旅下士三十有二人府四人史十有二人胥十</span><br/>
<span class='tline' id='l204' data-llen='4142:4153'>有二人徒百有二十人</span><br/>
<span class='tline' id='l205' data-llen='4153:4180'><a onclick="displayPageImage('KR1d0019', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4180:4203'>　註曰遂人主六遂若司徒之于六鄉也六遂之地自</span><br/>
<span class='tline' id='l207' data-llen='4203:4226'>　逺郊以達于畿中有公邑家邑小都大都焉鄭司農</span><br/>
<span class='tline' id='l208' data-llen='4226:4249'>　云遂謂王國百里外　劉執中曰遂大夫各居其遂</span><br/>
<span class='tline' id='l209' data-llen='4249:4272'>　以施政敎遂師則贊遂人居司徒之府以治六遂之</span><br/>
<span class='tline' id='l210' data-llen='4272:4291'>　政令猶鄉師贊小司徒居于内以治六鄉</span><br/>
<span class='tline' id='l211' data-llen='4291:4314'>○遂大夫每遂中大夫一人縣正毎縣下大夫一人鄙</span><br/>
<span class='tline' id='l212' data-llen='4314:4337'>師毎鄙上士一人酇長毎酇中士一人里宰毎里下士</span><br/>
<span class='tline' id='l213' data-llen='4337:4348'>一人鄰長五家則一人</span><br/>
<span class='tline' id='l214' data-llen='4348:4375'><a onclick="displayPageImage('KR1d0019', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4375:4390'>　註曰縣鄙酇里鄰遂之屬别也</span><br/>
<span class='tline' id='l216' data-llen='4390:4413'>○旅師中士四人下士八人府二人史四人胥八人徒</span><br/>
<span class='tline' id='l217' data-llen='4413:4418'>八十人</span><br/>
<span class='tline' id='l218' data-llen='4418:4441'>　註曰主斂縣師所徴野之賦穀者也旅猶處也六遂</span><br/>
<span class='tline' id='l219' data-llen='4441:4464'>　之官里宰之師也正用里宰者亦斂民之税宜督其</span><br/>
<span class='tline' id='l220' data-llen='4464:4487'>　親民　坡謂賦穀不入倉人而在此者倉人所謂餘</span><br/>
<span class='tline' id='l221' data-llen='4487:4494'>　灋用是也</span><br/>
<span class='tline' id='l222' data-llen='4494:4511'>○稍人下士四人史二人徒十有二人</span><br/>
<span class='tline' id='l223' data-llen='4511:4538'><a onclick="displayPageImage('KR1d0019', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4538:4561'>　註曰主為縣師令都鄙丘甸之政也距王城三百里</span><br/>
<span class='tline' id='l225' data-llen='4561:4577'>　曰稍家邑小都大都自稍以出焉</span><br/>
<span class='tline' id='l226' data-llen='4577:4600'>○委人中士二人下士四人府二人史四人徒四十人</span><br/>
<span class='tline' id='l227' data-llen='4600:4619'>　註曰主斂甸稍芻薪之賦以共委積者也</span><br/>
<span class='tline' id='l228' data-llen='4619:4642'>○土均上士二人中士四人下士八人府二人史四人</span><br/>
<span class='tline' id='l229' data-llen='4642:4651'>胥四人徒四十人</span><br/>
<span class='tline' id='l230' data-llen='4651:4674'>　註曰均猶平也主平土地之政令者也　酇作管反</span><br/>
<span class='tline' id='l231' data-llen='4674:4690'>草人下士四人史二人徒十有二人</span><br/>
<span class='tline' id='l232' data-llen='4690:4717'><a onclick="displayPageImage('KR1d0019', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4717:4725'>　註曰草除草</span><br/>
<span class='tline' id='l234' data-llen='4725:4748'>○稻人上士二人中士四人下士八人府二人史四人</span><br/>
<span class='tline' id='l235' data-llen='4748:4756'>胥十人徒百人</span><br/>
<span class='tline' id='l236' data-llen='4756:4779'>　薛平仲曰均一之政既行則斯民之從事于耕稼者</span><br/>
<span class='tline' id='l237' data-llen='4779:4802'>　是雖有地利之難致且將為之致力所謂土化之灋</span><br/>
<span class='tline' id='l238' data-llen='4802:4825'>　下地之稼孰不各興其事而使地之無遺利哉此固</span><br/>
<span class='tline' id='l239' data-llen='4825:4839'>　草人稻人列于土均之後也</span><br/>
<span class='tline' id='l240' data-llen='4839:4858'>○土訓中士二人下士四人史二人徒八人</span><br/>
<span class='tline' id='l241' data-llen='4858:4885'><a onclick="displayPageImage('KR1d0019', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4885:4901'>　註曰訓謂能訓説土地善惡之勢</span><br/>
<span class='tline' id='l243' data-llen='4901:4920'>○誦訓中士二人下士四人史二人徒八人</span><br/>
<span class='tline' id='l244' data-llen='4920:4943'>　註曰能訓説四方所誦習及人所作為久時事　薛</span><br/>
<span class='tline' id='l245' data-llen='4943:4966'>　平仲曰遂自草人稻人之官設而治地之事舉矣土</span><br/>
<span class='tline' id='l246' data-llen='4966:4989'>　訓之地圖誦訓之方志凡其載九州之所有土物之</span><br/>
<span class='tline' id='l247' data-llen='4989:5012'>　所生風氣之所宜於是乎為王訓之然後制其賦而</span><br/>
<span class='tline' id='l248' data-llen='5012:5034'>　各因其有施其教而不易其俗其所關葢甚大也</span><br/>
<span class='tline' id='l249' data-llen='5034:5057'>山虞毎大山中士四人下士八人府二人史四人胥八</span><br/>
<span class='tline' id='l250' data-llen='5057:5084'><a onclick="displayPageImage('KR1d0019', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5084:5107'>人徒八十人中山下士六人史二人胥六人徒六十人</span><br/>
<span class='tline' id='l252' data-llen='5107:5122'>小山下士二人史一人徒二十人</span><br/>
<span class='tline' id='l253' data-llen='5122:5140'>　註曰虞度也度知山之大小及所生者</span><br/>
<span class='tline' id='l254' data-llen='5140:5163'>○林衡毎大林麓下士十有二人史四人胥十有二人</span><br/>
<span class='tline' id='l255' data-llen='5163:5186'>徒百有二十人中林麓如中山之虞小林麓如小山之</span><br/>
<span class='tline' id='l256' data-llen='5186:5189'>虞</span><br/>
<span class='tline' id='l257' data-llen='5189:5212'>　註曰衡平也平林麓之大小及所生者竹木生平地</span><br/>
<span class='tline' id='l258' data-llen='5212:5235'>　曰林山足曰麓　疏曰胥徒多于山虞者以林麓在</span><br/>
<span class='tline' id='l259' data-llen='5235:5262'><a onclick="displayPageImage('KR1d0019', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5262:5279'>　平地盜竊材木者多故須巡行者衆</span><br/>
<span class='tline' id='l261' data-llen='5279:5302'>○川衡毎大川下士十有二人史四人胥十有二人徒</span><br/>
<span class='tline' id='l262' data-llen='5302:5325'>百有二十人中川下士六人史二人胥六人徒六十人</span><br/>
<span class='tline' id='l263' data-llen='5325:5340'>小川下士二人史一人徒二十人</span><br/>
<span class='tline' id='l264' data-llen='5340:5363'>　註曰川流水也禹貢曰九川滌源　疏曰官及胥徒</span><br/>
<span class='tline' id='l265' data-llen='5363:5386'>　多者以其川路長逺巡行勞役故也　易氏曰林衡</span><br/>
<span class='tline' id='l266' data-llen='5386:5409'>　正于山虞川衡正于澤虞然林列于山後川列于澤</span><br/>
<span class='tline' id='l267' data-llen='5409:5422'>　前者以山林川澤為序也</span><br/>
<span class='tline' id='l268' data-llen='5422:5449'><a onclick="displayPageImage('KR1d0019', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5449:5472'>○澤虞毎大澤大藪中士四人下士八人府二人史四</span><br/>
<span class='tline' id='l270' data-llen='5472:5495'>人胥八人徒八十人中澤中藪如中川之衡小澤小藪</span><br/>
<span class='tline' id='l271' data-llen='5495:5502'>如小川之衡</span><br/>
<span class='tline' id='l272' data-llen='5502:5525'>　註曰澤水所鍾也水希曰藪禹貢曰九澤既陂爾雅</span><br/>
<span class='tline' id='l273' data-llen='5525:5548'>　有八藪　薛平仲曰山澤天地之藏財用之淵國家</span><br/>
<span class='tline' id='l274' data-llen='5548:5571'>　之所資者厚民生之所賴者衆如使括而歸之于上</span><br/>
<span class='tline' id='l275' data-llen='5571:5594'>　適以開斯民競利之心縱而委之于下重以啟斯民</span><br/>
<span class='tline' id='l276' data-llen='5594:5617'>　忘本之念是以為之虞以嚴其灋為之衡以平其政</span><br/>
<span class='tline' id='l277' data-llen='5617:5644'><a onclick="displayPageImage('KR1d0019', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5644:5667'>　使民知利之為可資而不知利之為可餌則土物愛</span><br/>
<span class='tline' id='l279' data-llen='5667:5678'>　而厥心臧皆教化也</span><br/>
<span class='tline' id='l280' data-llen='5678:5698'>○迹人中士四人下士八人史二人徒四十人</span><br/>
<span class='tline' id='l281' data-llen='5698:5711'>　註曰迹之言跡知禽獸處</span><br/>
<span class='tline' id='l282' data-llen='5711:5737'>○卝人中士二人下士四人府二人史二人胥四人徒四十人</span><br/>
<span class='tline' id='l283' data-llen='5737:5760'>　註曰卝之言礦也金玉未成器曰礦　麓音禄卝音</span><br/>
<span class='tline' id='l284' data-llen='5760:5779'>　礦虢猛反度徒洛反陂彼宜反藏才浪反</span><br/>
<span class='tline' id='l285' data-llen='5779:5793'>角人下士二人府一人徒八人</span><br/>
<span class='tline' id='l286' data-llen='5793:5820'><a onclick="displayPageImage('KR1d0019', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5820:5835'>○羽人下士二人府一人徒八人</span><br/>
<span class='tline' id='l288' data-llen='5835:5857'>○掌葛下士二人府一人史一人胥二人徒二十人</span><br/>
<span class='tline' id='l289' data-llen='5857:5876'>○掌染草下士二人府一人史二人徒八人</span><br/>
<span class='tline' id='l290' data-llen='5876:5889'>　註曰染草藍蒨象斗之屬</span><br/>
<span class='tline' id='l291' data-llen='5889:5905'>○掌炭下士二人史二人徒二十人</span><br/>
<span class='tline' id='l292' data-llen='5905:5924'>○掌荼下士二人府一人史一人徒二十人</span><br/>
<span class='tline' id='l293' data-llen='5924:5932'>　註曰荼茅莠</span><br/>
<span class='tline' id='l294' data-llen='5932:5950'>○掌蜃下士二人府一人史一人徒八人</span><br/>
<span class='tline' id='l295' data-llen='5950:5977'><a onclick="displayPageImage('KR1d0019', 'WYG', '006-17a' );" name="006-17a" class="pb">[006-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5977:5995'>　註曰蜃大蛤月令孟冬雉入大水為蜃</span><br/>
<span class='tline' id='l297' data-llen='5995:6018'>○囿人中士四人下士八人府二人胥八人徒八十人</span><br/>
<span class='tline' id='l298' data-llen='6018:6027'>　註曰囿今之苑</span><br/>
<span class='tline' id='l299' data-llen='6027:6048'>○場人毎場下士二人府一人史一人徒二十人</span><br/>
<span class='tline' id='l300' data-llen='6048:6071'>　註曰場築地為墠季秋除圃中為之詩云九月築場</span><br/>
<span class='tline' id='l301' data-llen='6071:6094'>　圃十月納禾稼　疏曰言毎場者以其九穀别場故</span><br/>
<span class='tline' id='l302' data-llen='6094:6113'>　言毎以殊之　荼音徒蒨千見反墠音善</span><br/>
<span class='tline' id='l303' data-llen='6113:6136'>廩人下大夫二人上士四人中士八人下士十有六人</span><br/>
<span class='tline' id='l304' data-llen='6136:6163'><a onclick="displayPageImage('KR1d0019', 'WYG', '006-17b' );" name="006-17b" class="pb">[006-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6163:6181'>府八人史十有六人胥三十人徒三百人</span><br/>
<span class='tline' id='l306' data-llen='6181:6201'>　註曰藏米曰廩廩人舍人倉人司禄官之長</span><br/>
<span class='tline' id='l307' data-llen='6201:6224'>○舍人上士二人中士四人府二人史四人胥四人徒</span><br/>
<span class='tline' id='l308' data-llen='6224:6229'>四十人</span><br/>
<span class='tline' id='l309' data-llen='6229:6246'>　註曰舍猶宫也主平宫中用穀者也</span><br/>
<span class='tline' id='l310' data-llen='6246:6269'>○倉人中士四人下士八人府二人史四人胥四人徒</span><br/>
<span class='tline' id='l311' data-llen='6269:6274'>四十人</span><br/>
<span class='tline' id='l312' data-llen='6274:6297'>○司祿中士四人下士八人府二人史四人徒四十人</span><br/>
<span class='tline' id='l313' data-llen='6297:6324'><a onclick="displayPageImage('KR1d0019', 'WYG', '006-18a' );" name="006-18a" class="pb">[006-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6324:6332'>　註曰主班禄</span><br/>
<span class='tline' id='l315' data-llen='6332:6348'>○司稼下士八人史四人徒四十人</span><br/>
<span class='tline' id='l316' data-llen='6348:6371'>　註曰種穀曰稼如嫁女以有所生　坡謂廪人倉人</span><br/>
<span class='tline' id='l317' data-llen='6371:6394'>　入之舍人司禄出之廪人將以歲之上下數邦用以</span><br/>
<span class='tline' id='l318' data-llen='6394:6406'>　節其斂𤼵故次司稼</span><br/>
<span class='tline' id='l319' data-llen='6406:6421'>舂人奄二人女舂抭二人奚五人</span><br/>
<span class='tline' id='l320' data-llen='6421:6444'>　註曰女舂抭女奴能舂與抭者抭抒臼也詩云或舂</span><br/>
<span class='tline' id='l321' data-llen='6444:6449'>　或抭</span><br/>
<span class='tline' id='l322' data-llen='6449:6476'><a onclick="displayPageImage('KR1d0019', 'WYG', '006-18b' );" name="006-18b" class="pb">[006-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6476:6492'>○饎人奄二人女饎八人奚四十人</span><br/>
<span class='tline' id='l324' data-llen='6492:6515'>　註曰鄭司農云饎人主炊官也特牲饋食禮曰主婦</span><br/>
<span class='tline' id='l325' data-llen='6515:6545'>　視饎爨故書饎作<img height='20' width='20' alt='&amp;KR1066' title='KR1066' src='https://raw.githubusercontent.com/kanripo/KR-Gaiji/master/images/KR1066.png'/>　疏曰案其職凡祭祀共盛共</span><br/>
<span class='tline' id='l326' data-llen='6545:6568'>　王及后六食賓客共簠簋不在天官而在此者以其</span><br/>
<span class='tline' id='l327' data-llen='6568:6583'>　因舂人又因地道之成故在此</span><br/>
<span class='tline' id='l328' data-llen='6583:6600'>○槀人奄八人女槀毎奄二人奚五人</span><br/>
<span class='tline' id='l329' data-llen='6600:6623'>　註曰鄭司農云槀讀為犒師之犒主冗食者故謂之</span><br/>
<span class='tline' id='l330' data-llen='6623:6646'>　犒　舂書中反抭音由饎音熾槀註音犒同苦報反</span><br/>
<span class='tline' id='l331' data-llen='6646:6673'><a onclick="displayPageImage('KR1d0019', 'WYG', '006-19a' );" name="006-19a" class="pb">[006-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6673:6694'>　抒時女反<img height='20' width='20' alt='&amp;KR1066' title='KR1066' src='https://raw.githubusercontent.com/kanripo/KR-Gaiji/master/images/KR1066.png'/>饎同爨七亂反</span><br/>
<span class='tline' id='l333' data-llen='6694:6697'>　</span><br/>
<span class='tline' id='l334' data-llen='6697:6700'>　</span><br/>
<span class='tline' id='l335' data-llen='6700:6703'>　</span><br/>
<span class='tline' id='l336' data-llen='6703:6706'>　</span><br/>
<span class='tline' id='l337' data-llen='6706:6709'>　</span><br/>
<span class='tline' id='l338' data-llen='6709:6712'>　</span><br/>
<span class='tline' id='l339' data-llen='6712:6715'>　</span><br/>
<span class='tline' id='l340' data-llen='6715:6742'><a onclick="displayPageImage('KR1d0019', 'WYG', '006-19b' );" name="006-19b" class="pb">[006-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6742:6745'>　</span><br/>
<span class='tline' id='l342' data-llen='6745:6748'>　</span><br/>
<span class='tline' id='l343' data-llen='6748:6751'>　</span><br/>
<span class='tline' id='l344' data-llen='6751:6754'>　</span><br/>
<span class='tline' id='l345' data-llen='6754:6757'>　</span><br/>
<span class='tline' id='l346' data-llen='6757:6760'>　</span><br/>
<span class='tline' id='l347' data-llen='6760:6763'>　</span><br/>
<span class='tline' id='l348' data-llen='6763:6772'>　周禮述註卷六</span><br/>
</p>
<p><br/>
</p>
  </div>
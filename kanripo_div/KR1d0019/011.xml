<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1d0019', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　周禮述註卷十一</span><br/>
<span class='tline' id='l10' data-llen='200:221'>　　　　　　　　　　　　　安溪李光坡撰</span><br/>
<span class='tline' id='l11' data-llen='221:231'>　　春官宗伯第三</span><br/>
<span class='tline' id='l12' data-llen='231:254'>　　　坡聞之兄曰春者其氣則天地温厚之氣其時</span><br/>
<span class='tline' id='l13' data-llen='254:277'>　　　則陰陽適均之時中和之極也宗伯掌禮以敎</span><br/>
<span class='tline' id='l14' data-llen='277:300'>　　　民中掌樂以敎民和故曰春官宗伯者鄭目録</span><br/>
<span class='tline' id='l15' data-llen='300:323'>　　　云宗尊也伯長也不言司者典禮以事神為上</span><br/>
<span class='tline' id='l16' data-llen='323:349'><a onclick="displayPageImage('KR1d0019', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='349:372'>　　　鬼神示人之所尊不敢主之故也　長丁丈反</span><br/>
<span class='tline' id='l18' data-llen='372:395'>惟王建國辨方正位體國經野設官分職以為民極乃</span><br/>
<span class='tline' id='l19' data-llen='395:416'>立春官宗伯使帥其屬而掌邦禮以佐王和邦國</span><br/>
<span class='tline' id='l20' data-llen='416:439'>　註曰禮謂曲禮五吉凶賓軍嘉其别三十有六鄭司</span><br/>
<span class='tline' id='l21' data-llen='439:462'>　農云宗伯主禮之官故書堯典曰帝曰咨四岳有能</span><br/>
<span class='tline' id='l22' data-llen='462:485'>　典朕三禮僉曰伯夷帝曰俞咨伯汝作秩宗宗官又</span><br/>
<span class='tline' id='l23' data-llen='485:508'>　主鬼神故國語曰使名姓之後能知四時之生犧牲</span><br/>
<span class='tline' id='l24' data-llen='508:531'>　之物玉帛之類采服之宜彝器之量次主之度屏攝</span><br/>
<span class='tline' id='l25' data-llen='531:557'><a onclick="displayPageImage('KR1d0019', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='557:580'>　之位壇場之所上下之神祗氏姓之所出而率舊典</span><br/>
<span class='tline' id='l27' data-llen='580:604'>　者為之宗春秋禘于太廟躋僖公而𫝊曰夏父弗忌</span><br/>
<span class='tline' id='l28' data-llen='604:627'>　為宗人又曰使宗人釁夏獻其禮禮特牲曰宗人升</span><br/>
<span class='tline' id='l29' data-llen='627:650'>　自西階視壺濯及豆籩然則唐虞歴三代以宗官典</span><br/>
<span class='tline' id='l30' data-llen='650:673'>　國之禮與其祭祀漢之大常是也　徐氏曰樂主和</span><br/>
<span class='tline' id='l31' data-llen='673:696'>　同禮主簡别曰和者禮之用和為貴也一失其禮則</span><br/>
<span class='tline' id='l32' data-llen='696:719'>　瀆神悖人上下皆失其分安得而和成周合禮樂于</span><br/>
<span class='tline' id='l33' data-llen='719:740'>　一官和盖<img height='20' width='20' alt='&amp;KR0694' title='KR0694' src='https://raw.githubusercontent.com/kanripo/KR-Gaiji/master/images/KR0694.png'/>禮樂于其間矣</span><br/>
<span class='tline' id='l34' data-llen='740:766'><a onclick="displayPageImage('KR1d0019', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='766:789'>禮官之屬大宗伯卿一人小宗伯中大夫二人肆師下</span><br/>
<span class='tline' id='l36' data-llen='789:812'>大夫四人上士八人中士十有六人旅下士三十有二</span><br/>
<span class='tline' id='l37' data-llen='812:834'>人府六人史十有二人胥十有二人徒百有二十人</span><br/>
<span class='tline' id='l38' data-llen='834:857'>　註曰肆猶陳也肆師佐宗伯陳列祭祀之位及牲器</span><br/>
<span class='tline' id='l39' data-llen='857:862'>　粢盛</span><br/>
<span class='tline' id='l40' data-llen='862:879'>鬱人下士二人府二人史一人徒八人</span><br/>
<span class='tline' id='l41' data-llen='879:902'>　註曰鬱鬱金香草宜以和鬯　疏曰鬱人為首者祭</span><br/>
<span class='tline' id='l42' data-llen='902:925'>　祀宗廟先灌灌用鬱　王龜齡曰有秬鬯有鬱鬯鬱</span><br/>
<span class='tline' id='l43' data-llen='925:951'><a onclick="displayPageImage('KR1d0019', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='951:974'>　鬯用之于宗廟秬鬯用之於天地社稷等祀表記曰</span><br/>
<span class='tline' id='l45' data-llen='974:997'>　親耕粢盛秬鬯以事上帝是祭天不用祼然亦用秬</span><br/>
<span class='tline' id='l46' data-llen='997:1020'>　鬯鬯人社祭等事亦用秬鬯但鬱鬯求諸陰用之於</span><br/>
<span class='tline' id='l47' data-llen='1020:1025'>　宗廟</span><br/>
<span class='tline' id='l48' data-llen='1025:1043'>○鬯人下士二人府一人史一人徒八人</span><br/>
<span class='tline' id='l49' data-llen='1043:1066'>　註曰鬯釀秬為酒芬香條暢於上下也秬如黒黍一</span><br/>
<span class='tline' id='l50' data-llen='1066:1076'>　稃二米　稃音孚</span><br/>
<span class='tline' id='l51' data-llen='1076:1090'>雞人下士一人史一人徒四人</span><br/>
<span class='tline' id='l52' data-llen='1090:1116'><a onclick="displayPageImage('KR1d0019', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1116:1138'>司尊彝下士二人府四人史二人胥二人徒二十人</span><br/>
<span class='tline' id='l54' data-llen='1138:1160'>　註曰彝亦尊也鬱鬯曰彝彝灋也言為尊之灋也</span><br/>
<span class='tline' id='l55' data-llen='1160:1178'>司几筵下士二人府二人史一人徒八人</span><br/>
<span class='tline' id='l56' data-llen='1178:1201'>　註曰筵亦席也鋪陳曰筵藉之曰席然其言之筵席</span><br/>
<span class='tline' id='l57' data-llen='1201:1218'>　通矣　疏曰在此者凡祭祀先設席</span><br/>
<span class='tline' id='l58' data-llen='1218:1241'>天府上士一人中士二人府四人史二人胥二人徒二</span><br/>
<span class='tline' id='l59' data-llen='1241:1245'>十人</span><br/>
<span class='tline' id='l60' data-llen='1245:1268'>　註曰府物所藏言天者尊此所藏若天物然　王龜</span><br/>
<span class='tline' id='l61' data-llen='1268:1294'><a onclick="displayPageImage('KR1d0019', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1294:1317'>　齡曰天府所藏國之寶器也然豈止於玉哉官府鄉</span><br/>
<span class='tline' id='l63' data-llen='1317:1340'>　州都鄙之治中民數榖數賢能之書皆國之寶是知</span><br/>
<span class='tline' id='l64' data-llen='1340:1363'>　先王以政事為寶以人民為寶以民食為寶以賢能</span><br/>
<span class='tline' id='l65' data-llen='1363:1375'>　為寶非特寶珠玉而已</span><br/>
<span class='tline' id='l66' data-llen='1375:1396'>○典瑞中士二人府二人史二人胥一人徒十人</span><br/>
<span class='tline' id='l67' data-llen='1396:1419'>　註曰瑞節信也典瑞若今符璽郎　疏曰在此者玉</span><br/>
<span class='tline' id='l68' data-llen='1419:1442'>　瑞祭時所執玉器所以禮神雖有餘事以事神為主</span><br/>
<span class='tline' id='l69' data-llen='1442:1449'>　在此宜也</span><br/>
<span class='tline' id='l70' data-llen='1449:1475'><a onclick="displayPageImage('KR1d0019', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1475:1495'>典命中士二人府二人史二人胥一人徒十人</span><br/>
<span class='tline' id='l72' data-llen='1495:1518'>　註曰命謂王遷秩羣臣之書　疏曰凡官之所屬義</span><br/>
<span class='tline' id='l73' data-llen='1518:1541'>　有多種以宗伯主禮及祭祀之事故凡是祭祀及禮</span><br/>
<span class='tline' id='l74' data-llen='1541:1564'>　事皆屬焉此典命遷秩羣臣亦是禮事又爵命屬陽</span><br/>
<span class='tline' id='l75' data-llen='1564:1588'>　故禮記云古者於禘也𤼵爵賜服賞以春夏不於夏</span><br/>
<span class='tline' id='l76' data-llen='1588:1602'>　官者貴始故於春見之在此</span><br/>
<span class='tline' id='l77' data-llen='1602:1623'>○司服中士二人府二人史一人胥一人徒十人</span><br/>
<span class='tline' id='l78' data-llen='1623:1646'>　疏曰公羊傳云命者何加我服也再命巳上得命即</span><br/>
<span class='tline' id='l79' data-llen='1646:1672'><a onclick="displayPageImage('KR1d0019', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1672:1688'>　得服故司服列職於典命之下也</span><br/>
<span class='tline' id='l81' data-llen='1688:1711'>典祀中士二人下士四人府二人史二人胥四人徒四</span><br/>
<span class='tline' id='l82' data-llen='1711:1715'>十人</span><br/>
<span class='tline' id='l83' data-llen='1715:1732'>○守祧奄八人女祧每廟二人奚四人</span><br/>
<span class='tline' id='l84' data-llen='1732:1755'>　註曰逺廟曰祧周為文王武王廟遷主藏焉奄如今</span><br/>
<span class='tline' id='l85' data-llen='1755:1778'>　之宦者女祧女奴有才知者天子七廟三昭三穆奚</span><br/>
<span class='tline' id='l86' data-llen='1778:1801'>　女奴也　疏曰奄八人者以其與女祧及奚婦人同</span><br/>
<span class='tline' id='l87' data-llen='1801:1824'>　處故須奄人通姜嫄為八廟廟一人故八人也　坡</span><br/>
<span class='tline' id='l88' data-llen='1824:1850'><a onclick="displayPageImage('KR1d0019', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1850:1873'>　謂廟祧之辨鄭氏王氏各師其說詳在禮記王制天</span><br/>
<span class='tline' id='l90' data-llen='1873:1895'>　子七廟孔疏下今不具列也　祧他堯反知音智</span><br/>
<span class='tline' id='l91' data-llen='1895:1918'>世婦每宫卿二人下大夫四人中士八人女府二人女</span><br/>
<span class='tline' id='l92' data-llen='1918:1928'>史二人奚十有六人</span><br/>
<span class='tline' id='l93' data-llen='1928:1951'>　註曰世婦后宫官也王后六宫漢始大長秋詹事中</span><br/>
<span class='tline' id='l94' data-llen='1951:1973'>　少府大僕亦用士八人女府女史女奴有才智者</span><br/>
<span class='tline' id='l95' data-llen='1973:1996'>　坡謂婦者婦人之稱非所以名男子之官又如小宰</span><br/>
<span class='tline' id='l96' data-llen='1996:2019'>　内宰雖掌宫政皆無女府女史之等則是官非丈夫</span><br/>
<span class='tline' id='l97' data-llen='2019:2045'><a onclick="displayPageImage('KR1d0019', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2045:2068'>　也攷之於經與女子共事者惟奄耳是以賈馬皆云</span><br/>
<span class='tline' id='l99' data-llen='2068:2091'>　奄卿然天官内小臣上士是奄為之者則曰奄上士</span><br/>
<span class='tline' id='l100' data-llen='2091:2114'>　卿大夫重官也必不使奄設或用之更宜著奄名此</span><br/>
<span class='tline' id='l101' data-llen='2114:2137'>　決非奄也或以女人為之則天官女祝女史皆著女</span><br/>
<span class='tline' id='l102' data-llen='2137:2160'>　名何此不言乎且女子而與男官同卿大夫之號尤</span><br/>
<span class='tline' id='l103' data-llen='2160:2175'>　非所宜則非女士也似當闕疑</span><br/>
<span class='tline' id='l104' data-llen='2175:2187'>○内宗凡内女之有爵者</span><br/>
<span class='tline' id='l105' data-llen='2187:2210'>　註曰内女王同姓之女謂之内宗有爵其嫁於大夫</span><br/>
<span class='tline' id='l106' data-llen='2210:2236'><a onclick="displayPageImage('KR1d0019', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2236:2248'>　及士者凡無常數之言</span><br/>
<span class='tline' id='l108' data-llen='2248:2260'>○外宗凡外女之有爵者</span><br/>
<span class='tline' id='l109' data-llen='2260:2278'>　註曰外女王諸姑姊妹之女謂之外宗</span><br/>
<span class='tline' id='l110' data-llen='2278:2301'>冢人下大夫二人中士四人府二人史四人胥十有二</span><br/>
<span class='tline' id='l111' data-llen='2301:2310'>人徒百有二十人</span><br/>
<span class='tline' id='l112' data-llen='2310:2326'>　註曰冢封土為邱壠象冢而為之</span><br/>
<span class='tline' id='l113' data-llen='2326:2349'>○墓大夫下大夫二人中士八人府二人史四人胥二</span><br/>
<span class='tline' id='l114' data-llen='2349:2357'>十人徒二百人</span><br/>
<span class='tline' id='l115' data-llen='2357:2383'><a onclick="displayPageImage('KR1d0019', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2383:2400'>　註曰墓冢塋之地孝子所思慕之處</span><br/>
<span class='tline' id='l117' data-llen='2400:2423'>職喪上士二人中士四人下士八人府二人史四人胥</span><br/>
<span class='tline' id='l118' data-llen='2423:2431'>四人徒四十人</span><br/>
<span class='tline' id='l119' data-llen='2431:2439'>　註曰職主也</span><br/>
<span class='tline' id='l120' data-llen='2439:2462'>大司樂中大夫二人樂師下大夫四人上士八人下士</span><br/>
<span class='tline' id='l121' data-llen='2462:2481'>十有六人府四人史八人胥八人徒八十人</span><br/>
<span class='tline' id='l122' data-llen='2481:2504'>　註曰大司樂樂官之長　疏曰在此者宗伯主禮禮</span><br/>
<span class='tline' id='l123' data-llen='2504:2516'>　樂相將是故列職於此</span><br/>
<span class='tline' id='l124' data-llen='2516:2542'><a onclick="displayPageImage('KR1d0019', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2542:2565'>○大胥中士四人小胥下士八人府二人史四人徒四</span><br/>
<span class='tline' id='l126' data-llen='2565:2569'>十人</span><br/>
<span class='tline' id='l127' data-llen='2569:2592'>　註曰胥有才知之稱禮記文王世子曰小樂正學干</span><br/>
<span class='tline' id='l128' data-llen='2592:2599'>　大胥佐之</span><br/>
<span class='tline' id='l129' data-llen='2599:2622'>○大師下大夫二人小師上士四人瞽矇上瞽四十人</span><br/>
<span class='tline' id='l130' data-llen='2622:2645'>中瞽百人下瞽百有六十人眂瞭三百人府四人史八</span><br/>
<span class='tline' id='l131' data-llen='2645:2659'>人胥十有二人徒百有二十人</span><br/>
<span class='tline' id='l132' data-llen='2659:2682'>　註曰凡樂之歌必使瞽矇為焉命其賢知者以為大</span><br/>
<span class='tline' id='l133' data-llen='2682:2708'><a onclick="displayPageImage('KR1d0019', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2708:2731'>　師小師晉杜蒯云曠也大師也眂讀為虎眂之眂瞭</span><br/>
<span class='tline' id='l135' data-llen='2731:2754'>　目明者鄭司農云無目眹謂之瞽有目眹而無見謂</span><br/>
<span class='tline' id='l136' data-llen='2754:2767'>　之矇有目無眸子謂之瞍</span><br/>
<span class='tline' id='l137' data-llen='2767:2789'>○典同中士二人府一人史一人胥二人徒二十人</span><br/>
<span class='tline' id='l138' data-llen='2789:2812'>　註曰同陰律也不以陽律名官者因其先言耳大師</span><br/>
<span class='tline' id='l139' data-llen='2812:2835'>　職曰執同律以聽軍聲　薛平仲曰自太師至眂瞭</span><br/>
<span class='tline' id='l140' data-llen='2835:2858'>　既以掌奏歌之節則夫因其聲之所合達其聲之所</span><br/>
<span class='tline' id='l141' data-llen='2858:2881'>　寓度數齊量要必有托而可考此典同已下之官所</span><br/>
<span class='tline' id='l142' data-llen='2881:2907'><a onclick="displayPageImage('KR1d0019', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2907:2914'>　以繼此也</span><br/>
<span class='tline' id='l144' data-llen='2914:2937'>○磬師中士四人下士八人府四人史二人胥四人徒</span><br/>
<span class='tline' id='l145' data-llen='2937:2942'>四十人</span><br/>
<span class='tline' id='l146' data-llen='2942:2965'>○鐘師中士四人下士八人府二人史二人胥六人徒</span><br/>
<span class='tline' id='l147' data-llen='2965:2970'>六十人</span><br/>
<span class='tline' id='l148' data-llen='2970:2993'>○笙師中士二人下士四人府二人史二人胥一人徒</span><br/>
<span class='tline' id='l149' data-llen='2993:2998'>　十人</span><br/>
<span class='tline' id='l150' data-llen='2998:3021'>○鏄師中士二人下士四人府二人史二人胥二人徒</span><br/>
<span class='tline' id='l151' data-llen='3021:3047'><a onclick="displayPageImage('KR1d0019', 'WYG', '011-9a' );" name="011-9a" class="pb">[011-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3047:3052'>二十人</span><br/>
<span class='tline' id='l153' data-llen='3052:3075'>　註曰鏄如鐘而大　坡謂此下脱司徒鼓人舞師二</span><br/>
<span class='tline' id='l154' data-llen='3075:3079'>　職</span><br/>
<span class='tline' id='l155' data-llen='3079:3102'>○韎師下士二人府一人史一人舞者十有六人徒四</span><br/>
<span class='tline' id='l156' data-llen='3102:3106'>十人</span><br/>
<span class='tline' id='l157' data-llen='3106:3131'>　註曰鄭司農說以明堂位曰韎東夷之樂𤣥謂讀如韎</span><br/>
<span class='tline' id='l158' data-llen='3131:3154'>　韐之韎　薛平仲曰自司樂之掌樂事大師之敎樂</span><br/>
<span class='tline' id='l159' data-llen='3154:3177'>　事典同之為樂器雅樂備矣納蠻夷之樂於祭祀燕</span><br/>
<span class='tline' id='l160' data-llen='3177:3203'><a onclick="displayPageImage('KR1d0019', 'WYG', '011-9b' );" name="011-9b" class="pb">[011-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3203:3226'>　享之用豈非悦逺人之極功乎　鄭剛中曰作四夷</span><br/>
<span class='tline' id='l162' data-llen='3226:3249'>　之樂當從其國不變其俗故韎師所服者赤韋示不</span><br/>
<span class='tline' id='l163' data-llen='3249:3272'>　變其所服旄人所執者牛尾示不變其所執也鞮鞻</span><br/>
<span class='tline' id='l164' data-llen='3272:3287'>　氏所履者革屨示不變其所履</span><br/>
<span class='tline' id='l165' data-llen='3287:3310'>○旄人下士四人舞者衆寡無數府二人史二人胥二</span><br/>
<span class='tline' id='l166' data-llen='3310:3317'>人徒二十人</span><br/>
<span class='tline' id='l167' data-llen='3317:3333'>　註曰旄旄牛尾舞者所持以指麾</span><br/>
<span class='tline' id='l168' data-llen='3333:3355'>　籥師中士四人府二人史二人胥二人徒二十人</span><br/>
<span class='tline' id='l169' data-llen='3355:3382'><a onclick="displayPageImage('KR1d0019', 'WYG', '011-10a' );" name="011-10a" class="pb">[011-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3382:3405'>　註曰籥舞者所吹春秋宣八年壬午猶繹萬入去籥</span><br/>
<span class='tline' id='l171' data-llen='3405:3429'>　𫝊曰去其有聲者廢其無聲者詩云左手執籥右手</span><br/>
<span class='tline' id='l172' data-llen='3429:3434'>　秉翟</span><br/>
<span class='tline' id='l173' data-llen='3434:3457'>○籥章中士二人下士四人府一人史一人胥二人徒</span><br/>
<span class='tline' id='l174' data-llen='3457:3462'>二十人</span><br/>
<span class='tline' id='l175' data-llen='3462:3475'>　註曰籥章吹籥以為詩章</span><br/>
<span class='tline' id='l176' data-llen='3475:3498'>○鞮鞻氏下士四人府一人史一人胥二人徒二十人</span><br/>
<span class='tline' id='l177' data-llen='3498:3521'>　註曰鞻讀如屨也鞮屨四夷舞者所屝也今時倡蹋</span><br/>
<span class='tline' id='l178' data-llen='3521:3548'><a onclick="displayPageImage('KR1d0019', 'WYG', '011-10b' );" name="011-10b" class="pb">[011-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3548:3558'>　鼓沓行者自有屝</span><br/>
<span class='tline' id='l180' data-llen='3558:3581'>○典庸器下士四人府四人史二人胥八人徒八十人</span><br/>
<span class='tline' id='l181' data-llen='3581:3604'>　註曰庸功也鄭司農云庸器有功者鑄器銘其功春</span><br/>
<span class='tline' id='l182' data-llen='3604:3625'>　秋傳曰以所得於齊之兵作林鐘而銘魯功焉</span><br/>
<span class='tline' id='l183' data-llen='3625:3644'>○司干下士二人府二人史二人徒二十人</span><br/>
<span class='tline' id='l184' data-llen='3644:3667'>　註曰干舞者所持謂楯也春秋傳曰萬者何干舞也</span><br/>
<span class='tline' id='l185' data-llen='3667:3690'>　　坡伯兄曰右自大司樂以下為官二十自大司樂</span><br/>
<span class='tline' id='l186' data-llen='3690:3713'>　至小胥皆以敎國子為職而掌樂之政令焉自大師</span><br/>
<span class='tline' id='l187' data-llen='3713:3740'><a onclick="displayPageImage('KR1d0019', 'WYG', '011-11a' );" name="011-11a" class="pb">[011-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3740:3763'>　至眂瞭則専乎聲歌樂器之事故次之典同本律吕</span><br/>
<span class='tline' id='l189' data-llen='3763:3786'>　審聲音以造樂器故又次之磬師鐘師笙師鏄師其</span><br/>
<span class='tline' id='l190' data-llen='3786:3809'>　所掌之樂器盖大師以下所未備故又次之有聲歌</span><br/>
<span class='tline' id='l191' data-llen='3809:3832'>　必有舞籥師敎舞故又次之籥章韎師旄人鞮鞻氏</span><br/>
<span class='tline' id='l192' data-llen='3832:3855'>　或前世之音或列國四夷之樂王者盖常肄而時用</span><br/>
<span class='tline' id='l193' data-llen='3855:3878'>　焉故又次之典庸器聲器也司干舞器也皆藏器以</span><br/>
<span class='tline' id='l194' data-llen='3878:3901'>　待事而已故又次之然則三代樂官於是為著雖節</span><br/>
<span class='tline' id='l195' data-llen='3901:3924'>　目不能具備其大要可知也夫其用至於無所不周</span><br/>
<span class='tline' id='l196' data-llen='3924:3951'><a onclick="displayPageImage('KR1d0019', 'WYG', '011-11b' );" name="011-11b" class="pb">[011-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3951:3974'>　其效至於無所不格然乃國之所以敎師弟子之所</span><br/>
<span class='tline' id='l198' data-llen='3974:3997'>　以講古人之於樂何如哉後世樂云樂云其亦未攷</span><br/>
<span class='tline' id='l199' data-llen='3997:4020'>　諸此矣　眂音視鎛音博韎音妺鞮丁兮反鞻九具</span><br/>
<span class='tline' id='l200' data-llen='4020:4043'>　反知音智眹直忍反韐音閤屝房味反蹋徒臘反楯</span><br/>
<span class='tline' id='l201' data-llen='4043:4049'>　食允反</span><br/>
<span class='tline' id='l202' data-llen='4049:4072'>大卜下大夫二人卜師上士四人卜人中士八人下士</span><br/>
<span class='tline' id='l203' data-llen='4072:4091'>十有六人府二人史二人胥四人徒四十人</span><br/>
<span class='tline' id='l204' data-llen='4091:4114'>　註曰問龜曰卜大卜卜筮官之長　薛平仲曰禮運</span><br/>
<span class='tline' id='l205' data-llen='4114:4141'><a onclick="displayPageImage('KR1d0019', 'WYG', '011-12a' );" name="011-12a" class="pb">[011-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4141:4164'>　曰宗祝在廟三公在朝三老在學王前巫而後史卜</span><br/>
<span class='tline' id='l207' data-llen='4164:4187'>　簭瞽侑皆在左右極至於禮行於五祀而正灋則焉</span><br/>
<span class='tline' id='l208' data-llen='4187:4210'>　然則王之所以賴於左右前後者其關於禮樂甚大</span><br/>
<span class='tline' id='l209' data-llen='4210:4226'>　也卜祝巫史不列於此當何屬哉</span><br/>
<span class='tline' id='l210' data-llen='4226:4249'>○龜人中士二人府二人史二人工四人胥四人徒四</span><br/>
<span class='tline' id='l211' data-llen='4249:4253'>十人</span><br/>
<span class='tline' id='l212' data-llen='4253:4263'>　註曰工取龜攻龜</span><br/>
<span class='tline' id='l213' data-llen='4263:4278'>○菙氏下士二人史一人徒八人</span><br/>
<span class='tline' id='l214' data-llen='4278:4305'><a onclick="displayPageImage('KR1d0019', 'WYG', '011-12b' );" name="011-12b" class="pb">[011-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4305:4317'>　註曰燋焌用荆菙之類</span><br/>
<span class='tline' id='l216' data-llen='4317:4335'>○占人下士八人府一人史二人徒八人</span><br/>
<span class='tline' id='l217' data-llen='4335:4348'>　註曰占蓍龜之卦兆吉凶</span><br/>
<span class='tline' id='l218' data-llen='4348:4366'>○簭人中士二人府一人史二人徒四人</span><br/>
<span class='tline' id='l219' data-llen='4366:4378'>　註曰問蓍曰簭其占易</span><br/>
<span class='tline' id='l220' data-llen='4378:4393'>○占夢中士二人史二人徒四人</span><br/>
<span class='tline' id='l221' data-llen='4393:4408'>○眂祲中士二人史二人徒四人</span><br/>
<span class='tline' id='l222' data-llen='4408:4431'>　註曰祲陰陽氣相侵漸成祥者魯史梓慎云吾見赤</span><br/>
<span class='tline' id='l223' data-llen='4431:4458'><a onclick="displayPageImage('KR1d0019', 'WYG', '011-13a' );" name="011-13a" class="pb">[011-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4458:4483'>　黒之祲　菙時髓反簭筮同祲子鴆反燋哉灼反焌音俊</span><br/>
<span class='tline' id='l225' data-llen='4483:4506'>大祝下大夫二人上士四人小祝中士八人下士十有</span><br/>
<span class='tline' id='l226' data-llen='4506:4523'>六人府二人史四人胥四人徒四十人</span><br/>
<span class='tline' id='l227' data-llen='4523:4546'>　註曰大祝祝官之長　薜平仲曰卜也者先王所以</span><br/>
<span class='tline' id='l228' data-llen='4546:4569'>　求諸幽以決吾心之疑祝者先王所以告諸幽以薦</span><br/>
<span class='tline' id='l229' data-llen='4569:4585'>　吾心之信此敘官之相為先後歟</span><br/>
<span class='tline' id='l230' data-llen='4585:4608'>○喪祝上士二人中士四人下士八人府二人史二人</span><br/>
<span class='tline' id='l231' data-llen='4608:4617'>胥四人徒四十人</span><br/>
<span class='tline' id='l232' data-llen='4617:4644'><a onclick="displayPageImage('KR1d0019', 'WYG', '011-13b' );" name="011-13b" class="pb">[011-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4644:4662'>○甸祝下士二人府一人史一人徒四人</span><br/>
<span class='tline' id='l234' data-llen='4662:4676'>　註曰甸之言田也田狩之祝</span><br/>
<span class='tline' id='l235' data-llen='4676:4694'>○詛祝下士二人府一人史一人徒四人</span><br/>
<span class='tline' id='l236' data-llen='4694:4712'>　註曰詛謂祝之使沮敗也　詛側慮反</span><br/>
<span class='tline' id='l237' data-llen='4712:4732'>司巫中士二人府一人史一人胥一人徒十人</span><br/>
<span class='tline' id='l238' data-llen='4732:4755'>　註曰司巫巫官之長　鄭剛中曰巫與祝異祝則以</span><br/>
<span class='tline' id='l239' data-llen='4755:4778'>　辭告神巫則神所降古者民之精爽不攜貳者神明</span><br/>
<span class='tline' id='l240' data-llen='4778:4801'>　降之在男曰覡在女曰巫是故國家用之使制神之</span><br/>
<span class='tline' id='l241' data-llen='4801:4828'><a onclick="displayPageImage('KR1d0019', 'WYG', '011-14a' );" name="011-14a" class="pb">[011-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4828:4851'>　處位次主分而言之有覡巫之異合而言之皆謂之</span><br/>
<span class='tline' id='l243' data-llen='4851:4865'>　巫巫既多故立司巫以綂之</span><br/>
<span class='tline' id='l244' data-llen='4865:4888'>○男巫無數女巫無數其師中士四人府二人史四人</span><br/>
<span class='tline' id='l245' data-llen='4888:4897'>胥四人徒四十人</span><br/>
<span class='tline' id='l246' data-llen='4897:4916'>　註曰巫能制神之處位次主者　覡音檄</span><br/>
<span class='tline' id='l247' data-llen='4916:4939'>大史下大夫二人上士四人小史中士八人下士十有</span><br/>
<span class='tline' id='l248' data-llen='4939:4956'>六人府四人史八人胥四人徒四十人</span><br/>
<span class='tline' id='l249' data-llen='4956:4979'>　註曰大史史官之長　林氏椅曰巫史卜祝宜以鬼</span><br/>
<span class='tline' id='l250' data-llen='4979:5006'><a onclick="displayPageImage('KR1d0019', 'WYG', '011-14b' );" name="011-14b" class="pb">[011-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5006:5029'>　神為類彼六典八灋八則八枋皆治職事類也顧列</span><br/>
<span class='tline' id='l252' data-llen='5029:5052'>　于此者謂宗廟之典祏歟　王龜齡曰玉藻有左史</span><br/>
<span class='tline' id='l253' data-llen='5052:5075'>　書動右史書言以左傳攷之左史即大史右史即内</span><br/>
<span class='tline' id='l254' data-llen='5075:5098'>　史襄二十五年載大史書崔杼之事非書動乎僖二</span><br/>
<span class='tline' id='l255' data-llen='5098:5119'>　十八年載王命内史䇿命晉侯之事非書言乎</span><br/>
<span class='tline' id='l256' data-llen='5119:5142'>○馮相氏中士二人下士四人府二人史四人徒八人</span><br/>
<span class='tline' id='l257' data-llen='5142:5165'>　註曰馮乘也相視也世登髙臺以視天文之次序天</span><br/>
<span class='tline' id='l258' data-llen='5165:5188'>　文屬大史月令曰乃命大史守典奉灋司天日月星</span><br/>
<span class='tline' id='l259' data-llen='5188:5215'><a onclick="displayPageImage('KR1d0019', 'WYG', '011-15a' );" name="011-15a" class="pb">[011-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5215:5225'>　辰之行宿離不貸</span><br/>
<span class='tline' id='l261' data-llen='5225:5248'>○保章氏中士二人下士四人府二人史四人徒八人</span><br/>
<span class='tline' id='l262' data-llen='5248:5271'>　註曰保守也世守天文之變　馮音慿相息亮反祏</span><br/>
<span class='tline' id='l263' data-llen='5271:5276'>　音石</span><br/>
<span class='tline' id='l264' data-llen='5276:5299'>内史中大夫一人下大夫二人上士四人中士八人下</span><br/>
<span class='tline' id='l265' data-llen='5299:5319'>士十有六人府四人史八人胥四人徒四十人</span><br/>
<span class='tline' id='l266' data-llen='5319:5343'>　孫偉夫曰史官𨽻之宗伯以宗廟典籍具存非博古</span><br/>
<span class='tline' id='l267' data-llen='5343:5356'>　通今之士不能勝其任也</span><br/>
<span class='tline' id='l268' data-llen='5356:5383'><a onclick="displayPageImage('KR1d0019', 'WYG', '011-15b' );" name="011-15b" class="pb">[011-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5383:5406'>○外史上士四人中士八人下士十有六人胥二人徒</span><br/>
<span class='tline' id='l270' data-llen='5406:5411'>二十人</span><br/>
<span class='tline' id='l271' data-llen='5411:5434'>○御史中士八人下士十有六人其史百有二十人府</span><br/>
<span class='tline' id='l272' data-llen='5434:5445'>四人胥四人徒四十人</span><br/>
<span class='tline' id='l273' data-llen='5445:5468'>　註曰御猶侍也進也其史百有二十人以掌贊書人</span><br/>
<span class='tline' id='l274' data-llen='5468:5474'>　多故也</span><br/>
<span class='tline' id='l275' data-llen='5474:5497'>巾車下大夫二人上士四人中士八人下士十有六人</span><br/>
<span class='tline' id='l276' data-llen='5497:5515'>府四人史八人工百人胥五人徒五十人</span><br/>
<span class='tline' id='l277' data-llen='5515:5542'><a onclick="displayPageImage('KR1d0019', 'WYG', '011-16a' );" name="011-16a" class="pb">[011-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5542:5565'>　註曰巾猶衣也巾車車官之長　薛平仲曰巾車一</span><br/>
<span class='tline' id='l279' data-llen='5565:5588'>　屬列於史官之後盖器之藏禮莫大於車周人所上</span><br/>
<span class='tline' id='l280' data-llen='5588:5596'>　者莫先於車</span><br/>
<span class='tline' id='l281' data-llen='5596:5619'>○典路中士二人下士四人府二人史二人胥二人徒</span><br/>
<span class='tline' id='l282' data-llen='5619:5624'>二十人</span><br/>
<span class='tline' id='l283' data-llen='5624:5635'>　註曰路王之所乘車</span><br/>
<span class='tline' id='l284' data-llen='5635:5658'>○車僕中士二人下士四人府二人史二人胥二人徒</span><br/>
<span class='tline' id='l285' data-llen='5658:5663'>二十人</span><br/>
<span class='tline' id='l286' data-llen='5663:5690'><a onclick="displayPageImage('KR1d0019', 'WYG', '011-16b' );" name="011-16b" class="pb">[011-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5690:5713'>○司常中士二人下士四人府二人史二人胥四人徒</span><br/>
<span class='tline' id='l288' data-llen='5713:5718'>四十人</span><br/>
<span class='tline' id='l289' data-llen='5718:5729'>　註曰司常主王旌旗</span><br/>
<span class='tline' id='l290' data-llen='5729:5752'>都宗人上士二人中士四人府二人史四人胥四人徒</span><br/>
<span class='tline' id='l291' data-llen='5752:5757'>四十人</span><br/>
<span class='tline' id='l292' data-llen='5757:5775'>　註曰都謂王子弟所封及公卿所食邑</span><br/>
<span class='tline' id='l293' data-llen='5775:5787'>○家宗人如都宗人之數</span><br/>
<span class='tline' id='l294' data-llen='5787:5800'>　註曰家謂大夫所食采邑</span><br/>
<span class='tline' id='l295' data-llen='5800:5827'><a onclick="displayPageImage('KR1d0019', 'WYG', '011-17a' );" name="011-17a" class="pb">[011-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5827:5845'>凡以神士者無數以其藝為之貴賤之等</span><br/>
<span class='tline' id='l297' data-llen='5845:5868'>　註曰以神士者男巫之俊有學問才知者藝謂禮樂</span><br/>
<span class='tline' id='l298' data-llen='5868:5891'>　射御書數高者為上士次之為中士又次之為下士</span><br/>
<span class='tline' id='l299' data-llen='5891:5911'>　疏曰在都家之下者欲見都家神亦處置之</span><br/>
<span class='tline' id='l300' data-llen='5911:5914'>　</span><br/>
<span class='tline' id='l301' data-llen='5914:5917'>　</span><br/>
<span class='tline' id='l302' data-llen='5917:5920'>　</span><br/>
<span class='tline' id='l303' data-llen='5920:5923'>　</span><br/>
<span class='tline' id='l304' data-llen='5923:5950'><a onclick="displayPageImage('KR1d0019', 'WYG', '011-17b' );" name="011-17b" class="pb">[011-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5950:5953'>　</span><br/>
<span class='tline' id='l306' data-llen='5953:5956'>　</span><br/>
<span class='tline' id='l307' data-llen='5956:5959'>　</span><br/>
<span class='tline' id='l308' data-llen='5959:5962'>　</span><br/>
<span class='tline' id='l309' data-llen='5962:5965'>　</span><br/>
<span class='tline' id='l310' data-llen='5965:5968'>　</span><br/>
<span class='tline' id='l311' data-llen='5968:5971'>　</span><br/>
<span class='tline' id='l312' data-llen='5971:5981'>　周禮述註卷十一</span><br/>
</p>
<p><br/>
</p>
  </div>
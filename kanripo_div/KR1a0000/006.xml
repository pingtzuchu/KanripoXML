<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0002', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:199'>　子夏易𫝊卷六</span>
<span class='tline' id='l10' data-llen='199:205'>　　周易</span>
<span class='tline' id='l11' data-llen='205:216'>　　　下經豐傳第六</span>
<span class='tline' id='l12' data-llen='216:226'>䷶<span class='krp-note'>離下/震上</span></span>
<span class='tline' id='l13' data-llen='226:249'>豐亨王假之勿憂宜日中彖曰豐大也明以動故豐王</span>
<span class='tline' id='l14' data-llen='249:272'>假之尚大也勿憂宜日中宜照天下也日中則昃月盈</span>
<span class='tline' id='l15' data-llen='272:294'>則食天地盈虚與時消息而况於人乎况於鬼神乎</span>
<span class='tline' id='l16' data-llen='294:320'><a onclick="displayPageImage('KR1a0002', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='320:343'>　夫明者内含其照也動而施之乃豐也明以時動物</span>
<span class='tline' id='l18' data-llen='343:366'>　伸其直得盡其大生長之而遂成也期盛之矣豐之</span>
<span class='tline' id='l19' data-llen='366:389'>　道者也唯尚大而當之故王能極之也不失天下之</span>
<span class='tline' id='l20' data-llen='389:412'>　情則勿憂而旣治矣日之明盛於中也王宜照於天</span>
<span class='tline' id='l21' data-llen='412:435'>　下也則無微而不大也過於中則憂大斯盈盈斯缺</span>
<span class='tline' id='l22' data-llen='435:451'>　矣大之道也蓋聖人戒乎其大也</span>
<span class='tline' id='l23' data-llen='451:467'>象曰雷電皆至豐君子以折獄致刑</span>
<span class='tline' id='l24' data-llen='467:490'>　雷電皆發天下文明盛大之時明刑以肅民也君子</span>
<span class='tline' id='l25' data-llen='490:516'><a onclick="displayPageImage('KR1a0002', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='516:539'>　無所隱避明以折獄而至用刑可以勿憂當日中之</span>
<span class='tline' id='l27' data-llen='539:544'>　宜也</span>
<span class='tline' id='l28' data-llen='544:567'>初九遇其配主雖旬无咎往有尚象曰雖旬无咎過旬</span>
<span class='tline' id='l29' data-llen='567:571'>災也</span>
<span class='tline' id='l30' data-llen='571:594'>　豐尚大也唯其大者至之以陽遇四務同而相配彼</span>
<span class='tline' id='l31' data-llen='594:617'>　俟之為巳主相須而待也明方動進而速有功也遲</span>
<span class='tline' id='l32' data-llen='617:631'>　而過旬失其動也災之道也</span>
<span class='tline' id='l33' data-llen='631:654'>六二豐其蔀日中見斗往得疑疾有孚發若吉象曰有</span>
<span class='tline' id='l34' data-llen='654:680'><a onclick="displayPageImage('KR1a0002', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='680:690'>孚發若信以發志也</span>
<span class='tline' id='l36' data-llen='690:713'>　柔之為道靜退者也又以居内不能大其上也是障</span>
<span class='tline' id='l37' data-llen='713:736'>　其光而暗其明也往之為王雖尊而隂也蓋相發則</span>
<span class='tline' id='l38' data-llen='736:759'>　覆疑矣且履正不邪中考自信於心明生於内而悟</span>
<span class='tline' id='l39' data-llen='759:779'>　其違時之失修改其道無執其故得其吉也</span>
<span class='tline' id='l40' data-llen='779:802'>九三豐其沛日中見沬折其右肱无咎象曰豐其沛不</span>
<span class='tline' id='l41' data-llen='802:817'>可大事也折其右肱終不可用也</span>
<span class='tline' id='l42' data-llen='817:840'>　居於下體之上而上應焉自以為有其位而應其德</span>
<span class='tline' id='l43' data-llen='840:866'><a onclick="displayPageImage('KR1a0002', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='866:889'>　也貴賤之等則三曷足以為德乎豐沛以為光應幽</span>
<span class='tline' id='l45' data-llen='889:912'>　隂以為德豈可大事乎力小任重者右肱斯折也右</span>
<span class='tline' id='l46' data-llen='912:932'>　肱斯折不可用也自致廢矣誰復加於咎乎</span>
<span class='tline' id='l47' data-llen='932:955'>九四豐其蔀日中見斗遇其夷主吉象曰豐其蔀位不</span>
<span class='tline' id='l48' data-llen='955:974'>當也日中見斗幽不明也遇其夷主吉行也</span>
<span class='tline' id='l49' data-llen='974:998'>　陽以守卑而不能𢎞其大以當於時也是幽其明而</span>
<span class='tline' id='l50' data-llen='998:1021'>　暝其晝也初陽之來爲相發之主事合志終得其明</span>
<span class='tline' id='l51' data-llen='1021:1030'>　動之義故吉也</span>
<span class='tline' id='l52' data-llen='1030:1056'><a onclick="displayPageImage('KR1a0002', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1056:1075'>六五來章有慶譽吉象曰六五之吉有慶也</span>
<span class='tline' id='l54' data-llen='1075:1098'>　柔居尊陽能尚其大而不以力得其日中之宜也天</span>
<span class='tline' id='l55' data-llen='1098:1121'>　下無所隱諱無微而不照則天下歸其章明之德矣</span>
<span class='tline' id='l56' data-llen='1121:1131'>　故其慶譽之吉哉</span>
<span class='tline' id='l57' data-llen='1131:1154'>上六豐其屋蔀其家闚其戸闃其无人三歳不覿凶象</span>
<span class='tline' id='l58' data-llen='1154:1174'>曰豐其屋天際翔也闚其戸闃其无人自藏也</span>
<span class='tline' id='l59' data-llen='1174:1198'>　極其大過於豐之所也無道可𢎞柔而無鑒也唯富</span>
<span class='tline' id='l60' data-llen='1198:1221'>　其室厚其家自謂其翔於天際人莫之見也自藏也</span>
<span class='tline' id='l61' data-llen='1221:1247'><a onclick="displayPageImage('KR1a0002', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1247:1270'>　者雖闚其戸可得見乎過明之逺而動之極也不覿</span>
<span class='tline' id='l63' data-llen='1270:1281'>　以三年矣凶其至也</span>
<span class='tline' id='l64' data-llen='1281:1291'>䷷<span class='krp-note'>艮下/離上</span></span>
<span class='tline' id='l65' data-llen='1291:1314'>旅小亨旅貞吉彖曰旅小亨柔得中乎外而順乎剛止</span>
<span class='tline' id='l66' data-llen='1314:1335'>而麗乎明是以小亨旅貞吉也旅之時義大矣哉</span>
<span class='tline' id='l67' data-llen='1335:1358'>　雖柔中得乎外下而順於艮剛上不能有其上而寄</span>
<span class='tline' id='l68' data-llen='1358:1381'>　旅於下下不事其上而不應於上旅之義也柔得中</span>
<span class='tline' id='l69' data-llen='1381:1404'>　附順於下剛而剛不距是以小亨旅之為道不敢妄</span>
<span class='tline' id='l70' data-llen='1404:1430'><a onclick="displayPageImage('KR1a0002', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1430:1453'>　動上麗其明乃可止也止不妄也明辨也不為物疑</span>
<span class='tline' id='l72' data-llen='1453:1476'>　故正吉也旅之為道貞吉而後極旅小亨故再云旅</span>
<span class='tline' id='l73' data-llen='1476:1493'>　非大人不能安其旅而獲其小亨也</span>
<span class='tline' id='l74' data-llen='1493:1513'>象曰山上有火旅君子以明愼用刑而不留獄</span>
<span class='tline' id='l75' data-llen='1513:1536'>　火寄於山火非可久刑以正法刑不可久故明愼用</span>
<span class='tline' id='l76' data-llen='1536:1548'>　刑以寄治之而不留獄</span>
<span class='tline' id='l77' data-llen='1548:1569'>初六旅瑣瑣斯其所取災象曰旅瑣瑣志窮災也</span>
<span class='tline' id='l78' data-llen='1569:1592'>　柔而在下瑣瑣賤旅也有應於上滿而得志斯極之</span>
<span class='tline' id='l79' data-llen='1592:1618'><a onclick="displayPageImage('KR1a0002', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1618:1634'>　矣以賤役而自盈斯自取其災也</span>
<span class='tline' id='l81' data-llen='1634:1657'>六二旅即次懷其資得童僕貞象曰得童僕貞終无尤</span>
<span class='tline' id='l82' data-llen='1657:1660'>也</span>
<span class='tline' id='l83' data-llen='1660:1683'>　守位奉上而三相與得其次來其資也奉上而得中</span>
<span class='tline' id='l84' data-llen='1683:1696'>　得童僕之貞也終何尤矣</span>
<span class='tline' id='l85' data-llen='1696:1719'>九三旅焚其次喪其童僕貞厲象曰旅焚其次亦以傷</span>
<span class='tline' id='l86' data-llen='1719:1730'>矣以旅與下其義喪也</span>
<span class='tline' id='l87' data-llen='1730:1740'>　<span class='krp-note'>原本闕傳/</span></span>
<span class='tline' id='l88' data-llen='1740:1766'><a onclick="displayPageImage('KR1a0002', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1766:1769'>　</span>
<span class='tline' id='l90' data-llen='1769:1792'>九四旅于處得其資斧我心不快象曰旅于處未得位</span>
<span class='tline' id='l91' data-llen='1792:1803'>也得其資斧心未快也</span>
<span class='tline' id='l92' data-llen='1803:1826'>　旅以剛而升於上體寄得所處未得位也資斧者將</span>
<span class='tline' id='l93' data-llen='1826:1849'>　營作所使之具也得其所處下應而獲其資器而以</span>
<span class='tline' id='l94' data-llen='1849:1871'>　旅之難也其可就乎終不得其位故我心不快也</span>
<span class='tline' id='l95' data-llen='1871:1893'>六五射雉一矢亡終以譽命象曰終以譽命上逮也</span>
<span class='tline' id='l96' data-llen='1893:1916'>　君子藏器於身待時而動則我由獲也旅火山旅也</span>
<span class='tline' id='l97' data-llen='1916:1942'><a onclick="displayPageImage('KR1a0002', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='1942:1965'>　五寄柔於剛也物有非可久也不由於我也豈久其</span>
<span class='tline' id='l99' data-llen='1965:1988'>　位乎將遂安也非惟失位抑亦喪其謀矣以其居中</span>
<span class='tline' id='l100' data-llen='1988:2011'>　上之位旅之貴者也素以衆仰故及於終有譽之命</span>
<span class='tline' id='l101' data-llen='2011:2022'>　也欲麗中故曰雉也</span>
<span class='tline' id='l102' data-llen='2022:2045'>上九鳥焚其巢旅人先笑後號咷喪牛于易凶象曰以</span>
<span class='tline' id='l103' data-llen='2045:2063'>旅在上其義焚也喪牛于易終莫之聞也</span>
<span class='tline' id='l104' data-llen='2063:2086'>　旅於上極巢之髙也旅得上位先笑者也以旅在上</span>
<span class='tline' id='l105' data-llen='2086:2109'>　人所嫉也則焚巢而號咷矣牛順物也旅之為道全</span>
<span class='tline' id='l106' data-llen='2109:2135'><a onclick="displayPageImage('KR1a0002', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2135:2158'>　於順也剛而亢居喪其順也旅者人之客也又剛而</span>
<span class='tline' id='l108' data-llen='2158:2177'>　無順人何吉哉故喪於無難也固其凶哉</span>
<span class='tline' id='l109' data-llen='2177:2187'>䷸<span class='krp-note'>巽下/巽上</span></span>
<span class='tline' id='l110' data-llen='2187:2210'>巽小亨利有攸往利見大人彖曰重巽以申命剛巽乎</span>
<span class='tline' id='l111' data-llen='2210:2233'>中正而志行柔皆順乎剛是以小亨利有攸往利見大</span>
<span class='tline' id='l112' data-llen='2233:2236'>人</span>
<span class='tline' id='l113' data-llen='2236:2259'>　巽剛巽柔柔順剛也申重也上下皆巽政之缺乗其</span>
<span class='tline' id='l114' data-llen='2259:2282'>　巽而重命其治命行則獲安矣陽居於中正雖巽而</span>
<span class='tline' id='l115' data-llen='2282:2308'><a onclick="displayPageImage('KR1a0002', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2308:2331'>　志行也柔皆上順於剛物無逆者可以行權而合法</span>
<span class='tline' id='l117' data-llen='2331:2354'>　也巽以申之復其小康也是以小亨巽而往無不利</span>
<span class='tline' id='l118' data-llen='2354:2374'>　也大人得於中正利以見之輔而行其制也</span>
<span class='tline' id='l119' data-llen='2374:2388'>象曰随風巽君子以申命行事</span>
<span class='tline' id='l120' data-llen='2388:2411'>　風巽風相随也故君子申上之命而從其事率民以</span>
<span class='tline' id='l121' data-llen='2411:2422'>　隨上而民皆隨令也</span>
<span class='tline' id='l122' data-llen='2422:2445'>初六進退利武人之貞象曰進退志疑也利武人之貞</span>
<span class='tline' id='l123' data-llen='2445:2450'>志治也</span>
<span class='tline' id='l124' data-llen='2450:2476'><a onclick="displayPageImage('KR1a0002', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2476:2499'>　巽柔在下而不能果决進退者也巽於始申命行事</span>
<span class='tline' id='l126' data-llen='2499:2522'>　之初也利於勇而行之則正也非暴也志行其治者</span>
<span class='tline' id='l127' data-llen='2522:2526'>　也</span>
<span class='tline' id='l128' data-llen='2526:2549'>九二巽在牀下用史巫紛若吉无咎象曰紛若之吉得</span>
<span class='tline' id='l129' data-llen='2549:2553'>中也</span>
<span class='tline' id='l130' data-llen='2553:2576'>　巽乎下也而又隂居牀下之巽猶得其中巽下通上</span>
<span class='tline' id='l131' data-llen='2576:2599'>　方於祭祀之用史巫雖多於敬事達其命不任於已</span>
<span class='tline' id='l132' data-llen='2599:2605'>　則吉也</span>
<span class='tline' id='l133' data-llen='2605:2631'><a onclick="displayPageImage('KR1a0002', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2631:2647'>九三頻巽吝象曰頻巽之吝志窮也</span>
<span class='tline' id='l135' data-llen='2647:2670'>　處卦之髙巽於下柔求其巽而不獲匪其中而莫正</span>
<span class='tline' id='l136' data-llen='2670:2693'>　以至於頻蹙憂嗟也剛不能執志而窮於巽可惜也</span>
<span class='tline' id='l137' data-llen='2693:2697'>　巳</span>
<span class='tline' id='l138' data-llen='2697:2716'>六四悔亡田獲三品象曰田獲三品有功也</span>
<span class='tline' id='l139' data-llen='2716:2739'>　隂巽主也為陽所巽而順於陽得位上奉而當之矣</span>
<span class='tline' id='l140' data-llen='2739:2762'>　臣而行事悔之道也順而正之何悔之有故建功而</span>
<span class='tline' id='l141' data-llen='2762:2775'>　田獲三品能歆其神人也</span>
<span class='tline' id='l142' data-llen='2775:2801'><a onclick="displayPageImage('KR1a0002', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2801:2824'>九五貞吉悔亡无不利无初有終先庚三日後庚三日</span>
<span class='tline' id='l144' data-llen='2824:2837'>吉象曰九五之吉位正中也</span>
<span class='tline' id='l145' data-llen='2837:2860'>　以剛而巽於中正巽而無違中而不過正而得當以</span>
<span class='tline' id='l146' data-llen='2860:2883'>　是申命牧下之功何悔之有何往不利始而從之政</span>
<span class='tline' id='l147' data-llen='2883:2906'>　非自我故無初矣後獲其治故有終也甲者則事之</span>
<span class='tline' id='l148' data-llen='2906:2929'>　首庚者甲之中也申重也事中失而重之治也則無</span>
<span class='tline' id='l149' data-llen='2929:2952'>　世無之矣主巽於臣臣順於主而為功也當其殷巽</span>
<span class='tline' id='l150' data-llen='2952:2975'>　於大彭豕韋申之也其在周巽於齊桓晉文申之重</span>
<span class='tline' id='l151' data-llen='2975:3001'><a onclick="displayPageImage('KR1a0002', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3001:3024'>　而其道小通矣夫正其失者先原其始察其中知其</span>
<span class='tline' id='l153' data-llen='3024:3047'>　弊故先之三日也因其弊而反正其失得後三日之</span>
<span class='tline' id='l154' data-llen='3047:3067'>　吉也不可以不審也無因而為者未之有也</span>
<span class='tline' id='l155' data-llen='3067:3090'>上九巽在牀下喪其資斧貞凶象曰巽在牀下上窮也</span>
<span class='tline' id='l156' data-llen='3090:3100'>喪其資斧正乎凶也</span>
<span class='tline' id='l157' data-llen='3100:3123'>　以剛而居重巽之上以巽於下巽而極過巽無甚焉</span>
<span class='tline' id='l158' data-llen='3123:3146'>　在牀下者也極巽失據無剛之用資器皆亡之矣身</span>
<span class='tline' id='l159' data-llen='3146:3157'>　將安守哉正其凶也</span>
<span class='tline' id='l160' data-llen='3157:3183'><a onclick="displayPageImage('KR1a0002', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3183:3193'>䷹<span class='krp-note'>兊下/兊上</span></span>
<span class='tline' id='l162' data-llen='3193:3216'>兊亨利貞彖曰兊說也剛中而柔外說以利貞是以順</span>
<span class='tline' id='l163' data-llen='3216:3239'>乎天而應乎人說以先民民忘其勞說以犯難民忘其</span>
<span class='tline' id='l164' data-llen='3239:3249'>死說之大民勸矣哉</span>
<span class='tline' id='l165' data-llen='3249:3272'>　剛中正而外柔順於萬物皆說其澤聖人以說先人</span>
<span class='tline' id='l166' data-llen='3272:3295'>　而民忘其勞以說犯難民則忘死非大人不能說於</span>
<span class='tline' id='l167' data-llen='3295:3308'>　民而民咸說而得其正也</span>
<span class='tline' id='l168' data-llen='3308:3322'>象曰麗澤兊君子以朋友講習</span>
<span class='tline' id='l169' data-llen='3322:3349'><a onclick="displayPageImage('KR1a0002', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3349:3365'>　兩說而合者莫過於朋友講習也</span>
<span class='tline' id='l171' data-llen='3365:3382'>初九和兊吉象曰和兊之吉行未疑也</span>
<span class='tline' id='l172' data-llen='3382:3405'>　以剛正之說首出門而和人也守正和人也守正和</span>
<span class='tline' id='l173' data-llen='3405:3417'>　人何往不吉行豈疑哉</span>
<span class='tline' id='l174' data-llen='3417:3435'>九二孚兊吉悔亡象曰孚兊之吉信志也</span>
<span class='tline' id='l175' data-llen='3435:3458'>　失位與三豈無悔也志在和人欲其說信中不失正</span>
<span class='tline' id='l176' data-llen='3458:3468'>　故吉也夫何悔焉</span>
<span class='tline' id='l177' data-llen='3468:3485'>六三來兊凶象曰來兊之凶位不當也</span>
<span class='tline' id='l178' data-llen='3485:3512'><a onclick="displayPageImage('KR1a0002', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3512:3535'>　兊者陽說隂也過說於上柔以來人使人從欲者也</span>
<span class='tline' id='l180' data-llen='3535:3546'>　何以終哉凶其宜也</span>
<span class='tline' id='l181' data-llen='3546:3567'>九四商兊未寧介疾有喜象曰九四之喜有慶也</span>
<span class='tline' id='l182' data-llen='3567:3590'>　幹居臣位商量冝制祗上使下不敢自安皆獲所說</span>
<span class='tline' id='l183' data-llen='3590:3604'>　必得其慶也故大速有喜也</span>
<span class='tline' id='l184' data-llen='3604:3622'>九五孚于剥有厲象曰孚于剥位正當也</span>
<span class='tline' id='l185' data-llen='3622:3645'>　隂二君而一民小人之道也處尊而孚於上隂信於</span>
<span class='tline' id='l186' data-llen='3645:3668'>　小人消君子之道也得位正當為人之刑則下化矣</span>
<span class='tline' id='l187' data-llen='3668:3695'><a onclick="displayPageImage('KR1a0002', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3695:3709'>　下之消則上危也可不慎乎</span>
<span class='tline' id='l189' data-llen='3709:3724'>上六引兊象曰上六引兊未光也</span>
<span class='tline' id='l190' data-llen='3724:3747'>　為五牽說信而尚之柔而匪正也雖說來矣豈足光</span>
<span class='tline' id='l191' data-llen='3747:3751'>　哉</span>
<span class='tline' id='l192' data-llen='3751:3761'>䷺<span class='krp-note'>坎下/巽上</span></span>
<span class='tline' id='l193' data-llen='3761:3784'>渙亨王假有廟利渉大川利貞彖曰渙亨剛來而不窮</span>
<span class='tline' id='l194' data-llen='3784:3807'>柔得位乎外而上同王假有廟王乃在中也利渉大川</span>
<span class='tline' id='l195' data-llen='3807:3814'>乗木有功也</span>
<span class='tline' id='l196' data-llen='3814:3841'><a onclick="displayPageImage('KR1a0002', 'WYG', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='3841:3864'>　剛下濟而行不窮柔得位於外而輔剛剛志行而遂</span>
<span class='tline' id='l198' data-llen='3864:3887'>　通上下相資而不相待雖行散動人自為治渙也五</span>
<span class='tline' id='l199' data-llen='3887:3910'>　之為主不以形約不以武禁通其志而天下自治豈</span>
<span class='tline' id='l200' data-llen='3910:3933'>　人臣之為乎乃王之命也當以無為可以至於有廟</span>
<span class='tline' id='l201' data-llen='3933:3956'>　致亨矣木之乗則無險矣不勞而致重於不通上乘</span>
<span class='tline' id='l202' data-llen='3956:3978'>　下之能也施逺而濟其散治乎中正而利貞者也</span>
<span class='tline' id='l203' data-llen='3978:3995'>象曰風行水上渙先王以享于帝立廟</span>
<span class='tline' id='l204' data-llen='3995:4018'>　風行水上無擁限也上以發令不疾而速逺而承治</span>
<span class='tline' id='l205' data-llen='4018:4045'><a onclick="displayPageImage('KR1a0002', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4045:4068'>　者也當其無事也先王享于上帝配之祖考用禮樂</span>
<span class='tline' id='l207' data-llen='4068:4077'>　之道致享而已</span>
<span class='tline' id='l208' data-llen='4077:4094'>初六用拯馬壯吉象曰初六之吉順也</span>
<span class='tline' id='l209' data-llen='4094:4117'>　渙之初可以散動也二能濟而巳附之故顯而行之</span>
<span class='tline' id='l210' data-llen='4117:4132'>　無畏忌也壯馬馳騁而得其吉</span>
<span class='tline' id='l211' data-llen='4132:4151'>九二渙奔其机悔亡象曰渙奔其机得願也</span>
<span class='tline' id='l212' data-llen='4151:4174'>　剛能治也來而不窮據初相與得願馳騁何往不至</span>
<span class='tline' id='l213' data-llen='4174:4193'>　兼固於三貪其多有失渙之道未之悔也</span>
<span class='tline' id='l214' data-llen='4193:4220'><a onclick="displayPageImage('KR1a0002', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4220:4238'>六三渙其躬无悔象曰渙其躬志在外也</span>
<span class='tline' id='l216' data-llen='4238:4261'>　渙者散而隨適可也雖乗於剛非其位也自應於上</span>
<span class='tline' id='l217' data-llen='4261:4280'>　可以往而遂其志矣散志適時何悔之有</span>
<span class='tline' id='l218' data-llen='4280:4303'>六四渙其羣元吉渙有丘匪夷所思象曰渙其羣元吉</span>
<span class='tline' id='l219' data-llen='4303:4308'>光大也</span>
<span class='tline' id='l220' data-llen='4308:4331'>　以柔順而上乗至尊行大人之令者也羣者衆之務</span>
<span class='tline' id='l221' data-llen='4331:4354'>　公之事也渙衆之公大吉而光也若以私也則丘墟</span>
<span class='tline' id='l222' data-llen='4354:4374'>　不移咎歸於巳巳亦思之不夷矣可不慎乎</span>
<span class='tline' id='l223' data-llen='4374:4401'><a onclick="displayPageImage('KR1a0002', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4401:4424'>九五渙汗其大號渙王居无咎象曰王居无咎正位也</span>
<span class='tline' id='l225' data-llen='4424:4447'>　渙之尊而大號其令物致其適散其汗發其濡也渙</span>
<span class='tline' id='l226' data-llen='4447:4470'>　王居大散也憂在節王者制天下之務故正其位行</span>
<span class='tline' id='l227' data-llen='4470:4479'>　其道乃無咎也</span>
<span class='tline' id='l228' data-llen='4479:4499'>上九渙其血去逖出無咎象曰渙其血逺害也</span>
<span class='tline' id='l229' data-llen='4499:4522'>　應獨者多至於争此易之常情也上獨有應而逺於</span>
<span class='tline' id='l230' data-llen='4522:4545'>　傷害者當其渙得行其志從其道也故血去害逺而</span>
<span class='tline' id='l231' data-llen='4545:4551'>　無咎也</span>
<span class='tline' id='l232' data-llen='4551:4578'><a onclick="displayPageImage('KR1a0002', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4578:4588'>䷻<span class='krp-note'>兊下/坎上</span></span>
<span class='tline' id='l234' data-llen='4588:4611'>節亨苦節不可貞彖曰節亨剛柔分而剛得中苦節不</span>
<span class='tline' id='l235' data-llen='4611:4634'>可貞其道窮也說以行險當位以節中正以通天地節</span>
<span class='tline' id='l236' data-llen='4634:4650'>而四時成節以制度不傷財不害民</span>
<span class='tline' id='l237' data-llen='4650:4673'>　剛分而濟柔柔分而濟剛剛得中以為主相資不匱</span>
<span class='tline' id='l238' data-llen='4673:4696'>　而得其度者節之通也過則苦苦斯窮不可正也險</span>
<span class='tline' id='l239' data-llen='4696:4719'>　者人之難履也節者人之難從也說其險能安其節</span>
<span class='tline' id='l240' data-llen='4719:4742'>　者也是大人當位而能節而當其所而得其通也故</span>
<span class='tline' id='l241' data-llen='4742:4769'><a onclick="displayPageImage('KR1a0002', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='4769:4792'>　天地節寒暑而成歳聖人等貴賤而設制度則財不</span>
<span class='tline' id='l243' data-llen='4792:4808'>　枉而民不竭矣節之為道廣矣夫</span>
<span class='tline' id='l244' data-llen='4808:4826'>象曰澤上有水節君子以制數度議徳行</span>
<span class='tline' id='l245' data-llen='4826:4849'>　澤上有水止而不洩下保其潤上得其安節之象也</span>
<span class='tline' id='l246' data-llen='4849:4870'>　君子制度數以位議徳行以守則無遺之患也</span>
<span class='tline' id='l247' data-llen='4870:4890'>初九不出戸庭无咎象曰不出戶庭知通塞也</span>
<span class='tline' id='l248' data-llen='4890:4913'>　節者不可以出也初而慎之在於密也不出戸庭則</span>
<span class='tline' id='l249' data-llen='4913:4936'>　無由禍患及也言而復悔出而後治則無及巳剛能</span>
<span class='tline' id='l250' data-llen='4936:4963'><a onclick="displayPageImage('KR1a0002', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='4963:4978'>　辨制知時通塞得初節之義也</span>
<span class='tline' id='l252' data-llen='4978:4998'>九二不出門庭凶象曰不出門庭凶失時極也</span>
<span class='tline' id='l253' data-llen='4998:5021'>　節者當位而節乃通也剛居下位自髙於内不聽其</span>
<span class='tline' id='l254' data-llen='5021:5044'>　職不揚其令位也者君子之時也其可忽乎失時之</span>
<span class='tline' id='l255' data-llen='5044:5059'>　過凶咎至矣不能守節於位也</span>
<span class='tline' id='l256' data-llen='5059:5081'>六三不節若則嗟若无咎象曰不節之嗟又誰咎也</span>
<span class='tline' id='l257' data-llen='5081:5104'>　不能自節以弱質而乗剛居上力小任大重以至於</span>
<span class='tline' id='l258' data-llen='5104:5121'>　憂嗟也此巳之自召也何人之咎哉</span>
<span class='tline' id='l259' data-llen='5121:5148'><a onclick="displayPageImage('KR1a0002', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5148:5165'>六四安節亨象曰安節之亨承上道也</span>
<span class='tline' id='l261' data-llen='5165:5188'>　以隂守柔當位安節承主之命得節之道故能通也</span>
<span class='tline' id='l262' data-llen='5188:5208'>九五甘節吉往有尚象曰甘節之吉居位中也</span>
<span class='tline' id='l263' data-llen='5208:5231'>　剛以居尊為化之主甘於節而以令人也正位以節</span>
<span class='tline' id='l264' data-llen='5231:5254'>　徳之中也不過不逼為天下之式則天下財不傷而</span>
<span class='tline' id='l265' data-llen='5254:5275'>　民不害皆歸徳矣慶其來哉志尚而得其志也</span>
<span class='tline' id='l266' data-llen='5275:5295'>上六苦節貞凶悔亡象曰苦節貞凶其道窮也</span>
<span class='tline' id='l267' data-llen='5295:5318'>　節者以備其窮也窮猶節之節苦者也身安資哉正</span>
<span class='tline' id='l268' data-llen='5318:5345'><a onclick="displayPageImage('KR1a0002', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5345:5368'>　之凶也居極乗剛易之悔也其在節極則自苦也凶</span>
<span class='tline' id='l270' data-llen='5368:5382'>　其深矣悔小疵也又何加焉</span>
<span class='tline' id='l271' data-llen='5382:5392'>䷼<span class='krp-note'>兊下/巽上</span></span>
<span class='tline' id='l272' data-llen='5392:5415'>中孚豚魚吉利渉大川利貞彖曰中孚柔在内而剛得</span>
<span class='tline' id='l273' data-llen='5415:5438'>中說而巽孚乃化邦也豚魚吉信及豚魚也利渉大川</span>
<span class='tline' id='l274' data-llen='5438:5455'>乗木舟虚也中孚以利貞乃應乎天也</span>
<span class='tline' id='l275' data-llen='5455:5478'>　上柔在内以接於下而剛得中柔接而相親剛中而</span>
<span class='tline' id='l276' data-llen='5478:5501'>　實信就巽以從之故得下柔奉之而剛中以信而民</span>
<span class='tline' id='l277' data-llen='5501:5528'><a onclick="displayPageImage('KR1a0002', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5528:5551'>　莫不化者也中發之信恒而及於豚魚雖豚魚而信</span>
<span class='tline' id='l279' data-llen='5551:5574'>　不遺其微小焉故吉也利渉大川乗木而無險也君</span>
<span class='tline' id='l280' data-llen='5574:5597'>　子虚其中而施信於民故得民之信而可以致重道</span>
<span class='tline' id='l281' data-llen='5597:5620'>　逺也信自於中利而以正㑹於天地四時也而況人</span>
<span class='tline' id='l282' data-llen='5620:5624'>　乎</span>
<span class='tline' id='l283' data-llen='5624:5641'>象曰澤上有風中孚君子以議獄緩死</span>
<span class='tline' id='l284' data-llen='5641:5664'>　澤降而風加焉相得澤行也君子信行庶其中感而</span>
<span class='tline' id='l285' data-llen='5664:5679'>　變化也故議留其獄不即其死</span>
<span class='tline' id='l286' data-llen='5679:5706'><a onclick="displayPageImage('KR1a0002', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='5706:5726'>初九虞吉有他不燕象曰初九虞吉志未變也</span>
<span class='tline' id='l288' data-llen='5726:5749'>　中孚之故在乎初也速而應感其誠也故度其志未</span>
<span class='tline' id='l289' data-llen='5749:5772'>　變而往則信終而吉志變而有作不可感也已矣後</span>
<span class='tline' id='l290' data-llen='5772:5784'>　之而絶類也何所安乎</span>
<span class='tline' id='l291' data-llen='5784:5807'>九二鳴鶴在隂其子和之我有好爵吾與爾縻之象曰</span>
<span class='tline' id='l292' data-llen='5807:5817'>其子和之中心願也</span>
<span class='tline' id='l293' data-llen='5817:5840'>　鶴者陽明之物也而守隂處内修徳立誠名達而隱</span>
<span class='tline' id='l294' data-llen='5840:5863'>　也上中孚也求中信以致雖居隂也時亦索之中心</span>
<span class='tline' id='l295' data-llen='5863:5890'><a onclick="displayPageImage('KR1a0002', 'WYG', '006-17a' );" name="006-17a" class="pb">[006-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='5890:5913'>　願與之為治同志而相求也故公家之有好爵而相</span>
<span class='tline' id='l297' data-llen='5913:5936'>　與縻之矣君子之道在於進徳乎無隱而不彰上求</span>
<span class='tline' id='l298' data-llen='5936:5952'>　下治之本也故君子而求其母也</span>
<span class='tline' id='l299' data-llen='5952:5975'>六三得敵或鼓或罷或泣或歌象曰或鼓或罷位不當</span>
<span class='tline' id='l300' data-llen='5975:5978'>也</span>
<span class='tline' id='l301' data-llen='5978:6001'>　三與四皆為敵三應於上四巽於下對而為敵鼔以</span>
<span class='tline' id='l302' data-llen='6001:6024'>　戰之四附上而大不敢當也或罷之矣不勝而懼或</span>
<span class='tline' id='l303' data-llen='6024:6047'>　泣之矣四不我争歡巳志獲或歌之矣柔徳之薄不</span>
<span class='tline' id='l304' data-llen='6047:6074'><a onclick="displayPageImage('KR1a0002', 'WYG', '006-17b' );" name="006-17b" class="pb">[006-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6074:6089'>　量其勢不當於位不正於分也</span>
<span class='tline' id='l306' data-llen='6089:6110'>六四月幾望馬匹亡无咎象曰馬匹亡絶類上也</span>
<span class='tline' id='l307' data-llen='6110:6129'>　得位上順而為五巽隂盛得附故无咎也</span>
<span class='tline' id='l308' data-llen='6129:6149'>九五有孚攣如无咎象曰有孚攣如位正當也</span>
<span class='tline' id='l309' data-llen='6149:6172'>　四絶類而孚我我亦有信攣如當其位正雖得地而</span>
<span class='tline' id='l310' data-llen='6172:6177'>　无咎</span>
<span class='tline' id='l311' data-llen='6177:6199'>上九翰音登于天貞凶象曰翰音登于天何可長也</span>
<span class='tline' id='l312' data-llen='6199:6222'>　翰音為雞巽之象也以其陽物巽隂而無力飛必鳴</span>
<span class='tline' id='l313' data-llen='6222:6249'><a onclick="displayPageImage('KR1a0002', 'WYG', '006-18a' );" name="006-18a" class="pb">[006-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6249:6272'>　也登於天何可久乎信不由中而為極上難終之約</span>
<span class='tline' id='l315' data-llen='6272:6290'>　其可乎信而莫應有聲而巳正之凶也</span>
<span class='tline' id='l316' data-llen='6290:6300'>䷽<span class='krp-note'>艮下/震上</span></span>
<span class='tline' id='l317' data-llen='6300:6323'>小過亨利貞可小事不可大事飛鳥遺之音不冝上冝</span>
<span class='tline' id='l318' data-llen='6323:6346'>下大吉彖曰小過小者過而亨也過以利貞與時行也</span>
<span class='tline' id='l319' data-llen='6346:6369'>柔得中是以小事吉也剛失位而不中是以不可大事</span>
<span class='tline' id='l320' data-llen='6369:6392'>也有飛鳥之象焉飛鳥遺之音不宜上宜下大吉上逆</span>
<span class='tline' id='l321' data-llen='6392:6398'>而下順也</span>
<span class='tline' id='l322' data-llen='6398:6425'><a onclick="displayPageImage('KR1a0002', 'WYG', '006-18b' );" name="006-18b" class="pb">[006-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6425:6448'>　剛失正柔以為主小人當位過而得通也小人者其</span>
<span class='tline' id='l324' data-llen='6448:6471'>　心小其見狹其務近君子過以合時利不失正乃行</span>
<span class='tline' id='l325' data-llen='6471:6494'>　故小事可也鳥也者陽升之物也剛雖上而失位不</span>
<span class='tline' id='l326' data-llen='6494:6517'>　中不得行正也是以有飛鳥之象也君子憂其失哀</span>
<span class='tline' id='l327' data-llen='6517:6540'>　其止發乎志形乎聲犯上以匡之逆於其道不行動</span>
<span class='tline' id='l328' data-llen='6540:6563'>　無所往遇於害焉上順而止之以俟其通故得其大</span>
<span class='tline' id='l329' data-llen='6563:6576'>　吉焉是故不可以大事也</span>
<span class='tline' id='l330' data-llen='6576:6599'>象曰山上有雷小過君子以行過乎恭喪過乎哀用過</span>
<span class='tline' id='l331' data-llen='6599:6626'><a onclick="displayPageImage('KR1a0002', 'WYG', '006-19a' );" name="006-19a" class="pb">[006-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='6626:6630'>乎儉</span>
<span class='tline' id='l333' data-llen='6630:6653'>　山上有雷其虚聲而巳無益下也行過乎恭喪過乎</span>
<span class='tline' id='l334' data-llen='6653:6676'>　哀用過乎儉救於治有其聲也小事過而不傷其正</span>
<span class='tline' id='l335' data-llen='6676:6689'>　者莫過是也故君子行之</span>
<span class='tline' id='l336' data-llen='6689:6708'>初六飛鳥以凶象曰飛鳥以凶不可如何也</span>
<span class='tline' id='l337' data-llen='6708:6731'>　小過不冝上也其在防之初乎上應其動無所止者</span>
<span class='tline' id='l338' data-llen='6731:6753'>　也不可往而往凶災之及自致之也將如之何哉</span>
<span class='tline' id='l339' data-llen='6753:6776'>六二過其祖遇其妣不及其君遇其臣无咎象曰不及</span>
<span class='tline' id='l340' data-llen='6776:6803'><a onclick="displayPageImage('KR1a0002', 'WYG', '006-19b' );" name="006-19b" class="pb">[006-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='6803:6812'>其君臣不可過也</span>
<span class='tline' id='l342' data-llen='6812:6835'>　小過剛失位也二得位得中能過其剛者也妣臣柔</span>
<span class='tline' id='l343' data-llen='6835:6858'>　也往與於隂也非其常而得之曰過於其家斯遇妣</span>
<span class='tline' id='l344' data-llen='6858:6881'>　矣其於國斯遇臣矣不及其君人之化也臣不可過</span>
<span class='tline' id='l345' data-llen='6881:6904'>　君也而今過之者小過之過者也遇而時故無咎矣</span>
<span class='tline' id='l346' data-llen='6904:6927'>九三弗過防之從或戕之凶象曰從或戕之凶如何也</span>
<span class='tline' id='l347' data-llen='6927:6950'>　陽不得正不遇者也小人匪正忌於君子可以防之</span>
<span class='tline' id='l348' data-llen='6950:6973'>　應而從之則戕之矣不能防而自致凶也如之何哉</span>
<span class='tline' id='l349' data-llen='6973:7000'><a onclick="displayPageImage('KR1a0002', 'WYG', '006-20a' );" name="006-20a" class="pb">[006-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7000:7023'>九四无咎弗過遇之往厲必戒勿用永貞象曰弗過遇</span>
<span class='tline' id='l351' data-llen='7023:7039'>之位不當也徃厲必戒終不可長也</span>
<span class='tline' id='l352' data-llen='7039:7062'>　卑退自守故無咎也剛失位不能過者也下應而來</span>
<span class='tline' id='l353' data-llen='7062:7085'>　非已之召故曰遇也恃應自得以往危哉必自戒之</span>
<span class='tline' id='l354' data-llen='7085:7097'>　此不足為長正之道也</span>
<span class='tline' id='l355' data-llen='7097:7120'>六五密雲不雨自我西郊公弋取彼在穴象曰密雲不</span>
<span class='tline' id='l356' data-llen='7120:7126'>雨已上也</span>
<span class='tline' id='l357' data-llen='7126:7149'>　柔居尊小居大也不應於上小事而巳密雲而不能</span>
<span class='tline' id='l358' data-llen='7149:7176'><a onclick="displayPageImage('KR1a0002', 'WYG', '006-20b' );" name="006-20b" class="pb">[006-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7176:7199'>　雨者隂陽得行其道故盛而為雨也小過隂乗陽而</span>
<span class='tline' id='l360' data-llen='7199:7222'>　位於陽巳上過矣安䏻施乎不足以和澤天下也君</span>
<span class='tline' id='l361' data-llen='7222:7245'>　子之修德守於中正俟其時而行也茍無正矣雖上</span>
<span class='tline' id='l362' data-llen='7245:7268'>　過其德也將何為乎隂不足以當王施于公而巳矣</span>
<span class='tline' id='l363' data-llen='7268:7291'>　弋非狩之大者穴非路之夷者皆小人之過也以柔</span>
<span class='tline' id='l364' data-llen='7291:7298'>　與於柔也</span>
<span class='tline' id='l365' data-llen='7298:7321'>上六弗遇過之飛鳥離之凶是謂災眚象曰弗遇過之</span>
<span class='tline' id='l366' data-llen='7321:7326'>巳亢也</span>
<span class='tline' id='l367' data-llen='7326:7353'><a onclick="displayPageImage('KR1a0002', 'WYG', '006-21a' );" name="006-21a" class="pb">[006-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7353:7376'>　小過隂䏻過也小人之道極也應何遇乎飛鳥之凶</span>
<span class='tline' id='l369' data-llen='7376:7395'>　上何止矣道之窮離之凶是謂災之過也</span>
<span class='tline' id='l370' data-llen='7395:7405'>䷾<span class='krp-note'>離下/坎上</span></span>
<span class='tline' id='l371' data-llen='7405:7428'>旣濟亨小利貞初吉終亂彖曰旣濟亨小者亨也利貞</span>
<span class='tline' id='l372' data-llen='7428:7451'>剛柔正而位當也初吉柔得中也終止則亂其道窮也</span>
<span class='tline' id='l373' data-llen='7451:7474'>　剛濟而得位乎上柔當而應上是以亨偕於小人也</span>
<span class='tline' id='l374' data-llen='7474:7497'>　剛柔得正其利貞下者上之階柔者强之本柔當而</span>
<span class='tline' id='l375' data-llen='7497:7520'>　守中不敢逸也故初吉安於旣濟止而無防窮其道</span>
<span class='tline' id='l376' data-llen='7520:7547'><a onclick="displayPageImage('KR1a0002', 'WYG', '006-21b' );" name="006-21b" class="pb">[006-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='7547:7554'>　而終亂也</span>
<span class='tline' id='l378' data-llen='7554:7573'>象曰水在火上旣濟君子以思患而豫防之</span>
<span class='tline' id='l379' data-llen='7573:7596'>　水在火上相得而為功也旣濟之矣安之不慮則覆</span>
<span class='tline' id='l380' data-llen='7596:7610'>　矣故思患先防䏻保其終也</span>
<span class='tline' id='l381' data-llen='7610:7631'>初九曳其輪濡其尾无咎象曰曳其輪義无咎也</span>
<span class='tline' id='l382' data-llen='7631:7654'>　剛為旣濟之初力微而去險未逺也旣濟深險而未</span>
<span class='tline' id='l383' data-llen='7654:7677'>　達於陸故曳輪濡尾也初濟而不敢怠其義豈有咎</span>
<span class='tline' id='l384' data-llen='7677:7681'>　乎</span>
<span class='tline' id='l385' data-llen='7681:7708'><a onclick="displayPageImage('KR1a0002', 'WYG', '006-22a' );" name="006-22a" class="pb">[006-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='7708:7730'>六二婦喪其茀勿逐七日得象曰七日得以中道也</span>
<span class='tline' id='l387' data-llen='7730:7753'>　得位處内而應於上婦之道也而乗於剛懼其暴也</span>
<span class='tline' id='l388' data-llen='7753:7776'>　喪其飾矣茀之喪容之減矣中以奉陽獲其濟下不</span>
<span class='tline' id='l389' data-llen='7776:7799'>　敢凌勿逐而七日自復七日者復之不逺近取之諸</span>
<span class='tline' id='l390' data-llen='7799:7814'>　日極小人位而復則下剛易也</span>
<span class='tline' id='l391' data-llen='7814:7837'>九三髙宗伐鬼方三年克之小人勿用象曰三年克之</span>
<span class='tline' id='l392' data-llen='7837:7841'>憊也</span>
<span class='tline' id='l393' data-llen='7841:7864'>　為下體之上巳得其位旣濟者也濟險以力非易也</span>
<span class='tline' id='l394' data-llen='7864:7891'><a onclick="displayPageImage('KR1a0002', 'WYG', '006-22b' );" name="006-22b" class="pb">[006-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='7891:7914'>　與王同功而受任也髙宗鬼方三年克之義焉力以</span>
<span class='tline' id='l396' data-llen='7914:7937'>　三年疲而獲矣愼在於典守乎非其人則恃勢也以</span>
<span class='tline' id='l397' data-llen='7937:7957'>　天下之功為巳之私與主剛敵至於終亂矣</span>
<span class='tline' id='l398' data-llen='7957:7977'>六四繻有衣袽終日戒象曰終日戒有所疑也</span>
<span class='tline' id='l399' data-llen='7977:8000'>　有應當位居剛之上疑懼侵逼至其重夜而不少懈</span>
<span class='tline' id='l400' data-llen='8000:8023'>　也柔而守正而戒備之乃可以濟亨小矣物咸遂焉</span>
<span class='tline' id='l401' data-llen='8023:8035'>　雖居乗剛而終無患也</span>
<span class='tline' id='l402' data-llen='8035:8058'>九五東鄰殺牛不如西鄰之禴祭實受其福象曰東鄰</span>
<span class='tline' id='l403' data-llen='8058:8085'><a onclick="displayPageImage('KR1a0002', 'WYG', '006-23a' );" name="006-23a" class="pb">[006-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8085:8104'>殺牛不如西鄰之時也實受其福吉大來也</span>
<span class='tline' id='l405' data-llen='8104:8127'>　人也者神之主也時者人之由也禮之大也差其時</span>
<span class='tline' id='l406' data-llen='8127:8150'>　則人不和神弗福矣旣濟難夷非大盛也故有終止</span>
<span class='tline' id='l407' data-llen='8150:8173'>　之窮焉大人者與時消息也時之失何所寄乎故旣</span>
<span class='tline' id='l408' data-llen='8173:8196'>　濟雖盈神弗福也得時盡順吉大來也唯大人䏻保</span>
<span class='tline' id='l409' data-llen='8196:8202'>　其終矣</span>
<span class='tline' id='l410' data-llen='8202:8220'>上六濡其首厲象曰濡其首厲何可久也</span>
<span class='tline' id='l411' data-llen='8220:8243'>　旣濟而極於上志與時窮上反下矣首濡矣身其危</span>
<span class='tline' id='l412' data-llen='8243:8270'><a onclick="displayPageImage('KR1a0002', 'WYG', '006-23b' );" name="006-23b" class="pb">[006-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8270:8274'>　哉</span>
<span class='tline' id='l414' data-llen='8274:8284'>䷿<span class='krp-note'>坎下/離上</span></span>
<span class='tline' id='l415' data-llen='8284:8307'>未濟亨小狐汔濟濡其尾无攸利彖曰未濟亨柔得中</span>
<span class='tline' id='l416' data-llen='8307:8331'>也小狐汔濟未出中也濡其尾无攸利不續終也雖不當</span>
<span class='tline' id='l417' data-llen='8331:8338'>位剛柔應也</span>
<span class='tline' id='l418' data-llen='8338:8361'>　柔得中不當位未䏻濟也而䏻其變矣剛近濟在於</span>
<span class='tline' id='l419' data-llen='8361:8384'>　險中力小形微濡其尾无攸利不䏻續其終下非所</span>
<span class='tline' id='l420' data-llen='8384:8402'>　濟逺也剛柔而同力故有終通之道焉</span>
<span class='tline' id='l421' data-llen='8402:8429'><a onclick="displayPageImage('KR1a0002', 'WYG', '006-24a' );" name="006-24a" class="pb">[006-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='8429:8447'>象曰火在水上未濟君子以慎辨物居方</span>
<span class='tline' id='l423' data-llen='8447:8470'>　火上水下各守其所雖未濟而各保其安也君子明</span>
<span class='tline' id='l424' data-llen='8470:8493'>　愼辨物而使各安其所則致之而得宜用之而得當</span>
<span class='tline' id='l425' data-llen='8493:8497'>　也</span>
<span class='tline' id='l426' data-llen='8497:8515'>初六濡其尾吝象曰濡其尾亦不知極也</span>
<span class='tline' id='l427' data-llen='8515:8538'>　以柔而濟於險初始渉者也近淺猶濡尾矣況其深</span>
<span class='tline' id='l428' data-llen='8538:8555'>　必不濟矣不知力之極也可惜也已</span>
<span class='tline' id='l429' data-llen='8555:8575'>九二曵其輪貞吉象曰九二貞吉中以行正也</span>
<span class='tline' id='l430' data-llen='8575:8602'><a onclick="displayPageImage('KR1a0002', 'WYG', '006-24b' );" name="006-24b" class="pb">[006-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='8602:8625'>　居得險中動而應主剛德不邪而䏻濟也故曵輪載</span>
<span class='tline' id='l432' data-llen='8625:8637'>　險而當之矣故正吉也</span>
<span class='tline' id='l433' data-llen='8637:8659'>六三未濟征凶利渉大川象曰未濟征凶位不當也</span>
<span class='tline' id='l434' data-llen='8659:8677'>　力小失位逺何為附於二則險自濟也</span>
<span class='tline' id='l435' data-llen='8677:8700'>九四貞吉悔亡震用伐鬼方三年有賞于大國象曰貞</span>
<span class='tline' id='l436' data-llen='8700:8708'>吉悔亡志行也</span>
<span class='tline' id='l437' data-llen='8708:8731'>　未濟征凶柔居中力小不䏻濟也有委任之道焉未</span>
<span class='tline' id='l438' data-llen='8731:8754'>　濟當位志在乎濟而奉其上得正之吉也而遂其志</span>
<span class='tline' id='l439' data-llen='8754:8781'><a onclick="displayPageImage('KR1a0002', 'WYG', '006-25a' );" name="006-25a" class="pb">[006-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='8781:8804'>　焉何逼近之悔乎將盡力以功震其未濟故伐鬼方</span>
<span class='tline' id='l441' data-llen='8804:8827'>　三年乃克而受國矣初以勤奉主終以功獲賞有終</span>
<span class='tline' id='l442' data-llen='8827:8834'>　濟之義也</span>
<span class='tline' id='l443' data-llen='8834:8857'>六五貞吉无悔君子之光有孚吉象曰君子之光其暉</span>
<span class='tline' id='l444' data-llen='8857:8861'>吉也</span>
<span class='tline' id='l445' data-llen='8861:8884'>　柔得中正之吉無其悔也志在乎濟授之以䏻任之</span>
<span class='tline' id='l446' data-llen='8884:8907'>　無疑以至於終濟可謂君子之光煥乎輝發矣信有</span>
<span class='tline' id='l447' data-llen='8907:8915'>　中正之吉哉</span>
<span class='tline' id='l448' data-llen='8915:8942'><a onclick="displayPageImage('KR1a0002', 'WYG', '006-25b' );" name="006-25b" class="pb">[006-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='8942:8965'>上九有孚于飲酒无咎濡其首有孚失是象曰飲酒濡</span>
<span class='tline' id='l450' data-llen='8965:8973'>首亦不知節也</span>
<span class='tline' id='l451' data-llen='8973:8996'>　滿者自覆謙者自益非天之所為也夫以未濟之初</span>
<span class='tline' id='l452' data-llen='8996:9019'>　志存而不懈以至於終濟而信有其樂也亦何咎哉</span>
<span class='tline' id='l453' data-llen='9019:9042'>　樂極志滿道斯反矣故濡其首信失其樂哉夫將濟</span>
<span class='tline' id='l454' data-llen='9042:9065'>　者力之及也濟非大順而致也力以取之順以守之</span>
<span class='tline' id='l455' data-llen='9065:9086'>　乃得其久旣濟而盈將有覆矣君子可無懼乎</span>
<span class='tline' id='l456' data-llen='9086:9095'>　子夏易傳卷六</span>
</p>
<p>
</p>
  </div>
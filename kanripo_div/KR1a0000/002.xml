<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0002', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:198'>　子夏易傳卷二</span>
<span class='tline' id='l10' data-llen='198:204'>　　周易</span>
<span class='tline' id='l11' data-llen='204:215'>　　　上經泰傳第二</span>
<span class='tline' id='l12' data-llen='215:225'>䷊<span class='krp-note'>乾下/坤上</span></span>
<span class='tline' id='l13' data-llen='225:248'>泰小往大來吉亨彖曰泰小往大來吉亨則是天地交</span>
<span class='tline' id='l14' data-llen='248:271'>而萬物通也上下交而其志同也内陽而外隂内健而</span>
<span class='tline' id='l15' data-llen='271:291'>外順内君子而外小人君子道長小人道消也</span>
<span class='tline' id='l16' data-llen='291:317'><a onclick="displayPageImage('KR1a0002', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='317:342'>　易者𧰼也神之用也故泰𧰼於天地交而萬物生上</span>
<span class='tline' id='l18' data-llen='342:365'>　下交而人治成陽内得時而隂外也健發於内其道</span>
<span class='tline' id='l19' data-llen='365:388'>　順行於外親内君子踈外小人君子之長也是以損</span>
<span class='tline' id='l20' data-llen='388:406'>　削之道往而豐大之道來吉而通者也</span>
<span class='tline' id='l21' data-llen='406:430'>𧰼曰天地交泰后以財成天地之道輔相天地之宜以</span>
<span class='tline' id='l22' data-llen='430:435'>左右民</span>
<span class='tline' id='l23' data-llen='435:458'>　天地合其時以養物也聖人興其財以豐人也結網</span>
<span class='tline' id='l24' data-llen='458:481'>　罟作耒耜能輔相天地之宜成天地之道因時而通</span>
<span class='tline' id='l25' data-llen='481:507'><a onclick="displayPageImage('KR1a0002', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='507:517'>　利而左右其民也</span>
<span class='tline' id='l27' data-llen='517:540'>初九拔茅茹以其彚征吉𧰼曰拔茅征吉志在外也</span>
<span class='tline' id='l28' data-llen='540:564'>　拔茅而連出也君子道長上下交志以其𩔖征吉離</span>
<span class='tline' id='l29' data-llen='564:576'>　内以之外志求其成也</span>
<span class='tline' id='l30' data-llen='576:600'>九二包荒用馮河不遐遺朋亡得尚于中行𧰼曰包荒</span>
<span class='tline' id='l31' data-llen='600:611'>得尚于中行以光大也</span>
<span class='tline' id='l32' data-llen='611:634'>　乾降為泰而得其中能通天下之情知天下之用而</span>
<span class='tline' id='l33' data-llen='634:657'>　不過其當也朋黨何由興乎志在其中不失其治應</span>
<span class='tline' id='l34' data-llen='657:683'><a onclick="displayPageImage('KR1a0002', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='683:695'>　之而行可謂光大已矣</span>
<span class='tline' id='l36' data-llen='695:718'>九三无平不陂无往不復艱貞无咎勿恤其孚于食有</span>
<span class='tline' id='l37' data-llen='718:732'>福𧰼曰无往不復天地際也</span>
<span class='tline' id='l38' data-llen='732:755'>　乾下通而泰也物不可終通則天道復其上地道歸</span>
<span class='tline' id='l39' data-llen='755:778'>　其下矣平陂則險矣有往則復矣君子見其交會思</span>
<span class='tline' id='l40' data-llen='778:801'>　其所終慮患而艱守之不失其正則可无咎而全其</span>
<span class='tline' id='l41' data-llen='801:810'>　吉保食其福也</span>
<span class='tline' id='l42' data-llen='810:834'>六四翩翩不富以其鄰不戒以孚𧰼曰翩翩不富皆失</span>
<span class='tline' id='l43' data-llen='834:860'><a onclick="displayPageImage('KR1a0002', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='860:872'>實也不戒以孚中心願也</span>
<span class='tline' id='l45' data-llen='872:895'>　物各歸本也隂陽之情皆相求也四所以下者非顧</span>
<span class='tline' id='l46' data-llen='895:918'>　其陽自樂其歸不賴陽之治也與其衆同志翩翩輕</span>
<span class='tline' id='l47' data-llen='918:941'>　舉不富鄰而自備不戒約而自孚皆乘中心之願而</span>
<span class='tline' id='l48' data-llen='941:946'>　行也</span>
<span class='tline' id='l49' data-llen='946:970'>六五帝乙歸妹以祉元吉𧰼曰以祉元吉中以行願也</span>
<span class='tline' id='l50' data-llen='970:993'>　隂居貴盛而委質於二靜而無為居貴有祉理得於</span>
<span class='tline' id='l51' data-llen='993:1016'>　中願心而行非權之逼也忘巳而與能聖人之道也</span>
<span class='tline' id='l52' data-llen='1016:1042'><a onclick="displayPageImage('KR1a0002', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1042:1049'>　故元吉矣</span>
<span class='tline' id='l54' data-llen='1049:1073'>上六城復于隍勿用師自邑告命貞吝𧰼曰城復于隍</span>
<span class='tline' id='l55' data-llen='1073:1079'>其命亂也</span>
<span class='tline' id='l56' data-llen='1079:1102'>　塹隍以為城取下以為上也其終則復隍矣下為上</span>
<span class='tline' id='l57' data-llen='1102:1125'>　使者通其志也終不能通命亂者也以之用衆衆不</span>
<span class='tline' id='l58' data-llen='1125:1147'>　從也以之告邑命不行也猶以為正也終惜已矣</span>
<span class='tline' id='l59' data-llen='1147:1157'>䷋<span class='krp-note'>坤下/乾上</span></span>
<span class='tline' id='l60' data-llen='1157:1180'>否之匪人不利君子貞大往小來彖曰否之匪人不利</span>
<span class='tline' id='l61' data-llen='1180:1206'><a onclick="displayPageImage('KR1a0002', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1206:1229'>君子貞大往小來則是天地不交而萬物不通也上下</span>
<span class='tline' id='l63' data-llen='1229:1252'>不交而天下无邦也内隂而外陽内柔而外剛内小人</span>
<span class='tline' id='l64' data-llen='1252:1267'>而外君子小人道長君子道消也</span>
<span class='tline' id='l65' data-llen='1267:1290'>　天地之道各守其所上下不相通志而非人道之治</span>
<span class='tline' id='l66' data-llen='1290:1313'>　隂在内而陽失時内其柔邪而外其剛直小人爭内</span>
<span class='tline' id='l67' data-llen='1313:1336'>　而君子踈逺也時否閉矣無復人之道也小人道長</span>
<span class='tline' id='l68' data-llen='1336:1359'>　不利君子正為小人疾也是以大善之事往而小惡</span>
<span class='tline' id='l69' data-llen='1359:1366'>　之事來也</span>
<span class='tline' id='l70' data-llen='1366:1392'><a onclick="displayPageImage('KR1a0002', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1392:1414'>𧰼曰天地不交否君子以儉德辟難不可榮以禄</span>
<span class='tline' id='l72' data-llen='1414:1437'>　上下隔塞其志不通其道不行也則動而見疑矣故</span>
<span class='tline' id='l73' data-llen='1437:1453'>　晦道薄德懼時之用以避其患也</span>
<span class='tline' id='l74' data-llen='1453:1477'>初六拔茅茹以其彚貞吉亨𧰼曰拔茅貞吉志在君也</span>
<span class='tline' id='l75' data-llen='1477:1500'>　易也者聖人所以體其時而利其行也天地不交君</span>
<span class='tline' id='l76' data-llen='1500:1523'>　子不榮以禄夫吉凶生乎動動其始則其終不能禁</span>
<span class='tline' id='l77' data-llen='1523:1547'>　矣處否初位而愼其動得君乃行故牽𩔖而守正終</span>
<span class='tline' id='l78' data-llen='1547:1555'>　㑹其吉亨也</span>
<span class='tline' id='l79' data-llen='1555:1581'><a onclick="displayPageImage('KR1a0002', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1581:1604'>六二包承小人吉大人否亨象曰大人否亨不亂羣也</span>
<span class='tline' id='l81' data-llen='1604:1627'>　柔履順中承其上小人得一時之中故獲一時之吉</span>
<span class='tline' id='l82' data-llen='1627:1650'>　君子得其大中也當其否也不能包承於上亦不能</span>
<span class='tline' id='l83' data-llen='1650:1673'>　非小人必避世異俗安卑保命而已故雖否而終通</span>
<span class='tline' id='l84' data-llen='1673:1677'>　也</span>
<span class='tline' id='l85' data-llen='1677:1692'>六三包羞𧰼曰包羞位不當也</span>
<span class='tline' id='l86' data-llen='1692:1715'>　位陽也而隂處之包承柔佞之過也是以羞辱及矣</span>
<span class='tline' id='l87' data-llen='1715:1736'>九四有命无咎疇離祉𧰼曰有命无咎志行也</span>
<span class='tline' id='l88' data-llen='1736:1762'><a onclick="displayPageImage('KR1a0002', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1762:1785'>　上近至尊下據其民咎以專也五之休否有命任已</span>
<span class='tline' id='l90' data-llen='1785:1808'>　卑以奉上正以率下其志得行亦又何咎誰麗其福</span>
<span class='tline' id='l91' data-llen='1808:1817'>　乎乃巳之致也</span>
<span class='tline' id='l92' data-llen='1817:1841'>九五休否大人吉其亡其亡繫于苞桑𧰼曰大人之吉</span>
<span class='tline' id='l93' data-llen='1841:1847'>位正當也</span>
<span class='tline' id='l94' data-llen='1847:1870'>　大人者知存亡之道也羣小竝進雖可全正雖得尊</span>
<span class='tline' id='l95' data-llen='1870:1893'>　位憂其危亡順而從之不敢以力息於否之時也其</span>
<span class='tline' id='l96' data-llen='1893:1916'>　道乃固矣正當其位物猶不陵故保其吉而終遇也</span>
<span class='tline' id='l97' data-llen='1916:1942'><a onclick="displayPageImage('KR1a0002', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='1942:1963'>上九傾否先否後喜𧰼曰否終則傾何可長也</span>
<span class='tline' id='l99' data-llen='1963:1986'>　否之終否其傾矣極終則變何可以久君子當其極</span>
<span class='tline' id='l100' data-llen='1986:2003'>　故先否也困極以道通也故後喜也</span>
<span class='tline' id='l101' data-llen='2003:2013'>䷌<span class='krp-note'>離下/乾上</span></span>
<span class='tline' id='l102' data-llen='2013:2036'>同人于野亨利涉大川利君子貞彖曰同人于野柔得</span>
<span class='tline' id='l103' data-llen='2036:2059'>中而應乎乾曰同人同人曰同人于野亨利涉大川乾</span>
<span class='tline' id='l104' data-llen='2059:2082'>行也文明以健中正而應君子正也唯君子為能通天</span>
<span class='tline' id='l105' data-llen='2082:2087'>下之志</span>
<span class='tline' id='l106' data-llen='2087:2113'><a onclick="displayPageImage('KR1a0002', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2113:2136'>　天下之器大矣其為務多矣治之而不謬者其唯同</span>
<span class='tline' id='l108' data-llen='2136:2159'>　人乎所以同其同而無方也二一隂也得中而羣陽</span>
<span class='tline' id='l109' data-llen='2159:2182'>　歸焉能得物之情故曰同人其德乾之德也下之功</span>
<span class='tline' id='l110' data-llen='2182:2205'>　上使之也為上能同於下者鮮矣能同之則其德大</span>
<span class='tline' id='l111' data-llen='2205:2228'>　矣其務成矣其聖人之功歟上之不與雖下求其同</span>
<span class='tline' id='l112' data-llen='2228:2251'>　不可得也非文明辨於内剛健行於外中正而相應</span>
<span class='tline' id='l113' data-llen='2251:2272'>　者不能同也此君子之正而能通天下之志也</span>
<span class='tline' id='l114' data-llen='2272:2290'>𧰼曰天與火同人君子以𩔖族辨物</span>
<span class='tline' id='l115' data-llen='2290:2316'><a onclick="displayPageImage('KR1a0002', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2316:2339'>　天體大也火體小也火曰炎上同於天也必時曦燥</span>
<span class='tline' id='l117' data-llen='2339:2362'>　而後盛乎俟天之與也上下之位旣列得其同則上</span>
<span class='tline' id='l118' data-llen='2362:2387'>　能與下也君子𧰼之而𩔖其族辨其物志可同者與</span>
<span class='tline' id='l119' data-llen='2387:2403'>　之不遺其細者也則天下何有焉</span>
<span class='tline' id='l120' data-llen='2403:2424'>初九同人于門无咎𧰼曰同人于門又誰咎也</span>
<span class='tline' id='l121' data-llen='2424:2447'>　卦一隂而近者多得也或尊而保之也初比於二不</span>
<span class='tline' id='l122' data-llen='2447:2469'>　繫其常出門同之無與爭者得之先也誰之咎矣</span>
<span class='tline' id='l123' data-llen='2469:2488'>六二同人于宗吝𧰼曰同人于宗吝道也</span>
<span class='tline' id='l124' data-llen='2488:2514'><a onclick="displayPageImage('KR1a0002', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2514:2535'>　不能大同守宗獨應失其于野之義可惜也已</span>
<span class='tline' id='l126' data-llen='2535:2559'>九三伏戎于莽升其高陵三歲不興𧰼曰伏戎于莽敵</span>
<span class='tline' id='l127' data-llen='2559:2570'>剛也三歳不興安行也</span>
<span class='tline' id='l128' data-llen='2570:2593'>　情係者德之累也妄興者凶之道也居下之長而據</span>
<span class='tline' id='l129' data-llen='2593:2616'>　尊之應潛構兵戎以敵於五在下之上曰髙陵也至</span>
<span class='tline' id='l130' data-llen='2616:2640'>　五而三𧰼三歳也五勝而不能興也禍自致也安所</span>
<span class='tline' id='l131' data-llen='2640:2645'>　行哉</span>
<span class='tline' id='l132' data-llen='2645:2669'>九四乘其墉弗克攻吉𧰼曰乘其墉義弗克也其吉則</span>
<span class='tline' id='l133' data-llen='2669:2695'><a onclick="displayPageImage('KR1a0002', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2695:2702'>困而反則也</span>
<span class='tline' id='l135' data-llen='2702:2725'>　與三攻以求二乘其墉也猶隔之矣二可得乎其義</span>
<span class='tline' id='l136' data-llen='2725:2748'>　固不克也求之不得也困而反其則矣乃遇其吉也</span>
<span class='tline' id='l137' data-llen='2748:2772'>九五同人先號咷而後笑大師克相遇𧰼曰同人之先</span>
<span class='tline' id='l138' data-llen='2772:2786'>以中直也大師相遇言相克也</span>
<span class='tline' id='l139' data-llen='2786:2809'>　剛健中正求其同而為治也夫求其同固有不同者</span>
<span class='tline' id='l140' data-llen='2809:2833'>　矣故下剛有役其公而私其同焉以力正之未𫉬其</span>
<span class='tline' id='l141' data-llen='2833:2856'>　志故先號咷而後笑也非私也求其治而中直以正</span>
<span class='tline' id='l142' data-llen='2856:2882'><a onclick="displayPageImage('KR1a0002', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2882:2900'>　也剛而難遇也之而後合同人之道也</span>
<span class='tline' id='l144' data-llen='2900:2921'>上九同人于郊无悔𧰼曰同人于郊志未得也</span>
<span class='tline' id='l145' data-llen='2921:2944'>　居其外也已過其内無與同者患爭之悔則免矣求</span>
<span class='tline' id='l146' data-llen='2944:2954'>　同無與志何得也</span>
<span class='tline' id='l147' data-llen='2954:2964'>䷍<span class='krp-note'>乾下/離上</span></span>
<span class='tline' id='l148' data-llen='2964:2987'>大有元亨彖曰大有柔得尊位大中而上下應之曰大</span>
<span class='tline' id='l149' data-llen='2987:3007'>有其德剛健而文明應乎天而時行是以元亨</span>
<span class='tline' id='l150' data-llen='3007:3030'>　柔得大中之位而上下歸焉無有逺邇皆大有之也</span>
<span class='tline' id='l151' data-llen='3030:3056'><a onclick="displayPageImage('KR1a0002', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3056:3079'>　其德剛健而行文明以辨大位德應於天以時行是</span>
<span class='tline' id='l153' data-llen='3079:3086'>　以大亨也</span>
<span class='tline' id='l154' data-llen='3086:3108'>𧰼曰火在天上大有君子以遏惡揚善順天休命</span>
<span class='tline' id='l155' data-llen='3108:3131'>　明得其時上無不容也善者道之大也故揚之惡者</span>
<span class='tline' id='l156' data-llen='3131:3154'>　道之小也故遏之上舉其善則惡止矣君子順其時</span>
<span class='tline' id='l157' data-llen='3154:3167'>　美其命而已故大有之也</span>
<span class='tline' id='l158' data-llen='3167:3190'>初九无交害匪咎艱則无咎象曰大有初九无交害也</span>
<span class='tline' id='l159' data-llen='3190:3213'>　夫欲其豐害物以求有者斯害來矣此害之交也咎</span>
<span class='tline' id='l160' data-llen='3213:3239'><a onclick="displayPageImage('KR1a0002', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3239:3262'>　可逃乎初得於主始有之矣守其分而不躁難其志</span>
<span class='tline' id='l162' data-llen='3262:3285'>　以自保則終有大而无咎也未涉於交害矣易所以</span>
<span class='tline' id='l163' data-llen='3285:3303'>　戒大有剛健之初先逺害而利自至矣</span>
<span class='tline' id='l164' data-llen='3303:3327'>九二大車以載有攸往无咎𧰼曰大車以載積中不敗</span>
<span class='tline' id='l165' data-llen='3327:3330'>也</span>
<span class='tline' id='l166' data-llen='3330:3353'>　剛健之中力之大者也上之所任事委於中致逺不</span>
<span class='tline' id='l167' data-llen='3353:3358'>　泥也</span>
<span class='tline' id='l168' data-llen='3358:3382'>九三公用亨于天子小人弗克𧰼曰公用亨于天子小</span>
<span class='tline' id='l169' data-llen='3382:3409'><a onclick="displayPageImage('KR1a0002', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3409:3414'>人害也</span>
<span class='tline' id='l171' data-llen='3414:3437'>　為下之長富有其民公之位也為五所有志達乎尊</span>
<span class='tline' id='l172' data-llen='3437:3460'>　以奉其主也小人不可用也以上之柔德則不克通</span>
<span class='tline' id='l173' data-llen='3460:3483'>　而謀其害之矣大有容之也御小人者其道異乎可</span>
<span class='tline' id='l174' data-llen='3483:3493'>　大有之而不任也</span>
<span class='tline' id='l175' data-llen='3493:3514'>九四匪其彭无咎𧰼曰匪其彭无咎明辨晳也</span>
<span class='tline' id='l176' data-llen='3514:3537'>　柔得尊位而上下咸願應之以時近親難處之地也</span>
<span class='tline' id='l177' data-llen='3537:3560'>　能知禍福之端畏天下之所覩如非在五旁兢以自</span>
<span class='tline' id='l178' data-llen='3560:3587'><a onclick="displayPageImage('KR1a0002', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3587:3610'>　警不敢怙恃可无咎矣非明辨者不能至也可謂智</span>
<span class='tline' id='l180' data-llen='3610:3620'>　矣剛能處柔者也</span>
<span class='tline' id='l181' data-llen='3620:3644'>六五厥孚交如威如吉𧰼曰厥孚交如信以發志也威</span>
<span class='tline' id='l182' data-llen='3644:3654'>如之吉易而无備也</span>
<span class='tline' id='l183' data-llen='3654:3677'>　以柔德而居主位虚中孚誠民亦奉其誠也志交信</span>
<span class='tline' id='l184' data-llen='3677:3700'>　矣何所備乎故易然而保其尊威如而𫉬其吉也</span>
<span class='tline' id='l185' data-llen='3700:3723'>上九自天佑之吉无不利𧰼曰大有上吉自天佑也</span>
<span class='tline' id='l186' data-llen='3723:3746'>　剛居極上尊柔奉之可謂上賢而順高而得終履其</span>
<span class='tline' id='l187' data-llen='3746:3773'><a onclick="displayPageImage('KR1a0002', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3773:3796'>　信也得其終也内符於天與天合德也則自天佑之</span>
<span class='tline' id='l189' data-llen='3796:3804'>　矣何不利焉</span>
<span class='tline' id='l190' data-llen='3804:3814'>䷎<span class='krp-note'>艮下/坤上</span></span>
<span class='tline' id='l191' data-llen='3814:3837'>謙亨君子有終彖曰謙亨天道下濟而光明地道卑而</span>
<span class='tline' id='l192' data-llen='3837:3860'>上行天道虧盈而益謙地道變盈而流謙鬼神害盈而</span>
<span class='tline' id='l193' data-llen='3860:3883'>福謙人道惡盈而好謙謙尊而光卑而不可踰君子之</span>
<span class='tline' id='l194' data-llen='3883:3887'>終也</span>
<span class='tline' id='l195' data-llen='3887:3910'>　陽天也而下其隂是以謙無不通君子所以保終也</span>
<span class='tline' id='l196' data-llen='3910:3937'><a onclick="displayPageImage('KR1a0002', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='3937:3960'>　天之道寒暑日月也盈則虧之損則益之地之道山</span>
<span class='tline' id='l198' data-llen='3960:3983'>　川丘陵谷也髙則傾之卑則受之鬼神依人謙則福</span>
<span class='tline' id='l199' data-llen='3983:4006'>　之盈則禍之人道惡盈盈則慢之以人惡已謙則下</span>
<span class='tline' id='l200' data-llen='4006:4029'>　人故人好也尊而謙之益光大矣卑而謙之人莫之</span>
<span class='tline' id='l201' data-llen='4029:4040'>　踰君子所以保終也</span>
<span class='tline' id='l202' data-llen='4040:4060'>象曰地中有山謙君子以裒多益寡稱物平施</span>
<span class='tline' id='l203' data-llen='4060:4083'>　山下於地而得地中謙也君子謙以下人得人心也</span>
<span class='tline' id='l204' data-llen='4083:4106'>　多者損己以聚之寡者減己以益之稱物而平施不</span>
<span class='tline' id='l205' data-llen='4106:4133'><a onclick="displayPageImage('KR1a0002', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4133:4142'>　失其常乃平也</span>
<span class='tline' id='l207' data-llen='4142:4166'>初六謙謙君子用涉大川吉𧰼曰謙謙君子卑以自牧</span>
<span class='tline' id='l208' data-llen='4166:4169'>也</span>
<span class='tline' id='l209' data-llen='4169:4192'>　柔以處下謙之謙也君子用謙於初自養其德雖涉</span>
<span class='tline' id='l210' data-llen='4192:4199'>　難而吉也</span>
<span class='tline' id='l211' data-llen='4199:4218'>六二鳴謙貞吉𧰼曰鳴謙貞吉中心得也</span>
<span class='tline' id='l212' data-llen='4218:4241'>　陽者衆隂之所求也二承而親之旣得於心聲以發</span>
<span class='tline' id='l213' data-llen='4241:4263'>　外謙而鳴之辭也守中而不敢自大得正之吉也</span>
<span class='tline' id='l214' data-llen='4263:4290'><a onclick="displayPageImage('KR1a0002', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4290:4312'>九三勞謙君子有終吉𧰼曰勞謙君子萬民服也</span>
<span class='tline' id='l216' data-llen='4312:4335'>　居下之上為衆之則勤於正衆雖勞而謙厚之至也</span>
<span class='tline' id='l217' data-llen='4335:4353'>　謙以保位萬民服也故得保其終吉矣</span>
<span class='tline' id='l218' data-llen='4353:4374'>六四无不利撝謙𧰼曰无不利撝謙不違則也</span>
<span class='tline' id='l219' data-llen='4374:4397'>　謙以在位不僭不偪不違其則者也以之奉五而待</span>
<span class='tline' id='l220' data-llen='4397:4420'>　於三奉事得宜指撝皆從无不利也謙敬之利道之</span>
<span class='tline' id='l221' data-llen='4420:4425'>　然也</span>
<span class='tline' id='l222' data-llen='4425:4449'>六五不富以其鄰利用侵伐无不利𧰼曰利用侵伐征</span>
<span class='tline' id='l223' data-llen='4449:4476'><a onclick="displayPageImage('KR1a0002', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4476:4481'>不服也</span>
<span class='tline' id='l225' data-llen='4481:4504'>　柔居上位止而順之謙也柔之過盜之心生故至用</span>
<span class='tline' id='l226' data-llen='4504:4527'>　師也居尊而著於謙得衆之道也故不待富鄰而利</span>
<span class='tline' id='l227' data-llen='4527:4534'>　以侵伐也</span>
<span class='tline' id='l228' data-llen='4534:4558'>上六鳴謙利用行師征邑國𧰼曰鳴謙志未得也可用</span>
<span class='tline' id='l229' data-llen='4558:4566'>行師征邑國也</span>
<span class='tline' id='l230' data-llen='4566:4589'>　上雖應三二近相與故中心未得也徒聲鳴而已然</span>
<span class='tline' id='l231' data-llen='4589:4612'>　正應無爭辭謙無怨是以外助也分衆受命纔堪征</span>
<span class='tline' id='l232' data-llen='4612:4639'><a onclick="displayPageImage('KR1a0002', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4639:4651'>　邑國而已非不利者也</span>
<span class='tline' id='l234' data-llen='4651:4661'>䷏<span class='krp-note'>坤下/震上</span></span>
<span class='tline' id='l235' data-llen='4661:4684'>豫利建侯行師彖曰豫剛應而志行順以動豫豫順以</span>
<span class='tline' id='l236' data-llen='4684:4707'>動故天地如之而況建侯行師乎天地以順動故日月</span>
<span class='tline' id='l237' data-llen='4707:4730'>不過而四時不忒聖人以順動則刑罰清而民服豫之</span>
<span class='tline' id='l238' data-llen='4730:4737'>時義大矣哉</span>
<span class='tline' id='l239' data-llen='4737:4760'>　隂者小人之道也治之者非君子歟衆隂而陽禦之</span>
<span class='tline' id='l240' data-llen='4760:4783'>　非當大位則有兵戰之事文之不當理也其用師而</span>
<span class='tline' id='l241' data-llen='4783:4810'><a onclick="displayPageImage('KR1a0002', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='4810:4833'>　豫乎剛應而衆從之也豫先而當得其順動者也順</span>
<span class='tline' id='l243' data-llen='4833:4856'>　以動故天地如之日月之迭明也四時之更變也聖</span>
<span class='tline' id='l244' data-llen='4856:4879'>　人以順動而天下服也非聖人不能得順動之時義</span>
<span class='tline' id='l245' data-llen='4879:4883'>　也</span>
<span class='tline' id='l246' data-llen='4883:4907'>𧰼曰雷出地奮豫先王以作樂崇德殷薦之上帝以配</span>
<span class='tline' id='l247' data-llen='4907:4911'>祖考</span>
<span class='tline' id='l248' data-llen='4911:4934'>　雷始發震奮而出地物遂其豫也震先而得其樂乎</span>
<span class='tline' id='l249' data-llen='4934:4957'>　故謂豫之為樂得於心而形見於外興物而動其情</span>
<span class='tline' id='l250' data-llen='4957:4984'><a onclick="displayPageImage('KR1a0002', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='4984:5007'>　曰樂故先王之有天下者樂也禮平天下之志以修</span>
<span class='tline' id='l252' data-llen='5007:5030'>　諸内也故合其鐘鼔竽瑟管磬之聲而與衆共樂也</span>
<span class='tline' id='l253' data-llen='5030:5053'>　禮者重本崇德而敬其上也故禘郊宗祖皆崇有德</span>
<span class='tline' id='l254' data-llen='5053:5076'>　而配之上帝天神焉以與衆同敬而節諸外也故作</span>
<span class='tline' id='l255' data-llen='5076:5099'>　樂崇德殷薦上帝合禮樂之化設内外之敎而天下</span>
<span class='tline' id='l256' data-llen='5099:5104'>　順也</span>
<span class='tline' id='l257' data-llen='5104:5122'>初六鳴豫凶𧰼曰初六鳴豫志窮凶也</span>
<span class='tline' id='l258' data-llen='5122:5145'>　初有上應樂有得志也夫君子之心靜而自居知得</span>
<span class='tline' id='l259' data-llen='5145:5172'><a onclick="displayPageImage('KR1a0002', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5172:5195'>　喪之終始而不遷其正故其樂不極其憂不沮何患</span>
<span class='tline' id='l261' data-llen='5195:5218'>　之及哉小人之始得志誇其大而極其志極而不及</span>
<span class='tline' id='l262' data-llen='5218:5226'>　於禍者無之</span>
<span class='tline' id='l263' data-llen='5226:5250'>六二介于石不終日貞吉𧰼曰不終日貞吉以中正也</span>
<span class='tline' id='l264' data-llen='5250:5273'>　卦一陽也衆隂競之以求豫也二得順而中正物至</span>
<span class='tline' id='l265' data-llen='5273:5296'>　而順豫至而樂不遷其正也故介如石堅難以茍變</span>
<span class='tline' id='l266' data-llen='5296:5320'>　感之至後動也得吉之先也其先知者不疾而速𫉬</span>
<span class='tline' id='l267' data-llen='5320:5332'>　其吉也安用其終日乎</span>
<span class='tline' id='l268' data-llen='5332:5359'><a onclick="displayPageImage('KR1a0002', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5359:5380'>六三盱豫悔遲有悔𧰼曰盱豫有悔位不當也</span>
<span class='tline' id='l270' data-llen='5380:5403'>　四經始之地也而三統下卦之主而不當位是以遲</span>
<span class='tline' id='l271' data-llen='5403:5426'>　速皆不中也盱而遽來柔涉乎諂也遲而後至疑懼</span>
<span class='tline' id='l272' data-llen='5426:5437'>　旅於衆也是以悔矣</span>
<span class='tline' id='l273' data-llen='5437:5461'>九四由豫大有得勿疑朋盍簪𧰼曰由豫大有得志大</span>
<span class='tline' id='l274' data-llen='5461:5465'>行也</span>
<span class='tline' id='l275' data-llen='5465:5488'>　一陽而能濟衆也而上下應之所以得豫皆由之也</span>
<span class='tline' id='l276' data-llen='5488:5511'>　復何疑焉旣順以動之天下附之則智者為謀勇者</span>
<span class='tline' id='l277' data-llen='5511:5538'><a onclick="displayPageImage('KR1a0002', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5538:5552'>　為力皆相朋合簪而來仕矣</span>
<span class='tline' id='l279' data-llen='5552:5576'>六五貞疾恒不死𧰼曰六五貞疾乘剛也恒不死中未</span>
<span class='tline' id='l280' data-llen='5576:5580'>亡也</span>
<span class='tline' id='l281' data-llen='5580:5603'>　四剛動也衆之歸柔無德乘之正乃疾也守恒於中</span>
<span class='tline' id='l282' data-llen='5603:5615'>　其義不死已存其尊也</span>
<span class='tline' id='l283' data-llen='5615:5637'>上六冥豫成有渝无咎𧰼曰㝠豫在上何可長也</span>
<span class='tline' id='l284' data-llen='5637:5660'>　剛得志而豫五正疾矣而又上之處於豫外不知時</span>
<span class='tline' id='l285' data-llen='5660:5683'>　之豫昧於豫之成也何可長哉變而知歸得无咎矣</span>
<span class='tline' id='l286' data-llen='5683:5710'><a onclick="displayPageImage('KR1a0002', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='5710:5720'>䷐<span class='krp-note'>震下/兑上</span></span>
<span class='tline' id='l288' data-llen='5720:5743'>隨元亨利貞无咎彖曰隨剛來而下柔動而説隨大亨</span>
<span class='tline' id='l289' data-llen='5743:5760'>貞无咎而天下隨時隨時之義大矣哉</span>
<span class='tline' id='l290' data-llen='5760:5783'>　剛來而下於柔得其情隨而治之大通者也剛中正</span>
<span class='tline' id='l291' data-llen='5783:5806'>　動而説利而正夫何咎哉夫隨多失正正則寡隨動</span>
<span class='tline' id='l292' data-llen='5806:5829'>　説而隨大亨不失其正而无咎者大人也而天下隨</span>
<span class='tline' id='l293' data-llen='5829:5834'>　之矣</span>
<span class='tline' id='l294' data-llen='5834:5852'>𧰼曰澤中有雷隨君子以嚮晦入宴息</span>
<span class='tline' id='l295' data-llen='5852:5879'><a onclick="displayPageImage('KR1a0002', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='5879:5902'>　雷下於澤之中也雷隨於澤澤隨於雷君子得物之</span>
<span class='tline' id='l297' data-llen='5902:5925'>　情而隨正之則物來隨已正也何所憂哉故嚮暮入</span>
<span class='tline' id='l298' data-llen='5925:5934'>　宴息安之時也</span>
<span class='tline' id='l299' data-llen='5934:5958'>初九官有渝貞吉出門交有功𧰼曰官有渝從正吉也</span>
<span class='tline' id='l300' data-llen='5958:5968'>出門交有功不失也</span>
<span class='tline' id='l301' data-llen='5968:5991'>　隨主於見可而變也不隨則不吉隨而喪本亦不吉</span>
<span class='tline' id='l302' data-llen='5991:6014'>　初無專應得其理也剛不失正得其吉也與二相得</span>
<span class='tline' id='l303' data-llen='6014:6037'>　出門交有功也非應而合之不失其隨時之宜不隨</span>
<span class='tline' id='l304' data-llen='6037:6064'><a onclick="displayPageImage('KR1a0002', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6064:6073'>　則獨立無功矣</span>
<span class='tline' id='l306' data-llen='6073:6093'>六二係小子失丈人𧰼曰係小子弗兼與也</span>
<span class='tline' id='l307' data-llen='6093:6116'>　不顧其應與時相得動説相與得隨之宜五體隨而</span>
<span class='tline' id='l308' data-llen='6116:6135'>　不戀初遇之而有交故二无凶吉之戒也</span>
<span class='tline' id='l309' data-llen='6135:6158'>六三係丈人失小子隨有求得利居貞象曰係丈夫志</span>
<span class='tline' id='l310' data-llen='6158:6163'>舍下也</span>
<span class='tline' id='l311' data-llen='6163:6186'>　隨不係於常也三近於四而遂相附得隨也四亦不</span>
<span class='tline' id='l312' data-llen='6186:6206'>　逆求所得也專正而居志合逺附得所利也</span>
<span class='tline' id='l313' data-llen='6206:6233'><a onclick="displayPageImage('KR1a0002', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6233:6259'>九四隨有𫉬貞凶有孚在道以明何咎𧰼曰隨有𫉬其</span>
<span class='tline' id='l315' data-llen='6259:6271'>義凶也有孚在道明功也</span>
<span class='tline' id='l316' data-llen='6271:6295'>　得三而附有𫉬者私擅其民正之凶也以隨之時協</span>
<span class='tline' id='l317' data-llen='6295:6318'>　隨之義竭誠奉主立功明道皆上之有也夫何咎哉</span>
<span class='tline' id='l318' data-llen='6318:6336'>九五孚于嘉吉𧰼曰孚于嘉位正中也</span>
<span class='tline' id='l319' data-llen='6336:6359'>　剛德居尊有應而不係盡下之宜大通者也中正而</span>
<span class='tline' id='l320' data-llen='6359:6381'>　保位利而貞也信向於隨之嘉吉則下皆隨之矣</span>
<span class='tline' id='l321' data-llen='6381:6405'>上六拘係之乃從維之王用亨于西山𧰼曰拘係之上</span>
<span class='tline' id='l322' data-llen='6405:6432'><a onclick="displayPageImage('KR1a0002', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6432:6436'>窮也</span>
<span class='tline' id='l324' data-llen='6436:6459'>　隨者下而隨也下而隨之乃治非大正之義也治誠</span>
<span class='tline' id='l325' data-llen='6459:6482'>　而不隨則以力制可也六無附而保其上守於險阻</span>
<span class='tline' id='l326' data-llen='6482:6505'>　可拘之乃從維之以力而後至服而通命於逺志治</span>
<span class='tline' id='l327' data-llen='6505:6509'>　也</span>
<span class='tline' id='l328' data-llen='6509:6519'>䷑<span class='krp-note'>巽下/艮上</span></span>
<span class='tline' id='l329' data-llen='6519:6542'>蠱元亨利涉大川先甲三日後甲三日彖曰蠱剛上而</span>
<span class='tline' id='l330' data-llen='6542:6565'>柔下巽而止蠱蠱元亨而天下治也利涉大川往有事</span>
<span class='tline' id='l331' data-llen='6565:6592'><a onclick="displayPageImage('KR1a0002', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='6592:6610'>也先甲三日後甲三日終則有始天行也</span>
<span class='tline' id='l333' data-llen='6610:6633'>　蠱文皿蟲也風過山也時之蠱而事繫之不可以無</span>
<span class='tline' id='l334' data-llen='6633:6656'>　制作也剛升而上柔來而下剛柔兩得其情大通而</span>
<span class='tline' id='l335' data-llen='6656:6679'>　柔伏也巽而上無違迕也故可以造治制作而無難</span>
<span class='tline' id='l336' data-llen='6679:6702'>　也古之為治者以質文相變也弊而更之之謂也以</span>
<span class='tline' id='l337' data-llen='6702:6725'>　質治者寛而任人親而不尊其弊也野而不近縱而</span>
<span class='tline' id='l338' data-llen='6725:6748'>　難禁故因其弊而反之以文以文治者檢而有度尊</span>
<span class='tline' id='l339' data-llen='6748:6771'>　而不親其弊也煩而多賊近而無實因其弊而更之</span>
<span class='tline' id='l340' data-llen='6771:6798'><a onclick="displayPageImage('KR1a0002', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='6798:6821'>　以質質文更代終則有始如寒暑之謝也甲者制事</span>
<span class='tline' id='l342' data-llen='6821:6844'>　之首也夫立制者必先究前弊之由察其中要其終</span>
<span class='tline' id='l343' data-llen='6844:6867'>　故先三日以原之然後更之今及其先乃及其後後</span>
<span class='tline' id='l344' data-llen='6867:6890'>　甲三日之正故能合其時而當於人心也殷因於夏</span>
<span class='tline' id='l345' data-llen='6890:6908'>　周因於殷故為之改命創制天下法也</span>
<span class='tline' id='l346' data-llen='6908:6925'>𧰼曰山下有風蠱君子以振民育德</span>
<span class='tline' id='l347' data-llen='6925:6948'>　山下有風時蠱而制事也君子將以振民先有其德</span>
<span class='tline' id='l348' data-llen='6948:6956'>　然後制作也</span>
<span class='tline' id='l349' data-llen='6956:6983'><a onclick="displayPageImage('KR1a0002', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='6983:7007'>初六幹父之蠱有子考无咎厲終吉𧰼曰幹父之蠱意</span>
<span class='tline' id='l351' data-llen='7007:7012'>承考也</span>
<span class='tline' id='l352' data-llen='7012:7035'>　有為者臣子之職也受命者承其意而損益從時而</span>
<span class='tline' id='l353' data-llen='7035:7058'>　後蠱可幹也柔始受命能終其事承父之後也可謂</span>
<span class='tline' id='l354' data-llen='7058:7081'>　有子矣考何咎乎臨事而專故曰厲也終成其志得</span>
<span class='tline' id='l355' data-llen='7081:7092'>　无咎也有事之道也</span>
<span class='tline' id='l356' data-llen='7092:7114'>九二幹母之蠱不可貞𧰼曰幹母之蠱得中道也</span>
<span class='tline' id='l357' data-llen='7114:7137'>　幹内應柔承母之事也不可以自正非所越也乃得</span>
<span class='tline' id='l358' data-llen='7137:7164'><a onclick="displayPageImage('KR1a0002', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7164:7181'>　中道矣事有順而後成者此之謂也</span>
<span class='tline' id='l360' data-llen='7181:7205'>九三幹父之蠱小有悔无大咎𧰼曰幹父之蠱終无咎</span>
<span class='tline' id='l361' data-llen='7205:7208'>也</span>
<span class='tline' id='l362' data-llen='7208:7231'>　以剛得位幹其事而專其任也專之故小悔終成其</span>
<span class='tline' id='l363' data-llen='7231:7239'>　志故无咎也</span>
<span class='tline' id='l364' data-llen='7239:7261'>六四裕父之蠱往見吝𧰼曰裕父之蠱往未得也</span>
<span class='tline' id='l365' data-llen='7261:7284'>　柔之位而以柔處之不能敏於事也是寛其事而无</span>
<span class='tline' id='l366' data-llen='7284:7301'>　成也復命得乎往見吝矣終无功也</span>
<span class='tline' id='l367' data-llen='7301:7328'><a onclick="displayPageImage('KR1a0002', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7328:7348'>六五幹父之蠱用譽象曰幹父用譽承以德也</span>
<span class='tline' id='l369' data-llen='7348:7371'>　柔非能幹蠱也事必有主之者矣用德而不勞於力</span>
<span class='tline' id='l370' data-llen='7371:7391'>　五之謂歟居得中正衆之所荷用譽之謂也</span>
<span class='tline' id='l371' data-llen='7391:7414'>上九不事王侯髙尚其事𧰼曰不事王侯志可則也</span>
<span class='tline' id='l372' data-llen='7414:7437'>　剛上者主之尚也令之源也終其事而不享其利以</span>
<span class='tline' id='l373' data-llen='7437:7458'>　髙尚為事可企而則也不事王侯可以尚之也</span>
<span class='tline' id='l374' data-llen='7458:7468'>䷒<span class='krp-note'>兊下/坤上</span></span>
<span class='tline' id='l375' data-llen='7468:7491'>臨元亨利貞至于八月有凶彖曰臨剛浸而長說而順</span>
<span class='tline' id='l376' data-llen='7491:7518'><a onclick="displayPageImage('KR1a0002', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='7518:7541'>剛中而應大亨以正天之道也至于八月有凶消不乆</span>
<span class='tline' id='l378' data-llen='7541:7544'>也</span>
<span class='tline' id='l379' data-llen='7544:7567'>　隂陽迭盛天道成焉陽長而萬物生君子之道行小</span>
<span class='tline' id='l380' data-llen='7567:7590'>　人望之而服也剛長正以應說而順之大亨以正也</span>
<span class='tline' id='l381' data-llen='7590:7613'>　夫物有長也必有代也陽雖維隂至於隂盛則不復</span>
<span class='tline' id='l382' data-llen='7613:7636'>　維矣君子當其時内惕而不自得焉觀時之消息也</span>
<span class='tline' id='l383' data-llen='7636:7659'>　臨代坤之二也極六位而隂及代之矣數之變也凶</span>
<span class='tline' id='l384' data-llen='7659:7677'>　其乆乎月隂之物來代陽也故八月凶</span>
<span class='tline' id='l385' data-llen='7677:7704'><a onclick="displayPageImage('KR1a0002', 'WYG', '002-22a' );" name="002-22a" class="pb">[002-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='7704:7725'>象曰澤上有地臨君子以敎思无窮容保民无疆</span>
<span class='tline' id='l387' data-llen='7725:7748'>　澤上有地地取潤於澤剛臨於柔小人取則於君子</span>
<span class='tline' id='l388' data-llen='7748:7771'>　思其敎周而无已也則能保民安衆而應其无疆也</span>
<span class='tline' id='l389' data-llen='7771:7790'>初九咸臨貞吉𧰼曰咸臨貞吉志行正也</span>
<span class='tline' id='l390' data-llen='7790:7813'>　四為我應能感柔也則制之自我矣豈肆其志哉感</span>
<span class='tline' id='l391' data-llen='7813:7825'>　其從正者也故得吉矣</span>
<span class='tline' id='l392' data-llen='7825:7848'>九二咸臨吉无不利𧰼曰咸臨吉无不利未順命也</span>
<span class='tline' id='l393' data-llen='7848:7871'>　剛浸而長履位得中有其德而能感五以從已也則</span>
<span class='tline' id='l394' data-llen='7871:7898'><a onclick="displayPageImage('KR1a0002', 'WYG', '002-22b' );" name="002-22b" class="pb">[002-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='7898:7921'>　五順於二二未盡順於五也尊而順剛德日崇故无</span>
<span class='tline' id='l396' data-llen='7921:7927'>　不利也</span>
<span class='tline' id='l397' data-llen='7927:7951'>六三甘臨无攸利既憂之无咎𧰼曰甘臨位不當也既</span>
<span class='tline' id='l398' data-llen='7951:7959'>憂之咎不長也</span>
<span class='tline' id='l399' data-llen='7959:7982'>　隂以居上柔接以臨之甘辭以說之失其正也下有</span>
<span class='tline' id='l400' data-llen='7982:8001'>　其人而悟其非道而能憂之則咎不長也</span>
<span class='tline' id='l401' data-llen='8001:8019'>六四至臨无咎𧰼曰至臨无咎位當也</span>
<span class='tline' id='l402' data-llen='8019:8042'>　應於初則剛之敎而守當其位盡柔之道臨之至也</span>
<span class='tline' id='l403' data-llen='8042:8069'><a onclick="displayPageImage('KR1a0002', 'WYG', '002-23a' );" name="002-23a" class="pb">[002-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8069:8078'>　无憂邪之咎矣</span>
<span class='tline' id='l405' data-llen='8078:8101'>六五知臨大君之宜吉𧰼曰大君之宜行中之謂也</span>
<span class='tline' id='l406' data-llen='8101:8124'>　二以剛長五能感而從焉知之以能授之以政可謂</span>
<span class='tline' id='l407' data-llen='8124:8147'>　智矣大君之宜能臨天下者如此矣行能得其中也</span>
<span class='tline' id='l408' data-llen='8147:8167'>上六敦臨吉无咎𧰼曰敦臨之吉志在内也</span>
<span class='tline' id='l409' data-llen='8167:8190'>　四五皆應於陽上為至順亦歸而從之逺而志於陽</span>
<span class='tline' id='l410' data-llen='8190:8208'>　厚於君子之道順時知機吉又何咎哉</span>
<span class='tline' id='l411' data-llen='8208:8218'>䷓<span class='krp-note'>坤下/巽上</span></span>
<span class='tline' id='l412' data-llen='8218:8245'><a onclick="displayPageImage('KR1a0002', 'WYG', '002-23b' );" name="002-23b" class="pb">[002-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8245:8268'>觀盥而不薦有孚顒若彖曰大觀在上順而巽中正以</span>
<span class='tline' id='l414' data-llen='8268:8291'>觀天下觀盥而不薦有孚顒若下觀而化也觀天之神</span>
<span class='tline' id='l415' data-llen='8291:8311'>道而四時不忒聖人以神道設敎而天下服矣</span>
<span class='tline' id='l416' data-llen='8311:8334'>　觀上觀下也下順上巽觀上之風從而化之上巽下</span>
<span class='tline' id='l417' data-llen='8334:8357'>　坤觀下之情而設敎也剛德上行為天下之大觀得</span>
<span class='tline' id='l418' data-llen='8357:8380'>　其中正大順而巽以從之也古者先王之治天下為</span>
<span class='tline' id='l419' data-llen='8380:8403'>　風之首者非他也禮之謂歟敬其禮之本歟宗廟其</span>
<span class='tline' id='l420' data-llen='8403:8426'>　敬之大歟盥其祭之首歟取諸潔敬者也禮也者物</span>
<span class='tline' id='l421' data-llen='8426:8453'><a onclick="displayPageImage('KR1a0002', 'WYG', '002-24a' );" name="002-24a" class="pb">[002-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='8453:8476'>　得其履而不謬也措之天下無所不行本於其敬也</span>
<span class='tline' id='l423' data-llen='8476:8499'>　敬發乎情者也盡則誠信誠積中而容作於外施於</span>
<span class='tline' id='l424' data-llen='8499:8522'>　人而人順也敬之盡者莫大於孝莫大於尊親愛之</span>
<span class='tline' id='l425' data-llen='8522:8545'>　故貴之貴之故尊之昔者周公郊祀后稷以配天宗</span>
<span class='tline' id='l426' data-llen='8545:8568'>　祀文王於明堂以配上帝是以四海之内各以其職</span>
<span class='tline' id='l427' data-llen='8568:8591'>　來祭天下無不敬其親者此不令而民化上矣宗廟</span>
<span class='tline' id='l428' data-llen='8591:8614'>　之始者盥也得其始盡其敬誠其孝然後能事宗廟</span>
<span class='tline' id='l429' data-llen='8614:8637'>　鬼神也其先祭也散齋三日以定志致齋三日以一</span>
<span class='tline' id='l430' data-llen='8637:8664'><a onclick="displayPageImage('KR1a0002', 'WYG', '002-24b' );" name="002-24b" class="pb">[002-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='8664:8687'>　慮其將祭也恫恫乎恐懼如將見之詩云明發不寐</span>
<span class='tline' id='l432' data-llen='8687:8710'>　有懷二人思之深也其敬齋也先祭而告慟哭反矣</span>
<span class='tline' id='l433' data-llen='8710:8733'>　況至於盥乎盥者祭之道可觀其首敬也薦者養之</span>
<span class='tline' id='l434' data-llen='8733:8756'>　道故盡其敬竭其情則能備物矣所以假外物而成</span>
<span class='tline' id='l435' data-llen='8756:8779'>　孝子之心也非禮之本也故不在於薦矣觀其誠信</span>
<span class='tline' id='l436' data-llen='8779:8802'>　顒若而已民知其敬上也聖人申其情行其事而成</span>
<span class='tline' id='l437' data-llen='8802:8825'>　敎於天下雖天子必有尊也則神道報其情也此先</span>
<span class='tline' id='l438' data-llen='8825:8839'>　王設敎之端而天下大服也</span>
<span class='tline' id='l439' data-llen='8839:8866'><a onclick="displayPageImage('KR1a0002', 'WYG', '002-25a' );" name="002-25a" class="pb">[002-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='8866:8885'>𧰼曰風行地上觀先王以省方觀民設敎</span>
<span class='tline' id='l441' data-llen='8885:8908'>　草木從上之風而偃也故先王察其方所觀其俗性</span>
<span class='tline' id='l442' data-llen='8908:8923'>　不易其素履則民自行其道也</span>
<span class='tline' id='l443' data-llen='8923:8947'>初六童觀小人无咎君子吝𧰼曰初六童觀小人道也</span>
<span class='tline' id='l444' data-llen='8947:8969'>　柔而无位逺於大觀童蒙而无所觀小人之道也</span>
<span class='tline' id='l445' data-llen='8969:8989'>六二闚觀利女貞𧰼曰闚觀女貞亦可醜也</span>
<span class='tline' id='l446' data-llen='8989:9012'>　當大觀之時不能逺於所觀而顧覬覦為正施於女</span>
<span class='tline' id='l447' data-llen='9012:9026'>　子守正則可矣君子之醜也</span>
<span class='tline' id='l448' data-llen='9026:9053'><a onclick="displayPageImage('KR1a0002', 'WYG', '002-25b' );" name="002-25b" class="pb">[002-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='9053:9073'>六三觀我生進退象曰觀我生進退未失道也</span>
<span class='tline' id='l450' data-llen='9073:9096'>　大觀在乎中正已處下體之上風化之出而及於民</span>
<span class='tline' id='l451' data-llen='9096:9119'>　進其道也柔以奉之退而謙也故觀我生之風化進</span>
<span class='tline' id='l452' data-llen='9119:9140'>　不淩上退不廢職或從正事可謂不失其道矣</span>
<span class='tline' id='l453' data-llen='9140:9163'>六四觀國之光利用賔于王𧰼曰觀國之光尚賔也</span>
<span class='tline' id='l454' data-llen='9163:9186'>　履極臣位順而承上為上之巽國之光也煥乎可觀</span>
<span class='tline' id='l455' data-llen='9186:9199'>　利於用也為王者之上賔</span>
<span class='tline' id='l456' data-llen='9199:9219'>九五觀我生君子无咎𧰼曰觀我生觀民也</span>
<span class='tline' id='l457' data-llen='9219:9246'><a onclick="displayPageImage('KR1a0002', 'WYG', '002-26a' );" name="002-26a" class="pb">[002-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='9246:9269'>　為觀之尊天下風化之首也我之生化備於民矣觀</span>
<span class='tline' id='l459' data-llen='9269:9287'>　其民有君子之風乃天下无所歸咎也</span>
<span class='tline' id='l460' data-llen='9287:9308'>上九觀其生君子无咎𧰼曰觀其生志未平也</span>
<span class='tline' id='l461' data-llen='9308:9331'>　過居无民之位乘五之上憂悔之地志不得平也亦</span>
<span class='tline' id='l462' data-llen='9331:9350'>　在王敎而已自觀有君子之風乃无咎也</span>
<span class='tline' id='l463' data-llen='9350:9353'>　</span>
<span class='tline' id='l464' data-llen='9353:9356'>　</span>
<span class='tline' id='l465' data-llen='9356:9359'>　</span>
<span class='tline' id='l466' data-llen='9359:9386'><a onclick="displayPageImage('KR1a0002', 'WYG', '002-26b' );" name="002-26b" class="pb">[002-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='9386:9389'>　</span>
<span class='tline' id='l468' data-llen='9389:9392'>　</span>
<span class='tline' id='l469' data-llen='9392:9395'>　</span>
<span class='tline' id='l470' data-llen='9395:9398'>　</span>
<span class='tline' id='l471' data-llen='9398:9401'>　</span>
<span class='tline' id='l472' data-llen='9401:9404'>　</span>
<span class='tline' id='l473' data-llen='9404:9407'>　</span>
<span class='tline' id='l474' data-llen='9407:9416'>　子夏易傳卷二</span>
</p>
<p>
</p>
  </div>
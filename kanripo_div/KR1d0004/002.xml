<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0004', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:209'>　周官新義卷二　　　　宋　王安石　撰</span><br/>
<span class='tline' id='l10' data-llen='209:214'>天官二</span><br/>
<span class='tline' id='l11' data-llen='214:237'>小宰之職掌建邦之宫刑以治王宫之政令凡宫之糾</span><br/>
<span class='tline' id='l12' data-llen='237:240'>禁</span><br/>
<span class='tline' id='l13' data-llen='240:263'>　小宰治王宫之政令而内宰治王内之政令王内后</span><br/>
<span class='tline' id='l14' data-llen='263:286'>　宫也内宰治后宫之政令故小宰獨治王宫之政令</span><br/>
<span class='tline' id='l15' data-llen='286:309'>　至于后宫之糾禁則小宰兼之故曰凡宫之糾禁也</span><br/>
<span class='tline' id='l16' data-llen='309:335'><a onclick="displayPageImage('KR1d0004', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='335:358'>掌邦之六典八灋八則之貳以逆邦國都鄙官府之治</span><br/>
<span class='tline' id='l18' data-llen='358:377'>執邦之九貢九賦九式之貳以均財節邦用</span><br/>
<span class='tline' id='l19' data-llen='377:400'>　操縱之權上之所專故于六典八灋八則之貳則曰</span><br/>
<span class='tline' id='l20' data-llen='400:423'>　掌出納之正下之所守故于九貢九賦九式之貳則</span><br/>
<span class='tline' id='l21' data-llen='423:446'>　曰執執則固矣掌則掌之而已六典八灋八則之書</span><br/>
<span class='tline' id='l22' data-llen='446:469'>　大宰與大史作而立之故大宰曰掌建邦之六典以</span><br/>
<span class='tline' id='l23' data-llen='469:492'>　佐王治邦國以八法治官府以八則治都鄙大史亦</span><br/>
<span class='tline' id='l24' data-llen='492:515'>　曰掌建邦之六典以逆邦國之治掌法以逆官府之</span><br/>
<span class='tline' id='l25' data-llen='515:541'><a onclick="displayPageImage('KR1d0004', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='541:564'>　治掌則以逆都鄙之治夫皆作而立之也乃獨於六</span><br/>
<span class='tline' id='l27' data-llen='564:587'>　典言建則舉大以知小故也司書則正掌其書者也</span><br/>
<span class='tline' id='l28' data-llen='587:610'>　故司書曰掌邦之六典八法八則小宰司㑹則副掌</span><br/>
<span class='tline' id='l29' data-llen='610:633'>　其書者也故小宰司㑹皆曰掌六典八法八則之貳</span><br/>
<span class='tline' id='l30' data-llen='633:656'>　以逆邦國都鄙官府之治也逆者有所治正也有所</span><br/>
<span class='tline' id='l31' data-llen='656:680'>　治正則逆之矣所治在大史則大史之所逆也所治在</span><br/>
<span class='tline' id='l32' data-llen='680:703'>　司㑹則司㑹之所逆也所治在小宰則小宰之所逆</span><br/>
<span class='tline' id='l33' data-llen='703:726'>　也非大史司㑹小宰所逆然後大宰以典法則待之</span><br/>
<span class='tline' id='l34' data-llen='726:752'><a onclick="displayPageImage('KR1d0004', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='752:775'>　其言六典八法八則皆以六典為先八法次之八則</span><br/>
<span class='tline' id='l36' data-llen='775:798'>　為後者以應大宰所治之序也其言邦國都鄙官府</span><br/>
<span class='tline' id='l37' data-llen='798:821'>　則以邦國為先都鄙次之官府為後者以應大宰所</span><br/>
<span class='tline' id='l38' data-llen='821:844'>　待之序也至其言九貢九賦九式小宰司㑹所序先</span><br/>
<span class='tline' id='l39' data-llen='844:867'>　後皆與大宰不同則大宰以道佐王揆事使邦國服</span><br/>
<span class='tline' id='l40' data-llen='867:890'>　然後致其貢物故序九貢在九式之後小宰司㑹則</span><br/>
<span class='tline' id='l41' data-llen='890:913'>　以貢賦之法受其入以式法出之而已所以致其貢</span><br/>
<span class='tline' id='l42' data-llen='913:936'>　之序則非所豫也故以九貢為先九賦次之九式為</span><br/>
<span class='tline' id='l43' data-llen='936:962'><a onclick="displayPageImage('KR1d0004', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='962:966'>　後</span><br/>
<span class='tline' id='l45' data-llen='966:989'>以官府之六敘正羣吏一曰以敘正其位二曰以敘進</span><br/>
<span class='tline' id='l46' data-llen='989:1012'>其治三曰以敘作其事四曰以敘制其食五曰以敘受</span><br/>
<span class='tline' id='l47' data-llen='1012:1023'>其㑹六曰以敘聽其情</span><br/>
<span class='tline' id='l48' data-llen='1023:1046'>　敘敘其倫之先後也以敘正其位者以其人之敘正</span><br/>
<span class='tline' id='l49' data-llen='1046:1069'>　之以敘進其治者以其位之敘進之謂治目有功進</span><br/>
<span class='tline' id='l50' data-llen='1069:1092'>　使治凡也以敘作其事者以其位治之敘作之以敘</span><br/>
<span class='tline' id='l51' data-llen='1092:1115'>　制其食者以其治事之敘制之以敘受其㑹者以其</span><br/>
<span class='tline' id='l52' data-llen='1115:1141'><a onclick="displayPageImage('KR1d0004', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1141:1164'>　治事與食之敘受之以敘聽其情者自㑹以上不得</span><br/>
<span class='tline' id='l54' data-llen='1164:1181'>　其情則皆有訟訟則各以其敘聽之</span><br/>
<span class='tline' id='l55' data-llen='1181:1204'>以官府之六屬舉邦治一曰天官其屬六十掌邦治大</span><br/>
<span class='tline' id='l56' data-llen='1204:1227'>事則從其長小事則專達二曰地官其屬六十掌邦教</span><br/>
<span class='tline' id='l57' data-llen='1227:1250'>大事則從其長小事則專達三曰春官其屬六十掌邦</span><br/>
<span class='tline' id='l58' data-llen='1250:1273'>禮大事則從其長小事則專達四曰夏官其屬六十掌</span><br/>
<span class='tline' id='l59' data-llen='1273:1296'>邦政大事則從其長小事則專達五曰秋官其屬六十</span><br/>
<span class='tline' id='l60' data-llen='1296:1319'>掌邦刑大事則從其長小事則專達六曰冬官其屬六</span><br/>
<span class='tline' id='l61' data-llen='1319:1345'><a onclick="displayPageImage('KR1d0004', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1345:1362'>十掌邦事大事則從其長小事則專達</span><br/>
<span class='tline' id='l63' data-llen='1362:1385'>　天地四時之官各以象類名之其義甚衆非言之所</span><br/>
<span class='tline' id='l64' data-llen='1385:1410'>　能盡觀乎天地四時則知名官之意矣盖治所不能及然</span><br/>
<span class='tline' id='l65' data-llen='1410:1433'>　後教教所不能化然後禮禮所不能服然後政政所</span><br/>
<span class='tline' id='l66' data-llen='1433:1456'>　不能正然後刑刑所不能勝則有事焉刑之而能勝</span><br/>
<span class='tline' id='l67' data-llen='1456:1478'>　則無事矣事終則有始不可窮也故以邦事終焉</span><br/>
<span class='tline' id='l68' data-llen='1478:1501'>以官府之六職辨邦治一曰治職以平邦國以均萬民</span><br/>
<span class='tline' id='l69' data-llen='1501:1524'>以節財用二曰教職以安邦國以寧萬民以懐賔客三</span><br/>
<span class='tline' id='l70' data-llen='1524:1550'><a onclick="displayPageImage('KR1d0004', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1550:1573'>曰禮職以和邦國以諧萬民以事鬼神四曰政職以服</span><br/>
<span class='tline' id='l72' data-llen='1573:1596'>邦國以正萬民以聚百物五曰刑職以詰邦國以糾萬</span><br/>
<span class='tline' id='l73' data-llen='1596:1619'>民以除盜賊六曰事職以富邦國以養萬民以生百物</span><br/>
<span class='tline' id='l74' data-llen='1619:1642'>　所謂節財用者非特節邦之財用而已邦國不敢專</span><br/>
<span class='tline' id='l75' data-llen='1642:1665'>　利以過制萬民不敢擅財而自侈然後財用可節也</span><br/>
<span class='tline' id='l76' data-llen='1665:1688'>　故治職以平邦國以均萬民然後以節財用邦國不</span><br/>
<span class='tline' id='l77' data-llen='1688:1711'>　安萬民不寧雖其封域之内散蕩離析而不能守也</span><br/>
<span class='tline' id='l78' data-llen='1711:1734'>　又安能使賔客懐之故教職以安邦國以寧萬民然</span><br/>
<span class='tline' id='l79' data-llen='1734:1760'><a onclick="displayPageImage('KR1d0004', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1760:1783'>　後以懐賔客邦國不和則無與事其先王萬民不諧</span><br/>
<span class='tline' id='l81' data-llen='1783:1806'>　則無與致其禋祀故禮職以和邦國以諧萬民然後</span><br/>
<span class='tline' id='l82' data-llen='1806:1829'>　以事鬼神聚百物則將求之邦國萬民而已不能服</span><br/>
<span class='tline' id='l83' data-llen='1829:1852'>　之正之則其財豈肯供上之所求故政職以服邦國</span><br/>
<span class='tline' id='l84' data-llen='1852:1875'>　以正萬民然後以聚百物除盜賊則令糾守比追胥</span><br/>
<span class='tline' id='l85' data-llen='1875:1898'>　而已邦國不可詰則無以令糾守萬民不可糾則無</span><br/>
<span class='tline' id='l86' data-llen='1898:1921'>　以比追胥矣故刑職以詰邦國以糾萬民然後以除</span><br/>
<span class='tline' id='l87' data-llen='1921:1944'>　盜賊生百物則將任之邦國萬民而已不能富之養</span><br/>
<span class='tline' id='l88' data-llen='1944:1970'><a onclick="displayPageImage('KR1d0004', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1970:1993'>　之則其力豈能勝上之所任故事職以富邦國以養</span><br/>
<span class='tline' id='l90' data-llen='1993:2016'>　萬民然後以生百物六職終于以生百物則事者物</span><br/>
<span class='tline' id='l91' data-llen='2016:2025'>　之所成終始也</span><br/>
<span class='tline' id='l92' data-llen='2025:2048'>以官府之六聨合邦治一曰祭祀之聮事二曰賔客之</span><br/>
<span class='tline' id='l93' data-llen='2048:2071'>聮事三曰喪荒之聮事四曰軍旅之聮事五曰田役之</span><br/>
<span class='tline' id='l94' data-llen='2071:2088'>聮事六曰歛㢮之聮事凡小事皆有聮</span><br/>
<span class='tline' id='l95' data-llen='2088:2111'>　祭祀在所尊賔客在所敬喪荒在所恤三者人治之</span><br/>
<span class='tline' id='l96' data-llen='2111:2134'>　大也為人亂之也故有軍旅之事軍旅以用衆也田</span><br/>
<span class='tline' id='l97' data-llen='2134:2160'><a onclick="displayPageImage('KR1d0004', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2160:2183'>　則簡衆而已役則任衆而已歛㢮之事比田役為小</span><br/>
<span class='tline' id='l99' data-llen='2183:2206'>　故一曰祭祀之聮事二曰賔客之聮事三曰喪荒之</span><br/>
<span class='tline' id='l100' data-llen='2206:2229'>　聮事四曰軍旅之聮事五曰田役之聮事六曰歛弛</span><br/>
<span class='tline' id='l101' data-llen='2229:2235'>　之聮事</span><br/>
<span class='tline' id='l102' data-llen='2235:2258'>以官府之八成經邦治一曰聽政役以比居二曰聽師</span><br/>
<span class='tline' id='l103' data-llen='2258:2281'>田以簡稽三曰聽閭里以版圖四曰聽稱責以傅别五</span><br/>
<span class='tline' id='l104' data-llen='2281:2304'>曰聽禄位以禮命六曰聽取予以書契七曰聽賣買以</span><br/>
<span class='tline' id='l105' data-llen='2304:2316'>質劑八曰聽出入以要㑹</span><br/>
<span class='tline' id='l106' data-llen='2316:2342'><a onclick="displayPageImage('KR1d0004', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2342:2365'>　聽政役以比居者比謂國比居謂民居聽政役者欲</span><br/>
<span class='tline' id='l108' data-llen='2365:2388'>　知其可任與施舍而已故以國比正之以國比正之</span><br/>
<span class='tline' id='l109' data-llen='2388:2411'>　而不服則又以民居正之以國比正之則若後世以</span><br/>
<span class='tline' id='l110' data-llen='2411:2434'>　五等簿差役也以民居正之則若後世以簿差役不</span><br/>
<span class='tline' id='l111' data-llen='2434:2457'>　服則檢視屋産矣聽師田以簡稽者簡謂閲而選之</span><br/>
<span class='tline' id='l112' data-llen='2457:2480'>　稽謂考而計簡稽則皆有書焉聽師田者欲知其車</span><br/>
<span class='tline' id='l113' data-llen='2480:2503'>　徒之所任財器之所出而已故以簡稽聽之也聽閭</span><br/>
<span class='tline' id='l114' data-llen='2503:2526'>　里以版圖者版謂人民之版圖謂土地之圖閭則六</span><br/>
<span class='tline' id='l115' data-llen='2526:2552'><a onclick="displayPageImage('KR1d0004', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2552:2575'>　卿所謂五比為閭里則六遂所謂五鄰為里聽閭里</span><br/>
<span class='tline' id='l117' data-llen='2575:2598'>　者欲知其地域所守人民所屬而已故以版圖聽之</span><br/>
<span class='tline' id='l118' data-llen='2598:2621'>　也聽稱責以傅别者傅朝士所謂地傅也責傅其事</span><br/>
<span class='tline' id='l119' data-llen='2621:2644'>　者若今責契立保也别朝士所謂判書也判書稱責</span><br/>
<span class='tline' id='l120' data-llen='2644:2667'>　之要也别謂人執其一人執其一則書其所予之數</span><br/>
<span class='tline' id='l121' data-llen='2667:2690'>　使責者執之書其所償之數使稱者執之以其償責</span><br/>
<span class='tline' id='l122' data-llen='2690:2713'>　或不能一而足故也聽禄位以禮命者禮有數命有</span><br/>
<span class='tline' id='l123' data-llen='2713:2736'>　等禄位視此制之故也聽取予以書契者書簡牘而</span><br/>
<span class='tline' id='l124' data-llen='2736:2762'><a onclick="displayPageImage('KR1d0004', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2762:2785'>　已契則取予之要也契謂人執其一予者執左取者</span><br/>
<span class='tline' id='l126' data-llen='2785:2808'>　執右合而騐之也别也契也皆要也稱責為之别則</span><br/>
<span class='tline' id='l127' data-llen='2808:2831'>　其用以别為主取予謂之契則其用以合為主聽賣</span><br/>
<span class='tline' id='l128' data-llen='2831:2854'>　買以質劑者質人大市則以質小市則以劑質則有</span><br/>
<span class='tline' id='l129' data-llen='2854:2877'>　質其事者若人市契立見也劑則為要書而已聽出</span><br/>
<span class='tline' id='l130' data-llen='2877:2900'>　入以要㑹者月計謂之要嵗計謂之㑹八成所序先</span><br/>
<span class='tline' id='l131' data-llen='2900:2917'>　後盖或以事之大小或以治之多寡</span><br/>
<span class='tline' id='l132' data-llen='2917:2940'>以聽官府之六計弊羣吏之治一曰亷善二曰亷能三</span><br/>
<span class='tline' id='l133' data-llen='2940:2966'><a onclick="displayPageImage('KR1d0004', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2966:2983'>曰亷敬四曰亷正五曰亷灋六曰亷辨</span><br/>
<span class='tline' id='l135' data-llen='2983:3006'>　治汙謂之汙治荒謂之荒治亂謂之亂治擾謂之擾</span><br/>
<span class='tline' id='l136' data-llen='3006:3029'>　則治弊謂之弊矣所謂弊羣吏之治者治弊之謂也</span><br/>
<span class='tline' id='l137' data-llen='3029:3052'>　善其行謂之善善其事謂之能能直内謂之敬能正</span><br/>
<span class='tline' id='l138' data-llen='3052:3075'>　直謂之正能守法謂之法能辨事謂之辨亷者察也</span><br/>
<span class='tline' id='l139' data-llen='3075:3098'>　聽官府弊吏治察此而已欲善其事必先善其行善</span><br/>
<span class='tline' id='l140' data-llen='3098:3122'>　行宜以徳不宜以偽直内則所以為徳也直而不正非</span><br/>
<span class='tline' id='l141' data-llen='3122:3145'>　所以成徳正然後能守法守法則將以行之行之則</span><br/>
<span class='tline' id='l142' data-llen='3145:3171'><a onclick="displayPageImage('KR1d0004', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3171:3195'>　宜辨事辨事則吏治所成終始也故一曰亷善二曰亷</span><br/>
<span class='tline' id='l144' data-llen='3195:3218'>　能三曰亷敬四曰亷正五曰亷法六曰亷辨此人之</span><br/>
<span class='tline' id='l145' data-llen='3218:3241'>　行能謂之六計者察其吏治而知其所以治者行能</span><br/>
<span class='tline' id='l146' data-llen='3241:3262'>　如此此聽官府弊吏治之數也故謂之六計焉</span><br/>
<span class='tline' id='l147' data-llen='3262:3285'>以灋掌祭祀朝覲㑹同賔客之戒具軍旅田役喪荒亦</span><br/>
<span class='tline' id='l148' data-llen='3285:3308'>如之七事者令百官府共其財用治其施舍聽其治訟</span><br/>
<span class='tline' id='l149' data-llen='3308:3331'>　小宰掌戒而不掌誓掌具而不掌修盖誓聽于一而</span><br/>
<span class='tline' id='l150' data-llen='3331:3355'>　修則有所加損戒與衆共而具則具之而已又言以法</span><br/>
<span class='tline' id='l151' data-llen='3355:3381'><a onclick="displayPageImage('KR1d0004', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3381:3404'>　則亦不豫道揆故也施恵焉謂之施舍政役焉謂之</span><br/>
<span class='tline' id='l153' data-llen='3404:3427'>　舍理其事謂之治爭其事謂之訟財用出于官府施</span><br/>
<span class='tline' id='l154' data-llen='3427:3450'>　舍加于人民治訟則或以財用之不共或以施舍之</span><br/>
<span class='tline' id='l155' data-llen='3450:3473'>　不治故先言共其財用次言治其施舍後言聽其治</span><br/>
<span class='tline' id='l156' data-llen='3473:3477'>　訟</span><br/>
<span class='tline' id='l157' data-llen='3477:3500'>凡祭祀賛玉幣爵之事祼将之事凡賔客賛祼凡受爵</span><br/>
<span class='tline' id='l158' data-llen='3500:3519'>之事凡受幣之事喪荒受其舍禭幣玉之事</span><br/>
<span class='tline' id='l159' data-llen='3519:3542'>　宗廟之祼求神于陰賔客之祼則若今禮飲賔客祭</span><br/>
<span class='tline' id='l160' data-llen='3542:3568'><a onclick="displayPageImage('KR1d0004', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3568:3591'>　酒也祼将祼而將瓚也喪荒有幣玉則賻贈賙委之</span><br/>
<span class='tline' id='l162' data-llen='3591:3596'>　物也</span><br/>
<span class='tline' id='l163' data-llen='3596:3619'>月終則以官府之叙受羣吏之要賛冡宰受歲㑹歲終</span><br/>
<span class='tline' id='l164' data-llen='3619:3642'>則令羣吏致事正歲帥治官之屬而觀治象之灋徇以</span><br/>
<span class='tline' id='l165' data-llen='3642:3665'>木鐸曰不用灋者國有常刑乃退以宫刑憲禁于王宫</span><br/>
<span class='tline' id='l166' data-llen='3665:3688'>令于百官府曰各脩乃職攷乃灋待乃事以聽王命其</span><br/>
<span class='tline' id='l167' data-llen='3688:3698'>有不共則國有大刑</span><br/>
<span class='tline' id='l168' data-llen='3698:3721'>　徇以木鐸文事故也文事奮木鐸尚仁故也武事奮</span><br/>
<span class='tline' id='l169' data-llen='3721:3748'><a onclick="displayPageImage('KR1d0004', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3748:3771'>　木鐸尚義故也有令焉必徇鐸奮之者盖將以禁人</span><br/>
<span class='tline' id='l171' data-llen='3771:3794'>　則宜使之皆知不使之不知也及犯令而刑之則是</span><br/>
<span class='tline' id='l172' data-llen='3794:3817'>　罔人而已大司徒令于教官曰各共爾職脩乃事以</span><br/>
<span class='tline' id='l173' data-llen='3817:3840'>　聽王命其有不正則國有常刑小宰令于百官府曰</span><br/>
<span class='tline' id='l174' data-llen='3840:3863'>　各脩乃職攷乃灋待乃事以聽王命其有不共則國</span><br/>
<span class='tline' id='l175' data-llen='3863:3886'>　有大刑者大司徒令于教官則所謂修乃事者自其</span><br/>
<span class='tline' id='l176' data-llen='3886:3909'>　教官之職事也小宰以宫刑憲禁令攷乃法則所以</span><br/>
<span class='tline' id='l177' data-llen='3909:3932'>　避禁也令待乃事則其事有待乎王宫之政令焉故</span><br/>
<span class='tline' id='l178' data-llen='3932:3959'><a onclick="displayPageImage('KR1d0004', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3959:3982'>　也共所以事上正所以臨下在宫則戒以不共在府</span><br/>
<span class='tline' id='l180' data-llen='3982:4005'>　則戒以不正亦各其所也為宫刑而令獨曰國有大</span><br/>
<span class='tline' id='l181' data-llen='4005:4028'>　刑則以宫刑宜嚴于官府今律宫殿中所坐比常法</span><br/>
<span class='tline' id='l182' data-llen='4028:4051'>　有加亦是意也小宰先正羣吏然後可以舉邦治其</span><br/>
<span class='tline' id='l183' data-llen='4051:4074'>　舉邦治也欲人分致其事故分職以辨之為其辨之</span><br/>
<span class='tline' id='l184' data-llen='4074:4097'>　有不能舉也故又聮事以合之有辨有合則官府之</span><br/>
<span class='tline' id='l185' data-llen='4097:4120'>　治無不舉矣於是聽萬民之治所謂羣吏之治者以</span><br/>
<span class='tline' id='l186' data-llen='4120:4143'>　聽萬民之治為主聽萬民之治矣于是弊羣吏之治</span><br/>
<span class='tline' id='l187' data-llen='4143:4170'><a onclick="displayPageImage('KR1d0004', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4170:4193'>　焉若夫以法掌戒具賛幣爵祼将含禭弊玉之事則</span><br/>
<span class='tline' id='l189' data-llen='4193:4216'>　皆其分職聮事所治也至于受羣吏之要賛冢宰受</span><br/>
<span class='tline' id='l190' data-llen='4216:4239'>　歲㑹令羣吏致事則所治終焉觀治象以宫刑憲禁</span><br/>
<span class='tline' id='l191' data-llen='4239:4250'>　則所謂終則有始也</span><br/>
<span class='tline' id='l192' data-llen='4250:4273'>宰夫之職掌治朝之灋以正王及三公六卿大夫羣吏</span><br/>
<span class='tline' id='l193' data-llen='4273:4281'>之位掌其禁令</span><br/>
<span class='tline' id='l194' data-llen='4281:4304'>　治以致其事者吏也謂之三公六卿大夫羣吏之位</span><br/>
<span class='tline' id='l195' data-llen='4304:4327'>　則比羣吏非大夫以上也小宰掌王宫之政令凡宫</span><br/>
<span class='tline' id='l196' data-llen='4327:4354'><a onclick="displayPageImage('KR1d0004', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4354:4377'>　之糾禁而宰夫掌治朝之法則所謂政也以正王及</span><br/>
<span class='tline' id='l198' data-llen='4377:4400'>　三公六卿大夫羣吏之位掌其禁令不言政及糾者</span><br/>
<span class='tline' id='l199' data-llen='4400:4423'>　正治朝之位則所謂政也以法正之則糾在其中矣</span><br/>
<span class='tline' id='l200' data-llen='4423:4444'>叙羣吏之治以待賔客之令諸臣之復萬民之逆</span><br/>
<span class='tline' id='l201' data-llen='4444:4467'>　下有事則治乎上上有事則令乎下大宰尊于賔客</span><br/>
<span class='tline' id='l202' data-llen='4467:4490'>　故大宰以禮待賔客之治賔客尊于羣吏故小宰叙</span><br/>
<span class='tline' id='l203' data-llen='4490:4513'>　羣吏之治以待賔客之令復有報乎上也逆有言乎</span><br/>
<span class='tline' id='l204' data-llen='4513:4536'>　上也上言而令之下聽而行之所謂順也下有言乎</span><br/>
<span class='tline' id='l205' data-llen='4536:4563'><a onclick="displayPageImage('KR1d0004', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4563:4570'>　上則逆矣</span><br/>
<span class='tline' id='l207' data-llen='4570:4593'>掌百官府之徴令辨其八職一曰正掌官灋以治要二</span><br/>
<span class='tline' id='l208' data-llen='4593:4616'>曰師掌官成以治凡三曰司掌官灋以治目四曰旅掌</span><br/>
<span class='tline' id='l209' data-llen='4616:4639'>官常以治數五曰府掌官契以治藏六曰史掌官書以</span><br/>
<span class='tline' id='l210' data-llen='4639:4661'>賛治七曰胥掌官叙以治叙八曰徒掌官令以徴令</span><br/>
<span class='tline' id='l211' data-llen='4661:4684'>　掌官府之徴令辨其八職者有官府則有所徴令矣</span><br/>
<span class='tline' id='l212' data-llen='4684:4707'>　有徴令則其所掌治不可以不辨也正其屬所取正</span><br/>
<span class='tline' id='l213' data-llen='4707:4730'>　者也師則教其屬者也司則各自司其職事而已旅</span><br/>
<span class='tline' id='l214' data-llen='4730:4757'><a onclick="displayPageImage('KR1d0004', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4757:4780'>　則衆而有所從焉數一二三四是也合衆數而為目</span><br/>
<span class='tline' id='l216' data-llen='4780:4803'>　合衆目而為凡合衆凡而為要要則月計凡則旬計</span><br/>
<span class='tline' id='l217' data-llen='4803:4826'>　目則日計旬計則宰夫所謂旬終正日成是也一二</span><br/>
<span class='tline' id='l218' data-llen='4826:4849'>　三四之數府史之所掌也而旅治之目則旅之所掌</span><br/>
<span class='tline' id='l219' data-llen='4849:4872'>　也而司治之凡則司之所掌也而師治之要則師之</span><br/>
<span class='tline' id='l220' data-llen='4872:4895'>　所掌也而正治之此官府之八職也故治至于要而</span><br/>
<span class='tline' id='l221' data-llen='4895:4918'>　止若夫㑹則正之所掌也而王治之矣故大宰受百</span><br/>
<span class='tline' id='l222' data-llen='4918:4941'>　官府之㑹而詔王廢置廢置在王則王治之矣王省</span><br/>
<span class='tline' id='l223' data-llen='4941:4968'><a onclick="displayPageImage('KR1d0004', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4968:4991'>　惟嵗亦謂此也凡治官府以法為主成則以待萬民</span><br/>
<span class='tline' id='l225' data-llen='4991:5014'>　之治常則聽官治而已故正掌官法師掌官成旅掌</span><br/>
<span class='tline' id='l226' data-llen='5014:5037'>　官常司亦掌官法者正掌官法以正其屬司掌官法</span><br/>
<span class='tline' id='l227' data-llen='5037:5045'>　則貳焉而已</span><br/>
<span class='tline' id='l228' data-llen='5045:5068'>掌治灋以考百官府羣都縣鄙之治乗其財用之出入</span><br/>
<span class='tline' id='l229' data-llen='5068:5091'>凡失財用物辟名者以官刑詔冢宰而誅之其足用長</span><br/>
<span class='tline' id='l230' data-llen='5091:5099'>財善物者賞之</span><br/>
<span class='tline' id='l231' data-llen='5099:5122'>　不言以法而言掌治法者宰夫所攷雖及百官府羣</span><br/>
<span class='tline' id='l232' data-llen='5122:5149'><a onclick="displayPageImage('KR1d0004', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5149:5172'>　都縣鄙之治然其事則治官之事其法則治官之法</span><br/>
<span class='tline' id='l234' data-llen='5172:5195'>　而已五官所掌攷則弗預也所謂縣者縣師所掌閒</span><br/>
<span class='tline' id='l235' data-llen='5195:5219'>　田之縣也宰夫所攷及于百官府羣都縣鄙則大宰小</span><br/>
<span class='tline' id='l236' data-llen='5219:5242'>　宰所謂官府都鄙其為百官府羣都縣鄙可知矣不</span><br/>
<span class='tline' id='l237' data-llen='5242:5265'>　言㑹其財用而曰乘者以二三四乗之則謂之乗總</span><br/>
<span class='tline' id='l238' data-llen='5265:5288'>　㑹其數則謂之㑹欲知其總數則宜言㑹欲知其别</span><br/>
<span class='tline' id='l239' data-llen='5288:5311'>　數則宜言乗今此欲知其失財用物辟名足用長財</span><br/>
<span class='tline' id='l240' data-llen='5311:5334'>　故言乗其財用之出入也失其所藏之貨賄則謂之</span><br/>
<span class='tline' id='l241' data-llen='5334:5361'><a onclick="displayPageImage('KR1d0004', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5361:5384'>　失財非所用而用焉則謂之失用所失之物非貨賄</span><br/>
<span class='tline' id='l243' data-llen='5384:5407'>　也則謂之失物辟名則其出入名不正而已足用者</span><br/>
<span class='tline' id='l244' data-llen='5407:5430'>　用無不足而已長財則所藏又有餘焉善物則所作</span><br/>
<span class='tline' id='l245' data-llen='5430:5453'>　所受又無不善夫物有不可謂之財而財亦有物也</span><br/>
<span class='tline' id='l246' data-llen='5453:5476'>　言失財用物則失物非財以其既言失財故也言善</span><br/>
<span class='tline' id='l247' data-llen='5476:5499'>　物則財亦物也以其未嘗言善財故也所誅非特治</span><br/>
<span class='tline' id='l248' data-llen='5499:5522'>　官之屬也故曰以官刑詔冢宰而誅之誅以詔冢宰</span><br/>
<span class='tline' id='l249' data-llen='5522:5530'>　則賞可知矣</span><br/>
<span class='tline' id='l250' data-llen='5530:5557'><a onclick="displayPageImage('KR1d0004', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5557:5579'>以式灋掌祭祀之戒具與其薦羞從太宰而眡滌濯</span><br/>
<span class='tline' id='l252' data-llen='5579:5600'>　具與薦羞則以式掌之戒與滌濯則以灋掌之</span><br/>
<span class='tline' id='l253' data-llen='5600:5613'>凡禮事贊小宰比官府之具</span><br/>
<span class='tline' id='l254' data-llen='5613:5636'>　小宰以灋掌祭祀朝覲㑹同賔客之戒具軍旅田役</span><br/>
<span class='tline' id='l255' data-llen='5636:5659'>　喪荒亦如之七事者令百官府共其財用所謂官府</span><br/>
<span class='tline' id='l256' data-llen='5659:5682'>　之具者此也祭祀則吉禮之事也軍旅田役則軍禮</span><br/>
<span class='tline' id='l257' data-llen='5682:5704'>　之事也喪荒則凶禮之事也所謂凡禮事者此也</span><br/>
<span class='tline' id='l258' data-llen='5704:5727'>凡朝覲㑹同賔客以牢禮之灋掌其牢禮委積膳獻飲</span><br/>
<span class='tline' id='l259' data-llen='5727:5754'><a onclick="displayPageImage('KR1d0004', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5754:5777'>食賔賜之飱牽與其陳數凡邦之弔事掌其戒令與其</span><br/>
<span class='tline' id='l261' data-llen='5777:5787'>幣器財用凡所共者</span><br/>
<span class='tline' id='l262' data-llen='5787:5810'>　牛羊豕謂之牢米禾薪芻謂之委積夕食謂之飱牢</span><br/>
<span class='tline' id='l263' data-llen='5810:5833'>　生可牽謂之牽牢禮則大行人掌客牢禮之等數是</span><br/>
<span class='tline' id='l264' data-llen='5833:5856'>　也牢禮之法則其掌之又有法焉委積則上公五積</span><br/>
<span class='tline' id='l265' data-llen='5856:5879'>　之屬是也膳則飲膳大牢之屬是也獻則上介有禽</span><br/>
<span class='tline' id='l266' data-llen='5879:5902'>　獸之屬是也飲則壺四十之屬是也食則食四十之</span><br/>
<span class='tline' id='l267' data-llen='5902:5925'>　屬是也飱則飱五牢之屬是也賔之飱牢則有司所</span><br/>
<span class='tline' id='l268' data-llen='5925:5952'><a onclick="displayPageImage('KR1d0004', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5952:5975'>　共賜之飱牽則王所好賜陳數則以爵等為之牢禮</span><br/>
<span class='tline' id='l270' data-llen='5975:5983'>　之陳數是也</span><br/>
<span class='tline' id='l271' data-llen='5983:6006'>大喪小䘮掌小官之戒令帥執事以治之三公六卿之</span><br/>
<span class='tline' id='l272' data-llen='6006:6029'>喪與職喪帥官有司而治之凡諸大夫之喪使其旅帥</span><br/>
<span class='tline' id='l273' data-llen='6029:6036'>有司而治之</span><br/>
<span class='tline' id='l274' data-llen='6036:6059'>　與職喪帥官有司而治之則帥宰夫職喪之屬官與</span><br/>
<span class='tline' id='l275' data-llen='6059:6082'>　其府史治之使其旅帥有司而治之則使宰旅帥其</span><br/>
<span class='tline' id='l276' data-llen='6082:6089'>　府史治之</span><br/>
<span class='tline' id='l277' data-llen='6089:6116'><a onclick="displayPageImage('KR1d0004', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6116:6139'>嵗終則令羣吏正嵗㑹月終則令正月要旬終則令正</span><br/>
<span class='tline' id='l279' data-llen='6139:6159'>日成而以攷其治治不以時舉者以告而誅之</span><br/>
<span class='tline' id='l280' data-llen='6159:6182'>　告或以告于上或以告于下故不言所詔而曰以告</span><br/>
<span class='tline' id='l281' data-llen='6182:6205'>　而誅之以告而誅之者不待三嵗大計而誅之者也</span><br/>
<span class='tline' id='l282' data-llen='6205:6228'>正歲則以灋警戒羣吏令脩宫中之職事書其能者與</span><br/>
<span class='tline' id='l283' data-llen='6228:6238'>其良者而以告于上</span><br/>
<span class='tline' id='l284' data-llen='6238:6261'>　宫正稽其功緒糾其徳行嵗終㑹其行然後宰夫得</span><br/>
<span class='tline' id='l285' data-llen='6261:6284'>　以攷其㑹而正歲書其能者良者以告于上良者書</span><br/>
<span class='tline' id='l286' data-llen='6284:6311'><a onclick="displayPageImage('KR1d0004', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6311:6319'>　之賢可知矣</span><br/>
</p>
<p><br/>
</p>
  </div>
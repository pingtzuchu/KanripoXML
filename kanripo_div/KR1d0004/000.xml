<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0004', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:196'>欽定四庫全書　　　　經部四</span><br/>
<span class='tline' id='l9' data-llen='196:219'>　周官新義　　　　　　禮類一<span class='krp-note'>周禮之屬/</span></span><br/>
<span class='tline' id='l10' data-llen='219:225'>　　提要</span><br/>
<span class='tline' id='l11' data-llen='225:251'>　　　　<span class='krp-note'>臣/</span>等謹案周官新義十六卷附考工記解二</span><br/>
<span class='tline' id='l12' data-llen='251:274'>　　　　卷宋王安石撰安石事迹具宋史本傳晁公</span><br/>
<span class='tline' id='l13' data-llen='274:297'>　　　　武讀書志曰熙寜中置經義局撰三經義皆</span><br/>
<span class='tline' id='l14' data-llen='297:320'>　　　　本王安石經説三經書詩周禮也新經毛詩</span><br/>
<span class='tline' id='l15' data-llen='320:343'>　　　　義凡二十卷尚書義凡十三卷今並佚周官</span><br/>
<span class='tline' id='l16' data-llen='343:369'><a onclick="displayPageImage('KR1d0004', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='369:392'>　　　　新義本二十二卷明萬厯中重編内閣書目</span><br/>
<span class='tline' id='l18' data-llen='392:415'>　　　　尚載其名故朱彛尊經義考不敢著其已佚</span><br/>
<span class='tline' id='l19' data-llen='415:438'>　　　　但注曰未見然外間實無傳本即明以來内</span><br/>
<span class='tline' id='l20' data-llen='438:461'>　　　　閣舊籍亦實無此書惟永樂大典者所載最</span><br/>
<span class='tline' id='l21' data-llen='461:484'>　　　　夥葢内閣書目據文淵閣書目文淵閣書目</span><br/>
<span class='tline' id='l22' data-llen='484:507'>　　　　即修永樂大典所徴之書其時得其完帙故</span><br/>
<span class='tline' id='l23' data-llen='507:530'>　　　　採之最詳也考蔡絛鐵圍山叢談曰王元澤</span><br/>
<span class='tline' id='l24' data-llen='530:553'>　　　　奉詔為三經義時王丞相介甫為之提舉詩</span><br/>
<span class='tline' id='l25' data-llen='553:579'><a onclick="displayPageImage('KR1d0004', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='579:602'>　　　　書葢多出元澤及諸門弟子手周官新義實</span><br/>
<span class='tline' id='l27' data-llen='602:625'>　　　　丞相親為之筆削者政和中有司上言天府</span><br/>
<span class='tline' id='l28' data-llen='625:648'>　　　　所籍吳氏資多有王丞相文書於是朝廷命</span><br/>
<span class='tline' id='l29' data-llen='648:671'>　　　　藏諸秘閣用是吾得見之周官新義筆跡猶</span><br/>
<span class='tline' id='l30' data-llen='671:694'>　　　　斜風細雨誠介甫親書云云然則三經義中</span><br/>
<span class='tline' id='l31' data-llen='694:717'>　　　　惟周禮為安石手著矣安石以周禮亂宋學</span><br/>
<span class='tline' id='l32' data-llen='717:740'>　　　　者類能言之然周禮之不可行于後世㣲特</span><br/>
<span class='tline' id='l33' data-llen='740:763'>　　　　人人知之安石亦未嘗不知也安石之意本</span><br/>
<span class='tline' id='l34' data-llen='763:789'><a onclick="displayPageImage('KR1d0004', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='789:812'>　　　　以宋當積弱之後而欲濟之以富强又懼富</span><br/>
<span class='tline' id='l36' data-llen='812:835'>　　　　强之説必為儒者所排擊于是附㑹經義以</span><br/>
<span class='tline' id='l37' data-llen='835:858'>　　　　鉗儒者之口實非真信周禮為可行迨其後</span><br/>
<span class='tline' id='l38' data-llen='858:881'>　　　　用之不得其人行之不得其道百弊叢生而</span><br/>
<span class='tline' id='l39' data-llen='881:904'>　　　　宋以大壞其弊亦非真縁周禮以致誤羅大</span><br/>
<span class='tline' id='l40' data-llen='904:927'>　　　　經鶴林玉露詠安石放魚詩曰錯認蒼姬六</span><br/>
<span class='tline' id='l41' data-llen='927:950'>　　　　典書中原從此變蕭踈是猶為安石所紿未</span><br/>
<span class='tline' id='l42' data-llen='950:973'>　　　　究其假借六蓻之本懷也因是而攻周禮因</span><br/>
<span class='tline' id='l43' data-llen='973:999'><a onclick="displayPageImage('KR1d0004', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='999:1022'>　　　　是而攻安石所註之周禮是寛其影附之巧</span><br/>
<span class='tline' id='l45' data-llen='1022:1045'>　　　　謀而科以迂腐之薄譴矣故安石怙權植黨</span><br/>
<span class='tline' id='l46' data-llen='1045:1068'>　　　　之罪萬萬無所辭安石解經之説則與所立</span><br/>
<span class='tline' id='l47' data-llen='1068:1091'>　　　　新法各為一事程子取其易解朱子王應麟</span><br/>
<span class='tline' id='l48' data-llen='1091:1114'>　　　　均取其尚書義所謂言各有當也今觀此書</span><br/>
<span class='tline' id='l49' data-llen='1114:1137'>　　　　惟訓詁多用字説病其牽合其餘依經詮義</span><br/>
<span class='tline' id='l50' data-llen='1137:1160'>　　　　如所解八則之治都鄙八統之馭萬民九兩</span><br/>
<span class='tline' id='l51' data-llen='1160:1183'>　　　　之繋邦國者皆具有發明無所謂舞文害道</span><br/>
<span class='tline' id='l52' data-llen='1183:1209'><a onclick="displayPageImage('KR1d0004', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1209:1232'>　　　　之處故王昭禹林之竒王與之陳友仁等注</span><br/>
<span class='tline' id='l54' data-llen='1232:1244'>　　　　周禮頗據其説</span><br/>
<span class='tline' id='l55' data-llen='1244:1267'>欽定周官義疏亦不廢採用又安可盡以人廢耶安石</span><br/>
<span class='tline' id='l56' data-llen='1267:1290'>　　　　神宗時所上五事劄子及神宗曰録載安石</span><br/>
<span class='tline' id='l57' data-llen='1290:1313'>　　　　所引周官及楊時龜山集中所駁平頒興積</span><br/>
<span class='tline' id='l58' data-llen='1313:1336'>　　　　一條其文皆在地官中今永樂大典闕地官</span><br/>
<span class='tline' id='l59' data-llen='1336:1359'>　　　　夏官二卷其説遂不可考然所佚適屬其瑕</span><br/>
<span class='tline' id='l60' data-llen='1359:1382'>　　　　纇則所存者益不必苛詆矣安石本未解考</span><br/>
<span class='tline' id='l61' data-llen='1382:1408'><a onclick="displayPageImage('KR1d0004', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1408:1431'>　　　　工記而永樂大典乃備載其説據晁公武讀</span><br/>
<span class='tline' id='l63' data-llen='1431:1454'>　　　　書志盖鄭宗顔輯安石字説為之以補其闕</span><br/>
<span class='tline' id='l64' data-llen='1454:1477'>　　　　今亦並録其解備一家之書焉乾隆四十六</span><br/>
<span class='tline' id='l65' data-llen='1477:1489'>　　　　年九月恭校上</span><br/>
<span class='tline' id='l66' data-llen='1489:1521'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l67' data-llen='1521:1547'>　　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l69' data-llen='1567:1593'><a onclick="displayPageImage('KR1d0004', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l70' data-llen='1593:1597'>原序</span><br/>
<span class='tline' id='l71' data-llen='1597:1620'>士弊於俗學久矣聖上閔焉以經術造之乃集儒臣訓</span><br/>
<span class='tline' id='l72' data-llen='1620:1643'>釋厥㫖將播之校學而臣某實董周官惟道之在政事</span><br/>
<span class='tline' id='l73' data-llen='1643:1666'>其貴賤有位其後先有序其多寡有數其遲數有時制</span><br/>
<span class='tline' id='l74' data-llen='1666:1689'>而用之存乎法推而行之存乎人其人足以任官其官</span><br/>
<span class='tline' id='l75' data-llen='1689:1712'>足以行法莫盛於成周之時其法可施於後世其文有</span><br/>
<span class='tline' id='l76' data-llen='1712:1735'>見於載籍莫具於周官之書盖其因習以崇之庚續以</span><br/>
<span class='tline' id='l77' data-llen='1735:1758'>终之至於後世無以復加則豈特文武周公之力哉猶</span><br/>
<span class='tline' id='l78' data-llen='1758:1784'><a onclick="displayPageImage('KR1d0004', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l79' data-llen='1784:1807'>四時之運晝夜積而成寒暑非一日也自周之衰以至</span><br/>
<span class='tline' id='l80' data-llen='1807:1830'>於今歴歲千數百矣太平之遺迹掃蕩幾盡學者所見</span><br/>
<span class='tline' id='l81' data-llen='1830:1853'>無復全經於是時也乃欲訓而發之臣誠不自揆然知</span><br/>
<span class='tline' id='l82' data-llen='1853:1876'>其難也以訓而發之之為難也則又以知夫立政造事</span><br/>
<span class='tline' id='l83' data-llen='1876:1899'>追而復之之為難然竊觀聖上致法就功取成於心訓</span><br/>
<span class='tline' id='l84' data-llen='1899:1922'>迪在位有馮有翼亹亹乎鄉六服承德之世矣以所觀</span><br/>
<span class='tline' id='l85' data-llen='1922:1945'>乎今考所學於古所謂見而知之者臣誠不自揆妄以</span><br/>
<span class='tline' id='l86' data-llen='1945:1968'>為庶幾焉故遂昧冒自竭而忘其材之弗及也謹列其</span><br/>
<span class='tline' id='l87' data-llen='1968:1994'><a onclick="displayPageImage('KR1d0004', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l88' data-llen='1994:2017'>書為二十有三卷凡十餘萬言上之御府副在有司以</span><br/>
<span class='tline' id='l89' data-llen='2017:2026'>待制詔頒焉謹序</span><br/>
</p>
<p><br/>
</p>
  </div>
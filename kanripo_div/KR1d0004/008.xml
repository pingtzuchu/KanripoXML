<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0004', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　周官新義卷九　　　　　宋　王安石　撰</span><br/>
<span class='tline' id='l10' data-llen='210:215'>春官二</span><br/>
<span class='tline' id='l11' data-llen='215:238'>肆師之職掌立國祀之禮以佐大宗伯立大祀用玉帛</span><br/>
<span class='tline' id='l12' data-llen='238:261'>牲牷立次祀用牲幣立小祀用牲以嵗時序其祭祀及</span><br/>
<span class='tline' id='l13' data-llen='261:266'>其祈珥</span><br/>
<span class='tline' id='l14' data-llen='266:286'>　祈大祝所謂六祈珥若小子所謂珥于社稷</span><br/>
<span class='tline' id='l15' data-llen='286:309'>大祭祀展犧牲繫于牢頒于職人凡祭祀之卜日宿為</span><br/>
<span class='tline' id='l16' data-llen='309:335'><a onclick="displayPageImage('KR1d0004', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='335:358'>期詔相其禮眂滌濯亦如之祭之日表齍盛告絜展器</span><br/>
<span class='tline' id='l18' data-llen='358:376'>陳告備及果築䰞相治小禮誅其慢怠者</span><br/>
<span class='tline' id='l19' data-llen='376:399'>　職人者謂職其事之人展器陳者器及陳皆展之小</span><br/>
<span class='tline' id='l20' data-llen='399:422'>　宗伯告備于王則肆師告備于小宗伯矣禮有告具</span><br/>
<span class='tline' id='l21' data-llen='422:442'>　有告備具則有所不備焉備則非特具而已</span><br/>
<span class='tline' id='l22' data-llen='442:465'>掌兆中廟中之禁令凡祭祀禮成則告事畢大賔客涖</span><br/>
<span class='tline' id='l23' data-llen='465:488'>筵几築䰞賛果将大朝覲佐儐共設匪罋之禮饗食授</span><br/>
<span class='tline' id='l24' data-llen='488:499'>祭與祝侯禳于畺及郊</span><br/>
<span class='tline' id='l25' data-llen='499:525'><a onclick="displayPageImage('KR1d0004', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='525:548'>　事畢于禮成故禮成則告事畢授祭授賔祭也蓋王</span><br/>
<span class='tline' id='l27' data-llen='548:571'>　祭則膳夫授之侯以候之禳以郤之于畺及郊則逺</span><br/>
<span class='tline' id='l28' data-llen='571:581'>　或至畺近止于郊</span><br/>
<span class='tline' id='l29' data-llen='581:604'>大䘮大渳以鬯則築䰞令外内命婦序哭禁外内命男</span><br/>
<span class='tline' id='l30' data-llen='604:627'>女之衰不中灋者且授之杖凡師甸用牲于社宗則為</span><br/>
<span class='tline' id='l31' data-llen='627:646'>位類造上帝封于大神祭兵于山川亦如之</span><br/>
<span class='tline' id='l32' data-llen='646:669'>　鄭氏謂社軍社宗遷主遷可以謂之祖亦可以謂之</span><br/>
<span class='tline' id='l33' data-llen='669:692'>　宗謂之宗則以其繼太祖故也類造蓋皆祭名封于</span><br/>
<span class='tline' id='l34' data-llen='692:718'><a onclick="displayPageImage('KR1d0004', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='718:741'>　大神則巡守方岳因髙封之柴祭天也祭兵于山川</span><br/>
<span class='tline' id='l36' data-llen='741:764'>　若武成告所過名山大川類造在行始封及祭兵在</span><br/>
<span class='tline' id='l37' data-llen='764:774'>　行後此其言之序</span><br/>
<span class='tline' id='l38' data-llen='774:785'>凡師不功則助牽主車</span><br/>
<span class='tline' id='l39' data-llen='785:808'>　師以民用命有功以神依之為助不功則掌邦政與</span><br/>
<span class='tline' id='l40' data-llen='808:830'>　立國祀者任其事故大司馬奉主車肆師助牽馬</span><br/>
<span class='tline' id='l41' data-llen='830:853'>凡四時之大甸獵祭表貉則為位嘗之日涖卜來嵗之</span><br/>
<span class='tline' id='l42' data-llen='853:876'>芟獮之日涖卜來嵗之戒社之日涖卜來嵗之稼若國</span><br/>
<span class='tline' id='l43' data-llen='876:902'><a onclick="displayPageImage('KR1d0004', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='902:925'>有大故則令國人祭嵗時之祭祀亦如之凡卿大夫之</span><br/>
<span class='tline' id='l45' data-llen='925:948'>䘮相其禮凡國之大事治其禮儀以佐宗伯凡國之小</span><br/>
<span class='tline' id='l46' data-llen='948:964'>事治其禮儀而掌其事如宗伯之禮</span><br/>
<span class='tline' id='l47' data-llen='964:986'>　國人遭故及嵗時祭祀皆待上令則其祀事節矣</span><br/>
<span class='tline' id='l48' data-llen='986:1009'>鬱人掌祼器凡祭祀賔客之祼事和鬱鬯以實彝而陳</span><br/>
<span class='tline' id='l49' data-llen='1009:1032'>之凡祼玉濯之陳之以賛祼事詔祼將之儀與其節凡</span><br/>
<span class='tline' id='l50' data-llen='1032:1055'>祼事沃盥大䘮之渳共其肆器及葬共其祼器遂貍之</span><br/>
<span class='tline' id='l51' data-llen='1055:1072'>大祭祀與量人受舉斝之卒爵而飲之</span><br/>
<span class='tline' id='l52' data-llen='1072:1098'><a onclick="displayPageImage('KR1d0004', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1098:1121'>　與量人受舉斝之卒爵而飲之者舉斝禮記所謂舉</span><br/>
<span class='tline' id='l54' data-llen='1121:1144'>　斝角詔妥尸也卒爵若儀禮所謂皇尸卒爵也斝先</span><br/>
<span class='tline' id='l55' data-llen='1144:1167'>　王之爵唯王禮用焉于舉斝也量人與鬱人受其卒</span><br/>
<span class='tline' id='l56' data-llen='1167:1190'>　爵而飲之也受舉斝之卒爵而飲之明與之同其事</span><br/>
<span class='tline' id='l57' data-llen='1190:1213'>　則與之同其福必與量人者鬱人賛祼量人制從獻</span><br/>
<span class='tline' id='l58' data-llen='1213:1221'>　之脯燔故也</span><br/>
<span class='tline' id='l59' data-llen='1221:1244'>鬯人掌共秬鬯而飾之凡祭祀社壝用大罍禜門用瓢</span><br/>
<span class='tline' id='l60' data-llen='1244:1267'>齎廟用脩凡山川四方用□凡祼事用概凡□事用散</span><br/>
<span class='tline' id='l61' data-llen='1267:1293'><a onclick="displayPageImage('KR1d0004', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1293:1316'>大䘮之大渳設斗共其釁鬯凡王之齊事共其秬鬯凡</span><br/>
<span class='tline' id='l63' data-llen='1316:1324'>王弔臨共介鬯</span><br/>
<span class='tline' id='l64' data-llen='1324:1347'>　大䘮之大渳設斗共其釁鬯者設斗為渳也共其釁</span><br/>
<span class='tline' id='l65' data-llen='1347:1359'>　鬯則既以鬯渳又以釁</span><br/>
<span class='tline' id='l66' data-llen='1359:1382'>雞人掌共雞牲辨其物大祭祀夜嘑旦以嘂百官凡國</span><br/>
<span class='tline' id='l67' data-llen='1382:1405'>之大賔客㑹同軍旅䘮紀亦如之凡國事為期則告之</span><br/>
<span class='tline' id='l68' data-llen='1405:1418'>時凡祭祀面禳釁共其雞牲</span><br/>
<span class='tline' id='l69' data-llen='1418:1441'>　辨其物鄭氏謂陽祀用騂隂祀用黝夜嘑旦以嘂百</span><br/>
<span class='tline' id='l70' data-llen='1441:1467'><a onclick="displayPageImage('KR1d0004', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1467:1478'>　官鄭氏謂警使夙興</span><br/>
<span class='tline' id='l72' data-llen='1478:1501'>司尊彝掌六尊六彝之位詔其酌辨其用與其實春祠</span><br/>
<span class='tline' id='l73' data-llen='1501:1524'>夏禴祼用雞彝鳥彝皆有舟其朝踐用兩獻尊其再獻</span><br/>
<span class='tline' id='l74' data-llen='1524:1547'>用兩象尊皆有罍諸臣之所昨也秋嘗冬烝祼用斝彝</span><br/>
<span class='tline' id='l75' data-llen='1547:1570'>黄彝皆有舟其朝獻用兩著尊其饋獻用兩壺尊皆有</span><br/>
<span class='tline' id='l76' data-llen='1570:1593'>罍諸臣之所昨也凡四時之間祀追享朝享祼用虎彝</span><br/>
<span class='tline' id='l77' data-llen='1593:1616'>蜼彝皆有舟其朝踐用兩大尊其再獻用兩山尊皆有</span><br/>
<span class='tline' id='l78' data-llen='1616:1625'>罍諸臣之所昨也</span><br/>
<span class='tline' id='l79' data-llen='1625:1651'><a onclick="displayPageImage('KR1d0004', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1651:1674'>　朝踐者籩人醢人所謂朝事也踐踐籩豆詩所謂籩</span><br/>
<span class='tline' id='l81' data-llen='1674:1697'>　豆有踐是也再獻者籩人醢人所謂饋食也以朝事</span><br/>
<span class='tline' id='l82' data-llen='1697:1720'>　為初獻則饋食為再獻矣朝獻即朝踐也以籩豆言</span><br/>
<span class='tline' id='l83' data-llen='1720:1743'>　之則曰踐以爵言之則曰獻相備也饋獻即再獻也</span><br/>
<span class='tline' id='l84' data-llen='1743:1766'>　以序言之則曰再以物言之則曰饋亦相備而已間</span><br/>
<span class='tline' id='l85' data-llen='1766:1789'>　祀追享朝享禘祫也禘祫非四時常祀也故謂之間</span><br/>
<span class='tline' id='l86' data-llen='1789:1812'>　祀禘及祖所自出故謂之追享祫自䘮除朝廟始故</span><br/>
<span class='tline' id='l87' data-llen='1812:1835'>　謂之朝享彝皆有舟尊皆有罍為酒戒也罍為雲靁</span><br/>
<span class='tline' id='l88' data-llen='1835:1861'><a onclick="displayPageImage('KR1d0004', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1861:1884'>　之象焉故謂之罍舟所受過量則沉溺靁能作陽氣</span><br/>
<span class='tline' id='l90' data-llen='1884:1899'>　以澤物然作而不節更以害之</span><br/>
<span class='tline' id='l91' data-llen='1899:1922'>凡六彝六尊之酌鬱齊獻酌醴齊縮酌盎齊涗酌凡酒</span><br/>
<span class='tline' id='l92' data-llen='1922:1936'>脩酌大䘮存奠彝大旅亦如之</span><br/>
<span class='tline' id='l93' data-llen='1936:1959'>　縮酌以茅縮而後酌也涗酌以酒涚而後酌也鬱齊</span><br/>
<span class='tline' id='l94' data-llen='1959:1982'>　不縮也獻之而已故曰獻酌醴齊不涗也縮之而已</span><br/>
<span class='tline' id='l95' data-llen='1982:2002'>　故曰縮酌盎齊不脩也涗之而已故曰涗酌</span><br/>
<span class='tline' id='l96' data-llen='2002:2025'>司几筵掌五几五席之名物辨其用與其位凡大朝覲</span><br/>
<span class='tline' id='l97' data-llen='2025:2051'><a onclick="displayPageImage('KR1d0004', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2051:2074'>大饗射凡封國命諸侯王位設黼依依前南鄉設莞筵</span><br/>
<span class='tline' id='l99' data-llen='2074:2097'>紛純加繅席畫純加次席黼純左右玉几祀先王昨席</span><br/>
<span class='tline' id='l100' data-llen='2097:2120'>亦如之諸侯祭祀席蒲筵繢純加莞席紛純右彫几昨</span><br/>
<span class='tline' id='l101' data-llen='2120:2143'>席莞筵紛純加繅席畫純筵國賔于牖前亦如之左彤</span><br/>
<span class='tline' id='l102' data-llen='2143:2166'>几甸役則設熊席右漆几凡䘮事設葦席右素几其柏</span><br/>
<span class='tline' id='l103' data-llen='2166:2189'>席用雈黼純諸侯則紛純毎敦一几凡吉事變几凶事</span><br/>
<span class='tline' id='l104' data-llen='2189:2193'>仍几</span><br/>
<span class='tline' id='l105' data-llen='2193:2216'>　莞筵紛純皆成以全體道之質也繅席則加藻飾焉</span><br/>
<span class='tline' id='l106' data-llen='2216:2242'><a onclick="displayPageImage('KR1d0004', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2242:2265'>　而畫純則雜衆色以章之徳之文也次席則以次列</span><br/>
<span class='tline' id='l108' data-llen='2265:2288'>　成文黼純則以斷割為義事之制也左右玉几則左</span><br/>
<span class='tline' id='l109' data-llen='2288:2311'>　右所馮皆徳焉王徳備此故大朝覲饗射封國命諸</span><br/>
<span class='tline' id='l110' data-llen='2311:2334'>　侯祀先王受酢壹用此而已蒲筵則以柔從為體繢</span><br/>
<span class='tline' id='l111' data-llen='2334:2357'>　純則采物有所受之以柔從為體則雖貴而不矯采</span><br/>
<span class='tline' id='l112' data-llen='2357:2380'>　物有所受之則雖富而不溢此諸侯所以保其國而</span><br/>
<span class='tline' id='l113' data-llen='2380:2403'>　為祭主也加莞席紛純則致道之質焉所以祀也莞</span><br/>
<span class='tline' id='l114' data-llen='2403:2426'>　席紛純加繅席畫純則致道之質以成祀事成徳之</span><br/>
<span class='tline' id='l115' data-llen='2426:2452'><a onclick="displayPageImage('KR1d0004', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2452:2475'>　文以受酢福致道之質則信由中出成徳之文則禮</span><br/>
<span class='tline' id='l117' data-llen='2475:2498'>　自外作故筵國賔于牖前亦如之也夫承賔事之大</span><br/>
<span class='tline' id='l118' data-llen='2498:2521'>　則猶承神也故大饗之禮唯不入牲他皆如祭祀而</span><br/>
<span class='tline' id='l119' data-llen='2521:2544'>　大賔客不見凶服刑人則亦如祭祀焉用其至故也</span><br/>
<span class='tline' id='l120' data-llen='2544:2567'>　然祭祀及昨異席則其致道也僅成祀而已無黼依</span><br/>
<span class='tline' id='l121' data-llen='2567:2590'>　無次席黼純則離於事然後能致道非王徳矣夫繢</span><br/>
<span class='tline' id='l122' data-llen='2590:2613'>　純繢而後純則以諸侯采物有所受之畫純純而後</span><br/>
<span class='tline' id='l123' data-llen='2613:2636'>　畫而諸侯昨席用焉則諸侯雖以謹席為孝亦制節</span><br/>
<span class='tline' id='l124' data-llen='2636:2662'><a onclick="displayPageImage('KR1d0004', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2662:2685'>　故也右彫几則以義為主彫刻制之文所以成義義</span><br/>
<span class='tline' id='l126' data-llen='2685:2708'>　隂也故右几左彤几則以禮為主彤文明之物所以</span><br/>
<span class='tline' id='l127' data-llen='2708:2731'>　合禮禮陽也故左几筵國賔不設几則几尊者所馮</span><br/>
<span class='tline' id='l128' data-llen='2731:2754'>　嫌以尊加焉祭祀則不嫌故也甸役設熊席則用毅</span><br/>
<span class='tline' id='l129' data-llen='2754:2777'>　以莅衆也右漆几則漆貞固之物貞固所以幹事幹</span><br/>
<span class='tline' id='l130' data-llen='2777:2789'>　事知也知隂也故右几</span><br/>
<span class='tline' id='l131' data-llen='2789:2812'>天府掌祖廟之守藏與其禁令凡國之玉鎮大寶器藏</span><br/>
<span class='tline' id='l132' data-llen='2812:2835'>焉若有大祭大䘮則出而陳之既事藏之凡官府鄉州</span><br/>
<span class='tline' id='l133' data-llen='2835:2861'><a onclick="displayPageImage('KR1d0004', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2861:2884'>及都鄙之治中受而藏之以詔王察羣吏之治上春釁</span><br/>
<span class='tline' id='l135' data-llen='2884:2907'>寶鎮及寶器凡吉凶之事祖廟之中沃盥執燭季冬陳</span><br/>
<span class='tline' id='l136' data-llen='2907:2930'>玉以貞來嵗之媺惡若遷寳則奉之若祭天之司民司</span><br/>
<span class='tline' id='l137' data-llen='2930:2944'>禄而獻民數穀數則受而藏之</span><br/>
<span class='tline' id='l138' data-llen='2944:2967'>典瑞掌玉瑞玉器之藏辨其物名與其用事設其服飾</span><br/>
<span class='tline' id='l139' data-llen='2967:2990'>王晉大圭執鎮圭繅藉五采五就以朝日公執桓圭侯</span><br/>
<span class='tline' id='l140' data-llen='2990:3013'>執信圭伯執躬圭繅皆三采三就子執穀璧男執蒲璧</span><br/>
<span class='tline' id='l141' data-llen='3013:3036'>繅皆二采再就以朝覲宗遇㑹同于王諸侯相見亦如</span><br/>
<span class='tline' id='l142' data-llen='3036:3062'><a onclick="displayPageImage('KR1d0004', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3062:3085'>之瑑圭璋璧琮繅皆二采一就以覜聘四圭有邸以祀</span><br/>
<span class='tline' id='l144' data-llen='3085:3108'>天旅上帝兩圭有邸以祀地旅四望祼圭有贊以肆先</span><br/>
<span class='tline' id='l145' data-llen='3108:3131'>王以祼賔客圭璧以祀日月星辰璋邸射以祀山川以</span><br/>
<span class='tline' id='l146' data-llen='3131:3154'>造贈賔客土圭以致四時日月封國則以土地珍圭以</span><br/>
<span class='tline' id='l147' data-llen='3154:3177'>徵守以䘏凶荒牙璋以起軍旅以治兵守璧羡以起度</span><br/>
<span class='tline' id='l148' data-llen='3177:3200'>駔圭璋璧琮琥璜之渠眉疏璧琮以斂尸穀圭以和難</span><br/>
<span class='tline' id='l149' data-llen='3200:3223'>以聘女琬圭以治徳以結好琰圭以易行以除慝大祭</span><br/>
<span class='tline' id='l150' data-llen='3223:3246'>祀大旅凡賔客之事共其玉器而奉之大䘮共飯玉含</span><br/>
<span class='tline' id='l151' data-llen='3246:3272'><a onclick="displayPageImage('KR1d0004', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3272:3285'>玉贈玉凡玉器出則共奉之</span><br/>
<span class='tline' id='l153' data-llen='3285:3308'>　故書珍為鎮當從故書以鎮為正王晉大圭執鎮圭</span><br/>
<span class='tline' id='l154' data-llen='3308:3331'>　繅藉五采五就以朝日者圭之所象道之用也大圭</span><br/>
<span class='tline' id='l155' data-llen='3331:3354'>　杼上終葵首則其用也即其體而已此其所以為大</span><br/>
<span class='tline' id='l156' data-llen='3354:3377'>　也故王晉之晉之服之也鎮圭則四方鎮焉萬物養</span><br/>
<span class='tline' id='l157' data-llen='3377:3400'>　焉仁而已故王執之繅藉則内玉之貞剛而以柔順</span><br/>
<span class='tline' id='l158' data-llen='3400:3423'>　藉焉五采則備徳之文五就則成徳之事以朝日則</span><br/>
<span class='tline' id='l159' data-llen='3423:3446'>　王之朝日猶諸侯之相見也諸侯相見以朝覲宗遇</span><br/>
<span class='tline' id='l160' data-llen='3446:3472'><a onclick="displayPageImage('KR1d0004', 'WYG', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3472:3495'>　㑹同於王之器則王之朝日以祀天旅上帝之器宜</span><br/>
<span class='tline' id='l162' data-llen='3495:3518'>　矣言以朝日則以祀天旅上帝可知也公執桓圭則</span><br/>
<span class='tline' id='l163' data-llen='3518:3541'>　以仁為體彊直有以立上承而不下芘之徳歸之上</span><br/>
<span class='tline' id='l164' data-llen='3541:3564'>　其立也不孤焉公之所執也侯執信圭則以仁為體</span><br/>
<span class='tline' id='l165' data-llen='3564:3587'>　尊而不詘伯執躬圭則以仁為體卑而不信繅皆三</span><br/>
<span class='tline' id='l166' data-llen='3587:3610'>　采三就則徳之殺也子執穀璧則以善養人而已男</span><br/>
<span class='tline' id='l167' data-llen='3610:3633'>　執蒲璧則以順安人而已繅皆二采再就則徳之殺</span><br/>
<span class='tline' id='l168' data-llen='3633:3656'>　也以朝覲宗遇㑹同于王而諸侯相見亦如之則君</span><br/>
<span class='tline' id='l169' data-llen='3656:3683'><a onclick="displayPageImage('KR1d0004', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3683:3706'>　子自敵以上皆用其至焉瑑圭璋璧琮繅皆二采一</span><br/>
<span class='tline' id='l171' data-llen='3706:3729'>　就以覜聘者圭璋璧琮皆瑑焉則異於禮神之物二</span><br/>
<span class='tline' id='l172' data-llen='3729:3752'>　采則非二采不成為徳一就則覲成事而已頫聘臣</span><br/>
<span class='tline' id='l173' data-llen='3752:3775'>　之禮故也四圭有邸則四圭而宿一邸也兩圭有邸</span><br/>
<span class='tline' id='l174' data-llen='3775:3798'>　則兩圭而宿一邸也祼圭有瓚則以圭為柄也圭璧</span><br/>
<span class='tline' id='l175' data-llen='3798:3821'>　則以璧為邸也璋邸射則璋宿于邸若射之貫焉日</span><br/>
<span class='tline' id='l176' data-llen='3821:3844'>　月星辰以璧為邸則四圭邸璧可知也四圭邸璧則</span><br/>
<span class='tline' id='l177' data-llen='3844:3867'>　兩圭邸琮可知也兩圭邸琮則璋邸琮亦可知也自</span><br/>
<span class='tline' id='l178' data-llen='3867:3894'><a onclick="displayPageImage('KR1d0004', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3894:3917'>　山川以上皆稱祀神之也神之則其器所象皆其所</span><br/>
<span class='tline' id='l180' data-llen='3917:3940'>　託而宿故稱邸焉圭璧不言邸而知其為邸則以璋</span><br/>
<span class='tline' id='l181' data-llen='3940:3963'>　邸知之也四圭所象則天之利用無所不達兩圭所</span><br/>
<span class='tline' id='l182' data-llen='3963:3986'>　象則地之利用能地而已圭所象則陽之生物璋所</span><br/>
<span class='tline' id='l183' data-llen='3986:4009'>　象則隂之成事若射之貫則山川通氣故也旅上帝</span><br/>
<span class='tline' id='l184' data-llen='4009:4032'>　旅四望則㑹而旅焉故所象與天地同徳國主山川</span><br/>
<span class='tline' id='l185' data-llen='4032:4055'>　而保之故造贈賔客與山川同物也祼圭有瓚以肆</span><br/>
<span class='tline' id='l186' data-llen='4055:4078'>　先王則羞其肆而祼焉猶賔客之祼也圭以致其用</span><br/>
<span class='tline' id='l187' data-llen='4078:4105'><a onclick="displayPageImage('KR1d0004', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4105:4128'>　瓚以贊其事祼非正禮故也土圭以測土深故謂之</span><br/>
<span class='tline' id='l189' data-llen='4128:4151'>　土圭以致四時日月則冬夏以致日春秋以致月封</span><br/>
<span class='tline' id='l190' data-llen='4151:4174'>　國以土地則度地之廣袤焉鎮圭王瑞也四方鎮焉</span><br/>
<span class='tline' id='l191' data-llen='4174:4197'>　萬物養焉故以徵諸侯以恤凶荒牙璋所象隂之成</span><br/>
<span class='tline' id='l192' data-llen='4197:4220'>　事而有噬嗑之用焉故以起軍旅以治兵守璧羨為</span><br/>
<span class='tline' id='l193' data-llen='4220:4243'>　璧而羨之也以起度則度尺以為度度在樂則起於</span><br/>
<span class='tline' id='l194' data-llen='4243:4266'>　黄鍾之長在禮則起於璧羨先王以為度之不存則</span><br/>
<span class='tline' id='l195' data-llen='4266:4289'>　禮樂之文熄故作此使天下後世有考焉駔圭璋璧</span><br/>
<span class='tline' id='l196' data-llen='4289:4316'><a onclick="displayPageImage('KR1d0004', 'WYG', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4316:4339'>　琮琥璜之渠眉疏璧琮以斂尸則六物皆為渠眉璧</span><br/>
<span class='tline' id='l198' data-llen='4339:4362'>　琮文疏焉左右手足腹背各以其物㑹而斂也穀圭</span><br/>
<span class='tline' id='l199' data-llen='4362:4385'>　蓋如穀璧之文以善為義故以和難以聘女琬圭蓋</span><br/>
<span class='tline' id='l200' data-llen='4385:4408'>　圓其鋭以順為義故以治徳以結好琰圭蓋剡其末</span><br/>
<span class='tline' id='l201' data-llen='4408:4431'>　有戈兵之象故以易行以除慝易行則威讓文告而</span><br/>
<span class='tline' id='l202' data-llen='4431:4444'>　已除慝則有誅伐之事焉</span><br/>
<span class='tline' id='l203' data-llen='4444:4467'>典命掌諸侯之五儀諸臣之五等之命上公九命為伯</span><br/>
<span class='tline' id='l204' data-llen='4467:4490'>其國家宫室車旗衣服禮儀皆以九為節侯伯七命其</span><br/>
<span class='tline' id='l205' data-llen='4490:4517'><a onclick="displayPageImage('KR1d0004', 'WYG', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4517:4540'>國家宫室車旗衣服禮儀皆以七為節子男五命其國</span><br/>
<span class='tline' id='l207' data-llen='4540:4563'>家宫室車旗衣服禮儀皆以五為節王之三公八命其</span><br/>
<span class='tline' id='l208' data-llen='4563:4586'>卿六命其大夫四命及其出封皆加一等其國家宫室</span><br/>
<span class='tline' id='l209' data-llen='4586:4597'>車旗衣服禮儀亦如之</span><br/>
<span class='tline' id='l210' data-llen='4597:4620'>　公侯伯子男之命以九以七以五皆陽數人君故也</span><br/>
<span class='tline' id='l211' data-llen='4620:4643'>　公卿大夫之命以八以六以四皆隂數人臣故也自</span><br/>
<span class='tline' id='l212' data-llen='4643:4664'>　三命以下則已卑故雖陽數亦以命人臣而已</span><br/>
<span class='tline' id='l213' data-llen='4664:4687'>凡諸侯之適子誓於天子攝其君則下其君之禮一等</span><br/>
<span class='tline' id='l214' data-llen='4687:4714'><a onclick="displayPageImage('KR1d0004', 'WYG', '008-12b' );" name="008-12b" class="pb">[008-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4714:4737'>未誓則以皮帛繼子男公之孤四命以皮帛眂小國之</span><br/>
<span class='tline' id='l216' data-llen='4737:4760'>君其卿三命其大夫再命其士一命其宫室車旗衣服</span><br/>
<span class='tline' id='l217' data-llen='4760:4783'>禮儀各眡其命之數侯伯之卿大夫士亦如之子男之</span><br/>
<span class='tline' id='l218' data-llen='4783:4806'>卿再命其大夫一命其士不命其宫室車旗衣服禮儀</span><br/>
<span class='tline' id='l219' data-llen='4806:4814'>各眡其命之數</span><br/>
<span class='tline' id='l220' data-llen='4814:4837'>　適子攝其君則君或多疾故也孤執皮帛諸侯之適</span><br/>
<span class='tline' id='l221' data-llen='4837:4860'>　子未誓則以皮帛繼子男公之孤以皮帛眡小國之</span><br/>
<span class='tline' id='l222' data-llen='4860:4883'>　君摰用帛唯此而已然書所謂三帛者此歟其士不</span><br/>
<span class='tline' id='l223' data-llen='4883:4910'><a onclick="displayPageImage('KR1d0004', 'WYG', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4910:4933'>　命而曰各眡其命之數蓋雖不命亦眂一命之數焉</span><br/>
<span class='tline' id='l225' data-llen='4933:4956'>司服掌王之吉凶衣服辨其名物與其用事王之吉服</span><br/>
<span class='tline' id='l226' data-llen='4956:4979'>祀昊天上帝則服大裘而冕祀五帝亦如之享先王則</span><br/>
<span class='tline' id='l227' data-llen='4979:5002'>衮冕享先公饗射則鷩冕祀四望山川則毳冕祭社稷</span><br/>
<span class='tline' id='l228' data-llen='5002:5017'>五祀則希冕祭羣小祀則𤣥冕</span><br/>
<span class='tline' id='l229' data-llen='5017:5040'>　祀昊天上帝則大裘而冕祀五帝亦如之者大裘無</span><br/>
<span class='tline' id='l230' data-llen='5040:5063'>　經緯之文無繪繡之功其色則復乎至幽而已羣而</span><br/>
<span class='tline' id='l231' data-llen='5063:5086'>　不黨則又由天道而公焉致恭以有禮則事至尊之</span><br/>
<span class='tline' id='l232' data-llen='5086:5113'><a onclick="displayPageImage('KR1d0004', 'WYG', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5113:5136'>　道也故以祀昊天為稱祀五帝則如之而已五帝之</span><br/>
<span class='tline' id='l234' data-llen='5136:5159'>　為徳則既有所分矣裘不可徒服蓋亦服衮故禮記</span><br/>
<span class='tline' id='l235' data-llen='5159:5182'>　言郊之祭王被衮以象天也冕後方而前圓後卬而</span><br/>
<span class='tline' id='l236' data-llen='5182:5206'>　前俛𤣥表而朱裏後方者不變之體前圓者無方之</span><br/>
<span class='tline' id='l237' data-llen='5206:5230'>　用卬而𤣥者升而辨於物俛而朱者降而與萬物相</span><br/>
<span class='tline' id='l238' data-llen='5230:5253'>　見曰冕則以其與萬物相見名之也夫璧以圓為體</span><br/>
<span class='tline' id='l239' data-llen='5253:5276'>　而冕以方為體者以方為體則以圓為用以圓為體</span><br/>
<span class='tline' id='l240' data-llen='5276:5299'>　則以銳為用以銳為用非道之全也故執之而已享</span><br/>
<span class='tline' id='l241' data-llen='5299:5326'><a onclick="displayPageImage('KR1d0004', 'WYG', '008-14a' );" name="008-14a" class="pb">[008-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5326:5349'>　先王則衮冕享先公饗射則鷩冕祀四望山川則毳</span><br/>
<span class='tline' id='l243' data-llen='5349:5373'>　冕祭社稷五祀則希冕祭羣小祀則𤣥冕者各稱其</span><br/>
<span class='tline' id='l244' data-llen='5373:5396'>　事而已先公之尊也而所服止於鷩冕非卑之於先</span><br/>
<span class='tline' id='l245' data-llen='5396:5419'>　王以為祭則各以其服授尸尸服如是而王服衮以</span><br/>
<span class='tline' id='l246' data-llen='5419:5442'>　臨之則非所以為敬故弗敢也祭社稷五祀所服止</span><br/>
<span class='tline' id='l247' data-llen='5442:5465'>　於希冕則亦非卑之於饗射也以為社稷五祀之所</span><br/>
<span class='tline' id='l248' data-llen='5465:5488'>　上止於利人故衣粉米而已以書考之古人之象凡</span><br/>
<span class='tline' id='l249' data-llen='5488:5511'>　十二章蓋一隂一陽之謂道道之在天日月以運之</span><br/>
<span class='tline' id='l250' data-llen='5511:5538'><a onclick="displayPageImage('KR1d0004', 'WYG', '008-14b' );" name="008-14b" class="pb">[008-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5538:5561'>　星辰以紀之其施於人也仁莫尚焉無為而仁者山</span><br/>
<span class='tline' id='l252' data-llen='5561:5584'>　也仁而不可知者龍也仁藏於不可知而顯於可知</span><br/>
<span class='tline' id='l253' data-llen='5584:5607'>　者禮也禮者文而已其文可知者華蟲也凡此皆徳</span><br/>
<span class='tline' id='l254' data-llen='5607:5630'>　之上故繪而在上宗彝則虎蜼之彝虎義也蜼智也</span><br/>
<span class='tline' id='l255' data-llen='5630:5653'>　象之於宗彝則又以能常奉宗廟為孝焉柔順清潔</span><br/>
<span class='tline' id='l256' data-llen='5653:5676'>　可以薦羞者藻昭明齊速可以亨餁者火藻也火也</span><br/>
<span class='tline' id='l257' data-llen='5676:5699'>　則所以致其孝米養人也粉之然後利散而均焉養</span><br/>
<span class='tline' id='l258' data-llen='5699:5722'>　人而已而無斷以制之非所謂知柔剛黼則所以為</span><br/>
<span class='tline' id='l259' data-llen='5722:5749'><a onclick="displayPageImage('KR1d0004', 'WYG', '008-15a' );" name="008-15a" class="pb">[008-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5749:5772'>　斷也用斷不可以無辨黻則所以為辨也凡此皆徳</span><br/>
<span class='tline' id='l261' data-llen='5772:5795'>　之下故絺繡而在下然辨物者徳之所以成終始也</span><br/>
<span class='tline' id='l262' data-llen='5795:5818'>　至周登三辰於旗而登龍於山則作服九章而已蓋</span><br/>
<span class='tline' id='l263' data-llen='5818:5841'>　於是時其為王也純矣則其於天道也志之而已衮</span><br/>
<span class='tline' id='l264' data-llen='5841:5864'>　冕則九章之服公所服也而王亦服焉故文從公衣</span><br/>
<span class='tline' id='l265' data-llen='5864:5887'>　而音從音從上下通也鷩冕則七章之服蓋自華蟲</span><br/>
<span class='tline' id='l266' data-llen='5887:5910'>　而下故謂之鷩也毳冕則五章之服蓋自虎蜼而下</span><br/>
<span class='tline' id='l267' data-llen='5910:5933'>　故謂之毳也希冕則三章之服蓋其章粉米而已故</span><br/>
<span class='tline' id='l268' data-llen='5933:5960'><a onclick="displayPageImage('KR1d0004', 'WYG', '008-15b' );" name="008-15b" class="pb">[008-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5960:5984'>　謂之希𤣥冕則裳黻而已其章不足道也故稱衣之</span><br/>
<span class='tline' id='l270' data-llen='5984:6009'>　𤣥焉凡六冕之服其衣皆𤣥其裳皆纁徳成而上事</span><br/>
<span class='tline' id='l271' data-llen='6009:6029'>　成而下之意以𤣥為徳則非所以接事也</span><br/>
<span class='tline' id='l272' data-llen='6029:6052'>凡兵事韋弁服眂朝則皮弁服凡甸冠弁服凡凶事服</span><br/>
<span class='tline' id='l273' data-llen='6052:6062'>弁服凡弔事弁絰服</span><br/>
<span class='tline' id='l274' data-llen='6062:6085'>　韋弁違物性而制之質而已矣故兵事韋弁服其染</span><br/>
<span class='tline' id='l275' data-llen='6085:6108'>　赤為之則以宣布著盡為義皮弁順物性而制之文</span><br/>
<span class='tline' id='l276' data-llen='6108:6131'>　質具焉故眂朝皮弁服其用鹿皮為之則以知接其</span><br/>
<span class='tline' id='l277' data-llen='6131:6158'><a onclick="displayPageImage('KR1d0004', 'WYG', '008-16a' );" name="008-16a" class="pb">[008-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6158:6182'>　類為義冠弁𤣥冠也兵則有事矣故尚赤甸則未有</span><br/>
<span class='tline' id='l279' data-llen='6182:6190'>　事故尚𤣥</span><br/>
<span class='tline' id='l280' data-llen='6190:6213'>凡䘮為天王斬衰為王后齊衰王為三公六卿錫衰為</span><br/>
<span class='tline' id='l281' data-llen='6213:6236'>諸侯緦衰為大夫士疑衰其首服皆弁絰大札大荒大</span><br/>
<span class='tline' id='l282' data-llen='6236:6241'>烖素服</span><br/>
<span class='tline' id='l283' data-llen='6241:6264'>　為天王斬衰者王臣及諸侯也謂之天王則以王為</span><br/>
<span class='tline' id='l284' data-llen='6264:6287'>　天故也明不以王為天則弗服矣故諸侯之大夫自</span><br/>
<span class='tline' id='l285' data-llen='6287:6300'>　天其君則為王緦衰而已</span><br/>
<span class='tline' id='l286' data-llen='6300:6327'><a onclick="displayPageImage('KR1d0004', 'WYG', '008-16b' );" name="008-16b" class="pb">[008-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6327:6350'>公之服自衮冕而下如王之服侯伯之服自鷩冕而下</span><br/>
<span class='tline' id='l288' data-llen='6350:6373'>如公之服子男之服自毳冕而下如侯伯之服孤之服</span><br/>
<span class='tline' id='l289' data-llen='6373:6397'>自希冕而下如子男之服卿大夫之服自𤣥冕而下如</span><br/>
<span class='tline' id='l290' data-llen='6397:6420'>孤之服其凶服加以大功小功士之服自皮弁而下如</span><br/>
<span class='tline' id='l291' data-llen='6420:6444'>大夫之服其凶服亦如之其齊服有𤣥端素端凡大祭</span><br/>
<span class='tline' id='l292' data-llen='6444:6467'>祀大賔客共其衣服而奉之大䘮共其復衣服斂衣服</span><br/>
<span class='tline' id='l293' data-llen='6467:6480'>奠衣服廞衣服皆掌其陳序</span><br/>
<span class='tline' id='l294' data-llen='6480:6503'>典祀掌外祀之兆守皆有域掌其禁令若以時祭祀則</span><br/>
<span class='tline' id='l295' data-llen='6503:6530'><a onclick="displayPageImage('KR1d0004', 'WYG', '008-17a' );" name="008-17a" class="pb">[008-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6530:6553'>帥其屬而脩除徵役于司隷而役之及祭帥其屬而守</span><br/>
<span class='tline' id='l297' data-llen='6553:6561'>其厲禁而蹕之</span><br/>
<span class='tline' id='l298' data-llen='6561:6584'>　鄭氏謂外祀所祀於四郊域兆表之域守則守其兆</span><br/>
<span class='tline' id='l299' data-llen='6584:6589'>　域也</span><br/>
<span class='tline' id='l300' data-llen='6589:6612'>守祧掌守先王先公之廟祧其遺衣服藏焉若將祭祀</span><br/>
<span class='tline' id='l301' data-llen='6612:6635'>則各以其服授尸其廟則有司脩除之其祧則守祧黝</span><br/>
<span class='tline' id='l302' data-llen='6635:6648'>堊之既祭則藏其隋與其服</span><br/>
<span class='tline' id='l303' data-llen='6648:6671'>世婦掌女宫之宿戒及祭祀比其具詔王后之禮事帥</span><br/>
<span class='tline' id='l304' data-llen='6671:6698'><a onclick="displayPageImage('KR1d0004', 'WYG', '008-17b' );" name="008-17b" class="pb">[008-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6698:6721'>六宫之人共齍盛相外内宗之禮事大賔客之饗食亦</span><br/>
<span class='tline' id='l306' data-llen='6721:6744'>如之大䘮比外内命婦之朝莫哭不蔽者而苛罰之凡</span><br/>
<span class='tline' id='l307' data-llen='6744:6767'>王后有摻事於婦人則詔相凡内事有達於外官者世</span><br/>
<span class='tline' id='l308' data-llen='6767:6772'>婦掌之</span><br/>
<span class='tline' id='l309' data-llen='6772:6796'>内宗掌宗廟之祭祀薦加豆籩及以樂徹則佐𫝊豆籩</span><br/>
<span class='tline' id='l310' data-llen='6796:6819'>賔客之饗食亦如之王后有事則從大䘮序哭者哭諸</span><br/>
<span class='tline' id='l311' data-llen='6819:6835'>侯亦如之凡卿大夫之䘮掌其弔臨</span><br/>
<span class='tline' id='l312' data-llen='6835:6858'>　世婦言掌弔臨于卿大夫之䘮則王或使焉乃往内</span><br/>
<span class='tline' id='l313' data-llen='6858:6885'><a onclick="displayPageImage('KR1d0004', 'WYG', '008-18a' );" name="008-18a" class="pb">[008-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6885:6908'>　宗言凡卿大夫之䘮掌其弔臨則凡䘮皆往亦同族</span><br/>
<span class='tline' id='l315' data-llen='6908:6913'>　故也</span><br/>
<span class='tline' id='l316' data-llen='6913:6936'>外宗掌宗廟之祭祀佐王后薦玉豆眂豆籩及以樂徹</span><br/>
<span class='tline' id='l317' data-llen='6936:6959'>亦如之王后以樂羞齍則贊凡王后之獻亦如之王后</span><br/>
<span class='tline' id='l318' data-llen='6959:6982'>不與則贊宗伯小祭祀掌事賔客之事亦如之大䘮則</span><br/>
<span class='tline' id='l319' data-llen='6982:6997'>敘外内朝莫哭者哭諸侯亦如之</span><br/>
<span class='tline' id='l320' data-llen='6997:7020'>　内宗同族故薦加豆籩外宗族異故佐贊后及宗伯</span><br/>
<span class='tline' id='l321' data-llen='7020:7043'>　而已内宗大䘮序哭者則與宮中之哭者序焉外宗</span><br/>
<span class='tline' id='l322' data-llen='7043:7070'><a onclick="displayPageImage('KR1d0004', 'WYG', '008-18b' );" name="008-18b" class="pb">[008-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7070:7093'>　敘内外朝莫哭者則敘内女外婦之序哭也世婦言</span><br/>
<span class='tline' id='l324' data-llen='7093:7116'>　掌弔臨于卿大夫之䘮則王或使焉乃往内宗言凡</span><br/>
<span class='tline' id='l325' data-llen='7116:7139'>　卿大夫之䘮掌其弔臨則凡䘮皆往矣掌弔臨則亦</span><br/>
<span class='tline' id='l326' data-llen='7139:7146'>　同族故也</span><br/>
<span class='tline' id='l327' data-llen='7146:7169'>冢人掌公墓之地辨其兆域而為之圖先王之葬居中</span><br/>
<span class='tline' id='l328' data-llen='7169:7192'>以昭穆為左右凡諸侯居左右以前卿大夫士居後各</span><br/>
<span class='tline' id='l329' data-llen='7192:7215'>以其族凡死於兵者不入兆域凡有功者居前以爵等</span><br/>
<span class='tline' id='l330' data-llen='7215:7226'>為丘封之度與其樹數</span><br/>
<span class='tline' id='l331' data-llen='7226:7253'><a onclick="displayPageImage('KR1d0004', 'WYG', '008-19a' );" name="008-19a" class="pb">[008-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7253:7276'>　死政者養其老孤而又饗之所以勸也凡死於兵者</span><br/>
<span class='tline' id='l333' data-llen='7276:7299'>　不入兆域則死政與絀焉蓋勸之以明其有義絀之</span><br/>
<span class='tline' id='l334' data-llen='7299:7322'>　以明其非孝欲人兩得之而已必於葬絀之則父母</span><br/>
<span class='tline' id='l335' data-llen='7322:7345'>　全而生之子全而歸之然後為孝故也以昭穆為左</span><br/>
<span class='tline' id='l336' data-llen='7345:7368'>　右各以其族尚親也凡死於兵者不入兆域尚徳也</span><br/>
<span class='tline' id='l337' data-llen='7368:7391'>　凡有功者居前尚功也以爵等為丘封之度與其樹</span><br/>
<span class='tline' id='l338' data-llen='7391:7408'>　數尚貴也蓋先王所以治死者如此</span><br/>
<span class='tline' id='l339' data-llen='7408:7431'>大䘮既有日請度甫竁遂為之尸及竁以度為丘隧共</span><br/>
<span class='tline' id='l340' data-llen='7431:7458'><a onclick="displayPageImage('KR1d0004', 'WYG', '008-19b' );" name="008-19b" class="pb">[008-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7458:7481'>䘮之窆器及葬言鸞車象人及窆執斧以涖遂入藏凶</span><br/>
<span class='tline' id='l342' data-llen='7481:7504'>器正墓位蹕墓域守墓禁凡祭墓為尸凡諸侯及諸臣</span><br/>
<span class='tline' id='l343' data-llen='7504:7519'>葬於墓者授之兆為之蹕均其禁</span><br/>
<span class='tline' id='l344' data-llen='7519:7542'>　凡祭為尸皆取所祭之類故宗廟之尸則以其昭穆</span><br/>
<span class='tline' id='l345' data-llen='7542:7565'>　之同山林之尸則以山虞竁墓之尸則以冢人言鸞</span><br/>
<span class='tline' id='l346' data-llen='7565:7588'>　車象人者言之於匶使知有焉正墓位則正其所居</span><br/>
<span class='tline' id='l347' data-llen='7588:7611'>　左右前後蹕墓域則若墓大夫之巡墓厲守墓禁則</span><br/>
<span class='tline' id='l348' data-llen='7611:7634'>　若墓大夫居其中之室以守之授之兆則死自竁窆</span><br/>
<span class='tline' id='l349' data-llen='7634:7661'><a onclick="displayPageImage('KR1d0004', 'WYG', '008-20a' );" name="008-20a" class="pb">[008-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7661:7672'>　均其禁則均地守焉</span><br/>
<span class='tline' id='l351' data-llen='7672:7695'>墓大夫掌凡邦墓之地域為之圖令國民族葬而掌其</span><br/>
<span class='tline' id='l352' data-llen='7695:7718'>禁令正其位掌其度數使皆有私地域凡爭墓地者聽</span><br/>
<span class='tline' id='l353' data-llen='7718:7738'>其獄訟帥其屬而巡墓厲居其中之室以守之</span><br/>
<span class='tline' id='l354' data-llen='7738:7761'>　墓大夫徒二百人豈不多哉然邦墓地域禁令度數</span><br/>
<span class='tline' id='l355' data-llen='7761:7784'>　皆掌焉帥其屬巡墓厲而居其中之室以守之則與</span><br/>
<span class='tline' id='l356' data-llen='7784:7807'>　夫後世人自求地家自置守富則僣而不忌貧則無</span><br/>
<span class='tline' id='l357' data-llen='7807:7830'>　所於葬掘墓盜尸斬木之獄不絶於有司其為利害</span><br/>
<span class='tline' id='l358' data-llen='7830:7857'><a onclick="displayPageImage('KR1d0004', 'WYG', '008-20b' );" name="008-20b" class="pb">[008-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7857:7864'>　煩省異矣</span><br/>
<span class='tline' id='l360' data-llen='7864:7887'>職䘮掌諸侯之䘮及卿大夫士凡有爵者之䘮以國之</span><br/>
<span class='tline' id='l361' data-llen='7887:7910'>䘮禮涖其禁令序其事凡國有司以王命有事焉則詔</span><br/>
<span class='tline' id='l362' data-llen='7910:7933'>贊主人凡其䘮祭詔其號治其禮凡公有司之所共職</span><br/>
<span class='tline' id='l363' data-llen='7933:7941'>䘮令之趣其事</span><br/>
<span class='tline' id='l364' data-llen='7941:7964'>　有司以王命有事於諸侯則謂之國有司言國以别</span><br/>
<span class='tline' id='l365' data-llen='7964:7987'>　侯國也以公物共私䘮則謂之公有司公有司之所</span><br/>
<span class='tline' id='l366' data-llen='7987:8010'>　共則非國矣職䘮無三公之䘮則上言諸侯下言卿</span><br/>
<span class='tline' id='l367' data-llen='8010:8037'><a onclick="displayPageImage('KR1d0004', 'WYG', '008-21a' );" name="008-21a" class="pb">[008-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8037:8052'>　大夫又言凡有爵者包三公矣</span><br/>
</p>
<p><br/>
</p>
  </div>
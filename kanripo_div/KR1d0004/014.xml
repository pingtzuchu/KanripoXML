<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1d0004', 'WYG', '014-1a' );" name="014-1a" class="pb">[014-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　周官新義卷十五　　　　宋　王安石　撰</span><br/>
<span class='tline' id='l10' data-llen='211:216'>秋官二</span><br/>
<span class='tline' id='l11' data-llen='216:239'>鄉士掌國中各掌其鄉之民數而紏戒之聽其獄訟察</span><br/>
<span class='tline' id='l12' data-llen='239:262'>其辭辨其獄訟異其死刑之罪而要之旬而職聽于朝</span><br/>
<span class='tline' id='l13' data-llen='262:285'>司宼聽之斷其獄弊其訟于朝羣士司刑皆在各麗其</span><br/>
<span class='tline' id='l14' data-llen='285:308'>法以議獄訟獄訟成士師受中協日刑殺肆之三日若</span><br/>
<span class='tline' id='l15' data-llen='308:331'>欲免之則王㑹其期大祭祀大喪紀大軍旅大賔客則</span><br/>
<span class='tline' id='l16' data-llen='331:357'><a onclick="displayPageImage('KR1d0004', 'WYG', '014-1b' );" name="014-1b" class="pb">[014-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='357:380'>各掌其鄉之禁令帥其屬夾道而蹕三公若有邦事則</span><br/>
<span class='tline' id='l18' data-llen='380:403'>為之前驅而辟其喪亦如之凡國有大事則戮其犯命</span><br/>
<span class='tline' id='l19' data-llen='403:406'>者</span><br/>
<span class='tline' id='l20' data-llen='406:429'>遂士掌四郊各掌其遂之民數而紏其戒令聽其獄訟</span><br/>
<span class='tline' id='l21' data-llen='429:452'>察其辭辨其獄訟異其死刑之罪而要之二旬而職聽</span><br/>
<span class='tline' id='l22' data-llen='452:475'>于朝司寇聽之斷其獄弊其訟于朝羣士司刑皆在各</span><br/>
<span class='tline' id='l23' data-llen='475:498'>麗其法以議獄訟獄訟成士師受中協日就郊而刑殺</span><br/>
<span class='tline' id='l24' data-llen='498:521'>各於其遂肆之三日若欲免之則王令三公㑹其期若</span><br/>
<span class='tline' id='l25' data-llen='521:547'><a onclick="displayPageImage('KR1d0004', 'WYG', '014-2a' );" name="014-2a" class="pb">[014-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='547:570'>邦有大事聚衆庶則各掌其遂之禁令帥其屬而蹕六</span><br/>
<span class='tline' id='l27' data-llen='570:593'>卿若有邦事則為之前驅而辟其喪亦如之凡郊有大</span><br/>
<span class='tline' id='l28' data-llen='593:602'>事則戮其犯命者</span><br/>
<span class='tline' id='l29' data-llen='602:625'>縣士掌野各掌其縣之民數紏其戒令而聽其獄訟察</span><br/>
<span class='tline' id='l30' data-llen='625:648'>其辭辨其獄訟異其死刑之罪而要之三旬而職聽於</span><br/>
<span class='tline' id='l31' data-llen='648:671'>朝司宼聽之斷其獄弊其訟于朝羣士司刑皆在各麗</span><br/>
<span class='tline' id='l32' data-llen='671:694'>其法以議獄訟獄訟成士師受中協日刑殺各就其縣</span><br/>
<span class='tline' id='l33' data-llen='694:717'>肆之三日若欲免之則王命六卿㑹其期若邦有大役</span><br/>
<span class='tline' id='l34' data-llen='717:743'><a onclick="displayPageImage('KR1d0004', 'WYG', '014-2b' );" name="014-2b" class="pb">[014-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='743:766'>聚衆庶則各掌其縣之禁令若大夫有邦事則為之前</span><br/>
<span class='tline' id='l36' data-llen='766:787'>驅而辟其喪亦如之凡野有大事則戮其犯命者</span><br/>
<span class='tline' id='l37' data-llen='787:810'>　鄉士掌國中各掌其鄉之民數者通掌國中而分掌</span><br/>
<span class='tline' id='l38' data-llen='810:833'>　其鄉焉鄭氏謂鄉士八人四人而分掌三鄉也遂士</span><br/>
<span class='tline' id='l39' data-llen='833:856'>　掌四郊而各掌其遂之民數者通掌四郊而分掌其</span><br/>
<span class='tline' id='l40' data-llen='856:879'>　遂也縣士掌野而各掌其縣之民數者通掌野而分</span><br/>
<span class='tline' id='l41' data-llen='879:902'>　掌其縣也所謂四郊非鄉地所謂野非遂地盖所謂</span><br/>
<span class='tline' id='l42' data-llen='902:925'>　公邑之在郊野者焉而於鄉士言紏戒之遂士縣士</span><br/>
<span class='tline' id='l43' data-llen='925:951'><a onclick="displayPageImage('KR1d0004', 'WYG', '014-3a' );" name="014-3a" class="pb">[014-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='951:974'>　言紏其戒令者鄉治詳故鄉士不特紏之而已又戒</span><br/>
<span class='tline' id='l45' data-llen='974:997'>　焉縣遂治畧故遂士縣士無所戒也違其遂縣吏之</span><br/>
<span class='tline' id='l46' data-llen='997:1020'>　戒令則紏之而已異其死刑之罪而要之者死刑之</span><br/>
<span class='tline' id='l47' data-llen='1020:1043'>　罪定而又要之若今責伏辨矣鄉士旬而職聽于朝</span><br/>
<span class='tline' id='l48' data-llen='1043:1066'>　者慎用刑故也遂士二旬縣士三旬則以逺也羣士</span><br/>
<span class='tline' id='l49' data-llen='1066:1089'>　司刑皆在各麗其法以議獄訟者羣士司刑各有所</span><br/>
<span class='tline' id='l50' data-llen='1089:1112'>　掌若司刑掌五刑之法司刺掌三刺三赦三宥之法</span><br/>
<span class='tline' id='l51' data-llen='1112:1135'>　又或掌官法或掌官成或掌官常故各麗其法也士</span><br/>
<span class='tline' id='l52' data-llen='1135:1161'><a onclick="displayPageImage('KR1d0004', 'WYG', '014-3b' );" name="014-3b" class="pb">[014-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1161:1184'>　師受中協日刑殺者獄訟成而上其中于士師士師</span><br/>
<span class='tline' id='l54' data-llen='1184:1207'>　受之然後協日刑殺也鄉士刑殺不言所就以縣士</span><br/>
<span class='tline' id='l55' data-llen='1207:1230'>　遂士推之就國中明矣鄉士若欲免之則王㑹其期</span><br/>
<span class='tline' id='l56' data-llen='1230:1253'>　者王親㑹其期聽而議之也遂士王令三公㑹其期</span><br/>
<span class='tline' id='l57' data-llen='1253:1276'>　縣士王命六卿㑹其期則逺故也六卿言命三公言</span><br/>
<span class='tline' id='l58' data-llen='1276:1299'>　令則六卿任事王親命之而已三公尊不任事書命</span><br/>
<span class='tline' id='l59' data-llen='1299:1322'>　以令焉鄉士三公有邦事則為之前驅而辟遂士六</span><br/>
<span class='tline' id='l60' data-llen='1322:1345'>　卿有邦事則為之前驅而辟縣士大夫有邦事則為</span><br/>
<span class='tline' id='l61' data-llen='1345:1371'><a onclick="displayPageImage('KR1d0004', 'WYG', '014-4a' );" name="014-4a" class="pb">[014-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1371:1394'>　之前驅而辟為尊者辟行人使避也公卿大夫教治</span><br/>
<span class='tline' id='l63' data-llen='1394:1417'>　政事所自出非刑官先而辟焉則有所不行其喪亦</span><br/>
<span class='tline' id='l64' data-llen='1417:1428'>　如之者則喪終事也</span><br/>
<span class='tline' id='l65' data-llen='1428:1451'>方士掌都家聽其獄訟之辭辨其死刑之罪而要之三</span><br/>
<span class='tline' id='l66' data-llen='1451:1460'>月而上獄訟于國</span><br/>
<span class='tline' id='l67' data-llen='1460:1483'>　方士三月而上獄訟于國鄭氏謂變朝言國以其自</span><br/>
<span class='tline' id='l68' data-llen='1483:1491'>　有君異之也</span><br/>
<span class='tline' id='l69' data-llen='1491:1514'>司冦聽其成于朝羣士司刑皆在各麗其法以議獄訟</span><br/>
<span class='tline' id='l70' data-llen='1514:1540'><a onclick="displayPageImage('KR1d0004', 'WYG', '014-4b' );" name="014-4b" class="pb">[014-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1540:1563'>獄訟成士師受中書其刑殺之成與其聽獄訟者凡都</span><br/>
<span class='tline' id='l72' data-llen='1563:1580'>家之大事聚衆庶則各掌其方之禁令</span><br/>
<span class='tline' id='l73' data-llen='1580:1603'>　司冦聽其成于朝則獄訟成而後上于國也既成而</span><br/>
<span class='tline' id='l74' data-llen='1603:1626'>　後上于國而于羣士司刑麗法以議又言獄訟成者</span><br/>
<span class='tline' id='l75' data-llen='1626:1649'>　前所謂成都家聽斷之成也後所謂成司冦羣士司</span><br/>
<span class='tline' id='l76' data-llen='1649:1672'>　刑聽議之成也書其刑殺之成與其聽訟獄者鄭氏</span><br/>
<span class='tline' id='l77' data-llen='1672:1683'>　謂備反復有失實者</span><br/>
<span class='tline' id='l78' data-llen='1683:1706'>以時修其縣法若嵗終則省之而誅賞焉凡都家之士</span><br/>
<span class='tline' id='l79' data-llen='1706:1732'><a onclick="displayPageImage('KR1d0004', 'WYG', '014-5a' );" name="014-5a" class="pb">[014-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1732:1740'>所上治則主之</span><br/>
<span class='tline' id='l81' data-llen='1740:1763'>　以時修其縣法若嵗終則省之而誅賞焉者省盖巡</span><br/>
<span class='tline' id='l82' data-llen='1763:1786'>　而視之與省方同義鄭氏謂縣法縣師之職也方士</span><br/>
<span class='tline' id='l83' data-llen='1786:1804'>　嵗時修此法嵗終則又省之而誅賞焉</span><br/>
<span class='tline' id='l84' data-llen='1804:1827'>訝士掌四方之獄訟諭罪刑于邦國凡四方之有治於</span><br/>
<span class='tline' id='l85' data-llen='1827:1850'>士者造焉四方有亂獄則徃而成之邦有賔客則與行</span><br/>
<span class='tline' id='l86' data-llen='1850:1873'>人送逆之入於國則為之前驅而辟野亦如之居館則</span><br/>
<span class='tline' id='l87' data-llen='1873:1896'>帥其屬而為之蹕誅戮暴客者客出入則道之有治則</span><br/>
<span class='tline' id='l88' data-llen='1896:1922'><a onclick="displayPageImage('KR1d0004', 'WYG', '014-5b' );" name="014-5b" class="pb">[014-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1922:1939'>贊之凡邦之大事聚衆庶則讀其誓禁</span><br/>
<span class='tline' id='l90' data-llen='1939:1962'>　訝士掌四方之獄訟故邦有賔客則與行人送逆之</span><br/>
<span class='tline' id='l91' data-llen='1962:1985'>　入于國則為之前驅而辟野亦如之居館則帥其屬</span><br/>
<span class='tline' id='l92' data-llen='1985:1993'>　而為之蹕也</span><br/>
<span class='tline' id='l93' data-llen='1993:2016'>朝士掌建邦外朝之法左九棘孤卿大夫位焉羣士在</span><br/>
<span class='tline' id='l94' data-llen='2016:2039'>其後右九棘公侯伯子男位焉羣吏在其後而三槐三</span><br/>
<span class='tline' id='l95' data-llen='2039:2062'>公位焉州長衆庶在其後左嘉石平罷民焉右肺石達</span><br/>
<span class='tline' id='l96' data-llen='2062:2067'>窮民焉</span><br/>
<span class='tline' id='l97' data-llen='2067:2093'><a onclick="displayPageImage('KR1d0004', 'WYG', '014-6a' );" name="014-6a" class="pb">[014-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2093:2116'>　右公侯伯子男尊故也羣吏在其後則外朝聽獄弊</span><br/>
<span class='tline' id='l99' data-llen='2116:2139'>　訟之朝也故治事者在焉面三公位焉州長衆庶在</span><br/>
<span class='tline' id='l100' data-llen='2139:2162'>　其後則答王故也棘之為木也其華白義行之發也</span><br/>
<span class='tline' id='l101' data-llen='2162:2185'>　其實赤事功之就也束在外所以待事也槐之為木</span><br/>
<span class='tline' id='l102' data-llen='2185:2209'>　也其華黄中徳之暢也其實𤣥至道之復也文在中</span><br/>
<span class='tline' id='l103' data-llen='2209:2232'>　含章之義也右窮民則不傲無告故右焉司士以正</span><br/>
<span class='tline' id='l104' data-llen='2232:2255'>　朝儀之位辨貴賤之等為職故其序朝位先尊後卑</span><br/>
<span class='tline' id='l105' data-llen='2255:2278'>　朝士以掌建外朝之法為職故其序朝位先卑後尊</span><br/>
<span class='tline' id='l106' data-llen='2278:2304'><a onclick="displayPageImage('KR1d0004', 'WYG', '014-6b' );" name="014-6b" class="pb">[014-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2304:2318'>　先卑後尊則先法之所制者</span><br/>
<span class='tline' id='l108' data-llen='2318:2338'>帥其屬而以鞭呼趨且辟禁慢朝錯立族談者</span><br/>
<span class='tline' id='l109' data-llen='2338:2361'>　以鞭呼趨且辟呼朝者使趨焉又為之辟也呼趨則</span><br/>
<span class='tline' id='l110' data-llen='2361:2384'>　戒以肅辟則使人避焉禁慢朝錯立族談者朝當如</span><br/>
<span class='tline' id='l111' data-llen='2384:2407'>　此故孔子在朝廷便便言唯謹爾孟子不踰階而揖</span><br/>
<span class='tline' id='l112' data-llen='2407:2415'>　不歴位而言</span><br/>
<span class='tline' id='l113' data-llen='2415:2438'>凡得獲貨賄人民六畜者委于朝告于士旬而舉之大</span><br/>
<span class='tline' id='l114' data-llen='2438:2449'>者公之小者庻民私之</span><br/>
<span class='tline' id='l115' data-llen='2449:2475'><a onclick="displayPageImage('KR1d0004', 'WYG', '014-7a' );" name="014-7a" class="pb">[014-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2475:2498'>　易得曰得難得曰獲獲伺度而得之也人民在貨賄</span><br/>
<span class='tline' id='l117' data-llen='2498:2521'>　之後盖奴虜之亡者市民所㑹伺察者衆故曰獲貨</span><br/>
<span class='tline' id='l118' data-llen='2521:2544'>　賄六畜其亡必得故曰得舉之民無私焉則亦市之</span><br/>
<span class='tline' id='l119' data-llen='2544:2567'>　為治欲民不以無故得利也三日而舉之則民所㑹</span><br/>
<span class='tline' id='l120' data-llen='2567:2590'>　也其求宜速朝之所委則亡不必得故小者使民私</span><br/>
<span class='tline' id='l121' data-llen='2590:2613'>　焉使民私焉則亦朝之為治欲不盡利以遺民也求</span><br/>
<span class='tline' id='l122' data-llen='2613:2636'>　者或逺則待之宜緩故旬而舉之市不言獲人民則</span><br/>
<span class='tline' id='l123' data-llen='2636:2653'>　市之所㑹幾察者衆非亡民所赴也</span><br/>
<span class='tline' id='l124' data-llen='2653:2679'><a onclick="displayPageImage('KR1d0004', 'WYG', '014-7b' );" name="014-7b" class="pb">[014-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2679:2703'>凡士之治有期日國中一旬郊二旬野三旬都三月邦國</span><br/>
<span class='tline' id='l126' data-llen='2703:2715'>朞期内之治聽期外不聽</span><br/>
<span class='tline' id='l127' data-llen='2715:2738'>　民之所急宜以時治苟為不急又在期外亦可以已</span><br/>
<span class='tline' id='l128' data-llen='2738:2761'>　矣夫獄訟追證無罪之民豫受其弊則其不急豈可</span><br/>
<span class='tline' id='l129' data-llen='2761:2766'>　長哉</span><br/>
<span class='tline' id='l130' data-llen='2766:2779'>凡有責者有判書以治則聽</span><br/>
<span class='tline' id='l131' data-llen='2779:2802'>　有判書以治則聽者以責與人必使有判書其扺冒</span><br/>
<span class='tline' id='l132' data-llen='2802:2816'>　而訟有判書則為之聽治焉</span><br/>
<span class='tline' id='l133' data-llen='2816:2842'><a onclick="displayPageImage('KR1d0004', 'WYG', '014-8a' );" name="014-8a" class="pb">[014-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2842:2862'>凡民同貨財者令以國法行之犯令者刑罰之</span><br/>
<span class='tline' id='l135' data-llen='2862:2885'>　凡民同貨財者令以國法行之犯令者刑罰之者刑</span><br/>
<span class='tline' id='l136' data-llen='2885:2908'>　罰其犯令者而已不誅同財之人也若貨不出于闗</span><br/>
<span class='tline' id='l137' data-llen='2908:2931'>　而舉其貨罰其人所謂國法也二人同財而一人犯</span><br/>
<span class='tline' id='l138' data-llen='2931:2954'>　此令則并舉其貨焉是為令以國法行之若夫罰則</span><br/>
<span class='tline' id='l139' data-llen='2954:2965'>　施犯令者一人而已</span><br/>
<span class='tline' id='l140' data-llen='2965:2979'>凡屬責者以其地傅而聽其辭</span><br/>
<span class='tline' id='l141' data-llen='2979:3002'>　以責屬人必使有傅傅必有地著其相抵冒而訟以</span><br/>
<span class='tline' id='l142' data-llen='3002:3028'><a onclick="displayPageImage('KR1d0004', 'WYG', '014-8b' );" name="014-8b" class="pb">[014-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3028:3051'>　其地傅來乃為之聽治屬責而無傅有傳而無地著</span><br/>
<span class='tline' id='l144' data-llen='3051:3066'>　不知所在不可追證則弗聽也</span><br/>
<span class='tline' id='l145' data-llen='3066:3089'>凡盗賊軍鄉邑及家人殺之無罪凡報仇讎者書於士</span><br/>
<span class='tline' id='l146' data-llen='3089:3112'>殺之無罪若邦凶荒札喪宼戎之故則令邦國都家縣</span><br/>
<span class='tline' id='l147' data-llen='3112:3118'>鄙慮刑貶</span><br/>
<span class='tline' id='l148' data-llen='3118:3141'>　軍謂衆攻圍鄉邑及家則人得殺之仇讐之罪已書</span><br/>
<span class='tline' id='l149' data-llen='3141:3164'>　於士而得則士之所殺也已書於士而不得則罪不</span><br/>
<span class='tline' id='l150' data-llen='3164:3187'>　嫌于不明故許之専殺也思患曰慮慮刑則非特緩</span><br/>
<span class='tline' id='l151' data-llen='3187:3213'><a onclick="displayPageImage('KR1d0004', 'WYG', '014-9a' );" name="014-9a" class="pb">[014-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3213:3236'>　刑而已若荒政除盗賊費誓無餘刑非殺則以災宼</span><br/>
<span class='tline' id='l153' data-llen='3236:3259'>　之故有加急焉故令慮以制之慮貶則用財當貶於</span><br/>
<span class='tline' id='l154' data-llen='3259:3276'>　平時然欲適宜則亦不可以無慮也</span><br/>
<span class='tline' id='l155' data-llen='3276:3299'>司民掌登萬民之數自生齒以上皆書於版辨其國中</span><br/>
<span class='tline' id='l156' data-llen='3299:3322'>與其都鄙及其郊野異其男女嵗登下其死生及三年</span><br/>
<span class='tline' id='l157' data-llen='3322:3345'>大比以萬民之數詔司冦司冦及孟冬祀司民之日獻</span><br/>
<span class='tline' id='l158' data-llen='3345:3368'>其數于王王拜受之登于天府内史司㑹冡宰貳之以</span><br/>
<span class='tline' id='l159' data-llen='3368:3373'>贊王治</span><br/>
<span class='tline' id='l160' data-llen='3373:3399'><a onclick="displayPageImage('KR1d0004', 'WYG', '014-9b' );" name="014-9b" class="pb">[014-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3399:3422'>　於小司寇言内史司㑹冢宰貳民數制國用王受民</span><br/>
<span class='tline' id='l162' data-llen='3422:3445'>　數圖國用而進退之而於司民云内史司㑹冢宰貳</span><br/>
<span class='tline' id='l163' data-llen='3445:3468'>　之以贊王治者司民掌民數之官也生齒之不蕃至</span><br/>
<span class='tline' id='l164' data-llen='3468:3491'>　於具禍以燼則以王無陪無卿無義治之非特為貧</span><br/>
<span class='tline' id='l165' data-llen='3491:3496'>　故也</span><br/>
<span class='tline' id='l166' data-llen='3496:3519'>司刑掌五刑之法以麗萬民之罪墨罪五百劓罪五百</span><br/>
<span class='tline' id='l167' data-llen='3519:3542'>宫罪五百刖罪五百殺罪五百若司宼斷獄弊訟則以</span><br/>
<span class='tline' id='l168' data-llen='3542:3558'>五刑之法詔刑罰而以辨罪之輕重</span><br/>
<span class='tline' id='l169' data-llen='3558:3585'><a onclick="displayPageImage('KR1d0004', 'WYG', '014-10a' );" name="014-10a" class="pb">[014-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3585:3608'>　先王之懲民也以讓為不足然後罰以罰為不足然</span><br/>
<span class='tline' id='l171' data-llen='3608:3631'>　後獄之圜土役之司空以獄而役之為不足然後墨</span><br/>
<span class='tline' id='l172' data-llen='3631:3654'>　以墨為不足然後劓以劓為不足然後宫以宫為不</span><br/>
<span class='tline' id='l173' data-llen='3654:3677'>　足然後刖以刖為不足然後殺墨劓宫刖殺棄人之</span><br/>
<span class='tline' id='l174' data-llen='3677:3700'>　刑也以殺為不足則又有奴其父母妻子者奴其父</span><br/>
<span class='tline' id='l175' data-llen='3700:3716'>　母妻子非刑之正也故不列于此</span><br/>
<span class='tline' id='l176' data-llen='3716:3739'>司刺掌三刺三宥三赦之法以贊司宼聽獄訟壹刺曰</span><br/>
<span class='tline' id='l177' data-llen='3739:3762'>訊羣臣再刺曰訊羣吏三刺曰訊萬民壹宥曰不識再</span><br/>
<span class='tline' id='l178' data-llen='3762:3789'><a onclick="displayPageImage('KR1d0004', 'WYG', '014-10b' );" name="014-10b" class="pb">[014-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3789:3812'>宥曰過失三宥曰遺忘壹赦曰㓜弱再赦曰老旄三赦</span><br/>
<span class='tline' id='l180' data-llen='3812:3835'>曰憃愚以此三法者求民情斷民中而施上服下服之</span><br/>
<span class='tline' id='l181' data-llen='3835:3842'>罪然後刑殺</span><br/>
<span class='tline' id='l182' data-llen='3842:3865'>　不識過失遺忘致慎則或可以免焉故宥之而已㓜</span><br/>
<span class='tline' id='l183' data-llen='3865:3888'>　弱老旄憃愚則非人之能為也故赦之憃愚憃而愚</span><br/>
<span class='tline' id='l184' data-llen='3888:3911'>　也孔子曰古之愚也直今之愚也詐而已所謂憃愚</span><br/>
<span class='tline' id='l185' data-llen='3911:3934'>　則異乎今之愚矣盖愚而非憃㓜而不弱老而不旄</span><br/>
<span class='tline' id='l186' data-llen='3934:3957'>　則不在所赦矣以此三法者求民情斷民中而施上</span><br/>
<span class='tline' id='l187' data-llen='3957:3984'><a onclick="displayPageImage('KR1d0004', 'WYG', '014-11a' );" name="014-11a" class="pb">[014-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3984:4007'>　服下服之罪然後刑殺者罪在所刺則下刑有適重</span><br/>
<span class='tline' id='l189' data-llen='4007:4030'>　而上服罪在所宥則上刑有適輕而下服以三法者</span><br/>
<span class='tline' id='l190' data-llen='4030:4053'>　求民情然後斷民中斷民中然後施罪施罪定矣然</span><br/>
<span class='tline' id='l191' data-llen='4053:4067'>　後刑殺若在所赦則赦之矣</span><br/>
<span class='tline' id='l192' data-llen='4067:4090'>司約掌邦國及萬民之約劑治神之約為上治民之約</span><br/>
<span class='tline' id='l193' data-llen='4090:4113'>次之治地之約次之治功之約次之治器之約次之治</span><br/>
<span class='tline' id='l194' data-llen='4113:4120'>摯之約次之</span><br/>
<span class='tline' id='l195' data-llen='4120:4143'>　治神之約謂若魯用郊之屬治民之約謂若分衛以</span><br/>
<span class='tline' id='l196' data-llen='4143:4170'><a onclick="displayPageImage('KR1d0004', 'WYG', '014-11b' );" name="014-11b" class="pb">[014-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4170:4193'>　士族之屬治地之約謂若取於相土之東都以㑹王</span><br/>
<span class='tline' id='l198' data-llen='4193:4216'>　蒐之屬治功之約謂若虢叔虢仲勲在王室藏在盟</span><br/>
<span class='tline' id='l199' data-llen='4216:4239'>　府之屬治器之約謂若魯得用四代之器之屬治摯</span><br/>
<span class='tline' id='l200' data-llen='4239:4262'>　之約謂若公孫黒使强委禽之屬凡此諸治皆有許</span><br/>
<span class='tline' id='l201' data-llen='4262:4278'>　與之約焉不信而訟則司約掌之</span><br/>
<span class='tline' id='l202' data-llen='4278:4301'>凡大約劑書於宗彜小約劑書於丹圖若有訟者則珥</span><br/>
<span class='tline' id='l203' data-llen='4301:4324'>而辟藏其不信者服墨刑若大亂則六官辟藏其不信</span><br/>
<span class='tline' id='l204' data-llen='4324:4328'>者殺</span><br/>
<span class='tline' id='l205' data-llen='4328:4355'><a onclick="displayPageImage('KR1d0004', 'WYG', '014-12a' );" name="014-12a" class="pb">[014-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4355:4378'>　珥而辟藏重其事六官辟藏則以盟約六官皆受其</span><br/>
<span class='tline' id='l207' data-llen='4378:4386'>　貳藏之故也</span><br/>
<span class='tline' id='l208' data-llen='4386:4409'>司盟掌盟載之法凡邦國有疑㑹同則掌其盟約之載</span><br/>
<span class='tline' id='l209' data-llen='4409:4432'>及其禮儀北面詔明神既盟則貳之盟萬民之犯命者</span><br/>
<span class='tline' id='l210' data-llen='4432:4455'>詛其不信者亦如之凡民之有約劑者其貳在司盟有</span><br/>
<span class='tline' id='l211' data-llen='4455:4478'>獄訟者則使之盟詛凡盟詛各以其地域之衆庶共其</span><br/>
<span class='tline' id='l212' data-llen='4478:4494'>牲而致焉既盟則為司盟共祈酒脯</span><br/>
<span class='tline' id='l213' data-llen='4494:4517'>　謂之明神則宜鄉明者也故北面詔之質于明神以</span><br/>
<span class='tline' id='l214' data-llen='4517:4544'><a onclick="displayPageImage('KR1d0004', 'WYG', '014-12b' );" name="014-12b" class="pb">[014-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4544:4567'>　相要者民之所不免也先王因以覆盟詛為大戮而</span><br/>
<span class='tline' id='l216' data-llen='4567:4590'>　躬信畏以先之至其成俗盟邦國不協與民之犯命</span><br/>
<span class='tline' id='l217' data-llen='4590:4613'>　而詛其不信者有獄訟者使之盟詛弭亂息争豈小</span><br/>
<span class='tline' id='l218' data-llen='4613:4636'>　補哉及後世王迹熄慢神誣人實倍其上神亦既厭</span><br/>
<span class='tline' id='l219' data-llen='4636:4659'>　莫之顧省則區區牲血酒脯不足以勝背誕之衆矣</span><br/>
<span class='tline' id='l220' data-llen='4659:4682'>　盖治有本末本之不圖無事於末故君子屢盟詩以</span><br/>
<span class='tline' id='l221' data-llen='4682:4705'>　為亂是用長鄭伯詛射頴攷叔者傳以為失政刑矣</span><br/>
<span class='tline' id='l222' data-llen='4705:4728'>職金掌凡金玉錫石丹青之戒令受其入征者辨其物</span><br/>
<span class='tline' id='l223' data-llen='4728:4755'><a onclick="displayPageImage('KR1d0004', 'WYG', '014-13a' );" name="014-13a" class="pb">[014-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4755:4785'>之<img height='20' width='20' alt='&amp;KR0839' title='KR0839' src='https://raw.githubusercontent.com/kanripo/KR-Gaiji/master/images/KR0839.png'/>惡與其數量楬而璽之入其金錫于為兵器之府</span><br/>
<span class='tline' id='l225' data-llen='4785:4808'>入其玉石丹青于守藏之府入其要掌受士之金罰貨</span><br/>
<span class='tline' id='l226' data-llen='4808:4831'>罰入于司兵旅于上帝則共其金版饗諸侯亦如之凡</span><br/>
<span class='tline' id='l227' data-llen='4831:4845'>國有大故而用金石則掌其令</span><br/>
<span class='tline' id='l228' data-llen='4845:4868'>　士之金罰盖所謂金作贖刑而司寇無金贖之法或</span><br/>
<span class='tline' id='l229' data-llen='4868:4877'>　者掌貨賄有焉</span><br/>
<span class='tline' id='l230' data-llen='4877:4900'>司厲掌盜賊之任器貨賄辨其物皆有數量賈而楬之</span><br/>
<span class='tline' id='l231' data-llen='4900:4924'>入于司兵其奴男子入于罪𨽻女子入于舂槀凡有爵</span><br/>
<span class='tline' id='l232' data-llen='4924:4951'><a onclick="displayPageImage('KR1d0004', 'WYG', '014-13b' );" name="014-13b" class="pb">[014-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4951:4966'>者與七十者與未齓者皆不為奴</span><br/>
<span class='tline' id='l234' data-llen='4966:4991'>　其奴男子入于罪𨽻則為𨽻民焉女子入于舂槀則</span><br/>
<span class='tline' id='l235' data-llen='4991:5014'>　以役舂人槀人之事凡有爵者七十者與未齓者皆</span><br/>
<span class='tline' id='l236' data-llen='5014:5037'>　不為奴則鄭氏謂奴從坐没入縣官者是也盖盜賊</span><br/>
<span class='tline' id='l237' data-llen='5037:5058'>　之罪有殺不足以懲之者所謂無餘刑非殺也</span><br/>
<span class='tline' id='l238' data-llen='5058:5081'>犬人掌犬牲凡祭祀共犬牲用牷物伏瘞亦如之凡幾</span><br/>
<span class='tline' id='l239' data-llen='5081:5102'>珥沈辜用駹可也凡相犬牽犬者屬焉掌其政治</span><br/>
<span class='tline' id='l240' data-llen='5102:5125'>　犬人掌犬牲而凡相犬牽犬者屬焉掌其政治則并</span><br/>
<span class='tline' id='l241' data-llen='5125:5152'><a onclick="displayPageImage('KR1d0004', 'WYG', '014-14a' );" name="014-14a" class="pb">[014-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5152:5173'>　掌田犬矣鄭氏謂伏伏犬以車轢之瘞地祭也</span><br/>
<span class='tline' id='l243' data-llen='5173:5196'>司圜掌收教罷民凡害人者弗使冠飾而加明刑焉任</span><br/>
<span class='tline' id='l244' data-llen='5196:5219'>之以事而收教之能改者上罪三年而舍中罪二年而</span><br/>
<span class='tline' id='l245' data-llen='5219:5242'>舍下罪一年而舍其不能改而出圜土者殺雖出三年</span><br/>
<span class='tline' id='l246' data-llen='5242:5263'>不齒凡圜土之刑人也不虧體其罰人也不虧財</span><br/>
<span class='tline' id='l247' data-llen='5263:5284'>　司寇謂之聚教而司圜謂之收教則致其詳焉</span><br/>
<span class='tline' id='l248' data-llen='5284:5307'>掌囚掌守盜賊凡囚者上罪梏拲而桎中罪桎梏下罪</span><br/>
<span class='tline' id='l249' data-llen='5307:5330'>梏王之同族拲有爵者桎以待弊罪及刑殺告刑于王</span><br/>
<span class='tline' id='l250' data-llen='5330:5357'><a onclick="displayPageImage('KR1d0004', 'WYG', '014-14b' );" name="014-14b" class="pb">[014-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5357:5380'>奉而適朝士加明梏以適市而刑殺之凡有爵者與王</span><br/>
<span class='tline' id='l252' data-llen='5380:5395'>之同族奉而適甸師氏以待刑殺</span><br/>
<span class='tline' id='l253' data-llen='5395:5418'>　掌囚凡囚皆守焉而特言盗賊者盗賊必囚而守之</span><br/>
<span class='tline' id='l254' data-llen='5418:5441'>　故也梏在脰桎在足拲在手左氏傳子蕩以弓梏華</span><br/>
<span class='tline' id='l255' data-llen='5441:5464'>　弱于朝則梏在脰明矣明梏著其罪于梏猶明刑也</span><br/>
<span class='tline' id='l256' data-llen='5464:5487'>掌戮掌斬殺賊諜而搏之凡殺其親者焚之殺王之親</span><br/>
<span class='tline' id='l257' data-llen='5487:5510'>者辜之凡殺人者踣諸市肆之三日刑盜于市凡罪之</span><br/>
<span class='tline' id='l258' data-llen='5510:5533'>麗於法者亦如之唯王之同族與有爵者殺之于甸師</span><br/>
<span class='tline' id='l259' data-llen='5533:5560'><a onclick="displayPageImage('KR1d0004', 'WYG', '014-15a' );" name="014-15a" class="pb">[014-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5560:5575'>氏凡軍旅田役斬殺刑戮亦如之</span><br/>
<span class='tline' id='l261' data-llen='5575:5598'>　斬殺賊諜而搏之者已得則斬殺之未得則搏之凡</span><br/>
<span class='tline' id='l262' data-llen='5598:5621'>　殺其親者焚之者賊仁莫甚焉故也殺王之親者辜</span><br/>
<span class='tline' id='l263' data-llen='5621:5644'>　之者賊義莫甚焉故也刑盜于市凡罪之麗于法者</span><br/>
<span class='tline' id='l264' data-llen='5644:5667'>　亦如之者所謂刑人于市非特于衆棄之亦以人之</span><br/>
<span class='tline' id='l265' data-llen='5667:5690'>　犯刑皆以趨利為本正以趨利犯刑則唯盗而已故</span><br/>
<span class='tline' id='l266' data-llen='5690:5700'>　特言刑盗于市也</span><br/>
<span class='tline' id='l267' data-llen='5700:5723'>墨者使守門劓者使守闗宫者使守内刖者使守囿髠</span><br/>
<span class='tline' id='l268' data-llen='5723:5750'><a onclick="displayPageImage('KR1d0004', 'WYG', '014-15b' );" name="014-15b" class="pb">[014-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5750:5756'>者使守積</span><br/>
<span class='tline' id='l270' data-llen='5756:5779'>　墨者使守門劓者使守闗皆無妨無禁禦故也劓罪</span><br/>
<span class='tline' id='l271' data-llen='5779:5802'>　重故逺之刖者使守囿則妨於禁禦可使牧禽獸而</span><br/>
<span class='tline' id='l272' data-llen='5802:5825'>　已髠者使守積則王族無宫髠之而已使守積積在</span><br/>
<span class='tline' id='l273' data-llen='5825:5831'>　隠故也</span><br/>
<span class='tline' id='l274' data-llen='5831:5856'>司𨽻掌五𨽻之法辨其物而掌其政令帥其民而搏盗</span><br/>
<span class='tline' id='l275' data-llen='5856:5879'>賊役國中之辱事為百官積任器凡囚執人之事邦有</span><br/>
<span class='tline' id='l276' data-llen='5879:5903'>祭祀賔客喪紀之事則役其煩辱之事掌帥四翟之𨽻</span><br/>
<span class='tline' id='l277' data-llen='5903:5930'><a onclick="displayPageImage('KR1d0004', 'WYG', '014-16a' );" name="014-16a" class="pb">[014-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5930:5953'>使之皆服其邦之服執其邦之兵守王宫與野舍之厲</span><br/>
<span class='tline' id='l279' data-llen='5953:5956'>禁</span><br/>
<span class='tline' id='l280' data-llen='5956:5980'>罪𨽻掌役百官府與凡有守者掌使令之小事凡封國</span><br/>
<span class='tline' id='l281' data-llen='5980:6004'>若家牛助為牽徬其守王宫與其厲禁者如蠻𨽻之事</span><br/>
<span class='tline' id='l282' data-llen='6004:6028'>蠻𨽻掌役校人養馬其在王宫者執其國之兵以守王</span><br/>
<span class='tline' id='l283' data-llen='6028:6038'>宫在野外則守厲禁</span><br/>
<span class='tline' id='l284' data-llen='6038:6061'>閩𨽻掌役畜養鳥而阜蕃教擾之掌子則取𨽻焉</span><br/>
<span class='tline' id='l285' data-llen='6061:6074'>　掌役畜養鳥役於掌畜也</span><br/>
<span class='tline' id='l286' data-llen='6074:6101'><a onclick="displayPageImage('KR1d0004', 'WYG', '014-16b' );" name="014-16b" class="pb">[014-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6101:6125'>夷𨽻掌役牧人養牛馬與鳥言其守王宫者與其守厲</span><br/>
<span class='tline' id='l288' data-llen='6125:6135'>禁者如蠻𨽻之事</span><br/>
<span class='tline' id='l289' data-llen='6135:6159'>貉𨽻掌役服不氏而養獸而教擾之掌與獸言其守王</span><br/>
<span class='tline' id='l290' data-llen='6159:6175'>宫者與其守厲禁者如蠻𨽻之事</span><br/>
<span class='tline' id='l291' data-llen='6175:6189'>　不言阜蕃猛獸非阜蕃之物</span><br/>
<span class='tline' id='l292' data-llen='6189:6212'>布憲掌憲邦之刑禁正月之吉執旌節以宣布于四方</span><br/>
<span class='tline' id='l293' data-llen='6212:6235'>而憲邦之刑禁以詰四方邦國及其都鄙逹于四海凡</span><br/>
<span class='tline' id='l294' data-llen='6235:6250'>邦之大事合衆庶則以刑禁號令</span><br/>
<span class='tline' id='l295' data-llen='6250:6277'><a onclick="displayPageImage('KR1d0004', 'WYG', '014-17a' );" name="014-17a" class="pb">[014-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6277:6300'>　宣布于四方者以宣布故言四方與詩四方于宣同</span><br/>
<span class='tline' id='l297' data-llen='6300:6323'>　義以詰四方邦國及其都鄙則詰及邦國之都鄙非</span><br/>
<span class='tline' id='l298' data-llen='6323:6346'>　特邦國而已達於四海則四方之逺極于四海凡邦</span><br/>
<span class='tline' id='l299' data-llen='6346:6369'>　之大事合衆庶則以刑禁號令謂于邦有大事鄉合</span><br/>
<span class='tline' id='l300' data-llen='6369:6392'>　州黨族閭比之聨與其民人之什伍則以刑禁號令</span><br/>
<span class='tline' id='l301' data-llen='6392:6396'>　焉</span><br/>
<span class='tline' id='l302' data-llen='6396:6419'>禁殺戮掌司斬殺戮者凡傷人見血而不以告者攘獄</span><br/>
<span class='tline' id='l303' data-llen='6419:6430'>者遏訟者以告而誅之</span><br/>
<span class='tline' id='l304' data-llen='6430:6457'><a onclick="displayPageImage('KR1d0004', 'WYG', '014-17b' );" name="014-17b" class="pb">[014-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6457:6480'>　掌司斬殺戮者謂非以法斬殺戮者司之以告而誅</span><br/>
<span class='tline' id='l306' data-llen='6480:6503'>　之也傷人見血而不以告者攘獄者遏訟者謂有司</span><br/>
<span class='tline' id='l307' data-llen='6503:6526'>　宜告而不以告宜授而攘遏之見傷而不自言與獄</span><br/>
<span class='tline' id='l308' data-llen='6526:6549'>　訟而見攘遏非善良則窮弱侵善良抑窮弱刑禁所</span><br/>
<span class='tline' id='l309' data-llen='6549:6555'>　為設也</span><br/>
<span class='tline' id='l310' data-llen='6555:6578'>禁暴氏掌禁庶民之亂暴力正者撟誣犯禁者作言語</span><br/>
<span class='tline' id='l311' data-llen='6578:6601'>而不信者以告而誅之凡國聚衆庶則戮其犯禁者以</span><br/>
<span class='tline' id='l312' data-llen='6601:6622'>徇凡奚𨽻聚而出入者則司牧之戮其犯禁者</span><br/>
<span class='tline' id='l313' data-llen='6622:6649'><a onclick="displayPageImage('KR1d0004', 'WYG', '014-18a' );" name="014-18a" class="pb">[014-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6649:6672'>　力正謂人言不可聽不可從以力正之使聽而從焉</span><br/>
<span class='tline' id='l315' data-llen='6672:6695'>　士昏禮曰父西面戒之必有正焉與此正同義政之</span><br/>
<span class='tline' id='l316' data-llen='6695:6718'>　不明也以下之難知政之不行也以下之難制撟誣</span><br/>
<span class='tline' id='l317' data-llen='6718:6741'>　作言語而不信下之難知者也暴亂力正犯禁下之</span><br/>
<span class='tline' id='l318' data-llen='6741:6764'>　難制者也上之所誅於是為急誅庶民如此則自上</span><br/>
<span class='tline' id='l319' data-llen='6764:6770'>　可知矣</span><br/>
<span class='tline' id='l320' data-llen='6770:6793'>野廬氏掌達國道路至於四畿比國郊及野之道路宿</span><br/>
<span class='tline' id='l321' data-llen='6793:6816'>息井樹若有賔客則令守涂地之人聚柝之有相翔者</span><br/>
<span class='tline' id='l322' data-llen='6816:6843'><a onclick="displayPageImage('KR1d0004', 'WYG', '014-18b' );" name="014-18b" class="pb">[014-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6843:6866'>誅之凡道路之舟車轚互者敘而行之凡有節者及有</span><br/>
<span class='tline' id='l324' data-llen='6866:6889'>爵者至則為之辟禁野之横行徑踰者凡國之大事比</span><br/>
<span class='tline' id='l325' data-llen='6889:6912'>修除道路者掌凡道禁邦之大師則令掃道路且以幾</span><br/>
<span class='tline' id='l326' data-llen='6912:6923'>禁行作不時者不物者</span><br/>
<span class='tline' id='l327' data-llen='6923:6946'>　三十里有宿宿有路室所謂宿也十里有廬廬有飲</span><br/>
<span class='tline' id='l328' data-llen='6946:6969'>　食所謂息也横行謂不由道徑徑踰謂不由橋梁國</span><br/>
<span class='tline' id='l329' data-llen='6969:6990'>　之大事則在國中而已邦之大師則通國野焉</span><br/>
<span class='tline' id='l330' data-llen='6990:7013'>蜡氏掌除骴凡國之大祭祀令州里除不蠲禁刑者任</span><br/>
<span class='tline' id='l331' data-llen='7013:7040'><a onclick="displayPageImage('KR1d0004', 'WYG', '014-19a' );" name="014-19a" class="pb">[014-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7040:7063'>人及凶服者以及郊野大師大賔客亦如之若有死於</span><br/>
<span class='tline' id='l333' data-llen='7063:7086'>道路者則令埋而置楬焉書其日月焉縣其衣服任器</span><br/>
<span class='tline' id='l334' data-llen='7086:7103'>於有地之官以待其人掌凡國之骴禁</span><br/>
<span class='tline' id='l335' data-llen='7103:7126'>　任人謂司圜任之以事之人大賔客亦令州里除不</span><br/>
<span class='tline' id='l336' data-llen='7126:7149'>　蠲禁刑者任人及凶服者以及郊野則承事如祭有</span><br/>
<span class='tline' id='l337' data-llen='7149:7157'>　齊敬之心焉</span><br/>
<span class='tline' id='l338' data-llen='7157:7180'>雍氏掌溝瀆澮池之禁凡害于國稼者春令為阱擭溝</span><br/>
<span class='tline' id='l339' data-llen='7180:7194'>瀆之利於民者秋令塞阱杜擭</span><br/>
<span class='tline' id='l340' data-llen='7194:7221'><a onclick="displayPageImage('KR1d0004', 'WYG', '014-19b' );" name="014-19b" class="pb">[014-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7221:7244'>　害於國稼謂害國及稼不言野而言稼盖野之禁唯</span><br/>
<span class='tline' id='l342' data-llen='7244:7250'>　稼而已</span><br/>
<span class='tline' id='l343' data-llen='7250:7261'>禁山之為苑澤之沈者</span><br/>
<span class='tline' id='l344' data-llen='7261:7284'>　沈酖也禁山之為苑不使民専利禁澤之沈者惡其</span><br/>
<span class='tline' id='l345' data-llen='7284:7290'>　所害衆</span><br/>
<span class='tline' id='l346' data-llen='7290:7307'>萍民掌國之水禁幾酒謹酒禁川游者</span><br/>
<span class='tline' id='l347' data-llen='7307:7326'>　幾酒㣲察其不節也謹酒謹制其無度也</span><br/>
<span class='tline' id='l348' data-llen='7326:7349'>司寤氏掌夜時以星分夜以詔夜士夜禁禦晨行者禁</span><br/>
<span class='tline' id='l349' data-llen='7349:7376'><a onclick="displayPageImage('KR1d0004', 'WYG', '014-20a' );" name="014-20a" class="pb">[014-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7376:7384'>宵行者夜遊者</span><br/>
<span class='tline' id='l351' data-llen='7384:7407'>　詩曰肅肅宵征抱衾與稠則宵非中夜矣詩曰夜如</span><br/>
<span class='tline' id='l352' data-llen='7407:7430'>　何其夜鄉晨則自宵以至於晨皆所謂夜時禦晨行</span><br/>
<span class='tline' id='l353' data-llen='7430:7453'>　者則禦使須明而行禁宵行者則禁之使止也禁夜</span><br/>
<span class='tline' id='l354' data-llen='7453:7469'>　逰者則逰非其時雖不行亦禁焉</span><br/>
<span class='tline' id='l355' data-llen='7469:7492'>司烜氏掌以夫遂取明火於日以鑒取明水於月以共</span><br/>
<span class='tline' id='l356' data-llen='7492:7515'>祭祀之明齍明燭共明水凡邦之大事共墳燭庭燎中</span><br/>
<span class='tline' id='l357' data-llen='7515:7538'>春以木鐸脩火禁于國中軍旅脩火禁邦若屋誅則為</span><br/>
<span class='tline' id='l358' data-llen='7538:7565'><a onclick="displayPageImage('KR1d0004', 'WYG', '014-20b' );" name="014-20b" class="pb">[014-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7565:7570'>明竁焉</span><br/>
<span class='tline' id='l360' data-llen='7570:7593'>　明燭以明火為燭明齍以明水為齍鄭氏謂取火于</span><br/>
<span class='tline' id='l361' data-llen='7593:7616'>　日取水於月欲得隂陽之潔氣也墳燭大燭屋誅盖</span><br/>
<span class='tline' id='l362' data-llen='7616:7639'>　舉家得罪而誅者也明竁盖楬其罪於竁上若明刑</span><br/>
<span class='tline' id='l363' data-llen='7639:7644'>　明梏</span><br/>
<span class='tline' id='l364' data-llen='7644:7667'>條狼氏掌執鞭以趨辟王出入則八人夾道公則六人</span><br/>
<span class='tline' id='l365' data-llen='7667:7690'>侯伯則四人子男則二人凡誓執鞭以趨於前且命之</span><br/>
<span class='tline' id='l366' data-llen='7690:7713'>誓僕右曰殺誓馭曰車轘誓大夫曰敢不闗鞭五百誓</span><br/>
<span class='tline' id='l367' data-llen='7713:7740'><a onclick="displayPageImage('KR1d0004', 'WYG', '014-21a' );" name="014-21a" class="pb">[014-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7740:7757'>師曰三百誓邦之大史曰殺小史曰墨</span><br/>
<span class='tline' id='l369' data-llen='7757:7780'>　掌執鞭趨以辟者趨而避也條狼主誓者掌辟之官</span><br/>
<span class='tline' id='l370' data-llen='7780:7803'>　以禁止為事故也誓僕右者為僕為右誓其屬也誓</span><br/>
<span class='tline' id='l371' data-llen='7803:7826'>　馭者為馭誓其屬也僕右曰殺馭曰車轘則軍旅之</span><br/>
<span class='tline' id='l372' data-llen='7826:7849'>　事僕右之政當如此誓大夫曰敢不闗鞭五百則大</span><br/>
<span class='tline' id='l373' data-llen='7849:7872'>　夫不掌軍政當豫聞而已故誓之事曰敢不闗誓之</span><br/>
<span class='tline' id='l374' data-llen='7872:7895'>　刑曰鞭五百師誓其屬曰三百則所誓樂人而已大</span><br/>
<span class='tline' id='l375' data-llen='7895:7918'>　史曰殺則大軍旅抱天時從焉誓其屬不可以不嚴</span><br/>
<span class='tline' id='l376' data-llen='7918:7945'><a onclick="displayPageImage('KR1d0004', 'WYG', '014-21b' );" name="014-21b" class="pb">[014-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7945:7968'>　小史曰墨則佐大史而已於大史曰邦之大史則明</span><br/>
<span class='tline' id='l378' data-llen='7968:7990'>　此所為誓皆王宫于史稱邦則師以上皆可知也</span><br/>
<span class='tline' id='l379' data-llen='7990:8013'>脩閭氏掌比國中宿互柝者與其國粥而比其追胥者</span><br/>
<span class='tline' id='l380' data-llen='8013:8036'>而賞罰之禁徑踰者與以兵革趨行者與馳騁於國中</span><br/>
<span class='tline' id='l381' data-llen='8036:8054'>者邦有故則令守其閭互唯執節者不幾</span><br/>
<span class='tline' id='l382' data-llen='8054:8077'>　國粥謂行粥物于國中者市官所不治故修閭氏比</span><br/>
<span class='tline' id='l383' data-llen='8077:8091'>　之不言禁横行則國中故也</span><br/>
<span class='tline' id='l384' data-llen='8091:8114'>冥氏掌設弧張為阱擭以攻猛獸以靈鼓敺之若得其</span><br/>
<span class='tline' id='l385' data-llen='8114:8141'><a onclick="displayPageImage('KR1d0004', 'WYG', '014-22a' );" name="014-22a" class="pb">[014-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8141:8152'>獸則獻其皮革齒須備</span><br/>
<span class='tline' id='l387' data-llen='8152:8175'>　設弧以射之設張以伺之為阱擭以陷之以靈鼓敺</span><br/>
<span class='tline' id='l388' data-llen='8175:8185'>　之則使趨所陷焉</span><br/>
<span class='tline' id='l389' data-llen='8185:8208'>庶氏掌除毒蠱以攻説禬之嘉草攻之凡敺蠱則令之</span><br/>
<span class='tline' id='l390' data-llen='8208:8212'>比之</span><br/>
<span class='tline' id='l391' data-llen='8212:8233'>　以攻說禬之則用祝焉以嘉草攻之則用葯焉</span><br/>
<span class='tline' id='l392' data-llen='8233:8255'>穴氏掌攻蟄獸各以其物火之以時獻其珍異皮革</span><br/>
<span class='tline' id='l393' data-llen='8255:8278'>翨氏掌攻猛鳥各以其物為媒而椅之以時獻其羽翮</span><br/>
<span class='tline' id='l394' data-llen='8278:8305'><a onclick="displayPageImage('KR1d0004', 'WYG', '014-22b' );" name="014-22b" class="pb">[014-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8305:8328'>　各以其物為媒而椅之者媒之以其類也攻猛鳥以</span><br/>
<span class='tline' id='l396' data-llen='8328:8351'>　除人物之害焉非特利其羽翮而已孟子曰鳥獸之</span><br/>
<span class='tline' id='l397' data-llen='8351:8367'>　害人者消然後人得平土而居之</span><br/>
<span class='tline' id='l398' data-llen='8367:8390'>柞氏掌攻草木及林麓夏日至令刋陽木而火之冬日</span><br/>
<span class='tline' id='l399' data-llen='8390:8413'>至令剝隂木而水之若欲其化也則春秋變其水火凡</span><br/>
<span class='tline' id='l400' data-llen='8413:8422'>攻木者掌其政令</span><br/>
<span class='tline' id='l401' data-llen='8422:8445'>薙氏掌殺草春始生而萌之夏日至而夷之秋繩而芟</span><br/>
<span class='tline' id='l402' data-llen='8445:8468'>之冬日至而耜之若欲其化也則以水火變之掌凡殺</span><br/>
<span class='tline' id='l403' data-llen='8468:8495'><a onclick="displayPageImage('KR1d0004', 'WYG', '014-23a' );" name="014-23a" class="pb">[014-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8495:8501'>草之政令</span><br/>
<span class='tline' id='l405' data-llen='8501:8524'>　春始生而萌之則始生而夷之不能使其不生故萌</span><br/>
<span class='tline' id='l406' data-llen='8524:8547'>　之而弗治焉夏日至而夷之則生氣極矣於是乎可</span><br/>
<span class='tline' id='l407' data-llen='8547:8570'>　夷秋繩而芟之則夷而又生生而芟之也冬日至則</span><br/>
<span class='tline' id='l408' data-llen='8570:8593'>　生氣復之時於是耜之則不復生矣若欲其化也則</span><br/>
<span class='tline' id='l409' data-llen='8593:8616'>　以水火變之者月令所謂燒薙行水也於是草化焉</span><br/>
<span class='tline' id='l410' data-llen='8616:8638'>　鄭氏謂含實曰繩盖以繩為<img height='20' width='20' alt='&amp;KR2335' title='KR2335' src='https://raw.githubusercontent.com/kanripo/KR-Gaiji/master/images/KR2335.png'/></span><br/>
<span class='tline' id='l411' data-llen='8638:8661'>硩蔟氏掌覆夭鳥之巢以方書十日之號十有二辰之</span><br/>
<span class='tline' id='l412' data-llen='8661:8688'><a onclick="displayPageImage('KR1d0004', 'WYG', '014-23b' );" name="014-23b" class="pb">[014-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8688:8711'>號十有二月之號十有二嵗之號二十有八星之號縣</span><br/>
<span class='tline' id='l414' data-llen='8711:8719'>其巢上則去之</span><br/>
<span class='tline' id='l415' data-llen='8719:8742'>　盖日辰月嵗星之神凡有氣形者制焉故書其號焉</span><br/>
<span class='tline' id='l416' data-llen='8742:8749'>　可以勝天</span><br/>
<span class='tline' id='l417' data-llen='8749:8772'>翦氏掌除蠧物以攻禜攻之以莽草熏之凡庶蠱之事</span><br/>
<span class='tline' id='l418' data-llen='8772:8795'>赤友氏掌除牆屋以蜃炭攻之以灰洒毒之凡隙屋除</span><br/>
<span class='tline' id='l419' data-llen='8795:8800'>其貍蠱</span><br/>
<span class='tline' id='l420' data-llen='8800:8813'>　貍蠱亦有害人者故除之</span><br/>
<span class='tline' id='l421' data-llen='8813:8840'><a onclick="displayPageImage('KR1d0004', 'WYG', '014-24a' );" name="014-24a" class="pb">[014-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8840:8863'>蟈氏掌去鼃黽焚牡蘜以灰洒之則死以其煙被之則</span><br/>
<span class='tline' id='l423' data-llen='8863:8870'>凡水蟲無聲</span><br/>
<span class='tline' id='l424' data-llen='8870:8893'>　去鼃黽使水蟲無聲亦置官者養至尊具官備物焉</span><br/>
<span class='tline' id='l425' data-llen='8893:8916'>　且先王之齋去樂以致一方是時也蟲之怒鳴安可</span><br/>
<span class='tline' id='l426' data-llen='8916:8930'>　以弗除除則宜有掌之者矣</span><br/>
<span class='tline' id='l427' data-llen='8930:8953'>壺涿氏掌除水蟲以炮土之鼓敺之以焚石投之若欲</span><br/>
<span class='tline' id='l428' data-llen='8953:8976'>殺其神則以牡橭午貫象齒而沈之則其神死淵為陵</span><br/>
<span class='tline' id='l429' data-llen='8976:8999'>　除水蟲殺淵神為其有害人者今南方有所謂淵神</span><br/>
<span class='tline' id='l430' data-llen='8999:9026'><a onclick="displayPageImage('KR1d0004', 'WYG', '014-24b' );" name="014-24b" class="pb">[014-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9026:9037'>　者民犯之能出為祟</span><br/>
<span class='tline' id='l432' data-llen='9037:9060'>庭氏掌射國中之夭鳥若不見其鳥獸則以救日之弓</span><br/>
<span class='tline' id='l433' data-llen='9060:9083'>與救月之矢射之若神也則以大隂之弓與枉矢射之</span><br/>
<span class='tline' id='l434' data-llen='9083:9106'>　鳥獸言夜射則神以晝射矣嘗用此救日月焉故其</span><br/>
<span class='tline' id='l435' data-llen='9106:9129'>　精氣足以勝天鄭氏謂太隂之弓救月者也枉矢救</span><br/>
<span class='tline' id='l436' data-llen='9129:9135'>　日者也</span><br/>
<span class='tline' id='l437' data-llen='9135:9158'>銜枚氏掌司囂國之大祭祀令禁無囂軍旅田役令銜</span><br/>
<span class='tline' id='l438' data-llen='9158:9179'>枚禁嘂呼歎鳴於國中者行歌哭於國中之道者</span><br/>
<span class='tline' id='l439' data-llen='9179:9206'><a onclick="displayPageImage('KR1d0004', 'WYG', '014-25a' );" name="014-25a" class="pb">[014-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9206:9229'>伊耆氏掌國之大祭祀共其杖咸軍旅授有爵者杖共</span><br/>
<span class='tline' id='l441' data-llen='9229:9235'>王之齒杖</span><br/>
<span class='tline' id='l442' data-llen='9235:9258'>　杖咸鄭氏謂去杖以函盛之既事乃受共王之齒杖</span><br/>
<span class='tline' id='l443' data-llen='9258:9281'>　鄭氏謂王所以賜老者之杖唯大祭祀共杖函盖非</span><br/>
<span class='tline' id='l444' data-llen='9281:9295'>　大祭祀則杖於朝者弗豫焉</span><br/>
</p>
<p><br/>
</p>
  </div>
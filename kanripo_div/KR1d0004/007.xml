<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0004', 'WYG', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　周官新義卷八　　　　　宋　王安石　撰</span><br/>
<span class='tline' id='l10' data-llen='210:215'>春官一</span><br/>
<span class='tline' id='l11' data-llen='215:238'>惟王建國辨方正位體國經野設官分職以為民極乃</span><br/>
<span class='tline' id='l12' data-llen='238:261'>立春官宗伯使帥其屬而掌邦禮以佐王和邦國禮官</span><br/>
<span class='tline' id='l13' data-llen='261:284'>之屬大宗伯卿一人小宗伯中大夫二人肆師下大夫</span><br/>
<span class='tline' id='l14' data-llen='284:307'>四人上士八人中士十有六人旅下士三十有二人府</span><br/>
<span class='tline' id='l15' data-llen='307:327'>六人史十有二人胥十有二人徒百有二十人</span><br/>
<span class='tline' id='l16' data-llen='327:353'><a onclick="displayPageImage('KR1d0004', 'WYG', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='353:376'>　凢有族則有祀祀則有宗宗典祀者也宗伯掌天神</span><br/>
<span class='tline' id='l18' data-llen='376:399'>　人鬼地示之禮故謂之宗在四時之官為長故謂之</span><br/>
<span class='tline' id='l19' data-llen='399:403'>　伯</span><br/>
<span class='tline' id='l20' data-llen='403:420'>鬱人下士二人府二人史一人徒八人</span><br/>
<span class='tline' id='l21' data-llen='420:437'>鬯人下士二人府一人史一人徒八人</span><br/>
<span class='tline' id='l22' data-llen='437:451'>雞人下士一人史一人徒四人</span><br/>
<span class='tline' id='l23' data-llen='451:473'>司尊彝下士二人府四人史二人胥二人徒二十人</span><br/>
<span class='tline' id='l24' data-llen='473:491'>司几筵下士二人府二人史一人徒八人</span><br/>
<span class='tline' id='l25' data-llen='491:517'><a onclick="displayPageImage('KR1d0004', 'WYG', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='517:540'>天府上士一人中士二人府四人史二人胥二人徒二</span><br/>
<span class='tline' id='l27' data-llen='540:544'>十人</span><br/>
<span class='tline' id='l28' data-llen='544:564'>典瑞中士二人府二人史二人胥一人徒十人</span><br/>
<span class='tline' id='l29' data-llen='564:584'>典命中士二人府二人史二人胥一人徒十人</span><br/>
<span class='tline' id='l30' data-llen='584:604'>司服中士二人府二人史一人胥一人徒十人</span><br/>
<span class='tline' id='l31' data-llen='604:627'>典祀中士二人下士四人府二人史二人胥四人徒四</span><br/>
<span class='tline' id='l32' data-llen='627:631'>十人</span><br/>
<span class='tline' id='l33' data-llen='631:647'>守祧奄八人女祧每廟二人奚四人</span><br/>
<span class='tline' id='l34' data-llen='647:673'><a onclick="displayPageImage('KR1d0004', 'WYG', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='673:692'>　守廟祧而名之曰守祧守祧則廟可知矣</span><br/>
<span class='tline' id='l36' data-llen='692:715'>世婦每宫卿二人下大夫四人中士八人女府二人女</span><br/>
<span class='tline' id='l37' data-llen='715:725'>史二人奚十有六人</span><br/>
<span class='tline' id='l38' data-llen='725:736'>内宗凢内女之有爵者</span><br/>
<span class='tline' id='l39' data-llen='736:747'>外宗凢外女之有爵者</span><br/>
<span class='tline' id='l40' data-llen='747:770'>冡人下大夫二人中士四人府二人史四人胥十有二</span><br/>
<span class='tline' id='l41' data-llen='770:779'>人徒百有二十人</span><br/>
<span class='tline' id='l42' data-llen='779:802'>墓大夫下大夫二人中士四人府二人史四人胥二十</span><br/>
<span class='tline' id='l43' data-llen='802:828'><a onclick="displayPageImage('KR1d0004', 'WYG', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='828:835'>人徒二百人</span><br/>
<span class='tline' id='l45' data-llen='835:858'>職喪上士二人中士四人下士八人府二人史四人胥</span><br/>
<span class='tline' id='l46' data-llen='858:866'>四人徒四十人</span><br/>
<span class='tline' id='l47' data-llen='866:889'>大司樂中大夫二人樂師下大夫四人上士八人下士</span><br/>
<span class='tline' id='l48' data-llen='889:908'>十有六人府四人史八人胥八人徒八十人</span><br/>
<span class='tline' id='l49' data-llen='908:931'>大胥中士四人小胥下士八人府二人史四人徒四十</span><br/>
<span class='tline' id='l50' data-llen='931:934'>人</span><br/>
<span class='tline' id='l51' data-llen='934:957'>大師下大夫二人小師上士四人瞽矇上瞽四十人中</span><br/>
<span class='tline' id='l52' data-llen='957:983'><a onclick="displayPageImage('KR1d0004', 'WYG', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='983:1006'>瞽百人下瞽百有六十人眡瞭三百人府四人史八人</span><br/>
<span class='tline' id='l54' data-llen='1006:1019'>胥十有二人徒百有二十人</span><br/>
<span class='tline' id='l55' data-llen='1019:1040'>典同中士二人府一人史一人胥二人徒二十人</span><br/>
<span class='tline' id='l56' data-llen='1040:1059'>　典律同而名之曰典同典同則律可知矣</span><br/>
<span class='tline' id='l57' data-llen='1059:1082'>磬師中士四人下士八人府四人史二人胥四人徒四</span><br/>
<span class='tline' id='l58' data-llen='1082:1086'>十人</span><br/>
<span class='tline' id='l59' data-llen='1086:1109'>鐘師中士四人下士八人府二人史二人胥六人徒六</span><br/>
<span class='tline' id='l60' data-llen='1109:1113'>十人</span><br/>
<span class='tline' id='l61' data-llen='1113:1139'><a onclick="displayPageImage('KR1d0004', 'WYG', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1139:1162'>笙師中士二人下士四人府二人史二人胥一人徒十</span><br/>
<span class='tline' id='l63' data-llen='1162:1165'>人</span><br/>
<span class='tline' id='l64' data-llen='1165:1188'>鎛師中士二人下士四人府二人史二人胥二人徒二</span><br/>
<span class='tline' id='l65' data-llen='1188:1192'>十人</span><br/>
<span class='tline' id='l66' data-llen='1192:1215'>韎師下士二人府一人史一人舞者十有六人徒四十</span><br/>
<span class='tline' id='l67' data-llen='1215:1218'>人</span><br/>
<span class='tline' id='l68' data-llen='1218:1241'>旄人下士四人舞者衆寡無數府二人史二人胥二人</span><br/>
<span class='tline' id='l69' data-llen='1241:1247'>徒二十人</span><br/>
<span class='tline' id='l70' data-llen='1247:1273'><a onclick="displayPageImage('KR1d0004', 'WYG', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1273:1294'>籥師中士四人府二人史二人胥二人徒二十人</span><br/>
<span class='tline' id='l72' data-llen='1294:1317'>籥章中士二人下士四人府一人史一人胥二人徒二</span><br/>
<span class='tline' id='l73' data-llen='1317:1321'>十人</span><br/>
<span class='tline' id='l74' data-llen='1321:1343'>鞮鞻氏下士四人府一人史一人胥二人徒二十人</span><br/>
<span class='tline' id='l75' data-llen='1343:1365'>典庸器下士四人府四人史二人胥八人徒八十人</span><br/>
<span class='tline' id='l76' data-llen='1365:1388'>　征伐所得之器而謂之庸器者庸民功也則征伐之</span><br/>
<span class='tline' id='l77' data-llen='1388:1402'>　功凢以為民非利其器故也</span><br/>
<span class='tline' id='l78' data-llen='1402:1420'>司干下士二人府二人史二人徒二十人</span><br/>
<span class='tline' id='l79' data-llen='1420:1446'><a onclick="displayPageImage('KR1d0004', 'WYG', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1446:1469'>大卜下大夫二人卜師上士四人卜人中士八人下士</span><br/>
<span class='tline' id='l81' data-llen='1469:1488'>十有六人府二人史二人胥四人徒四十人</span><br/>
<span class='tline' id='l82' data-llen='1488:1511'>　大卜以下大夫為之而其官屬甚衆盖先王重其事</span><br/>
<span class='tline' id='l83' data-llen='1511:1534'>　故也大卜掌其法龜人辨其名物體色攻之取之以</span><br/>
<span class='tline' id='l84' data-llen='1534:1557'>　其時上春則釁之而祭祀先卜及其卜也卜師又辨</span><br/>
<span class='tline' id='l85' data-llen='1557:1580'>　其左右上下隂陽授命龜者而詔相之其爇燋以明</span><br/>
<span class='tline' id='l86' data-llen='1580:1603'>　火其占也君占體大夫占色史占墨卜人占坼既事</span><br/>
<span class='tline' id='l87' data-llen='1603:1626'>　則繫幣以比其命嵗終則計其占之中否先王用卜</span><br/>
<span class='tline' id='l88' data-llen='1626:1652'><a onclick="displayPageImage('KR1d0004', 'WYG', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1652:1675'>　如此故卜可恃以知吉凶夫木之有火明矣不致一</span><br/>
<span class='tline' id='l90' data-llen='1675:1690'>　以鑚之則不出龜亦何異於此</span><br/>
<span class='tline' id='l91' data-llen='1690:1713'>龜人中士二人府二人史二人工四人胥四人徒四十</span><br/>
<span class='tline' id='l92' data-llen='1713:1716'>人</span><br/>
<span class='tline' id='l93' data-llen='1716:1730'>菙氏下士二人史一人徒八人</span><br/>
<span class='tline' id='l94' data-llen='1730:1747'>占人下士八人府一人史二人徒八人</span><br/>
<span class='tline' id='l95' data-llen='1747:1764'>簭人中士二人府一人史二人徒四人</span><br/>
<span class='tline' id='l96' data-llen='1764:1778'>占夢中士二人史二人徒四人</span><br/>
<span class='tline' id='l97' data-llen='1778:1804'><a onclick="displayPageImage('KR1d0004', 'WYG', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1804:1818'>眂祲中士二人史二人徒四人</span><br/>
<span class='tline' id='l99' data-llen='1818:1841'>大祝下大夫二人上士四人小祝中士八人下士十有</span><br/>
<span class='tline' id='l100' data-llen='1841:1858'>六人府二人史四人胥四人徒四十人</span><br/>
<span class='tline' id='l101' data-llen='1858:1881'>喪祝上士二人中士四人下士八人府二人史二人胥</span><br/>
<span class='tline' id='l102' data-llen='1881:1889'>四人徒四十人</span><br/>
<span class='tline' id='l103' data-llen='1889:1906'>甸祝下士二人府一人史一人徒四人</span><br/>
<span class='tline' id='l104' data-llen='1906:1923'>詛祝下士二人府一人史一人徒四人</span><br/>
<span class='tline' id='l105' data-llen='1923:1943'>司巫中士二人府一人史一人胥一人徒十人</span><br/>
<span class='tline' id='l106' data-llen='1943:1969'><a onclick="displayPageImage('KR1d0004', 'WYG', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='1969:1992'>男巫無數女巫無數其師中士四人府二人史四人胥</span><br/>
<span class='tline' id='l108' data-llen='1992:2000'>四人徒四十人</span><br/>
<span class='tline' id='l109' data-llen='2000:2022'>　神降之然後在男曰巫在女曰覡故不豫為員數</span><br/>
<span class='tline' id='l110' data-llen='2022:2045'>太史下大夫二人上士四人小史中士八人下士十有</span><br/>
<span class='tline' id='l111' data-llen='2045:2062'>六人府四人史八人胥四人徒四十人</span><br/>
<span class='tline' id='l112' data-llen='2062:2084'>馮相氏中士二人下士四人府二人史四人徒八人</span><br/>
<span class='tline' id='l113' data-llen='2084:2106'>保章氏中士二人下士四人府二人史四人徒八人</span><br/>
<span class='tline' id='l114' data-llen='2106:2129'>内史中大夫一人下大夫二人上士四人中士八人下</span><br/>
<span class='tline' id='l115' data-llen='2129:2155'><a onclick="displayPageImage('KR1d0004', 'WYG', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2155:2175'>士十有六人府四人史八人胥四人徒四十人</span><br/>
<span class='tline' id='l117' data-llen='2175:2198'>外史上士四人中士八人下士十有六人胥二人徒二</span><br/>
<span class='tline' id='l118' data-llen='2198:2202'>十人</span><br/>
<span class='tline' id='l119' data-llen='2202:2225'>御史中士八人下士十有六人其史百有二十人府四</span><br/>
<span class='tline' id='l120' data-llen='2225:2235'>人胥四人徒四十人</span><br/>
<span class='tline' id='l121' data-llen='2235:2258'>巾車下大夫二人上士四人中士八人下士十有六人</span><br/>
<span class='tline' id='l122' data-llen='2258:2276'>府四人史八人工百人胥五人徒五十人</span><br/>
<span class='tline' id='l123' data-llen='2276:2299'>典路中士二人下士四人府二人史二人胥二人徒二</span><br/>
<span class='tline' id='l124' data-llen='2299:2325'><a onclick="displayPageImage('KR1d0004', 'WYG', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2325:2329'>十人</span><br/>
<span class='tline' id='l126' data-llen='2329:2352'>車僕中士二人下士二人府二人史二人胥二人徒二</span><br/>
<span class='tline' id='l127' data-llen='2352:2356'>十人</span><br/>
<span class='tline' id='l128' data-llen='2356:2379'>司常中士二人下士四人府二人史二人胥四人徒四</span><br/>
<span class='tline' id='l129' data-llen='2379:2383'>十人</span><br/>
<span class='tline' id='l130' data-llen='2383:2406'>都宗人上士二人中士四人府二人史四人胥四人徒</span><br/>
<span class='tline' id='l131' data-llen='2406:2411'>四十人</span><br/>
<span class='tline' id='l132' data-llen='2411:2422'>家宗人如都宗人之數</span><br/>
<span class='tline' id='l133' data-llen='2422:2448'><a onclick="displayPageImage('KR1d0004', 'WYG', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2448:2466'>凢以神士者無數以其藝為之貴賤之等</span><br/>
<span class='tline' id='l135' data-llen='2466:2489'>大宗伯之職掌建邦之天神人鬼地示之禮以佐王建</span><br/>
<span class='tline' id='l136' data-llen='2489:2494'>保邦國</span><br/>
<span class='tline' id='l137' data-llen='2494:2517'>　大宗伯之禮或以神鬼示為序或以鬼神示為序或</span><br/>
<span class='tline' id='l138' data-llen='2517:2540'>　以神示鬼為序以神鬼示為序定上下也以鬼神示</span><br/>
<span class='tline' id='l139' data-llen='2540:2563'>　為序辨内外也以神示鬼為序明尊卑也定上下然</span><br/>
<span class='tline' id='l140' data-llen='2563:2582'>　後辨内外辨内外然後明尊卑禮之序也</span><br/>
<span class='tline' id='l141' data-llen='2582:2605'>以吉禮事邦國之鬼神示以禋祀祀昊天上帝以實柴</span><br/>
<span class='tline' id='l142' data-llen='2605:2631'><a onclick="displayPageImage('KR1d0004', 'WYG', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2631:2654'>祀日月星辰以槱燎祀司中司命飌師雨師以血祭祭</span><br/>
<span class='tline' id='l144' data-llen='2654:2677'>社稷五祀五嶽以貍沈祭山林川澤以疈辜祭四方百</span><br/>
<span class='tline' id='l145' data-llen='2677:2700'>物以肆獻祼享先王以饋食享先王以祠春享先王以</span><br/>
<span class='tline' id='l146' data-llen='2700:2719'>禴夏享先王以甞秋享先王以烝冬享先王</span><br/>
<span class='tline' id='l147' data-llen='2719:2742'>　謂之建邦之天神人鬼地示之禮則禮當自王出故</span><br/>
<span class='tline' id='l148' data-llen='2742:2765'>　也謂之事邦國之鬼神示則其所事非特王國而已</span><br/>
<span class='tline' id='l149' data-llen='2765:2788'>　禋者意之精也無事於氣矣血者物之幽也無事於</span><br/>
<span class='tline' id='l150' data-llen='2788:2811'>　形矣實柴槱燎用氣而已貍沈疈辜則用形焉氣親</span><br/>
<span class='tline' id='l151' data-llen='2811:2837'><a onclick="displayPageImage('KR1d0004', 'WYG', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2837:2860'>　上形親下則各從其類也柴而實牲然後槱燎天祀</span><br/>
<span class='tline' id='l153' data-llen='2860:2883'>　之所同也或言實柴或言槱燎則相備而已相備而</span><br/>
<span class='tline' id='l154' data-llen='2883:2906'>　言實柴於上言槱燎於下以先後為尊卑也山林之</span><br/>
<span class='tline' id='l155' data-llen='2906:2929'>　受物也以貍川澤之受物也以沈以貍沈祭焉則各</span><br/>
<span class='tline' id='l156' data-llen='2929:2952'>　以其物宜也四方異體肆而不全百物異用制而不</span><br/>
<span class='tline' id='l157' data-llen='2952:2975'>　變以疈辜祭焉則亦各以其物宜也天祀用物氣而</span><br/>
<span class='tline' id='l158' data-llen='2975:2998'>　貴精地祭用物形而貴幽鬼享用人義而貴時羞其</span><br/>
<span class='tline' id='l159' data-llen='2998:3021'>　肆而酌獻焉則以祼享先王其祼也猶事生之有饗</span><br/>
<span class='tline' id='l160' data-llen='3021:3047'><a onclick="displayPageImage('KR1d0004', 'WYG', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3047:3070'>　也羞其熟而饋食焉則以食享先王其食也猶事生</span><br/>
<span class='tline' id='l162' data-llen='3070:3093'>　之有食也饗以陽為主故禘以夏食以隂為主故祫</span><br/>
<span class='tline' id='l163' data-llen='3093:3116'>　以冬春物生未有以享也其享也以詞為主故春曰</span><br/>
<span class='tline' id='l164' data-llen='3116:3139'>　祠夏則陽盛矣其享也以樂為主故夏曰禴秋物成</span><br/>
<span class='tline' id='l165' data-llen='3139:3162'>　可甞矣其享也甞而已故秋曰甞冬則物衆其享也</span><br/>
<span class='tline' id='l166' data-llen='3162:3185'>　烝衆物焉故冬曰烝冬辨於物之時而以冬祫者惟</span><br/>
<span class='tline' id='l167' data-llen='3185:3208'>　辨於物然後與其合故也郊血郊特牲則天祀非無</span><br/>
<span class='tline' id='l168' data-llen='3208:3231'>　血非不用形王賔殺禋蕭合黍稷臭陽逹於墻屋則</span><br/>
<span class='tline' id='l169' data-llen='3231:3258'><a onclick="displayPageImage('KR1d0004', 'WYG', '007-10a' );" name="007-10a" class="pb">[007-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3258:3281'>　鬼享非無禋非不用氣然則祀也祭也享也各有所</span><br/>
<span class='tline' id='l171' data-llen='3281:3304'>　主而已祀有昊天而無五帝有司中司命而無司民</span><br/>
<span class='tline' id='l172' data-llen='3304:3327'>　司禄祭有社稷而無大示有五嶽而無四瀆有山林</span><br/>
<span class='tline' id='l173' data-llen='3327:3350'>　川澤而無丘陵墳衍享有先王而無先公與大烝之</span><br/>
<span class='tline' id='l174' data-llen='3350:3373'>　所祭者則祀典所秩於此不可勝言也上下比義從</span><br/>
<span class='tline' id='l175' data-llen='3373:3380'>　可知而已</span><br/>
<span class='tline' id='l176' data-llen='3380:3403'>以凶禮哀邦國之憂以喪禮哀死亡以荒禮哀凶札以</span><br/>
<span class='tline' id='l177' data-llen='3403:3422'>弔禮哀禍烖以禬禮哀圍敗以恤禮哀寇亂</span><br/>
<span class='tline' id='l178' data-llen='3422:3449'><a onclick="displayPageImage('KR1d0004', 'WYG', '007-10b' );" name="007-10b" class="pb">[007-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3449:3472'>　喪禮荒禮以彼喪荒哀之也弔禮禬禮恤禮以我弔</span><br/>
<span class='tline' id='l180' data-llen='3472:3495'>　禬恤哀之也哭亡謂之喪死亡斯哭之矣又亡而草</span><br/>
<span class='tline' id='l181' data-llen='3495:3518'>　生之謂之荒凶札斯荒矣禮記曰反而亡焉失之矣</span><br/>
<span class='tline' id='l182' data-llen='3518:3541'>　於是為甚始死也哀其死既葬矣則哀其亡焉弔以</span><br/>
<span class='tline' id='l183' data-llen='3541:3564'>　慰之禬以補之恤以救之寇亂則及事時故救之圍</span><br/>
<span class='tline' id='l184' data-llen='3564:3587'>　敗則在事後故補之而已死亡凶札禍烖天事也死</span><br/>
<span class='tline' id='l185' data-llen='3587:3610'>　亡為重凶札次之禍烖為輕圍敗寇亂人事也圍敗</span><br/>
<span class='tline' id='l186' data-llen='3610:3625'>　為重寇亂為輕此凶禮之序也</span><br/>
<span class='tline' id='l187' data-llen='3625:3652'><a onclick="displayPageImage('KR1d0004', 'WYG', '007-11a' );" name="007-11a" class="pb">[007-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3652:3675'>以賔禮親邦國春見曰朝夏見曰宗秋見曰覲冬見曰</span><br/>
<span class='tline' id='l189' data-llen='3675:3694'>遇時見曰㑹殷見曰同時聘曰問殷覜曰視</span><br/>
<span class='tline' id='l190' data-llen='3694:3717'>　以嵗譬日則春朝時也故春見曰朝夏則萬物相見</span><br/>
<span class='tline' id='l191' data-llen='3717:3740'>　於是時也有為之宗也者故夏見曰宗秋非萬物相</span><br/>
<span class='tline' id='l192' data-llen='3740:3763'>　見之時於是見焉可謂勤矣故秋見曰覲冬則物辨</span><br/>
<span class='tline' id='l193' data-llen='3763:3786'>　矣莫為之宗亦莫之宗其見也若邂逅然故冬見曰</span><br/>
<span class='tline' id='l194' data-llen='3786:3809'>　遇時見曰㑹者将命以事召而㑹之有時而然故曰</span><br/>
<span class='tline' id='l195' data-llen='3809:3832'>　時㑹殷見曰同者王不廵狩㑹而見之殷國所同故</span><br/>
<span class='tline' id='l196' data-llen='3832:3859'><a onclick="displayPageImage('KR1d0004', 'WYG', '007-11b' );" name="007-11b" class="pb">[007-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3859:3882'>　曰殷同時聘以恩問之而已故時聘曰問殷覜以事</span><br/>
<span class='tline' id='l198' data-llen='3882:3905'>　有所察治故殷覜曰視凡此諸禮或大或小或如常</span><br/>
<span class='tline' id='l199' data-llen='3905:3925'>　禮惟其時物故或言大或言小或不言大小</span><br/>
<span class='tline' id='l200' data-llen='3925:3948'>以軍禮同邦國大師之禮用衆也大均之禮恤衆也大</span><br/>
<span class='tline' id='l201' data-llen='3948:3970'>田之禮簡衆也大役之禮任衆也大封之禮合衆也</span><br/>
<span class='tline' id='l202' data-llen='3970:3993'>　用衆用其命恤衆恤其事簡衆簡其能任衆任其力</span><br/>
<span class='tline' id='l203' data-llen='3993:4016'>　合衆合其志地有定域民有常主則所以合其志也</span><br/>
<span class='tline' id='l204' data-llen='4016:4039'>　用其命而不知恤其事恤其事而不知簡其能簡其</span><br/>
<span class='tline' id='l205' data-llen='4039:4066'><a onclick="displayPageImage('KR1d0004', 'WYG', '007-12a' );" name="007-12a" class="pb">[007-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4066:4089'>　能而不知任其力任其力而不知合其志非所以為</span><br/>
<span class='tline' id='l207' data-llen='4089:4109'>　軍禮軍禮以用其命為主以合其志為終始</span><br/>
<span class='tline' id='l208' data-llen='4109:4132'>以嘉禮親萬民以飲食之禮親宗族兄弟以昏冠之禮</span><br/>
<span class='tline' id='l209' data-llen='4132:4155'>親成男女以賓射之禮親故舊朋友以饗燕之禮親四</span><br/>
<span class='tline' id='l210' data-llen='4155:4178'>方之賓客以脤膰之禮親兄弟之國以賀慶之禮親異</span><br/>
<span class='tline' id='l211' data-llen='4178:4183'>姓之國</span><br/>
<span class='tline' id='l212' data-llen='4183:4206'>　以飲食之禮親宗族兄弟者宗族兄弟飲食之而已</span><br/>
<span class='tline' id='l213' data-llen='4206:4229'>　致其愛故也四方之賓客則有饗燕之禮焉致其敬</span><br/>
<span class='tline' id='l214' data-llen='4229:4256'><a onclick="displayPageImage('KR1d0004', 'WYG', '007-12b' );" name="007-12b" class="pb">[007-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4256:4279'>　故也昏冠之禮親成男女者昏以親之冠以成之冠</span><br/>
<span class='tline' id='l216' data-llen='4279:4302'>　以成之者男也而曰親成男女則男帥女而成之也</span><br/>
<span class='tline' id='l217' data-llen='4302:4325'>　成男也乃亦所以成女先昏後冠則親之而後成之</span><br/>
<span class='tline' id='l218' data-llen='4325:4348'>　以脤膰之禮親兄弟之國者與之同福禄也異姓之</span><br/>
<span class='tline' id='l219' data-llen='4348:4371'>　國則不與同福禄矣故以賀慶之禮親之親宗族兄</span><br/>
<span class='tline' id='l220' data-llen='4371:4394'>　弟然後親成男女以尊及卑也親故舊朋友然後親</span><br/>
<span class='tline' id='l221' data-llen='4394:4417'>　四方之賓客以近及逺也四方之賓客以禮來接我</span><br/>
<span class='tline' id='l222' data-llen='4417:4440'>　者也兄弟異姓之國則我以禮往加焉此嘉禮之序</span><br/>
<span class='tline' id='l223' data-llen='4440:4467'><a onclick="displayPageImage('KR1d0004', 'WYG', '007-13a' );" name="007-13a" class="pb">[007-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4467:4471'>　也</span><br/>
<span class='tline' id='l225' data-llen='4471:4494'>以九儀之命正邦國之位壹命受職再命受服三命受</span><br/>
<span class='tline' id='l226' data-llen='4494:4517'>位四命受器五命賜則六命賜官七命賜國八命作牧</span><br/>
<span class='tline' id='l227' data-llen='4517:4523'>九命作伯</span><br/>
<span class='tline' id='l228' data-llen='4523:4546'>以玉作六瑞以等邦國王執鎭圭公執桓圭侯執信圭</span><br/>
<span class='tline' id='l229' data-llen='4546:4560'>伯執躬圭子執榖璧男執蒲璧</span><br/>
<span class='tline' id='l230' data-llen='4560:4583'>以禽作六摰以等諸臣孤執皮帛卿執羔大夫執鴈士</span><br/>
<span class='tline' id='l231' data-llen='4583:4595'>執雉庶人執鶩工商執雞</span><br/>
<span class='tline' id='l232' data-llen='4595:4622'><a onclick="displayPageImage('KR1d0004', 'WYG', '007-13b' );" name="007-13b" class="pb">[007-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4622:4645'>　其道足以衣被人而飾之以炳蔚之文章者孤之事</span><br/>
<span class='tline' id='l234' data-llen='4645:4668'>　也故孤執皮帛羣而不黨致恭而有禮者卿之事也</span><br/>
<span class='tline' id='l235' data-llen='4668:4691'>　故卿執羔進不失其時行不失其序者大夫之事也</span><br/>
<span class='tline' id='l236' data-llen='4691:4714'>　故大夫執鴈交有時别有倫守死而不犯分而被文</span><br/>
<span class='tline' id='l237' data-llen='4714:4737'>　以相質者士之事也故士執雉可畜而不㪚遷者庶</span><br/>
<span class='tline' id='l238' data-llen='4737:4760'>　人之事也故庶人執鶩可畜而不違時者工商之事</span><br/>
<span class='tline' id='l239' data-llen='4760:4783'>　也故工商執雞飾羔鴈者以繢則卿大夫宜亦能衣</span><br/>
<span class='tline' id='l240' data-llen='4783:4794'>　被人而有文章故也</span><br/>
<span class='tline' id='l241' data-llen='4794:4821'><a onclick="displayPageImage('KR1d0004', 'WYG', '007-14a' );" name="007-14a" class="pb">[007-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4821:4844'>以玉作六器以禮天地四方以蒼璧禮天以黄琮禮地</span><br/>
<span class='tline' id='l243' data-llen='4844:4868'>以青圭禮東方以赤璋禮南方以白琥禮西方以𤣥璜</span><br/>
<span class='tline' id='l244' data-llen='4868:4883'>禮北方皆有牲幣各放其器之色</span><br/>
<span class='tline' id='l245' data-llen='4883:4906'>　天之色蒼則其始事之時地之色黄則其終功之時</span><br/>
<span class='tline' id='l246' data-llen='4906:4929'>　璧辟也萬物親地而天為之辟琮宗也萬物祖天而</span><br/>
<span class='tline' id='l247' data-llen='4929:4952'>　地為之宗以蒼璧禮天則天以始事為功以黄琮禮</span><br/>
<span class='tline' id='l248' data-llen='4952:4975'>　地則地以終功為事赤陽之盛色章隂之成事赤璋</span><br/>
<span class='tline' id='l249' data-llen='4975:4999'>　者以陽之盛色物之以隂之成事名之𤣥陽之正色</span><br/>
<span class='tline' id='l250' data-llen='4999:5026'><a onclick="displayPageImage('KR1d0004', 'WYG', '007-14b' );" name="007-14b" class="pb">[007-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5026:5050'>　黄隂之盛色𤣥璜者以陽之正色物之以隂之盛色</span><br/>
<span class='tline' id='l252' data-llen='5050:5074'>　名之南北者隂陽之雜故也青圭則𧰼陽之生而已</span><br/>
<span class='tline' id='l253' data-llen='5074:5098'>　白琥則𧰼隂之殺而已東西隂陽之純故也以其陽</span><br/>
<span class='tline' id='l254' data-llen='5098:5122'>　之純故成𧰼焉以其隂之純故效法焉南陽也隂居</span><br/>
<span class='tline' id='l255' data-llen='5122:5145'>　其半故半圭而已北隂也陽居其半故半璧而已皆</span><br/>
<span class='tline' id='l256' data-llen='5145:5164'>　有牲幣各放其器之色則亦各從其類也</span><br/>
<span class='tline' id='l257' data-llen='5164:5187'>以天產作隂德以中禮防之以地產作陽德以和樂淫</span><br/>
<span class='tline' id='l258' data-llen='5187:5210'>之以禮樂合天地之化百物之產以事鬼神以諧萬民</span><br/>
<span class='tline' id='l259' data-llen='5210:5237'><a onclick="displayPageImage('KR1d0004', 'WYG', '007-15a' );" name="007-15a" class="pb">[007-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5237:5243'>以致百物</span><br/>
<span class='tline' id='l261' data-llen='5243:5266'>　天產養精故以作隂德隂德所以行隂禮者也以中</span><br/>
<span class='tline' id='l262' data-llen='5266:5289'>　禮防之則使其不淫地產養形故以作陽德陽德所</span><br/>
<span class='tline' id='l263' data-llen='5289:5312'>　以行陽禮者也以和樂防之則使其不怠天地之化</span><br/>
<span class='tline' id='l264' data-llen='5312:5335'>　是謂大和百物之產則亦天地之和而已中禮和樂</span><br/>
<span class='tline' id='l265' data-llen='5335:5358'>　所以合之合而與天地同流然後可以事鬼神諧萬</span><br/>
<span class='tline' id='l266' data-llen='5358:5365'>　民致百物</span><br/>
<span class='tline' id='l267' data-llen='5365:5388'>凢祀大神享大鬼祭大示帥執事而卜日宿眂滌濯涖</span><br/>
<span class='tline' id='l268' data-llen='5388:5415'><a onclick="displayPageImage('KR1d0004', 'WYG', '007-15b' );" name="007-15b" class="pb">[007-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5415:5438'>玉鬯省牲鑊奉玉齍詔大號治其大禮詔相王之大禮</span><br/>
<span class='tline' id='l270' data-llen='5438:5461'>若王不與祭祀則攝位凢大祭祀王后不與則攝而薦</span><br/>
<span class='tline' id='l271' data-llen='5461:5474'>豆籩徹大賓客則攝而載果</span><br/>
<span class='tline' id='l272' data-llen='5474:5493'>　大賓客攝而載果者亦王后不與而攝也</span><br/>
<span class='tline' id='l273' data-llen='5493:5516'>朝覲㑹同則為上相大喪亦如之王哭諸侯亦如之王</span><br/>
<span class='tline' id='l274' data-llen='5516:5534'>命諸侯則儐國有大故則旅上帝及四望</span><br/>
<span class='tline' id='l275' data-llen='5534:5544'>　相相王儐儐諸侯</span><br/>
<span class='tline' id='l276' data-llen='5544:5564'>王大封則先告后土乃頒祀於邦國都家鄉邑</span><br/>
<span class='tline' id='l277' data-llen='5564:5591'><a onclick="displayPageImage('KR1d0004', 'WYG', '007-16a' );" name="007-16a" class="pb">[007-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5591:5614'>　王大封則先告后土乃頒祀於都家鄉邑者建邦國</span><br/>
<span class='tline' id='l279' data-llen='5614:5637'>　而封之所謂大封其頒祀則及其都家與其鄉邑盖</span><br/>
<span class='tline' id='l280' data-llen='5637:5660'>　諸侯之卿與其子弟所食采亦謂之都書所謂簡恤</span><br/>
<span class='tline' id='l281' data-llen='5660:5683'>　爾都左氏傳所謂邑有先君之主曰都是也言告后</span><br/>
<span class='tline' id='l282' data-llen='5683:5706'>　土則告於社可知后土配食於社者也不告稷則大</span><br/>
<span class='tline' id='l283' data-llen='5706:5729'>　封土事稷無豫焉禮之道施報而已以吉禮事邦國</span><br/>
<span class='tline' id='l284' data-llen='5729:5752'>　之鬼神示則施報之大者以凶禮哀邦國之憂則施</span><br/>
<span class='tline' id='l285' data-llen='5752:5775'>　報之急者能務施報以主天下之平則能賔諸侯一</span><br/>
<span class='tline' id='l286' data-llen='5775:5802'><a onclick="displayPageImage('KR1d0004', 'WYG', '007-16b' );" name="007-16b" class="pb">[007-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5802:5825'>　天下有不帥也軍禮於是乎用矣無敢不帥然後人</span><br/>
<span class='tline' id='l288' data-llen='5825:5848'>　得各保其常居而嘉禮行焉此五禮之序也禮之行</span><br/>
<span class='tline' id='l289' data-llen='5848:5871'>　有以賢治不肖有以貴治賤正之以九儀則尚賢以</span><br/>
<span class='tline' id='l290' data-llen='5871:5894'>　治不肖貴貴以治賤也等之以六瑞則又各使之上</span><br/>
<span class='tline' id='l291' data-llen='5894:5917'>　同等之以六摰則又各使之自致人各上同而自致</span><br/>
<span class='tline' id='l292' data-llen='5917:5940'>　則禮出於一而上下治外作器以通神明之德内作</span><br/>
<span class='tline' id='l293' data-llen='5940:5963'>　德以正性命之情禮之道於是為至禮至矣則樂生</span><br/>
<span class='tline' id='l294' data-llen='5963:5986'>　焉以禮樂合天地之化百物之產則宗伯之事於是</span><br/>
<span class='tline' id='l295' data-llen='5986:6013'><a onclick="displayPageImage('KR1d0004', 'WYG', '007-17a' );" name="007-17a" class="pb">[007-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6013:6036'>　為至夫然後可以相王之大禮而攝其事贊王之大</span><br/>
<span class='tline' id='l297' data-llen='6036:6044'>　事而頒其政</span><br/>
<span class='tline' id='l298' data-llen='6044:6067'>小宗伯之職掌建國之神位右社稷左宗廟兆五帝於</span><br/>
<span class='tline' id='l299' data-llen='6067:6090'>四郊四望四類亦如之兆山川丘陵墳衍各因其方掌</span><br/>
<span class='tline' id='l300' data-llen='6090:6113'>五禮之禁令與其用等辨廟祧之昭穆辨吉凶之五服</span><br/>
<span class='tline' id='l301' data-llen='6113:6136'>車旗宫室之禁掌三族之别以辨親疏其正室皆謂之</span><br/>
<span class='tline' id='l302' data-llen='6136:6159'>門子掌其政令毛六牲辨其名物而頒之於五官使共</span><br/>
<span class='tline' id='l303' data-llen='6159:6182'>奉之辨六齍之名物與其用使六宫之人共奉之辨六</span><br/>
<span class='tline' id='l304' data-llen='6182:6209'><a onclick="displayPageImage('KR1d0004', 'WYG', '007-17b' );" name="007-17b" class="pb">[007-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6209:6232'>彝之名物以待果将辨六尊之名物以待祭祀賓客掌</span><br/>
<span class='tline' id='l306' data-llen='6232:6255'>衣服車旗宫室之賞賜掌四時祭祀之序事與其禮若</span><br/>
<span class='tline' id='l307' data-llen='6255:6278'>國大貞則奉玉帛以詔號大祭祀省牲眂滌濯祭之日</span><br/>
<span class='tline' id='l308' data-llen='6278:6301'>逆齍省鑊告時於王告備於王凢祭祀賓客以時将瓚</span><br/>
<span class='tline' id='l309' data-llen='6301:6324'>果詔相祭祀之小禮凢大禮佐大宗伯賜卿大夫士爵</span><br/>
<span class='tline' id='l310' data-llen='6324:6347'>則儐小祭祀掌事如大宗伯之禮大賓客受其将幣之</span><br/>
<span class='tline' id='l311' data-llen='6347:6370'>齎若大師則帥有司而立軍社奉主車若軍将有事則</span><br/>
<span class='tline' id='l312' data-llen='6370:6393'>與祭有司将事於四望若大甸則帥有司而饁獸於郊</span><br/>
<span class='tline' id='l313' data-llen='6393:6420'><a onclick="displayPageImage('KR1d0004', 'WYG', '007-18a' );" name="007-18a" class="pb">[007-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6420:6443'>遂頒禽大烖及執事禱祠於上下神示王崩大肆以秬</span><br/>
<span class='tline' id='l315' data-llen='6443:6466'>鬯渳及執事涖大歛小歛帥異族而佐縣衰冠之式于</span><br/>
<span class='tline' id='l316' data-llen='6466:6489'>路門之外及執事眂葬獻器遂哭之卜葬兆甫竁亦如</span><br/>
<span class='tline' id='l317' data-llen='6489:6512'>之既葬詔相喪葬之禮成葬而祭墓為位凢王之㑹同</span><br/>
<span class='tline' id='l318' data-llen='6512:6535'>軍旅甸役之禱祠肄儀為位國有禍烖則亦如之凢天</span><br/>
<span class='tline' id='l319' data-llen='6535:6558'>地之大烖類社稷宗廟則為位凢國之大禮佐大宗伯</span><br/>
<span class='tline' id='l320' data-llen='6558:6571'>凢小禮掌事如大宗伯之儀</span><br/>
<span class='tline' id='l321' data-llen='6571:6594'>　右隂也地道之所尊故右社稷左陽也人道之所鄉</span><br/>
<span class='tline' id='l322' data-llen='6594:6621'><a onclick="displayPageImage('KR1d0004', 'WYG', '007-18b' );" name="007-18b" class="pb">[007-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6621:6644'>　故左宗廟位宗廟於人道之所鄉則不死其親之意</span><br/>
<span class='tline' id='l324' data-llen='6644:6667'>　兆五帝於四郊尊之也兆山川丘陵墳衍各因其方</span><br/>
<span class='tline' id='l325' data-llen='6667:6690'>　賓之也以尊而逺之也知宗廟之為親以賔而外之</span><br/>
<span class='tline' id='l326' data-llen='6690:6713'>　也知社稷之為主各於其郊各因其方則猶鬼神示</span><br/>
<span class='tline' id='l327' data-llen='6713:6736'>　之居以方類也辨廟祧之昭穆者昭以察下為義穆</span><br/>
<span class='tline' id='l328' data-llen='6736:6759'>　以敬上為義正室謂之門子者以其當室故謂之正</span><br/>
<span class='tline' id='l329' data-llen='6759:6782'>　室以其當門故謂之門子毛六牲辨其名物而頒之</span><br/>
<span class='tline' id='l330' data-llen='6782:6805'>　於五官使共奉之者六牲天產故也辨六齍之名物</span><br/>
<span class='tline' id='l331' data-llen='6805:6832'><a onclick="displayPageImage('KR1d0004', 'WYG', '007-19a' );" name="007-19a" class="pb">[007-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6832:6855'>　使六宫之人共奉之者六齍地產故也辨六彞之名</span><br/>
<span class='tline' id='l333' data-llen='6855:6878'>　物以待祼将辨六尊之名物以待祭祀賓客者尊彝</span><br/>
<span class='tline' id='l334' data-llen='6878:6901'>　皆以待祭祀賓客於彝言祼将於尊言祭祀賓客相</span><br/>
<span class='tline' id='l335' data-llen='6901:6924'>　備而已言彝祼将則尊酌獻可知也尊酌以獻居其</span><br/>
<span class='tline' id='l336' data-llen='6924:6947'>　所而爵者從之故謂之尊彝酌以祼求諸隂而已隂</span><br/>
<span class='tline' id='l337' data-llen='6947:6970'>　有常而無變故謂之彝冪人先尊後彝彝卑而尊尊</span><br/>
<span class='tline' id='l338' data-llen='6970:6993'>　故也今此先彝者以言其用用則先彝矣若國大貞</span><br/>
<span class='tline' id='l339' data-llen='6993:7016'>　則奉玉帛以詔號者大貞卜大事而貞之貞與書所</span><br/>
<span class='tline' id='l340' data-llen='7016:7043'><a onclick="displayPageImage('KR1d0004', 'WYG', '007-19b' );" name="007-19b" class="pb">[007-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7043:7066'>　謂我二人共貞同義饁獸於郊者還舎於郊以獸饁</span><br/>
<span class='tline' id='l342' data-llen='7066:7089'>　田衆也言獸則饁衆宜用大焉小宗伯之職始於建</span><br/>
<span class='tline' id='l343' data-llen='7089:7112'>　社稷宗廟諸神之祀節莫差於僣僣莫重於祀故以</span><br/>
<span class='tline' id='l344' data-llen='7112:7135'>　季氏而旅於泰山孔子病之掌五禮之禁令與其用</span><br/>
<span class='tline' id='l345' data-llen='7135:7158'>　等則以防僣故也用等之不同有尊卑焉於是乎辨</span><br/>
<span class='tline' id='l346' data-llen='7158:7181'>　廟祧之昭穆有貴賤焉於是乎辨五服車旗宫室之</span><br/>
<span class='tline' id='l347' data-llen='7181:7204'>　禁有親疏焉於是乎掌三族之别以辨親疏尊卑貴</span><br/>
<span class='tline' id='l348' data-llen='7204:7227'>　賤親疏分守以明然後人得保其祭祀祭祀有宗所</span><br/>
<span class='tline' id='l349' data-llen='7227:7254'><a onclick="displayPageImage('KR1d0004', 'WYG', '007-20a' );" name="007-20a" class="pb">[007-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7254:7277'>　謂門子是也於是乎掌門子之政令門子以族得民</span><br/>
<span class='tline' id='l351' data-llen='7277:7300'>　者也得其門子斯得其民矣得其民然後王之禮有</span><br/>
<span class='tline' id='l352' data-llen='7300:7323'>　與共其物奉其事於是乎辨牲齍尊彝之名物以待</span><br/>
<span class='tline' id='l353' data-llen='7323:7346'>　祭祀賓客上有以共其物奉其事則下亦宜有焉於</span><br/>
<span class='tline' id='l354' data-llen='7346:7369'>　是乎掌衣服車旗宫室之賞賜上下皆有以共其物</span><br/>
<span class='tline' id='l355' data-llen='7369:7392'>　奉其事則以時秩其事用其禮而已於是掌四時祭</span><br/>
<span class='tline' id='l356' data-llen='7392:7415'>　祀之序事與其禮用其禮則亦有序事矣既建社稷</span><br/>
<span class='tline' id='l357' data-llen='7415:7438'>　宗廟諸神之祀於是乎詔號既辨六牲之名物於是</span><br/>
<span class='tline' id='l358' data-llen='7438:7465'><a onclick="displayPageImage('KR1d0004', 'WYG', '007-20b' );" name="007-20b" class="pb">[007-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7465:7488'>　乎省牲既辨六齍之名物於是乎逆齍若夫滌濯省</span><br/>
<span class='tline' id='l360' data-llen='7488:7511'>　鑊告時告備則各附其事時言之而已既辨六尊六</span><br/>
<span class='tline' id='l361' data-llen='7511:7534'>　彝之名物於是乎将瓚果若夫爵之事則有宰尸之</span><br/>
<span class='tline' id='l362' data-llen='7534:7557'>　故不列於此既掌四時祭祀之序事與其禮於是乎</span><br/>
<span class='tline' id='l363' data-llen='7557:7580'>　詔相大祭祀之小禮凢大事佐大宗伯小祭祀掌事</span><br/>
<span class='tline' id='l364' data-llen='7580:7603'>　如大宗伯之禮既掌衣服車旗宫室之賞賜於是乎</span><br/>
<span class='tline' id='l365' data-llen='7603:7626'>　王爵卿大夫則儐儐列於小祭祀掌事之上則小祭</span><br/>
<span class='tline' id='l366' data-llen='7626:7649'>　祀之禮卑於爵卿大夫故也既待賓客以六彝以時</span><br/>
<span class='tline' id='l367' data-llen='7649:7676'><a onclick="displayPageImage('KR1d0004', 'WYG', '007-21a' );" name="007-21a" class="pb">[007-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7676:7699'>　将瓚果於是乎受大賓客将幣之齎禮之道務施報</span><br/>
<span class='tline' id='l369' data-llen='7699:7722'>　而已受将幣之齎則邦國享王而施報之禮成矣大</span><br/>
<span class='tline' id='l370' data-llen='7722:7745'>　師大甸大烖之禮則以待變事而已大肆歛葬喪祭</span><br/>
<span class='tline' id='l371' data-llen='7745:7768'>　之禮則以待終事而已夫禮以事天地鬼神建保邦</span><br/>
<span class='tline' id='l372' data-llen='7768:7791'>　國防害弭灾為終始故以禱祠及類肄儀為位終焉</span><br/>
<span class='tline' id='l373' data-llen='7791:7814'>　又曰凢國之大禮佐大宗伯小事掌禮如大宗伯之</span><br/>
<span class='tline' id='l374' data-llen='7814:7837'>　儀則事多故矣禮多儀矣惟其時物也小宗伯之禮</span><br/>
<span class='tline' id='l375' data-llen='7837:7852'>　事不盡於上所言故凢以該之</span><br/>
</p>
<p><br/>
</p>
  </div>
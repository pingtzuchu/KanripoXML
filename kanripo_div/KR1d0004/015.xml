<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1d0004', 'WYG', '015-1a' );" name="015-1a" class="pb">[015-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　周官新義卷十六　　　　宋　王安石　撰</span><br/>
<span class='tline' id='l10' data-llen='211:216'>秋官三</span><br/>
<span class='tline' id='l11' data-llen='216:239'>大行人掌大賔之禮及大客之儀以親諸侯春朝諸侯</span><br/>
<span class='tline' id='l12' data-llen='239:262'>而圖天下之事秋覲以比邦國之功夏宗以陳天下之</span><br/>
<span class='tline' id='l13' data-llen='262:285'>謨冬遇以協諸侯之慮時會以發四方之禁殷同以施</span><br/>
<span class='tline' id='l14' data-llen='285:308'>天下之政時聘以結諸侯之好殷覜以除邦國之慝間</span><br/>
<span class='tline' id='l15' data-llen='308:331'>問以諭諸侯之志歸脤以交諸侯之福賀慶以賛諸侯</span><br/>
<span class='tline' id='l16' data-llen='331:357'><a onclick="displayPageImage('KR1d0004', 'WYG', '015-1b' );" name="015-1b" class="pb">[015-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='357:369'>之喜致禬以補諸侯之烖</span><br/>
<span class='tline' id='l18' data-llen='369:392'>　冬遇所協之慮時聘所結之好間問所諭之志歸脤</span><br/>
<span class='tline' id='l19' data-llen='392:415'>　所交之福賀慶所賛之喜致禬所補之烖邦國之君</span><br/>
<span class='tline' id='l20' data-llen='415:438'>　而已故稱諸侯秋覲所比之功殷覜所除之慝臣民</span><br/>
<span class='tline' id='l21' data-llen='438:461'>　豫焉非特諸侯故稱邦國時會所發之禁非特一國</span><br/>
<span class='tline' id='l22' data-llen='461:484'>　故稱四方春朝所圖之事夏宗所陳之謨殷同所施</span><br/>
<span class='tline' id='l23' data-llen='484:507'>　之政非特一方故稱天下慮慮患也圖謀事也謀成</span><br/>
<span class='tline' id='l24' data-llen='507:530'>　焉謂之謀事成焉謂之功諸侯之慮協然後天下之</span><br/>
<span class='tline' id='l25' data-llen='530:556'><a onclick="displayPageImage('KR1d0004', 'WYG', '015-2a' );" name="015-2a" class="pb">[015-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='556:579'>　事可圖天下之事可圖然後天下之謨成而可陳謨</span><br/>
<span class='tline' id='l27' data-llen='579:602'>　成而可陳然後邦國之功成而可比先事後功功以</span><br/>
<span class='tline' id='l28' data-llen='602:625'>　成事故也先謨後慮終則有始故也慝隂姦也故除</span><br/>
<span class='tline' id='l29' data-llen='625:648'>　之以殷覜而已言歸脤而不及膰則膰有事而執焉</span><br/>
<span class='tline' id='l30' data-llen='648:671'>　因以賜之非大行人之所歸也言致禬而不及弔言</span><br/>
<span class='tline' id='l31' data-llen='671:694'>　禬而弔可知也言諸侯而不言兄弟則兄弟乃大宗</span><br/>
<span class='tline' id='l32' data-llen='694:717'>　伯以禮親焉大行人親諸侯而已唯春朝圖事不言</span><br/>
<span class='tline' id='l33' data-llen='717:734'>　以則春朝朝禮之正非適為圖事也</span><br/>
<span class='tline' id='l34' data-llen='734:760'><a onclick="displayPageImage('KR1d0004', 'WYG', '015-2b' );" name="015-2b" class="pb">[015-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='760:783'>以九儀辨諸侯之命等諸臣之爵以同邦國之禮而待</span><br/>
<span class='tline' id='l36' data-llen='783:806'>其賔客上公之禮執桓圭九寸繅藉九寸冕服九章建</span><br/>
<span class='tline' id='l37' data-llen='806:829'>常九斿樊纓九就貳車九乘介九人禮九牢其朝位賔</span><br/>
<span class='tline' id='l38' data-llen='829:852'>主之間九十歩立當車軹擯者五人廟中將幣三享王</span><br/>
<span class='tline' id='l39' data-llen='852:875'>禮再祼而酢饗禮九獻食禮九舉岀入五積三問三勞</span><br/>
<span class='tline' id='l40' data-llen='875:898'>諸侯之禮執信圭七寸繅藉七寸冕服七章建常七斿</span><br/>
<span class='tline' id='l41' data-llen='898:921'>樊纓七就貳車七乘介七人禮七牢朝位賔主之間七</span><br/>
<span class='tline' id='l42' data-llen='921:944'>十歩立當前疾擯者四人廟中將幣三享王禮壹祼而</span><br/>
<span class='tline' id='l43' data-llen='944:970'><a onclick="displayPageImage('KR1d0004', 'WYG', '015-3a' );" name="015-3a" class="pb">[015-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='970:993'>酢饗禮七獻食禮七舉岀入四積再問再勞諸伯執躬</span><br/>
<span class='tline' id='l45' data-llen='993:1016'>圭其他皆如諸侯之禮諸子執榖璧五寸繅藉五寸冕</span><br/>
<span class='tline' id='l46' data-llen='1016:1039'>服五章建常五斿樊纓五就貳車五乘介五人禮五牢</span><br/>
<span class='tline' id='l47' data-llen='1039:1062'>朝位賔主之間五十歩立當車衡擯者三人廟中將幣</span><br/>
<span class='tline' id='l48' data-llen='1062:1085'>三享王禮壹祼不酢饗禮五獻食禮五舉岀入三積壹</span><br/>
<span class='tline' id='l49' data-llen='1085:1108'>問壹勞諸男執蒲璧其他皆如諸子之禮凡大國之孤</span><br/>
<span class='tline' id='l50' data-llen='1108:1131'>執皮帛以繼小國之君岀入三積不問壹勞朝位當車</span><br/>
<span class='tline' id='l51' data-llen='1131:1154'>前不交擯廟中無相以酒禮之其他皆眡小國之君凡</span><br/>
<span class='tline' id='l52' data-llen='1154:1180'><a onclick="displayPageImage('KR1d0004', 'WYG', '015-3b' );" name="015-3b" class="pb">[015-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1180:1204'>諸侯之卿其禮各下其君二等以下及其大夫士皆如之</span><br/>
<span class='tline' id='l54' data-llen='1204:1227'>　三公八命出封加一命則謂之上公自上公以下皆</span><br/>
<span class='tline' id='l55' data-llen='1227:1250'>　謂之建常所建斿數不同而皆象其道故也上公朝</span><br/>
<span class='tline' id='l56' data-llen='1250:1273'>　位賔主之間九十歩立當車軹擯者五人侯伯朝位</span><br/>
<span class='tline' id='l57' data-llen='1273:1296'>　賔主之間七十歩立當前疾擯者四人子男朝位賔</span><br/>
<span class='tline' id='l58' data-llen='1296:1319'>　主之間五十步立當車衡擯者三人則尊者舒而縟</span><br/>
<span class='tline' id='l59' data-llen='1319:1342'>　卑者慼而畧故也王禮再祼一祼而酢則祼賔而酢</span><br/>
<span class='tline' id='l60' data-llen='1342:1365'>　王也一祼不酢則有禮而無報為若不敢當焉卑故</span><br/>
<span class='tline' id='l61' data-llen='1365:1391'><a onclick="displayPageImage('KR1d0004', 'WYG', '015-4a' );" name="015-4a" class="pb">[015-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1391:1414'>　也饗禮九獻七獻五獻則主於飲故以獻為節食禮</span><br/>
<span class='tline' id='l63' data-llen='1414:1437'>　九舉七舉五舉則主於食故以舉為節大國之孤朝</span><br/>
<span class='tline' id='l64' data-llen='1437:1460'>　位當車前不交擯廟中無相則彌蹙而畧矣以酒禮</span><br/>
<span class='tline' id='l65' data-llen='1460:1476'>　之則祼如祭祀非禮人君弗用也</span><br/>
<span class='tline' id='l66' data-llen='1476:1499'>邦畿方千里其外方五百里謂之侯服嵗壹見其貢祀</span><br/>
<span class='tline' id='l67' data-llen='1499:1522'>物又其外方五百里謂之甸服二嵗壹見其貢嬪物又</span><br/>
<span class='tline' id='l68' data-llen='1522:1545'>其外方五百里謂之男服三嵗壹見其貢噐物又其外</span><br/>
<span class='tline' id='l69' data-llen='1545:1568'>方五百里謂之采服四嵗壹見其貢服物又其外方五</span><br/>
<span class='tline' id='l70' data-llen='1568:1594'><a onclick="displayPageImage('KR1d0004', 'WYG', '015-4b' );" name="015-4b" class="pb">[015-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1594:1617'>百里謂之衞服五嵗壹見其貢材物又其外方五百里</span><br/>
<span class='tline' id='l72' data-llen='1617:1640'>謂之要服六嵗壹見其貢貨物九州之外謂之蕃國世</span><br/>
<span class='tline' id='l73' data-llen='1640:1652'>壹見各以其所貴寳為摯</span><br/>
<span class='tline' id='l74' data-llen='1652:1675'>　謂之服謂之蕃國人為之名而已人為之名故可謂</span><br/>
<span class='tline' id='l75' data-llen='1675:1698'>　之蠻服亦可以謂之要服可謂之夷鎮蕃服亦可謂</span><br/>
<span class='tline' id='l76' data-llen='1698:1711'>　之蕃國而與夏服異名也</span><br/>
<span class='tline' id='l77' data-llen='1711:1734'>王之所以撫邦國諸侯者嵗徧存三嵗徧覜五嵗徧省</span><br/>
<span class='tline' id='l78' data-llen='1734:1757'>七嵗屬象胥諭言語協辭命九嵗屬瞽史諭書名聽聲</span><br/>
<span class='tline' id='l79' data-llen='1757:1783'><a onclick="displayPageImage('KR1d0004', 'WYG', '015-5a' );" name="015-5a" class="pb">[015-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1783:1806'>音十有一嵗逹瑞節同度量成牢禮同數噐修灋則十</span><br/>
<span class='tline' id='l81' data-llen='1806:1816'>有二嵗王廵守殷國</span><br/>
<span class='tline' id='l82' data-llen='1816:1839'>　嵗徧存使問而存之也三嵗徧覜使問而視之也五</span><br/>
<span class='tline' id='l83' data-llen='1839:1862'>　嵗徧省使廵而察之七嵗屬象胥諭言語協辭命者</span><br/>
<span class='tline' id='l84' data-llen='1862:1885'>　象胥主譯其言譯其言然後言語可諭言語可諭然</span><br/>
<span class='tline' id='l85' data-llen='1885:1908'>　後辭命可協也九嵗屬瞽史諭書名聽聲音者瞽主</span><br/>
<span class='tline' id='l86' data-llen='1908:1931'>　樂史主書諭書名故屬史聽聲音故屬瞽諭之聽之</span><br/>
<span class='tline' id='l87' data-llen='1931:1961'>　則亦協之而已或言協或言聽諭相<img height='20' width='20' alt='&amp;KR0640' title='KR0640' src='https://raw.githubusercontent.com/kanripo/KR-Gaiji/master/images/KR0640.png'/>也先瞽而後</span><br/>
<span class='tline' id='l88' data-llen='1961:1987'><a onclick="displayPageImage('KR1d0004', 'WYG', '015-5b' );" name="015-5b" class="pb">[015-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1987:2010'>　聲音後史而先書名則明聲音書名無所先後十有</span><br/>
<span class='tline' id='l90' data-llen='2010:2033'>　一嵗逹瑞節同度量成牢禮同數噐修灋則者瑞節</span><br/>
<span class='tline' id='l91' data-llen='2033:2056'>　所以逹四方而交之度量所以同四方而一之以交</span><br/>
<span class='tline' id='l92' data-llen='2056:2079'>　之也故成其牢禮以一之也故同其數噐則尊卑異</span><br/>
<span class='tline' id='l93' data-llen='2079:2102'>　數貴賤異用而同乎王之所制道有升降禮有損益</span><br/>
<span class='tline' id='l94' data-llen='2102:2125'>　則王之所制宜以時修之修灋則為是故也言語辭</span><br/>
<span class='tline' id='l95' data-llen='2125:2148'>　命以聲音書名為本書名聲音以度量灋則為主度</span><br/>
<span class='tline' id='l96' data-llen='2148:2171'>　量灋則王之所制也書名雖未之有可以義制聲音</span><br/>
<span class='tline' id='l97' data-llen='2171:2197'><a onclick="displayPageImage('KR1d0004', 'WYG', '015-6a' );" name="015-6a" class="pb">[015-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2197:2220'>　雖未之有可以理作故王所以一天下始於言語辭</span><br/>
<span class='tline' id='l99' data-llen='2220:2243'>　命中於書名聲音終於度量灋則十有二嵗王廵守</span><br/>
<span class='tline' id='l100' data-llen='2243:2266'>　殷國則親岀而省焉或廵守或殷國其岀而省焉一</span><br/>
<span class='tline' id='l101' data-llen='2266:2289'>　也及夫世䘮道失道徳之意毁於書名之不逹禮樂</span><br/>
<span class='tline' id='l102' data-llen='2289:2312'>　之數熄於度量之不存則先王所以諭而同之可謂</span><br/>
<span class='tline' id='l103' data-llen='2312:2318'>　知要矣</span><br/>
<span class='tline' id='l104' data-llen='2318:2341'>凡諸侯之王事辨其位正其等協其禮賔而見之若有</span><br/>
<span class='tline' id='l105' data-llen='2341:2364'>大喪則詔相諸侯之禮若有四方之大事則受其幣聽</span><br/>
<span class='tline' id='l106' data-llen='2364:2390'><a onclick="displayPageImage('KR1d0004', 'WYG', '015-6b' );" name="015-6b" class="pb">[015-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2390:2412'>其辭凡諸侯之邦交嵗相問也殷相聘也世相朝也</span><br/>
<span class='tline' id='l108' data-llen='2412:2435'>　曰凡諸侯之邦交嵗相問也殷相聘也世相朝也者</span><br/>
<span class='tline' id='l109' data-llen='2435:2447'>　諸侯睦則王室無事矣</span><br/>
<span class='tline' id='l110' data-llen='2447:2470'>小行人掌邦國賔客之禮籍以待四方之使者令諸侯</span><br/>
<span class='tline' id='l111' data-llen='2470:2490'>春入貢秋獻功王親受之各以其國之籍禮之</span><br/>
<span class='tline' id='l112' data-llen='2490:2513'>　令諸侯春入貢則朝正之時也秋獻功則嵗成之時</span><br/>
<span class='tline' id='l113' data-llen='2513:2536'>　也各以其國之籍禮之則嘗所以禮之國各籍焉以</span><br/>
<span class='tline' id='l114' data-llen='2536:2551'>　為故常左氏傳曰非禮也勿籍</span><br/>
<span class='tline' id='l115' data-llen='2551:2577'><a onclick="displayPageImage('KR1d0004', 'WYG', '015-7a' );" name="015-7a" class="pb">[015-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2577:2600'>凡諸侯入王則逆勞于畿及郊勞眡館將幣為承而擯</span><br/>
<span class='tline' id='l117' data-llen='2600:2623'>凡四方之使者大客則擯小客則受其幣而聽其辭使</span><br/>
<span class='tline' id='l118' data-llen='2623:2646'>適四方協九儀賔客之禮朝覲宗遇會同君之禮也存</span><br/>
<span class='tline' id='l119' data-llen='2646:2656'>覜省聘問臣之禮也</span><br/>
<span class='tline' id='l120' data-llen='2656:2679'>　凡四方之使者大客則擯鄭氏謂擯而見之王使得</span><br/>
<span class='tline' id='l121' data-llen='2679:2702'>　自言小客則受其幣而聽其辭鄭氏謂聽之以入告</span><br/>
<span class='tline' id='l122' data-llen='2702:2725'>達天下之六節山國用虎節土國用人節澤國用龍節</span><br/>
<span class='tline' id='l123' data-llen='2725:2748'>皆以金為之道路用旌節門關用符節都鄙用管節皆</span><br/>
<span class='tline' id='l124' data-llen='2748:2774'><a onclick="displayPageImage('KR1d0004', 'WYG', '015-7b' );" name="015-7b" class="pb">[015-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2774:2797'>以竹為之成六瑞王用瑱圭公用桓圭侯用信圭伯用</span><br/>
<span class='tline' id='l126' data-llen='2797:2809'>躬圭子用榖璧男用蒲璧</span><br/>
<span class='tline' id='l127' data-llen='2809:2830'>　上有以合驗乎下下有以合驗乎上則瑞成矣</span><br/>
<span class='tline' id='l128' data-llen='2830:2853'>合六幣圭以馬璋以皮璧以帛琮以錦琥以繡璜以黼</span><br/>
<span class='tline' id='l129' data-llen='2853:2866'>此六物者以和諸侯之好故</span><br/>
<span class='tline' id='l130' data-llen='2866:2889'>　圭以象陽之生物馬陽物也乾之所為故合圭以馬</span><br/>
<span class='tline' id='l131' data-llen='2889:2912'>　璋章也文明之方所用皮有文焉合璋而不以合琮</span><br/>
<span class='tline' id='l132' data-llen='2912:2935'>　則自然之文非所以合琮故合琮以錦也琥象隂之</span><br/>
<span class='tline' id='l133' data-llen='2935:2961'><a onclick="displayPageImage('KR1d0004', 'WYG', '015-8a' );" name="015-8a" class="pb">[015-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2961:2983'>　效法故合琥以繡璜北方之所用也故合璜以黼</span><br/>
<span class='tline' id='l135' data-llen='2983:3006'>若國札喪則令賻補之若國凶荒則令賙委之若國師</span><br/>
<span class='tline' id='l136' data-llen='3006:3029'>役則令槁禬之若國有福事則令慶賀之若國有禍烖</span><br/>
<span class='tline' id='l137' data-llen='3029:3052'>則令哀弔之凡此五物者治其事故及其萬民之利害</span><br/>
<span class='tline' id='l138' data-llen='3052:3075'>為一書其禮俗政事教治刑禁之逆順為一書其悖逆</span><br/>
<span class='tline' id='l139' data-llen='3075:3098'>暴亂作慝猶犯令者為一書其札喪凶荒厄貧為一書</span><br/>
<span class='tline' id='l140' data-llen='3098:3121'>其康樂和親安平為一書凡此五物者每國辨異之以</span><br/>
<span class='tline' id='l141' data-llen='3121:3134'>反命于王以周知天下之故</span><br/>
<span class='tline' id='l142' data-llen='3134:3160'><a onclick="displayPageImage('KR1d0004', 'WYG', '015-8b' );" name="015-8b" class="pb">[015-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3160:3183'>　治五物事故亦反命于王以周知天下之故故於萬</span><br/>
<span class='tline' id='l144' data-llen='3183:3193'>　民之利害稱及焉</span><br/>
<span class='tline' id='l145' data-llen='3193:3216'>司儀掌九儀之賔客擯相之禮以詔儀容辭令揖譲之</span><br/>
<span class='tline' id='l146' data-llen='3216:3233'>節將合諸侯則令為壇三成宫旁一門</span><br/>
<span class='tline' id='l147' data-llen='3233:3256'>　為壇三成則為三等焉所謂公于上等侯伯于中等</span><br/>
<span class='tline' id='l148' data-llen='3256:3279'>　子男于下等是也宫旁一門則覲禮所謂四門是也</span><br/>
<span class='tline' id='l149' data-llen='3279:3302'>詔王儀南鄉見諸侯土揖庶姓時揖異姓天揖同姓及</span><br/>
<span class='tline' id='l150' data-llen='3302:3325'>其擯之各以其禮公於上等侯伯於中等子男於下等</span><br/>
<span class='tline' id='l151' data-llen='3325:3351'><a onclick="displayPageImage('KR1d0004', 'WYG', '015-9a' );" name="015-9a" class="pb">[015-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3351:3370'>其將幣亦如之其禮亦如之王燕則諸侯毛</span><br/>
<span class='tline' id='l153' data-llen='3370:3393'>　鄭氏謂土揖下手揖之時揖平手揖之天揖舉手揖</span><br/>
<span class='tline' id='l154' data-llen='3393:3416'>　之言毛與言齒異齒尚長毛尚老朝尊而公之故尚</span><br/>
<span class='tline' id='l155' data-llen='3416:3428'>　貴燕親而私之故尚老</span><br/>
<span class='tline' id='l156' data-llen='3428:3451'>凡諸公相為賔主國五積三問皆三辭拜受皆旅擯再</span><br/>
<span class='tline' id='l157' data-llen='3451:3474'>勞三辭三揖登拜受拜送主君郊勞交擯三辭車逆拜</span><br/>
<span class='tline' id='l158' data-llen='3474:3497'>辱三揖三辭拜受車送三還再拜致館亦如之致飱如</span><br/>
<span class='tline' id='l159' data-llen='3497:3520'>致積之禮及將幣交擯三辭車逆拜辱賔車進答拜三</span><br/>
<span class='tline' id='l160' data-llen='3520:3546'><a onclick="displayPageImage('KR1d0004', 'WYG', '015-9b' );" name="015-9b" class="pb">[015-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3546:3569'>揖三讓每門止一相及廟唯上相入賔三揖三譲登再</span><br/>
<span class='tline' id='l162' data-llen='3569:3592'>拜授幣賔拜送幣每事如初賔亦如之及岀車送三請</span><br/>
<span class='tline' id='l163' data-llen='3592:3615'>三進再拜賔三還三辭告辟致饔餼還圭饗食致贈郊</span><br/>
<span class='tline' id='l164' data-llen='3615:3638'>送皆如將幣之儀賔之拜禮拜饔餼拜饗食賔繼主君</span><br/>
<span class='tline' id='l165' data-llen='3638:3661'>皆如主國之禮諸侯諸伯諸子諸男之相為賔也各以</span><br/>
<span class='tline' id='l166' data-llen='3661:3673'>其禮相待也如諸公之儀</span><br/>
<span class='tline' id='l167' data-llen='3673:3696'>諸公之臣相為國客則三積皆三辭拜受及大夫郊勞</span><br/>
<span class='tline' id='l168' data-llen='3696:3719'>旅擯三辭拜辱三譲登聽命下拜登受賔使者如初之</span><br/>
<span class='tline' id='l169' data-llen='3719:3746'><a onclick="displayPageImage('KR1d0004', 'WYG', '015-10a' );" name="015-10a" class="pb">[015-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3746:3769'>儀及退拜送致館如初之儀及將幣旅擯三辭拜逆客</span><br/>
<span class='tline' id='l171' data-llen='3769:3792'>辟三揖毎門止一相及廟唯君相入三譲客登拜客三</span><br/>
<span class='tline' id='l172' data-llen='3792:3815'>辟授幣下出毎事如初之儀及禮私面私獻皆再拜稽</span><br/>
<span class='tline' id='l173' data-llen='3815:3838'>首君荅拜岀及中門之外問君客再拜對君拜客辟而</span><br/>
<span class='tline' id='l174' data-llen='3838:3861'>對君問大夫客對君勞客客再拜稽首君荅拜客趨辟</span><br/>
<span class='tline' id='l175' data-llen='3861:3884'>致饔餼如勞之禮饗食還圭如將幣之儀君館客客辟</span><br/>
<span class='tline' id='l176' data-llen='3884:3907'>介受命遂送客從拜辱于朝明日客拜禮賜遂行如入</span><br/>
<span class='tline' id='l177' data-llen='3907:3930'>之積凡侯伯子男之臣以其國之爵相為客而相禮其</span><br/>
<span class='tline' id='l178' data-llen='3930:3957'><a onclick="displayPageImage('KR1d0004', 'WYG', '015-10b' );" name="015-10b" class="pb">[015-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3957:3963'>儀亦如之</span><br/>
<span class='tline' id='l180' data-llen='3963:3986'>凡四方之賔客禮儀辭命餼牢賜獻以二等從其爵而</span><br/>
<span class='tline' id='l181' data-llen='3986:4009'>上下之凡賔客送逆同禮凡諸侯之交各稱其邦而為</span><br/>
<span class='tline' id='l182' data-llen='4009:4032'>之幣以其幣為之禮凡行人之儀不朝不夕不正其主</span><br/>
<span class='tline' id='l183' data-llen='4032:4039'>面亦不背客</span><br/>
<span class='tline' id='l184' data-llen='4039:4062'>　毎門止一相為將致敬於廟故也及廟唯上相入則</span><br/>
<span class='tline' id='l185' data-llen='4062:4085'>　致敬故也毎門止一相唯君相入則客相不入焉客</span><br/>
<span class='tline' id='l186' data-llen='4085:4108'>　再拜稽首君答拜則拜而不稽首主君而客臣故也</span><br/>
<span class='tline' id='l187' data-llen='4108:4135'><a onclick="displayPageImage('KR1d0004', 'WYG', '015-11a' );" name="015-11a" class="pb">[015-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4135:4158'>　賔繼主君皆如主國之禮則賔所以繼主君無過不</span><br/>
<span class='tline' id='l189' data-llen='4158:4181'>　及焉凡諸侯之交各稱其邦而為之幣為之禮則主</span><br/>
<span class='tline' id='l190' data-llen='4181:4204'>　君所以禮賔亦無過不及焉夫邦國之君臣相為賔</span><br/>
<span class='tline' id='l191' data-llen='4204:4227'>　客而先王設官焉問勞贈送物為之數拜揖辭受事</span><br/>
<span class='tline' id='l192' data-llen='4227:4250'>　為之節觀春秋之時一言之不讐一拜之不中而兩</span><br/>
<span class='tline' id='l193' data-llen='4250:4273'>　國為之暴骨則周官圖民禍難豈為不豫哉不朝不</span><br/>
<span class='tline' id='l194' data-llen='4273:4296'>　夕不正其主面亦不背客者鄭氏謂不正東鄉不正</span><br/>
<span class='tline' id='l195' data-llen='4296:4313'>　西鄉嘗視賔主之間得兩鄉之而已</span><br/>
<span class='tline' id='l196' data-llen='4313:4340'><a onclick="displayPageImage('KR1d0004', 'WYG', '015-11b' );" name="015-11b" class="pb">[015-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4340:4363'>行夫掌邦國傳遽之小事媺惡而無禮者凡其使也必</span><br/>
<span class='tline' id='l198' data-llen='4363:4386'>以旌節雖道有難而不時必達居於其國則掌行人之</span><br/>
<span class='tline' id='l199' data-llen='4386:4396'>勞辱事焉使則介之</span><br/>
<span class='tline' id='l200' data-llen='4396:4419'>環人掌送逆邦國之通賔客以路節逹諸四方舎則授</span><br/>
<span class='tline' id='l201' data-llen='4419:4441'>館令聚柝有任噐則令環之凡門關無幾送逆及疆</span><br/>
<span class='tline' id='l202' data-llen='4441:4464'>　曰邦國之通賔客謂諸侯賔客之往來者路節鄭氏</span><br/>
<span class='tline' id='l203' data-llen='4464:4471'>　謂旌節也</span><br/>
<span class='tline' id='l204' data-llen='4471:4494'>象胥掌蠻夷閩貉戎狄之國使掌傳王之言而諭説焉</span><br/>
<span class='tline' id='l205' data-llen='4494:4521'><a onclick="displayPageImage('KR1d0004', 'WYG', '015-12a' );" name="015-12a" class="pb">[015-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4521:4544'>以和親之若以時入賔則協其禮與其辭言傳之凡其</span><br/>
<span class='tline' id='l207' data-llen='4544:4567'>岀入送逆之禮節幣帛辭令而賔相之凡國之大喪詔</span><br/>
<span class='tline' id='l208' data-llen='4567:4590'>相國客之禮儀而正其位凡軍旅會同受國客幣而賔</span><br/>
<span class='tline' id='l209' data-llen='4590:4613'>禮之凡作事王之大事諸侯次事卿次事大夫次事上</span><br/>
<span class='tline' id='l210' data-llen='4613:4620'>士下事庶子</span><br/>
<span class='tline' id='l211' data-llen='4620:4643'>　職方氏言四夷八蠻七閩九貉五戎六狄皆其圖地</span><br/>
<span class='tline' id='l212' data-llen='4643:4666'>　掌于職方而可辨數要者也象胥言掌蠻夷閩貉戎</span><br/>
<span class='tline' id='l213' data-llen='4666:4689'>　狄之國使而不言其國數則所職非特職方可辨數</span><br/>
<span class='tline' id='l214' data-llen='4689:4716'><a onclick="displayPageImage('KR1d0004', 'WYG', '015-12b' );" name="015-12b" class="pb">[015-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4716:4739'>　要之國也不謂之入王而謂之入賔則或非王政所</span><br/>
<span class='tline' id='l216' data-llen='4739:4762'>　加焉凡作事作四夷之事也王之大事諸侯故彤弓</span><br/>
<span class='tline' id='l217' data-llen='4762:4785'>　廢則諸夏衰矣次事上士下事庶子則下事有中士</span><br/>
<span class='tline' id='l218' data-llen='4785:4796'>　下士以庶子包之也</span><br/>
<span class='tline' id='l219' data-llen='4796:4819'>掌客掌四方賔客之牢禮餼獻飲食之等數與其政治</span><br/>
<span class='tline' id='l220' data-llen='4819:4849'>王合諸侯而饗禮則具十有二牢庶具百物<img height='20' width='20' alt='&amp;KR0640' title='KR0640' src='https://raw.githubusercontent.com/kanripo/KR-Gaiji/master/images/KR0640.png'/>諸侯長</span><br/>
<span class='tline' id='l221' data-llen='4849:4872'>十有再獻王廵守殷國則國君膳以牲犢令百官百牲</span><br/>
<span class='tline' id='l222' data-llen='4872:4895'>皆具從者三公眡上公之禮卿眡侯伯之禮大夫眡子</span><br/>
<span class='tline' id='l223' data-llen='4895:4922'><a onclick="displayPageImage('KR1d0004', 'WYG', '015-13a' );" name="015-13a" class="pb">[015-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4922:4943'>男之禮士眡諸侯之卿禮庶子壹眡其大夫之禮</span><br/>
<span class='tline' id='l225' data-llen='4943:4966'>凡諸侯之禮上公五積皆眡飱牽三問皆脩羣介行人</span><br/>
<span class='tline' id='l226' data-llen='4966:4989'>宰史皆有牢飱五牢食四十簠十豆四十鉶四十有二</span><br/>
<span class='tline' id='l227' data-llen='4989:5012'>壺四十鼎簋十有二牲三十有六皆陳饔餼九牢其死</span><br/>
<span class='tline' id='l228' data-llen='5012:5035'>牢如飱之陳牽四牢米百有二十筥醯醢百有二十罋</span><br/>
<span class='tline' id='l229' data-llen='5035:5058'>車皆陳車米眡生牢牢十車車秉有五籔車禾眡死牢</span><br/>
<span class='tline' id='l230' data-llen='5058:5081'>牢十車車三秅芻薪倍禾皆陳乘禽日九十雙殷膳大</span><br/>
<span class='tline' id='l231' data-llen='5081:5104'>牢以及歸三饗三食三燕若弗酌則以幣致之凡介行</span><br/>
<span class='tline' id='l232' data-llen='5104:5131'><a onclick="displayPageImage('KR1d0004', 'WYG', '015-13b' );" name="015-13b" class="pb">[015-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5131:5154'>人宰史皆有飱饔餼以其爵等為之牢禮之陳數唯上</span><br/>
<span class='tline' id='l234' data-llen='5154:5177'>介有禽獻夫人致禮八壺八豆八籩膳大牢致饗大牢</span><br/>
<span class='tline' id='l235' data-llen='5177:5190'>食大牢卿皆見以羔膳大牢</span><br/>
<span class='tline' id='l236' data-llen='5190:5213'>侯伯四積皆眡飱牽再問皆脩飱四牢食三十有二簠</span><br/>
<span class='tline' id='l237' data-llen='5213:5236'>八豆三十有二鉶二十有八壺三十有二鼎簋十有二</span><br/>
<span class='tline' id='l238' data-llen='5236:5259'>腥二十有七皆陳饔餼七牢其死牢如飱之陳牽三牢</span><br/>
<span class='tline' id='l239' data-llen='5259:5282'>米百筥醯醢百罋皆陳米三十車禾四十車芻薪倍禾</span><br/>
<span class='tline' id='l240' data-llen='5282:5305'>皆陳乘禽日七十雙殷膳大牢三饗再食再燕凡介行</span><br/>
<span class='tline' id='l241' data-llen='5305:5332'><a onclick="displayPageImage('KR1d0004', 'WYG', '015-14a' );" name="015-14a" class="pb">[015-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5332:5355'>人宰史皆有飱饔餼以其爵等為之禮唯上介有禽獻</span><br/>
<span class='tline' id='l243' data-llen='5355:5378'>夫人致禮八壺八豆八籩膳大牢致饗大牢卿皆見以</span><br/>
<span class='tline' id='l244' data-llen='5378:5384'>羔膳特牛</span><br/>
<span class='tline' id='l245' data-llen='5384:5407'>子男三積皆眡飱牽壹問以脩飱三牢食二十有四簠</span><br/>
<span class='tline' id='l246' data-llen='5407:5430'>六豆二十有四鉶十有八壺二十有四鼎簋十有二牲</span><br/>
<span class='tline' id='l247' data-llen='5430:5453'>十有八皆陳饔餼五牢其死牢如飱之陳牽二牢米八</span><br/>
<span class='tline' id='l248' data-llen='5453:5476'>十筥醯醢八十罋皆陳米二十車禾三十車芻薪倍禾</span><br/>
<span class='tline' id='l249' data-llen='5476:5499'>皆陳乘禽日五十雙壹饗壹食壹燕凡介行人宰史皆</span><br/>
<span class='tline' id='l250' data-llen='5499:5526'><a onclick="displayPageImage('KR1d0004', 'WYG', '015-14b' );" name="015-14b" class="pb">[015-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5526:5549'>有飱饔餼以其爵等為之禮唯上介有禽獻夫人致禮</span><br/>
<span class='tline' id='l252' data-llen='5549:5568'>六壺六豆六籩膳眡致饗親見卿皆膳特牛</span><br/>
<span class='tline' id='l253' data-llen='5568:5590'>凡諸侯之卿大夫士為國客則如其介之禮以待之</span><br/>
<span class='tline' id='l254' data-llen='5590:5613'>凡禮賔客國新殺禮凶荒殺禮札喪殺禮禍烖殺禮在</span><br/>
<span class='tline' id='l255' data-llen='5613:5636'>野在外殺禮凡賔客死致禮以喪用賔客有喪惟芻稍</span><br/>
<span class='tline' id='l256' data-llen='5636:5652'>之受遭主國之喪不受饗食受牲禮</span><br/>
<span class='tline' id='l257' data-llen='5652:5675'>　言王合諸侯而饗禮遂言王廵狩殷國國君膳以牲</span><br/>
<span class='tline' id='l258' data-llen='5675:5698'>　犢禮務施報故也上公牲三十有六侯伯腥二十有</span><br/>
<span class='tline' id='l259' data-llen='5698:5725'><a onclick="displayPageImage('KR1d0004', 'WYG', '015-15a' );" name="015-15a" class="pb">[015-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5725:5748'>　七子男牲十有八牲即牲之腥者或言牲或言腥互</span><br/>
<span class='tline' id='l261' data-llen='5748:5771'>　見先王制賔客之禮有餘勿過是也國新凶荒札喪</span><br/>
<span class='tline' id='l262' data-llen='5771:5794'>　禍烖在野外則殺焉制其正不制其殺則禮之本寕</span><br/>
<span class='tline' id='l263' data-llen='5794:5800'>　儉而已</span><br/>
<span class='tline' id='l264' data-llen='5800:5823'>掌訝掌邦國之等籍以待賔客若將有國賔客至則戒</span><br/>
<span class='tline' id='l265' data-llen='5823:5846'>官脩委積與士逆賔于疆為前驅而入及宿則令聚柝</span><br/>
<span class='tline' id='l266' data-llen='5846:5869'>及委則致積至于國賔入館次于舎門外待事于客及</span><br/>
<span class='tline' id='l267' data-llen='5869:5892'>將幣為前驅至于朝詔其位入復及退亦如之凡賔客</span><br/>
<span class='tline' id='l268' data-llen='5892:5919'><a onclick="displayPageImage('KR1d0004', 'WYG', '015-15b' );" name="015-15b" class="pb">[015-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5919:5942'>之治令訝訝治之凡從者岀則使人道之及歸送亦如</span><br/>
<span class='tline' id='l270' data-llen='5942:5965'>之凡賔客諸侯有卿訝卿有大夫訝大夫有士訝士皆</span><br/>
<span class='tline' id='l271' data-llen='5965:5986'>有訝凡訝者賔客至而往詔相其事而掌其治令</span><br/>
<span class='tline' id='l272' data-llen='5986:6009'>　至于朝詔其位入復退亦如之者退亦入復若孔子</span><br/>
<span class='tline' id='l273' data-llen='6009:6018'>　所謂賔不顧矣</span><br/>
<span class='tline' id='l274' data-llen='6018:6041'>掌交掌以節與幣廵邦國之諸侯及其萬民之所聚者</span><br/>
<span class='tline' id='l275' data-llen='6041:6064'>道王之徳意志慮使咸知王之好惡辟行之使和諸侯</span><br/>
<span class='tline' id='l276' data-llen='6064:6084'>之好達萬民之説掌邦國之通事而結其交好</span><br/>
<span class='tline' id='l277' data-llen='6084:6111'><a onclick="displayPageImage('KR1d0004', 'WYG', '015-16a' );" name="015-16a" class="pb">[015-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6111:6134'>　以幣者掌邦國之通使事而結其交好故也此其官</span><br/>
<span class='tline' id='l279' data-llen='6134:6157'>　所以謂之掌交與道王之徳意志慮則與撢人之誦</span><br/>
<span class='tline' id='l280' data-llen='6157:6164'>　王志異矣</span><br/>
<span class='tline' id='l281' data-llen='6164:6188'>以諭九稅之利九禮之親九牧之維九禁之難九戎之威</span><br/>
<span class='tline' id='l282' data-llen='6188:6211'>　九稅九職之稅九禮九儀之禮九禁九伐之禁九戎</span><br/>
<span class='tline' id='l283' data-llen='6211:6234'>　九伐之戎盖方其制軍詰禁則為九禁及其致戎事</span><br/>
<span class='tline' id='l284' data-llen='6234:6257'>　焉則為九戎諭九稅之利使知藝極諭九禮之親使</span><br/>
<span class='tline' id='l285' data-llen='6257:6280'>　知分守諭九牧之維使知聽令諭九禁之難使知辟</span><br/>
<span class='tline' id='l286' data-llen='6280:6307'><a onclick="displayPageImage('KR1d0004', 'WYG', '015-16b' );" name="015-16b" class="pb">[015-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6307:6330'>　禁諭九戎之威使知免兵於無事之時使人焉和邦</span><br/>
<span class='tline' id='l288' data-llen='6330:6353'>　國而諭之折衝消萌多矣不知岀此而恃威譲文告</span><br/>
<span class='tline' id='l289' data-llen='6353:6376'>　征伐之施焉則非所謂為大于其細圖難于其易也</span><br/>
<span class='tline' id='l290' data-llen='6376:6384'>掌察<span class='krp-note'>闕/</span></span><br/>
<span class='tline' id='l291' data-llen='6384:6393'>掌貨賄<span class='krp-note'>闕/</span></span><br/>
<span class='tline' id='l292' data-llen='6393:6416'>朝大夫掌都家之國治日朝以聽國事故以告其君長</span><br/>
<span class='tline' id='l293' data-llen='6416:6439'>國有政令則令其朝大夫凡都家之治於國者必因其</span><br/>
<span class='tline' id='l294' data-llen='6439:6462'>朝大夫然後聽之唯大事弗因凡都家之治有不及者</span><br/>
<span class='tline' id='l295' data-llen='6462:6489'><a onclick="displayPageImage('KR1d0004', 'WYG', '015-17a' );" name="015-17a" class="pb">[015-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6489:6505'>則誅其朝大夫在軍旅則誅其有司</span><br/>
<span class='tline' id='l297' data-llen='6505:6528'>　掌都家之國治者都家有治于國則朝大夫掌之在</span><br/>
<span class='tline' id='l298' data-llen='6528:6546'>　軍誅其有司者鄭氏謂有司都家司馬</span><br/>
<span class='tline' id='l299' data-llen='6546:6554'>都則<span class='krp-note'>闕/</span></span><br/>
<span class='tline' id='l300' data-llen='6554:6562'>都士<span class='krp-note'>闕/</span></span><br/>
<span class='tline' id='l301' data-llen='6562:6570'>家士<span class='krp-note'>闕/</span></span><br/>
</p>
<p><br/>
</p>
  </div>
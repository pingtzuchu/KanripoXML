<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0042', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:197'>欽定四庫全書　　　　　經部四</span><br/>
<span class='tline' id='l9' data-llen='197:221'>　儀禮章句　　　　　　　禮類二<span class='krp-note'>儀禮之屬/</span></span><br/>
<span class='tline' id='l10' data-llen='221:227'>　　提要</span><br/>
<span class='tline' id='l11' data-llen='227:247'>　　　　<span class='krp-note'>臣/</span>等謹案儀禮章句十七卷</span><br/>
<span class='tline' id='l12' data-llen='247:270'>　　　國朝呉廷華撰廷華字中林初名蘭芳仁和人</span><br/>
<span class='tline' id='l13' data-llen='270:293'>　　　　康熈甲午舉人由中書舍人厯官福建海防</span><br/>
<span class='tline' id='l14' data-llen='293:316'>　　　　同知乾隆初嘗薦修三禮杭世駿榕城詩話</span><br/>
<span class='tline' id='l15' data-llen='316:339'>　　　　稱廷革去官後寄居蕭寺穿穴賈孔著二禮</span><br/>
<span class='tline' id='l16' data-llen='339:365'><a onclick="displayPageImage('KR1d0042', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='365:388'>　　　　疑義數十卷今考所著有周禮疑義已别著</span><br/>
<span class='tline' id='l18' data-llen='388:411'>　　　　録而此書則名章句未審别有儀禮疑義抑</span><br/>
<span class='tline' id='l19' data-llen='411:434'>　　　　或改名章句也其書以張爾岐儀禮句讀過</span><br/>
<span class='tline' id='l20' data-llen='434:457'>　　　　於墨守鄭注王文清儀禮分節句讀以句讀</span><br/>
<span class='tline' id='l21' data-llen='457:480'>　　　　為主箋注失之太畧因折衷先儒以補二書</span><br/>
<span class='tline' id='l22' data-llen='480:503'>　　　　所未及每篇之中分其節次毎次之内析其</span><br/>
<span class='tline' id='l23' data-llen='503:526'>　　　　句讀其訓釋多本鄭賈箋疏亦間採他説附</span><br/>
<span class='tline' id='l24' data-llen='526:549'>　　　　案以發明之於喪禮尤為詳審如士喪禮祖</span><br/>
<span class='tline' id='l25' data-llen='549:575'><a onclick="displayPageImage('KR1d0042', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='575:598'>　　　　為嫡孫條疏謂祖孫本非一體此謂祖為適</span><br/>
<span class='tline' id='l27' data-llen='598:621'>　　　　子服斬故於孫不重服特隆於大功疏説非</span><br/>
<span class='tline' id='l28' data-llen='621:644'>　　　　是陳大斂具條熬黍稷各二筐敖繼公謂置</span><br/>
<span class='tline' id='l29' data-llen='644:667'>　　　　此代奠此獨從注説謂設以聚蟻去熬而蟻</span><br/>
<span class='tline' id='l30' data-llen='667:690'>　　　　亦俱去蓋善法也又謂既夕禮皆木桁久之</span><br/>
<span class='tline' id='l31' data-llen='690:713'>　　　　句久當作盧氏灸諸牆之灸拄也以辨注疏</span><br/>
<span class='tline' id='l32' data-llen='713:736'>　　　　之非又謂祖奠主人當在柩東奠在其南則</span><br/>
<span class='tline' id='l33' data-llen='736:759'>　　　　亦在柩東注謂主人及奠俱在柩西非是頗</span><br/>
<span class='tline' id='l34' data-llen='759:785'><a onclick="displayPageImage('KR1d0042', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='785:808'>　　　　見精確惟於三年之喪過信毛竒齡三十六</span><br/>
<span class='tline' id='l36' data-llen='808:831'>　　　　月之説不知此説倡自唐王元感當時已為</span><br/>
<span class='tline' id='l37' data-llen='831:854'>　　　　禮官所駁閻若璩潛邱劄記辨之尤悉廷華</span><br/>
<span class='tline' id='l38' data-llen='854:877'>　　　　蓋偶未考又謂袒免之免疑襯冠者案疏謂</span><br/>
<span class='tline' id='l39' data-llen='877:900'>　　　　髽與括髮以麻布自頂鄉前交於額上欲繞</span><br/>
<span class='tline' id='l40' data-llen='900:923'>　　　　髻免亦如之但布廣一寸為異未聞有襯冠</span><br/>
<span class='tline' id='l41' data-llen='923:946'>　　　　其説亦穿鑿然其章分句釋箋疏明簡於經</span><br/>
<span class='tline' id='l42' data-llen='946:969'>　　　　學固不為無補也乾隆四十六年三月恭校</span><br/>
<span class='tline' id='l43' data-llen='969:995'><a onclick="displayPageImage('KR1d0042', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='995:1002'>　　　　上</span><br/>
<span class='tline' id='l45' data-llen='1002:1037'>　　　　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l46' data-llen='1037:1065'>　　　　　　　　　　總　校　官　<span class='krp-note'>臣/</span>　陸　費　墀</span><br/>
</p>
<p><br/>
</p>
  </div>
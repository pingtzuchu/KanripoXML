<div id="txtcont" class="span9" style="position: relative;">
    <p><br/>
<span class='tline' id='l9' data-llen='217:244'><a onclick="displayPageImage('KR1c0009', 'SBCK', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='244:255'>詩卷第八　朱熹集傳</span><br/>
<span class='tline' id='l11' data-llen='255:283'>　　豳一之十五<span class='krp-note'>豳國名在禹貢雍州/岐山之北厡隰之野</span></span><br/>
<span class='tline' id='l12' data-llen='283:314'><span class='krp-note'>虞夏之際棄爲后稷而封於邰及/夏之衰棄稷不務棄子不窋失其</span></span><br/>
<span class='tline' id='l13' data-llen='314:345'><span class='krp-note'>官守而自竄於戎狄之閒不窋生/鞠陶鞠陶生公劉能復修后稷之</span></span><br/>
<span class='tline' id='l14' data-llen='345:376'><span class='krp-note'>業民以富實乃相土地之冝而立/國於豳之谷焉十丗而大王徙居</span></span><br/>
<span class='tline' id='l15' data-llen='376:407'><span class='krp-note'>岐山之陽十二丗而文王始受天/命十三丗而武王遂爲天子武王</span></span><br/>
<span class='tline' id='l16' data-llen='407:438'><span class='krp-note'>崩成王立年㓜不能涖阼周公旦/以冡宰攝政乃述后稷公劉之化</span></span><br/>
<span class='tline' id='l17' data-llen='438:465'><a onclick="displayPageImage('KR1c0009', 'SBCK', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span><br/>
<span class='tline' id='l18' data-llen='465:496'><span class='krp-note'>作詩一篇以戒成王謂之豳風而/後人又取周公所作及凢爲周公</span></span><br/>
<span class='tline' id='l19' data-llen='496:525'><span class='krp-note'>而作之詩以附焉豳在今邠州/三水縣邰在今京兆府武功縣</span></span><br/>
<span class='tline' id='l20' data-llen='525:551'>七月流火<span class='krp-note'>叶虎/委反</span>九月授衣<span class='krp-note'>叶上/聲</span>一之日</span><br/>
<span class='tline' id='l21' data-llen='551:582'>觱<span class='krp-note'>音/必</span>發<span class='krp-note'>叶方/吠反</span>二日之栗烈<span class='krp-note'>叶力/制反</span>無衣無</span><br/>
<span class='tline' id='l22' data-llen='582:614'>褐<span class='krp-note'>音曷叶/許例反</span>何以卒歲<span class='krp-note'>或曰發烈褐皆如/字而歳讀如雪</span></span><br/>
<span class='tline' id='l23' data-llen='614:636'>三之日于耜<span class='krp-note'>叶羊/里反</span>四之曰舉趾同我婦</span><br/>
<span class='tline' id='l24' data-llen='636:671'>子<span class='krp-note'>叶獎/履反</span>饁<span class='krp-note'>炎輒/反</span>彼南畒<span class='krp-note'>叶满/彼反</span>田畯<span class='krp-note'>音/俊</span>至</span><br/>
<span class='tline' id='l25' data-llen='671:698'><a onclick="displayPageImage('KR1c0009', 'SBCK', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='698:731'>喜<span class='krp-note'>賦也七月斗建申之月夏之七月也/後凡言月者放此流下也火大火</span></span><br/>
<span class='tline' id='l27' data-llen='731:766'><span class='krp-note'>也以六月之昏加於地之南方至七月/之昏則下而流矣九月霜降始寒而蠶</span></span><br/>
<span class='tline' id='l28' data-llen='766:801'><span class='krp-note'>績之功亦成故授人以衣使禦寒也一/之日謂斗建子一陽之月二之日謂斗</span></span><br/>
<span class='tline' id='l29' data-llen='801:836'><span class='krp-note'>建丑二陽之月也變月言日言是月之/日也後凡言日者放此蓋周之先公巳</span></span><br/>
<span class='tline' id='l30' data-llen='836:871'><span class='krp-note'>用此以紀候故周有天下遂以爲一代/之正朔也觱發風寒也栗烈氣寒也褐</span></span><br/>
<span class='tline' id='l31' data-llen='871:906'><span class='krp-note'>毛布也歲夏正之歲也于往也耜田器/也于耜言往脩田器也舉趾舉足而耕</span></span><br/>
<span class='tline' id='l32' data-llen='906:941'><span class='krp-note'>也我家長自我也饁餉田也田畯田大/夫勸農之官也○周公以成王未知稼</span></span><br/>
<span class='tline' id='l33' data-llen='941:968'><a onclick="displayPageImage('KR1c0009', 'SBCK', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span><br/>
<span class='tline' id='l34' data-llen='968:1003'><span class='krp-note'>穡之艱難故陳后稷公劉風化之所由/使瞽矇朝夕諷誦以敎之此章首言七</span></span><br/>
<span class='tline' id='l35' data-llen='1003:1038'><span class='krp-note'>月暑退將寒故九月而授衣以禦之蓋/十一月以後風氣日寒不如是則無以</span></span><br/>
<span class='tline' id='l36' data-llen='1038:1073'><span class='krp-note'>卒歲也正月則往脩田器二月則舉趾/而耕少者旣皆岀而在田故老者率婦</span></span><br/>
<span class='tline' id='l37' data-llen='1073:1108'><span class='krp-note'>子而餉之治田早而用力齊是以田畯/至而喜之也此章前叚言衣之始後叚</span></span><br/>
<span class='tline' id='l38' data-llen='1108:1140'><span class='krp-note'>言食之始二章至五章終前叚/之意六章至八章終後叚之意</span>○七月</span><br/>
<span class='tline' id='l39' data-llen='1140:1161'>流火九月授衣春曰載陽有鳴倉庚<span class='krp-note'>叶/古</span></span><br/>
<span class='tline' id='l40' data-llen='1161:1187'><span class='krp-note'>郎/反</span>女執懿筐遵彼微行<span class='krp-note'>叶户/郎反</span>爰求柔桑</span><br/>
<span class='tline' id='l41' data-llen='1187:1214'><a onclick="displayPageImage('KR1c0009', 'SBCK', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='1214:1235'>春曰遲遲采蘩祁祁<span class='krp-note'>巨之/反</span>女心傷悲殆</span><br/>
<span class='tline' id='l43' data-llen='1235:1265'>及公子同歸<span class='krp-note'>賦也載始也陽温和也倉/庚黃鸝也懿深美也遵循</span></span><br/>
<span class='tline' id='l44' data-llen='1265:1300'><span class='krp-note'>也微行小逕也柔桑稺桑也遲遲日長/而暄也蘩白蒿也所以生蠶今人猶用</span></span><br/>
<span class='tline' id='l45' data-llen='1300:1336'><span class='krp-note'>之蓋𧖟生未齊未可食桑故以此啖之/也祁祁衆多也或曰徐也公子豳公之</span></span><br/>
<span class='tline' id='l46' data-llen='1336:1371'><span class='krp-note'>子也○再言流火授衣者將言女功之/始故又本於此遂言春日始和有鳴倉</span></span><br/>
<span class='tline' id='l47' data-llen='1371:1407'><span class='krp-note'>庚之時而𧖟始生而執深筐以求稺桑/然又有生而未齊者則采蘩者衆而此</span></span><br/>
<span class='tline' id='l48' data-llen='1407:1442'><span class='krp-note'>治蠶之女感時而傷悲蓋是時公子猶/娶於國中而貴家大族連姻公室者亦</span></span><br/>
<span class='tline' id='l49' data-llen='1442:1469'><a onclick="displayPageImage('KR1c0009', 'SBCK', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span><br/>
<span class='tline' id='l50' data-llen='1469:1504'><span class='krp-note'>無不力於蠶桑之務故其許嫁之女預/以將及公子同歸而逺其父母爲悲也</span></span><br/>
<span class='tline' id='l51' data-llen='1504:1536'><span class='krp-note'>其風俗之厚而上下之情交相忠/愛如此後章凡言公子者放此</span>○七</span><br/>
<span class='tline' id='l52' data-llen='1536:1566'>月流火八月萑<span class='krp-note'>户官/反</span>葦<span class='krp-note'>章鬼/反</span>𧖟月條<span class='krp-note'>它/彫</span></span><br/>
<span class='tline' id='l53' data-llen='1566:1593'><span class='krp-note'>反</span>桑取彼斧斨<span class='krp-note'>七羊/反</span>以伐逺揚猗<span class='krp-note'>於宜/反</span></span><br/>
<span class='tline' id='l54' data-llen='1593:1614'>彼女桑七月鳴鵙<span class='krp-note'>圭覔/反</span>八月載績載玄</span><br/>
<span class='tline' id='l55' data-llen='1614:1640'>載黃我朱孔陽爲公子裳<span class='krp-note'>賦也萑葦即/蒹葭也𧖟月</span></span><br/>
<span class='tline' id='l56' data-llen='1640:1676'><span class='krp-note'>治𧖟之月條桑枝落之采其葉也斧隋/銎斨方銎逺揚逺枝揚起者也取葉存</span></span><br/>
<span class='tline' id='l57' data-llen='1676:1703'><a onclick="displayPageImage('KR1c0009', 'SBCK', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1703:1738'><span class='krp-note'>條曰猗女桑小桑也小桑不可條取故/取其葉而存其條猗猗然爾鵙伯勞也</span></span><br/>
<span class='tline' id='l59' data-llen='1738:1773'><span class='krp-note'>績緝也玄黒而有赤之色朱赤色陽明/也○言七月暑退將寒而是歲禦冬之</span></span><br/>
<span class='tline' id='l60' data-llen='1773:1809'><span class='krp-note'>備亦庶幾其成矣又當預擬來歲治𧖟/之用故於八月萑葦旣成之際而収蓄</span></span><br/>
<span class='tline' id='l61' data-llen='1809:1847'><span class='krp-note'>之將以爲曲薄至來歲治𧖟之月則采/桑以供𧖟食而大小畢取見𧖟盛而人</span></span><br/>
<span class='tline' id='l62' data-llen='1847:1882'><span class='krp-note'>力至也蠶事旣備又於鳴鵙之後麻熟/而可績之時則績其麻以爲布而凡此</span></span><br/>
<span class='tline' id='l63' data-llen='1882:1917'><span class='krp-note'>蠶績之所成者皆染之或玄或黃而其/朱者尤爲鮮明皆以供上而爲公子之</span></span><br/>
<span class='tline' id='l64' data-llen='1917:1952'><span class='krp-note'>裳言勞於其事而不自愛以奉其上蓋/至誠慘怛之意上以是施之下以是報</span></span><br/>
<span class='tline' id='l65' data-llen='1952:1979'><a onclick="displayPageImage('KR1c0009', 'SBCK', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span><br/>
<span class='tline' id='l66' data-llen='1979:2010'><span class='krp-note'>之也以上二章專言蠶績之/事以終首章前叚無衣之意</span>○四月秀</span><br/>
<span class='tline' id='l67' data-llen='2010:2039'>葽<span class='krp-note'>於遥/反</span>五月鳴蜩<span class='krp-note'>徒彫/反</span>八月其穫<span class='krp-note'>戸郭/反</span></span><br/>
<span class='tline' id='l68' data-llen='2039:2068'>十月隕<span class='krp-note'>于敏/反</span>蘀<span class='krp-note'>音/託</span>一之日于貉<span class='krp-note'>戸各/反</span>取</span><br/>
<span class='tline' id='l69' data-llen='2068:2094'>彼狐貍<span class='krp-note'>力之/反</span>爲公子裘<span class='krp-note'>叶渠/之反</span>二之日其</span><br/>
<span class='tline' id='l70' data-llen='2094:2119'>同載纘<span class='krp-note'>子管/反</span>武功言私其豵<span class='krp-note'>子公/反</span>獻豜</span><br/>
<span class='tline' id='l71' data-llen='2119:2154'><span class='krp-note'>古年/反</span>于公<span class='krp-note'>賦也不榮而實曰秀葽草名/蜩蟬也穫禾之早者可穫也</span></span><br/>
<span class='tline' id='l72' data-llen='2154:2189'><span class='krp-note'>隕墜蘀落也謂草木隕落也貉狐狸也/干貉猶言于耜謂往取狐狸也同竭作</span></span><br/>
<span class='tline' id='l73' data-llen='2189:2216'><a onclick="displayPageImage('KR1c0009', 'SBCK', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='2216:2258'><span class='krp-note'>以狩也纘習而繼之也豵一歲豕<img height='20' width='20' alt='&amp;KR1807' title='KR1807' src='https://raw.githubusercontent.com/kanripo/KR-Gaiji/master/images/KR1807.png'/>三/歲豕也○言自四月純陽而歷一陰四</span></span><br/>
<span class='tline' id='l75' data-llen='2258:2294'><span class='krp-note'>陰以至純陰之月則大寒之候將至雖/𧖟桑之功無所不備猶恐其不足以禦</span></span><br/>
<span class='tline' id='l76' data-llen='2294:2329'><span class='krp-note'>寒故于貉而取狐狸之皮以爲公子之/裘也獸之小者私之以爲已有而大者</span></span><br/>
<span class='tline' id='l77' data-llen='2329:2363'><span class='krp-note'>則獻之於上亦愛其上之無已也此章/專言狩獵以終首章前叚無褐之意</span></span><br/>
<span class='tline' id='l78' data-llen='2363:2388'>○五月斯螽<span class='krp-note'>音/終</span>動股六月莎<span class='krp-note'>素和/反</span>雞振</span><br/>
<span class='tline' id='l79' data-llen='2388:2410'>羽七月在野<span class='krp-note'>叶上/與反</span>八月在宇九月在戶</span><br/>
<span class='tline' id='l80' data-llen='2410:2438'><span class='krp-note'>後五/反</span>十月蟋蟀入我牀下<span class='krp-note'>叶後五反/八字一句</span>穹</span><br/>
<span class='tline' id='l81' data-llen='2438:2465'><a onclick="displayPageImage('KR1c0009', 'SBCK', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span><br/>
<span class='tline' id='l82' data-llen='2465:2502'><span class='krp-note'>起弓/反</span>窒<span class='krp-note'>珍悉/反</span>熏<span class='krp-note'>許云/反</span>鼠塞向墐<span class='krp-note'>音/覲</span>户<span class='krp-note'>同/上</span></span><br/>
<span class='tline' id='l83' data-llen='2502:2528'>嗟我婦子<span class='krp-note'>叶茲/五反</span>曰爲改歳入此室處<span class='krp-note'>賦/也</span></span><br/>
<span class='tline' id='l84' data-llen='2528:2563'><span class='krp-note'>斯螽莎雞蟋蟀一物隨時變化而異其/名動股始躍而以股鳴也振羽能飛而</span></span><br/>
<span class='tline' id='l85' data-llen='2563:2598'><span class='krp-note'>以翅鳴也宇簷下也暑則在野寒則依/人穹空隙也窒塞也向北岀牖也墐塗</span></span><br/>
<span class='tline' id='l86' data-llen='2598:2633'><span class='krp-note'>也庶人篳户冬則塗之東萊吕氏曰十/月而曰改歲三正之通于民俗尚矣周</span></span><br/>
<span class='tline' id='l87' data-llen='2633:2668'><span class='krp-note'>特舉而迭用之耳○言覩蟋蟀之依人/則知寒之將至矣於是室中空隙者塞</span></span><br/>
<span class='tline' id='l88' data-llen='2668:2703'><span class='krp-note'>之熏鼠使不得穴於其中塞向以當北/風墐戶以禦寒氣而語其婦子曰歲將</span></span><br/>
<span class='tline' id='l89' data-llen='2703:2730'><a onclick="displayPageImage('KR1c0009', 'SBCK', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2730:2765'><span class='krp-note'>改矣天旣寒而事亦巳可以入此室處/矣此見老者之愛也此章亦以終首章</span></span><br/>
<span class='tline' id='l91' data-llen='2765:2792'><span class='krp-note'>前叚禦/寒之意</span>○六月食鬰及薁<span class='krp-note'>於六/反</span>七月亨</span><br/>
<span class='tline' id='l92' data-llen='2792:2825'><span class='krp-note'>普庚/反</span>葵及菽<span class='krp-note'>音/叔</span>八月剥<span class='krp-note'>普卜/反</span>棗<span class='krp-note'>叶音/走</span>十</span><br/>
<span class='tline' id='l93' data-llen='2825:2852'>月穫稻<span class='krp-note'>叶徒/苟反</span>爲此春酒以介眉壽<span class='krp-note'>叶殖/酉反</span></span><br/>
<span class='tline' id='l94' data-llen='2852:2877'>七月食瓜<span class='krp-note'>叶音/孤</span>八月斷壷九月叔苴<span class='krp-note'>七/餘</span></span><br/>
<span class='tline' id='l95' data-llen='2877:2913'><span class='krp-note'>反</span>采荼<span class='krp-note'>音/徒</span>薪樗<span class='krp-note'>敕書/反</span>食<span class='krp-note'>音/嗣</span>我農夫<span class='krp-note'>賦也/鬰棣</span></span><br/>
<span class='tline' id='l96' data-llen='2913:2948'><span class='krp-note'>屬薁蘡薁也葵菜名菽豆也剥擊也穫/稻以釀酒也介助也介眉壽者頌禱之</span></span><br/>
<span class='tline' id='l97' data-llen='2948:2975'><a onclick="displayPageImage('KR1c0009', 'SBCK', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2975:3010'><span class='krp-note'>辭也壷瓠也食瓜斷壷亦去圃爲埸之/漸也叔拾也苴麻子也荼苦菜也樗惡</span></span><br/>
<span class='tline' id='l99' data-llen='3010:3045'><span class='krp-note'>木也○自此至卒章皆言農圃飲食祭/祀燕樂以終首章後叚之意而此章果</span></span><br/>
<span class='tline' id='l100' data-llen='3045:3080'><span class='krp-note'>酒嘉𬞞以供老疾奉賓祭瓜瓠苴荼/以爲常食少長之義豐儉之節然也</span>○</span><br/>
<span class='tline' id='l101' data-llen='3080:3106'>九月築埸圃<span class='krp-note'>博故/反</span>十月納禾稼<span class='krp-note'>叶古/護反</span>黍</span><br/>
<span class='tline' id='l102' data-llen='3106:3138'>稷重<span class='krp-note'>直容/反</span>穋<span class='krp-note'>音六叶/六直反</span>禾麻菽麥<span class='krp-note'>叶訖/力反</span>嗟</span><br/>
<span class='tline' id='l103' data-llen='3138:3155'>我農夫我稼旣同上入執宮功晝爾于</span><br/>
<span class='tline' id='l104' data-llen='3155:3180'>茅筲爾索綯<span class='krp-note'>徒刀/反</span>亟<span class='krp-note'>紀力/反</span>其乗屋其始</span><br/>
<span class='tline' id='l105' data-llen='3180:3207'><a onclick="displayPageImage('KR1c0009', 'SBCK', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='3207:3239'>播百榖<span class='krp-note'>賦也場圃同地物生之時則耕/治以爲圃而種菜茹物成之際</span></span><br/>
<span class='tline' id='l107' data-llen='3239:3274'><span class='krp-note'>則築堅之以爲場而納禾稼蓋自田而/納之於埸也禾者榖連藁秸之緫名禾</span></span><br/>
<span class='tline' id='l108' data-llen='3274:3309'><span class='krp-note'>之秀實而在野者曰稼先種後熟曰重/後種先熟曰穋再言禾者稻秫苽粱之</span></span><br/>
<span class='tline' id='l109' data-llen='3309:3344'><span class='krp-note'>屬皆禾也同聚也宮邑居之宅也古者/民受五畒之宅二畒半爲廬在田春夏</span></span><br/>
<span class='tline' id='l110' data-llen='3344:3379'><span class='krp-note'>居之二畒半爲宅在邑秋冬居之功葺/治之事也或曰公室官府之役也古者</span></span><br/>
<span class='tline' id='l111' data-llen='3379:3414'><span class='krp-note'>用民之力歲不過三日是也索絞也綯/索也乗升也○言納於場者無所不備</span></span><br/>
<span class='tline' id='l112' data-llen='3414:3449'><span class='krp-note'>則我稼同矣可以上入都邑而執治宮/室之事矣故晝往取茅夜而絞索亟升</span></span><br/>
<span class='tline' id='l113' data-llen='3449:3476'><a onclick="displayPageImage('KR1c0009', 'SBCK', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span><br/>
<span class='tline' id='l114' data-llen='3476:3511'><span class='krp-note'>其屋而治之蓋以來歲將復始播百榖/而不暇於此故也不待督責而自相警</span></span><br/>
<span class='tline' id='l115' data-llen='3511:3543'><span class='krp-note'>戒不敢休息如此吕氏曰此章/終始農事以極憂勤艱難之意</span>○二之</span><br/>
<span class='tline' id='l116' data-llen='3543:3568'>日鑿冰冲冲三之日納于凌<span class='krp-note'>力證/反</span>陰<span class='krp-note'>叶/於</span></span><br/>
<span class='tline' id='l117' data-llen='3568:3599'><span class='krp-note'>容/反</span>四之日其蚤<span class='krp-note'>音/早</span>獻羔祭韭<span class='krp-note'>音九叶/已小反</span>九</span><br/>
<span class='tline' id='l118' data-llen='3599:3625'>月肅霜十月滌<span class='krp-note'>徒力/反</span>場朋酒斯饗<span class='krp-note'>叶虚/良反</span></span><br/>
<span class='tline' id='l119' data-llen='3625:3657'>曰殺羔芉躋<span class='krp-note'>子奚/反</span>彼公堂稱彼兕觥<span class='krp-note'><img height='20' width='20' alt='&amp;KR0593' title='KR0593' src='https://raw.githubusercontent.com/kanripo/KR-Gaiji/master/images/KR0593.png'/>/彭</span></span><br/>
<span class='tline' id='l120' data-llen='3657:3690'><span class='krp-note'>反叶古/黃反</span>萬壽無疆<span class='krp-note'>賦也鑿冰謂取冰於/山也冲冲鑿冰之意</span></span><br/>
<span class='tline' id='l121' data-llen='3690:3717'><a onclick="displayPageImage('KR1c0009', 'SBCK', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='3717:3752'><span class='krp-note'>周禮正歲十二月令斬冰是也納藏也/藏冰所以備暑也凌陰冰室也豳土寒</span></span><br/>
<span class='tline' id='l123' data-llen='3752:3787'><span class='krp-note'>多正月風未解凍故冰猶可藏也蚤蚤/朝也韭菜名獻羔祭韭而後啓之月令</span></span><br/>
<span class='tline' id='l124' data-llen='3787:3822'><span class='krp-note'>仲春獻羔開冰先薦寢廟是也蘇氏曰/古者藏冰發冰以節陽氣之盛夫陽氣</span></span><br/>
<span class='tline' id='l125' data-llen='3822:3857'><span class='krp-note'>之在天地譬猶火之著於物也故常有/以解之十二月陽氣藴伏錮而未發其</span></span><br/>
<span class='tline' id='l126' data-llen='3857:3892'><span class='krp-note'>盛在下則納冰於地中至於二月四陽/作蟄蟲起陽始用事則亦始啓冰而廟</span></span><br/>
<span class='tline' id='l127' data-llen='3892:3927'><span class='krp-note'>薦之至於四月陽氣畢達陰氣將絶則/冰於是大發食肉之禄老病喪浴冰無</span></span><br/>
<span class='tline' id='l128' data-llen='3927:3962'><span class='krp-note'>不及是以冬無愆陽夏無伏隂春無凄/風秋無苦雨雷岀不震無灾霜雹癘疾</span></span><br/>
<span class='tline' id='l129' data-llen='3962:3989'><a onclick="displayPageImage('KR1c0009', 'SBCK', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span><br/>
<span class='tline' id='l130' data-llen='3989:4024'><span class='krp-note'>不降民不夭札也胡氏曰藏冰開冰亦/聖人輔相爕調之一事爾不專恃此以</span></span><br/>
<span class='tline' id='l131' data-llen='4024:4059'><span class='krp-note'>爲治也肅霜氣肅而霜降也滌場者農/事畢而掃埸地也兩尊曰朋鄉飲酒之</span></span><br/>
<span class='tline' id='l132' data-llen='4059:4094'><span class='krp-note'>禮兩尊壷于房戶閒是也躋升也公堂/君之堂也稱舉也疆竟也○張子曰此</span></span><br/>
<span class='tline' id='l133' data-llen='4094:4129'><span class='krp-note'>章見民忠愛其君之甚旣勸趍其藏冰/之役又相戒速畢場功殺芉以獻于公</span></span><br/>
<span class='tline' id='l134' data-llen='4129:4141'><span class='krp-note'>舉酒而祝/其壽也</span></span><br/>
<span class='tline' id='l135' data-llen='4141:4165'>　　　七月八章章十一句<span class='krp-note'>周禮籥章/中春晝擊</span></span><br/>
<span class='tline' id='l136' data-llen='4165:4194'><span class='krp-note'>土鼔龡豳詩以逆暑中秋夜迎/寒亦如之即謂此詩也王氏曰</span></span><br/>
<span class='tline' id='l137' data-llen='4194:4221'><a onclick="displayPageImage('KR1c0009', 'SBCK', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='4221:4250'><span class='krp-note'>仰觀星日霜露之變俯察昆蟲/草木之化以知天時以授民事</span></span><br/>
<span class='tline' id='l139' data-llen='4250:4279'><span class='krp-note'>女服事乎內男服事乎外上以/誠愛下下以忠利上父父子子</span></span><br/>
<span class='tline' id='l140' data-llen='4279:4308'><span class='krp-note'>夫夫婦婦養老而慈幼食力而/助弱其祭祀也時其燕饗也節</span></span><br/>
<span class='tline' id='l141' data-llen='4308:4319'><span class='krp-note'>此七月/之義也</span></span><br/>
<span class='tline' id='l142' data-llen='4319:4345'>鴟鴞鴟鴞旣取我子<span class='krp-note'>又叶/入聲</span>無毀我室<span class='krp-note'>又/叶</span></span><br/>
<span class='tline' id='l143' data-llen='4345:4379'><span class='krp-note'>上/聲</span>恩斯勤斯鬻<span class='krp-note'>由六/反</span>子之閔<span class='krp-note'>叶眉/貧反</span>斯<span class='krp-note'>比/也</span></span><br/>
<span class='tline' id='l144' data-llen='4379:4414'><span class='krp-note'>爲鳥言以自比也鴟鴞鵂鶹惡鳥攫鳥/子而食者也室鳥自名其巢也恩情愛</span></span><br/>
<span class='tline' id='l145' data-llen='4414:4441'><a onclick="displayPageImage('KR1c0009', 'SBCK', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span><br/>
<span class='tline' id='l146' data-llen='4441:4476'><span class='krp-note'>也勤篤厚也鬻養閔憂也○武王克商/使弟管叔鮮蔡叔度監于紂子武庚之</span></span><br/>
<span class='tline' id='l147' data-llen='4476:4511'><span class='krp-note'>國武王崩成王立周公相之而二叔以/武庚叛且流言於國曰周公將不利於</span></span><br/>
<span class='tline' id='l148' data-llen='4511:4546'><span class='krp-note'>孺子故周公東征二年乃得管叔武庚/而誅之而成王猶未知公之意也公乃</span></span><br/>
<span class='tline' id='l149' data-llen='4546:4581'><span class='krp-note'>作此詩以貽王託爲鳥之愛巢者呼鴟/鴞而謂之曰鴟鴞鴟鴞爾旣取我之子</span></span><br/>
<span class='tline' id='l150' data-llen='4581:4616'><span class='krp-note'>矣無更毀我之室也以我情愛之心篤/厚之意鬻養此子誠可憐憫今旣取之</span></span><br/>
<span class='tline' id='l151' data-llen='4616:4649'><span class='krp-note'>其毒甚矣況又毀我室乎以比武/庚旣敗管蔡不可更毀我王室也</span>○迨</span><br/>
<span class='tline' id='l152' data-llen='4649:4675'>天之未陰雨徹彼桑土<span class='krp-note'>音杜徒/古反</span>綢<span class='krp-note'>直留/反</span></span><br/>
<span class='tline' id='l153' data-llen='4675:4703'><a onclick="displayPageImage('KR1c0009', 'SBCK', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span><br/>
<span class='tline' id='l154' data-llen='4703:4733'>繆<span class='krp-note'>莫矦/反</span>牖戶<span class='krp-note'>叶後五/反</span>今女<span class='krp-note'>音/汝</span>下民或敢侮</span><br/>
<span class='tline' id='l155' data-llen='4733:4764'>予<span class='krp-note'>叶演女反○比也迨及徹取/也綢繆纏綿也牖巢之通氣處戶其</span></span><br/>
<span class='tline' id='l156' data-llen='4764:4799'><span class='krp-note'>出入處也○亦爲鳥言我及天未陰雨/之時而往取桑根以纒綿巢之隙穴使</span></span><br/>
<span class='tline' id='l157' data-llen='4799:4834'><span class='krp-note'>之堅固以備隂雨之患則此下土之民/誰敢有侮予者亦以比己深愛王室而</span></span><br/>
<span class='tline' id='l158' data-llen='4834:4869'><span class='krp-note'>預防其患難之意故孔子贊之曰爲此/詩者其知道乎能治其國家誰敢侮之</span></span><br/>
<span class='tline' id='l159' data-llen='4869:4898'>○予手拮<span class='krp-note'>音/吉</span>据<span class='krp-note'>音/居</span>予所捋<span class='krp-note'>力活/反</span>荼予所</span><br/>
<span class='tline' id='l160' data-llen='4898:4923'>蓄租<span class='krp-note'>子胡/反</span>予口卒瘏<span class='krp-note'>音/徒</span>曰予未有室家</span><br/>
<span class='tline' id='l161' data-llen='4923:4951'><a onclick="displayPageImage('KR1c0009', 'SBCK', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span><br/>
<span class='tline' id='l162' data-llen='4951:4986'><span class='krp-note'>叶古胡反○比也拮据手口共作之貌/捋取也荼萑苕可藉巢者也蓄積租聚</span></span><br/>
<span class='tline' id='l163' data-llen='4986:5021'><span class='krp-note'>卒盡瘏病也室家巢也○亦爲鳥言作/巢之始所以拮据以捋荼蓄租勞苦而</span></span><br/>
<span class='tline' id='l164' data-llen='5021:5056'><span class='krp-note'>至於盡病者以巢之未成也以比己之/前日所以勤勞如此者以王室之新造</span></span><br/>
<span class='tline' id='l165' data-llen='5056:5086'><span class='krp-note'>而未集/故也</span>○予羽譙譙<span class='krp-note'>在消/反</span>予尾翛翛<span class='krp-note'>素/彫</span></span><br/>
<span class='tline' id='l166' data-llen='5086:5113'><span class='krp-note'>反</span>予室翹翹<span class='krp-note'>祈消/反</span>風雨所漂<span class='krp-note'>匹遥/反</span>摇予</span><br/>
<span class='tline' id='l167' data-llen='5113:5144'>維音嘵嘵<span class='krp-note'>呼堯反○比也譙譙殺也翛/翛敝也翹翹危也嘵噴急也</span></span><br/>
<span class='tline' id='l168' data-llen='5144:5179'><span class='krp-note'>○亦爲鳥言羽殺尾敝以成其室而未/定也風雨又從而飄摇之則我之哀鳴</span></span><br/>
<span class='tline' id='l169' data-llen='5179:5207'><a onclick="displayPageImage('KR1c0009', 'SBCK', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='5207:5242'><span class='krp-note'>安得而不急哉以比已旣勞悴王室又/未安而多難乗之則其作詩以喻王亦</span></span><br/>
<span class='tline' id='l171' data-llen='5242:5254'><span class='krp-note'>不得而不/汲汲也</span></span><br/>
<span class='tline' id='l172' data-llen='5254:5275'>　　　鴟鴞四章章五句<span class='krp-note'>事見書/金縢篇</span></span><br/>
<span class='tline' id='l173' data-llen='5275:5301'>我徂東山慆慆<span class='krp-note'>吐刀/反</span>不歸<span class='krp-note'>無韻/未詳</span>我來自</span><br/>
<span class='tline' id='l174' data-llen='5301:5318'>東零雨其濛我東曰歸我心西悲制彼</span><br/>
<span class='tline' id='l175' data-llen='5318:5348'>裳衣勿士行<span class='krp-note'>戶郎/反</span>枚<span class='krp-note'>叶謨/悲反</span>蜎蜎<span class='krp-note'>鳥玄/反</span>者</span><br/>
<span class='tline' id='l176' data-llen='5348:5378'>蠋<span class='krp-note'>音/蜀</span>烝在桑野<span class='krp-note'>叶上/與反</span>敦<span class='krp-note'>都廻/反</span>彼獨㝛亦</span><br/>
<span class='tline' id='l177' data-llen='5378:5406'><a onclick="displayPageImage('KR1c0009', 'SBCK', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span><br/>
<span class='tline' id='l178' data-llen='5406:5438'>在車下<span class='krp-note'>叶後五反○賦也東山所征之/地也慆慆言乆也零落也濛雨</span></span><br/>
<span class='tline' id='l179' data-llen='5438:5473'><span class='krp-note'>貌裳衣平居之服也勿士行枚未詳其/義鄭氏曰士事也行陳也枚如箸㗸之</span></span><br/>
<span class='tline' id='l180' data-llen='5473:5509'><span class='krp-note'>有繣結項中以止語也蜎蜎動貌蠋桑/蟲似𧖟者也烝發語聲敦獨處不移之</span></span><br/>
<span class='tline' id='l181' data-llen='5509:5544'><span class='krp-note'>貌此則興也○成王旣得鴟鴞之詩又/感雷風之變始悟而迎周公於是周公</span></span><br/>
<span class='tline' id='l182' data-llen='5544:5579'><span class='krp-note'>東征已三年矣旣歸因作詩以勞歸士/蓋爲之述其意而言曰我之東征旣乆</span></span><br/>
<span class='tline' id='l183' data-llen='5579:5614'><span class='krp-note'>而歸塗又有遇雨之勞因追言其在東/而言歸之時心已西嚮而悲於是制其</span></span><br/>
<span class='tline' id='l184' data-llen='5614:5649'><span class='krp-note'>平居之服而以爲自今可以勿爲行陳/㗸枚之事矣及其在塗則又覩物起興</span></span><br/>
<span class='tline' id='l185' data-llen='5649:5677'><a onclick="displayPageImage('KR1c0009', 'SBCK', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='5677:5711'><span class='krp-note'>而自嘆曰彼蜎蜎者蠋其在彼桑野矣/此敦然而獨㝛者則亦在此車下矣</span></span><br/>
<span class='tline' id='l187' data-llen='5711:5728'>○我徂東山慆慆不歸我來自東零雨</span><br/>
<span class='tline' id='l188' data-llen='5728:5753'>其濛果臝<span class='krp-note'>力果/反</span>之實亦施<span class='krp-note'>芉䜴/反</span>于宇伊</span><br/>
<span class='tline' id='l189' data-llen='5753:5786'>威在室蠨<span class='krp-note'>音/蕭</span>蛸<span class='krp-note'>所交/反</span>在戶<span class='krp-note'>後五/反</span>町<span class='krp-note'>他頂/反</span></span><br/>
<span class='tline' id='l190' data-llen='5786:5820'>畽<span class='krp-note'>他短/反</span>鹿場熠<span class='krp-note'>以執/反</span>燿<span class='krp-note'>以照/反</span>宵行<span class='krp-note'>叶戶/郎反</span></span><br/>
<span class='tline' id='l191' data-llen='5820:5853'>不可畏<span class='krp-note'>叶於/非反</span>也伊可懷<span class='krp-note'>叶胡/威反</span>也<span class='krp-note'>賦也果/臝栝樓</span></span><br/>
<span class='tline' id='l192' data-llen='5853:5888'><span class='krp-note'>也施延也蔓生延施于宇下也伊威鼠/婦也室不掃則有之蠨蛸小蜘蛛也戶</span></span><br/>
<span class='tline' id='l193' data-llen='5888:5916'><a onclick="displayPageImage('KR1c0009', 'SBCK', '008-12b' );" name="008-12b" class="pb">[008-12b] <img width="20"  src="/static/img/kanseki-5.png"/></a></span><br/>
<span class='tline' id='l194' data-llen='5916:5951'><span class='krp-note'>無人出入則結網當之町畽舎旁隙地/也無人焉故鹿以爲場也熠燿明不定</span></span><br/>
<span class='tline' id='l195' data-llen='5951:5987'><span class='krp-note'>貌宵行蟲名如𧖟夜行喉下有光如螢/也章首四句言其往來之勞在外之乆</span></span><br/>
<span class='tline' id='l196' data-llen='5987:6022'><span class='krp-note'>故每章重言見其感念之深遂言巳東/征而室廬荒廢至於如此亦可畏矣然</span></span><br/>
<span class='tline' id='l197' data-llen='6022:6055'><span class='krp-note'>豈可畏而不歸哉亦可懷思而巳/此則述其歸未至而思家之情也</span>○我</span><br/>
<span class='tline' id='l198' data-llen='6055:6072'>徂東山慆慆不歸我來自東零雨其濛</span><br/>
<span class='tline' id='l199' data-llen='6072:6099'>鸛<span class='krp-note'>古玩/反</span>鳴于垤<span class='krp-note'>田節反叶/地一反</span>婦歎于室洒</span><br/>
<span class='tline' id='l200' data-llen='6099:6124'>埽穹窒我征聿至<span class='krp-note'>叶入/聲</span>有敦<span class='krp-note'>都廻/反</span>瓜苦</span><br/>
<span class='tline' id='l201' data-llen='6124:6152'><a onclick="displayPageImage('KR1c0009', 'SBCK', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span><br/>
<span class='tline' id='l202' data-llen='6152:6175'>烝在栗薪自我不見于今三年<span class='krp-note'>叶尼因/反○賦</span></span><br/>
<span class='tline' id='l203' data-llen='6175:6210'><span class='krp-note'>也鸛水鳥似鶴者也垤蟻塜也穹窒見/七月○將陰雨則穴處者先知故蟻岀</span></span><br/>
<span class='tline' id='l204' data-llen='6210:6245'><span class='krp-note'>垤而鸛就食之遂鳴於其上也行者之/妻亦思其夫之勞苦而歎息於家於是</span></span><br/>
<span class='tline' id='l205' data-llen='6245:6280'><span class='krp-note'>洒掃穹窒以待其歸而其夫之行忽巳/至矣因見苦瓜繫於栗薪之上而曰自</span></span><br/>
<span class='tline' id='l206' data-llen='6280:6315'><span class='krp-note'>我之不見此亦巳三年矣栗周土所宜/木與苦瓜皆微物也見之而喜則其行</span></span><br/>
<span class='tline' id='l207' data-llen='6315:6338'><span class='krp-note'>乆而感深/可知矣</span>○我徂東山慆慆不歸我來</span><br/>
<span class='tline' id='l208' data-llen='6338:6355'>自東零雨其濛倉庚于飛熠燿其羽之</span><br/>
<span class='tline' id='l209' data-llen='6355:6383'><a onclick="displayPageImage('KR1c0009', 'SBCK', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span><br/>
<span class='tline' id='l210' data-llen='6383:6410'>子于歸皇駁<span class='krp-note'>邦角/反</span>其馬<span class='krp-note'>叶满/𥙷反</span>親結其縭</span><br/>
<span class='tline' id='l211' data-llen='6410:6441'><span class='krp-note'>叶離羅/二音</span>九十其儀<span class='krp-note'>叶宜俄/二音</span>其新孔嘉<span class='krp-note'>叶/居</span></span><br/>
<span class='tline' id='l212' data-llen='6441:6473'><span class='krp-note'>宜居何/二反</span>其舊如之何<span class='krp-note'>叶奚河二音○賦/而興也倉庚飛昬</span></span><br/>
<span class='tline' id='l213' data-llen='6473:6508'><span class='krp-note'>姻時也熠燿鮮明也黃白曰皇駵白曰/駁縭婦人之禕也母戒女而爲之施衿</span></span><br/>
<span class='tline' id='l214' data-llen='6508:6543'><span class='krp-note'>結帨也九其儀十其儀言其儀之多也/○賦時物以起興而言東征之歸士未</span></span><br/>
<span class='tline' id='l215' data-llen='6543:6575'><span class='krp-note'>有室家者及時而昬姻旣甚美矣其/舊有室家者相見而喜當如何邪</span></span><br/>
<span class='tline' id='l216' data-llen='6575:6599'>　　　東山四章章十二句<span class='krp-note'>序曰一章/言其完也</span></span><br/>
<span class='tline' id='l217' data-llen='6599:6627'><a onclick="displayPageImage('KR1c0009', 'SBCK', '008-14a' );" name="008-14a" class="pb">[008-14a] <img width="20"  src="/static/img/kanseki-5.png"/></a></span><br/>
<span class='tline' id='l218' data-llen='6627:6656'><span class='krp-note'>二草言其思也三章言其室家/之望女也四章樂男女之得及</span></span><br/>
<span class='tline' id='l219' data-llen='6656:6685'><span class='krp-note'>時也君子之於人序其情而閔/其勞所以說也說以使民民忘</span></span><br/>
<span class='tline' id='l220' data-llen='6685:6714'><span class='krp-note'>其死其唯東山乎愚謂完謂全/師而歸無死傷之苦思謂未至</span></span><br/>
<span class='tline' id='l221' data-llen='6714:6743'><span class='krp-note'>而思有愴恨之懷至於室家望/女男女及時亦皆其心之所願</span></span><br/>
<span class='tline' id='l222' data-llen='6743:6772'><span class='krp-note'>而不敢言者上之人乃先其未/發而歌詠以勞苦之則其歡欣</span></span><br/>
<span class='tline' id='l223' data-llen='6772:6801'><span class='krp-note'>感激之情爲如何哉蓋古之勞/詩皆如此其上下之際情志交</span></span><br/>
<span class='tline' id='l224' data-llen='6801:6830'><span class='krp-note'>孚雖家人父子之相語無以過/之此其所以維持鞏固數十百</span></span><br/>
<span class='tline' id='l225' data-llen='6830:6858'><a onclick="displayPageImage('KR1c0009', 'SBCK', '008-14b' );" name="008-14b" class="pb">[008-14b] <img width="20"  src="/static/img/kanseki-5.png"/></a></span><br/>
<span class='tline' id='l226' data-llen='6858:6873'><span class='krp-note'>年而無一旦/土崩之患也</span></span><br/>
<span class='tline' id='l227' data-llen='6873:6894'>旣破我斧又缺我斨<span class='krp-note'>七羊/反</span>周公東征四</span><br/>
<span class='tline' id='l228' data-llen='6894:6918'>國是皇哀我人斯亦孔之將<span class='krp-note'>賦也隋銎/曰斧方銎</span></span><br/>
<span class='tline' id='l229' data-llen='6918:6953'><span class='krp-note'>曰斨征伐之用也四國四方之國也皇/匡也將大也○從軍之士以前篇周公</span></span><br/>
<span class='tline' id='l230' data-llen='6953:6988'><span class='krp-note'>勞己之勤故言此以答其意曰東征之/役旣破我斧而缺我斨其勞甚矣然周</span></span><br/>
<span class='tline' id='l231' data-llen='6988:7023'><span class='krp-note'>公之爲此舉蓋將使四方莫敢不一於/正而後巳其哀我人也豈不大哉然則</span></span><br/>
<span class='tline' id='l232' data-llen='7023:7058'><span class='krp-note'>雖有破斧缺斨之勞而義有所不得辤/矣夫管蔡流言以謗周公而公以六軍</span></span><br/>
<span class='tline' id='l233' data-llen='7058:7086'><a onclick="displayPageImage('KR1c0009', 'SBCK', '008-15a' );" name="008-15a" class="pb">[008-15a] <img width="20"  src="/static/img/kanseki-5.png"/></a></span><br/>
<span class='tline' id='l234' data-llen='7086:7121'><span class='krp-note'>之衆往而征之使其心一有岀於自私/而不在於天下則撫之雖勤勞之雖至</span></span><br/>
<span class='tline' id='l235' data-llen='7121:7156'><span class='krp-note'>而從役之士豈能不怨也哉今觀此詩/固足以見周公之心大公至正天下信</span></span><br/>
<span class='tline' id='l236' data-llen='7156:7192'><span class='krp-note'>其無有一豪自愛之私抑又有以見當/是之時雖𬒳堅執鋭之人亦皆能以周</span></span><br/>
<span class='tline' id='l237' data-llen='7192:7227'><span class='krp-note'>公之心爲心而不自爲一身一家之計/蓋亦莫非聖人之徒也學者於此熟玩</span></span><br/>
<span class='tline' id='l238' data-llen='7227:7256'><span class='krp-note'>而有得焉則其心正大/而天地之情眞可見矣</span>旣破我斧又缺</span><br/>
<span class='tline' id='l239' data-llen='7256:7283'>我錡<span class='krp-note'>巨冝反叶/巨何反</span>周公東征四國是吪<span class='krp-note'>五/戈</span></span><br/>
<span class='tline' id='l240' data-llen='7283:7311'><span class='krp-note'>反</span>哀我人斯亦孔之嘉<span class='krp-note'>叶居何反○賦/也錡鑿屬吪化</span></span><br/>
<span class='tline' id='l241' data-llen='7311:7339'><a onclick="displayPageImage('KR1c0009', 'SBCK', '008-15b' );" name="008-15b" class="pb">[008-15b] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='7339:7364'><span class='krp-note'>嘉善/也</span>○旣破我斧又缺我銶<span class='krp-note'>音/求</span>周公東</span><br/>
<span class='tline' id='l243' data-llen='7364:7385'>征四國是遒<span class='krp-note'>在羞/反</span>哀我人斯亦孔之休</span><br/>
<span class='tline' id='l244' data-llen='7385:7404'><span class='krp-note'>賦也銶木屬遒歛/而固之也休美也</span></span><br/>
<span class='tline' id='l245' data-llen='7404:7429'>　　　破斧三章章六句<span class='krp-note'>范氏曰象日/以殺舜爲事</span></span><br/>
<span class='tline' id='l246' data-llen='7429:7458'><span class='krp-note'>舜爲天子也則封之管蔡啓商/以叛周公之爲相也則誅之迹</span></span><br/>
<span class='tline' id='l247' data-llen='7458:7487'><span class='krp-note'>雖不同其道則一也蓋象之禍/及於舜而巳故舜封之管蔡流</span></span><br/>
<span class='tline' id='l248' data-llen='7487:7516'><span class='krp-note'>言將危周公以閒王室得罪於/天下故周公誅之非周公誅之</span></span><br/>
<span class='tline' id='l249' data-llen='7516:7544'><a onclick="displayPageImage('KR1c0009', 'SBCK', '008-16a' );" name="008-16a" class="pb">[008-16a] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='7544:7564'><span class='krp-note'>天下之所當誅也周/公豈得而私之哉</span></span><br/>
<span class='tline' id='l251' data-llen='7564:7585'>伐柯如何匪斧不克取<span class='krp-note'>七喻/反</span>妻如何匪</span><br/>
<span class='tline' id='l252' data-llen='7585:7617'>媒不得<span class='krp-note'>比也柯斧柄也克能也媒通二/姓之言者也○周公居東之時</span></span><br/>
<span class='tline' id='l253' data-llen='7617:7644'><span class='krp-note'>東人言此以比平/日欲見周公之難</span>伐柯伐柯其則不逺</span><br/>
<span class='tline' id='l254' data-llen='7644:7673'>我覯<span class='krp-note'>古豆/反</span>之子籩豆有踐<span class='krp-note'>賤淺反○比/也則法也我</span></span><br/>
<span class='tline' id='l255' data-llen='7673:7708'><span class='krp-note'>東人自我也之子指其妻而言也籩竹/豆也豆木豆也踐行列之貌○言伐柯</span></span><br/>
<span class='tline' id='l256' data-llen='7708:7743'><span class='krp-note'>而有斧則不過即此舊斧之柯而得其/新柯之法娶妻而有媒則亦不過即此</span></span><br/>
<span class='tline' id='l257' data-llen='7743:7771'><a onclick="displayPageImage('KR1c0009', 'SBCK', '008-16b' );" name="008-16b" class="pb">[008-16b] <img width="20"  src="/static/img/kanseki-5.png"/></a></span><br/>
<span class='tline' id='l258' data-llen='7771:7806'><span class='krp-note'>見之而成其同牢之禮矣東人言此以/比今日得見周公之易深喜之之詞也</span></span><br/>
<span class='tline' id='l259' data-llen='7806:7818'>　　　伐柯二章章四句</span><br/>
<span class='tline' id='l260' data-llen='7818:7847'>九罭<span class='krp-note'>于逼/反</span>之魚鱒<span class='krp-note'>才損/反</span>魴<span class='krp-note'>音/房</span>我覯之子</span><br/>
<span class='tline' id='l261' data-llen='7847:7880'>衮<span class='krp-note'>古本/反</span>衣繡裳<span class='krp-note'>興也九罭九囊之網也/鱒似鯶而鱗細眼赤魴</span></span><br/>
<span class='tline' id='l262' data-llen='7880:7915'><span class='krp-note'>巳見上皆魚之美者也我東人自我也/之子指周公也衮衣裳九章一曰龍二</span></span><br/>
<span class='tline' id='l263' data-llen='7915:7950'><span class='krp-note'>曰山三曰華蟲雉也四曰火五曰宗彞/虎蜼也皆繢於衣六曰藻七曰粉米八</span></span><br/>
<span class='tline' id='l264' data-llen='7950:7989'><span class='krp-note'>曰黼九曰黻皆繡於裳天子之龍一升二降/上公但/有降/龍以龍首卷然故謂之衮</span></span><br/>
<span class='tline' id='l265' data-llen='7989:8017'><a onclick="displayPageImage('KR1c0009', 'SBCK', '008-17a' );" name="008-17a" class="pb">[008-17a] <img width="20"  src="/static/img/kanseki-5.png"/></a></span><br/>
<span class='tline' id='l266' data-llen='8017:8052'><span class='krp-note'>也○此亦周公居東之時東人喜得見/之而言九罭之網則有鱒魴之魚矣我</span></span><br/>
<span class='tline' id='l267' data-llen='8052:8078'><span class='krp-note'>覯之子則見其衮/衣繡裳之服矣</span>○鴻飛遵渚公歸無</span><br/>
<span class='tline' id='l268' data-llen='8078:8111'>所於女<span class='krp-note'>音汝/下同</span>信處<span class='krp-note'>興也遵循也渚小洲/也女東人自相女也</span></span><br/>
<span class='tline' id='l269' data-llen='8111:8146'><span class='krp-note'>再㝛曰信○東人聞成王將迎周公又/自相謂而言鴻飛則遵渚矣公歸豈無</span></span><br/>
<span class='tline' id='l270' data-llen='8146:8171'><span class='krp-note'>所乎今特於/女信處而巳</span>○鴻飛遵陸公歸不復於</span><br/>
<span class='tline' id='l271' data-llen='8171:8201'>女信㝛<span class='krp-note'>興也髙平曰陸不復言將/留相王室而不復來東也</span>○是</span><br/>
<span class='tline' id='l272' data-llen='8201:8218'>以有衮衣兮無以我公歸兮無使我心</span><br/>
<span class='tline' id='l273' data-llen='8218:8246'><a onclick="displayPageImage('KR1c0009', 'SBCK', '008-17b' );" name="008-17b" class="pb">[008-17b] <img width="20"  src="/static/img/kanseki-5.png"/></a></span><br/>
<span class='tline' id='l274' data-llen='8246:8279'>悲兮<span class='krp-note'>賦也承上二章言周公信處信㝛/於此是以東方有此服衮衣之人</span></span><br/>
<span class='tline' id='l275' data-llen='8279:8309'><span class='krp-note'>又願其且留於此無遽迎公以歸/歸則將不復來而使我心悲也</span></span><br/>
<span class='tline' id='l276' data-llen='8309:8326'>　　　九罭四章一章四句三章章三</span><br/>
<span class='tline' id='l277' data-llen='8326:8332'>　　　句</span><br/>
<span class='tline' id='l278' data-llen='8332:8361'>狼跋<span class='krp-note'>蒲末/反</span>其胡載㚄<span class='krp-note'>丁四/反</span>其尾公孫<span class='krp-note'>音/遜</span></span><br/>
<span class='tline' id='l279' data-llen='8361:8393'>碩膚赤舄<span class='krp-note'>音/昔</span>几几<span class='krp-note'>興也跋躐也胡頷下/懸肉也載則㚄跲也</span></span><br/>
<span class='tline' id='l280' data-llen='8393:8428'><span class='krp-note'>老狼有胡進而躐其胡則退而跲其尾/公周公也孫讓碩大膚美也赤舄冕服</span></span><br/>
<span class='tline' id='l281' data-llen='8428:8456'><a onclick="displayPageImage('KR1c0009', 'SBCK', '008-18a' );" name="008-18a" class="pb">[008-18a] <img width="20"  src="/static/img/kanseki-5.png"/></a></span><br/>
<span class='tline' id='l282' data-llen='8456:8491'><span class='krp-note'>之舄也几几安重貌○周公雖遭疑謗/然所以處之不失其常故詩人美之言</span></span><br/>
<span class='tline' id='l283' data-llen='8491:8526'><span class='krp-note'>狼跋其胡則㚄其尾矣公遭流言之變/而其安肆自得乃如此蓋其道隆德盛</span></span><br/>
<span class='tline' id='l284' data-llen='8526:8561'><span class='krp-note'>而安土樂天有不足言者所以遭大變/而不失其常也夫公之被毀以管蔡之</span></span><br/>
<span class='tline' id='l285' data-llen='8561:8596'><span class='krp-note'>流言也而詩人以爲此非四國之所爲/乃公自讓其大美而不居耳蓋不使讒</span></span><br/>
<span class='tline' id='l286' data-llen='8596:8631'><span class='krp-note'>邪之口得以加乎公之忠聖此可見其/愛公之深敬公之至而其立言亦有法</span></span><br/>
<span class='tline' id='l287' data-llen='8631:8650'><span class='krp-note'>矣</span>○狼㚄其尾載跋其胡公孫碩膚德</span><br/>
<span class='tline' id='l288' data-llen='8650:8682'>音不瑕<span class='krp-note'>叶洪孤反○興也德音猶令聞/也瑕疪病也○程子曰周公之</span></span><br/>
<span class='tline' id='l289' data-llen='8682:8710'><a onclick="displayPageImage('KR1c0009', 'SBCK', '008-18b' );" name="008-18b" class="pb">[008-18b] <img width="20"  src="/static/img/kanseki-5.png"/></a></span><br/>
<span class='tline' id='l290' data-llen='8710:8745'><span class='krp-note'>處已也夔夔然存恭畏之心其存誠也/蕩蕩然無顧慮之意所以不失其聖而</span></span><br/>
<span class='tline' id='l291' data-llen='8745:8755'><span class='krp-note'>德音不/瑕也</span></span><br/>
<span class='tline' id='l292' data-llen='8755:8780'>　　　狼跋二章章四句<span class='krp-note'>范氏曰神龍/或濳或飛能</span></span><br/>
<span class='tline' id='l293' data-llen='8780:8809'><span class='krp-note'>大能小其變化不測然得而蓄/之若犬羊然有欲故也唯其可</span></span><br/>
<span class='tline' id='l294' data-llen='8809:8838'><span class='krp-note'>以蓄之是以亦得醢而食之凡/有欲之類莫不可制焉唯聖人</span></span><br/>
<span class='tline' id='l295' data-llen='8838:8867'><span class='krp-note'>無欲故天地萬物不能易也富/貴貧賤死生如寒暑晝夜相代</span></span><br/>
<span class='tline' id='l296' data-llen='8867:8896'><span class='krp-note'>乎前吾豈有二其心乎哉亦順/受之而巳矣舜受堯之天下不</span></span><br/>
<span class='tline' id='l297' data-llen='8896:8924'><a onclick="displayPageImage('KR1c0009', 'SBCK', '008-19a' );" name="008-19a" class="pb">[008-19a] <img width="20"  src="/static/img/kanseki-5.png"/></a></span><br/>
<span class='tline' id='l298' data-llen='8924:8953'><span class='krp-note'>以爲泰孔子阨於陳蔡而不以/爲戚周公遠則四國流言近則</span></span><br/>
<span class='tline' id='l299' data-llen='8953:8974'><span class='krp-note'>王不知而赤舄几几/德音不瑕其致一也</span></span><br/>
<span class='tline' id='l300' data-llen='8974:8990'>　　　豳國七篇二十七章二百三</span><br/>
<span class='tline' id='l301' data-llen='8990:9019'>　　　句<span class='krp-note'>程元問於文中子曰敢問/豳風何風也曰變風也元</span></span><br/>
<span class='tline' id='l302' data-llen='9019:9046'><span class='krp-note'>曰周公之際亦有變風乎曰/君臣相誚其能正乎成王終</span></span><br/>
<span class='tline' id='l303' data-llen='9046:9073'><span class='krp-note'>疑周公則風遂變矣非周公/至誠其孰卒正之哉元曰居</span></span><br/>
<span class='tline' id='l304' data-llen='9073:9100'><span class='krp-note'>變風之末何也曰夷王以下/變風不復正矣夫子蓋傷之</span></span><br/>
<span class='tline' id='l305' data-llen='9100:9128'><a onclick="displayPageImage('KR1c0009', 'SBCK', '008-19b' );" name="008-19b" class="pb">[008-19b] <img width="20"  src="/static/img/kanseki-5.png"/></a></span><br/>
<span class='tline' id='l306' data-llen='9128:9155'><span class='krp-note'>也故終之以豳風言變之可/正也惟周公能之故係之以</span></span><br/>
<span class='tline' id='l307' data-llen='9155:9182'><span class='krp-note'>正變而克正危而克扶始終/不失其本其惟周公乎係之</span></span><br/>
<span class='tline' id='l308' data-llen='9182:9209'><span class='krp-note'>豳遠矣哉○籥章龡豳詩以/逆暑迎寒巳見於七月之篇</span></span><br/>
<span class='tline' id='l309' data-llen='9209:9236'><span class='krp-note'>矣又曰祈年于田祖則龡豳/雅以樂田畯祭蜡則龡豳頌</span></span><br/>
<span class='tline' id='l310' data-llen='9236:9263'><span class='krp-note'>以息老物則考之於詩未見/其篇章之所在故鄭氏三分</span></span><br/>
<span class='tline' id='l311' data-llen='9263:9290'><span class='krp-note'>七月之詩以當之其道情思/者爲風正禮節者爲雅樂成</span></span><br/>
<span class='tline' id='l312' data-llen='9290:9317'><span class='krp-note'>功者爲頌然一篇之詩首尾/相應乃剟取其一節而偏用</span></span><br/>
<span class='tline' id='l313' data-llen='9317:9345'><a onclick="displayPageImage('KR1c0009', 'SBCK', '008-20a' );" name="008-20a" class="pb">[008-20a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='9345:9372'><span class='krp-note'>之恐無此理故王氏不取而/但謂本有是詩而亡之其說</span></span><br/>
<span class='tline' id='l315' data-llen='9372:9399'><span class='krp-note'>近是或者又疑但以七月全/篇隨事而變其音節或以爲</span></span><br/>
<span class='tline' id='l316' data-llen='9399:9426'><span class='krp-note'>風或以爲雅或以爲頌則於/理爲通而事亦可行如又不</span></span><br/>
<span class='tline' id='l317' data-llen='9426:9453'><span class='krp-note'>然則雅頌之中凢爲農事而/作者皆可冠以豳號其說具</span></span><br/>
<span class='tline' id='l318' data-llen='9453:9471'><span class='krp-note'>於大田良耜諸篇/讀者擇焉可也</span></span><br/>
<span class='tline' id='l319' data-llen='9471:9499'><a onclick="displayPageImage('KR1c0009', 'SBCK', '008-20b' );" name="008-20b" class="pb">[008-20b] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l321' data-llen='9501:9507'>詩卷第八</span><br/>
</p>
<p><br/>
</p>
  </div>
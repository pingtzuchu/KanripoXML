<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1c0034', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:195'>欽定四庫全書　　　　經部三</span><br/>
<span class='tline' id='l9' data-llen='195:210'>　詩解頥　　　　　　　詩類</span><br/>
<span class='tline' id='l10' data-llen='210:216'>　　提要</span><br/>
<span class='tline' id='l11' data-llen='216:244'>　　　　<span class='krp-note'>臣/</span>等謹案詩解頥四卷明朱善撰善字備萬號一</span><br/>
<span class='tline' id='l12' data-llen='244:269'>　　　　齋豐城人洪武中官至文淵閣大學士事迹附明</span><br/>
<span class='tline' id='l13' data-llen='269:292'>　　　　史劉三吾傳是編不載經文但以詩之篇題</span><br/>
<span class='tline' id='l14' data-llen='292:315'>　　　　標目大抵推衍朱子集傳為說亦有闕而不</span><br/>
<span class='tline' id='l15' data-llen='315:338'>　　　　說者則併其篇目畧之其説不甚訓詁字句</span><br/>
<span class='tline' id='l16' data-llen='338:364'><a onclick="displayPageImage('KR1c0034', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='364:387'>　　　　惟意主借詩以立訓故反覆發明務在闡興</span><br/>
<span class='tline' id='l18' data-llen='387:410'>　　　　觀羣怨之㫖温柔敦厚之意而於興衰治亂</span><br/>
<span class='tline' id='l19' data-llen='410:433'>　　　　尤推求源本剴切著明在經解中為别體而</span><br/>
<span class='tline' id='l20' data-llen='433:456'>　　　　寔較諸儒之争競異同者為有禆於人事其</span><br/>
<span class='tline' id='l21' data-llen='456:479'>　　　　論何彼襛矣為後人誤編於召南葢沿王柏</span><br/>
<span class='tline' id='l22' data-llen='479:502'>　　　　之謬說不足為據其論二子乘舟謂夀可謂</span><br/>
<span class='tline' id='l23' data-llen='502:525'>　　　　之悌弟伋不可謂之孝子律以大杖則逃之</span><br/>
<span class='tline' id='l24' data-llen='525:548'>　　　　文固責備賢者之意實則申生自縊春秋無</span><br/>
<span class='tline' id='l25' data-llen='548:574'><a onclick="displayPageImage('KR1c0034', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='574:597'>　　　　貶尚論古人亦未可若是苛也然論其大㫖</span><br/>
<span class='tline' id='l27' data-llen='597:620'>　　　　要歸醇正不失為儒者之言其於太王翦商</span><br/>
<span class='tline' id='l28' data-llen='620:643'>　　　　一條引金履祥之言補集傳所未備其據宣</span><br/>
<span class='tline' id='l29' data-llen='643:666'>　　　　王在位四十六年謂節彼南山之申伯蹶父</span><br/>
<span class='tline' id='l30' data-llen='666:689'>　　　　皇父尹氏皆非當日之舊人駁項安世之説</span><br/>
<span class='tline' id='l31' data-llen='689:712'>　　　　亦時有考據明史載其引據往史駁律禁姑</span><br/>
<span class='tline' id='l32' data-llen='712:735'>　　　　舅兩姨為婚之説極為典核知其研思典籍</span><br/>
<span class='tline' id='l33' data-llen='735:758'>　　　　具有發明葢元儒篤實之風明初猶有存焉</span><br/>
<span class='tline' id='l34' data-llen='758:784'><a onclick="displayPageImage('KR1c0034', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='784:808'>　　　　非後来空談髙論者比也乾隆四十六年十月</span><br/>
<span class='tline' id='l36' data-llen='808:817'>　　　　恭校上</span><br/>
<span class='tline' id='l37' data-llen='817:850'>　　　　　　　　總纂官<span class='krp-note'>臣/</span>紀旳<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l38' data-llen='850:877'>　　　　　　　　　總　校　官　<span class='krp-note'>臣/</span>　陸　費　墀</span><br/>
</p>
<p><br/>
</p>
  </div>
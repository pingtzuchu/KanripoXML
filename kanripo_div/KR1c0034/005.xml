<div id="txtcont" class="span9" style="position: relative;">
    <p><br/>
<span class='tline' id='l7' data-llen='153:179'><a onclick="displayPageImage('KR1c0034', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='179:185'>詩解頤跋</span><br/>
<span class='tline' id='l9' data-llen='185:208'>詩經解頤一編先師文淵閣大學士一齋朱先生之所</span><br/>
<span class='tline' id='l10' data-llen='208:231'>述也先生得家學之傳經籍無不考頤至古詩三百篇</span><br/>
<span class='tline' id='l11' data-llen='231:254'>尤博極其趣每授諸弟子于發明肯綮處輒録之時愚</span><br/>
<span class='tline' id='l12' data-llen='254:277'>亦在門不數年成集俾誦之者不待玩諸心而喜形于</span><br/>
<span class='tline' id='l13' data-llen='277:300'>色先生遂取匡說詩解人頤之語以名之其子叔既鋟</span><br/>
<span class='tline' id='l14' data-llen='300:323'>諸梓逺邇讀詩之士往往稱之不啻良金美玉之重焉</span><br/>
<span class='tline' id='l15' data-llen='323:346'>比年愚承乏南昌司訓上下亦莫不重是編之便學者</span><br/>
<span class='tline' id='l16' data-llen='346:372'><a onclick="displayPageImage('KR1c0034', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='372:395'>但嵗久不能無亥豕魯魚之難辨于是僉議命工重刋</span><br/>
<span class='tline' id='l18' data-llen='395:418'>以廣其傳愚僭分章析類正其譌誤以便觀覽亦未必</span><br/>
<span class='tline' id='l19' data-llen='418:441'>無小補云洪武三十五年嵗在壬午孟夏上瀚後學豐</span><br/>
<span class='tline' id='l20' data-llen='441:448'>城丁隆謹識</span><br/>
</p>
<p><br/>
</p>
  </div>
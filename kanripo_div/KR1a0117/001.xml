<div id="txtcont" class="span9" style="position: relative;">
    <p><br/>
<span class='tline' id='l7' data-llen='162:188'><a onclick="displayPageImage('KR1a0117', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='188:197'>　欽定四庫全書</span><br/>
<span class='tline' id='l9' data-llen='197:211'>聖祖仁皇帝御製周易折中序</span><br/>
<span class='tline' id='l10' data-llen='211:235'>　易學之廣大悉備秦漢而後無復得其精㣲矣至有宋</span><br/>
<span class='tline' id='l11' data-llen='235:260'>　以來周邵程張闡𤼵其奥唯朱子兼象數天理違衆而</span><br/>
<span class='tline' id='l12' data-llen='260:284'>　定之五百餘年無復同異宋元明至於我朝因先儒己</span><br/>
<span class='tline' id='l13' data-llen='284:308'>　開之㣲㫖或有議論已見漸至啟後人之疑朕自弱齡</span><br/>
<span class='tline' id='l14' data-llen='308:333'>　　留心經義五十餘年未嘗少輟但知諸書大全之駁雜</span><br/>
<span class='tline' id='l15' data-llen='333:357'>　奈非專經之純熟深知大學士李光地素學有本易理</span><br/>
<span class='tline' id='l16' data-llen='357:383'><a onclick="displayPageImage('KR1a0117', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='383:407'>　精詳特命脩周易折中上律河洛之本末下及衆儒之</span><br/>
<span class='tline' id='l18' data-llen='407:431'>　考定與通經之不可易者折中而取之越二寒暑甲夜</span><br/>
<span class='tline' id='l19' data-llen='431:455'>　披覽片字一畫斟酌無怠康熙五十四年春告成而傳</span><br/>
<span class='tline' id='l20' data-llen='455:475'>　之天下後世能以正學為事者自有所見歟</span><br/>
<span class='tline' id='l21' data-llen='475:490'>　康熙五十四年春三月十八日</span><br/>
</p>
<p><br/>
</p>
  </div>
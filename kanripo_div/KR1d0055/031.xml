<div id="txtcont" class="span9" style="position: relative;">
    <p><br/>
<span class='tline' id='l9' data-llen='222:249'><a onclick="displayPageImage('KR1d0055', 'SBCK', '031-1a' );" name="031-1a" class="pb">[031-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='249:260'>禮記要義卷第三十二</span><br/>
<span class='tline' id='l11' data-llen='260:270'>　　郷飲酒凡四事</span><br/>
<span class='tline' id='l12' data-llen='270:290'>正義曰案鄭目録云名曰郷飲酒義者以其記</span><br/>
<span class='tline' id='l13' data-llen='290:310'>郷大夫飲賔于庠序之禮尊賢養老之義此於</span><br/>
<span class='tline' id='l14' data-llen='310:330'>別録屬吉事儀禮有其事此記釋其義也但此</span><br/>
<span class='tline' id='l15' data-llen='330:350'>篇前後凡有四事一則三年賔賢能二則郷大</span><br/>
<span class='tline' id='l16' data-llen='350:370'>夫飲國中賢者三則州長習射飲酒也四則黨</span><br/>
<span class='tline' id='l17' data-llen='370:390'>正蜡祭飲酒揔而言之皆謂之郷飲酒知此篇</span><br/>
<span class='tline' id='l18' data-llen='390:410'>合有四事者以鄭注郷人郷大夫又云士州長</span><br/>
<span class='tline' id='l19' data-llen='410:437'><a onclick="displayPageImage('KR1d0055', 'SBCK', '031-1b' );" name="031-1b" class="pb">[031-1b] <img width="20"  src="/static/img/kanseki-5.png"/></a></span><br/>
<span class='tline' id='l20' data-llen='437:457'>黨正鄭又云飲國中賢者亦用此禮也鄭必知</span><br/>
<span class='tline' id='l21' data-llen='457:477'>此篇郷大夫賔賢能及飲國中賢者并州長黨</span><br/>
<span class='tline' id='l22' data-llen='477:497'>正者以此經云郷人即郷大夫士則州長黨正</span><br/>
<span class='tline' id='l23' data-llen='497:517'>又云君子謂郷大夫飲國中賢者下又云六十</span><br/>
<span class='tline' id='l24' data-llen='517:537'>者坐五十者立侍亦是黨正飲酒之事下又云</span><br/>
<span class='tline' id='l25' data-llen='537:557'>合諸郷射是亦州長習射之禮鄭以此參之故</span><br/>
<span class='tline' id='l26' data-llen='557:577'>知此篇兼有四事郷則三年一飲州則一年再</span><br/>
<span class='tline' id='l27' data-llen='577:597'>飲黨則一年一飲也所以然者天子六郷諸侯</span><br/>
<span class='tline' id='l28' data-llen='597:617'>三郷卿二郷大夫一郷各有郷大夫而郷有郷</span><br/>
<span class='tline' id='l29' data-llen='617:644'><a onclick="displayPageImage('KR1d0055', 'SBCK', '031-2a' );" name="031-2a" class="pb">[031-2a] <img width="20"  src="/static/img/kanseki-5.png"/></a></span><br/>
<span class='tline' id='l30' data-llen='644:664'>學取致仕在郷之中大夫爲父師致仕之士爲</span><br/>
<span class='tline' id='l31' data-llen='664:684'>少師在於學中名爲郷先生教於郷中之人謂</span><br/>
<span class='tline' id='l32' data-llen='684:704'>郷學每年入學三年業成必升於君若天子郷</span><br/>
<span class='tline' id='l33' data-llen='704:724'>則升學士於天子若諸侯之郷則升學士於諸</span><br/>
<span class='tline' id='l34' data-llen='724:744'>侯凡升之必用正月也將用升之先爲飲酒之</span><br/>
<span class='tline' id='l35' data-llen='744:764'>禮郷大夫與郷先生謀事學生最賢使爲賔次</span><br/>
<span class='tline' id='l36' data-llen='764:784'>者爲介又次者爲衆賔此郷大夫爲主人與之</span><br/>
<span class='tline' id='l37' data-llen='784:804'>飲酒而後升之故周禮郷大夫職云三年則大</span><br/>
<span class='tline' id='l38' data-llen='804:824'>比攷其德行道藝而興賢者能者郷老及郷大</span><br/>
<span class='tline' id='l39' data-llen='824:851'><a onclick="displayPageImage('KR1d0055', 'SBCK', '031-2b' );" name="031-2b" class="pb">[031-2b] <img width="20"  src="/static/img/kanseki-5.png"/></a></span><br/>
<span class='tline' id='l40' data-llen='851:871'>夫帥其吏與其衆寡以禮禮賔之鄭云賢者有</span><br/>
<span class='tline' id='l41' data-llen='871:891'>德行者能者有道藝者故鄭云古者年七十而</span><br/>
<span class='tline' id='l42' data-llen='891:911'>致仕老於郷里大夫名曰父師士名少師而教</span><br/>
<span class='tline' id='l43' data-llen='911:931'>學焉恒知郷人之賢者是以大夫就而謀之賢</span><br/>
<span class='tline' id='l44' data-llen='931:951'>者以爲賔其次以爲介又其次爲衆賔而與之</span><br/>
<span class='tline' id='l45' data-llen='951:971'>飲酒是亦將獻之以禮禮賔之也若州一年再</span><br/>
<span class='tline' id='l46' data-llen='971:992'>飲者是春秋習射因而飲之以州長爲主人也若</span><br/>
<span class='tline' id='l47' data-llen='992:1012'>黨一年一飲者是歳十二月國於大蜡祭而黨</span><br/>
<span class='tline' id='l48' data-llen='1012:1032'>中於學飲酒子貢觀蜡是也亦黨正爲主人也</span><br/>
<span class='tline' id='l49' data-llen='1032:1059'><a onclick="displayPageImage('KR1d0055', 'SBCK', '031-3a' );" name="031-3a" class="pb">[031-3a] <img width="20"  src="/static/img/kanseki-5.png"/></a></span><br/>
<span class='tline' id='l50' data-llen='1059:1074'>此郷飲酒之義說儀禮郷飲酒也</span><br/>
<span class='tline' id='l51' data-llen='1074:1084'>　六曰聖曰禮曰德</span><br/>
<span class='tline' id='l52' data-llen='1084:1104'>仁義接賔主有事爼豆有數曰聖聖立而將之</span><br/>
<span class='tline' id='l53' data-llen='1104:1124'>以敬曰禮禮以體長㓜曰德德也者得於身也</span><br/>
<span class='tline' id='l54' data-llen='1124:1144'>故曰古之學術道者將以得身也是故聖人務</span><br/>
<span class='tline' id='l55' data-llen='1144:1164'>焉注云聖通也所以通賔主之意也將猶奉也</span><br/>
<span class='tline' id='l56' data-llen='1164:1184'>術猶藝也得身者謂成已令名免於刑罰也言</span><br/>
<span class='tline' id='l57' data-llen='1184:1204'>學術道則此說賔賢能之禮正義曰聖立而將</span><br/>
<span class='tline' id='l58' data-llen='1204:1224'>之以敬曰禮者謂通賔主之事其道已立能將</span><br/>
<span class='tline' id='l59' data-llen='1224:1251'><a onclick="displayPageImage('KR1d0055', 'SBCK', '031-3b' );" name="031-3b" class="pb">[031-3b] <img width="20"  src="/static/img/kanseki-5.png"/></a></span><br/>
<span class='tline' id='l60' data-llen='1251:1271'>行之以恭敬乃謂之禮也　禮以體長㓜曰德</span><br/>
<span class='tline' id='l61' data-llen='1271:1291'>德者得也旣能有禮以體成長㓜於事得宜故</span><br/>
<span class='tline' id='l62' data-llen='1291:1311'>曰德也　德也者得於身也者重釋稱德之義</span><br/>
<span class='tline' id='l63' data-llen='1311:1330'>是得善行於其身謂身之所行皆得於理也</span><br/>
<span class='tline' id='l64' data-llen='1330:1350'>古之學術道者將以得身也者術者藝也言古</span><br/>
<span class='tline' id='l65' data-llen='1350:1370'>之人學此才藝之道也將以得身也謂使身得</span><br/>
<span class='tline' id='l66' data-llen='1370:1390'>成也此謂賔賢之人有術道今以賔敬接待之</span><br/>
<span class='tline' id='l67' data-llen='1390:1408'>事其尊敬學習術道身得成就而有令名</span><br/>
<span class='tline' id='l68' data-llen='1408:1425'>　七祭薦祭酒嚌肺在席中啐在席末</span><br/>
<span class='tline' id='l69' data-llen='1425:1452'><a onclick="displayPageImage('KR1d0055', 'SBCK', '031-4a' );" name="031-4a" class="pb">[031-4a] <img width="20"  src="/static/img/kanseki-5.png"/></a></span><br/>
<span class='tline' id='l70' data-llen='1452:1472'>言是席之正非專爲飲食也者若此席專爲飲</span><br/>
<span class='tline' id='l71' data-llen='1472:1492'>食應於席中啐酒今乃席末啐酒此席之設夲</span><br/>
<span class='tline' id='l72' data-llen='1492:1512'>不爲飲食是主人敬重於賔故設席耳祭薦祭</span><br/>
<span class='tline' id='l73' data-llen='1512:1532'>酒嚌肺在席中者敬主人之物故在席中啐酒</span><br/>
<span class='tline' id='l74' data-llen='1532:1542'>入於己故在席末也</span><br/>
<span class='tline' id='l75' data-llen='1542:1556'>　八飲酒之節能安燕而不亂</span><br/>
<span class='tline' id='l76' data-llen='1556:1576'>降說屨升坐脩爵無數飲酒之節朝不廢朝莫</span><br/>
<span class='tline' id='l77' data-llen='1576:1596'>不廢夕賔岀主人拜送節文終遂焉知其能安</span><br/>
<span class='tline' id='l78' data-llen='1596:1616'>燕而不亂也注云朝夕朝莫聽事也不廢之者</span><br/>
<span class='tline' id='l79' data-llen='1616:1643'><a onclick="displayPageImage('KR1d0055', 'SBCK', '031-4b' );" name="031-4b" class="pb">[031-4b] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1643:1663'>旣朝乃飲先夕則罷其正也終遂猶充備也正</span><br/>
<span class='tline' id='l81' data-llen='1663:1683'>義曰此一經明飲酒之禮雖爵行無數猶能節</span><br/>
<span class='tline' id='l82' data-llen='1683:1703'>文自終不至於亂也　降說屨升坐者此謂無</span><br/>
<span class='tline' id='l83' data-llen='1703:1724'>筭爵之𥘉也以前皆立而行禮未徹爼故未說</span><br/>
<span class='tline' id='l84' data-llen='1724:1744'>屨至此徹爼之後乃說屨升堂坐也　脩爵無</span><br/>
<span class='tline' id='l85' data-llen='1744:1764'>數者謂無筭爵也熊氏云謂行爵無數矣　朝</span><br/>
<span class='tline' id='l86' data-llen='1764:1784'>不廢朝者朝後乃行飲酒之禮是朝不廢朝也</span><br/>
<span class='tline' id='l87' data-llen='1784:1804'>莫不廢夕者謂飲酒禮畢乃治私家之事是莫</span><br/>
<span class='tline' id='l88' data-llen='1804:1824'>不廢夕此謂郷飲酒之禮若黨正飲酒一國若</span><br/>
<span class='tline' id='l89' data-llen='1824:1851'><a onclick="displayPageImage('KR1d0055', 'SBCK', '031-5a' );" name="031-5a" class="pb">[031-5a] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='1851:1858'>狂無不醉也</span><br/>
<span class='tline' id='l91' data-llen='1858:1874'>　九經以天地紀以日月參以三光</span><br/>
<span class='tline' id='l92' data-llen='1874:1894'>經之以天地紀之以日月參之以三光政教之</span><br/>
<span class='tline' id='l93' data-llen='1894:1914'>本也注云日出於東僎所在也月生於西介所</span><br/>
<span class='tline' id='l94' data-llen='1914:1934'>在也三光三大辰也天之政教出於大辰焉正</span><br/>
<span class='tline' id='l95' data-llen='1934:1954'>義曰案昭十七年有星孛于大辰公羊云大辰</span><br/>
<span class='tline' id='l96' data-llen='1954:1974'>者何大火也伐爲大辰北辰亦爲大辰故爾雅</span><br/>
<span class='tline' id='l97' data-llen='1974:1994'>云大辰房心尾也大火謂之大辰北極謂之北</span><br/>
<span class='tline' id='l98' data-llen='1994:2014'>辰是三大辰也何休云大火與伐天所以示民</span><br/>
<span class='tline' id='l99' data-llen='2014:2041'><a onclick="displayPageImage('KR1d0055', 'SBCK', '031-5b' );" name="031-5b" class="pb">[031-5b] <img width="20"  src="/static/img/kanseki-5.png"/></a></span><br/>
<span class='tline' id='l100' data-llen='2041:2061'>時早晚天下取以爲正故謂之大辰辰時也是</span><br/>
<span class='tline' id='l101' data-llen='2061:2074'><span class='krp-note'>天/之</span>政教岀於大辰</span><br/>
<span class='tline' id='l102' data-llen='2074:2087'><span class='krp-note'>十/一</span>月三日則成魄</span><br/>
<span class='tline' id='l103' data-llen='2087:2107'>月者三日則成魄者謂月盡之後三日乃成魄</span><br/>
<span class='tline' id='l104' data-llen='2107:2127'>魄謂明生傍有微光也此謂月明盡之後而生</span><br/>
<span class='tline' id='l105' data-llen='2127:2147'>魄非必月三日也所以前月大則月二日生魄</span><br/>
<span class='tline' id='l106' data-llen='2147:2179'>前月小則三日乃生魄<span class='krp-note'>朱文公於義禮破此說/謂三日非魄乃生明也</span></span><br/>
<span class='tline' id='l107' data-llen='2179:2198'><span class='krp-note'>十/二</span>燕𥘉立行禮似饗其餘則燕</span><br/>
<span class='tline' id='l108' data-llen='2198:2218'>古者諸侯之射也必先行燕禮者案儀禮大射</span><br/>
<span class='tline' id='l109' data-llen='2218:2245'><a onclick="displayPageImage('KR1d0055', 'SBCK', '031-6a' );" name="031-6a" class="pb">[031-6a] <img width="20"  src="/static/img/kanseki-5.png"/></a></span><br/>
<span class='tline' id='l110' data-llen='2245:2266'>在未旅之前燕𥘉似饗即是先行饗禮而云先</span><br/>
<span class='tline' id='l111' data-llen='2266:2287'>行燕禮者燕𥘉似饗正謂立行禮似饗其餘則</span><br/>
<span class='tline' id='l112' data-llen='2287:2307'>燕故禮其牲狗及設折爼行一獻此等皆燕之</span><br/>
<span class='tline' id='l113' data-llen='2307:2318'>法也故云先行燕禮也</span><br/>
<span class='tline' id='l114' data-llen='2318:2336'><span class='krp-note'>十/三</span>諸侯歳獻書物三歳而貢士</span><br/>
<span class='tline' id='l115' data-llen='2336:2356'>是故古者天子之制諸侯歳獻貢士於天子天</span><br/>
<span class='tline' id='l116' data-llen='2356:2376'>子試之於射宮注云歳獻獻國事之書及計偕</span><br/>
<span class='tline' id='l117' data-llen='2376:2396'>物也三歳而貢士舊說云大國三人次國二人</span><br/>
<span class='tline' id='l118' data-llen='2396:2416'>小國一人正義曰以經云歳獻貢士於天子恐</span><br/>
<span class='tline' id='l119' data-llen='2416:2443'><a onclick="displayPageImage('KR1d0055', 'SBCK', '031-6b' );" name="031-6b" class="pb">[031-6b] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2443:2463'>歳獻之文只是貢獻於士故云歳獻獻國事之</span><br/>
<span class='tline' id='l121' data-llen='2463:2483'>書云及計偕物也者漢時謂郡國送文書之使</span><br/>
<span class='tline' id='l122' data-llen='2483:2503'>謂之爲計吏其貢獻之物與計吏俱來故謂之</span><br/>
<span class='tline' id='l123' data-llen='2503:2523'>計偕物也偕俱也非但獻國事之書又俱獻貢</span><br/>
<span class='tline' id='l124' data-llen='2523:2543'>物故云及計偕物知歳獻國事之書者小行人</span><br/>
<span class='tline' id='l125' data-llen='2543:2563'>云令諸侯春入貢秋獻功注云貢六服所貢也</span><br/>
<span class='tline' id='l126' data-llen='2563:2583'>功考績之功也秋獻之若今計文書㫁於九月</span><br/>
<span class='tline' id='l127' data-llen='2583:2603'>其舊法也云三歳而貢士者以經貢士之文繫</span><br/>
<span class='tline' id='l128' data-llen='2603:2623'>歳獻之下恐毎歳貢士故云三歳而貢士也又</span><br/>
<span class='tline' id='l129' data-llen='2623:2650'><a onclick="displayPageImage('KR1d0055', 'SBCK', '031-7a' );" name="031-7a" class="pb">[031-7a] <img width="20"  src="/static/img/kanseki-5.png"/></a></span><br/>
<span class='tline' id='l130' data-llen='2650:2670'>知三歳者案書傳云古者諸侯之於天子也三</span><br/>
<span class='tline' id='l131' data-llen='2670:2690'>年一貢士一適謂之好德再適謂之賢賢三適</span><br/>
<span class='tline' id='l132' data-llen='2690:2710'>謂之有功有功者天子賜以衣服弓矢再賜以</span><br/>
<span class='tline' id='l133' data-llen='2710:2730'>秬鬯三賜以虎賁百人號曰命諸侯不云益地</span><br/>
<span class='tline' id='l134' data-llen='2730:2750'>者文不具矣書傳又云貢士一不適謂之過注</span><br/>
<span class='tline' id='l135' data-llen='2750:2770'>云謂三年時也再不適謂之敖注云謂六年時</span><br/>
<span class='tline' id='l136' data-llen='2770:2790'>也三不適謂之誣注云謂九年時也一絀以爵</span><br/>
<span class='tline' id='l137' data-llen='2790:2810'>再絀以地三絀而地畢注云凡十五年鄭以此</span><br/>
<span class='tline' id='l138' data-llen='2810:2820'>故知三歳而貢士也</span><br/>
<span class='tline' id='l139' data-llen='2820:2847'><a onclick="displayPageImage('KR1d0055', 'SBCK', '031-7b' );" name="031-7b" class="pb">[031-7b] <img width="20"  src="/static/img/kanseki-5.png"/></a></span><br/>
<span class='tline' id='l140' data-llen='2847:2866'><span class='krp-note'>十/五</span>曽孫之詩是貍首樂作而後射</span><br/>
<span class='tline' id='l141' data-llen='2866:2886'>正義曰以諸侯射以貍首之篇謂今詩文無貍</span><br/>
<span class='tline' id='l142' data-llen='2886:2906'>首之篇今射義有載曽孫之詩故知是貍首也</span><br/>
<span class='tline' id='l143' data-llen='2906:2926'>云正爵四行獻賔獻公獻卿獻大夫者大射禮</span><br/>
<span class='tline' id='l144' data-llen='2926:2946'>文云乃後樂作而射也者案大射禮獻大夫之</span><br/>
<span class='tline' id='l145' data-llen='2946:2966'>後乃後工入樂作而後射此謂大射也若燕射</span><br/>
<span class='tline' id='l146' data-llen='2966:2986'>則說屨升堂坐之後乃射矣故燕禮說屨升堂</span><br/>
<span class='tline' id='l147' data-llen='2986:3006'>獻士畢若射則大射正爲司射如郷射之禮是</span><br/>
<span class='tline' id='l148' data-llen='3006:3009'>也</span><br/>
<span class='tline' id='l149' data-llen='3009:3036'><a onclick="displayPageImage('KR1d0055', 'SBCK', '031-8a' );" name="031-8a" class="pb">[031-8a] <img width="20"  src="/static/img/kanseki-5.png"/></a></span><br/>
<span class='tline' id='l150' data-llen='3036:3051'><span class='krp-note'>十/七</span>與爲人後與猶竒也</span><br/>
<span class='tline' id='l151' data-llen='3051:3071'>使子路執弓矢出延射曰賁軍之將亡國之大</span><br/>
<span class='tline' id='l152' data-llen='3071:3091'>夫與爲人後者不入其餘皆入蓋去者半入者</span><br/>
<span class='tline' id='l153' data-llen='3091:3111'>半注云先行飲酒禮將射乃以司正爲司馬子</span><br/>
<span class='tline' id='l154' data-llen='3111:3131'>路執弓矢出延射則爲司射也延進也岀進觀</span><br/>
<span class='tline' id='l155' data-llen='3131:3151'>者欲射者也賁讀爲僨僨猶覆敗也亡國亡君</span><br/>
<span class='tline' id='l156' data-llen='3151:3171'>之國者也與猶竒也後人者一人而巳旣有爲</span><br/>
<span class='tline' id='l157' data-llen='3171:3191'>者而徃竒之是貪財也子路陳此三者而觀者</span><br/>
<span class='tline' id='l158' data-llen='3191:3211'>畏其義則或去也延或爲誓正義曰云與猶竒</span><br/>
<span class='tline' id='l159' data-llen='3211:3238'><a onclick="displayPageImage('KR1d0055', 'SBCK', '031-8b' );" name="031-8b" class="pb">[031-8b] <img width="20"  src="/static/img/kanseki-5.png"/></a></span><br/>
<span class='tline' id='l160' data-llen='3238:3258'>也者謂他人無後已有人後之相爲合配今已</span><br/>
<span class='tline' id='l161' data-llen='3258:3278'>更徃後之是配合之外更有竒隻故云後人者</span><br/>
<span class='tline' id='l162' data-llen='3278:3292'>一人而已旣有爲者而徃竒之</span><br/>
<span class='tline' id='l163' data-llen='3292:3311'><span class='krp-note'>十/八</span>天子諸侯卿大夫射有三士二</span><br/>
<span class='tline' id='l164' data-llen='3311:3331'>凡天子諸侯及卿大夫禮射有三一爲大射是</span><br/>
<span class='tline' id='l165' data-llen='3331:3351'>將祭擇士之射二爲賔射諸侯來朝天子入而</span><br/>
<span class='tline' id='l166' data-llen='3351:3371'>與之射也或諸侯相朝而與之射也三爲燕射</span><br/>
<span class='tline' id='l167' data-llen='3371:3391'>謂息燕而與之射其天子諸侯大夫三射皆具</span><br/>
<span class='tline' id='l168' data-llen='3391:3411'>其士無大射故司裘職云大射唯明王及諸侯</span><br/>
<span class='tline' id='l169' data-llen='3411:3438'><a onclick="displayPageImage('KR1d0055', 'SBCK', '031-9a' );" name="031-9a" class="pb">[031-9a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3438:3458'>卿大夫不及於士故鄭注云士不大射士無臣</span><br/>
<span class='tline' id='l171' data-llen='3458:3478'>祭無所擇是也其賔射燕射士皆有之故射人</span><br/>
<span class='tline' id='l172' data-llen='3478:3498'>云士射豻侯二正是士有賔射也又郷射記云</span><br/>
<span class='tline' id='l173' data-llen='3498:3513'>士布侯畫以鹿豕是士有燕射矣</span><br/>
<span class='tline' id='l174' data-llen='3513:3531'><span class='krp-note'>十/九</span>畿内諸侯張二侯畿外三侯</span><br/>
<span class='tline' id='l175' data-llen='3531:3551'>其侯天子大射則射皮侯故考工記云張皮侯</span><br/>
<span class='tline' id='l176' data-llen='3551:3571'>而棲鵠則春以功又司裘職云王大射則共虎</span><br/>
<span class='tline' id='l177' data-llen='3571:3592'>侯熊侯豹侯設其鵠鄭注考工記皮侯謂此侯也</span><br/>
<span class='tline' id='l178' data-llen='3592:3612'>畿内諸侯大射則張熊侯豹侯故司裘職云諸</span><br/>
<span class='tline' id='l179' data-llen='3612:3639'><a onclick="displayPageImage('KR1d0055', 'SBCK', '031-9b' );" name="031-9b" class="pb">[031-9b] <img width="20"  src="/static/img/kanseki-5.png"/></a></span><br/>
<span class='tline' id='l180' data-llen='3639:3659'>侯則共熊侯豹侯設其鵠是也若畿外諸侯大</span><br/>
<span class='tline' id='l181' data-llen='3659:3679'>射亦張三侯鄭注云逺尊得伸故亦張三侯一</span><br/>
<span class='tline' id='l182' data-llen='3679:3699'>曰大侯鄭注云則天子熊侯謂以熊皮飾之二</span><br/>
<span class='tline' id='l183' data-llen='3699:3719'>曰糝侯鄭注云糝雜也豹鵠而麋飾三曰豻侯</span><br/>
<span class='tline' id='l184' data-llen='3719:3739'>鄭注云豻胡大皮飾侯若畿内卿大夫射麋侯</span><br/>
<span class='tline' id='l185' data-llen='3739:3759'>故司裘云卿大夫則共麋侯是也其畿外卿大</span><br/>
<span class='tline' id='l186' data-llen='3759:3779'>夫射侯無丈於諸侯旣得三侯其卿大夫蓋降</span><br/>
<span class='tline' id='l187' data-llen='3779:3798'>君一等則糝侯豻侯其大射之侯皆有鵠也</span><br/>
<span class='tline' id='l188' data-llen='3798:3814'><span class='krp-note'>二/十</span>鵠二分侯中而居其一</span><br/>
<span class='tline' id='l189' data-llen='3814:3842'><a onclick="displayPageImage('KR1d0055', 'SBCK', '031-10a' );" name="031-10a" class="pb">[031-10a] <img width="20"  src="/static/img/kanseki-5.png"/></a></span><br/>
<span class='tline' id='l190' data-llen='3842:3862'>其鵠則二分侯中而居其一故考工記云梓人</span><br/>
<span class='tline' id='l191' data-llen='3862:3882'>爲侯廣與崇方參分其廣而鵠居一焉凡皮侯</span><br/>
<span class='tline' id='l192' data-llen='3882:3902'>者各以其飾侯之側又方制其皮以爲鵠故鄭</span><br/>
<span class='tline' id='l193' data-llen='3902:3922'>注司裘云以虎熊豹麋之皮飾其側又方制之</span><br/>
<span class='tline' id='l194' data-llen='3922:3949'>以爲<img height='20' width='20' alt='&amp;KR1647' title='KR1647' src='https://raw.githubusercontent.com/kanripo/KR-Gaiji/master/images/KR1647.png'/>謂之鵠謂之鵠者取名於鳱鵠小鳥而</span><br/>
<span class='tline' id='l195' data-llen='3949:3969'>難中是以中之爲雋亦取鵠之言較較者直也</span><br/>
<span class='tline' id='l196' data-llen='3969:3988'>射所以直己志則是但取其名非是實鳥也</span><br/>
<span class='tline' id='l197' data-llen='3988:4002'><span class='krp-note'>廿/一</span>凡賔射侯正之制</span><br/>
<span class='tline' id='l198' data-llen='4002:4022'>此侯道鄭注司裘云虎九十弓熊七十弓豹麋</span><br/>
<span class='tline' id='l199' data-llen='4022:4050'><a onclick="displayPageImage('KR1d0055', 'SBCK', '031-10b' );" name="031-10b" class="pb">[031-10b] <img width="20"  src="/static/img/kanseki-5.png"/></a></span><br/>
<span class='tline' id='l200' data-llen='4050:4070'>五十弓列國之諸侯大射大侯亦九十參七十</span><br/>
<span class='tline' id='l201' data-llen='4070:4090'>干五十逺尊得伸可同耳其天子以下賔射則</span><br/>
<span class='tline' id='l202' data-llen='4090:4110'>射人云王射三侯五正諸侯射二侯三正卿大</span><br/>
<span class='tline' id='l203' data-llen='4110:4130'>夫射一侯二正士射豻侯二正鄭云謂五正三</span><br/>
<span class='tline' id='l204' data-llen='4130:4150'>正二正之侯五正者中朱次白次蒼次黃玄居</span><br/>
<span class='tline' id='l205' data-llen='4150:4170'>外三正損玄黃二正畫以朱緑鄭又云二侯者</span><br/>
<span class='tline' id='l206' data-llen='4170:4190'>三正二正之侯也一侯者二正而巳此皆與賔</span><br/>
<span class='tline' id='l207' data-llen='4190:4210'>射於朝之禮也考工記梓人職云張五采之侯</span><br/>
<span class='tline' id='l208' data-llen='4210:4230'>則逺國屬凡賔射之侯謂之正鄭注大射云正</span><br/>
<span class='tline' id='l209' data-llen='4230:4258'><a onclick="displayPageImage('KR1d0055', 'SBCK', '031-11a' );" name="031-11a" class="pb">[031-11a] <img width="20"  src="/static/img/kanseki-5.png"/></a></span><br/>
<span class='tline' id='l210' data-llen='4258:4278'>者正也亦鳥名齊魯之間名題肩爲正然則天</span><br/>
<span class='tline' id='l211' data-llen='4278:4298'>子賔射用五正三正二正之侯畿内諸侯賔射</span><br/>
<span class='tline' id='l212' data-llen='4298:4318'>用三正之侯卿大夫用二正之侯士亦用二正</span><br/>
<span class='tline' id='l213' data-llen='4318:4338'>之侯又飾以豻畿外諸侯以下賔射其侯無文</span><br/>
<span class='tline' id='l214' data-llen='4338:4358'>約大射諸侯旣同天子張三侯則賔射亦同天</span><br/>
<span class='tline' id='l215' data-llen='4358:4378'>子用五正三正二正之侯其卿大夫射亦三正</span><br/>
<span class='tline' id='l216' data-llen='4378:4398'>二正之侯士射二正之侯若五正者同虎侯九</span><br/>
<span class='tline' id='l217' data-llen='4398:4418'>十弓三正者同熊侯七十弓二正者同豹侯五</span><br/>
<span class='tline' id='l218' data-llen='4418:4438'>十弓凡中央之赤皆方二尺以外之色皆分布</span><br/>
<span class='tline' id='l219' data-llen='4438:4466'><a onclick="displayPageImage('KR1d0055', 'SBCK', '031-11b' );" name="031-11b" class="pb">[031-11b] <img width="20"  src="/static/img/kanseki-5.png"/></a></span><br/>
<span class='tline' id='l220' data-llen='4466:4486'>之其外又畫以雲氣天子以下燕射則尊卑皆</span><br/>
<span class='tline' id='l221' data-llen='4486:4506'>用一侯故郷射記云天子熊侯白質諸侯麋侯</span><br/>
<span class='tline' id='l222' data-llen='4506:4526'>赤質大夫布侯畫以虎豹士布侯畫以鹿豕鄭</span><br/>
<span class='tline' id='l223' data-llen='4526:4546'>注云白質赤質皆謂采其地不采者白布也熊</span><br/>
<span class='tline' id='l224' data-llen='4546:4566'>麋虎豹鹿豕皆正靣畫其頭象於正鵠之處耳</span><br/>
<span class='tline' id='l225' data-llen='4566:4586'>君畫一臣畫二陽竒隂偶之數也燕射射熊虎</span><br/>
<span class='tline' id='l226' data-llen='4586:4606'>豹不忘上下相犯射麋鹿豕志在君臣相養也</span><br/>
<span class='tline' id='l227' data-llen='4606:4626'>梓人云張獸侯則王以息燕謂此也郷射記旣</span><br/>
<span class='tline' id='l228' data-llen='4626:4646'>不列畿内畿外之異則諸侯以下外内同也郷</span><br/>
<span class='tline' id='l229' data-llen='4646:4674'><a onclick="displayPageImage('KR1d0055', 'SBCK', '031-12a' );" name="031-12a" class="pb">[031-12a] <img width="20"  src="/static/img/kanseki-5.png"/></a></span><br/>
<span class='tline' id='l230' data-llen='4674:4694'>射記列天子以下各一侯下文云侯道五十弓</span><br/>
<span class='tline' id='l231' data-llen='4694:4714'>弓二寸以爲侯中則天子以下皆五十弓侯中</span><br/>
<span class='tline' id='l232' data-llen='4714:4734'>同方一丈也降尊以就卑言燕主歡心故也而</span><br/>
<span class='tline' id='l233' data-llen='4734:4754'>皇氏沈氏乃云天子熊侯或云九十弓或云七</span><br/>
<span class='tline' id='l234' data-llen='4754:4774'>十弓乃同三侯上下之差文無準據其義非也</span><br/>
<span class='tline' id='l235' data-llen='4774:4793'><span class='krp-note'>廿/三</span>侯中及上下躬上下舌用布數</span><br/>
<span class='tline' id='l236' data-llen='4793:4813'>其侯用布之數案郷射記郷侯五十弓則侯道</span><br/>
<span class='tline' id='l237' data-llen='4813:4833'>五十歩也以弓之下制長六尺以射用弓故稱</span><br/>
<span class='tline' id='l238' data-llen='4833:4853'>弓一弓取二寸以爲中則侯中方一丈也郷射</span><br/>
<span class='tline' id='l239' data-llen='4853:4881'><a onclick="displayPageImage('KR1d0055', 'SBCK', '031-12b' );" name="031-12b" class="pb">[031-12b] <img width="20"  src="/static/img/kanseki-5.png"/></a></span><br/>
<span class='tline' id='l240' data-llen='4881:4901'>記又云倍中以爲躬注云躬身也謂中之上下</span><br/>
<span class='tline' id='l241' data-llen='4901:4921'>幅也用布各二丈郷射記又云倍躬以爲左右</span><br/>
<span class='tline' id='l242' data-llen='4921:4941'>舌舌謂躬之上下横一幅布張於躬外左右而</span><br/>
<span class='tline' id='l243' data-llen='4941:4961'>出謂之舌考工記謂舌爲个躬旣二丈上舌倍</span><br/>
<span class='tline' id='l244' data-llen='4961:4981'>躬則用布四丈也郷射記又云下舌半上舌注</span><br/>
<span class='tline' id='l245' data-llen='4981:5001'>云半者半其出於躬者也上舌岀射各一丈則</span><br/>
<span class='tline' id='l246' data-llen='5001:5021'>下舌出弓各五尺然則下舌用布三丈揔而計</span><br/>
<span class='tline' id='l247' data-llen='5021:5041'>之侯中方一丈凡五幅用布五丈上下二躬用</span><br/>
<span class='tline' id='l248' data-llen='5041:5061'>布四丈上舌復用布四丈下舌用布三丈故鄭</span><br/>
<span class='tline' id='l249' data-llen='5061:5089'><a onclick="displayPageImage('KR1d0055', 'SBCK', '031-13a' );" name="031-13a" class="pb">[031-13a] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='5089:5109'>注郷射記云郷射侯用布十六丈也以此計之</span><br/>
<span class='tline' id='l251' data-llen='5109:5129'>侯道七十弓則侯中方丈四凡七幅幅別丈四</span><br/>
<span class='tline' id='l252' data-llen='5129:5149'>是用布九丈八尺上下二躬各倍中用布五丈</span><br/>
<span class='tline' id='l253' data-llen='5149:5169'>六尺上舌倍躬亦用布五丈六尺上舌岀躬各</span><br/>
<span class='tline' id='l254' data-llen='5169:5189'>丈四尺下舌半上舌則左右各减七尺則下舌</span><br/>
<span class='tline' id='l255' data-llen='5189:5209'>用布四丈二尺故鄭注郷射記云七十歩之侯</span><br/>
<span class='tline' id='l256' data-llen='5209:5229'>用布二十五丈二尺其九十弓之侯用布三十</span><br/>
<span class='tline' id='l257' data-llen='5229:5249'>六丈其張三侯之體同道位之近者最下逺者</span><br/>
<span class='tline' id='l258' data-llen='5249:5269'>漸髙故大射云大侯之崇見鵠於參參見鵠於</span><br/>
<span class='tline' id='l259' data-llen='5269:5297'><a onclick="displayPageImage('KR1d0055', 'SBCK', '031-13b' );" name="031-13b" class="pb">[031-13b] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5297:5305'>干干不及地武</span><br/>
<span class='tline' id='l261' data-llen='5305:5320'><span class='krp-note'>二/五</span>自王至士射耦之數</span><br/>
<span class='tline' id='l262' data-llen='5320:5340'>其耦射人云王以六耦諸侯以四耦卿大夫士</span><br/>
<span class='tline' id='l263' data-llen='5340:5360'>以三耦又射人云諸侯以下謂畿内也若畿外</span><br/>
<span class='tline' id='l264' data-llen='5360:5380'>諸侯以下則皆三耦故大射及郷射并左傳襄</span><br/>
<span class='tline' id='l265' data-llen='5380:5397'>二十九年晉士鞅來聘射皆三耦是也</span><br/>
<span class='tline' id='l266' data-llen='5397:5414'><span class='krp-note'>二/六</span>大射在廟賔射朝燕射寢</span><br/>
<span class='tline' id='l267' data-llen='5414:5434'>其射宫所在天子大射必先習於澤宫而後射</span><br/>
<span class='tline' id='l268' data-llen='5434:5454'>於射宫則此射義文也其射宫天子則在廟也</span><br/>
<span class='tline' id='l269' data-llen='5454:5482'><a onclick="displayPageImage('KR1d0055', 'SBCK', '031-14a' );" name="031-14a" class="pb">[031-14a] <img width="20"  src="/static/img/kanseki-5.png"/></a></span><br/>
<span class='tline' id='l270' data-llen='5482:5502'>故司服云享先公饗射則鷩冕司几筵云大朝</span><br/>
<span class='tline' id='l271' data-llen='5502:5522'>覲大饗射依前南郷是也其服鷩冕天子賔射</span><br/>
<span class='tline' id='l272' data-llen='5522:5542'>則在朝故射人云諸侯在朝則皆北靣是也其</span><br/>
<span class='tline' id='l273' data-llen='5542:5562'>服皮弁服矣天子燕射則在寢以諸侯燕於小</span><br/>
<span class='tline' id='l274' data-llen='5562:5582'>寢天子路寢之朝謂之燕朝者故知天子諸侯</span><br/>
<span class='tline' id='l275' data-llen='5582:5602'>燕射在寢故郷射記云君國中射則皮樹中鄭</span><br/>
<span class='tline' id='l276' data-llen='5602:5622'>注云謂燕射也其服則玄冕緇衣素裳也諸侯</span><br/>
<span class='tline' id='l277' data-llen='5622:5642'>以爲朝服燕禮云燕朝服於寢是其諸侯大射</span><br/>
<span class='tline' id='l278' data-llen='5642:5662'>不顯畿内畿外之異案儀禮大射云公入鷔射</span><br/>
<span class='tline' id='l279' data-llen='5662:5690'><a onclick="displayPageImage('KR1d0055', 'SBCK', '031-14b' );" name="031-14b" class="pb">[031-14b] <img width="20"  src="/static/img/kanseki-5.png"/></a></span><br/>
<span class='tline' id='l280' data-llen='5690:5710'>畢而云入謂從郊入國也謂射在郊學也故郷</span><br/>
<span class='tline' id='l281' data-llen='5710:5730'>射記云於郊則閭中鄭注云大射於大學儀禮</span><br/>
<span class='tline' id='l282' data-llen='5730:5750'>所陳多據畿外諸侯即畿内諸侯或亦然也其</span><br/>
<span class='tline' id='l283' data-llen='5750:5770'>服無文故用皮弁以射在學宫學記云皮弁祭</span><br/>
<span class='tline' id='l284' data-llen='5770:5790'>菜故也其諸侯賔射若在國則亦在朝與天子</span><br/>
<span class='tline' id='l285' data-llen='5790:5810'>同若在國外相㑹則在竟故郷射記云於竟則</span><br/>
<span class='tline' id='l286' data-llen='5810:5830'>虎中鄭注云謂與鄰國君射也其服亦皮弁服</span><br/>
<span class='tline' id='l287' data-llen='5830:5850'>也以聘禮君受聘皮弁故也其卿大夫以下射</span><br/>
<span class='tline' id='l288' data-llen='5850:5871'>之所在及所服之衣無明文也此三射之外又有</span><br/>
<span class='tline' id='l289' data-llen='5871:5899'><a onclick="displayPageImage('KR1d0055', 'SBCK', '031-15a' );" name="031-15a" class="pb">[031-15a] <img width="20"  src="/static/img/kanseki-5.png"/></a></span><br/>
<span class='tline' id='l290' data-llen='5899:5919'>郷射謂郷大夫貢賢能之後行郷射之禮而詢</span><br/>
<span class='tline' id='l291' data-llen='5919:5939'>衆庶故郷大夫職云獻賢能之書于王退而以</span><br/>
<span class='tline' id='l292' data-llen='5939:5959'>郷射之禮五物詢衆庶是也又有州長射于州</span><br/>
<span class='tline' id='l293' data-llen='5959:5979'>序之禮其侯並同賔射之法故鄭注云郷侯二</span><br/>
<span class='tline' id='l294' data-llen='5979:5982'>正</span><br/>
<span class='tline' id='l295' data-llen='5982:6001'><span class='krp-note'>廿/七</span>主皮之射有二又有習武之射</span><br/>
<span class='tline' id='l296' data-llen='6001:6021'>凡主皮之射有二一是卿大夫從君田獵班餘</span><br/>
<span class='tline' id='l297' data-llen='6021:6041'>獲而射書傳云凡祭取餘獲陳於澤然後卿大</span><br/>
<span class='tline' id='l298' data-llen='6041:6061'>夫相與射也鄭注郷射云主皮者無侯張獸皮</span><br/>
<span class='tline' id='l299' data-llen='6061:6089'><a onclick="displayPageImage('KR1d0055', 'SBCK', '031-15b' );" name="031-15b" class="pb">[031-15b] <img width="20"  src="/static/img/kanseki-5.png"/></a></span><br/>
<span class='tline' id='l300' data-llen='6089:6109'>而射之主於獲也二是庶人亦主皮之射故鄭</span><br/>
<span class='tline' id='l301' data-llen='6109:6129'>注周禮云庶人無侯張皮而射之是也又有習</span><br/>
<span class='tline' id='l302' data-llen='6129:6149'>武之射故司弓矢云弧弓以授射甲革椹質者</span><br/>
<span class='tline' id='l303' data-llen='6149:6153'>是也</span><br/>
<span class='tline' id='l304' data-llen='6153:6169'><span class='krp-note'>廿/八</span>習射於澤射椹質試武</span><br/>
<span class='tline' id='l305' data-llen='6169:6189'>天子將祭必先習射於澤澤者所以澤士也者</span><br/>
<span class='tline' id='l306' data-llen='6189:6209'>澤是宫名於此宫中射而擇士故謂此宫爲澤</span><br/>
<span class='tline' id='l307' data-llen='6209:6229'>澤所在無文盖於寛閑之處近水澤而爲之也</span><br/>
<span class='tline' id='l308' data-llen='6229:6249'>非唯祭而擇士餘射亦在其中故書傳論主皮</span><br/>
<span class='tline' id='l309' data-llen='6249:6277'><a onclick="displayPageImage('KR1d0055', 'SBCK', '031-16a' );" name="031-16a" class="pb">[031-16a] <img width="20"  src="/static/img/kanseki-5.png"/></a></span><br/>
<span class='tline' id='l310' data-llen='6277:6297'>射云嚮之取也於囿中勇力之取也今之取也</span><br/>
<span class='tline' id='l311' data-llen='6297:6317'>於澤宫揖譲之取也是主皮之射亦近於澤也</span><br/>
<span class='tline' id='l312' data-llen='6317:6337'>選士於澤不射侯也但試武而巳故司弓矢云</span><br/>
<span class='tline' id='l313' data-llen='6337:6357'>澤共射椹質之弓矢鄭司農引此射義之文以</span><br/>
<span class='tline' id='l314' data-llen='6357:6377'>釋之是知於澤中射椹質而巳又鄭注司弓矢</span><br/>
<span class='tline' id='l315' data-llen='6377:6397'>云樹椹以爲射正射甲與椹試弓習武也其主</span><br/>
<span class='tline' id='l316' data-llen='6397:6409'>皮之射則張皮亦揖譲也</span><br/>
<span class='tline' id='l317' data-llen='6409:6427'><span class='krp-note'>廿/九</span>桑弧蓬矢用六禮射唯四矢</span><br/>
<span class='tline' id='l318' data-llen='6427:6447'>故男子生桑弧蓬矢六以射天地四方天地四</span><br/>
<span class='tline' id='l319' data-llen='6447:6475'><a onclick="displayPageImage('KR1d0055', 'SBCK', '031-16b' );" name="031-16b" class="pb">[031-16b] <img width="20"  src="/static/img/kanseki-5.png"/></a></span><br/>
<span class='tline' id='l320' data-llen='6475:6495'>方者男子之所有事也故必先有志於其所有</span><br/>
<span class='tline' id='l321' data-llen='6495:6515'>事然後敢用糓也飯食之謂也注云男子生則</span><br/>
<span class='tline' id='l322' data-llen='6515:6535'>設弧於門左三日負之人爲之射乃卜食子也</span><br/>
<span class='tline' id='l323' data-llen='6535:6555'>正義曰此一經明男子重射之義以男子生三</span><br/>
<span class='tline' id='l324' data-llen='6555:6575'>日射人以桑弧蓬矢者則有爲射之志故長大</span><br/>
<span class='tline' id='l325' data-llen='6575:6595'>重之桑弧蓬矢者取其質也所以用六者射天</span><br/>
<span class='tline' id='l326' data-llen='6595:6614'>地四方也所以禮射唯四矢者示事有不用</span><br/>
<span class='tline' id='l327' data-llen='6614:6626'>也四矢者象禦四方之亂</span><br/>
<span class='tline' id='l328' data-llen='6626:6644'><span class='krp-note'>三/十</span>射時飲爵時皆有升降揖遜</span><br/>
<span class='tline' id='l329' data-llen='6644:6672'><a onclick="displayPageImage('KR1d0055', 'SBCK', '031-17a' );" name="031-17a" class="pb">[031-17a] <img width="20"  src="/static/img/kanseki-5.png"/></a></span><br/>
<span class='tline' id='l330' data-llen='6672:6692'>孔子曰君子無所爭必也射乎揖譲而升下而</span><br/>
<span class='tline' id='l331' data-llen='6692:6712'>飲其爭也君子注云必也射乎言君子至於射</span><br/>
<span class='tline' id='l332' data-llen='6712:6732'>則有爭也下降也飲射爵者亦揖譲而升降勝</span><br/>
<span class='tline' id='l333' data-llen='6732:6752'>者袒决遂執張弓不勝者襲說决拾郤左手右</span><br/>
<span class='tline' id='l334' data-llen='6752:6772'>加弛弓於其上而升飲君子恥之是以射則爭</span><br/>
<span class='tline' id='l335' data-llen='6772:6792'>中正義曰此飲射爵者亦揖譲而升降者此解</span><br/>
<span class='tline' id='l336' data-llen='6792:6812'>經揖譲而升下經稱揖譲謂飲射爵時揖譲非</span><br/>
<span class='tline' id='l337' data-llen='6812:6832'>射時揖譲也故云飲射爵者亦揖讓而升降亦</span><br/>
<span class='tline' id='l338' data-llen='6832:6852'>者亦如射時揖譲飲今亦揖譲故儀禮大射云</span><br/>
<span class='tline' id='l339' data-llen='6852:6880'><a onclick="displayPageImage('KR1d0055', 'SBCK', '031-17b' );" name="031-17b" class="pb">[031-17b] <img width="20"  src="/static/img/kanseki-5.png"/></a></span><br/>
<span class='tline' id='l340' data-llen='6880:6900'>耦進上射在左並行當階北靣揖及階揖升堂</span><br/>
<span class='tline' id='l341' data-llen='6900:6920'>揖皆當其物北靣揖及物揖射畢北靣揖揖如</span><br/>
<span class='tline' id='l342' data-llen='6920:6940'>升射是射時升降揖譲也大射又云飲射爵之</span><br/>
<span class='tline' id='l343' data-llen='6940:6960'>時勝者皆袒决遂執張弓不勝者皆襲說决拾</span><br/>
<span class='tline' id='l344' data-llen='6960:6980'>郤左手右加弛弓于其上遂以執付揖如始升</span><br/>
<span class='tline' id='l345' data-llen='6980:7000'>射及階勝者先升升堂少右不勝者進北靣坐</span><br/>
<span class='tline' id='l346' data-llen='7000:7020'>取豐上之觶立卒觶坐奠於豐下興揖不勝者</span><br/>
<span class='tline' id='l347' data-llen='7020:7035'>先降是飲射爵之時揖讓升降也</span><br/>
<span class='tline' id='l348' data-llen='7035:7046'>禮記要義卷第三十二</span><br/>
</p>
<p><br/>
</p>
  </div>
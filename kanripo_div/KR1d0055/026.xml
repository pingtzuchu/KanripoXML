<div id="txtcont" class="span9" style="position: relative;">
    <p><br/>
<span class='tline' id='l9' data-llen='222:249'><a onclick="displayPageImage('KR1d0055', 'SBCK', '026-1a' );" name="026-1a" class="pb">[026-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='249:263'>禮記要義卷第二十七　中庸</span><br/>
<span class='tline' id='l11' data-llen='263:272'>　一中庸子思作</span><br/>
<span class='tline' id='l12' data-llen='272:292'>正義曰案鄭目録云名曰中庸者以其記中和</span><br/>
<span class='tline' id='l13' data-llen='292:312'>之爲用也庸用也孔子之孫子思伋作之以昭</span><br/>
<span class='tline' id='l14' data-llen='312:326'>明聖祖之德此於別録屬通論</span><br/>
<span class='tline' id='l15' data-llen='326:336'>　二水神信土神知</span><br/>
<span class='tline' id='l16' data-llen='336:356'>云水神則信冬主閉藏充實不虚水有内明不</span><br/>
<span class='tline' id='l17' data-llen='356:376'>欺於物信亦不虚詐也云土神則知者金木水</span><br/>
<span class='tline' id='l18' data-llen='376:396'>火土無所不載土所含義者多知亦所含者衆</span><br/>
<span class='tline' id='l19' data-llen='396:423'><a onclick="displayPageImage('KR1d0055', 'SBCK', '026-1b' );" name="026-1b" class="pb">[026-1b] <img width="20"  src="/static/img/kanseki-5.png"/></a></span><br/>
<span class='tline' id='l20' data-llen='423:430'>故土神則知</span><br/>
<span class='tline' id='l21' data-llen='430:443'>　三性情静動及禀氣清濁</span><br/>
<span class='tline' id='l22' data-llen='443:463'>孝經說曰性者生之質命人所禀受度也不云</span><br/>
<span class='tline' id='l23' data-llen='463:483'>命者鄭以通解性命爲一故不復言命但性情</span><br/>
<span class='tline' id='l24' data-llen='483:503'>之義說者不通亦略言之賀㻛云性之與情猶</span><br/>
<span class='tline' id='l25' data-llen='503:523'>波之與水静時是水動則是波静時是性動則</span><br/>
<span class='tline' id='l26' data-llen='523:543'>是情案左傳云天有六氣降而生五行至於含</span><br/>
<span class='tline' id='l27' data-llen='543:563'>生之類皆感五行生矣唯人獨禀秀氣故禮運</span><br/>
<span class='tline' id='l28' data-llen='563:584'>云人者五行之秀氣𬒳色而生旣有五常仁義</span><br/>
<span class='tline' id='l29' data-llen='584:611'><a onclick="displayPageImage('KR1d0055', 'SBCK', '026-2a' );" name="026-2a" class="pb">[026-2a] <img width="20"  src="/static/img/kanseki-5.png"/></a></span><br/>
<span class='tline' id='l30' data-llen='611:631'>禮知信因五常而有六情則性之與情似金與</span><br/>
<span class='tline' id='l31' data-llen='631:651'>鐶印之用非金亦因金而有鐶印情之所用非</span><br/>
<span class='tline' id='l32' data-llen='651:671'>性亦因性而有情則性者静情者動故樂記云</span><br/>
<span class='tline' id='l33' data-llen='671:691'>人生而静天之性也感於物而動性之欲也故</span><br/>
<span class='tline' id='l34' data-llen='691:711'>詩序云情動於中是也但感五行在人爲五常</span><br/>
<span class='tline' id='l35' data-llen='711:731'>得其清氣備者則爲聖人得其濁氣簡者則爲</span><br/>
<span class='tline' id='l36' data-llen='731:751'>愚人降聖以下愚人以上所稟或多或少不可</span><br/>
<span class='tline' id='l37' data-llen='751:771'>言一故分爲九等孔子云唯上知與下愚不移</span><br/>
<span class='tline' id='l38' data-llen='771:783'>　四飲食知味如張華等</span><br/>
<span class='tline' id='l39' data-llen='783:810'><a onclick="displayPageImage('KR1d0055', 'SBCK', '026-2b' );" name="026-2b" class="pb">[026-2b] <img width="20"  src="/static/img/kanseki-5.png"/></a></span><br/>
<span class='tline' id='l40' data-llen='810:830'>案異義云張華辨鮓師曠別薪符朗爲青州刺</span><br/>
<span class='tline' id='l41' data-llen='830:850'>史善能知味食雞知棲半露食鵝知其黒白此</span><br/>
<span class='tline' id='l42' data-llen='850:857'>皆晉書文也</span><br/>
<span class='tline' id='l43' data-llen='857:871'>　五忠内盡於心恕外不欺物</span><br/>
<span class='tline' id='l44' data-llen='871:890'>忠恕違道不逺忠者内盡於心恕者外不欺</span><br/>
<span class='tline' id='l45' data-llen='890:910'>物恕忖也忖度其意於人違去也言身行忠恕</span><br/>
<span class='tline' id='l46' data-llen='910:918'>則去道不逺也</span><br/>
<span class='tline' id='l47' data-llen='918:932'>　六正己而不求則夷狄無怨</span><br/>
<span class='tline' id='l48' data-llen='932:952'>正已而不求於人則無怨此素夷狄行夷狄也</span><br/>
<span class='tline' id='l49' data-llen='952:979'><a onclick="displayPageImage('KR1d0055', 'SBCK', '026-3a' );" name="026-3a" class="pb">[026-3a] <img width="20"  src="/static/img/kanseki-5.png"/></a></span><br/>
<span class='tline' id='l50' data-llen='979:999'>若身入夷狄夷狄無禮義當自正已而行不得</span><br/>
<span class='tline' id='l51' data-llen='999:1019'>求於彼人則彼人無怨己者論語云言忠信行</span><br/>
<span class='tline' id='l52' data-llen='1019:1030'>篤敬雖之夷狄不可棄</span><br/>
<span class='tline' id='l53' data-llen='1030:1042'>　七妻子爲帑鳥尾爲帑</span><br/>
<span class='tline' id='l54' data-llen='1042:1062'>宜爾室家樂爾妻帑者宜善爾之室家愛樂爾</span><br/>
<span class='tline' id='l55' data-llen='1062:1082'>之妻帑帑子也古者謂子孫爲帑故甘誓云予</span><br/>
<span class='tline' id='l56' data-llen='1082:1102'>則帑戮汝於人則妻子爲帑於鳥則鳥尾爲帑</span><br/>
<span class='tline' id='l57' data-llen='1102:1113'>左傳云以害鳥帑是也</span><br/>
<span class='tline' id='l58' data-llen='1113:1127'>　八萬物無不以鬼神之氣生</span><br/>
<span class='tline' id='l59' data-llen='1127:1154'><a onclick="displayPageImage('KR1d0055', 'SBCK', '026-3b' );" name="026-3b" class="pb">[026-3b] <img width="20"  src="/static/img/kanseki-5.png"/></a></span><br/>
<span class='tline' id='l60' data-llen='1154:1174'>體物而不可遺注云體猶生也可猶所也不有</span><br/>
<span class='tline' id='l61' data-llen='1174:1190'>所遺言萬物無不以鬼神之氣生也</span><br/>
<span class='tline' id='l62' data-llen='1190:1200'>　九鬼神生物終物</span><br/>
<span class='tline' id='l63' data-llen='1200:1220'>此鬼神即與易繫辭云是故知鬼神之情狀與</span><br/>
<span class='tline' id='l64' data-llen='1220:1240'>天地相似以能生萬物也案彼注木火之神生</span><br/>
<span class='tline' id='l65' data-llen='1240:1260'>物金水之鬼終物彼以春夏對秋冬故以春夏</span><br/>
<span class='tline' id='l66' data-llen='1260:1280'>生物秋冬終物其實鬼神皆能生物終物也故</span><br/>
<span class='tline' id='l67' data-llen='1280:1300'>此云體物而不可遺此雖說隂陽鬼神人之鬼</span><br/>
<span class='tline' id='l68' data-llen='1300:1320'>神亦附隂陽之鬼神故此云齊明盛服以承祭</span><br/>
<span class='tline' id='l69' data-llen='1320:1347'><a onclick="displayPageImage('KR1d0055', 'SBCK', '026-4a' );" name="026-4a" class="pb">[026-4a] <img width="20"  src="/static/img/kanseki-5.png"/></a></span><br/>
<span class='tline' id='l70' data-llen='1347:1357'>祀是兼人之鬼神也</span><br/>
<span class='tline' id='l71' data-llen='1357:1377'>　十因追王遂及不降正統期明孝不以尊卑</span><br/>
<span class='tline' id='l72' data-llen='1377:1382'>　　變</span><br/>
<span class='tline' id='l73' data-llen='1382:1402'>武王末受命周公成文武之德追王大王王季</span><br/>
<span class='tline' id='l74' data-llen='1402:1422'>上祀先公以天子之禮斯禮也逹乎諸侯大夫</span><br/>
<span class='tline' id='l75' data-llen='1422:1442'>及士庶人父爲大夫子爲士葬以大夫祭以士</span><br/>
<span class='tline' id='l76' data-llen='1442:1462'>父爲士子爲大夫葬以士祭以大夫期之䘮逹</span><br/>
<span class='tline' id='l77' data-llen='1462:1482'>乎大夫三年之䘮逹乎天子父母之䘮無貴賤</span><br/>
<span class='tline' id='l78' data-llen='1482:1502'>一也注云末猶老也追王大王王季者以王迹</span><br/>
<span class='tline' id='l79' data-llen='1502:1529'><a onclick="displayPageImage('KR1d0055', 'SBCK', '026-4b' );" name="026-4b" class="pb">[026-4b] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1529:1549'>起焉先公組紺以上至后稷也斯禮逹於諸侯</span><br/>
<span class='tline' id='l81' data-llen='1549:1569'>大夫士庶人者謂葬之從死者之爵祭之用生</span><br/>
<span class='tline' id='l82' data-llen='1569:1589'>者之禄也言大夫葬以大夫士葬以士則追王</span><br/>
<span class='tline' id='l83' data-llen='1589:1609'>者改葬之矣期之䘮逹於大夫者謂旁親所降</span><br/>
<span class='tline' id='l84' data-llen='1609:1629'>在大功者其正統之期天子諸侯猶不降也大</span><br/>
<span class='tline' id='l85' data-llen='1629:1649'>夫所降天子諸侯絕之不爲服所不臣乃服之</span><br/>
<span class='tline' id='l86' data-llen='1649:1669'>也承葬祭說期三年之䘮者明子事父以孝不</span><br/>
<span class='tline' id='l87' data-llen='1669:1676'>用其尊卑變</span><br/>
<span class='tline' id='l88' data-llen='1676:1694'><span class='krp-note'>十/乙</span>一戎衣鄭作壹戎殷與書異</span><br/>
<span class='tline' id='l89' data-llen='1694:1721'><a onclick="displayPageImage('KR1d0055', 'SBCK', '026-5a' );" name="026-5a" class="pb">[026-5a] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='1721:1741'>正義曰案尚書武成云一戎衣謂一著戎衣而</span><br/>
<span class='tline' id='l91' data-llen='1741:1761'>㓕殷此云壹者以經武王繼大王王季文王三</span><br/>
<span class='tline' id='l92' data-llen='1761:1781'>人之業壹用㓕殷對三人之業爲一耳由三人</span><br/>
<span class='tline' id='l93' data-llen='1781:1801'>之業故壹身㓕之鄭必以衣爲殷者以十一年</span><br/>
<span class='tline' id='l94' data-llen='1801:1821'>觀兵于孟津十三年㓕紂是再著戎服不得稱</span><br/>
<span class='tline' id='l95' data-llen='1821:1841'>一戎衣故以衣爲殷故注云齊人言殷聲如衣</span><br/>
<span class='tline' id='l96' data-llen='1841:1859'><span class='krp-note'>十/二</span>無問尊卑皆得以己禄祭先</span><br/>
<span class='tline' id='l97' data-llen='1859:1879'>斯禮也逹乎諸侯大夫及士庶人者斯此也言</span><br/>
<span class='tline' id='l98' data-llen='1879:1899'>周公尊崇先公之禮非直天子所行乃下逹於</span><br/>
<span class='tline' id='l99' data-llen='1899:1926'><a onclick="displayPageImage('KR1d0055', 'SBCK', '026-5b' );" name="026-5b" class="pb">[026-5b] <img width="20"  src="/static/img/kanseki-5.png"/></a></span><br/>
<span class='tline' id='l100' data-llen='1926:1946'>諸侯大夫士庶人等無問尊卑皆得上尊祖父</span><br/>
<span class='tline' id='l101' data-llen='1946:1966'>以己之禄祭其先人猶若周公以成王天子之</span><br/>
<span class='tline' id='l102' data-llen='1966:1974'>禮祀其先公也</span><br/>
<span class='tline' id='l103' data-llen='1974:1996'><span class='krp-note'>十/三</span>天子服正統三年䘮諸侯旁親有不降</span><br/>
<span class='tline' id='l104' data-llen='1996:2016'>三年之䘮逹乎天子者謂正統在三年之䘮父</span><br/>
<span class='tline' id='l105' data-llen='2016:2036'>母及適子并妻也逹乎天子者言天子皆服之</span><br/>
<span class='tline' id='l106' data-llen='2036:2056'>不云父母而云三年者包適子也天子爲后服</span><br/>
<span class='tline' id='l107' data-llen='2056:2076'>期以三年包之者以后卒必待三年然後娶所</span><br/>
<span class='tline' id='l108' data-llen='2076:2096'>以逹子之志故通在三年之中是以昭十五年</span><br/>
<span class='tline' id='l109' data-llen='2096:2123'><a onclick="displayPageImage('KR1d0055', 'SBCK', '026-6a' );" name="026-6a" class="pb">[026-6a] <img width="20"  src="/static/img/kanseki-5.png"/></a></span><br/>
<span class='tline' id='l110' data-llen='2123:2143'>左傳云穆后崩大子壽卒叔向云王一歳而有</span><br/>
<span class='tline' id='l111' data-llen='2143:2163'>三年之䘮二焉是包后爲三年也直云逹乎天</span><br/>
<span class='tline' id='l112' data-llen='2163:2183'>子不云諸侯者諸侯旁親尊同則不降故䘮服</span><br/>
<span class='tline' id='l113' data-llen='2183:2202'>大功章云諸侯爲姑姊妹嫁於國君者是也</span><br/>
<span class='tline' id='l114' data-llen='2202:2217'><span class='krp-note'>十/四</span>武王追王周公改葬</span><br/>
<span class='tline' id='l115' data-llen='2217:2237'>云則追王者改葬之矣者以大王王季身爲諸</span><br/>
<span class='tline' id='l116' data-llen='2237:2257'>侯葬從死者之爵則大王王季秪得爲諸侯葬</span><br/>
<span class='tline' id='l117' data-llen='2257:2277'>禮不得言追王從天子法故知追王之時而更</span><br/>
<span class='tline' id='l118' data-llen='2277:2297'>改葬用天子禮案大傳云武王追王大王亶父</span><br/>
<span class='tline' id='l119' data-llen='2297:2324'><a onclick="displayPageImage('KR1d0055', 'SBCK', '026-6b' );" name="026-6b" class="pb">[026-6b] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2324:2344'>王季歷此云周公追王不同者武王旣伐紂追</span><br/>
<span class='tline' id='l121' data-llen='2344:2361'>王布告天下周公追而改葬故不同也</span><br/>
<span class='tline' id='l122' data-llen='2361:2380'><span class='krp-note'>十/五</span>宗廟序昭穆序爵事旅酬燕毛</span><br/>
<span class='tline' id='l123' data-llen='2380:2400'>宗廟之禮所以序昭穆也序爵所以辨貴賤也</span><br/>
<span class='tline' id='l124' data-llen='2400:2419'>序事所以辨賢也旅酬下爲上所以逮賤也</span><br/>
<span class='tline' id='l125' data-llen='2419:2439'>燕毛所以序齒也注云序猶次也爵謂公卿大</span><br/>
<span class='tline' id='l126' data-llen='2439:2459'>夫士也事謂薦羞也以辨賢者以其事別所能</span><br/>
<span class='tline' id='l127' data-llen='2459:2479'>也若司徒羞牛宗伯共雞牲矣文王丗子曰宗</span><br/>
<span class='tline' id='l128' data-llen='2479:2499'>廟之中以爵爲位崇德也宗人授事以官尊賢</span><br/>
<span class='tline' id='l129' data-llen='2499:2526'><a onclick="displayPageImage('KR1d0055', 'SBCK', '026-7a' );" name="026-7a" class="pb">[026-7a] <img width="20"  src="/static/img/kanseki-5.png"/></a></span><br/>
<span class='tline' id='l130' data-llen='2526:2546'>也旅酬下爲上者謂若特牲饋食之禮賔弟子</span><br/>
<span class='tline' id='l131' data-llen='2546:2566'>兄弟之子各舉觴於其長也逮賤者宗廟之中</span><br/>
<span class='tline' id='l132' data-llen='2566:2586'>以有事爲榮也燕謂旣祭而燕也燕以髮色爲</span><br/>
<span class='tline' id='l133' data-llen='2586:2603'>坐祭時尊尊也至燕親親也齒亦年也</span><br/>
<span class='tline' id='l134' data-llen='2603:2623'><span class='krp-note'>十/六</span>同姓貴之不必官守天官不可私</span><br/>
<span class='tline' id='l135' data-llen='2623:2643'>同其好惡不特有所好惡於同姓雖恩不同義</span><br/>
<span class='tline' id='l136' data-llen='2643:2663'>必同也尊重其禄位所以貴之不必授以官守</span><br/>
<span class='tline' id='l137' data-llen='2663:2671'>天官不可私也</span><br/>
<span class='tline' id='l138' data-llen='2671:2688'><span class='krp-note'>十/七</span>旣廪稱事即所謂乗其事</span><br/>
<span class='tline' id='l139' data-llen='2688:2715'><a onclick="displayPageImage('KR1d0055', 'SBCK', '026-7b' );" name="026-7b" class="pb">[026-7b] <img width="20"  src="/static/img/kanseki-5.png"/></a></span><br/>
<span class='tline' id='l140' data-llen='2715:2735'>旣讀爲餼餼廩稍食也槀人職曰乗其事考其</span><br/>
<span class='tline' id='l141' data-llen='2735:2755'>弓弩以下上其食正義曰以旣與廪連文又與</span><br/>
<span class='tline' id='l142' data-llen='2755:2775'>餼字聲同故讀旣爲餼稍食者謂稍給之故周</span><br/>
<span class='tline' id='l143' data-llen='2775:2795'>禮月終均其稍食是也引槀人職者證其餼廪</span><br/>
<span class='tline' id='l144' data-llen='2795:2815'>稱事案周禮夏官槀人掌弓矢之林其職云乗</span><br/>
<span class='tline' id='l145' data-llen='2815:2835'>其事乗謂計筭其所爲之事考其弓弩謂考校</span><br/>
<span class='tline' id='l146' data-llen='2835:2855'>弓弩之善惡多少以下上其食下謂貶退上謂</span><br/>
<span class='tline' id='l147' data-llen='2855:2874'>増益善者則増上其食惡者則减其食故也</span><br/>
<span class='tline' id='l148' data-llen='2874:2887'><span class='krp-note'>十/八</span>言前定則不跲</span><br/>
<span class='tline' id='l149' data-llen='2887:2914'><a onclick="displayPageImage('KR1d0055', 'SBCK', '026-8a' );" name="026-8a" class="pb">[026-8a] <img width="20"  src="/static/img/kanseki-5.png"/></a></span><br/>
<span class='tline' id='l150' data-llen='2914:2934'>言前定則不跲者案字林云跲躓也躓謂行倒</span><br/>
<span class='tline' id='l151' data-llen='2934:2954'>蹶也將欲發言能豫前思定然後岀口則言得</span><br/>
<span class='tline' id='l152' data-llen='2954:2972'>流行不有躓蹶也<span class='krp-note'>跲其刧反皇音給</span></span><br/>
<span class='tline' id='l153' data-llen='2972:2993'><span class='krp-note'>十/九</span>昭昭撮土卷石勺水譬至誠非實論</span><br/>
<span class='tline' id='l154' data-llen='2993:3014'>今夫山一卷石之多言山之𥘉小唯一卷石之</span><br/>
<span class='tline' id='l155' data-llen='3014:3034'>多多少唯一卷石耳故鄭注云卷猶區也今夫</span><br/>
<span class='tline' id='l156' data-llen='3034:3055'>水一勺之多言水𥘉時多少唯一勺耳此以下</span><br/>
<span class='tline' id='l157' data-llen='3055:3075'>皆言爲之不巳從小至大然天之與地造化之</span><br/>
<span class='tline' id='l158' data-llen='3075:3097'>𥘉清濁二氣爲天地分而成二體元𥘉作盤薄</span><br/>
<span class='tline' id='l159' data-llen='3097:3124'><a onclick="displayPageImage('KR1d0055', 'SBCK', '026-8b' );" name="026-8b" class="pb">[026-8b] <img width="20"  src="/static/img/kanseki-5.png"/></a></span><br/>
<span class='tline' id='l160' data-llen='3124:3144'>穹隆非是以小至大今云昭昭與撮土卷石與</span><br/>
<span class='tline' id='l161' data-llen='3144:3164'>勺水者何伹山或壘石爲髙水或衆流而成大</span><br/>
<span class='tline' id='l162' data-llen='3164:3184'>是從微至著因說聖人至誠之功亦是從小至</span><br/>
<span class='tline' id='l163' data-llen='3184:3204'>大以今天地體大假言由小而來以譬至誠非</span><br/>
<span class='tline' id='l164' data-llen='3204:3209'>實論也</span><br/>
<span class='tline' id='l165' data-llen='3209:3222'><span class='krp-note'>二/十</span>温故燖温之温</span><br/>
<span class='tline' id='l166' data-llen='3222:3242'>温讀如燖温之温　正義曰案左傳哀十二年</span><br/>
<span class='tline' id='l167' data-llen='3242:3262'>公㑹呉于橐臯大宰嚭請㝷盟子貢對曰盟若</span><br/>
<span class='tline' id='l168' data-llen='3262:3282'>可尋也亦可寒也賈逵注云㝷温也又有司徹</span><br/>
<span class='tline' id='l169' data-llen='3282:3309'><a onclick="displayPageImage('KR1d0055', 'SBCK', '026-9a' );" name="026-9a" class="pb">[026-9a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3309:3329'>云乃燅尸爼是燖爲温也云謂故學之熟矣後</span><br/>
<span class='tline' id='l171' data-llen='3329:3349'>時習之謂之温者謂賢人舊學已精孰在後更</span><br/>
<span class='tline' id='l172' data-llen='3349:3360'>習之猶若温燖故食也</span><br/>
<span class='tline' id='l173' data-llen='3360:3379'><span class='krp-note'>卄/一</span>諸侯禮法從周孔子躬行雜殷</span><br/>
<span class='tline' id='l174' data-llen='3379:3399'>案趙啇問孔子稱吾學周禮今用之吾從周檀</span><br/>
<span class='tline' id='l175' data-llen='3399:3419'>弓云今丘也殷人也兩楹奠殯哭師之處皆所</span><br/>
<span class='tline' id='l176' data-llen='3419:3439'>法於殷禮未必由周而云吾從周者何也鄭荅</span><br/>
<span class='tline' id='l177' data-llen='3439:3459'>曰今用之者魯與諸侯皆用周之禮法非專自</span><br/>
<span class='tline' id='l178' data-llen='3459:3479'>施於巳在宋冠章甫之冠在魯衣逢掖之衣何</span><br/>
<span class='tline' id='l179' data-llen='3479:3506'><a onclick="displayPageImage('KR1d0055', 'SBCK', '026-9b' );" name="026-9b" class="pb">[026-9b] <img width="20"  src="/static/img/kanseki-5.png"/></a></span><br/>
<span class='tline' id='l180' data-llen='3506:3526'>必純用之吾從周者言周禮法最備其爲殷周</span><br/>
<span class='tline' id='l181' data-llen='3526:3546'>事豈一也如鄭此言諸侯禮法則從周身之所</span><br/>
<span class='tline' id='l182' data-llen='3546:3554'>行雜用殷禮也</span><br/>
<span class='tline' id='l183' data-llen='3554:3572'><span class='krp-note'>卄/二</span>質鬼神俟聖人即知天知人</span><br/>
<span class='tline' id='l184' data-llen='3572:3592'>正義曰以經云知天知人故鄭引經緫結之云</span><br/>
<span class='tline' id='l185' data-llen='3592:3612'>知其道者以天道隂陽生成萬物今能正諸隂</span><br/>
<span class='tline' id='l186' data-llen='3612:3632'>陽鬼神而不有疑惑是知天道也以聖人之道</span><br/>
<span class='tline' id='l187' data-llen='3632:3652'>雖相去百丗其歸一揆今能百丗以待聖人而</span><br/>
<span class='tline' id='l188' data-llen='3652:3672'>不有疑惑是知聖人之道也云鬼神從天地者</span><br/>
<span class='tline' id='l189' data-llen='3672:3700'><a onclick="displayPageImage('KR1d0055', 'SBCK', '026-10a' );" name="026-10a" class="pb">[026-10a] <img width="20"  src="/static/img/kanseki-5.png"/></a></span><br/>
<span class='tline' id='l190' data-llen='3700:3720'>也解所以質諸鬼神之德知天道之意引昜曰</span><br/>
<span class='tline' id='l191' data-llen='3720:3740'>故知鬼神之情狀與天地相似者證鬼神從天</span><br/>
<span class='tline' id='l192' data-llen='3740:3760'>地之意案昜繫辭云精氣爲物游魂爲變鄭云</span><br/>
<span class='tline' id='l193' data-llen='3760:3780'>木火之神生物金水之鬼成物以七八之神生</span><br/>
<span class='tline' id='l194' data-llen='3780:3800'>物九六之鬼成物是鬼神以生成爲功天地亦</span><br/>
<span class='tline' id='l195' data-llen='3800:3817'>以生成爲務是鬼神之狀與天地相似</span><br/>
<span class='tline' id='l196' data-llen='3817:3834'><span class='krp-note'>卄/三</span>中庸末八引詩斷章取義</span><br/>
<span class='tline' id='l197' data-llen='3834:3854'>詩曰衣錦尚絅惡其文之著也衛風碩人之篇</span><br/>
<span class='tline' id='l198' data-llen='3854:3875'>羙莊姜之詩言莊姜𥘉嫁在塗衣著錦衣爲其</span><br/>
<span class='tline' id='l199' data-llen='3875:3903'><a onclick="displayPageImage('KR1d0055', 'SBCK', '026-10b' );" name="026-10b" class="pb">[026-10b] <img width="20"  src="/static/img/kanseki-5.png"/></a></span><br/>
<span class='tline' id='l200' data-llen='3903:3923'>文之大著尚著禪絅加於錦衣之上絅禪也以</span><br/>
<span class='tline' id='l201' data-llen='3923:3943'>單縠爲衣尚以覆錦衣也案詩本文云衣錦褧</span><br/>
<span class='tline' id='l202' data-llen='3943:3963'>衣此云尚絅者斷截詩文也又俗本云衣錦褧</span><br/>
<span class='tline' id='l203' data-llen='3963:3983'>裳又與定本不同詩曰潜雖伏矣亦孔之昭此</span><br/>
<span class='tline' id='l204' data-llen='3983:4003'>明君子其身雖隱其德昭著所引者小雅正月</span><br/>
<span class='tline' id='l205' data-llen='4003:4023'>之篇刺幽王之詩詩之本文以幽王無道喻賢</span><br/>
<span class='tline' id='l206' data-llen='4023:4043'>人君子雖隱其身德亦甚明著不能免禍害猶</span><br/>
<span class='tline' id='l207' data-llen='4043:4064'>如魚伏於水亦甚著見𬒳人探捕記者斷章取</span><br/>
<span class='tline' id='l208' data-llen='4064:4084'>義詩云相在爾室尚不愧于屋漏此大雅抑之</span><br/>
<span class='tline' id='l209' data-llen='4084:4112'><a onclick="displayPageImage('KR1d0055', 'SBCK', '026-11a' );" name="026-11a" class="pb">[026-11a] <img width="20"  src="/static/img/kanseki-5.png"/></a></span><br/>
<span class='tline' id='l210' data-llen='4112:4132'>篇刺厲王之詩詩人意稱王朝小人不敬鬼神</span><br/>
<span class='tline' id='l211' data-llen='4132:4152'>瞻視女在廟堂之中猶尚不愧畏於屋漏之神</span><br/>
<span class='tline' id='l212' data-llen='4152:4172'>記者引之㫁章取義言君子之人在室之中屋</span><br/>
<span class='tline' id='l213' data-llen='4172:4192'>漏雖無人之處不敢爲非猶愧懼于屋漏之神</span><br/>
<span class='tline' id='l214' data-llen='4192:4212'>詩曰奏假無言時靡有爭此啇頌列祖之篇美</span><br/>
<span class='tline' id='l215' data-llen='4212:4239'>成湯之詩詩本文云<img height='20' width='20' alt='&amp;KR0934' title='KR0934' src='https://raw.githubusercontent.com/kanripo/KR-Gaiji/master/images/KR0934.png'/>假無言此云奏假者與</span><br/>
<span class='tline' id='l216' data-llen='4239:4259'>詩文異也假大也言祭成湯之時奏此大樂於</span><br/>
<span class='tline' id='l217' data-llen='4259:4279'>宗廟之中人皆肅敬無有諠譁之言所以然者</span><br/>
<span class='tline' id='l218' data-llen='4279:4299'>時旣太平無有爭訟之事故無言也引證君子</span><br/>
<span class='tline' id='l219' data-llen='4299:4327'><a onclick="displayPageImage('KR1d0055', 'SBCK', '026-11b' );" name="026-11b" class="pb">[026-11b] <img width="20"  src="/static/img/kanseki-5.png"/></a></span><br/>
<span class='tline' id='l220' data-llen='4327:4347'>不言而民信詩曰不顯惟德百辟其刑之此周</span><br/>
<span class='tline' id='l221' data-llen='4347:4367'>頌烈文之篇美文王之德不顯乎文王之德言</span><br/>
<span class='tline' id='l222' data-llen='4367:4387'>其顯矣以道德顯著故天下百辟諸侯皆刑法</span><br/>
<span class='tline' id='l223' data-llen='4387:4407'>之引之者證君子之德猶若文王其德顯明在</span><br/>
<span class='tline' id='l224' data-llen='4407:4427'>外明衆人皆刑法之詩云予懷明德不大聲以</span><br/>
<span class='tline' id='l225' data-llen='4427:4447'>色此大雅皇矣之篇美文王之詩予我也懷歸</span><br/>
<span class='tline' id='l226' data-llen='4447:4467'>也言天謂文王曰我歸就爾之明德所以歸之</span><br/>
<span class='tline' id='l227' data-llen='4467:4487'>者以文王不大作音聲以爲嚴厲之色故歸之</span><br/>
<span class='tline' id='l228' data-llen='4487:4507'>記者引之證君子亦不作大音聲以爲嚴厲之</span><br/>
<span class='tline' id='l229' data-llen='4507:4535'><a onclick="displayPageImage('KR1d0055', 'SBCK', '026-12a' );" name="026-12a" class="pb">[026-12a] <img width="20"  src="/static/img/kanseki-5.png"/></a></span><br/>
<span class='tline' id='l230' data-llen='4535:4555'>色與文王同也詩曰德輶如毛者此大雅烝民</span><br/>
<span class='tline' id='l231' data-llen='4555:4575'>之篇美宣王之詩輶輕也言用德化民舉行甚</span><br/>
<span class='tline' id='l232' data-llen='4575:4594'>易其輕如毛也上天之載無聲無臭至矣載</span><br/>
<span class='tline' id='l233' data-llen='4594:4614'>生也言天之生物無音聲無臭氣寂然無象而</span><br/>
<span class='tline' id='l234' data-llen='4614:4634'>物自生言聖人用德化民亦無音聲亦無臭氣</span><br/>
<span class='tline' id='l235' data-llen='4634:4654'>而人自化是聖人之德至極與天地同此二句</span><br/>
<span class='tline' id='l236' data-llen='4654:4674'>是大雅文王之詩美文王之德不言詩云者孔</span><br/>
<span class='tline' id='l237' data-llen='4674:4693'>子略而不言直取詩之文爾此亦㫁章爲義</span><br/>
<span class='tline' id='l238' data-llen='4693:4721'><a onclick="displayPageImage('KR1d0055', 'SBCK', '026-12b' );" name="026-12b" class="pb">[026-12b] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l240' data-llen='4723:4734'>禮記要義卷第二十七</span><br/>
</p>
<p><br/>
</p>
  </div>
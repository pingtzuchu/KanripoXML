<div id="txtcont" class="span9" style="position: relative;">
    <p><br/>
<span class='tline' id='l9' data-llen='222:249'><a onclick="displayPageImage('KR1d0055', 'SBCK', '025-1a' );" name="025-1a" class="pb">[025-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='249:266'>禮記要義卷第二十六　經解至方記</span><br/>
<span class='tline' id='l11' data-llen='266:274'>一辨昬姻二字</span><br/>
<span class='tline' id='l12' data-llen='274:294'>正義曰案爾雅釋親云壻之父爲姻婦之父爲</span><br/>
<span class='tline' id='l13' data-llen='294:314'>㛰此云壻曰昬妻曰姻者爾雅據男女父母此</span><br/>
<span class='tline' id='l14' data-llen='314:334'>據男子之身壻則昬時而迎婦則因而隨之故</span><br/>
<span class='tline' id='l15' data-llen='334:343'>云壻曰昬妻曰姻</span><br/>
<span class='tline' id='l16' data-llen='343:356'>二䟽以差若豪氂爲易繫文</span><br/>
<span class='tline' id='l17' data-llen='356:376'>易曰君子慎始差若豪氂繆以千里此之謂也</span><br/>
<span class='tline' id='l18' data-llen='376:396'>正義曰易曰君子慎始差若豪氂繆以千里此</span><br/>
<span class='tline' id='l19' data-llen='396:423'><a onclick="displayPageImage('KR1d0055', 'SBCK', '025-1b' );" name="025-1b" class="pb">[025-1b] <img width="20"  src="/static/img/kanseki-5.png"/></a></span><br/>
<span class='tline' id='l20' data-llen='423:444'>之謂也者此易繫辭文也言君子謹慎事之𥘉</span><br/>
<span class='tline' id='l21' data-llen='444:464'>始差錯若豪氂之小至後廣大錯繆以至千里</span><br/>
<span class='tline' id='l22' data-llen='464:483'>之大引之者證禮之防人在於未形者之前</span><br/>
<span class='tline' id='l23' data-llen='483:503'>　三公羊鄭氏天子親迎左氏說叔孫通反之</span><br/>
<span class='tline' id='l24' data-llen='503:523'>正義曰昬禮迎婦二傳不同春秋公羊說天子</span><br/>
<span class='tline' id='l25' data-llen='523:543'>至庶人皆親迎左氏說天子至尊無敵故無親</span><br/>
<span class='tline' id='l26' data-llen='543:563'>迎之禮諸侯有故若疾病則使上卿逆上公臨</span><br/>
<span class='tline' id='l27' data-llen='563:583'>之許氏謹案髙祖時皇太子納妃叔孫通制禮</span><br/>
<span class='tline' id='l28' data-llen='583:603'>以爲天子無親迎從左氏義玄駮之云大姒之</span><br/>
<span class='tline' id='l29' data-llen='603:630'><a onclick="displayPageImage('KR1d0055', 'SBCK', '025-2a' );" name="025-2a" class="pb">[025-2a] <img width="20"  src="/static/img/kanseki-5.png"/></a></span><br/>
<span class='tline' id='l30' data-llen='630:650'>家在渭之涘文王親迎於渭即天子親迎明文</span><br/>
<span class='tline' id='l31' data-llen='650:670'>也引禮記冕而親迎繼先聖之後以爲天地宗</span><br/>
<span class='tline' id='l32' data-llen='670:690'>廟社稷之主非天子則誰乎如鄭此言從公羊</span><br/>
<span class='tline' id='l33' data-llen='690:710'>義也又詩說云文王親迎於渭紂尚南靣文王</span><br/>
<span class='tline' id='l34' data-llen='710:727'>猶爲西伯耳以左氏義爲長鄭駮未定</span><br/>
<span class='tline' id='l35' data-llen='727:739'>四人君身子妃百姓之象</span><br/>
<span class='tline' id='l36' data-llen='739:759'>身以及身子以及子妃以及妃者此言百姓之</span><br/>
<span class='tline' id='l37' data-llen='759:779'>象能愛己身則以及百姓之身能愛已子則以</span><br/>
<span class='tline' id='l38' data-llen='779:799'>及百姓之子能愛己妃則以及百姓之妃是身</span><br/>
<span class='tline' id='l39' data-llen='799:826'><a onclick="displayPageImage('KR1d0055', 'SBCK', '025-2b' );" name="025-2b" class="pb">[025-2b] <img width="20"  src="/static/img/kanseki-5.png"/></a></span><br/>
<span class='tline' id='l40' data-llen='826:846'>與妻子還是百姓身與妻子故云百姓之象也</span><br/>
<span class='tline' id='l41' data-llen='846:864'>前汎言故云妻此論人君治國政故云妃</span><br/>
<span class='tline' id='l42' data-llen='864:875'>五敬身成親安土樂天</span><br/>
<span class='tline' id='l43' data-llen='875:895'>君子也者人之成名也者言凢謂之君子者人</span><br/>
<span class='tline' id='l44' data-llen='895:915'>之成就美名王肅云君上位子下民　百姓歸</span><br/>
<span class='tline' id='l45' data-llen='915:935'>之名謂之君子之子者言巳若能敬身則百姓</span><br/>
<span class='tline' id='l46' data-llen='935:955'>歸已善名謂己爲君子所生之子是已之脩身</span><br/>
<span class='tline' id='l47' data-llen='955:975'>使其親有君子之名是脩身成其親也　不能</span><br/>
<span class='tline' id='l48' data-llen='975:995'>有其身不能安土者旣不能汎愛於人人則害</span><br/>
<span class='tline' id='l49' data-llen='995:1022'><a onclick="displayPageImage('KR1d0055', 'SBCK', '025-3a' );" name="025-3a" class="pb">[025-3a] <img width="20"  src="/static/img/kanseki-5.png"/></a></span><br/>
<span class='tline' id='l50' data-llen='1022:1042'>之故不能保有其身避其禍害流移失業是不</span><br/>
<span class='tline' id='l51' data-llen='1042:1062'>能安土　不能樂天者身旣失業不知已過所</span><br/>
<span class='tline' id='l52' data-llen='1062:1082'>招乃更怨天是不能愛樂於天也　不能成其</span><br/>
<span class='tline' id='l53' data-llen='1082:1102'>身者旣不能樂天不自知其罪將謂天之濫罰</span><br/>
<span class='tline' id='l54' data-llen='1102:1118'>罪惡之事無所不爲是不能成其身</span><br/>
<span class='tline' id='l55' data-llen='1118:1133'>　六言十一得以明治國如指掌</span><br/>
<span class='tline' id='l56' data-llen='1133:1153'>是故宮室得其度量鼎得其象味得其時樂得</span><br/>
<span class='tline' id='l57' data-llen='1153:1173'>其節車得其式鬼神得其饗喪紀得其哀辯說</span><br/>
<span class='tline' id='l58' data-llen='1173:1193'>得其黨官得其體政事得其施加於身而錯於</span><br/>
<span class='tline' id='l59' data-llen='1193:1220'><a onclick="displayPageImage('KR1d0055', 'SBCK', '025-3b' );" name="025-3b" class="pb">[025-3b] <img width="20"  src="/static/img/kanseki-5.png"/></a></span><br/>
<span class='tline' id='l60' data-llen='1220:1240'>前凢衆之動得其冝注云治國指諸掌言易知</span><br/>
<span class='tline' id='l61' data-llen='1240:1260'>也郊社嘗禘尊卑之事有治國之象焉辯別也</span><br/>
<span class='tline' id='l62' data-llen='1260:1280'>三族父子孫也凢言得者得法於禮也量豆區</span><br/>
<span class='tline' id='l63' data-llen='1280:1300'>斗斛也味酸苦之屬也四時有所多及獻所冝</span><br/>
<span class='tline' id='l64' data-llen='1300:1320'>也式謂載也所載有尊卑辯禮之說謂禮之官</span><br/>
<span class='tline' id='l65' data-llen='1320:1335'>教學者黨類也體尊卑異而合同</span><br/>
<span class='tline' id='l66' data-llen='1335:1349'>　七大饗之節無物而不在禮</span><br/>
<span class='tline' id='l67' data-llen='1349:1369'>猶有九焉大饗有四焉茍知此矣雖在畎畒之</span><br/>
<span class='tline' id='l68' data-llen='1369:1389'>中事之聖人巳兩君相見揖讓而入門入門而</span><br/>
<span class='tline' id='l69' data-llen='1389:1416'><a onclick="displayPageImage('KR1d0055', 'SBCK', '025-4a' );" name="025-4a" class="pb">[025-4a] <img width="20"  src="/static/img/kanseki-5.png"/></a></span><br/>
<span class='tline' id='l70' data-llen='1416:1436'>縣興揖讓而升堂升堂而樂闋下管象武夏籥</span><br/>
<span class='tline' id='l71' data-llen='1436:1456'>序興陳其薦俎序其禮樂備其百官如此而后</span><br/>
<span class='tline' id='l72' data-llen='1456:1476'>君子知仁焉行中規還中矩和鸞中采齊客出</span><br/>
<span class='tline' id='l73' data-llen='1476:1496'>以雍徹以振羽是故君子無物而不在禮矣入</span><br/>
<span class='tline' id='l74' data-llen='1496:1516'>門而金作示情也升歌清廟示德也下而管象</span><br/>
<span class='tline' id='l75' data-llen='1516:1536'>示事也是故古之君子不必親相與言也以禮</span><br/>
<span class='tline' id='l76' data-llen='1536:1556'>樂相示而巳注云猶有九焉吾所欲語女餘有</span><br/>
<span class='tline' id='l77' data-llen='1556:1576'>九也但大饗有四大饗謂饗諸侯來朝者也四</span><br/>
<span class='tline' id='l78' data-llen='1576:1596'>者謂金再作升歌清廟下管象也事之謂立置</span><br/>
<span class='tline' id='l79' data-llen='1596:1623'><a onclick="displayPageImage('KR1d0055', 'SBCK', '025-4b' );" name="025-4b" class="pb">[025-4b] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1623:1643'>於位也聖人巳者是聖人也縣興金作也金再</span><br/>
<span class='tline' id='l81' data-llen='1643:1663'>作者獻主君又作也下謂堂下也象武武舞也</span><br/>
<span class='tline' id='l82' data-llen='1663:1683'>夏籥文舞也序更也堂下吹管舞文武之樂更</span><br/>
<span class='tline' id='l83' data-llen='1683:1703'>起也知仁焉知禮樂所存也采齊雍振羽皆樂</span><br/>
<span class='tline' id='l84' data-llen='1703:1723'>章也振羽振鷺及雍金作示情也賔主人各以</span><br/>
<span class='tline' id='l85' data-llen='1723:1743'>情相示也金性内明象人情也示德者相示以</span><br/>
<span class='tline' id='l86' data-llen='1743:1763'>德也清廟頌文王之德示事也相示以事也武</span><br/>
<span class='tline' id='l87' data-llen='1763:1772'>象武王之大事也</span><br/>
<span class='tline' id='l88' data-llen='1772:1781'>　八三族有二說</span><br/>
<span class='tline' id='l89' data-llen='1781:1808'><a onclick="displayPageImage('KR1d0055', 'SBCK', '025-5a' );" name="025-5a" class="pb">[025-5a] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='1808:1828'>正義曰云三族父子孫也者族屬也從己而言</span><br/>
<span class='tline' id='l91' data-llen='1828:1848'>父子孫於己㝡近唯父子孫耳案昬禮三族之</span><br/>
<span class='tline' id='l92' data-llen='1848:1868'>不虞鄭注云三族謂父昆弟己昆弟子昆弟與</span><br/>
<span class='tline' id='l93' data-llen='1868:1888'>此不同者彼爲請期恐有期䘮廢昬故云三族</span><br/>
<span class='tline' id='l94' data-llen='1888:1900'>冝據期䘮者故與此不同</span><br/>
<span class='tline' id='l95' data-llen='1900:1913'>　九大饗九盧王鄭說異同</span><br/>
<span class='tline' id='l96' data-llen='1913:1933'>盧解大饗有九者揖譲而入門一也入門而縣</span><br/>
<span class='tline' id='l97' data-llen='1933:1953'>興二也揖譲而升堂三也升堂而樂闋四也下</span><br/>
<span class='tline' id='l98' data-llen='1953:1973'>管象武五也夏籥序興六也陳其薦俎七也序</span><br/>
<span class='tline' id='l99' data-llen='1973:2000'><a onclick="displayPageImage('KR1d0055', 'SBCK', '025-5b' );" name="025-5b" class="pb">[025-5b] <img width="20"  src="/static/img/kanseki-5.png"/></a></span><br/>
<span class='tline' id='l100' data-llen='2000:2020'>其禮樂八也備其百官九也王肅以爲大饗九</span><br/>
<span class='tline' id='l101' data-llen='2020:2040'>者其下五事與鄭同又以揖譲而入門入門而</span><br/>
<span class='tline' id='l102' data-llen='2040:2060'>縣興揖譲而升堂爲一也升堂而樂闋二也下</span><br/>
<span class='tline' id='l103' data-llen='2060:2080'>管象武夏籥序興三也陳其薦俎序其禮樂備</span><br/>
<span class='tline' id='l104' data-llen='2080:2095'>其百官爲四也添下五事爲九也</span><br/>
<span class='tline' id='l105' data-llen='2095:2105'>　十古人皆知禮樂</span><br/>
<span class='tline' id='l106' data-llen='2105:2125'>子曰禮也者理也樂也者節也君子無理不動</span><br/>
<span class='tline' id='l107' data-llen='2125:2145'>無節不作不能詩於禮繆不能樂於禮素薄於</span><br/>
<span class='tline' id='l108' data-llen='2145:2165'>德於禮虚注云繆誤也素猶質也歌詩所以通</span><br/>
<span class='tline' id='l109' data-llen='2165:2192'><a onclick="displayPageImage('KR1d0055', 'SBCK', '025-6a' );" name="025-6a" class="pb">[025-6a] <img width="20"  src="/static/img/kanseki-5.png"/></a></span><br/>
<span class='tline' id='l110' data-llen='2192:2212'>禮意也作樂所以同成禮文也崇德所以實禮</span><br/>
<span class='tline' id='l111' data-llen='2212:2232'>行也王制曰樂正案四術立四教順先王詩書</span><br/>
<span class='tline' id='l112' data-llen='2232:2252'>禮樂以造士春秋教以禮樂冬夏教以詩書王</span><br/>
<span class='tline' id='l113' data-llen='2252:2272'>大子王子羣后之大子卿大夫元士之適子國</span><br/>
<span class='tline' id='l114' data-llen='2272:2291'>之俊選皆造焉則古之人皆知諸侯之禮樂</span><br/>
<span class='tline' id='l115' data-llen='2291:2306'><span class='krp-note'>十/一</span>伯夷遜䕫是䕫知禮</span><br/>
<span class='tline' id='l116' data-llen='2306:2326'>䕫非是不能行禮但不特通逹非謂全不知於</span><br/>
<span class='tline' id='l117' data-llen='2326:2346'>禮爲窮困也故虞書舜命伯夷典朕三禮伯夷</span><br/>
<span class='tline' id='l118' data-llen='2346:2366'>讓䕫是䕫知禮也而皇氏以逹爲掌言䕫掌樂</span><br/>
<span class='tline' id='l119' data-llen='2366:2393'><a onclick="displayPageImage('KR1d0055', 'SBCK', '025-6b' );" name="025-6b" class="pb">[025-6b] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2393:2412'>不掌禮逹訓爲掌於義無文又與鄭注意乖</span><br/>
<span class='tline' id='l121' data-llen='2412:2427'><span class='krp-note'>十/二</span>室席車行立皆有法</span><br/>
<span class='tline' id='l122' data-llen='2427:2447'>目巧之室則有奥阼者言但用目准視巧思存</span><br/>
<span class='tline' id='l123' data-llen='2447:2467'>意雖不由法度猶有奥阼賔主之處不可不有</span><br/>
<span class='tline' id='l124' data-llen='2467:2487'>也　席則有上下者言布席之時不可無上下</span><br/>
<span class='tline' id='l125' data-llen='2487:2505'>車則有左右者言乗車之時不可無左右</span><br/>
<span class='tline' id='l126' data-llen='2505:2525'>行則有隨者謂少者在後相隨　立則有序者</span><br/>
<span class='tline' id='l127' data-llen='2525:2534'>謂並立則有次序</span><br/>
<span class='tline' id='l128' data-llen='2534:2550'><span class='krp-note'>十/三</span>爲民父母知四方有敗</span><br/>
<span class='tline' id='l129' data-llen='2550:2577'><a onclick="displayPageImage('KR1d0055', 'SBCK', '025-7a' );" name="025-7a" class="pb">[025-7a] <img width="20"  src="/static/img/kanseki-5.png"/></a></span><br/>
<span class='tline' id='l130' data-llen='2577:2597'>四方有敗必先知之若爲民父母者當湏豫知</span><br/>
<span class='tline' id='l131' data-llen='2597:2617'>禍害使民免離於禍故爲民之父母然四方有</span><br/>
<span class='tline' id='l132' data-llen='2617:2637'>福亦先知之必云四方有敗者此主爲民除害</span><br/>
<span class='tline' id='l133' data-llen='2637:2646'>爲本故舉敗言之</span><br/>
<span class='tline' id='l134' data-llen='2646:2665'><span class='krp-note'>十/四</span>無聲之樂無體之禮無服之䘮</span><br/>
<span class='tline' id='l135' data-llen='2665:2685'>孔子曰夙夜其命宥宻無聲之樂也威儀逮逮</span><br/>
<span class='tline' id='l136' data-llen='2685:2705'>不可選也無體之禮也凡民有䘮匍匐救之無</span><br/>
<span class='tline' id='l137' data-llen='2705:2725'>服之䘮也注云詩讀其爲基聲之誤也基謀也</span><br/>
<span class='tline' id='l138' data-llen='2725:2745'>宻静也言君夙夜謀爲政教以安民則民樂之</span><br/>
<span class='tline' id='l139' data-llen='2745:2772'><a onclick="displayPageImage('KR1d0055', 'SBCK', '025-7b' );" name="025-7b" class="pb">[025-7b] <img width="20"  src="/static/img/kanseki-5.png"/></a></span><br/>
<span class='tline' id='l140' data-llen='2772:2792'>此非有鐘鼔之聲也逮逮安和之貌也言君之</span><br/>
<span class='tline' id='l141' data-llen='2792:2812'>威儀安和逮逮然則民效之此非有升降揖讓</span><br/>
<span class='tline' id='l142' data-llen='2812:2832'>之禮也救之賙恤之言君於民有䘮有以賙恤</span><br/>
<span class='tline' id='l143' data-llen='2832:2846'>之則民俲之此非有衰絰之服</span><br/>
<span class='tline' id='l144' data-llen='2846:2863'><span class='krp-note'>十/五</span>樂禮䘮三事皆從輕至重</span><br/>
<span class='tline' id='l145' data-llen='2863:2883'>無聲之樂氣志不違者此以下五節從輕以漸</span><br/>
<span class='tline' id='l146' data-llen='2883:2904'>至於重𥘉言不違民但不違君之志氣二云志</span><br/>
<span class='tline' id='l147' data-llen='2904:2924'>氣旣得言君之志氣得於下三云旣從民所從</span><br/>
<span class='tline' id='l148' data-llen='2924:2944'>也四云日聞四方及於逺也五云旣起是旣發</span><br/>
<span class='tline' id='l149' data-llen='2944:2971'><a onclick="displayPageImage('KR1d0055', 'SBCK', '025-8a' );" name="025-8a" class="pb">[025-8a] <img width="20"  src="/static/img/kanseki-5.png"/></a></span><br/>
<span class='tline' id='l150' data-llen='2971:2992'>起也是從微至著威儀遲遲者𥘉時但舒遲而</span><br/>
<span class='tline' id='l151' data-llen='2992:3012'>巳二則威儀翼翼而恭敬三則上下和同無不</span><br/>
<span class='tline' id='l152' data-llen='3012:3032'>從也四則日就月將漸興進也五則施及四海</span><br/>
<span class='tline' id='l153' data-llen='3032:3053'>所及逺也内恕孔悲者𥘉則親族之内悲哀其</span><br/>
<span class='tline' id='l154' data-llen='3053:3074'>處近也二則施及四國所𬒳逺也三則以畜萬</span><br/>
<span class='tline' id='l155' data-llen='3074:3094'>邦皆爲孝也四則純德孔明益甚也五則施于</span><br/>
<span class='tline' id='l156' data-llen='3094:3102'>子孫垂後丗也</span><br/>
<span class='tline' id='l157' data-llen='3102:3120'><span class='krp-note'>十/六</span>記引帝命不違與詩注不同</span><br/>
<span class='tline' id='l158' data-llen='3120:3140'>其在詩曰帝命不違至于湯齊者此詩啇頌長</span><br/>
<span class='tline' id='l159' data-llen='3140:3167'><a onclick="displayPageImage('KR1d0055', 'SBCK', '025-8b' );" name="025-8b" class="pb">[025-8b] <img width="20"  src="/static/img/kanseki-5.png"/></a></span><br/>
<span class='tline' id='l160' data-llen='3167:3187'>發之篇美成湯之辭言天帝命此殷家丗丗行</span><br/>
<span class='tline' id='l161' data-llen='3187:3207'>之不違至於成湯乃與天心齊也　湯降不遲</span><br/>
<span class='tline' id='l162' data-llen='3207:3226'>者降下也言湯降下賢士不遲緩甚能速疾</span><br/>
<span class='tline' id='l163' data-llen='3226:3246'>聖敬日齊者言其聖敬之德日日升進　昭假</span><br/>
<span class='tline' id='l164' data-llen='3246:3266'>遲遲者昭明也假暇也言湯以昭明寛暇天下</span><br/>
<span class='tline' id='l165' data-llen='3266:3286'>之士心遲遲然甚舒緩　上帝是祗者上帝天</span><br/>
<span class='tline' id='l166' data-llen='3286:3306'>也祗敬也言天於是敬愛之　帝命式于九圍</span><br/>
<span class='tline' id='l167' data-llen='3306:3326'>者式用也九圍九州之界也言天命湯之用事</span><br/>
<span class='tline' id='l168' data-llen='3326:3346'>於九州爲天子也詩之本注如此今此記注意</span><br/>
<span class='tline' id='l169' data-llen='3346:3373'><a onclick="displayPageImage('KR1d0055', 'SBCK', '025-9a' );" name="025-9a" class="pb">[025-9a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3373:3393'>言殷之先君施其政教奉行天命不敢違也至</span><br/>
<span class='tline' id='l171' data-llen='3393:3413'>于湯齊者齊躋躋升也言至於成湯升爲國君</span><br/>
<span class='tline' id='l172' data-llen='3413:3433'>湯降下政教不遲緩其聖敬之德日日齊莊昭</span><br/>
<span class='tline' id='l173' data-llen='3433:3453'>明也假至也言湯之明德下至於民遲遲然安</span><br/>
<span class='tline' id='l174' data-llen='3453:3468'>和不急疾此與詩注稍殊大略同</span><br/>
<span class='tline' id='l175' data-llen='3468:3483'><span class='krp-note'>十/七</span>神氣風霆天地共有</span><br/>
<span class='tline' id='l176' data-llen='3483:3503'>春秋云天有六氣此經云天有風雨不偏屬於</span><br/>
<span class='tline' id='l177' data-llen='3503:3523'>地今屬於地者其實神氣風霆天地共有春秋</span><br/>
<span class='tline' id='l178' data-llen='3523:3543'>冬夏是天之神氣旣稱春秋冬夏故於地變言</span><br/>
<span class='tline' id='l179' data-llen='3543:3570'><a onclick="displayPageImage('KR1d0055', 'SBCK', '025-9b' );" name="025-9b" class="pb">[025-9b] <img width="20"  src="/static/img/kanseki-5.png"/></a></span><br/>
<span class='tline' id='l180' data-llen='3570:3590'>神氣但氣從地岀又風著於土雷岀於地故神</span><br/>
<span class='tline' id='l181' data-llen='3590:3599'>氣風雷偏繫於地</span><br/>
<span class='tline' id='l182' data-llen='3599:3615'><span class='krp-note'>十/八</span>鄭注禮時未得毛詩傳</span><br/>
<span class='tline' id='l183' data-llen='3615:3635'>正義曰案詩崧髙之篇甫侯及申伯甫侯謂吕</span><br/>
<span class='tline' id='l184' data-llen='3635:3655'>侯也穆王之時訓夏贖刑謂吕侯與申伯俱岀</span><br/>
<span class='tline' id='l185' data-llen='3655:3675'>伯夷之後掌四嶽之祀又詩烝民稱仲山甫之</span><br/>
<span class='tline' id='l186' data-llen='3675:3695'>賢與嵩髙生甫及申全別此云仲山甫者案鄭</span><br/>
<span class='tline' id='l187' data-llen='3695:3715'>志注禮在先未得毛詩傳然則此注在前故以</span><br/>
<span class='tline' id='l188' data-llen='3715:3735'>甫爲仲山甫在後箋詩乃得毛傳知甫侯申伯</span><br/>
<span class='tline' id='l189' data-llen='3735:3763'><a onclick="displayPageImage('KR1d0055', 'SBCK', '025-10a' );" name="025-10a" class="pb">[025-10a] <img width="20"  src="/static/img/kanseki-5.png"/></a></span><br/>
<span class='tline' id='l190' data-llen='3763:3776'>同出伯夷之後故與禮別也</span><br/>
<span class='tline' id='l191' data-llen='3776:3789'><span class='krp-note'>十/九</span>滿千乗爲成國</span><br/>
<span class='tline' id='l192' data-llen='3789:3809'>正義曰古者方十里其中六十四井出兵車一</span><br/>
<span class='tline' id='l193' data-llen='3809:3829'>乗此兵賦之法也案司馬法云成方十里出革</span><br/>
<span class='tline' id='l194' data-llen='3829:3849'>車一乗司馬法又云甸方八里出長轂一乗鄭</span><br/>
<span class='tline' id='l195' data-llen='3849:3869'>注小司徒云若通溝洫之地則爲十里若除溝</span><br/>
<span class='tline' id='l196' data-llen='3869:3889'>洫之地則爲八里故云六十四井出車一乗云</span><br/>
<span class='tline' id='l197' data-llen='3889:3909'>成國之賦千乗者襄十四年㔫傳成國不過半</span><br/>
<span class='tline' id='l198' data-llen='3909:3929'>天子之軍謂滿千乗則爲成國是公侯之封也</span><br/>
<span class='tline' id='l199' data-llen='3929:3957'><a onclick="displayPageImage('KR1d0055', 'SBCK', '025-10b' );" name="025-10b" class="pb">[025-10b] <img width="20"  src="/static/img/kanseki-5.png"/></a></span><br/>
<span class='tline' id='l200' data-llen='3957:3977'>案千乗之賦地方三百一十六里有畸案周禮</span><br/>
<span class='tline' id='l201' data-llen='3977:3997'>公五百里侯四百里則是過千乗云不過千乗</span><br/>
<span class='tline' id='l202' data-llen='3997:4017'>者其地雖過其兵賦唯千乗故論語注云雖大</span><br/>
<span class='tline' id='l203' data-llen='4017:4027'>國之賦亦不是過焉</span><br/>
<span class='tline' id='l204' data-llen='4027:4046'><span class='krp-note'>二/十</span>六郷兵賦及郷遂公邑出軍法</span><br/>
<span class='tline' id='l205' data-llen='4046:4066'>兵賦之法王畿之内六郷之法家出一人萬二</span><br/>
<span class='tline' id='l206' data-llen='4066:4086'>千五百家爲郷大司馬云五師爲軍則萬二千</span><br/>
<span class='tline' id='l207' data-llen='4086:4106'>五百家爲軍是一郷岀一軍又云天子六軍是</span><br/>
<span class='tline' id='l208' data-llen='4106:4126'>出於六郷凡軍制大司馬云五人爲伍五伍爲</span><br/>
<span class='tline' id='l209' data-llen='4126:4154'><a onclick="displayPageImage('KR1d0055', 'SBCK', '025-11a' );" name="025-11a" class="pb">[025-11a] <img width="20"  src="/static/img/kanseki-5.png"/></a></span><br/>
<span class='tline' id='l210' data-llen='4154:4174'>兩四兩爲卒五卒爲旅五旅爲師五師爲軍此</span><br/>
<span class='tline' id='l211' data-llen='4174:4194'>師之制也凢出軍之法郷爲正遂爲副則遂之</span><br/>
<span class='tline' id='l212' data-llen='4194:4214'>出軍與郷同故鄭注小司徒云郷之田制與遂</span><br/>
<span class='tline' id='l213' data-llen='4214:4234'>同則知遂之軍法與郷同其公邑出軍亦與郷</span><br/>
<span class='tline' id='l214' data-llen='4234:4254'>同故鄭注匠人云采地制井田異於郷遂及公</span><br/>
<span class='tline' id='l215' data-llen='4254:4267'>邑則知公邑地制與郷遂同</span><br/>
<span class='tline' id='l216' data-llen='4267:4280'><span class='krp-note'>卄/一</span>采地出軍之制</span><br/>
<span class='tline' id='l217' data-llen='4280:4300'>其公郷大夫采地旣爲井田殊於郷遂則出軍</span><br/>
<span class='tline' id='l218' data-llen='4300:4320'>亦異於郷遂也故鄭注小司徒井十爲通士一</span><br/>
<span class='tline' id='l219' data-llen='4320:4348'><a onclick="displayPageImage('KR1d0055', 'SBCK', '025-11b' );" name="025-11b" class="pb">[025-11b] <img width="20"  src="/static/img/kanseki-5.png"/></a></span><br/>
<span class='tline' id='l220' data-llen='4348:4368'>人徒二人通十爲成革車一乗士十人徒二十</span><br/>
<span class='tline' id='l221' data-llen='4368:4388'>人十成爲終革車十乗士百人徒二百人十終</span><br/>
<span class='tline' id='l222' data-llen='4388:4408'>爲同革車百乗士千人徒二千人此謂公卿大</span><br/>
<span class='tline' id='l223' data-llen='4408:4418'>夫采地出軍之制也</span><br/>
<span class='tline' id='l224' data-llen='4418:4434'><span class='krp-note'>廿/二</span>諸侯有郊遂計地出軍</span><br/>
<span class='tline' id='l225' data-llen='4434:4454'>其王畿之外謂諸侯大國三軍次國二軍小國</span><br/>
<span class='tline' id='l226' data-llen='4454:4474'>一軍皆出郷遂故費誓云三郊三遂是諸侯有</span><br/>
<span class='tline' id='l227' data-llen='4474:4494'>遂也其諸侯計地出軍則司馬法云九夫爲井</span><br/>
<span class='tline' id='l228' data-llen='4494:4514'>四井爲邑四邑爲丘馬一疋牛三頭四丘爲甸</span><br/>
<span class='tline' id='l229' data-llen='4514:4542'><a onclick="displayPageImage('KR1d0055', 'SBCK', '025-12a' );" name="025-12a" class="pb">[025-12a] <img width="20"  src="/static/img/kanseki-5.png"/></a></span><br/>
<span class='tline' id='l230' data-llen='4542:4562'>岀長轂一乗甲士三人歩卒七十二人馬四疋</span><br/>
<span class='tline' id='l231' data-llen='4562:4582'>牛十二頭故成元年作丘甲杜服俱引此文以</span><br/>
<span class='tline' id='l232' data-llen='4582:4602'>釋之又論語云道千乗之國鄭注引司馬法成</span><br/>
<span class='tline' id='l233' data-llen='4602:4622'>出革車一乗但十里八里不同於上巳釋此皆</span><br/>
<span class='tline' id='l234' data-llen='4622:4632'>謂天子諸侯兵賦也</span><br/>
<span class='tline' id='l235' data-llen='4632:4653'><span class='krp-note'>廿/三</span>國界郷遂出軍其車馬兵甲國家給</span><br/>
<span class='tline' id='l236' data-llen='4653:4673'>異義云天子萬乗諸侯千乗大夫百乗此大判</span><br/>
<span class='tline' id='l237' data-llen='4673:4693'>言之尊卑相十之義其間委曲郷遂公邑細別</span><br/>
<span class='tline' id='l238' data-llen='4693:4713'>不同也故魯頌云公車千乗謂大緫計地出軍</span><br/>
<span class='tline' id='l239' data-llen='4713:4741'><a onclick="displayPageImage('KR1d0055', 'SBCK', '025-12b' );" name="025-12b" class="pb">[025-12b] <img width="20"  src="/static/img/kanseki-5.png"/></a></span><br/>
<span class='tline' id='l240' data-llen='4741:4761'>也公徒三萬謂郷遂兵數也是國界計地與郷</span><br/>
<span class='tline' id='l241' data-llen='4761:4781'>遂數不同諸侯成方十里岀賦之時雖革車一</span><br/>
<span class='tline' id='l242' data-llen='4781:4801'>乗甲士三人歩卒七十二人其臨敵對戰之時</span><br/>
<span class='tline' id='l243' data-llen='4801:4821'>則同郷法五人爲伍五伍爲兩之屬也故左傳</span><br/>
<span class='tline' id='l244' data-llen='4821:4841'>云邲之戰楚廣有一卒卒偏之兩又云兩之一</span><br/>
<span class='tline' id='l245' data-llen='4841:4861'>卒適呉是臨軍對陣同郷法也牧誓云武王戎</span><br/>
<span class='tline' id='l246' data-llen='4861:4881'>車三百兩孔注云一車歩卒七十二人則出軍</span><br/>
<span class='tline' id='l247' data-llen='4881:4901'>法也經云千夫長百夫長謂對敵時也據司馬</span><br/>
<span class='tline' id='l248' data-llen='4901:4921'>法之文諸侯車甲牛馬皆計地令民自出若郷</span><br/>
<span class='tline' id='l249' data-llen='4921:4949'><a onclick="displayPageImage('KR1d0055', 'SBCK', '025-13a' );" name="025-13a" class="pb">[025-13a] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='4949:4969'>遂之衆七十五人則遣出革車一乗甲士三人</span><br/>
<span class='tline' id='l251' data-llen='4969:4989'>馬四疋牛十二頭恐非力之所能皆是國家所</span><br/>
<span class='tline' id='l252' data-llen='4989:5009'>給故周禮巾車職毀折入齎于職弊又周禮質</span><br/>
<span class='tline' id='l253' data-llen='5009:5029'>人云凢受馬於有司者書其齒毛與其賈馬死</span><br/>
<span class='tline' id='l254' data-llen='5029:5049'>則旬日内更又司兵職云及授兵從司馬之法</span><br/>
<span class='tline' id='l255' data-llen='5049:5068'>以頒之及其受兵輸亦如之是國家所給也</span><br/>
<span class='tline' id='l256' data-llen='5068:5084'><span class='krp-note'>卄/四</span>都城百雉之說杜鄭異</span><br/>
<span class='tline' id='l257' data-llen='5084:5104'>髙一丈長三丈爲雉者異義古春秋左氏說云</span><br/>
<span class='tline' id='l258' data-llen='5104:5124'>百雉爲長三百丈方五百歩者六尺爲歩五六</span><br/>
<span class='tline' id='l259' data-llen='5124:5152'><a onclick="displayPageImage('KR1d0055', 'SBCK', '025-13b' );" name="025-13b" class="pb">[025-13b] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5152:5172'>三十故三百丈爲五百歩云子男之城方五里</span><br/>
<span class='tline' id='l261' data-llen='5172:5192'>者周禮典命云子男五命其國家宫室以五爲</span><br/>
<span class='tline' id='l262' data-llen='5192:5212'>節國家謂城方也是子男城方五里也云百雉</span><br/>
<span class='tline' id='l263' data-llen='5212:5232'>者此謂大都三國之一者言子男五里積千五</span><br/>
<span class='tline' id='l264' data-llen='5232:5252'>百歩左傳云大都參分國之一子男大都三分</span><br/>
<span class='tline' id='l265' data-llen='5252:5272'>國城而居其一是大都五百歩爲百雉也但國</span><br/>
<span class='tline' id='l266' data-llen='5272:5292'>城之制凢有二義鄭之此注子男五里則侯伯</span><br/>
<span class='tline' id='l267' data-llen='5292:5312'>七里公九里天子十二里案鄭駮異義又云天</span><br/>
<span class='tline' id='l268' data-llen='5312:5332'>子城九里公城七里侯伯之城五里子男之城</span><br/>
<span class='tline' id='l269' data-llen='5332:5360'><a onclick="displayPageImage('KR1d0055', 'SBCK', '025-14a' );" name="025-14a" class="pb">[025-14a] <img width="20"  src="/static/img/kanseki-5.png"/></a></span><br/>
<span class='tline' id='l270' data-llen='5360:5380'>三里此云百雉者謂侯伯之大都杜預同焉與</span><br/>
<span class='tline' id='l271' data-llen='5380:5393'>鄭此注異也<span class='krp-note'>見考工䟽</span></span><br/>
<span class='tline' id='l272' data-llen='5393:5411'><span class='krp-note'>卄/五</span>天子諸侯之公卿大夫采地</span><br/>
<span class='tline' id='l273' data-llen='5411:5431'>家冨不過百乗者諸侯之卿采地也故左傳云</span><br/>
<span class='tline' id='l274' data-llen='5431:5451'>唯卿備百邑地方百里也直云唯卿百邑未知</span><br/>
<span class='tline' id='l275' data-llen='5451:5471'>天子諸侯公卿大夫采地大小案鄭注小司徒</span><br/>
<span class='tline' id='l276' data-llen='5471:5491'>云百里之國凡四都五十里之國凡四縣二十</span><br/>
<span class='tline' id='l277' data-llen='5491:5511'>五里之國凡四甸又云采地食者皆四之一說</span><br/>
<span class='tline' id='l278' data-llen='5511:5531'>者據此以爲公食百里卿食五十里大夫食二</span><br/>
<span class='tline' id='l279' data-llen='5531:5559'><a onclick="displayPageImage('KR1d0055', 'SBCK', '025-14b' );" name="025-14b" class="pb">[025-14b] <img width="20"  src="/static/img/kanseki-5.png"/></a></span><br/>
<span class='tline' id='l280' data-llen='5559:5579'>十五里其諸侯之卿大夫傳云卿備百邑論語</span><br/>
<span class='tline' id='l281' data-llen='5579:5599'>云百乗之家此據諸侯臣之采地則公之孤侯</span><br/>
<span class='tline' id='l282' data-llen='5599:5619'>伯之卿與天子三公同俱方百里公之卿與侯</span><br/>
<span class='tline' id='l283' data-llen='5619:5639'>伯之大夫俱方五十里公之大夫與侯伯之不</span><br/>
<span class='tline' id='l284' data-llen='5639:5659'>大夫俱方二十五里其子男之地唯方二百里</span><br/>
<span class='tline' id='l285' data-llen='5659:5679'>以下其卿之采地不得復方百里案易訟卦注</span><br/>
<span class='tline' id='l286' data-llen='5679:5699'>云小國之下大夫采地方一成其定稅三百家</span><br/>
<span class='tline' id='l287' data-llen='5699:5716'>唯有此文其子男中都大都無以言之</span><br/>
<span class='tline' id='l288' data-llen='5716:5731'><span class='krp-note'>卄/六</span>同姓異姓車服之制</span><br/>
<span class='tline' id='l289' data-llen='5731:5759'><a onclick="displayPageImage('KR1d0055', 'SBCK', '025-15a' );" name="025-15a" class="pb">[025-15a] <img width="20"  src="/static/img/kanseki-5.png"/></a></span><br/>
<span class='tline' id='l290' data-llen='5759:5779'>子云君不與同姓同車與異姓同車不同服示</span><br/>
<span class='tline' id='l291' data-llen='5779:5799'>民不嫌也以此坊民民猶得同姓以弑其君注</span><br/>
<span class='tline' id='l292' data-llen='5799:5819'>云同姓者謂先王先公子孫有繼及之道者也</span><br/>
<span class='tline' id='l293' data-llen='5819:5839'>其非此則無嫌也僕右恒朝服君則各以時事</span><br/>
<span class='tline' id='l294' data-llen='5839:5847'>唯在軍同服爾</span><br/>
<span class='tline' id='l295' data-llen='5847:5862'><span class='krp-note'>卄/七</span>大夫稱君及凡稱主</span><br/>
<span class='tline' id='l296' data-llen='5862:5882'>臣下自稱已大夫之君但得言主不得稱君若</span><br/>
<span class='tline' id='l297' data-llen='5882:5902'>他人汎例言之大夫有采地者亦得稱君故䘮</span><br/>
<span class='tline' id='l298' data-llen='5902:5922'>服云爲其君布帶繩屨傳云君謂有采地者也</span><br/>
<span class='tline' id='l299' data-llen='5922:5950'><a onclick="displayPageImage('KR1d0055', 'SBCK', '025-15b' );" name="025-15b" class="pb">[025-15b] <img width="20"  src="/static/img/kanseki-5.png"/></a></span><br/>
<span class='tline' id='l300' data-llen='5950:5970'>若通而言之諸侯亦稱主下曲禮云執主器謂</span><br/>
<span class='tline' id='l301' data-llen='5970:5990'>君也大夫自相命亦稱主也故左傳晉士匄謂</span><br/>
<span class='tline' id='l302' data-llen='5990:6010'>荀偃爲主云事呉敢不如事主是也稱大夫之</span><br/>
<span class='tline' id='l303' data-llen='6010:6030'>妻亦得曰主者案魯語云季孫問於公文伯之</span><br/>
<span class='tline' id='l304' data-llen='6030:6044'>母曰主者亦有以御服乎是也</span><br/>
<span class='tline' id='l305' data-llen='6044:6064'><span class='krp-note'>卄/八</span>鄭說燕燕詩與毛異以未得毛傳</span><br/>
<span class='tline' id='l306' data-llen='6064:6084'>詩云先君之思以畜寡人注云此衛夫人定姜</span><br/>
<span class='tline' id='l307' data-llen='6084:6104'>之詩也定姜無子立庶子衎是爲獻公畜孝也</span><br/>
<span class='tline' id='l308' data-llen='6104:6124'>獻公無禮於定姜定姜作詩言獻公當思先君</span><br/>
<span class='tline' id='l309' data-llen='6124:6152'><a onclick="displayPageImage('KR1d0055', 'SBCK', '025-16a' );" name="025-16a" class="pb">[025-16a] <img width="20"  src="/static/img/kanseki-5.png"/></a></span><br/>
<span class='tline' id='l310' data-llen='6152:6172'>定公以孝於寡人正義曰云衛夫人定姜之詩</span><br/>
<span class='tline' id='l311' data-llen='6172:6192'>獻公無禮於定姜者案襄十四年左傳云衛獻</span><br/>
<span class='tline' id='l312' data-llen='6192:6212'>公出奔使告宗廟以無罪夫人定姜曰余以巾</span><br/>
<span class='tline' id='l313' data-llen='6212:6232'>櫛事先君而暴妾使余若何無罪是無禮之事</span><br/>
<span class='tline' id='l314' data-llen='6232:6252'>與詩注不同者案鄭志答晁模云注記時就盧</span><br/>
<span class='tline' id='l315' data-llen='6252:6271'>君後得毛傳乃改之凡注與詩不同皆倣此</span><br/>
<span class='tline' id='l316' data-llen='6271:6286'><span class='krp-note'>卄/九</span>疑君陳是周公之子</span><br/>
<span class='tline' id='l317' data-llen='6286:6305'>君陳蓋周公之子伯禽弟也正義曰知君陳</span><br/>
<span class='tline' id='l318' data-llen='6305:6325'>蓋周公子者以書序云周公旣没命君陳分正</span><br/>
<span class='tline' id='l319' data-llen='6325:6353'><a onclick="displayPageImage('KR1d0055', 'SBCK', '025-16b' );" name="025-16b" class="pb">[025-16b] <img width="20"  src="/static/img/kanseki-5.png"/></a></span><br/>
<span class='tline' id='l320' data-llen='6353:6373'>東郊成周似若蔡仲之命書序云蔡叔旣卒王</span><br/>
<span class='tline' id='l321' data-llen='6373:6393'>命蔡仲踐諸侯位相似皆是父卒命子故疑周</span><br/>
<span class='tline' id='l322' data-llen='6393:6413'>公子以伯禽周公元子旣封於魯命君陳令居</span><br/>
<span class='tline' id='l323' data-llen='6413:6423'>東郊故知伯禽弟也</span><br/>
<span class='tline' id='l324' data-llen='6423:6440'><span class='krp-note'>三/十</span>鄭引逸書不見古文尚書</span><br/>
<span class='tline' id='l325' data-llen='6440:6460'>今泰誓無此章則其篇散亡　正義曰鄭不見</span><br/>
<span class='tline' id='l326' data-llen='6460:6480'>古文尚書漢時別有尚書逸篇四月太子發上</span><br/>
<span class='tline' id='l327' data-llen='6480:6500'>祭於畢以下三篇之事鄭謂篇中有此經之語</span><br/>
<span class='tline' id='l328' data-llen='6500:6507'>但其事散亡</span><br/>
<span class='tline' id='l329' data-llen='6507:6535'><a onclick="displayPageImage('KR1d0055', 'SBCK', '025-17a' );" name="025-17a" class="pb">[025-17a] <img width="20"  src="/static/img/kanseki-5.png"/></a></span><br/>
<span class='tline' id='l330' data-llen='6535:6553'><span class='krp-note'>卅/一</span>尸與主示民有事有所事也</span><br/>
<span class='tline' id='l331' data-llen='6553:6573'>子云祭祀之有尸也宗廟之有主也示民有事</span><br/>
<span class='tline' id='l332' data-llen='6573:6594'>也注云有事有所尊事也<span class='krp-note'>一本作有所尊事</span></span><br/>
<span class='tline' id='l333' data-llen='6594:6606'><span class='krp-note'>三/二</span>用祭器燕器</span><br/>
<span class='tline' id='l334' data-llen='6606:6626'>子云敬則用祭器注云祭器籩豆簋鉶之屬也</span><br/>
<span class='tline' id='l335' data-llen='6626:6646'>有敬事於賔客則用之謂饗食也盤盂之屬爲</span><br/>
<span class='tline' id='l336' data-llen='6646:6650'>燕器</span><br/>
<span class='tline' id='l337' data-llen='6650:6670'><span class='krp-note'>三/三</span>鄭此注東鄰西鄰坎离義與易異</span><br/>
<span class='tline' id='l338' data-llen='6670:6690'>易曰東鄰殺牛不如西鄰之禴祭寔受其福注</span><br/>
<span class='tline' id='l339' data-llen='6690:6718'><a onclick="displayPageImage('KR1d0055', 'SBCK', '025-17b' );" name="025-17b" class="pb">[025-17b] <img width="20"  src="/static/img/kanseki-5.png"/></a></span><br/>
<span class='tline' id='l340' data-llen='6718:6738'>云東鄰謂紂國中也西鄰謂文王國中也此辭</span><br/>
<span class='tline' id='l341' data-llen='6738:6758'>在旣濟旣濟離下坎上離爲牛坎爲豕西鄰禴</span><br/>
<span class='tline' id='l342' data-llen='6758:6778'>祭則用豕與言殺牛而凶不如殺豕受福喻奢</span><br/>
<span class='tline' id='l343' data-llen='6778:6798'>而慢不如儉而敬也春秋傳曰黍稷非馨明德</span><br/>
<span class='tline' id='l344' data-llen='6798:6818'>惟馨信矣正義曰鄭注易九五曰互體爲坎又</span><br/>
<span class='tline' id='l345' data-llen='6818:6838'>互體爲離離爲日坎爲月日出東方東鄰象月</span><br/>
<span class='tline' id='l346' data-llen='6838:6858'>出西方西鄰象也此注坎爲豕西鄰禴祭則用</span><br/>
<span class='tline' id='l347' data-llen='6858:6878'>豕與此文異又注云离爲牛是東鄰之祭殺牛</span><br/>
<span class='tline' id='l348' data-llen='6878:6898'>也則鄭之易注九五一爻有坎有離此注緫論</span><br/>
<span class='tline' id='l349' data-llen='6898:6926'><a onclick="displayPageImage('KR1d0055', 'SBCK', '025-18a' );" name="025-18a" class="pb">[025-18a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='6926:6946'>旣濟之卦下體爲離上體爲坎與易注不同者</span><br/>
<span class='tline' id='l351' data-llen='6946:6966'>但易含萬象俱得明義也此據一國風俗奢儉</span><br/>
<span class='tline' id='l352' data-llen='6966:6986'>故舉豕牛以言之不得以天子諸侯俱用大牢</span><br/>
<span class='tline' id='l353' data-llen='6986:6990'>爲妨</span><br/>
<span class='tline' id='l354' data-llen='6990:7005'><span class='krp-note'>三/四</span>賔進以讓䘮加以逺</span><br/>
<span class='tline' id='l355' data-llen='7005:7032'>子云賔禮毎進以讓䘮禮毎加以逺浴於中<img height='20' width='20' alt='&amp;KR0764' title='KR0764' src='https://raw.githubusercontent.com/kanripo/KR-Gaiji/master/images/KR0764.png'/></span><br/>
<span class='tline' id='l356' data-llen='7032:7052'>飰於牗下小斂於户内大斂於阼殯於客位祖</span><br/>
<span class='tline' id='l357' data-llen='7052:7072'>於庭葬於墓所以示逺也注云逺之所以崇敬</span><br/>
<span class='tline' id='l358' data-llen='7072:7079'>也阼或爲堂</span><br/>
<span class='tline' id='l359' data-llen='7079:7107'><a onclick="displayPageImage('KR1d0055', 'SBCK', '025-18b' );" name="025-18b" class="pb">[025-18b] <img width="20"  src="/static/img/kanseki-5.png"/></a></span><br/>
<span class='tline' id='l360' data-llen='7107:7124'><span class='krp-note'>三/五</span>旣葬不由阼不忍即父位</span><br/>
<span class='tline' id='l361' data-llen='7124:7144'>子云升自客階受弔於賔位敎民追孝也注云</span><br/>
<span class='tline' id='l362' data-llen='7144:7164'>謂反哭時也旣葬矣猶不由阼階不忍即父位</span><br/>
<span class='tline' id='l363' data-llen='7164:7167'>也</span><br/>
<span class='tline' id='l364' data-llen='7167:7183'><span class='krp-note'>三/六</span>身及財皆當統於父母</span><br/>
<span class='tline' id='l365' data-llen='7183:7203'>父母在不敢有其身不敢私其財示民有上下</span><br/>
<span class='tline' id='l366' data-llen='7203:7222'>也注云身及財皆當統於父母也有猶專也</span><br/>
<span class='tline' id='l367' data-llen='7222:7236'><span class='krp-note'>三/七</span>不耕穫不菑畬凶</span><br/>
<span class='tline' id='l368' data-llen='7236:7256'>易曰不耕穫不菑畬凶注曰言必先種之乃得</span><br/>
<span class='tline' id='l369' data-llen='7256:7284'><a onclick="displayPageImage('KR1d0055', 'SBCK', '025-19a' );" name="025-19a" class="pb">[025-19a] <img width="20"  src="/static/img/kanseki-5.png"/></a></span><br/>
<span class='tline' id='l370' data-llen='7284:7304'>穫若先菑乃得畬也安有無事而取利者乎田</span><br/>
<span class='tline' id='l371' data-llen='7304:7324'>一歳曰菑二歳曰畬三歳曰新田正義曰此易</span><br/>
<span class='tline' id='l372' data-llen='7324:7344'>無妄六二爻辭無妄震下乾上六二旣在震卦</span><br/>
<span class='tline' id='l373' data-llen='7344:7365'>居中得位冝合仕者謂合事九五𬒳三六所隔</span><br/>
<span class='tline' id='l374' data-llen='7365:7385'>不得徃仕是道之不行雖食其禄猶不耕穫刈</span><br/>
<span class='tline' id='l375' data-llen='7385:7405'>不菑畬田無功得物是其凶引之者證貪財之</span><br/>
<span class='tline' id='l376' data-llen='7405:7408'>事</span><br/>
<span class='tline' id='l377' data-llen='7408:7421'><span class='krp-note'>三/八</span>男女交以媒幣</span><br/>
<span class='tline' id='l378' data-llen='7421:7441'>故男女無媒不交無幣不相見恐男女之無別</span><br/>
<span class='tline' id='l379' data-llen='7441:7469'><a onclick="displayPageImage('KR1d0055', 'SBCK', '025-19b' );" name="025-19b" class="pb">[025-19b] <img width="20"  src="/static/img/kanseki-5.png"/></a></span><br/>
<span class='tline' id='l380' data-llen='7469:7489'>也注云重男女之㑹所以逺別之於禽獸也有</span><br/>
<span class='tline' id='l381' data-llen='7489:7509'>幣者必有媒有媒者不必有幣仲春之月㑹男</span><br/>
<span class='tline' id='l382' data-llen='7509:7523'>女之時不必待幣<span class='krp-note'>未必然</span></span><br/>
<span class='tline' id='l383' data-llen='7523:7540'><span class='krp-note'>三/九</span>魯春秋去夫人之姓曰呉</span><br/>
<span class='tline' id='l384' data-llen='7540:7560'>魯春秋猶去夫人之姓曰呉者依春秋之例如</span><br/>
<span class='tline' id='l385' data-llen='7560:7580'>夫人齊女即云姜氏至自齊以例言之此呉女</span><br/>
<span class='tline' id='l386' data-llen='7580:7600'>亦當云夫人姬氏至自呉魯則諱其姬姓而不</span><br/>
<span class='tline' id='l387' data-llen='7600:7620'>稱夫人姬氏至自呉是去夫人之姓曰呉也但</span><br/>
<span class='tline' id='l388' data-llen='7620:7640'>春秋經文不載其事其春秋簡牘記則有之故</span><br/>
<span class='tline' id='l389' data-llen='7640:7668'><a onclick="displayPageImage('KR1d0055', 'SBCK', '025-20a' );" name="025-20a" class="pb">[025-20a] <img width="20"  src="/static/img/kanseki-5.png"/></a></span><br/>
<span class='tline' id='l390' data-llen='7668:7687'>論語云謂之呉孟子是當時之言有稱呉也</span><br/>
<span class='tline' id='l391' data-llen='7687:7707'>其死曰孟子卒者哀十二年稱孟子卒若其不</span><br/>
<span class='tline' id='l392' data-llen='7707:7727'>諱當云夫人姬氏薨以諱取同姓而云孟子卒</span><br/>
<span class='tline' id='l393' data-llen='7727:7747'>孟子是夫人之且字没其氏書其且字又没其</span><br/>
<span class='tline' id='l394' data-llen='7747:7767'>薨而略言卒而已皆爲同姓諱之鄭與何休皆</span><br/>
<span class='tline' id='l395' data-llen='7767:7787'>以諱取同姓而書卒左氏則以不成䘮故稱卒</span><br/>
<span class='tline' id='l396' data-llen='7787:7807'>與鄭何異也若旣笄而字當云伯叔季若伯姬</span><br/>
<span class='tline' id='l397' data-llen='7807:7820'>季姬今云孟子故知且字也</span><br/>
<span class='tline' id='l398' data-llen='7820:7838'><span class='krp-note'>四/十</span>同姓后夫人親獻異姓攝獻</span><br/>
<span class='tline' id='l399' data-llen='7838:7866'><a onclick="displayPageImage('KR1d0055', 'SBCK', '025-20b' );" name="025-20b" class="pb">[025-20b] <img width="20"  src="/static/img/kanseki-5.png"/></a></span><br/>
<span class='tline' id='l400' data-llen='7866:7886'>案王饗諸侯及諸侯自相饗同姓則后夫人親</span><br/>
<span class='tline' id='l401' data-llen='7886:7906'>獻異姓則使人攝獻則繆侯所饗蓋同姓也且</span><br/>
<span class='tline' id='l402' data-llen='7906:7926'>王於同姓雖爲侯伯車服與上公同上公旣再</span><br/>
<span class='tline' id='l403' data-llen='7926:7946'>祼后與王俱祼則上公相於與王同也其同上</span><br/>
<span class='tline' id='l404' data-llen='7946:7966'>公則后與夫人親祼獻拜送也若異姓上公使</span><br/>
<span class='tline' id='l405' data-llen='7966:7986'>人攝祼故宗伯職云大賔客則攝而載祼謂異</span><br/>
<span class='tline' id='l406' data-llen='7986:8006'>姓也内宰職云凡賔客之祼獻瑶爵皆賛注云</span><br/>
<span class='tline' id='l407' data-llen='8006:8026'>謂王同姓及二王之後來朝覲王以鬱鬯禮之</span><br/>
<span class='tline' id='l408' data-llen='8026:8046'>后以瑶爵亞獻謂同姓也自陽侯殺繆侯後其</span><br/>
<span class='tline' id='l409' data-llen='8046:8074'><a onclick="displayPageImage('KR1d0055', 'SBCK', '025-21a' );" name="025-21a" class="pb">[025-21a] <img width="20"  src="/static/img/kanseki-5.png"/></a></span><br/>
<span class='tline' id='l410' data-llen='8074:8088'>后夫人獻禮遂廢並使人攝也</span><br/>
<span class='tline' id='l411' data-llen='8088:8103'><span class='krp-note'>四/一</span>諸侯不漁色於國中</span><br/>
<span class='tline' id='l412' data-llen='8103:8123'>諸侯不下漁色注云謂不内取於國中也内取</span><br/>
<span class='tline' id='l413' data-llen='8123:8143'>國中爲下漁色昏禮始納采謂采擇其可者也</span><br/>
<span class='tline' id='l414' data-llen='8143:8162'>國君而内取象捕魚然中網取之是無所擇</span><br/>
<span class='tline' id='l415' data-llen='8162:8174'><span class='krp-note'>四/二</span>壻見外舅姑</span><br/>
<span class='tline' id='l416' data-llen='8174:8194'>子云昏禮壻親迎見於舅姑舅姑承子以授壻</span><br/>
<span class='tline' id='l417' data-llen='8194:8214'>恐事之違也注云舅姑妻之父母也妻之父爲</span><br/>
<span class='tline' id='l418' data-llen='8214:8234'>外舅妻之母爲外姑父戒女曰夙夜母違命母</span><br/>
<span class='tline' id='l419' data-llen='8234:8262'><a onclick="displayPageImage('KR1d0055', 'SBCK', '025-21b' );" name="025-21b" class="pb">[025-21b] <img width="20"  src="/static/img/kanseki-5.png"/></a></span><br/>
<span class='tline' id='l420' data-llen='8262:8271'>戒女曰母違宫事</span><br/>
<span class='tline' id='l421' data-llen='8271:8282'>禮記要義卷第二十六</span><br/>
</p>
<p><br/>
</p>
  </div>
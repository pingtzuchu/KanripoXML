<div id="txtcont" class="span9" style="position: relative;">
    <p><br/>
<span class='tline' id='l9' data-llen='222:249'><a onclick="displayPageImage('KR1d0055', 'SBCK', '032-1a' );" name="032-1a" class="pb">[032-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='249:268'>禮記要義第三十三　燕義聘義䘮服四制</span><br/>
<span class='tline' id='l11' data-llen='268:279'>　一燕義記君臣燕飲</span><br/>
<span class='tline' id='l12' data-llen='279:299'>正義曰案鄭目録云名曰燕義者以其記君臣</span><br/>
<span class='tline' id='l13' data-llen='299:319'>燕飲之禮上下相尊之義此於別録屬吉事案</span><br/>
<span class='tline' id='l14' data-llen='319:339'>儀禮目録云諸侯無事若卿大夫有勤勞之功</span><br/>
<span class='tline' id='l15' data-llen='339:359'>與群臣燕飲以樂之勤勞謂征伐聘問詩曰吉</span><br/>
<span class='tline' id='l16' data-llen='359:379'>甫燕喜是也臣有王事之勞亦燕之故燕禮云</span><br/>
<span class='tline' id='l17' data-llen='379:387'>若有王事是也</span><br/>
<span class='tline' id='l18' data-llen='387:398'>　二諸子庶子之官同</span><br/>
<span class='tline' id='l19' data-llen='398:425'><a onclick="displayPageImage('KR1d0055', 'SBCK', '032-1b' );" name="032-1b" class="pb">[032-1b] <img width="20"  src="/static/img/kanseki-5.png"/></a></span><br/>
<span class='tline' id='l20' data-llen='425:445'>周天子之官有庶子官者此明庶子之義也謂</span><br/>
<span class='tline' id='l21' data-llen='445:466'>作記之人在於周末追述周𥘉之事故云古者</span><br/>
<span class='tline' id='l22' data-llen='466:486'>言周之天子其下立官有庶子之官天子謂之</span><br/>
<span class='tline' id='l23' data-llen='486:506'>諸子諸侯謂之庶子其所職掌諸子庶子同也</span><br/>
<span class='tline' id='l24' data-llen='506:526'>故此記雖明諸侯庶子職掌其所載之事皆諸</span><br/>
<span class='tline' id='l25' data-llen='526:546'>子職文也庶子官職諸侯卿大夫士之庶子之</span><br/>
<span class='tline' id='l26' data-llen='546:566'>倅者言此官職主諸侯及卿大夫士衆庶之子</span><br/>
<span class='tline' id='l27' data-llen='566:586'>副倅於父之事所以官名庶子掌其戒令者此</span><br/>
<span class='tline' id='l28' data-llen='586:606'>等衆子湏有戒法政令而庶子官掌之與其教</span><br/>
<span class='tline' id='l29' data-llen='606:633'><a onclick="displayPageImage('KR1d0055', 'SBCK', '032-2a' );" name="032-2a" class="pb">[032-2a] <img width="20"  src="/static/img/kanseki-5.png"/></a></span><br/>
<span class='tline' id='l30' data-llen='633:653'>治者與猶及也教謂教學治謂治身言非但掌</span><br/>
<span class='tline' id='l31' data-llen='653:673'>戒令而巳及其教治亦皆掌之別其等者謂分</span><br/>
<span class='tline' id='l32' data-llen='673:693'>別其貴賤之等正其位者正其朝廷所立之位</span><br/>
<span class='tline' id='l33' data-llen='693:713'>也此記云諸侯卿大夫士之庶子之卒周禮諸</span><br/>
<span class='tline' id='l34' data-llen='713:733'>子職則云掌國子之倅唯此爲別但諸子職揔</span><br/>
<span class='tline' id='l35' data-llen='733:753'>謂之國子此云諸侯卿大夫士之庶子者是其</span><br/>
<span class='tline' id='l36' data-llen='753:773'>適子也謂之庶者庶衆也以其適子衆多故揔</span><br/>
<span class='tline' id='l37' data-llen='773:793'>謂之庶子非適子庶弟而稱庶子也必知適子</span><br/>
<span class='tline' id='l38' data-llen='793:813'>者以其云倅是副貳於父之言故鄭注諸子職</span><br/>
<span class='tline' id='l39' data-llen='813:840'><a onclick="displayPageImage('KR1d0055', 'SBCK', '032-2b' );" name="032-2b" class="pb">[032-2b] <img width="20"  src="/static/img/kanseki-5.png"/></a></span><br/>
<span class='tline' id='l40' data-llen='840:860'>云國子者是公卿大夫士之副貳又引王制云</span><br/>
<span class='tline' id='l41' data-llen='860:880'>王大子王子羣后之大子卿大夫元士之適子</span><br/>
<span class='tline' id='l42' data-llen='880:884'>是也</span><br/>
<span class='tline' id='l43' data-llen='884:897'>　四宰夫爲獻主大夫爲賔</span><br/>
<span class='tline' id='l44' data-llen='897:917'>設賔主飲酒之禮也使宰夫爲獻主臣莫敢與</span><br/>
<span class='tline' id='l45' data-llen='917:937'>君亢禮也不以公卿爲賔而以大夫爲賔爲疑</span><br/>
<span class='tline' id='l46' data-llen='937:957'>也明嫌之義也賔入中庭君降一等而揖之禮</span><br/>
<span class='tline' id='l47' data-llen='957:977'>之也注云設賔主者飲酒致歡也宰夫主膳食</span><br/>
<span class='tline' id='l48' data-llen='977:997'>之官也天子使膳宰爲主人公孤也疑自下上</span><br/>
<span class='tline' id='l49' data-llen='997:1024'><a onclick="displayPageImage('KR1d0055', 'SBCK', '032-3a' );" name="032-3a" class="pb">[032-3a] <img width="20"  src="/static/img/kanseki-5.png"/></a></span><br/>
<span class='tline' id='l50' data-llen='1024:1044'>至之辭也公卿尊矣復以爲賔則尊與君大相</span><br/>
<span class='tline' id='l51' data-llen='1044:1047'>近</span><br/>
<span class='tline' id='l52' data-llen='1047:1061'>　五受君酬賜皆降拜升成拜</span><br/>
<span class='tline' id='l53' data-llen='1061:1081'>皆降再拜稽首升成拜者謂賔受君之酬及臣</span><br/>
<span class='tline' id='l54' data-llen='1081:1101'>受君賜爵皆降自西階再拜稽首以受君恩又</span><br/>
<span class='tline' id='l55' data-llen='1101:1121'>升堂更再拜稽首以成拜也故燕禮云公酬賔</span><br/>
<span class='tline' id='l56' data-llen='1121:1141'>賔降西階下再拜稽首公命小臣辭賔升成拜</span><br/>
<span class='tline' id='l57' data-llen='1141:1161'>鄭云升成拜復再拜稽首也至禮殺之後賔下</span><br/>
<span class='tline' id='l58' data-llen='1161:1181'>堂是欲拜君則辭之賔未拜也賔乃升堂再拜</span><br/>
<span class='tline' id='l59' data-llen='1181:1208'><a onclick="displayPageImage('KR1d0055', 'SBCK', '032-3b' );" name="032-3b" class="pb">[032-3b] <img width="20"  src="/static/img/kanseki-5.png"/></a></span><br/>
<span class='tline' id='l60' data-llen='1208:1228'>稽首鄭注云不言成拜者以其下堂未拜故也</span><br/>
<span class='tline' id='l61' data-llen='1228:1248'>燕禮云公卒觶賔下拜小臣辭賔升再拜稽首</span><br/>
<span class='tline' id='l62' data-llen='1248:1268'>鄭注云不言成拜者爲拜故下實未拜也下不</span><br/>
<span class='tline' id='l63' data-llen='1268:1276'>敢輙拜禮殺也</span><br/>
<span class='tline' id='l64' data-llen='1276:1288'>　六燕禮凡臣拜無不答</span><br/>
<span class='tline' id='l65' data-llen='1288:1308'>禮無不答言上之不虚取於下也者以燕禮凡</span><br/>
<span class='tline' id='l66' data-llen='1308:1328'>臣之拜君無不答拜之示爲上之道不虚取於</span><br/>
<span class='tline' id='l67' data-llen='1328:1338'>下也上必湏報之也</span><br/>
<span class='tline' id='l68' data-llen='1338:1353'>　七獻君獻卿大夫士旅酬之等</span><br/>
<span class='tline' id='l69' data-llen='1353:1380'><a onclick="displayPageImage('KR1d0055', 'SBCK', '032-4a' );" name="032-4a" class="pb">[032-4a] <img width="20"  src="/static/img/kanseki-5.png"/></a></span><br/>
<span class='tline' id='l70' data-llen='1380:1402'>獻君君舉旅行酬者案燕禮宰夫爲主人酌以獻賔</span><br/>
<span class='tline' id='l71' data-llen='1402:1424'>賔飲畢酌以酢主人主人飲畢酌以獻君君飲畢酌</span><br/>
<span class='tline' id='l72' data-llen='1424:1446'>以酢主人更爵以受酢于阼階下飲卒爵主人又洗</span><br/>
<span class='tline' id='l73' data-llen='1446:1467'>觚酬主人先飲卒爵酌以酬賔賔受觚坐奠于薦</span><br/>
<span class='tline' id='l74' data-llen='1467:1487'>東訖小臣請媵爵者二人媵爵阼階下皆北靣</span><br/>
<span class='tline' id='l75' data-llen='1487:1507'>媵爵于公媵爵者先自飲畢媵爵者洗象觶酌</span><br/>
<span class='tline' id='l76' data-llen='1507:1527'>奠于公席之前公坐取所媵之觶以酬賔賔於</span><br/>
<span class='tline' id='l77' data-llen='1527:1547'>時下再拜稽首公命小臣辭賔升成拜公立卒</span><br/>
<span class='tline' id='l78' data-llen='1547:1567'>觶賔乃受公虚爵酌之酬大夫于西階上衆大</span><br/>
<span class='tline' id='l79' data-llen='1567:1594'><a onclick="displayPageImage('KR1d0055', 'SBCK', '032-4b' );" name="032-4b" class="pb">[032-4b] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1594:1614'>夫相酬畢奠虚觶于篚此是獻君君舉旅行酬</span><br/>
<span class='tline' id='l81' data-llen='1614:1634'>也而后獻卿卿舉旅行酬者案燕禮主人洗升</span><br/>
<span class='tline' id='l82' data-llen='1634:1654'>實散獻卿于西階上獻卿畢小臣又請媵爵者</span><br/>
<span class='tline' id='l83' data-llen='1654:1674'>公使二人媵爵奠于公前公又行一爵若賔若</span><br/>
<span class='tline' id='l84' data-llen='1674:1694'>長唯公所酬以旅于西階上大夫辯而止此是</span><br/>
<span class='tline' id='l85' data-llen='1694:1714'>爲卿旅酬也燕禮直云卿不云大卿小卿之異</span><br/>
<span class='tline' id='l86' data-llen='1714:1734'>則小卿大卿俱同獻也而后獻大夫大夫舉旅</span><br/>
<span class='tline' id='l87' data-llen='1734:1754'>行酬者案燕禮主人洗獻大夫于西階上大夫</span><br/>
<span class='tline' id='l88' data-llen='1754:1774'>辯受獻乃納工獻衆工畢公又舉奠觶唯公所</span><br/>
<span class='tline' id='l89' data-llen='1774:1801'><a onclick="displayPageImage('KR1d0055', 'SBCK', '032-5a' );" name="032-5a" class="pb">[032-5a] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='1801:1821'>賜以旅于西階上此是獻大夫爲大夫而旅酬</span><br/>
<span class='tline' id='l91' data-llen='1821:1841'>也而后獻士士舉旅行酬者案燕禮說屨升堂</span><br/>
<span class='tline' id='l92' data-llen='1841:1861'>坐之後主人獻士于西階上獻士辯又獻旅食</span><br/>
<span class='tline' id='l93' data-llen='1861:1881'>賔媵觚于公公坐取賔所媵觶興唯公所賜乃</span><br/>
<span class='tline' id='l94' data-llen='1881:1901'>就席坐行之終於大夫終受者興以酬士士舉</span><br/>
<span class='tline' id='l95' data-llen='1901:1921'>旅于西階上此是獻士爲旅酬也而后獻庶子</span><br/>
<span class='tline' id='l96' data-llen='1921:1941'>者庶子卑不爲之舉旅但無筭爵之節執爵者</span><br/>
<span class='tline' id='l97' data-llen='1941:1961'>酌而旅之爼豆牲體薦羞皆有等差者公及卿</span><br/>
<span class='tline' id='l98' data-llen='1961:1981'>大夫士等牲體薦羞之節皆有等差但燕禮不</span><br/>
<span class='tline' id='l99' data-llen='1981:2008'><a onclick="displayPageImage('KR1d0055', 'SBCK', '032-5b' );" name="032-5b" class="pb">[032-5b] <img width="20"  src="/static/img/kanseki-5.png"/></a></span><br/>
<span class='tline' id='l100' data-llen='2008:2015'>載無以言也</span><br/>
<span class='tline' id='l101' data-llen='2015:2025'>　九卿出聘之介數</span><br/>
<span class='tline' id='l102' data-llen='2025:2045'>聘禮上公七介侯伯五介子男三介所以明貴</span><br/>
<span class='tline' id='l103' data-llen='2045:2065'>賤也注云此皆使卿岀聘之介數也大行人職</span><br/>
<span class='tline' id='l104' data-llen='2065:2081'>曰凡諸侯之卿其禮各下其君二等</span><br/>
<span class='tline' id='l105' data-llen='2081:2095'>　十賔入廟門三遜三揖之節</span><br/>
<span class='tline' id='l106' data-llen='2095:2115'>三譲而后傳命三譲而后入廟門三揖而后至</span><br/>
<span class='tline' id='l107' data-llen='2115:2135'>階三譲而后升所以致尊譲也注云此揖譲主</span><br/>
<span class='tline' id='l108' data-llen='2135:2155'>謂賔也三譲而後傳命賔至廟門主人請事時</span><br/>
<span class='tline' id='l109' data-llen='2155:2182'><a onclick="displayPageImage('KR1d0055', 'SBCK', '032-6a' );" name="032-6a" class="pb">[032-6a] <img width="20"  src="/static/img/kanseki-5.png"/></a></span><br/>
<span class='tline' id='l110' data-llen='2182:2202'>也賔見主人陳擯以大客禮當己則三譲之不</span><br/>
<span class='tline' id='l111' data-llen='2202:2222'>得命乃傳其君之聘命也三讓而後入廟門譲</span><br/>
<span class='tline' id='l112' data-llen='2222:2242'>主人廟受也小行人職曰凡四方之使者大客</span><br/>
<span class='tline' id='l113' data-llen='2242:2255'>則擯小客則受其幣聽其辭</span><br/>
<span class='tline' id='l114' data-llen='2255:2272'><span class='krp-note'>十/一</span>君請事于賔及郊勞廟受</span><br/>
<span class='tline' id='l115' data-llen='2272:2292'>君使士迎於竟謂王君使士迎客於竟故聘禮</span><br/>
<span class='tline' id='l116' data-llen='2292:2312'>賔及竟張旜君使士請事遂以入是也大夫郊</span><br/>
<span class='tline' id='l117' data-llen='2312:2332'>勞聘禮云賔至于近郊君使下大夫請行君又</span><br/>
<span class='tline' id='l118' data-llen='2332:2352'>使卿朝服用束帛勞此大夫郊勞者即卿也君</span><br/>
<span class='tline' id='l119' data-llen='2352:2379'><a onclick="displayPageImage('KR1d0055', 'SBCK', '032-6b' );" name="032-6b" class="pb">[032-6b] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2379:2399'>親拜迎于大門之内而廟受案聘禮賔入門左</span><br/>
<span class='tline' id='l121' data-llen='2399:2419'>公再拜是君迎於大門之内聘禮又云及廟門</span><br/>
<span class='tline' id='l122' data-llen='2419:2439'>公揖入納賔賔入門左賔升西楹西東靣是廟</span><br/>
<span class='tline' id='l123' data-llen='2439:2443'>受也</span><br/>
<span class='tline' id='l124' data-llen='2443:2458'><span class='krp-note'>十/二</span>上擯承擯紹擯之節</span><br/>
<span class='tline' id='l125' data-llen='2458:2478'>正義曰主國之卿爲上擯接迎於賔大夫爲承</span><br/>
<span class='tline' id='l126' data-llen='2478:2498'>擯者承副上擯也士爲紹擯者紹繼也謂繼續</span><br/>
<span class='tline' id='l127' data-llen='2498:2518'>承擯案聘禮注其位相承繼又聘禮注云主君</span><br/>
<span class='tline' id='l128' data-llen='2518:2538'>公也則擯者五人侯伯也則擯者四人子男也</span><br/>
<span class='tline' id='l129' data-llen='2538:2565'><a onclick="displayPageImage('KR1d0055', 'SBCK', '032-7a' );" name="032-7a" class="pb">[032-7a] <img width="20"  src="/static/img/kanseki-5.png"/></a></span><br/>
<span class='tline' id='l130' data-llen='2565:2584'>則擯者三人其待聘客及朝賔其擯數皆然</span><br/>
<span class='tline' id='l131' data-llen='2584:2599'><span class='krp-note'>十/三</span>私靣私覿私獻之別</span><br/>
<span class='tline' id='l132' data-llen='2599:2619'>賔私靣私覿者私靣謂私以已禮靣見主國之</span><br/>
<span class='tline' id='l133' data-llen='2619:2639'>卿大夫也私覿者私以己禮覿主國之君以其</span><br/>
<span class='tline' id='l134' data-llen='2639:2659'>非公聘正禮故謂之私案聘禮私靣在後此先</span><br/>
<span class='tline' id='l135' data-llen='2659:2679'>云私靣者記者便文無義例也靣亦見也以其</span><br/>
<span class='tline' id='l136' data-llen='2679:2699'>於臣禮質故以靣言之故聘禮注云靣亦見也</span><br/>
<span class='tline' id='l137' data-llen='2699:2719'>其謂之靣威儀質也此於臣謂之靣而司儀云</span><br/>
<span class='tline' id='l138' data-llen='2719:2739'>諸公之臣相爲國客私靣私獻注云私靣私覿</span><br/>
<span class='tline' id='l139' data-llen='2739:2766'><a onclick="displayPageImage('KR1d0055', 'SBCK', '032-7b' );" name="032-7b" class="pb">[032-7b] <img width="20"  src="/static/img/kanseki-5.png"/></a></span><br/>
<span class='tline' id='l140' data-llen='2766:2786'>也又以私靣爲私覿者以司儀之文但云私靣</span><br/>
<span class='tline' id='l141' data-llen='2786:2806'>私獻不云私覿故以私靣爲私覿也昭六年左</span><br/>
<span class='tline' id='l142' data-llen='2806:2826'>傳楚公子棄疾見鄭伯以其乗馬八匹私靣於</span><br/>
<span class='tline' id='l143' data-llen='2826:2846'>君而稱靣者因行過鄭而靣鄭伯非正禮故雖</span><br/>
<span class='tline' id='l144' data-llen='2846:2853'>君亦稱靣也</span><br/>
<span class='tline' id='l145' data-llen='2853:2869'><span class='krp-note'>十/四</span>生曰餼死曰餼腥曰餼</span><br/>
<span class='tline' id='l146' data-llen='2869:2889'>致饔餼者謂行聘之日主君使卿致饔餼之禮</span><br/>
<span class='tline' id='l147' data-llen='2889:2909'>於賔舘案聘禮君使卿韋弁歸饔餼五牢注云</span><br/>
<span class='tline' id='l148' data-llen='2909:2929'>牲殺曰饔生曰餼又曰飪一牢鼎九設于西階</span><br/>
<span class='tline' id='l149' data-llen='2929:2956'><a onclick="displayPageImage('KR1d0055', 'SBCK', '032-8a' );" name="032-8a" class="pb">[032-8a] <img width="20"  src="/static/img/kanseki-5.png"/></a></span><br/>
<span class='tline' id='l150' data-llen='2956:2975'>前腥二牢鼎七設于阼階前餼二牢陳于門</span><br/>
<span class='tline' id='l151' data-llen='2975:2995'>西北靣東上是也案聘禮餼旣爲生而左傳僖</span><br/>
<span class='tline' id='l152' data-llen='2995:3015'>三十三年云餼牽竭矣服䖍云死曰餼者以餼</span><br/>
<span class='tline' id='l153' data-llen='3015:3035'>與牽相對牽旣爲生餼則爲死故詩瓠葉篇云</span><br/>
<span class='tline' id='l154' data-llen='3035:3055'>牲牢饔餼鄭注云腥曰餼者以牲牢饔餼相對</span><br/>
<span class='tline' id='l155' data-llen='3055:3073'>以牲牢旣爲生饔又爲熟故以餼爲腥也</span><br/>
<span class='tline' id='l156' data-llen='3073:3088'><span class='krp-note'>十/五</span>還玉旣畢以賄贈之</span><br/>
<span class='tline' id='l157' data-llen='3088:3108'>還圭璋者謂賔將去時君使卿就賔舘還其所</span><br/>
<span class='tline' id='l158' data-llen='3108:3128'>聘之圭璋故聘禮云君使卿皮弁還玉于館是</span><br/>
<span class='tline' id='l159' data-llen='3128:3155'><a onclick="displayPageImage('KR1d0055', 'SBCK', '032-8b' );" name="032-8b" class="pb">[032-8b] <img width="20"  src="/static/img/kanseki-5.png"/></a></span><br/>
<span class='tline' id='l160' data-llen='3155:3175'>也賄贈者因其還玉之時主人之卿并以賄而</span><br/>
<span class='tline' id='l161' data-llen='3175:3195'>徃還玉旣畢以賄贈之故聘禮還圭璋畢大夫</span><br/>
<span class='tline' id='l162' data-llen='3195:3203'>賄用束紡是也</span><br/>
<span class='tline' id='l163' data-llen='3203:3218'><span class='krp-note'>十/六</span>饗食皆在廟燕在寢</span><br/>
<span class='tline' id='l164' data-llen='3218:3238'>饗食燕者謂主君設大禮以饗賔設食禮以食</span><br/>
<span class='tline' id='l165' data-llen='3238:3258'>賔皆在廟也又設燕以燕之燕在寢也故聘禮</span><br/>
<span class='tline' id='l166' data-llen='3258:3278'>云公於賔壹食再饗燕與羞俶獻無常數是也</span><br/>
<span class='tline' id='l167' data-llen='3278:3293'><span class='krp-note'>十/七</span>殷相聘殷爲盛爲中</span><br/>
<span class='tline' id='l168' data-llen='3293:3313'>正義曰案大行人云諸侯之邦交歳相問也案</span><br/>
<span class='tline' id='l169' data-llen='3313:3340'><a onclick="displayPageImage('KR1d0055', 'SBCK', '032-9a' );" name="032-9a" class="pb">[032-9a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3340:3360'>聘禮記云小聘曰問故知此比年小聘是歳相</span><br/>
<span class='tline' id='l171' data-llen='3360:3380'>問也大行人又云殷相聘也殷中也謂三年之</span><br/>
<span class='tline' id='l172' data-llen='3380:3400'>時中而無事故稱殷也案昭九年左氏傳云孟</span><br/>
<span class='tline' id='l173' data-llen='3400:3420'>僖子如齊殷聘禮也服䖍注云自襄二十年叔</span><br/>
<span class='tline' id='l174' data-llen='3420:3440'>老聘於齊至今積二十年故脩盛聘之禮鄭引</span><br/>
<span class='tline' id='l175' data-llen='3440:3460'>之以解大行人殷相聘也鄭以殷爲中惟取殷</span><br/>
<span class='tline' id='l176' data-llen='3460:3480'>聘之文以解殷相聘之義正取殷文是同其年</span><br/>
<span class='tline' id='l177' data-llen='3480:3500'>數則異故以此三年之聘爲殷聘也此經所云</span><br/>
<span class='tline' id='l178' data-llen='3500:3520'>謂諸侯自相聘也而王制云諸侯之於天子比</span><br/>
<span class='tline' id='l179' data-llen='3520:3547'><a onclick="displayPageImage('KR1d0055', 'SBCK', '032-9b' );" name="032-9b" class="pb">[032-9b] <img width="20"  src="/static/img/kanseki-5.png"/></a></span><br/>
<span class='tline' id='l180' data-llen='3547:3567'>年一小聘三年一大聘五年一朝與此不同者</span><br/>
<span class='tline' id='l181' data-llen='3567:3587'>此經諸侯相聘是周公制禮之正法王制所云</span><br/>
<span class='tline' id='l182' data-llen='3587:3603'>謂文襄之法故不同也<span class='krp-note'>未必然</span></span><br/>
<span class='tline' id='l183' data-llen='3603:3619'><span class='krp-note'>十/九</span>還圭璋輕財重禮之義</span><br/>
<span class='tline' id='l184' data-llen='3619:3639'>以圭璋聘重禮也巳聘而還圭璋此輕財而重</span><br/>
<span class='tline' id='l185' data-llen='3639:3659'>禮之義也諸侯相厲以輕財重禮則民作讓矣</span><br/>
<span class='tline' id='l186' data-llen='3659:3679'>注云圭瑞也尊圭璋之類也用之還之皆爲重</span><br/>
<span class='tline' id='l187' data-llen='3679:3699'>禮禮必親之不可以己之有遥復之也財謂璧</span><br/>
<span class='tline' id='l188' data-llen='3699:3718'>琮享幣也受之爲輕財者財可遥復重賄反</span><br/>
<span class='tline' id='l189' data-llen='3718:3746'><a onclick="displayPageImage('KR1d0055', 'SBCK', '032-10a' );" name="032-10a" class="pb">[032-10a] <img width="20"  src="/static/img/kanseki-5.png"/></a></span><br/>
<span class='tline' id='l190' data-llen='3746:3767'>幣是也正義曰謂旣聘之後賔將歸時致此圭璋</span><br/>
<span class='tline' id='l191' data-llen='3767:3788'>付與聘使而還其聘君也凡行聘禮之後享君用</span><br/>
<span class='tline' id='l192' data-llen='3788:3809'>璧享夫人用琮圭璋玉之質惟玉而巳璧琮則重</span><br/>
<span class='tline' id='l193' data-llen='3809:3830'>其華美加於束帛聘使旣了還以圭璋之玉重其</span><br/>
<span class='tline' id='l194' data-llen='3830:3850'>禮故還之留其璧琮之財是輕其財故留之重</span><br/>
<span class='tline' id='l195' data-llen='3850:3871'>者難可報覆故用夲物還之輕者易可酬償故更</span><br/>
<span class='tline' id='l196' data-llen='3871:3891'>以它物贈之王國之君旣不親徃彼國則不以</span><br/>
<span class='tline' id='l197' data-llen='3891:3911'>己國所有寳玉遥復償它國所來圭璋故還歸</span><br/>
<span class='tline' id='l198' data-llen='3911:3931'>之也故云不可以己之有遥復之也復償也云</span><br/>
<span class='tline' id='l199' data-llen='3931:3959'><a onclick="displayPageImage('KR1d0055', 'SBCK', '032-10b' );" name="032-10b" class="pb">[032-10b] <img width="20"  src="/static/img/kanseki-5.png"/></a></span><br/>
<span class='tline' id='l200' data-llen='3959:3979'>財謂璧琮享幣也受之爲輕財者案聘禮享君</span><br/>
<span class='tline' id='l201' data-llen='3979:3999'>以璧享夫人以琮享獻也謂所獻之幣主人受</span><br/>
<span class='tline' id='l202' data-llen='3999:4019'>而不還是謂輕財也云財可遥復者解受璧琮</span><br/>
<span class='tline' id='l203' data-llen='4019:4039'>之意璧琮是財輕可得以已物遥而復償於彼</span><br/>
<span class='tline' id='l204' data-llen='4039:4049'>國賫來者己得受之</span><br/>
<span class='tline' id='l205' data-llen='4049:4064'><span class='krp-note'>二/十</span>圭璋璧琮聘享之義</span><br/>
<span class='tline' id='l206' data-llen='4064:4084'>聘禮圭璋與璧琮相對故圭璋爲聘璧琮爲享</span><br/>
<span class='tline' id='l207' data-llen='4084:4104'>若諸侯之朝天子圭璋與璧琮皆爲享也皆爲</span><br/>
<span class='tline' id='l208' data-llen='4104:4124'>財故小行人合六幣圭以馬璋以皮二王之後</span><br/>
<span class='tline' id='l209' data-llen='4124:4152'><a onclick="displayPageImage('KR1d0055', 'SBCK', '032-11a' );" name="032-11a" class="pb">[032-11a] <img width="20"  src="/static/img/kanseki-5.png"/></a></span><br/>
<span class='tline' id='l210' data-llen='4152:4172'>享天子用圭享后用璋則雖圭璋亦受之不歸</span><br/>
<span class='tline' id='l211' data-llen='4172:4192'>也云重賄反幣是也者案聘禮云無行則重賄</span><br/>
<span class='tline' id='l212' data-llen='4192:4208'>反幣注云無行謂獨來復無所之也</span><br/>
<span class='tline' id='l213' data-llen='4208:4222'><span class='krp-note'>廿/一</span>待客岀入皆三積</span><br/>
<span class='tline' id='l214' data-llen='4222:4242'>主國待客出入三積者此謂上公之臣故岀入</span><br/>
<span class='tline' id='l215' data-llen='4242:4262'>三積若侯伯以下之臣則不致積也三積出亦</span><br/>
<span class='tline' id='l216' data-llen='4262:4282'>三積故司儀云遂行如入之積是去之積如來</span><br/>
<span class='tline' id='l217' data-llen='4282:4287'>時積也</span><br/>
<span class='tline' id='l218' data-llen='4287:4304'><span class='krp-note'>廿/二</span>餼客於舎陳五牢米禾等</span><br/>
<span class='tline' id='l219' data-llen='4304:4332'><a onclick="displayPageImage('KR1d0055', 'SBCK', '032-11b' );" name="032-11b" class="pb">[032-11b] <img width="20"  src="/static/img/kanseki-5.png"/></a></span><br/>
<span class='tline' id='l220' data-llen='4332:4352'>餼客於舎五牢之具陳於内者案聘禮致客有</span><br/>
<span class='tline' id='l221' data-llen='4352:4372'>饔有餼今直云餼客者略言之於舎謂於賔舘</span><br/>
<span class='tline' id='l222' data-llen='4372:4392'>也五牢之具謂飪一牢在賔舘西階也腥二牢</span><br/>
<span class='tline' id='l223' data-llen='4392:4412'>在賔舘東階也餼二牢在賔舘門内之西是皆</span><br/>
<span class='tline' id='l224' data-llen='4412:4432'>陳於内也米三十車禾三十車芻薪倍禾皆陳</span><br/>
<span class='tline' id='l225' data-llen='4432:4452'>於外者案聘禮米三十車設于門東東陳禾三</span><br/>
<span class='tline' id='l226' data-llen='4452:4472'>十車設於門西西陳薪芻倍禾也鄭注薪從米</span><br/>
<span class='tline' id='l227' data-llen='4472:4492'>芻從禾乗禽日五雙者謂乗行羣匹之禽鴈鶩</span><br/>
<span class='tline' id='l228' data-llen='4492:4511'>之屬聘卿則毎日致五雙也羣介皆有餼牢</span><br/>
<span class='tline' id='l229' data-llen='4511:4539'><a onclick="displayPageImage('KR1d0055', 'SBCK', '032-12a' );" name="032-12a" class="pb">[032-12a] <img width="20"  src="/static/img/kanseki-5.png"/></a></span><br/>
<span class='tline' id='l230' data-llen='4539:4557'><span class='krp-note'>廿/三</span>凡待客文具掌客義見聘禮</span><br/>
<span class='tline' id='l231' data-llen='4557:4577'>天子待諸侯之禮及諸侯相待之法賔主玉帛</span><br/>
<span class='tline' id='l232' data-llen='4577:4597'>之節饔餼飱積之差米禾薪芻多少饗食牲牢</span><br/>
<span class='tline' id='l233' data-llen='4597:4610'>隆殺皆文具掌客義見聘禮</span><br/>
<span class='tline' id='l234' data-llen='4610:4625'><span class='krp-note'>廿/四</span>酒清肉乾不敢飲食</span><br/>
<span class='tline' id='l235' data-llen='4625:4645'>酒清人渴不敢飲也者此謂射禮也言欲射之</span><br/>
<span class='tline' id='l236' data-llen='4645:4665'>時先行燕禮唯以禮獻酬不敢恣意醉飽但行</span><br/>
<span class='tline' id='l237' data-llen='4665:4685'>禮而巳非謂全不得飲之聘禮行聘之時但酌</span><br/>
<span class='tline' id='l238' data-llen='4685:4705'>醴禮賔無酒肴之事故知此唯據射也肉乾人</span><br/>
<span class='tline' id='l239' data-llen='4705:4733'><a onclick="displayPageImage('KR1d0055', 'SBCK', '032-12b' );" name="032-12b" class="pb">[032-12b] <img width="20"  src="/static/img/kanseki-5.png"/></a></span><br/>
<span class='tline' id='l240' data-llen='4733:4753'>飢而不敢食也者亦言不敢全食而令飽也日</span><br/>
<span class='tline' id='l241' data-llen='4753:4773'>莫人倦齊莊正齊者謂日莫晚人斯懈倦猶齊</span><br/>
<span class='tline' id='l242' data-llen='4773:4793'>莊而自整齊也而不敢解惰以成禮節者所以</span><br/>
<span class='tline' id='l243' data-llen='4793:4813'>日莫猶自整齊者以不敢懈倦成就禮之節制</span><br/>
<span class='tline' id='l244' data-llen='4813:4821'>此亦謂射禮也</span><br/>
<span class='tline' id='l245' data-llen='4821:4837'><span class='krp-note'>廿/五</span>君子比德於玉故貴之</span><br/>
<span class='tline' id='l246' data-llen='4837:4857'>夫昔者君子比德於玉焉温潤而澤仁也縝宻</span><br/>
<span class='tline' id='l247' data-llen='4857:4877'>以栗知也廉而不劌義也垂之如隊禮也叩之</span><br/>
<span class='tline' id='l248' data-llen='4877:4897'>其聲清越以長其終詘然樂也瑕不揜瑜瑜不</span><br/>
<span class='tline' id='l249' data-llen='4897:4925'><a onclick="displayPageImage('KR1d0055', 'SBCK', '032-13a' );" name="032-13a" class="pb">[032-13a] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='4925:4945'>揜瑕忠也孚尹旁逹信也氣如白虹天也精神</span><br/>
<span class='tline' id='l251' data-llen='4945:4965'>見于山川地也圭璋特逹德也天下莫不貴者</span><br/>
<span class='tline' id='l252' data-llen='4965:4985'>道也詩云言念君子温其如玉故君子貴之也</span><br/>
<span class='tline' id='l253' data-llen='4985:5005'>注云色柔温潤似仁也潤或爲濡縝緻也栗堅</span><br/>
<span class='tline' id='l254' data-llen='5005:5025'>貌劌傷也義者不苟傷人也禮尚謙卑樂作則</span><br/>
<span class='tline' id='l255' data-llen='5025:5045'>有聲止則無也越猶揚也詘絶止貌也樂記曰</span><br/>
<span class='tline' id='l256' data-llen='5045:5065'>止如槀木瑕玉之病也瑜其中間美者玉之性</span><br/>
<span class='tline' id='l257' data-llen='5065:5085'>善惡不相揜似忠也孚讀爲浮尹讀如竹箭之</span><br/>
<span class='tline' id='l258' data-llen='5085:5105'>筠浮筠謂玉采色也采色旁逹不有隱翳似信</span><br/>
<span class='tline' id='l259' data-llen='5105:5133'><a onclick="displayPageImage('KR1d0055', 'SBCK', '032-13b' );" name="032-13b" class="pb">[032-13b] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5133:5153'>也孚或作姇或爲扶精神亦謂精氣也虹天氣</span><br/>
<span class='tline' id='l261' data-llen='5153:5173'>也山川地所以通氣也特逹謂以朝聘也璧琮</span><br/>
<span class='tline' id='l262' data-llen='5173:5193'>則有幣惟有德者無所不逹不有湏而成也道</span><br/>
<span class='tline' id='l263' data-llen='5193:5213'>者人無不由之言我也貴玉者以其似君子也</span><br/>
<span class='tline' id='l264' data-llen='5213:5228'><span class='krp-note'>廿/六</span>䘮服四制非記儀禮</span><br/>
<span class='tline' id='l265' data-llen='5228:5248'>案鄭目録云名曰䘮服四制者以其記䘮服之</span><br/>
<span class='tline' id='l266' data-llen='5248:5268'>制取於仁義禮知也此於別録舊說屬䘮服鄭</span><br/>
<span class='tline' id='l267' data-llen='5268:5288'>云舊說案別録無䘮服四制之文唯舊說稱此</span><br/>
<span class='tline' id='l268' data-llen='5288:5307'>䘮服之篇屬䘮服然以上諸篇毎篇言義此</span><br/>
<span class='tline' id='l269' data-llen='5307:5335'><a onclick="displayPageImage('KR1d0055', 'SBCK', '032-14a' );" name="032-14a" class="pb">[032-14a] <img width="20"  src="/static/img/kanseki-5.png"/></a></span><br/>
<span class='tline' id='l270' data-llen='5335:5355'>不云䘮義而云䘮服四制者但以上諸篇皆記</span><br/>
<span class='tline' id='l271' data-llen='5355:5375'>儀禮常篇之義故毎篇言義也此則記者別記</span><br/>
<span class='tline' id='l272' data-llen='5375:5390'>䘮服之四制非記儀禮䘮服之篇</span><br/>
<span class='tline' id='l273' data-llen='5390:5403'><span class='krp-note'>廿/七</span>恩揜義義断恩</span><br/>
<span class='tline' id='l274' data-llen='5403:5423'>門内之治恩揜義者以門内之親恩情旣多揜</span><br/>
<span class='tline' id='l275' data-llen='5423:5443'>藏公義言得行私恩不行公義若公羊傳云有</span><br/>
<span class='tline' id='l276' data-llen='5443:5463'>三年之䘮君不呼其門是也門外之治義断恩</span><br/>
<span class='tline' id='l277' data-llen='5463:5483'>者門外謂朝廷之間旣仕公朝當以公義断絶</span><br/>
<span class='tline' id='l278' data-llen='5483:5503'>私恩若曽子問父母之䘮旣卒哭金革之事無</span><br/>
<span class='tline' id='l279' data-llen='5503:5531'><a onclick="displayPageImage('KR1d0055', 'SBCK', '032-14b' );" name="032-14b" class="pb">[032-14b] <img width="20"  src="/static/img/kanseki-5.png"/></a></span><br/>
<span class='tline' id='l280' data-llen='5531:5536'>辟是也</span><br/>
<span class='tline' id='l281' data-llen='5536:5551'><span class='krp-note'>廿/八</span>虞後沐浴祥鼓素琴</span><br/>
<span class='tline' id='l282' data-llen='5551:5571'>正義曰沐謂將虞祭時也士虞記曰沐而不櫛</span><br/>
<span class='tline' id='l283' data-llen='5571:5591'>故知沐謂將虞祭時虞後有事得沐浴也故雜</span><br/>
<span class='tline' id='l284' data-llen='5591:5611'>記云非虞附練祥無沐浴云鼓素琴始存樂也</span><br/>
<span class='tline' id='l285' data-llen='5611:5631'>於此祥日而鼓素琴始存省此樂縣而作樂在</span><br/>
<span class='tline' id='l286' data-llen='5631:5637'>旣禫之後</span><br/>
<span class='tline' id='l287' data-llen='5637:5649'><span class='krp-note'>廿/九</span>杖爲爵者設</span><br/>
<span class='tline' id='l288' data-llen='5649:5669'>杖者何也爵也者權制之中所以先明杖者以</span><br/>
<span class='tline' id='l289' data-llen='5669:5697'><a onclick="displayPageImage('KR1d0055', 'SBCK', '032-15a' );" name="032-15a" class="pb">[032-15a] <img width="20"  src="/static/img/kanseki-5.png"/></a></span><br/>
<span class='tline' id='l290' data-llen='5697:5717'>下有不應杖而杖又有應杖而不杖皆是權冝</span><br/>
<span class='tline' id='l291' data-llen='5717:5737'>故先舉正杖於上言爵也者杖之所設本爲扶</span><br/>
<span class='tline' id='l292' data-llen='5737:5757'>病而以爵者有德其恩必深其病必重故杖爲</span><br/>
<span class='tline' id='l293' data-llen='5757:5777'>爵者而設故云爵也三日授子杖五日授大夫</span><br/>
<span class='tline' id='l294' data-llen='5777:5797'>杖七日授士杖者上云杖者爵也遂歴叙其有</span><br/>
<span class='tline' id='l295' data-llen='5797:5817'>爵之人故云三日授子杖五日授大夫杖七日</span><br/>
<span class='tline' id='l296' data-llen='5817:5822'>授士杖</span><br/>
<span class='tline' id='l297' data-llen='5822:5836'><span class='krp-note'>三/十</span>梁闇不言闇謂廬</span><br/>
<span class='tline' id='l298' data-llen='5836:5856'>書曰髙宗諒闇三年不言善之也注云諒古作</span><br/>
<span class='tline' id='l299' data-llen='5856:5884'><a onclick="displayPageImage('KR1d0055', 'SBCK', '032-15b' );" name="032-15b" class="pb">[032-15b] <img width="20"  src="/static/img/kanseki-5.png"/></a></span><br/>
<span class='tline' id='l300' data-llen='5884:5904'>梁楣謂之梁闇讀如鶉䳺之䳺闇謂廬也廬有</span><br/>
<span class='tline' id='l301' data-llen='5904:5924'>梁者所謂柱楣也正義曰諒讀曰梁闇讀曰䳺</span><br/>
<span class='tline' id='l302' data-llen='5924:5944'>謂廬也謂旣虞之後施梁而柱楣故云梁闇之</span><br/>
<span class='tline' id='l303' data-llen='5944:5964'>中三年不言政事善之者言是古人載之於書</span><br/>
<span class='tline' id='l304' data-llen='5964:5984'>美善之故也釋音孔安國讀爲諒隂信也　也</span><br/>
<span class='tline' id='l305' data-llen='5984:6000'><span class='krp-note'>三/一</span>君居䘮不言臣言不文</span><br/>
<span class='tline' id='l306' data-llen='6000:6020'>三年之䘮君不言者是記者引古禮三年之䘮</span><br/>
<span class='tline' id='l307' data-llen='6020:6040'>君則不言國事書云髙宗諒闇三年不言此之</span><br/>
<span class='tline' id='l308' data-llen='6040:6060'>謂也者此記者引書髙宗所行中節是君不言</span><br/>
<span class='tline' id='l309' data-llen='6060:6088'><a onclick="displayPageImage('KR1d0055', 'SBCK', '032-16a' );" name="032-16a" class="pb">[032-16a] <img width="20"  src="/static/img/kanseki-5.png"/></a></span><br/>
<span class='tline' id='l310' data-llen='6088:6108'>之事故云此之謂也然而曰言不文者謂臣下</span><br/>
<span class='tline' id='l311' data-llen='6108:6128'>也者是記者旣稱古禮君不言故又云言不文</span><br/>
<span class='tline' id='l312' data-llen='6128:6144'>故記者復解云言不文者謂臣下也</span><br/>
<span class='tline' id='l313' data-llen='6144:6156'>禮記要義卷第三十三終</span><br/>
<span class='tline' id='l314' data-llen='6156:6184'><a onclick="displayPageImage('KR1d0055', 'SBCK', '032-16b' );" name="032-16b" class="pb">[032-16b] <img width="20"  src="/static/img/kanseki-5.png"/></a></span><br/>
<span class='tline' id='l315' data-llen='6184:6212'><a onclick="displayPageImage('KR1d0055', 'SBCK', '032-16b' );" name="032-16b" class="pb">[032-16b] <img width="20"  src="/static/img/kanseki-5.png"/></a></span><br/>
<span class='tline' id='l316' data-llen='6212:6240'><a onclick="displayPageImage('KR1d0055', 'SBCK', '032-16b' );" name="032-16b" class="pb">[032-16b] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
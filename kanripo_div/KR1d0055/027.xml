<div id="txtcont" class="span9" style="position: relative;">
    <p><br/>
<span class='tline' id='l9' data-llen='222:249'><a onclick="displayPageImage('KR1d0055', 'SBCK', '027-1a' );" name="027-1a" class="pb">[027-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='249:266'>禮記要義卷第二十八　表記至緇衣</span><br/>
<span class='tline' id='l11' data-llen='266:275'>　一君子三不失</span><br/>
<span class='tline' id='l12' data-llen='275:295'>子曰君子不失足於人不失色於人不失口於</span><br/>
<span class='tline' id='l13' data-llen='295:315'>人是故君子貌足畏也色足憚也言足信也注</span><br/>
<span class='tline' id='l14' data-llen='315:335'>云失謂失其容止之節也玉藻曰足容重色容</span><br/>
<span class='tline' id='l15' data-llen='335:341'>莊口容止</span><br/>
<span class='tline' id='l16' data-llen='341:353'>　二聘禮盛故襲享禮禓</span><br/>
<span class='tline' id='l17' data-llen='353:373'>子曰禓襲之不相因也欲民之毋相瀆也注云</span><br/>
<span class='tline' id='l18' data-llen='373:393'>不相因者以其或以禓爲敬或以襲爲敬禮盛</span><br/>
<span class='tline' id='l19' data-llen='393:420'><a onclick="displayPageImage('KR1d0055', 'SBCK', '027-1b' );" name="027-1b" class="pb">[027-1b] <img width="20"  src="/static/img/kanseki-5.png"/></a></span><br/>
<span class='tline' id='l20' data-llen='420:440'>者以襲爲敬執玉龜之屬也禮不盛者以禓爲</span><br/>
<span class='tline' id='l21' data-llen='440:461'>敬受享是也正義曰案聘禮賔𥘉行聘時則襲</span><br/>
<span class='tline' id='l22' data-llen='461:481'>故聘禮云賔襲執圭是也至聘訖受享之時賔</span><br/>
<span class='tline' id='l23' data-llen='481:501'>禓奉束帛加璧行享聘爲禮盛故襲享爲禮不</span><br/>
<span class='tline' id='l24' data-llen='501:521'>盛故禓聘時有玉故云執玉也玉藻曰執玉龜</span><br/>
<span class='tline' id='l25' data-llen='521:541'>襲故云之屬也案行享執璧璧亦是玉於時禓</span><br/>
<span class='tline' id='l26' data-llen='541:561'>衣而云以襲執玉龜者但享時雖執璧以璧致</span><br/>
<span class='tline' id='l27' data-llen='561:581'>享比聘時執玉爲輕故享雖有璧而禓也又賔</span><br/>
<span class='tline' id='l28' data-llen='581:601'>介自相授玉之時介禮輕禓而執圭以授賔賔</span><br/>
<span class='tline' id='l29' data-llen='601:628'><a onclick="displayPageImage('KR1d0055', 'SBCK', '027-2a' );" name="027-2a" class="pb">[027-2a] <img width="20"  src="/static/img/kanseki-5.png"/></a></span><br/>
<span class='tline' id='l30' data-llen='628:648'>禮重則襲而受圭是賔之與介亦裼襲不相因</span><br/>
<span class='tline' id='l31' data-llen='648:668'>故聘禮云上介不襲執圭屈繅授賔賔襲執圭</span><br/>
<span class='tline' id='l32' data-llen='668:672'>是也</span><br/>
<span class='tline' id='l33' data-llen='672:680'>　三莊敬日強</span><br/>
<span class='tline' id='l34' data-llen='680:700'>子曰君子莊敬日強安肆日偷君子不以一日</span><br/>
<span class='tline' id='l35' data-llen='700:720'>使其躬儳焉如不終日注云肆猶放恣也偷苟</span><br/>
<span class='tline' id='l36' data-llen='720:740'>且也肆或爲褻儳焉可輕賤之貌也如不終日</span><br/>
<span class='tline' id='l37' data-llen='740:750'>言人而無禮死無時</span><br/>
<span class='tline' id='l38' data-llen='750:764'>　四與仁同過然後其仁可知</span><br/>
<span class='tline' id='l39' data-llen='764:791'><a onclick="displayPageImage('KR1d0055', 'SBCK', '027-2b' );" name="027-2b" class="pb">[027-2b] <img width="20"  src="/static/img/kanseki-5.png"/></a></span><br/>
<span class='tline' id='l40' data-llen='791:811'>子曰仁有三與仁同功而異情與仁同功其仁</span><br/>
<span class='tline' id='l41' data-llen='811:831'>未可知也與仁同過然後其仁可知也仁者安</span><br/>
<span class='tline' id='l42' data-llen='831:851'>仁知者利仁畏罪者強仁注云三謂安仁也利</span><br/>
<span class='tline' id='l43' data-llen='851:871'>仁也強仁也利仁強仁功雖與安仁者同本情</span><br/>
<span class='tline' id='l44' data-llen='871:891'>則異功者人所貪也過者人所辟也在過之中</span><br/>
<span class='tline' id='l45' data-llen='891:903'>非其本情者或有悔者焉</span><br/>
<span class='tline' id='l46' data-llen='903:913'>　五鵜梁詩禮注異</span><br/>
<span class='tline' id='l47' data-llen='913:933'>詩云惟鵜在梁不濡其翼彼記之子不稱其服</span><br/>
<span class='tline' id='l48' data-llen='933:953'>注云鵜鵜鶘汚澤也汚澤善居泥水之中在魚</span><br/>
<span class='tline' id='l49' data-llen='953:980'><a onclick="displayPageImage('KR1d0055', 'SBCK', '027-3a' );" name="027-3a" class="pb">[027-3a] <img width="20"  src="/static/img/kanseki-5.png"/></a></span><br/>
<span class='tline' id='l50' data-llen='980:1000'>梁以不濡汚其翼爲才知君子以稱其服爲有</span><br/>
<span class='tline' id='l51' data-llen='1000:1020'>德正義曰案詩注云鵜鳥在梁可謂不濡其翼</span><br/>
<span class='tline' id='l52' data-llen='1020:1040'>乎言必濡其翼也猶如小人在位必辱其職與</span><br/>
<span class='tline' id='l53' data-llen='1040:1059'>此乖者注禮在前注詩在後故所注不同也</span><br/>
<span class='tline' id='l54' data-llen='1059:1071'>　六尊名節惠耻浮於行</span><br/>
<span class='tline' id='l55' data-llen='1071:1091'>子曰先王謚以尊名節以壹惠恥名之浮於行</span><br/>
<span class='tline' id='l56' data-llen='1091:1111'>也注云謚者行之迹也名者謂聲譽也言先王</span><br/>
<span class='tline' id='l57' data-llen='1111:1131'>論行以爲謚以尊名者使聲譽可得而尊言也</span><br/>
<span class='tline' id='l58' data-llen='1131:1151'>壹讀爲一惠猶善也言聲譽雖有衆多者節以</span><br/>
<span class='tline' id='l59' data-llen='1151:1178'><a onclick="displayPageImage('KR1d0055', 'SBCK', '027-3b' );" name="027-3b" class="pb">[027-3b] <img width="20"  src="/static/img/kanseki-5.png"/></a></span><br/>
<span class='tline' id='l60' data-llen='1178:1198'>其行一大善者爲謚耳在上曰浮君子勤行成</span><br/>
<span class='tline' id='l61' data-llen='1198:1208'>功聲譽踰行是所耻</span><br/>
<span class='tline' id='l62' data-llen='1208:1223'>　七祭上帝有秬鬯與宗廟灌異</span><br/>
<span class='tline' id='l63' data-llen='1223:1243'>天子親耕粢盛秬鬯以事上帝者天子事上帝</span><br/>
<span class='tline' id='l64' data-llen='1243:1263'>諸侯事天子是貴賤皆有事於天下案小宰注</span><br/>
<span class='tline' id='l65' data-llen='1263:1283'>云天地大神至尊不祼此祭上帝有秬鬯者凢</span><br/>
<span class='tline' id='l66' data-llen='1283:1303'>鬯有二若和之以鬱謂之鬱鬯鬱人所掌是也</span><br/>
<span class='tline' id='l67' data-llen='1303:1323'>祭宗廟而灌也若不和鬱謂之秬鬯鬯人所掌</span><br/>
<span class='tline' id='l68' data-llen='1323:1343'>是也謂五齊之酒以秬黍爲之以芬芳調暢故</span><br/>
<span class='tline' id='l69' data-llen='1343:1370'><a onclick="displayPageImage('KR1d0055', 'SBCK', '027-4a' );" name="027-4a" class="pb">[027-4a] <img width="20"  src="/static/img/kanseki-5.png"/></a></span><br/>
<span class='tline' id='l70' data-llen='1370:1390'>言秬鬯故得以事上帝大宗伯云涖玉鬯者謂</span><br/>
<span class='tline' id='l71' data-llen='1390:1410'>享大鬼也棫樸詩云奉璋峨峨者謂據祭宗廟</span><br/>
<span class='tline' id='l72' data-llen='1410:1419'>也故與此不同也</span><br/>
<span class='tline' id='l73' data-llen='1419:1433'>　八得失自行其是以聽天命</span><br/>
<span class='tline' id='l74' data-llen='1433:1453'>得之自是不得自是者得之謂得利禄也言雖</span><br/>
<span class='tline' id='l75' data-llen='1453:1473'>得利禄自行其爲是之道若不得利禄亦自行</span><br/>
<span class='tline' id='l76' data-llen='1473:1493'>其爲是之道言不問得之與失恒行其是而不</span><br/>
<span class='tline' id='l77' data-llen='1493:1511'>行非也　以聽天命者言不苟易其道也</span><br/>
<span class='tline' id='l78' data-llen='1511:1525'>　九壹惠是大壹鄭讀爲小一</span><br/>
<span class='tline' id='l79' data-llen='1525:1552'><a onclick="displayPageImage('KR1d0055', 'SBCK', '027-4b' );" name="027-4b" class="pb">[027-4b] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1552:1572'>正義曰上壹是齊壹下一是數之一二也今經</span><br/>
<span class='tline' id='l81' data-llen='1572:1592'>文爲大壹之字鄭恐是均同之理故讀爲小一</span><br/>
<span class='tline' id='l82' data-llen='1592:1603'>取一箇善名而爲謚耳</span><br/>
<span class='tline' id='l83' data-llen='1603:1618'>　十引吕刑堯事爲舜斷章爲義</span><br/>
<span class='tline' id='l84' data-llen='1618:1638'>非虞帝其孰能如此乎者如上之事不是虞帝</span><br/>
<span class='tline' id='l85' data-llen='1638:1658'>其誰人能得知此乎案今尚書之篇以明堯德</span><br/>
<span class='tline' id='l86' data-llen='1658:1678'>而云虞帝者言虞帝亦能如是且記者斷章而</span><br/>
<span class='tline' id='l87' data-llen='1678:1683'>爲義也</span><br/>
<span class='tline' id='l88' data-llen='1683:1700'><span class='krp-note'>十/乙</span>大言小禄則君重財薄德</span><br/>
<span class='tline' id='l89' data-llen='1700:1727'><a onclick="displayPageImage('KR1d0055', 'SBCK', '027-5a' );" name="027-5a" class="pb">[027-5a] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='1727:1747'>臣禄各以其德能相稱若小言受大禄則臣濫</span><br/>
<span class='tline' id='l91' data-llen='1747:1763'>若大言受小禄則君重財而薄德也</span><br/>
<span class='tline' id='l92' data-llen='1763:1774'><span class='krp-note'>十/二</span>不家食吉</span><br/>
<span class='tline' id='l93' data-llen='1774:1794'>易曰不家食吉此大畜卦辭也案易大畜利貞</span><br/>
<span class='tline' id='l94' data-llen='1794:1814'>不家食吉利渉大川不家食吉者言君有大畜</span><br/>
<span class='tline' id='l95' data-llen='1814:1834'>積不唯與家人食之而巳當與賢人食之故得</span><br/>
<span class='tline' id='l96' data-llen='1834:1854'>吉此大畜乾下艮上之卦注云自九三至上九</span><br/>
<span class='tline' id='l97' data-llen='1854:1874'>有頥象居外是不家食吉而養賢引之者證君</span><br/>
<span class='tline' id='l98' data-llen='1874:1891'>有禄而養賢賢有大小故禄亦有多少</span><br/>
<span class='tline' id='l99' data-llen='1891:1918'><a onclick="displayPageImage('KR1d0055', 'SBCK', '027-5b' );" name="027-5b" class="pb">[027-5b] <img width="20"  src="/static/img/kanseki-5.png"/></a></span><br/>
<span class='tline' id='l100' data-llen='1918:1933'><span class='krp-note'>十/三</span>釋靖共爲治理恭敬</span><br/>
<span class='tline' id='l101' data-llen='1933:1953'>小雅曰靖共爾位正直是與神之聽之式榖以</span><br/>
<span class='tline' id='l102' data-llen='1953:1973'>女注云靖治也爾女也式用也榖禄也言敬治</span><br/>
<span class='tline' id='l103' data-llen='1973:1993'>女位之職事正直之人乃與爲倫友神聽女之</span><br/>
<span class='tline' id='l104' data-llen='1993:2013'>所爲用禄與女正義曰此詩小雅小明之篇刺</span><br/>
<span class='tline' id='l105' data-llen='2013:2033'>幽王之詩大夫悔仕亂丗戒其未仕者云靖共</span><br/>
<span class='tline' id='l106' data-llen='2033:2053'>爾位靖謀也共具也言明君靖謀共具爾之爵</span><br/>
<span class='tline' id='l107' data-llen='2053:2073'>位有正直之德者於是與也靖治也爾女也言</span><br/>
<span class='tline' id='l108' data-llen='2073:2087'>爲臣之道治理恭敬女之職位</span><br/>
<span class='tline' id='l109' data-llen='2087:2114'><a onclick="displayPageImage('KR1d0055', 'SBCK', '027-6a' );" name="027-6a" class="pb">[027-6a] <img width="20"  src="/static/img/kanseki-5.png"/></a></span><br/>
<span class='tline' id='l110' data-llen='2114:2130'><span class='krp-note'>十/四</span>欲諌不欲陳引隰桑詩</span><br/>
<span class='tline' id='l111' data-llen='2130:2150'>子曰事君欲諌不欲陳詩云心乎愛矣瑕不謂</span><br/>
<span class='tline' id='l112' data-llen='2150:2170'>矣中心藏之何日忘之注云陳謂言其過於外</span><br/>
<span class='tline' id='l113' data-llen='2170:2190'>也瑕之言胡也謂猶告也正義曰詩云心乎愛</span><br/>
<span class='tline' id='l114' data-llen='2190:2210'>矣瑕不謂矣此小雅隰桑之篇刺幽王之詩君</span><br/>
<span class='tline' id='l115' data-llen='2210:2230'>子在野詩人念之云心乎愛此君子矣瑕逺也</span><br/>
<span class='tline' id='l116' data-llen='2230:2250'>謂勤也言念此君子逺離此不勤乎言近於勤</span><br/>
<span class='tline' id='l117' data-llen='2250:2269'>矣終當念之中心藏之何日忘之者藏善也</span><br/>
<span class='tline' id='l118' data-llen='2269:2289'>言中心善此君子何日忘此君子矣詩之本文</span><br/>
<span class='tline' id='l119' data-llen='2289:2316'><a onclick="displayPageImage('KR1d0055', 'SBCK', '027-6b' );" name="027-6b" class="pb">[027-6b] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2316:2336'>如此今記人所引此云心乎愛此君子矣瑕之</span><br/>
<span class='tline' id='l121' data-llen='2336:2356'>言胡胡何也謂猶告也言何不以事告諌於君</span><br/>
<span class='tline' id='l122' data-llen='2356:2376'>矣中心藏之與詩文同王肅以爲藏善鄭亦然</span><br/>
<span class='tline' id='l123' data-llen='2376:2396'>也皇氏以爲人臣中心包藏君惡不欲嚮人陳</span><br/>
<span class='tline' id='l124' data-llen='2396:2416'>之非其義也凢諌者若常諌之時天子諍臣七</span><br/>
<span class='tline' id='l125' data-llen='2416:2437'>人諸侯五人大夫三人唯大臣得諌若歳𥘉則</span><br/>
<span class='tline' id='l126' data-llen='2437:2457'>貴賤皆得諌也故襄十四年左傳師曠對晉侯</span><br/>
<span class='tline' id='l127' data-llen='2457:2476'>云自王以下各有父兄子弟以𥙷察其政</span><br/>
<span class='tline' id='l128' data-llen='2476:2490'><span class='krp-note'>十/五</span>君子耻輕交易絶</span><br/>
<span class='tline' id='l129' data-llen='2490:2517'><a onclick="displayPageImage('KR1d0055', 'SBCK', '027-7a' );" name="027-7a" class="pb">[027-7a] <img width="20"  src="/static/img/kanseki-5.png"/></a></span><br/>
<span class='tline' id='l130' data-llen='2517:2537'>子曰事君愼始而敬終注云輕交易絶君子所</span><br/>
<span class='tline' id='l131' data-llen='2537:2540'>耻</span><br/>
<span class='tline' id='l132' data-llen='2540:2556'><span class='krp-note'>十/六</span>以蠱卦體釋不事王侯</span><br/>
<span class='tline' id='l133' data-llen='2556:2576'>易曰不事王侯髙尚其事者此易蠱卦上九爻</span><br/>
<span class='tline' id='l134' data-llen='2576:2596'>辭案易蠱卦巽下艮上上九艮爻艮爲山辰在</span><br/>
<span class='tline' id='l135' data-llen='2596:2616'>戍得乾氣父老之象是臣之致事也故不事王</span><br/>
<span class='tline' id='l136' data-llen='2616:2633'>侯是不得事君君猶髙尚其所爲之事</span><br/>
<span class='tline' id='l137' data-llen='2633:2653'><span class='krp-note'>十/七</span>鄭以譽爲繩引蔡侯繩息嬀以證</span><br/>
<span class='tline' id='l138' data-llen='2653:2673'>子曰君子不以口譽人則民作忠注云譽繩也</span><br/>
<span class='tline' id='l139' data-llen='2673:2700'><a onclick="displayPageImage('KR1d0055', 'SBCK', '027-7b' );" name="027-7b" class="pb">[027-7b] <img width="20"  src="/static/img/kanseki-5.png"/></a></span><br/>
<span class='tline' id='l140' data-llen='2700:2720'>正義曰言繩可以度量於物凢口譽於人先須</span><br/>
<span class='tline' id='l141' data-llen='2720:2740'>忖度亦量之於心故以譽爲繩也案莊十四年</span><br/>
<span class='tline' id='l142' data-llen='2740:2760'>左傳云蔡侯繩息嬀以語楚子杜注云繩譽也</span><br/>
<span class='tline' id='l143' data-llen='2760:2777'>繩旣訓爲譽譽亦訓繩鄭注以爲此解</span><br/>
<span class='tline' id='l144' data-llen='2777:2790'><span class='krp-note'>十/八</span>諾責寜有已怨</span><br/>
<span class='tline' id='l145' data-llen='2790:2810'>是故君子與其有諾責也寜有巳怨注云巳謂</span><br/>
<span class='tline' id='l146' data-llen='2810:2830'>不許也言諾而不與其怨大於不許正義曰是</span><br/>
<span class='tline' id='l147' data-llen='2830:2850'>故君子與其有諾責也者諾謂許人之物責謂</span><br/>
<span class='tline' id='l148' data-llen='2850:2872'>許而不與而𬒳責若其有物許人不與𬒳責也</span><br/>
<span class='tline' id='l149' data-llen='2872:2899'><a onclick="displayPageImage('KR1d0055', 'SBCK', '027-8a' );" name="027-8a" class="pb">[027-8a] <img width="20"  src="/static/img/kanseki-5.png"/></a></span><br/>
<span class='tline' id='l150' data-llen='2899:2920'>　寜有巳怨者巳謂休巳寜可有發𥘉休已不</span><br/>
<span class='tline' id='l151' data-llen='2920:2942'>許而𬒳怨許而不與其責大發𥘉不與其責小</span><br/>
<span class='tline' id='l152' data-llen='2942:2957'><span class='krp-note'>十/九</span>辭欲巧與巧言不同</span><br/>
<span class='tline' id='l153' data-llen='2957:2977'>辭欲巧者言君子情貌欲得信實言辭欲得和</span><br/>
<span class='tline' id='l154' data-llen='2977:2995'>順美巧不違逆於理與巧言令色者異也</span><br/>
<span class='tline' id='l155' data-llen='2995:3014'><span class='krp-note'>二/十</span>三代無非卜筮惟大享不用卜</span><br/>
<span class='tline' id='l156' data-llen='3014:3033'>昔三代明王者謂夏殷周皆事天地之神明</span><br/>
<span class='tline' id='l157' data-llen='3033:3053'>者謂祭事天地及諸神明也　無非卜筮之用</span><br/>
<span class='tline' id='l158' data-llen='3053:3073'>者言皆湏卜筮唯九月大享帝於明堂不用卜</span><br/>
<span class='tline' id='l159' data-llen='3073:3100'><a onclick="displayPageImage('KR1d0055', 'SBCK', '027-8b' );" name="027-8b" class="pb">[027-8b] <img width="20"  src="/static/img/kanseki-5.png"/></a></span><br/>
<span class='tline' id='l160' data-llen='3100:3120'>也故曲禮下篇云大饗不問卜鄭云莫適卜也</span><br/>
<span class='tline' id='l161' data-llen='3120:3140'>以其揔饗五帝不知主何帝而卜之故不卜矣</span><br/>
<span class='tline' id='l162' data-llen='3140:3160'>所以必湏卜者不敢以其私䙝奉事上帝故皆</span><br/>
<span class='tline' id='l163' data-llen='3160:3165'>卜之也</span><br/>
<span class='tline' id='l164' data-llen='3165:3182'><span class='krp-note'>二/一</span>有不卜有卜牲日有卜尸</span><br/>
<span class='tline' id='l165' data-llen='3182:3202'>正義曰冬至謂祭圎丘夏至謂祭方澤正月謂</span><br/>
<span class='tline' id='l166' data-llen='3202:3222'>祭感生之帝及四時迎氣用四時之吉日也知</span><br/>
<span class='tline' id='l167' data-llen='3222:3242'>冬夏及四時皆卜者案大宰云祀五帝帥執事</span><br/>
<span class='tline' id='l168' data-llen='3242:3262'>而卜日鄭注云五帝謂四郊及明堂是四郊有</span><br/>
<span class='tline' id='l169' data-llen='3262:3289'><a onclick="displayPageImage('KR1d0055', 'SBCK', '027-9a' );" name="027-9a" class="pb">[027-9a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3289:3309'>卜也大宰又云祀大神祭大示亦如之大神則</span><br/>
<span class='tline' id='l171' data-llen='3309:3329'>冬至祭圎丘大示則夏至祭方澤案公羊榖梁</span><br/>
<span class='tline' id='l172' data-llen='3329:3349'>魯郊傳云卜三正則知天子郊用夏正亦卜之</span><br/>
<span class='tline' id='l173' data-llen='3349:3369'>故知冬夏至正月及四時皆卜日也然明堂不</span><br/>
<span class='tline' id='l174' data-llen='3369:3389'>問卜而注大宰祀五帝卜日云四郊及明堂者</span><br/>
<span class='tline' id='l175' data-llen='3389:3409'>廣解五帝所在其實祀明堂不卜也案周禮祀</span><br/>
<span class='tline' id='l176' data-llen='3409:3429'>宗廟亦卜日注不言宗廟者以經云事上帝故</span><br/>
<span class='tline' id='l177' data-llen='3429:3449'>唯解祭天之時云不違者日與牲尸者案僖三</span><br/>
<span class='tline' id='l178' data-llen='3449:3469'>十一年左傳云禮不卜帝祀而卜其牲日是有</span><br/>
<span class='tline' id='l179' data-llen='3469:3496'><a onclick="displayPageImage('KR1d0055', 'SBCK', '027-9b' );" name="027-9b" class="pb">[027-9b] <img width="20"  src="/static/img/kanseki-5.png"/></a></span><br/>
<span class='tline' id='l180' data-llen='3496:3516'>卜牲日也案特牲少牢云大夫士筮尸則天子</span><br/>
<span class='tline' id='l181' data-llen='3516:3524'>諸侯有卜尸也</span><br/>
<span class='tline' id='l182' data-llen='3524:3538'><span class='krp-note'>卄/二</span>雖有常日猶用卜</span><br/>
<span class='tline' id='l183' data-llen='3538:3558'>正義曰旣有常時常日而用卜者亦不敢專也</span><br/>
<span class='tline' id='l184' data-llen='3558:3578'>故曲禮篇云日而行事則必踐之又祭統云雖</span><br/>
<span class='tline' id='l185' data-llen='3578:3598'>有明知之心必進斷其志是雖有常日猶用卜</span><br/>
<span class='tline' id='l186' data-llen='3598:3601'>也</span><br/>
<span class='tline' id='l187' data-llen='3601:3617'><span class='krp-note'>卄/三</span>内事外事以四郊爲限</span><br/>
<span class='tline' id='l188' data-llen='3617:3637'>正義曰先師以爲祭天而用辛雖外用柔日祭</span><br/>
<span class='tline' id='l189' data-llen='3637:3665'><a onclick="displayPageImage('KR1d0055', 'SBCK', '027-10a' );" name="027-10a" class="pb">[027-10a] <img width="20"  src="/static/img/kanseki-5.png"/></a></span><br/>
<span class='tline' id='l190' data-llen='3665:3685'>社用甲雖内用剛日殊別於四郊之祭以言用</span><br/>
<span class='tline' id='l191' data-llen='3685:3705'>剛柔之日不可與四郊同其餘他事今謂事之</span><br/>
<span class='tline' id='l192' data-llen='3705:3725'>外内別乎四郊者謂四郊之外爲外事若甲午</span><br/>
<span class='tline' id='l193' data-llen='3725:3745'>祠兵吉日庚午旣差我馬之屬是也四郊之内</span><br/>
<span class='tline' id='l194' data-llen='3745:3765'>爲内事若郊之用辛及宗廟少牢用丁亥之屬</span><br/>
<span class='tline' id='l195' data-llen='3765:3785'>是也故言别於四郊外内別謂限別以四郊爲</span><br/>
<span class='tline' id='l196' data-llen='3785:3788'>限</span><br/>
<span class='tline' id='l197' data-llen='3788:3801'><span class='krp-note'>卄/四</span>大人之器威敬</span><br/>
<span class='tline' id='l198' data-llen='3801:3821'>子曰大人之器威敬天子無筮諸侯有守筮天</span><br/>
<span class='tline' id='l199' data-llen='3821:3849'><a onclick="displayPageImage('KR1d0055', 'SBCK', '027-10b' );" name="027-10b" class="pb">[027-10b] <img width="20"  src="/static/img/kanseki-5.png"/></a></span><br/>
<span class='tline' id='l200' data-llen='3849:3869'>子道以筮諸侯非其國不以筮卜宅寢室天子</span><br/>
<span class='tline' id='l201' data-llen='3869:3889'>不卜處大廟注云言其用之尊嚴謂征伐出師</span><br/>
<span class='tline' id='l202' data-llen='3889:3909'>若廵守也天子至尊大事皆用卜也春秋傳曰</span><br/>
<span class='tline' id='l203' data-llen='3909:3929'>先王卜征五年歳襲其祥守筮守國之筮國有</span><br/>
<span class='tline' id='l204' data-llen='3929:3949'>事則用之始將出卜之道有小事則用筮入他</span><br/>
<span class='tline' id='l205' data-llen='3949:3969'>國則不筮不敢問吉凶於人之國也諸侯受封</span><br/>
<span class='tline' id='l206' data-llen='3969:3989'>乎天子因國而國唯宫室欲改易者得卜之耳</span><br/>
<span class='tline' id='l207' data-llen='3989:4004'>卜可建國之處吉則宫廟吉可知</span><br/>
<span class='tline' id='l208' data-llen='4004:4022'><span class='krp-note'>卄/四</span>朝聘昏冠不用燕器用祭器</span><br/>
<span class='tline' id='l209' data-llen='4022:4050'><a onclick="displayPageImage('KR1d0055', 'SBCK', '027-11a' );" name="027-11a" class="pb">[027-11a] <img width="20"  src="/static/img/kanseki-5.png"/></a></span><br/>
<span class='tline' id='l210' data-llen='4050:4070'>子曰君子敬則用祭器注云謂朝聘待賔客崇</span><br/>
<span class='tline' id='l211' data-llen='4070:4090'>敬不敢用燕器也正義曰其實昬冠亦不用燕</span><br/>
<span class='tline' id='l212' data-llen='4090:4110'>器也用祭器也故左傳稱魯襄公冠季武子云</span><br/>
<span class='tline' id='l213' data-llen='4110:4130'>君冠必以祼享之禮行之以金石之樂節之是</span><br/>
<span class='tline' id='l214' data-llen='4130:4136'>用祭器也</span><br/>
<span class='tline' id='l215' data-llen='4136:4151'><span class='krp-note'>卄/六</span>天子無筮無徒筮耳</span><br/>
<span class='tline' id='l216' data-llen='4151:4171'>云天子至尊大事皆用卜也者謂不徒用筮而</span><br/>
<span class='tline' id='l217' data-llen='4171:4191'>巳兼用卜也此云無筮無徒筮耳不謂全無筮</span><br/>
<span class='tline' id='l218' data-llen='4191:4211'>也故簭人云國之大事先簭而後卜出師廵守</span><br/>
<span class='tline' id='l219' data-llen='4211:4239'><a onclick="displayPageImage('KR1d0055', 'SBCK', '027-11b' );" name="027-11b" class="pb">[027-11b] <img width="20"  src="/static/img/kanseki-5.png"/></a></span><br/>
<span class='tline' id='l220' data-llen='4239:4259'>皆大事也所引春秋傳者襄十三年左傳文先</span><br/>
<span class='tline' id='l221' data-llen='4259:4268'>王卜征<span class='krp-note'>云云</span></span><br/>
<span class='tline' id='l222' data-llen='4268:4283'><span class='krp-note'>卄/七</span>緇衣冠裳帶韠之制</span><br/>
<span class='tline' id='l223' data-llen='4283:4303'>緇衣者諸侯朝服故論語云緇衣羔裘注云諸</span><br/>
<span class='tline' id='l224' data-llen='4303:4323'>侯之朝服其服緇布衣而素裳緇帶素韠故士</span><br/>
<span class='tline' id='l225' data-llen='4323:4343'>冠禮云主人玄冠朝服緇帶素韠注云朝服者</span><br/>
<span class='tline' id='l226' data-llen='4343:4363'>十五升布衣而素裳也衣不言色者衣與冠同</span><br/>
<span class='tline' id='l227' data-llen='4363:4383'>也知朝服十五升者雜記文知用布者雜記云</span><br/>
<span class='tline' id='l228' data-llen='4383:4403'>朝服十五升去其半而緦故知布也知素裳者</span><br/>
<span class='tline' id='l229' data-llen='4403:4431'><a onclick="displayPageImage('KR1d0055', 'SBCK', '027-12a' );" name="027-12a" class="pb">[027-12a] <img width="20"  src="/static/img/kanseki-5.png"/></a></span><br/>
<span class='tline' id='l230' data-llen='4431:4451'>以冠禮云素韠韠從裳色故知裳亦素也若士</span><br/>
<span class='tline' id='l231' data-llen='4451:4471'>之助祭者則韠用緇不與裳同色熊氏云玄冠</span><br/>
<span class='tline' id='l232' data-llen='4471:4484'>用黒繒爲之其義未甚明也</span><br/>
<span class='tline' id='l233' data-llen='4484:4502'><span class='krp-note'>二/八</span>甫刑即吕刑以甫侯即吕侯</span><br/>
<span class='tline' id='l234' data-llen='4502:4522'>正義曰此甫刑尚書吕刑也而稱甫刑者案孝</span><br/>
<span class='tline' id='l235' data-llen='4522:4542'>經序云春秋有吕國而無甫侯但孝經序未知</span><br/>
<span class='tline' id='l236' data-llen='4542:4562'>是鄭作以否案春秋實無甫侯國語云申吕雖</span><br/>
<span class='tline' id='l237' data-llen='4562:4582'>衰齊許猶在又云齊許申吕皆由大姜然則吕</span><br/>
<span class='tline' id='l238' data-llen='4582:4602'>即甫也案孔注尚書言侯後爲甫侯故穆王時</span><br/>
<span class='tline' id='l239' data-llen='4602:4630'><a onclick="displayPageImage('KR1d0055', 'SBCK', '027-12b' );" name="027-12b" class="pb">[027-12b] <img width="20"  src="/static/img/kanseki-5.png"/></a></span><br/>
<span class='tline' id='l240' data-llen='4630:4650'>謂之吕侯周宣王及平王之時爲甫侯故詩崧</span><br/>
<span class='tline' id='l241' data-llen='4650:4670'>髙云生甫及申謂宣王時也揚之水不與我戍</span><br/>
<span class='tline' id='l242' data-llen='4670:4688'>甫謂平王時也則孔氏義爲是鄭或同之</span><br/>
<span class='tline' id='l243' data-llen='4688:4709'><span class='krp-note'>二/九</span>鄭以九黎爲三苗之先孔謂即蚩尤</span><br/>
<span class='tline' id='l244' data-llen='4709:4729'>髙辛氏之末諸侯有三苗者作亂案鄭注吕刑</span><br/>
<span class='tline' id='l245' data-llen='4729:4749'>云苗民謂九黎之君也九黎之君於少昊氏衰</span><br/>
<span class='tline' id='l246' data-llen='4749:4769'>而棄善道上效蚩尤重刑必變九黎言苗民者</span><br/>
<span class='tline' id='l247' data-llen='4769:4789'>有苗九黎之後顓頊代少昊誅九黎分流其子</span><br/>
<span class='tline' id='l248' data-llen='4789:4809'>孫爲居於西裔者三苗至髙辛之衰又復九黎</span><br/>
<span class='tline' id='l249' data-llen='4809:4837'><a onclick="displayPageImage('KR1d0055', 'SBCK', '027-13a' );" name="027-13a" class="pb">[027-13a] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='4837:4857'>之君惡堯興又誅之堯末又在朝舜時又竄之</span><br/>
<span class='tline' id='l251' data-llen='4857:4877'>後王深惡此族三生凶惡故著其氏而謂之氏</span><br/>
<span class='tline' id='l252' data-llen='4877:4897'>民者㝠也言未見仁道以此言之三苗是九黎</span><br/>
<span class='tline' id='l253' data-llen='4897:4917'>之後九黎於少昊之末而爲亂三苗於髙辛氏</span><br/>
<span class='tline' id='l254' data-llen='4917:4937'>之末又爲亂故此注云髙辛以吕刑於此苗民</span><br/>
<span class='tline' id='l255' data-llen='4937:4957'>之下云皇帝清問下民又云乃命三后三后謂</span><br/>
<span class='tline' id='l256' data-llen='4957:4977'>伯夷之等故以皇帝爲帝堯又以苗民爲髙辛</span><br/>
<span class='tline' id='l257' data-llen='4977:4997'>氏之末也鄭以九黎爲苗民先祖但上學蚩尤</span><br/>
<span class='tline' id='l258' data-llen='4997:5017'>之惡非蚩尤子孫孔注尚書以爲九黎即蚩尤</span><br/>
<span class='tline' id='l259' data-llen='5017:5045'><a onclick="displayPageImage('KR1d0055', 'SBCK', '027-13b' );" name="027-13b" class="pb">[027-13b] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5045:5060'>也三苗則非九黎之子孫與鄭異</span><br/>
<span class='tline' id='l261' data-llen='5060:5080'><span class='krp-note'>三/十</span>狐裘黄黄鄭謂大蜡服而詩注異</span><br/>
<span class='tline' id='l262' data-llen='5080:5100'>詩云彼都人士狐裘黄黄其容不改岀言有章</span><br/>
<span class='tline' id='l263' data-llen='5100:5120'>行歸于周萬民所望注云黄衣則狐裘大蜡之</span><br/>
<span class='tline' id='l264' data-llen='5120:5140'>服也詩人見而說焉章文章也忠信爲周也詩</span><br/>
<span class='tline' id='l265' data-llen='5140:5160'>毛氏有之三家則亡正義曰郊特牲云黄衣黄</span><br/>
<span class='tline' id='l266' data-llen='5160:5180'>冠而祭息田夫也此云黄衣故云大蜡之服論</span><br/>
<span class='tline' id='l267' data-llen='5180:5200'>語云黄衣狐裘故狐裘則黄衣也案詩注云狐</span><br/>
<span class='tline' id='l268' data-llen='5200:5221'>裘取温𥙿而巳不云大蜡此云蜡者以正衣解</span><br/>
<span class='tline' id='l269' data-llen='5221:5249'><a onclick="displayPageImage('KR1d0055', 'SBCK', '027-14a' );" name="027-14a" class="pb">[027-14a] <img width="20"  src="/static/img/kanseki-5.png"/></a></span><br/>
<span class='tline' id='l270' data-llen='5249:5271'>之詩謂庶人有士行非關蜡祭之事故爲温𥙿也</span><br/>
<span class='tline' id='l271' data-llen='5271:5284'><span class='krp-note'>三/乙</span>葉公顧命三毋</span><br/>
<span class='tline' id='l272' data-llen='5284:5304'>葉公之顧命曰毋以小謀敗大作毋以嬖御人</span><br/>
<span class='tline' id='l273' data-llen='5304:5324'>疾莊后毋以嬖御士疾莊士大夫卿士注云葉</span><br/>
<span class='tline' id='l274' data-llen='5324:5344'>公楚縣公葉公子髙也臨死遺書曰顧命小謀</span><br/>
<span class='tline' id='l275' data-llen='5344:5364'>小臣之謀也大作大臣之所爲也嬖御人愛妾</span><br/>
<span class='tline' id='l276' data-llen='5364:5384'>也疾亦非也莊后適夫人齊莊得禮者嬖御士</span><br/>
<span class='tline' id='l277' data-llen='5384:5404'>愛臣也莊士亦謂士之齊莊得禮者今爲大夫</span><br/>
<span class='tline' id='l278' data-llen='5404:5408'>卿士</span><br/>
<span class='tline' id='l279' data-llen='5408:5436'><a onclick="displayPageImage('KR1d0055', 'SBCK', '027-14b' );" name="027-14b" class="pb">[027-14b] <img width="20"  src="/static/img/kanseki-5.png"/></a></span><br/>
<span class='tline' id='l280' data-llen='5436:5453'><span class='krp-note'>三/二</span>鄭注尹誥不言古文尚書</span><br/>
<span class='tline' id='l281' data-llen='5453:5473'>尹吉曰惟尹躬天見于西邑夏自周有終相亦</span><br/>
<span class='tline' id='l282' data-llen='5473:5493'>惟終注云尹吉亦尹誥也天當爲先字之誤忠</span><br/>
<span class='tline' id='l283' data-llen='5493:5513'>信爲周相助也謂臣也伊尹言尹之先祖見夏</span><br/>
<span class='tline' id='l284' data-llen='5513:5533'>之先君臣皆忠信以自終今天絶桀者以其自</span><br/>
<span class='tline' id='l285' data-llen='5533:5553'>作孽伊尹始仕於夏此時就湯矣夏之邑在亳</span><br/>
<span class='tline' id='l286' data-llen='5553:5573'>西見或爲敗邑或爲予正義曰鄭君不見古文</span><br/>
<span class='tline' id='l287' data-llen='5573:5593'>尚書故云伊尹之先祖據尚書是大甲之篇言</span><br/>
<span class='tline' id='l288' data-llen='5593:5613'>尹之徃先見夏之先君是身之徃先見非謂尹</span><br/>
<span class='tline' id='l289' data-llen='5613:5641'><a onclick="displayPageImage('KR1d0055', 'SBCK', '027-15a' );" name="027-15a" class="pb">[027-15a] <img width="20"  src="/static/img/kanseki-5.png"/></a></span><br/>
<span class='tline' id='l290' data-llen='5641:5661'>之先祖也云伊尹始仕於夏此時就湯矣者書</span><br/>
<span class='tline' id='l291' data-llen='5661:5681'>序云伊尹去亳適夏旣醜有夏復歸于亳是始</span><br/>
<span class='tline' id='l292' data-llen='5681:5701'>仕於夏也經云先見西邑夏故知爲誥之時就</span><br/>
<span class='tline' id='l293' data-llen='5701:5721'>湯矣以鄭不見古文謂言尹誥是伊尹誥成湯</span><br/>
<span class='tline' id='l294' data-llen='5721:5734'>故云此時就湯矣與尚書同</span><br/>
<span class='tline' id='l295' data-llen='5734:5746'><span class='krp-note'>三/三</span>夏邑在亳西</span><br/>
<span class='tline' id='l296' data-llen='5746:5766'>云夏之邑在亳西者案丗本及汲冡古文並云</span><br/>
<span class='tline' id='l297' data-llen='5766:5786'>禹都咸陽正當亳西也及後乃徙安邑鄭以爲</span><br/>
<span class='tline' id='l298' data-llen='5786:5804'>湯都偃師爲亳邑則是安邑亦在亳西也</span><br/>
<span class='tline' id='l299' data-llen='5804:5832'><a onclick="displayPageImage('KR1d0055', 'SBCK', '027-15b' );" name="027-15b" class="pb">[027-15b] <img width="20"  src="/static/img/kanseki-5.png"/></a></span><br/>
<span class='tline' id='l300' data-llen='5832:5849'><span class='krp-note'>三/四</span>鄭注君雅不見古文尚書</span><br/>
<span class='tline' id='l301' data-llen='5849:5869'>君雅曰夏日暑雨小民惟曰怨資冬祁寒小民</span><br/>
<span class='tline' id='l302' data-llen='5869:5889'>亦惟曰怨注云雅書序作牙假借字也君雅周</span><br/>
<span class='tline' id='l303' data-llen='5889:5909'>穆王司徒作尚書篇名也資當爲至齊魯之語</span><br/>
<span class='tline' id='l304' data-llen='5909:5929'>聲之誤也祁之言是也齊西偏之語也夏日暑</span><br/>
<span class='tline' id='l305' data-llen='5929:5949'>雨小民怨天至冬是寒小民又怨天言民恒多</span><br/>
<span class='tline' id='l306' data-llen='5949:5969'>怨爲其君難正義曰案尚書云小民惟曰怨咨</span><br/>
<span class='tline' id='l307' data-llen='5969:5989'>今此本作資鄭又讀資當爲至以鄭不見古文</span><br/>
<span class='tline' id='l308' data-llen='5989:5995'>尚書故也</span><br/>
<span class='tline' id='l309' data-llen='5995:6023'><a onclick="displayPageImage('KR1d0055', 'SBCK', '027-16a' );" name="027-16a" class="pb">[027-16a] <img width="20"  src="/static/img/kanseki-5.png"/></a></span><br/>
<span class='tline' id='l310' data-llen='6023:6040'><span class='krp-note'>三/五</span>朋友以禮義相攝不以利</span><br/>
<span class='tline' id='l311' data-llen='6040:6060'>子曰輕絕貧賤而重絕冨貴則好賢不堅而惡</span><br/>
<span class='tline' id='l312' data-llen='6060:6080'>惡不著也人雖曰不利吾不信也詩云朋友攸</span><br/>
<span class='tline' id='l313' data-llen='6080:6100'>攝攝以威儀注云攸所也言朋友以禮義相攝</span><br/>
<span class='tline' id='l314' data-llen='6100:6120'>正不以貧冨貴賤之利也正義曰此一節明交</span><br/>
<span class='tline' id='l315' data-llen='6120:6136'>友之道唯善是仇以威儀相攝佐也</span><br/>
<span class='tline' id='l316' data-llen='6136:6147'><span class='krp-note'>三/六</span>私惠周行</span><br/>
<span class='tline' id='l317' data-llen='6147:6167'>子曰私惠不歸德君子不自留焉詩云人之好</span><br/>
<span class='tline' id='l318' data-llen='6167:6187'>我示我周行注云私惠謂不以公禮相慶賀時</span><br/>
<span class='tline' id='l319' data-llen='6187:6215'><a onclick="displayPageImage('KR1d0055', 'SBCK', '027-16b' );" name="027-16b" class="pb">[027-16b] <img width="20"  src="/static/img/kanseki-5.png"/></a></span><br/>
<span class='tline' id='l320' data-llen='6215:6235'>以小物相問遺也言其物不可以爲德則君子</span><br/>
<span class='tline' id='l321' data-llen='6235:6255'>不以身留此人也相惠以䙝瀆邪僻之物是爲</span><br/>
<span class='tline' id='l322' data-llen='6255:6275'>不歸於德歸或爲懷行道也言示我以忠信之</span><br/>
<span class='tline' id='l323' data-llen='6275:6278'>道</span><br/>
<span class='tline' id='l324' data-llen='6278:6298'><span class='krp-note'>三/七</span>禮記古文書今愽士讀三者不同</span><br/>
<span class='tline' id='l325' data-llen='6298:6318'>君奭曰昔在上帝周田觀文王之德其集大命</span><br/>
<span class='tline' id='l326' data-llen='6318:6338'>于厥躬注云奭召公名也作尚書篇名也古文</span><br/>
<span class='tline' id='l327' data-llen='6338:6358'>周田觀文王之德爲割申勸寧王之德今愽士</span><br/>
<span class='tline' id='l328' data-llen='6358:6378'>讀爲厥亂勸寧王之德三者皆異古文似近之</span><br/>
<span class='tline' id='l329' data-llen='6378:6406'><a onclick="displayPageImage('KR1d0055', 'SBCK', '027-17a' );" name="027-17a" class="pb">[027-17a] <img width="20"  src="/static/img/kanseki-5.png"/></a></span><br/>
<span class='tline' id='l330' data-llen='6406:6426'>割之言蓋也言文王有誠信之德天蓋申勸之</span><br/>
<span class='tline' id='l331' data-llen='6426:6446'>集大命於其身謂命之使王天下也正義曰云</span><br/>
<span class='tline' id='l332' data-llen='6446:6466'>古文周田觀文王之德爲割申勸寧王之德者</span><br/>
<span class='tline' id='l333' data-llen='6466:6486'>以伏生所傳歐陽夏侯所注者爲今文尚書以</span><br/>
<span class='tline' id='l334' data-llen='6486:6506'>衛賈馬所注者元從壁中所出之古文即鄭注</span><br/>
<span class='tline' id='l335' data-llen='6506:6526'>尚書是也此周字古文爲割此田字古文作申</span><br/>
<span class='tline' id='l336' data-llen='6526:6546'>此觀字古文爲勸皆字體相渉今古錯亂此文</span><br/>
<span class='tline' id='l337' data-llen='6546:6566'>尚書爲寧王亦義相渉也云今愽士讀爲厥亂</span><br/>
<span class='tline' id='l338' data-llen='6566:6586'>勸王之德者謂今文尚書讀此周田觀文王之</span><br/>
<span class='tline' id='l339' data-llen='6586:6614'><a onclick="displayPageImage('KR1d0055', 'SBCK', '027-17b' );" name="027-17b" class="pb">[027-17b] <img width="20"  src="/static/img/kanseki-5.png"/></a></span><br/>
<span class='tline' id='l340' data-llen='6614:6634'>德爲厥亂勸寧王之德也云三者皆異古文似</span><br/>
<span class='tline' id='l341' data-llen='6634:6654'>近之者玄謂此禮記及古文尚書并今博士讀</span><br/>
<span class='tline' id='l342' data-llen='6654:6674'>者三者其文各異而古文周田爲割申其字近</span><br/>
<span class='tline' id='l343' data-llen='6674:6694'>於義理故云古文似近之云割之言蓋也割蓋</span><br/>
<span class='tline' id='l344' data-llen='6694:6714'>聲相近故割讀爲蓋謂天蓋申勸之德尚書猶</span><br/>
<span class='tline' id='l345' data-llen='6714:6727'>爲割謂割制其義與此不同</span><br/>
<span class='tline' id='l346' data-llen='6727:6741'><span class='krp-note'>三/九</span>南人稱人而無恒</span><br/>
<span class='tline' id='l347' data-llen='6741:6761'>人而無恒不可以爲卜筮者南人殷掌卜之人</span><br/>
<span class='tline' id='l348' data-llen='6761:6781'>有遺餘之言稱云人而性行無恒不可爲卜筮</span><br/>
<span class='tline' id='l349' data-llen='6781:6809'><a onclick="displayPageImage('KR1d0055', 'SBCK', '027-18a' );" name="027-18a" class="pb">[027-18a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='6809:6829'>古之遺言與龜筮猶不能得知無恒之人而况</span><br/>
<span class='tline' id='l351' data-llen='6829:6835'>於凢人乎</span><br/>
<span class='tline' id='l352' data-llen='6835:6853'><span class='krp-note'>四/十</span>以互體釋恒九三六五爻辭</span><br/>
<span class='tline' id='l353' data-llen='6853:6873'>正義曰此不恒其德或承之羞者是易恒卦巽</span><br/>
<span class='tline' id='l354' data-llen='6873:6893'>下震上九三爻辭得正互體爲乾乾有剛健之</span><br/>
<span class='tline' id='l355' data-llen='6893:6913'>德體在巽巽爲進退是不恒其德也又互體爲</span><br/>
<span class='tline' id='l356' data-llen='6913:6933'>兊兊爲毀折是將有羞辱也云問正爲偵者此</span><br/>
<span class='tline' id='l357' data-llen='6933:6953'>恒其德偵恒卦六五爻辭以隂爻而處尊位是</span><br/>
<span class='tline' id='l358' data-llen='6953:6973'>天子之女又互體兊兊爲和說至尊主家之女</span><br/>
<span class='tline' id='l359' data-llen='6973:7001'><a onclick="displayPageImage('KR1d0055', 'SBCK', '027-18b' );" name="027-18b" class="pb">[027-18b] <img width="20"  src="/static/img/kanseki-5.png"/></a></span><br/>
<span class='tline' id='l360' data-llen='7001:7021'>以和恱幹其家事問正於人故爲吉也應在九</span><br/>
<span class='tline' id='l361' data-llen='7021:7041'>二又男子之象體在巽巽爲進退是無所定而</span><br/>
<span class='tline' id='l362' data-llen='7041:7053'>婦言是從故云夫子凶也</span><br/>
<span class='tline' id='l363' data-llen='7053:7064'>禮記要義卷第二十八</span><br/>
<span class='tline' id='l364' data-llen='7064:7092'><a onclick="displayPageImage('KR1d0055', 'SBCK', '027-19a' );" name="027-19a" class="pb">[027-19a] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
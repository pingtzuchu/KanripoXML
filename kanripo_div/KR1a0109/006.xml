<div id="txtcont" class="span9" style="position: relative;">
    <p><br/>
<span class='tline' id='l7' data-llen='153:179'><a onclick="displayPageImage('KR1a0109', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='179:187'>欽定四庫全書</span><br/>
<span class='tline' id='l9' data-llen='187:194'>　易用卷六</span><br/>
<span class='tline' id='l10' data-llen='194:215'>　　　　　　　　　　　　明　陳祖念　撰</span><br/>
<span class='tline' id='l11' data-llen='215:221'>　説卦傳</span><br/>
<span class='tline' id='l12' data-llen='221:228'>　　幽贊章</span><br/>
<span class='tline' id='l13' data-llen='228:251'>生蓍者程子曰因蓍以求卦謂聖人制揲蓍求卦之法</span><br/>
<span class='tline' id='l14' data-llen='251:274'>幽以助神明而明以前民用也九六之數何自而起乎</span><br/>
<span class='tline' id='l15' data-llen='274:297'>天一地二天能兼地故其數三地不兼天故其數兩三</span><br/>
<span class='tline' id='l16' data-llen='297:323'><a onclick="displayPageImage('KR1a0109', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='323:346'>三則九三兩則六大衍之數由此起矣然因蓍可以求</span><br/>
<span class='tline' id='l18' data-llen='346:369'>卦爻卦爻不因蓍而有故隂陽氣也觀隂陽二氣之變</span><br/>
<span class='tline' id='l19' data-llen='369:392'>而立八卦以象之故曰觀變於隂陽而立卦剛柔質也</span><br/>
<span class='tline' id='l20' data-llen='392:415'>重而為六畫則分散剛柔於六十四卦而生三百八十</span><br/>
<span class='tline' id='l21' data-llen='415:438'>四爻故曰發揮於剛柔而生爻卦爻既備天下之道何</span><br/>
<span class='tline' id='l22' data-llen='438:461'>者不冒於其中乎故乾之為道有健之徳不容槩用其</span><br/>
<span class='tline' id='l23' data-llen='461:484'>健也則有義存坤之為道有順之徳不容槩用其順也</span><br/>
<span class='tline' id='l24' data-llen='484:507'>亦有義存義即物之理人之性天之命也易於道徳和</span><br/>
<span class='tline' id='l25' data-llen='507:533'><a onclick="displayPageImage('KR1a0109', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='533:556'>順之而不拂於義理之而不混則物之理窮人之性盡</span><br/>
<span class='tline' id='l27' data-llen='556:579'>而天之命亦於此至之矣窮者洞其微盡者扺其極至</span><br/>
<span class='tline' id='l28' data-llen='579:602'>者與之脗合无間也人徒知易之有蓍數卦爻也孰知</span><br/>
<span class='tline' id='l29' data-llen='602:615'>其為道徳義理性命之書乎</span><br/>
<span class='tline' id='l30' data-llen='615:622'>　　順性章</span><br/>
<span class='tline' id='l31' data-llen='622:645'>人有性命之理順之則吉逆之則凶天下而皆順性命</span><br/>
<span class='tline' id='l32' data-llen='645:668'>也則易可以无作惟其不順是以易作焉聖人作易无</span><br/>
<span class='tline' id='l33' data-llen='668:691'>他将使人順性命之理而已性命之理三才之道也然</span><br/>
<span class='tline' id='l34' data-llen='691:717'><a onclick="displayPageImage('KR1a0109', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='717:740'>性命之理不局于一也在天為隂陽在地為剛柔在人</span><br/>
<span class='tline' id='l36' data-llen='740:763'>為仁義兼三才而各兩其畫故易六畫而成卦成卦者</span><br/>
<span class='tline' id='l37' data-llen='763:786'>性命之綂體也初三五為位之陽二四上為位之隂隂</span><br/>
<span class='tline' id='l38' data-llen='786:809'>陽分矣位之陽者柔亦居之位之柔者剛亦居之剛柔</span><br/>
<span class='tline' id='l39' data-llen='809:832'>迭用矣離而有合合而相錯故易六位而成章成章者</span><br/>
<span class='tline' id='l40' data-llen='832:855'>性命之流行也誠能順乎性命則人道立可與天地㕘</span><br/>
<span class='tline' id='l41' data-llen='855:858'>矣</span><br/>
<span class='tline' id='l42' data-llen='858:865'>　　定位章</span><br/>
<span class='tline' id='l43' data-llen='865:891'><a onclick="displayPageImage('KR1a0109', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='891:914'>伏羲卦位人知為乾坤六子而已孰知為造化之功用</span><br/>
<span class='tline' id='l45' data-llen='914:937'>乎故乾坤天地定位也艮兌山澤通氣也震巽雷風相</span><br/>
<span class='tline' id='l46' data-llen='937:960'>薄也坎離水火不相射也是八卦者運行造化而生成</span><br/>
<span class='tline' id='l47' data-llen='960:984'>庶𩔖矣聖人又因而重之八卦之上錯以八卦六十四</span><br/>
<span class='tline' id='l48' data-llen='984:1007'>卦備矣人知其為六十四也孰知其知來物而制民貳</span><br/>
<span class='tline' id='l49' data-llen='1007:1030'>者乎故已往之事失得存亡耳目之所共知故數之順</span><br/>
<span class='tline' id='l50' data-llen='1030:1053'>而易将來之事吉凶悔吝非智巧之所能測故知之逆</span><br/>
<span class='tline' id='l51' data-llen='1053:1076'>而難易之為書闡微而決其禍福實未兆也研幾而斷</span><br/>
<span class='tline' id='l52' data-llen='1076:1102'><a onclick="displayPageImage('KR1a0109', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1102:1125'>其趨避實未形也非知來之書乎故曰易逆數也是易</span><br/>
<span class='tline' id='l54' data-llen='1125:1144'>書也化功備於斯來事知於斯人可遠之乎</span><br/>
<span class='tline' id='l55' data-llen='1144:1151'>　　雷風章</span><br/>
<span class='tline' id='l56' data-llen='1151:1174'>金汝白曰上章以天地居首序尊卑也此章以乾坤居</span><br/>
<span class='tline' id='l57' data-llen='1174:1181'>後總成功也</span><br/>
<span class='tline' id='l58' data-llen='1181:1188'>　　帝出章</span><br/>
<span class='tline' id='l59' data-llen='1188:1211'>帝即天以其主宰萬物故謂之帝洪範傳曰雷於天地</span><br/>
<span class='tline' id='l60' data-llen='1211:1234'>為長子以其首長萬物為出入也雷出地百八十三日</span><br/>
<span class='tline' id='l61' data-llen='1234:1260'><a onclick="displayPageImage('KR1a0109', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1260:1282'>而後入入地百八十三日而復出出則萬物亦出也</span><br/>
<span class='tline' id='l63' data-llen='1282:1305'>或曰不可以上言帝出入下言萬物隨帝出入葢八者</span><br/>
<span class='tline' id='l64' data-llen='1305:1328'>乃帝之所為故以帝冠之出乎震者帝以震出萬物也</span><br/>
<span class='tline' id='l65' data-llen='1328:1351'>故下文曰萬物出乎震若曰帝自出則齊乎巽亦帝自</span><br/>
<span class='tline' id='l66' data-llen='1351:1363'>齊相見乎離亦帝相見乎</span><br/>
<span class='tline' id='l67' data-llen='1363:1386'>役已以養物者坤也或曰氣化周流无休息曰役如行</span><br/>
<span class='tline' id='l68' data-llen='1386:1409'>役之役猶父母養子亦是為子致養故曰劬勞致者畢</span><br/>
<span class='tline' id='l69' data-llen='1409:1426'>力之謂也戰者陽氣始萌隂疑而戰也</span><br/>
<span class='tline' id='l70' data-llen='1426:1452'><a onclick="displayPageImage('KR1a0109', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1452:1475'>崔憬曰帝者天之王氣也春分震王而萬物發生立夏</span><br/>
<span class='tline' id='l72' data-llen='1475:1498'>巽王而萬物潔齊夏至離王而萬物皆相見立秋坤王</span><br/>
<span class='tline' id='l73' data-llen='1498:1521'>而萬物皆致養秋分兌王而萬物皆悦立冬乾王而隂</span><br/>
<span class='tline' id='l74' data-llen='1521:1544'>陽相薄冬至坎王而萬物之所歸立春艮王而萬物之</span><br/>
<span class='tline' id='l75' data-llen='1544:1562'>所成終成始也以其周王天下故謂之帝</span><br/>
<span class='tline' id='l76' data-llen='1562:1585'>愚按此章以八卦配四時之序故以震木之氣為東方</span><br/>
<span class='tline' id='l77' data-llen='1585:1608'>離火之氣為南方兌金之氣為西方坎水之氣為北方</span><br/>
<span class='tline' id='l78' data-llen='1608:1626'>非後天卦位也先君伏羲圖賛言之詳矣</span><br/>
<span class='tline' id='l79' data-llen='1626:1652'><a onclick="displayPageImage('KR1a0109', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1652:1659'>　　神妙章</span><br/>
<span class='tline' id='l81' data-llen='1659:1682'>萬物可見神不可見謂物即神不可謂神離物不可故</span><br/>
<span class='tline' id='l82' data-llen='1682:1705'>神也者妙萬物而為言雷動風撓火燥澤説水潤艮終</span><br/>
<span class='tline' id='l83' data-llen='1705:1728'>始之是分之而各一其神莫知所以為所以使也妙不</span><br/>
<span class='tline' id='l84' data-llen='1728:1751'>可測也相逮不悖通氣變化成物是合之而共成其神</span><br/>
<span class='tline' id='l85' data-llen='1751:1774'>莫知所以為所以使也妙不可測也故曰神也者妙萬</span><br/>
<span class='tline' id='l86' data-llen='1774:1797'>物而為言儒者曰此言六子而不言乾坤六子之神功</span><br/>
<span class='tline' id='l87' data-llen='1797:1810'>妙用即乾坤之神功妙用也</span><br/>
<span class='tline' id='l88' data-llen='1810:1836'><a onclick="displayPageImage('KR1a0109', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1836:1859'>崔憬曰此言六卦之神用而不言乾坤者以乾坤法天</span><br/>
<span class='tline' id='l90' data-llen='1859:1882'>地无為而无不為能成六卦有為之神妙也艮不言山</span><br/>
<span class='tline' id='l91' data-llen='1882:1905'>獨舉卦名者以動撓燥潤功是雷風水火至於始終萬</span><br/>
<span class='tline' id='l92' data-llen='1905:1928'>物於山義則不然故言卦而餘皆稱物各取便而言也</span><br/>
<span class='tline' id='l93' data-llen='1928:1935'>　　乾健章</span><br/>
<span class='tline' id='l94' data-llen='1935:1958'>先儒以健順等八字為八卦之訓詁乾三畫純陽剛動</span><br/>
<span class='tline' id='l95' data-llen='1958:1981'>而不息故曰健坤三畫純隂柔靜而從陽故曰順震以</span><br/>
<span class='tline' id='l96' data-llen='1981:2004'>一陽生於二隂之下故曰動巽以一隂伏於二陽之下</span><br/>
<span class='tline' id='l97' data-llen='2004:2030'><a onclick="displayPageImage('KR1a0109', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2030:2053'>故曰入坎以一陽投於二隂之間有陷溺之象故曰陷</span><br/>
<span class='tline' id='l99' data-llen='2053:2076'>離以一隂麗於二陽之間有附麗之象故曰麗艮以一</span><br/>
<span class='tline' id='l100' data-llen='2076:2099'>陽窮極於二隂之上故曰止兌以一隂發見於二陽之</span><br/>
<span class='tline' id='l101' data-llen='2099:2122'>上故曰説愚謂孔子以此言八卦實謂此八卦之徳吾</span><br/>
<span class='tline' id='l102' data-llen='2122:2145'>人皆當成之身也朱義曰此言八卦之性情俞玉吾曰</span><br/>
<span class='tline' id='l103' data-llen='2145:2168'>此言八卦之徳也大有彖傳曰其徳剛健而文明明以</span><br/>
<span class='tline' id='l104' data-llen='2168:2186'>乾健離明為徳也嗟乎徳豈外於性情乎</span><br/>
<span class='tline' id='l105' data-llen='2186:2193'>　　乾馬章</span><br/>
<span class='tline' id='l106' data-llen='2193:2219'><a onclick="displayPageImage('KR1a0109', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2219:2242'>健而能行遠故乾之象為馬順而能載重故坤之象為</span><br/>
<span class='tline' id='l108' data-llen='2242:2265'>牛造化權輿云乾陽物也馬故蹄圓坤隂物也牛故蹄</span><br/>
<span class='tline' id='l109' data-llen='2265:2288'>折陽病則隂故馬疾則卧隂病則陽故牛疾則立馬陽</span><br/>
<span class='tline' id='l110' data-llen='2288:2311'>物故起先前足卧先後足牛隂物故起先後足卧先前</span><br/>
<span class='tline' id='l111' data-llen='2311:2334'>足　震為龍邵堯夫云重淵之下而有動物豈非龍乎</span><br/>
<span class='tline' id='l112' data-llen='2334:2357'>龍李作駀音尤馬名虞王本作駹爾雅面顙皆白為駹</span><br/>
<span class='tline' id='l113' data-llen='2357:2380'>虞云作龍非不應與乾同　巽為雞吳幼清曰伏身而</span><br/>
<span class='tline' id='l114' data-llen='2380:2403'>出聲於天氣重陽之内與地氣同感龔氏曰雞羽屬也</span><br/>
<span class='tline' id='l115' data-llen='2403:2429'><a onclick="displayPageImage('KR1a0109', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2429:2452'>而不能飛其性則為入為伏知時而善應也九家易云</span><br/>
<span class='tline' id='l117' data-llen='2452:2475'>風精為雞巽之畜也　坎豕離雉幼清曰前後皆隂之</span><br/>
<span class='tline' id='l118' data-llen='2475:2498'>汙濁而中心剛燥者豕也前後皆陽之文明而中心柔</span><br/>
<span class='tline' id='l119' data-llen='2498:2521'>怯者雉也或曰雉得陽為多故其性介其色文埤雅云</span><br/>
<span class='tline' id='l120' data-llen='2521:2544'>雉不能遠飛高不過一丈長不過三丈故高一丈長三</span><br/>
<span class='tline' id='l121' data-llen='2544:2567'>丈為一雉　艮狗兌羊龔氏曰外剛而善禦内柔而附</span><br/>
<span class='tline' id='l122' data-llen='2567:2588'>人者狗也内狠而善觸外説而不能害人者羊也</span><br/>
<span class='tline' id='l123' data-llen='2588:2595'>　　乾首章</span><br/>
<span class='tline' id='l124' data-llen='2595:2621'><a onclick="displayPageImage('KR1a0109', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2621:2644'>乾首坤腹龔氏曰外圓諸陽所㑹首也中寛衆隂所藏</span><br/>
<span class='tline' id='l126' data-llen='2644:2667'>腹也震足巽股吳氏曰陽動隂靜動而在下者足也陽</span><br/>
<span class='tline' id='l127' data-llen='2667:2690'>連隂折折而在下者股也坎耳水内景陽在内離目火</span><br/>
<span class='tline' id='l128' data-llen='2690:2713'>外景陽在外艮手兌口吳氏曰動而在上者手也折而</span><br/>
<span class='tline' id='l129' data-llen='2713:2726'>在上者口也於艮不取止義</span><br/>
<span class='tline' id='l130' data-llen='2726:2749'>王太古曰伏羲八卦乾在上三卦之中故為首坤在下</span><br/>
<span class='tline' id='l131' data-llen='2749:2772'>三卦之中故為腹震在下三卦而向左故為足而足之</span><br/>
<span class='tline' id='l132' data-llen='2772:2795'>力在左巽在上三卦而向右故為手而手之力在右今</span><br/>
<span class='tline' id='l133' data-llen='2795:2821'><a onclick="displayPageImage('KR1a0109', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2821:2844'>説卦巽手與艮股互置求之於經觀卦上體從巽故曰</span><br/>
<span class='tline' id='l135' data-llen='2844:2867'>盥盥者滌手也豐卦九三則曰折其右肱豈非二三四</span><br/>
<span class='tline' id='l136' data-llen='2867:2890'>互巽乎艮在下三卦之後而為股今説卦與巽手互置</span><br/>
<span class='tline' id='l137' data-llen='2890:2913'>然在易艮之初六曰艮其趾六二曰艮其腓咸九三曰</span><br/>
<span class='tline' id='l138' data-llen='2913:2936'>咸其股而不以為手此明證也熊叔仁曰王義精矣荀</span><br/>
<span class='tline' id='l139' data-llen='2936:2959'>九家又艮為鼻麻氏易曰艮為鼻兌為口山澤通氣也</span><br/>
<span class='tline' id='l140' data-llen='2959:2982'>巽為手震為足雷風相薄也惟晉管輅亦以鼻為面山</span><br/>
<span class='tline' id='l141' data-llen='2982:2985'>　</span><br/>
<span class='tline' id='l142' data-llen='2985:3011'><a onclick="displayPageImage('KR1a0109', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3011:3014'>　</span><br/>
<span class='tline' id='l144' data-llen='3014:3017'>　</span><br/>
<span class='tline' id='l145' data-llen='3017:3020'>　</span><br/>
<span class='tline' id='l146' data-llen='3020:3023'>　</span><br/>
<span class='tline' id='l147' data-llen='3023:3026'>　</span><br/>
<span class='tline' id='l148' data-llen='3026:3029'>　</span><br/>
<span class='tline' id='l149' data-llen='3029:3032'>　</span><br/>
<span class='tline' id='l150' data-llen='3032:3039'>　易用卷六</span><br/>
</p>
<p><br/>
</p>
  </div>
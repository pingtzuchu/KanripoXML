<div id="txtcont" class="span9" style="position: relative;">
    <p><br/>
<span class='tline' id='l7' data-llen='153:179'><a onclick="displayPageImage('KR1a0109', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='179:187'>欽定四庫全書</span><br/>
<span class='tline' id='l9' data-llen='187:194'>　易用卷五</span><br/>
<span class='tline' id='l10' data-llen='194:215'>　　　　　　　　　　　　明　陳祖念　撰</span><br/>
<span class='tline' id='l11' data-llen='215:222'>　　尊卑章</span><br/>
<span class='tline' id='l12' data-llen='222:242'>楊廷秀曰聚散異向好惡相攻由是吉凶生焉</span><br/>
<span class='tline' id='l13' data-llen='242:265'>朱子發曰乾坤貴賤兩者聖人觀天地而畫卦剛柔吉</span><br/>
<span class='tline' id='l14' data-llen='265:280'>凶變化三者聖人觀萬物而生爻</span><br/>
<span class='tline' id='l15' data-llen='280:303'>俞玉吾曰雷霆指震風雨指巽坎日月指離坎雷霆也</span><br/>
<span class='tline' id='l16' data-llen='303:329'><a onclick="displayPageImage('KR1a0109', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='329:352'>風雨也日月也無非乾坤之變化也男女謂六子乾交</span><br/>
<span class='tline' id='l18' data-llen='352:375'>坤故震坎艮得乾道而成男坤交乾故巽離兌得坤道</span><br/>
<span class='tline' id='l19' data-llen='375:380'>而成女</span><br/>
<span class='tline' id='l20' data-llen='380:403'>白雲郭氏曰自易言之則始於乾坤而乾又為坤之始</span><br/>
<span class='tline' id='l21' data-llen='403:426'>是為大始也自物言之則萬物始於坤坤始於乾是為</span><br/>
<span class='tline' id='l22' data-llen='426:431'>大始也</span><br/>
<span class='tline' id='l23' data-llen='431:454'>廷秀曰乾坤之功雖至溥而無際乾坤之徳實至要而</span><br/>
<span class='tline' id='l24' data-llen='454:458'>不繁</span><br/>
<span class='tline' id='l25' data-llen='458:484'><a onclick="displayPageImage('KR1a0109', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='484:507'>蘇君禹曰乾見其始而不見其始之功因乎物之自然</span><br/>
<span class='tline' id='l27' data-llen='507:530'>而已坤見其成而不見其成之迹因乎天之自然而已</span><br/>
<span class='tline' id='l28' data-llen='530:549'>故曰易知知而无知也曰簡能能而无能也</span><br/>
<span class='tline' id='l29' data-llen='549:572'>廷秀曰因尊卑以定乾坤於是天地之理不在天地而</span><br/>
<span class='tline' id='l30' data-llen='572:595'>在易因乾坤而得易簡於是天地之理不在易而在聖</span><br/>
<span class='tline' id='l31' data-llen='595:598'>人</span><br/>
<span class='tline' id='l32' data-llen='598:621'>賢如賢於堯舜之賢非士希賢之賢也可久可大之外</span><br/>
<span class='tline' id='l33' data-llen='621:643'>豈復有加乎易簡非二體久大非二功徳業非二事</span><br/>
<span class='tline' id='l34' data-llen='643:669'><a onclick="displayPageImage('KR1a0109', 'WYG', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='669:676'>　　設卦章</span><br/>
<span class='tline' id='l36' data-llen='676:699'>玉吾曰有畫斯有象有象斯有辭有辭而後吉凶之理</span><br/>
<span class='tline' id='l37' data-llen='699:702'>明</span><br/>
<span class='tline' id='l38' data-llen='702:725'>剛柔者爻之九六也吉凶悔吝者乃人事得失憂虞之</span><br/>
<span class='tline' id='l39' data-llen='725:748'>象也變化剛柔者乃造化進退晝夜之象也六爻之動</span><br/>
<span class='tline' id='l40' data-llen='748:770'>孰非三極之道乎不必以初二三四五上分天地人</span><br/>
<span class='tline' id='l41' data-llen='770:787'>張幼於曰序如潜見飛躍循其序則安</span><br/>
<span class='tline' id='l42' data-llen='787:810'>楊用修曰虞與憂對當讀如驩虞之虞言樂也悔者虞</span><br/>
<span class='tline' id='l43' data-llen='810:836'><a onclick="displayPageImage('KR1a0109', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='836:846'>之象吝者憂之象也</span><br/>
<span class='tline' id='l45' data-llen='846:853'>　　彖言章</span><br/>
<span class='tline' id='l46' data-llen='853:876'>廷秀曰言動之間盡善之謂得不盡善之謂失小不善</span><br/>
<span class='tline' id='l47' data-llen='876:899'>之謂疵不明乎善而誤入乎不善之謂過覺其小不善</span><br/>
<span class='tline' id='l48' data-llen='899:922'>非不欲改而已无及於是乎有悔不覺其小不善猶及</span><br/>
<span class='tline' id='l49' data-llen='922:945'>於改而不能改或不肯改於是乎有吝吾身之過猶吾</span><br/>
<span class='tline' id='l50' data-llen='945:968'>衣之破也衣有破補之斯全身有過補之斯還還者何</span><br/>
<span class='tline' id='l51' data-llen='968:977'><span class='krp-note'>此下/原闕</span></span><br/>
<span class='tline' id='l52' data-llen='977:1003'><a onclick="displayPageImage('KR1a0109', 'WYG', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1003:1026'>楊廷秀曰此章言聖人作易之意其散在六十四卦之</span><br/>
<span class='tline' id='l54' data-llen='1026:1049'>爻象其聚在乾坤之二卦聖人用易之道其散在天下</span><br/>
<span class='tline' id='l55' data-llen='1049:1062'>之事業其聚在一身之徳行</span><br/>
<span class='tline' id='l56' data-llen='1062:1085'>龔夬曰剛柔有體奇偶有數左右有方者形也形而上</span><br/>
<span class='tline' id='l57' data-llen='1085:1108'>則為一隂一陽以至一剛一柔故謂之道形而下則為</span><br/>
<span class='tline' id='l58' data-llen='1108:1129'>仁義為禮樂以分則有守以實則有名故謂之器</span><br/>
<span class='tline' id='l59' data-llen='1129:1152'>吕仲木曰易之事不過立象盡意繫辭盡言而已情偽</span><br/>
<span class='tline' id='l60' data-llen='1152:1175'>皆出於意利神皆出於言故立乾坤之象易之意可盡</span><br/>
<span class='tline' id='l61' data-llen='1175:1201'><a onclick="displayPageImage('KR1a0109', 'WYG', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1201:1224'>繫乾坤之詞易之言可盡乾坤者包六十四卦而言也</span><br/>
<span class='tline' id='l63' data-llen='1224:1247'>夫意在象外者也故形而上者謂之道言在象後者也</span><br/>
<span class='tline' id='l64' data-llen='1247:1257'>故形而下者謂之器</span><br/>
<span class='tline' id='l65' data-llen='1257:1280'>黙即不言不事言説是黙凡人徒事言説者於理未必</span><br/>
<span class='tline' id='l66' data-llen='1280:1303'>實得理以神悟而實得於心道以神合而實體於身者</span><br/>
<span class='tline' id='l67' data-llen='1303:1312'>必不事於言説也</span><br/>
<span class='tline' id='l68' data-llen='1312:1335'>胡仲虎曰裁有定體行无定用如乾之變當潜而行潜</span><br/>
<span class='tline' id='l69' data-llen='1335:1358'>之事則潜為通當見而行見之事則見為通事者業之</span><br/>
<span class='tline' id='l70' data-llen='1358:1384'><a onclick="displayPageImage('KR1a0109', 'WYG', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1384:1394'>未成業者事之已著</span><br/>
<span class='tline' id='l72' data-llen='1394:1401'>　　八卦章</span><br/>
<span class='tline' id='l73' data-llen='1401:1419'>成列因重伏羲之易相推繫辭文王之易</span><br/>
<span class='tline' id='l74' data-llen='1419:1442'>動在其中謂卦爻有辭則人之動而應用者即在矣與</span><br/>
<span class='tline' id='l75' data-llen='1442:1460'>生乎動天下之動爻象動乎内之動皆同</span><br/>
<span class='tline' id='l76' data-llen='1460:1474'>易不外乎時故變通所以趨時</span><br/>
<span class='tline' id='l77' data-llen='1474:1497'>吉凶貞勝或以貞為句義固可通但與貞夫一似不叶</span><br/>
<span class='tline' id='l78' data-llen='1497:1520'>矣吳幼清曰貞謂正主之吉勝則无凶凶勝則无吉非</span><br/>
<span class='tline' id='l79' data-llen='1520:1546'><a onclick="displayPageImage('KR1a0109', 'WYG', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1546:1569'>如悔吝之可吉可凶也楊廷秀曰貞者何也一于正而</span><br/>
<span class='tline' id='l81' data-llen='1569:1592'>已惟天下之一正為能勝天下之萬變非吾求勝於彼</span><br/>
<span class='tline' id='l82' data-llen='1592:1615'>也彼自不能入也故貴為天子不能樂堯舜之憂以正</span><br/>
<span class='tline' id='l83' data-llen='1615:1636'>勝吉也在陳畏匡不能憂仲尼之樂以正勝凶也</span><br/>
<span class='tline' id='l84' data-llen='1636:1659'>廷秀曰乾之初九未可以動者也故聖人繫之爻辭則</span><br/>
<span class='tline' id='l85' data-llen='1659:1682'>曰潜龍勿用命之勿動也乾之九二可以動者也故聖</span><br/>
<span class='tline' id='l86' data-llen='1682:1705'>人繫之爻辭則曰見龍在田命之以動也可以動而動</span><br/>
<span class='tline' id='l87' data-llen='1705:1728'>吉之所從生也未可以動而動凶悔吝之所從生也故</span><br/>
<span class='tline' id='l88' data-llen='1728:1754'><a onclick="displayPageImage('KR1a0109', 'WYG', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1754:1766'>曰吉凶悔吝生乎動者也</span><br/>
<span class='tline' id='l90' data-llen='1766:1789'>有動則有吉凶不動則吉凶不可見故曰爻象動乎内</span><br/>
<span class='tline' id='l91' data-llen='1789:1812'>吉凶見乎外一内一外常相應也功業見乎變即下章</span><br/>
<span class='tline' id='l92' data-llen='1812:1835'>窮則變之變不變通安有功業乎繫卦繫爻吉惟恐其</span><br/>
<span class='tline' id='l93' data-llen='1835:1853'>不趨凶惟恐其或往聖人真切之情見矣</span><br/>
<span class='tline' id='l94' data-llen='1853:1876'>天地之大徳曰生承確然隤然來乾惟易也故萬物資</span><br/>
<span class='tline' id='l95' data-llen='1876:1899'>始坤惟簡也故萬物資生是天地之大徳也聖人所以</span><br/>
<span class='tline' id='l96' data-llen='1899:1922'>生萬民者亦猶之天地故以位為寶以人守位以財聚</span><br/>
<span class='tline' id='l97' data-llen='1922:1948'><a onclick="displayPageImage('KR1a0109', 'WYG', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1948:1971'>人以義而理財正辭禁民為非理財養也正辭教也禁</span><br/>
<span class='tline' id='l99' data-llen='1971:1994'>民為非刑也皆所以生天下也言此于章末何也以易</span><br/>
<span class='tline' id='l100' data-llen='1994:2017'>備此道也六十四卦五位獨重君也二位次之臣也其</span><br/>
<span class='tline' id='l101' data-llen='2017:2040'>餘所言何者非仁義乎龍仁夫疑之曰文上下不相合</span><br/>
<span class='tline' id='l102' data-llen='2040:2056'>他經誤入也胡仲虎本亦刋去之非</span><br/>
<span class='tline' id='l103' data-llen='2056:2079'>俞玉吾曰聖人之徳不過順天地之生而已位者生生</span><br/>
<span class='tline' id='l104' data-llen='2079:2102'>之主也人者求其生生於我者也財者生生之本也理</span><br/>
<span class='tline' id='l105' data-llen='2102:2125'>財正辭禁民為非又所以全其生生之道也玉吾以仁</span><br/>
<span class='tline' id='l106' data-llen='2125:2151'><a onclick="displayPageImage('KR1a0109', 'WYG', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2151:2155'>為人</span><br/>
<span class='tline' id='l108' data-llen='2155:2162'>　　包犧章</span><br/>
<span class='tline' id='l109' data-llen='2162:2184'>包又作庖世紀云始取犧牲以供庖厨故號庖犧氏</span><br/>
<span class='tline' id='l110' data-llen='2184:2207'>仰觀俯察鳥獸之文與地之宜近身逺物不過隂陽而</span><br/>
<span class='tline' id='l111' data-llen='2207:2230'>已葢一隂一陽之謂道包犧之兩儀四象八卦以至六</span><br/>
<span class='tline' id='l112' data-llen='2230:2253'>十四卦亦不過一隂一陽之相生而已神明之徳不可</span><br/>
<span class='tline' id='l113' data-llen='2253:2277'>見故曰通萬物之情可見故曰𩔖作結繩而為網罟教</span><br/>
<span class='tline' id='l114' data-llen='2277:2300'>民肉食鮮食之利網以取獸曰佃罟以取魚曰漁葢取</span><br/>
<span class='tline' id='l115' data-llen='2300:2326'><a onclick="displayPageImage('KR1a0109', 'WYG', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2326:2350'>諸三字乃孔子以意逆志之辭取離取益之𩔖韓康伯</span><br/>
<span class='tline' id='l117' data-llen='2350:2373'>惟以卦名釋之解者多以卦徳卦象卦體不免於鑿也</span><br/>
<span class='tline' id='l118' data-llen='2373:2381'>耒耜教民粒食</span><br/>
<span class='tline' id='l119' data-llen='2381:2402'>民各居其方貨各産其地故市以教之通有無也</span><br/>
<span class='tline' id='l120' data-llen='2402:2425'>法之所未病聖人不强易民之所未厭聖人不强去故</span><br/>
<span class='tline' id='l121' data-llen='2425:2448'>窮則變所以通之也通其變民自鼓舞之矣又何倦乎</span><br/>
<span class='tline' id='l122' data-llen='2448:2471'>由之而莫知其所以然者神也以漸相忘於不言之中</span><br/>
<span class='tline' id='l123' data-llen='2471:2487'>者化也神而化之所以使民之宜也</span><br/>
<span class='tline' id='l124' data-llen='2487:2513'><a onclick="displayPageImage('KR1a0109', 'WYG', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2513:2536'>衣裳之制黄帝開其初堯舜成其末民知禮義則名分</span><br/>
<span class='tline' id='l126' data-llen='2536:2559'>正而民志定矣韓康伯曰垂衣裳以辨貴賤乾尊坤卑</span><br/>
<span class='tline' id='l127' data-llen='2559:2582'>之義也或曰垂衣裳而天下治謂無為而治也法乾坤</span><br/>
<span class='tline' id='l128' data-llen='2582:2588'>易簡而已</span><br/>
<span class='tline' id='l129' data-llen='2588:2611'>取諸小過頗為難解葢脱粟可食又鑿以精之亦食不</span><br/>
<span class='tline' id='l130' data-llen='2611:2634'>厭精之意故曰小過或曰養生者不足以當大事惟送</span><br/>
<span class='tline' id='l131' data-llen='2634:2649'>死可以當大事故取小過大過焉</span><br/>
<span class='tline' id='l132' data-llen='2649:2672'>俞玉吾曰棟直而承上故曰上棟宇垂而覆下故曰下</span><br/>
<span class='tline' id='l133' data-llen='2672:2698'><a onclick="displayPageImage('KR1a0109', 'WYG', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2698:2701'>宇</span><br/>
<span class='tline' id='l135' data-llen='2701:2716'>厚衣之以薪言以薪而襯葢之也</span><br/>
<span class='tline' id='l136' data-llen='2716:2739'>書文字也契合約也言有不能記者書識之事有不能</span><br/>
<span class='tline' id='l137' data-llen='2739:2762'>信者契驗之取明夬之義葢夬乃君子決小人之卦而</span><br/>
<span class='tline' id='l138' data-llen='2762:2782'>造書契者亦所以決去小人之偽而防其欺也</span><br/>
<span class='tline' id='l139' data-llen='2782:2805'>此十二事皆聖人經世之大法故舉而言之要之六十</span><br/>
<span class='tline' id='l140' data-llen='2805:2817'>四卦皆可以取大象備矣</span><br/>
<span class='tline' id='l141' data-llen='2817:2840'>雲間田氏曰衣六幅裳十二幅而乾坤奇偶之畫備翁</span><br/>
<span class='tline' id='l142' data-llen='2840:2866'><a onclick="displayPageImage('KR1a0109', 'WYG', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2866:2889'>庶善以王之司服九章屬乾后之司服六章屬坤十二</span><br/>
<span class='tline' id='l144' data-llen='2889:2912'>卦分而乾坤合朱漢上曰上古衣裳相連乾坤相依君</span><br/>
<span class='tline' id='l145' data-llen='2912:2918'>臣一體也</span><br/>
<span class='tline' id='l146' data-llen='2918:2941'>隆山李氏曰天下之事不至於決則不通故雜卦次序</span><br/>
<span class='tline' id='l147' data-llen='2941:2954'>與十三卦之制器皆終於夬</span><br/>
<span class='tline' id='l148' data-llen='2954:2961'>　　易象章</span><br/>
<span class='tline' id='l149' data-llen='2961:2984'>是故承上章制器尚象來言易備天下之象故聖人取</span><br/>
<span class='tline' id='l150' data-llen='2984:3007'>之以制器也像者物之肖似彖言一卦之材爻效天下</span><br/>
<span class='tline' id='l151' data-llen='3007:3033'><a onclick="displayPageImage('KR1a0109', 'WYG', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3033:3056'>之動吉凶自此生悔吝自此著則民咸用之又不獨尚</span><br/>
<span class='tline' id='l153' data-llen='3056:3062'>象為然矣</span><br/>
<span class='tline' id='l154' data-llen='3062:3069'>　　陽卦章</span><br/>
<span class='tline' id='l155' data-llen='3069:3092'>震坎艮為陽卦皆一陽二隂巽離兌為隂卦皆一隂二</span><br/>
<span class='tline' id='l156' data-llen='3092:3115'>陽葢陽卦以奇為主二隂附而從之所以多隂隂卦以</span><br/>
<span class='tline' id='l157' data-llen='3115:3138'>偶為主二陽附而從之所以多陽陽以綂物君也隂以</span><br/>
<span class='tline' id='l158' data-llen='3138:3161'>順物民也陽卦一陽二隂以少綂衆貴賤之勢順故為</span><br/>
<span class='tline' id='l159' data-llen='3161:3184'>君子之道隂卦二陽一隂以衆御寡貴賤之勢逆故為</span><br/>
<span class='tline' id='l160' data-llen='3184:3211'><a onclick="displayPageImage('KR1a0109', 'WYG', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3211:3234'>小人之道此章明隂陽淑慝之辨見卦之命名有取也</span><br/>
<span class='tline' id='l162' data-llen='3234:3241'>　　往來章</span><br/>
<span class='tline' id='l163' data-llen='3241:3264'>説文思有所圖曰慮人之所以多思慮者未能致一也</span><br/>
<span class='tline' id='l164' data-llen='3264:3287'>所以未能致一者義不精也義者何屈伸往來之常理</span><br/>
<span class='tline' id='l165' data-llen='3287:3310'>也觀于日月寒暑隨天所運有屈信焉觀于尺蠖龍蛇</span><br/>
<span class='tline' id='l166' data-llen='3310:3333'>任天之便亦有屈信焉屈感乎信信應乎屈屈非有餘</span><br/>
<span class='tline' id='l167' data-llen='3333:3356'>信非不足也信又感屈屈又應伸信亦非有餘屈亦非</span><br/>
<span class='tline' id='l168' data-llen='3356:3379'>不足也往來不窮屈信不已大而天下之否泰治亂小</span><br/>
<span class='tline' id='l169' data-llen='3379:3406'><a onclick="displayPageImage('KR1a0109', 'WYG', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3406:3429'>而人之得失隆替皆此屈信皆此往來是所謂幽明之</span><br/>
<span class='tline' id='l171' data-llen='3429:3452'>故死生之説也夫孰為之夫孰使之莫知其為莫知其</span><br/>
<span class='tline' id='l172' data-llen='3452:3475'>使是之謂神故曰一隂一陽之謂道又曰隂陽不測之</span><br/>
<span class='tline' id='l173' data-llen='3475:3498'>謂神夫隂陽屈信義也其不測神也精知屈信之義非</span><br/>
<span class='tline' id='l174' data-llen='3498:3521'>人之所能為而深信其皆神之所主則一心委運與造</span><br/>
<span class='tline' id='l175' data-llen='3521:3544'>化為徒是之謂致用用致則利用身安而徳崇矣過此</span><br/>
<span class='tline' id='l176' data-llen='3544:3567'>以往一何思何慮而已矣所謂不識不知順帝之則也</span><br/>
<span class='tline' id='l177' data-llen='3567:3590'>至此則能窮天地之神知天地之化其盛徳可知矣先</span><br/>
<span class='tline' id='l178' data-llen='3590:3617'><a onclick="displayPageImage('KR1a0109', 'WYG', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3617:3637'>君於伏羲圖贊嘗備發其義覽者當自得之也</span><br/>
<span class='tline' id='l180' data-llen='3637:3660'>以位為可安者未必安慮危者乃能安其位以存為可</span><br/>
<span class='tline' id='l181' data-llen='3660:3683'>保者未必保慮亡者乃能保其存以治為可有者未必</span><br/>
<span class='tline' id='l182' data-llen='3683:3706'>有慮亂者乃能有其治是故君子安也存也治也而慮</span><br/>
<span class='tline' id='l183' data-llen='3706:3729'>危慮亡慮亂常若惕然是以身安而國家可保易曰其</span><br/>
<span class='tline' id='l184' data-llen='3729:3752'>亡其亡繫於苞桑是即朽索馭馬之意也有不能反否</span><br/>
<span class='tline' id='l185' data-llen='3752:3757'>為泰乎</span><br/>
<span class='tline' id='l186' data-llen='3757:3780'>孔子賛知幾之神而言上下交不諂凟者何也人身應</span><br/>
<span class='tline' id='l187' data-llen='3780:3807'><a onclick="displayPageImage('KR1a0109', 'WYG', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3807:3830'>接上交下交盡之矣交之不善諂媚䙝凟盡之矣恭之</span><br/>
<span class='tline' id='l189' data-llen='3830:3853'>與諂和之與賣有介存焉所謂幾也恭而不諂和而不</span><br/>
<span class='tline' id='l190' data-llen='3853:3876'>賣有知存焉所謂見幾也見諂絶諂見凟絶凟一念遷</span><br/>
<span class='tline' id='l191' data-llen='3876:3899'>轉耳何待終日夫不諂凟生於見見心何自而生生於</span><br/>
<span class='tline' id='l192' data-llen='3899:3922'>定也定心何自而生生於无欲也易曰介于石則不終</span><br/>
<span class='tline' id='l193' data-llen='3922:3945'>日而去逸豫貞吉之道也夫石者定而無欲之物介于</span><br/>
<span class='tline' id='l194' data-llen='3945:3968'>石焉寧用終日而見幾乎故剛柔微彰之介即不諂不</span><br/>
<span class='tline' id='l195' data-llen='3968:3991'>賣之介也君子誠知而施之得宜豈不為萬夫之望乎</span><br/>
<span class='tline' id='l196' data-llen='3991:4018'><a onclick="displayPageImage('KR1a0109', 'WYG', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4018:4041'>不善即知知即不行聖聖此功時時此功顔子所以稱</span><br/>
<span class='tline' id='l198' data-llen='4041:4064'>好學也易曰不逺復无祇悔元吉元吉豈易得乎故曰</span><br/>
<span class='tline' id='l199' data-llen='4064:4085'>聖功也以聖人為立无過之地其未用功可知矣</span><br/>
<span class='tline' id='l200' data-llen='4085:4108'>安其身者置身於平稳也與危對易其心者宅心於中</span><br/>
<span class='tline' id='l201' data-llen='4108:4131'>和也與懼對懼者何匿心而言懼人之我窺有為而言</span><br/>
<span class='tline' id='l202' data-llen='4131:4154'>懼人之不我信皆是也定其交而後求不惟交其人而</span><br/>
<span class='tline' id='l203' data-llen='4154:4177'>且知其人也仲尼不假葢於子夏䕶其短也不知其人</span><br/>
<span class='tline' id='l204' data-llen='4177:4187'>而有求亦无交等矣</span><br/>
<span class='tline' id='l205' data-llen='4187:4214'><a onclick="displayPageImage('KR1a0109', 'WYG', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4214:4221'>　　乾坤章</span><br/>
<span class='tline' id='l207' data-llen='4221:4244'>以二物之徳言則隂與陽合陽與隂合而其情相得以</span><br/>
<span class='tline' id='l208' data-llen='4244:4267'>二物之體言則剛自剛柔自柔而其質不同或曰開者</span><br/>
<span class='tline' id='l209' data-llen='4267:4290'>於各卦爻之下皆繫以辭而開陳之開而當夫名辨乎</span><br/>
<span class='tline' id='l210' data-llen='4290:4306'>物正其言斷其辭以見其開陳之備</span><br/>
<span class='tline' id='l211' data-llen='4306:4330'>徐子與曰肆陳也凡敷陳其事者无有𨼆而不彰易則</span><br/>
<span class='tline' id='l212' data-llen='4330:4344'>事雖肆而其理未嘗不𨼆也</span><br/>
<span class='tline' id='l213' data-llen='4344:4351'>　　中古章</span><br/>
<span class='tline' id='l214' data-llen='4351:4378'><a onclick="displayPageImage('KR1a0109', 'WYG', '005-13a' );" name="005-13a" class="pb">[005-13a] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4378:4401'>或曰憂即憂悔吝之憂患即與民同患之患是也愚謂</span><br/>
<span class='tline' id='l216' data-llen='4401:4424'>六十四卦何者非徳何者不可以為用何者不可以處</span><br/>
<span class='tline' id='l217' data-llen='4424:4447'>常處變葢天下无二道卦爻无二徳孔子舉九卦以示</span><br/>
<span class='tline' id='l218' data-llen='4447:4470'>例耳試曰乾徳之健也坤徳之順也咸徳之通也遯徳</span><br/>
<span class='tline' id='l219' data-llen='4470:4493'>之晦也亦奚不可先儒之言曰九卦獨于離无取葢處</span><br/>
<span class='tline' id='l220' data-llen='4493:4516'>憂患之中用明不可嗟夫既明且哲以保其身非離之</span><br/>
<span class='tline' id='l221' data-llen='4516:4525'>道乎偶未之及耳</span><br/>
<span class='tline' id='l222' data-llen='4525:4532'>　　易書章</span><br/>
<span class='tline' id='l223' data-llen='4532:4559'><a onclick="displayPageImage('KR1a0109', 'WYG', '005-13b' );" name="005-13b" class="pb">[005-13b] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4559:4582'>易者載道之書道不可須臾離易可一日遠之乎變動</span><br/>
<span class='tline' id='l225' data-llen='4582:4605'>不拘謂六爻變動或為九或為六也六虚即六爻之位</span><br/>
<span class='tline' id='l226' data-llen='4605:4628'>周徧也流行也位因爻而見爻之九六未定則其位虚</span><br/>
<span class='tline' id='l227' data-llen='4628:4651'>也上上聲下去聲上下无常或在上或在下也剛柔相</span><br/>
<span class='tline' id='l228' data-llen='4651:4674'>易謂陽變為隂隂變為陽也熊叔仁曰典猶册之有典</span><br/>
<span class='tline' id='l229' data-llen='4674:4697'>要猶體之有要典要拘於迹者也下既有典常則以其</span><br/>
<span class='tline' id='l230' data-llen='4697:4720'>詞言之耳蘇君禹曰方其出而感也萬事萬化各有法</span><br/>
<span class='tline' id='l231' data-llen='4720:4743'>度而使人知懼於外其入而靜也不言不動自有天則</span><br/>
<span class='tline' id='l232' data-llen='4743:4770'><a onclick="displayPageImage('KR1a0109', 'WYG', '005-14a' );" name="005-14a" class="pb">[005-14a] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4770:4793'>而使人知懼於内葢出入无定時而實不可一時忘戒</span><br/>
<span class='tline' id='l234' data-llen='4793:4810'>懼内外无定處而實不可一處忘戒懼</span><br/>
<span class='tline' id='l235' data-llen='4810:4817'>　　原始章</span><br/>
<span class='tline' id='l236' data-llen='4817:4840'>質謂卦體初爻原其事之始上爻要其事之終所以為</span><br/>
<span class='tline' id='l237' data-llen='4840:4847'>一卦之體質</span><br/>
<span class='tline' id='l238' data-llen='4847:4870'>熊叔仁曰位言之者初上也時言之者初終也道言之</span><br/>
<span class='tline' id='l239' data-llen='4870:4893'>本末也事言之始終也其實一也時變則事變事變則</span><br/>
<span class='tline' id='l240' data-llen='4893:4899'>道與之俱</span><br/>
<span class='tline' id='l241' data-llen='4899:4926'><a onclick="displayPageImage('KR1a0109', 'WYG', '005-14b' );" name="005-14b" class="pb">[005-14b] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4926:4949'>中爻或作二三四五以互體言或専指二五為一卦之</span><br/>
<span class='tline' id='l243' data-llen='4949:4972'>中曰居謂无待於動曰彖謂无待于爻也葢爻之詞詳</span><br/>
<span class='tline' id='l244' data-llen='4972:4989'>即時物之發揮彖辭約即始終之綂體</span><br/>
<span class='tline' id='l245' data-llen='4989:4996'>　　廣大章</span><br/>
<span class='tline' id='l246' data-llen='4996:5019'>楊廷秀曰此章言重卦之㫖及六爻之文又曰分上分</span><br/>
<span class='tline' id='l247' data-llen='5019:5042'>中分下則有三才之别合為一卦則隂或居上安知地</span><br/>
<span class='tline' id='l248' data-llen='5042:5065'>之不為天陽或居下安知天之不為地五為君則天道</span><br/>
<span class='tline' id='l249' data-llen='5065:5081'>為人道矣二為臣則地道為人道矣</span><br/>
<span class='tline' id='l250' data-llen='5081:5108'><a onclick="displayPageImage('KR1a0109', 'WYG', '005-15a' );" name="005-15a" class="pb">[005-15a] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5108:5131'>天之隂陽消息无端地之剛柔流止匪定人之位義迭</span><br/>
<span class='tline' id='l252' data-llen='5131:5148'>運不一故曰道有變動而爻以效此也</span><br/>
<span class='tline' id='l253' data-llen='5148:5171'>龔深之曰凡反常者皆變也凡離靜者皆動也愚謂非</span><br/>
<span class='tline' id='l254' data-llen='5171:5182'>所以論三才之變動矣</span><br/>
<span class='tline' id='l255' data-llen='5182:5189'>　　殷周章</span><br/>
<span class='tline' id='l256' data-llen='5189:5212'>或曰殷衰周興世道之易也危者平其文王之謂乎易</span><br/>
<span class='tline' id='l257' data-llen='5212:5225'>者傾其紂之謂乎此亦泥矣</span><br/>
<span class='tline' id='l258' data-llen='5225:5248'>胡仲虎曰易道雖廣大悉備不過使人懼以終始而已</span><br/>
<span class='tline' id='l259' data-llen='5248:5275'><a onclick="displayPageImage('KR1a0109', 'WYG', '005-15b' );" name="005-15b" class="pb">[005-15b] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5275:5298'>懼以始者易懼以終而猶始者難乾九三曰君子終日</span><br/>
<span class='tline' id='l261' data-llen='5298:5321'>乾乾夕惕若厲无咎此懼以終始其要无咎之説也愚</span><br/>
<span class='tline' id='l262' data-llen='5321:5337'>謂三百八十四爻皆然不止於乾矣</span><br/>
<span class='tline' id='l263' data-llen='5337:5344'>　　健順章</span><br/>
<span class='tline' id='l264' data-llen='5344:5367'>此謂體乾坤之聖人也惟健故易惟易故知險惟順故</span><br/>
<span class='tline' id='l265' data-llen='5367:5390'>簡惟簡故知阻何者險阻之人易簡之反也吾以其易</span><br/>
<span class='tline' id='l266' data-llen='5390:5413'>照天下之不易以簡照天下之不簡孰能遁之乎惟易</span><br/>
<span class='tline' id='l267' data-llen='5413:5436'>簡也故能説諸心无事而廓然大公矣能研諸慮有事</span><br/>
<span class='tline' id='l268' data-llen='5436:5463'><a onclick="displayPageImage('KR1a0109', 'WYG', '005-16a' );" name="005-16a" class="pb">[005-16a] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5463:5486'>而物來順應矣天下吉凶用此而定天下亹亹由此而</span><br/>
<span class='tline' id='l270' data-llen='5486:5509'>成何者易簡而理得也又何事不知乎是故天地之變</span><br/>
<span class='tline' id='l271' data-llen='5509:5532'>化人道之云為必有吉事吉事必有禨祥禍福将至聖</span><br/>
<span class='tline' id='l272' data-llen='5532:5555'>人知之矣故象往事知千載之既往占來事知千載之</span><br/>
<span class='tline' id='l273' data-llen='5555:5578'>未然况於一人一時之險阻乎故天地設位易理已具</span><br/>
<span class='tline' id='l274' data-llen='5578:5601'>聖人成能易書遂著明謀之人幽謀之鬼而卜筮者皆</span><br/>
<span class='tline' id='l275' data-llen='5601:5624'>得以定吉凶而成亹亹故曰百姓與能矣易之所有八</span><br/>
<span class='tline' id='l276' data-llen='5624:5647'>卦八卦以象告所有爻彖爻彖以情言剛柔雜居而吉</span><br/>
<span class='tline' id='l277' data-llen='5647:5674'><a onclick="displayPageImage('KR1a0109', 'WYG', '005-16b' );" name="005-16b" class="pb">[005-16b] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5674:5697'>凶可見以象告也卦爻變動皆言其利吉凶並著皆遷</span><br/>
<span class='tline' id='l279' data-llen='5697:5720'>于情是情言也何謂情遷愛惡逺近情偽非情乎攻取</span><br/>
<span class='tline' id='l280' data-llen='5720:5743'>相感非遷乎悔吝利害非吉凶乎曰逺猶可説也近不</span><br/>
<span class='tline' id='l281' data-llen='5743:5766'>相得則其禍无窮易慎之矣夫天下之情至不一也體</span><br/>
<span class='tline' id='l282' data-llen='5766:5789'>乾坤之聖人何以知之葢由言而得其情由情而得其</span><br/>
<span class='tline' id='l283' data-llen='5789:5807'>心故人不能欺以詞是之謂知險知阻矣</span><br/>
<span class='tline' id='l284' data-llen='5807:5810'>　</span><br/>
<span class='tline' id='l285' data-llen='5810:5817'>　易用卷五</span><br/>
</p>
<p><br/>
</p>
  </div>
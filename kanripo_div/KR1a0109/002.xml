<div id="txtcont" class="span9" style="position: relative;">
    <p>
<span class='tline' id='l7' data-llen='153:179'><a onclick="displayPageImage('KR1a0109', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='179:187'>欽定四庫全書</span>
<span class='tline' id='l9' data-llen='187:194'>　易用卷二</span>
<span class='tline' id='l10' data-llen='194:215'>　　　　　　　　　　　　明　陳祖念　撰</span>
<span class='tline' id='l11' data-llen='215:219'>䷏豫</span>
<span class='tline' id='l12' data-llen='219:242'>豫和樂也為卦坤下震上雷動地上暢造化之協氣鼔</span>
<span class='tline' id='l13' data-llen='242:265'>萬物之向榮豫之象也人心和豫何事不成故建侯者</span>
<span class='tline' id='l14' data-llen='265:288'>一國之利害係焉行師者三軍之死生係焉惟人心豫</span>
<span class='tline' id='l15' data-llen='288:311'>恱則建侯而民相安行師而戰必克大事如此餘可知</span>
<span class='tline' id='l16' data-llen='311:337'><a onclick="displayPageImage('KR1a0109', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='337:360'>矣屯有震稱建侯謙有坤稱行師豫則兼之卦言和豫</span>
<span class='tline' id='l18' data-llen='360:383'>爻言逸豫各有所取夫豫不貴自豫而貴於豫人故君</span>
<span class='tline' id='l19' data-llen='383:406'>子在下必以一身而立節立節者去豫若凂至明者也</span>
<span class='tline' id='l20' data-llen='406:429'>君子在上必以一已而導和導和者不懷嫉忌至公者</span>
<span class='tline' id='l21' data-llen='429:452'>也六二處順履正自守之介過於石之堅於豫不終日</span>
<span class='tline' id='l22' data-llen='452:475'>而決去之矣斯人也燕逸不能惑其志懷安不能敗其</span>
<span class='tline' id='l23' data-llen='475:498'>名貞吉可知矣九四剛明近君天下由之以豫大能得</span>
<span class='tline' id='l24' data-llen='498:521'>人之附也然得民易得賢難得賢易開心難故休休有</span>
<span class='tline' id='l25' data-llen='521:547'><a onclick="displayPageImage('KR1a0109', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='547:570'>容羣疑盡釋則朋類皆合而聚矣夫二不染塵獨樂者</span>
<span class='tline' id='l27' data-llen='570:593'>也四不居寵公樂者也處豫之道二四得之矣若初則</span>
<span class='tline' id='l28' data-llen='593:609'>鳴三則盱五則疾上則㝠何足道乎</span>
<span class='tline' id='l29' data-llen='609:632'>初六陰柔處下上應權貴侈然逸豫人皆聞之無足言</span>
<span class='tline' id='l30' data-llen='632:656'>矣六三履非其正睢盱於豫者也王肅云盱大也鄭𤣥</span>
<span class='tline' id='l31' data-llen='656:679'>云誇也向秀云雎盱小人喜恱佼媚之貎盖以逸豫而</span>
<span class='tline' id='l32' data-llen='679:702'>誇大喜恱宜有悔也震无咎者存乎悔速去之可也若</span>
<span class='tline' id='l33' data-llen='702:721'>耽戀而遲留不去則又悔矣有悔之有讀又</span>
<span class='tline' id='l34' data-llen='721:747'><a onclick="displayPageImage('KR1a0109', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='747:770'>六五陰柔處尊沉溺于豫貞痼之疾也然有九四以代</span>
<span class='tline' id='l36' data-llen='770:785'>之治天命未改故疾雖恒而不死</span>
<span class='tline' id='l37' data-llen='785:808'>㝠豫者迷而弗反也如夜行之類然動體能變故雖成</span>
<span class='tline' id='l38' data-llen='808:831'>而渝可以无咎夫三與上皆有改過之機但三以坤體</span>
<span class='tline' id='l39' data-llen='831:851'>柔弱故遲而有悔上以震體振動故渝而无咎</span>
<span class='tline' id='l40' data-llen='851:874'>夫逆以動小事猶難順以動大事亦小順者何順吾心</span>
<span class='tline' id='l41' data-llen='874:897'>也順吾心以得天下之心得天下之心以立天下之事</span>
<span class='tline' id='l42' data-llen='897:920'>雖動天地格鬼神可也聖人養民順天下之利敎民順</span>
<span class='tline' id='l43' data-llen='920:946'><a onclick="displayPageImage('KR1a0109', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='946:969'>天下之性恒產立恒心起刑罰清矣豫之時義惟順動</span>
<span class='tline' id='l45' data-llen='969:992'>乎天地以順動天左旋一日一周地帶言耳日月四時</span>
<span class='tline' id='l46' data-llen='992:998'>皆天事也</span>
<span class='tline' id='l47' data-llen='998:1021'>雷出地奮以聲而暢和先王作樂亦以聲而暢和樂以</span>
<span class='tline' id='l48' data-llen='1021:1044'>觀徳記曰樂行而徳尊則崇之謂也殷薦之上帝配以</span>
<span class='tline' id='l49' data-llen='1044:1067'>祖考則與天地祖考同其樂矣豫之至也說文云作樂</span>
<span class='tline' id='l50' data-llen='1067:1090'>之盛稱殷潘氏曰樂之為用朝覲聘享祭祀各有所主</span>
<span class='tline' id='l51' data-llen='1090:1113'>惟郊祀上帝則大合古今衆樂而奏之大司樂圜丘之</span>
<span class='tline' id='l52' data-llen='1113:1139'><a onclick="displayPageImage('KR1a0109', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1139:1162'>奏樂極九變是也舊取震之善鳴為樂坤之厚徳為徳</span>
<span class='tline' id='l54' data-llen='1162:1185'>震之帝為上帝互艮之門闕互坎之隠伏為宗廟祖考</span>
<span class='tline' id='l55' data-llen='1185:1208'>震長子在坤土上有建侯象震動坤衆有行師象或曰</span>
<span class='tline' id='l56' data-llen='1208:1231'>互坎為行師初六地之初九四雷之初二者交應雷聲</span>
<span class='tline' id='l57' data-llen='1231:1254'>初出地故為鳴豫鳴謙吉鳴豫凶謙可鳴豫不可鳴也</span>
<span class='tline' id='l58' data-llen='1254:1277'>互坎有疑象坎為憂有疾象震為反生有不死象互艮</span>
<span class='tline' id='l59' data-llen='1277:1288'>為石不及三為不終日</span>
<span class='tline' id='l60' data-llen='1288:1292'>䷐隨</span>
<span class='tline' id='l61' data-llen='1292:1318'><a onclick="displayPageImage('KR1a0109', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1318:1341'>隨從也為卦兊上震下震動兊恱是動而有恱隨之義</span>
<span class='tline' id='l63' data-llen='1341:1364'>也夫為物所隨豈易哉故必有乾之四徳而後可无咎</span>
<span class='tline' id='l64' data-llen='1364:1387'>盖物隨於我乎觀徳徳則隨不徳則去修悖之間善敗</span>
<span class='tline' id='l65' data-llen='1387:1410'>之準也穆姜之言不可廢矣傳曰隨時時作之又隨之</span>
<span class='tline' id='l66' data-llen='1410:1418'>時義王肅本是</span>
<span class='tline' id='l67' data-llen='1418:1441'>夫隨人之道貴正貴固正必擇之於始固必維之於終</span>
<span class='tline' id='l68' data-llen='1441:1464'>有始有卒善隨者也初九為震之主有所隨矣有隨則</span>
<span class='tline' id='l69' data-llen='1464:1487'>與恬然未嘗隨者異矣必得正人乃吉出門而交則有</span>
<span class='tline' id='l70' data-llen='1487:1513'><a onclick="displayPageImage('KR1a0109', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1513:1536'>功門者何私門也人之所私者室室之所私者門出門</span>
<span class='tline' id='l72' data-llen='1536:1560'>無私也無私而交交必以道其益𢎞矣夫苟得其人將</span>
<span class='tline' id='l73' data-llen='1560:1583'>終身是賴故拘係之乃從維之以享神之誠意而用之</span>
<span class='tline' id='l74' data-llen='1583:1606'>全交豈得而間之隨之道備矣或曰門不必私門也與</span>
<span class='tline' id='l75' data-llen='1606:1629'>同人出門同曰如是則出門而同出門而交濫之至矣</span>
<span class='tline' id='l76' data-llen='1629:1652'>何以曰无咎曰有功互艮為門闕又為山兊西也故曰</span>
<span class='tline' id='l77' data-llen='1652:1664'>西山或曰在卦之上為山</span>
<span class='tline' id='l78' data-llen='1664:1687'>凡陽為大陰為小隨宜從陽不宜從陰六二係三而失</span>
<span class='tline' id='l79' data-llen='1687:1713'><a onclick="displayPageImage('KR1a0109', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1713:1736'>四六三係四而失二其事大相反矣然隨人莫貴於無</span>
<span class='tline' id='l81' data-llen='1736:1759'>求莫病於有求也九四大臣三乃係之在常情必求之</span>
<span class='tline' id='l82' data-llen='1759:1782'>求之或必得矣故戒之曰利居貞夫貞不求也居貞終</span>
<span class='tline' id='l83' data-llen='1782:1805'>不求也不求而得吾不以為喜不求而失吾不以為憂</span>
<span class='tline' id='l84' data-llen='1805:1828'>何者在我者常得而不失也况吉凶無門憂喜互轉一</span>
<span class='tline' id='l85' data-llen='1828:1851'>日泰山得以為榮一日氷山失以為辱何利之有士知</span>
<span class='tline' id='l86' data-llen='1851:1874'>此義不濡首於權貴矣以是而知貞者隨之體也物隨</span>
<span class='tline' id='l87' data-llen='1874:1882'>隨物不能變也</span>
<span class='tline' id='l88' data-llen='1882:1908'><a onclick="displayPageImage('KR1a0109', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1908:1931'>夫君臣必有隨也臣失在僭必損權以明讓君戒在疎</span>
<span class='tline' id='l90' data-llen='1931:1954'>必推心以置腹九四秉剛履說臣民所附也故隨有獲</span>
<span class='tline' id='l91' data-llen='1954:1977'>然嫌於逼上故必積悃誠察臣道以明其心跡於上下</span>
<span class='tline' id='l92' data-llen='1977:2000'>可无咎矣為臣若此忠貞而可嘉者也九五居尊體正</span>
<span class='tline' id='l93' data-llen='2000:2023'>知人善任孚於此臣則得天下之隨而吉所謂上下交</span>
<span class='tline' id='l94' data-llen='2023:2030'>而其志同矣</span>
<span class='tline' id='l95' data-llen='2030:2053'>剛來而下柔王輔嗣曰震剛而兊柔也以剛下柔動而</span>
<span class='tline' id='l96' data-llen='2053:2076'>之說乃得隨也南沙熊氏曰陽上陰下者體也今震陽</span>
<span class='tline' id='l97' data-llen='2076:2102'><a onclick="displayPageImage('KR1a0109', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2102:2125'>居下若自上而來故稱來内辭也虞翻蜀才呉幼清皆</span>
<span class='tline' id='l99' data-llen='2125:2148'>以為自否來朱義主困噬嗑未濟三卦俞琰主蠱皆非</span>
<span class='tline' id='l100' data-llen='2148:2171'>也先君於卦變之說辨之頗詳見易問兊正秋也收雷</span>
<span class='tline' id='l101' data-llen='2171:2194'>之時也君子觀象得息之義向晦日夕也彖言隨時而</span>
<span class='tline' id='l102' data-llen='2194:2211'>動象言隨時而息仕止久速在其中矣</span>
<span class='tline' id='l103' data-llen='2211:2234'>或曰初交二也主守為官震長子主器官之象小子指</span>
<span class='tline' id='l104' data-llen='2234:2257'>二三互艮少男為小子指初者非也震為大塗曰道互</span>
<span class='tline' id='l105' data-llen='2257:2274'>艮光輝曰明互㢲為繩故有繫維之象</span>
<span class='tline' id='l106' data-llen='2274:2300'><a onclick="displayPageImage('KR1a0109', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2300:2304'>䷑蠱</span>
<span class='tline' id='l108' data-llen='2304:2327'>蠱事也為卦艮上㢲下山下有風草木皆生發有事之</span>
<span class='tline' id='l109' data-llen='2327:2350'>象也夫家國天下之所以閉塞不通者以人不知事事</span>
<span class='tline' id='l110' data-llen='2350:2373'>也有事不大亨乎即涉大川可也然事有始必有終如</span>
<span class='tline' id='l111' data-llen='2373:2396'>十千之數有先甲三日必有後甲三日未有有先無後</span>
<span class='tline' id='l112' data-llen='2396:2419'>亦未有有後無先者以見慮始慮終不可忽也夫先必</span>
<span class='tline' id='l113' data-llen='2419:2442'>曰甲何也甲干之首事之起也無事則無思無為有事</span>
<span class='tline' id='l114' data-llen='2442:2465'>則必慮其前後矣甲曰三日何也卦以一爻為一日下</span>
<span class='tline' id='l115' data-llen='2465:2491'><a onclick="displayPageImage('KR1a0109', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2491:2514'>三爻為先甲三日上三爻為後甲三日六日既終又從</span>
<span class='tline' id='l117' data-llen='2514:2537'>下起為七日故曰七日來復是也倘七日至十二日終</span>
<span class='tline' id='l118' data-llen='2537:2560'>十三日又從下起循環無端即以一卦而備周天之數</span>
<span class='tline' id='l119' data-llen='2560:2583'>可也妙乎妙乎㢲曰庚何也蠱言事事起於甲㢲言令</span>
<span class='tline' id='l120' data-llen='2583:2606'>令改於庚庚更也人生天地之間所事者家國之事君</span>
<span class='tline' id='l121' data-llen='2606:2629'>父之事也家有父母親也借父言君君天下之父也借</span>
<span class='tline' id='l122' data-llen='2629:2652'>母言后后天下之母也又借母以言柔中之君義亦順</span>
<span class='tline' id='l123' data-llen='2652:2675'>也臣子幹君父之事惟在剛柔相濟相濟中道也所以</span>
<span class='tline' id='l124' data-llen='2675:2701'><a onclick="displayPageImage('KR1a0109', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2701:2724'>元亨利涉川也所以善終善始也徃來循環中道獨尚</span>
<span class='tline' id='l126' data-llen='2724:2747'>初六陰爻陽位六五亦陰爻陽位皆剛柔不偏能幹父</span>
<span class='tline' id='l127' data-llen='2747:2770'>之事五又履中處尊道既純粹位可顯名尤非初之所</span>
<span class='tline' id='l128' data-llen='2770:2793'>可及也故初稱有子克肖之子考得无咎不辱親矣尤</span>
<span class='tline' id='l129' data-llen='2793:2816'>必惕厲其心慎守其終乃得吉不然非終身之孝也記</span>
<span class='tline' id='l130' data-llen='2816:2839'>曰孝子如執玉奉盈厲之謂乎又曰安可能也卒為難</span>
<span class='tline' id='l131' data-llen='2839:2862'>慎行其身不遺父母惡名可謂能終矣終吉之謂乎五</span>
<span class='tline' id='l132' data-llen='2862:2885'>稱用譽是令聞廣譽施於身而貽父母以令名記曰國</span>
<span class='tline' id='l133' data-llen='2885:2911'><a onclick="displayPageImage('KR1a0109', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2911:2934'>人稱願曰幸哉有子如此所謂孝也已孝而至是則足</span>
<span class='tline' id='l135' data-llen='2934:2957'>以風天下之父子是孝子不匱永錫爾類者也盖初為</span>
<span class='tline' id='l136' data-llen='2957:2980'>士庶之孝五為天子之孝位異也初為君子之孝五為</span>
<span class='tline' id='l137' data-llen='2980:3003'>大人之孝徳異也故初有戒詞五則純嘉之矣或曰父</span>
<span class='tline' id='l138' data-llen='3003:3026'>死為考古不然也大誥曰若考作室又曰厥父菑酒誥</span>
<span class='tline' id='l139' data-llen='3026:3049'>曰奔走事厥考厥長又曰用孝養厥父母盖互言之若</span>
<span class='tline' id='l140' data-llen='3049:3072'>以死為考安得與事長并舉乎即小過曰遇其妣若以</span>
<span class='tline' id='l141' data-llen='3072:3092'>母死為妣妣可遇乎或云用譽是用名譽之臣</span>
<span class='tline' id='l142' data-llen='3092:3118'><a onclick="displayPageImage('KR1a0109', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3118:3141'>九二陽爻陰位能幹蠱也所應柔中為母之象幹母之</span>
<span class='tline' id='l144' data-llen='3141:3164'>蠱尤難於父父剛而明可以理曉母柔而暗可以權通</span>
<span class='tline' id='l145' data-llen='3164:3187'>文言曰貞固足以幹事而此曰不可貞母子之間也剛</span>
<span class='tline' id='l146' data-llen='3187:3197'>臣而柔君用此道矣</span>
<span class='tline' id='l147' data-llen='3197:3220'>九三以剛居剛幸在㢲體以此幹父之事小有悔无大</span>
<span class='tline' id='l148' data-llen='3220:3243'>咎小有悔剛過也无大咎順存也記曰嚴威儼恪非所</span>
<span class='tline' id='l149' data-llen='3243:3266'>以事親信哉六四以柔居柔又在止體不能幹父之事</span>
<span class='tline' id='l150' data-llen='3266:3289'>而寛裕者也故曰裕父之蠱夫沈潛剛克猶足有立若</span>
<span class='tline' id='l151' data-llen='3289:3315'><a onclick="displayPageImage('KR1a0109', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3315:3338'>執此以往吝必見矣虞翻曰裕不能爭也孔子曰父有</span>
<span class='tline' id='l153' data-llen='3338:3349'>爭子則身不陷于不義</span>
<span class='tline' id='l154' data-llen='3349:3372'>上九在卦之上身不當事也剛而能止心不累事也故</span>
<span class='tline' id='l155' data-llen='3372:3395'>不事王侯髙尚其事夫事王侯者以王事為事亢則罹</span>
<span class='tline' id='l156' data-llen='3395:3418'>咎不事王侯者以髙尚為事卑則屈已各有事也故不</span>
<span class='tline' id='l157' data-llen='3418:3441'>曰無事曰髙尚其事以斯人而事親所謂隠不違親者</span>
<span class='tline' id='l158' data-llen='3441:3464'>乎介之推郭林宗是矣蠱之五爻以家而論國上之一</span>
<span class='tline' id='l159' data-llen='3464:3482'>爻以國而論國念曰吾於蠱而得孝經焉</span>
<span class='tline' id='l160' data-llen='3482:3508'><a onclick="displayPageImage('KR1a0109', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3508:3531'>念曰蠱事也亦曰惑亂也左傳曰於文皿蟲為蠱又云</span>
<span class='tline' id='l162' data-llen='3531:3554'>女惑男風落山謂之蠱此以惑亂為義也尚書大傳云</span>
<span class='tline' id='l163' data-llen='3554:3577'>乃命五史以書五帝之蠱事此不可謂之惑亂也王輔</span>
<span class='tline' id='l164' data-llen='3577:3600'>嗣以事解蠱伏曼容云蠱惑亂也萬事從惑而起故以</span>
<span class='tline' id='l165' data-llen='3600:3623'>蠱為事也程傳云蠱壞極而有事也又云壞亂之義朱</span>
<span class='tline' id='l166' data-llen='3623:3646'>義云蠱前人已壞之緒蘇子瞻曰蠱之災非一日之故</span>
<span class='tline' id='l167' data-llen='3646:3669'>也必世而後見明父養其疾至子而發也嗟夫蠱而曰</span>
<span class='tline' id='l168' data-llen='3669:3692'>事何其易直也如伏如程之說則曰惑亂而后有事辭</span>
<span class='tline' id='l169' data-llen='3692:3719'><a onclick="displayPageImage('KR1a0109', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3719:3742'>已蔓矣是首而加首如朱如蘇則曰已壞而徐發蔓又</span>
<span class='tline' id='l171' data-llen='3742:3765'>甚也是足而加足乎愚按序卦云以喜隨人者必有事</span>
<span class='tline' id='l172' data-llen='3765:3788'>故受之以蠱蠱者事也有事而後可大故受之以臨今</span>
<span class='tline' id='l173' data-llen='3788:3811'>彖傳曰往有事曰髙尚其事止以事解蠱矣或問雜卦</span>
<span class='tline' id='l174' data-llen='3811:3834'>蠱則飭也非惑何飭曰飭者敬勅之意凡事不可不敬</span>
<span class='tline' id='l175' data-llen='3834:3857'>飭也書曰勅天之命豈天命亦惑亂乎且虛心以觀卦</span>
<span class='tline' id='l176' data-llen='3857:3880'>爻與夫彖象傳無所謂惑亂之說也先儒以成心臆之</span>
<span class='tline' id='l177' data-llen='3880:3888'>遂強為之辭耳</span>
<span class='tline' id='l178' data-llen='3888:3915'><a onclick="displayPageImage('KR1a0109', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3915:3938'>剛上而柔下君健臣順事事之體也㢲入而艮止能㢲</span>
<span class='tline' id='l180' data-llen='3938:3961'>能止事事之義也故曰蠱蠱事也繼之曰蠱元亨而天</span>
<span class='tline' id='l181' data-llen='3961:3984'>下治也利涉大川往有事也安見惑亂之意先儒之說</span>
<span class='tline' id='l182' data-llen='3984:4007'>曰剛上而不交於柔柔下而不交於剛㢲而不敢為止</span>
<span class='tline' id='l183' data-llen='4007:4030'>而不肯為皆致蠱之由也故曰蠱惑亂也猶之否也夫</span>
<span class='tline' id='l184' data-llen='4030:4053'>聖人於否曰天地不交而萬物不通也上下不交而天</span>
<span class='tline' id='l185' data-llen='4053:4076'>下無邦也明言之矣而蠱不明言之何也夫以剛上柔</span>
<span class='tline' id='l186' data-llen='4076:4099'>下為不可乎是亂君臣父子夫婦之倫也恒亦剛上柔</span>
<span class='tline' id='l187' data-llen='4099:4126'><a onclick="displayPageImage('KR1a0109', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4126:4149'>下何以為恒乎儒者之說又曰㢲而動為恒㢲之止為</span>
<span class='tline' id='l189' data-llen='4149:4172'>蠱愚以為卦徳未有不善者也使以内㢲外止為不可</span>
<span class='tline' id='l190' data-llen='4172:4195'>則大過㢲而說行鼎㢲而耳目聰明賁文明以止剝順</span>
<span class='tline' id='l191' data-llen='4195:4206'>而止之又何以皆善也</span>
<span class='tline' id='l192' data-llen='4206:4229'>山下有風物無不振而育者造化之事也故振動其民</span>
<span class='tline' id='l193' data-llen='4229:4252'>而育其徳治道之事也何綏曰山者髙而靜風者宣而</span>
<span class='tline' id='l194' data-llen='4252:4274'>疾有似君處上而安静臣在下而行令也又是一義</span>
<span class='tline' id='l195' data-llen='4274:4297'>意承考養志也王輔嗣曰幹事之首時有損益不可盡</span>
<span class='tline' id='l196' data-llen='4297:4324'><a onclick="displayPageImage('KR1a0109', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4324:4347'>承故意承而已承以徳以善養也人不見其父之過但</span>
<span class='tline' id='l198' data-llen='4347:4365'>見其父之美若一徳相承然者孝之至也</span>
<span class='tline' id='l199' data-llen='4365:4388'>志可則其立懦廉頑乎王昭素曰取不貪之志以為法</span>
<span class='tline' id='l200' data-llen='4388:4396'>非不事王侯也</span>
<span class='tline' id='l201' data-llen='4396:4419'>互兊為澤有川象朱仲晦曰振民有風象育徳有山象</span>
<span class='tline' id='l202' data-llen='4419:4442'>五為王四互震為侯上止其上有不事象居艮山之上</span>
<span class='tline' id='l203' data-llen='4442:4450'>有以髙為尚象</span>
<span class='tline' id='l204' data-llen='4450:4454'>䷒臨</span>
<span class='tline' id='l205' data-llen='4454:4481'><a onclick="displayPageImage('KR1a0109', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4481:4504'>臨凌也二陽方長以凌四陰故為臨臨雖二陽方長純</span>
<span class='tline' id='l207' data-llen='4504:4527'>則乾矣故必體乾之四徳而後可然陽長時也陽消亦</span>
<span class='tline' id='l208' data-llen='4527:4550'>時也今二陽方長固吉至於八月二陽將消有凶矣可</span>
<span class='tline' id='l209' data-llen='4550:4573'>不備乎故進而慮退安而慮危庶凶可免矣八月觀也</span>
<span class='tline' id='l210' data-llen='4573:4596'>一陽復為子二陽臨為丑自寅數至酉為觀觀八月之</span>
<span class='tline' id='l211' data-llen='4596:4619'>卦臨觀陰陽反對有消長之理或以為遯亦可然必自</span>
<span class='tline' id='l212' data-llen='4619:4636'>復數起至遯乃為八月不如數寅為捷</span>
<span class='tline' id='l213' data-llen='4636:4659'>彖言以陽臨陰爻言人已相臨人已相臨莫貴於咸咸</span>
<span class='tline' id='l214' data-llen='4659:4686'><a onclick="displayPageImage('KR1a0109', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4686:4709'>者以誠感人也正道也吉利道也初正二中是以有此</span>
<span class='tline' id='l216' data-llen='4709:4732'>三不中正不能以誠而以甘恱故無攸利逺近内外皆</span>
<span class='tline' id='l217' data-llen='4732:4755'>不可行也既盡也如日食既之既終不能行必憂而悔</span>
<span class='tline' id='l218' data-llen='4755:4778'>之夫誠偽之機在我而已一悔而改何咎之有既為句</span>
<span class='tline' id='l219' data-llen='4778:4801'>四上皆得正履順故四以至意上以敦厚其臨人皆无</span>
<span class='tline' id='l220' data-llen='4801:4812'>咎然不如咸之吉利矣</span>
<span class='tline' id='l221' data-llen='4812:4835'>六五居上臨下者也得中處尊以聰明睿知而臨天下</span>
<span class='tline' id='l222' data-llen='4835:4858'>夫君道尚明以知用人賢否辨矣以知行政因革當矣</span>
<span class='tline' id='l223' data-llen='4858:4885'><a onclick="displayPageImage('KR1a0109', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4885:4896'>大君之宜治道之吉也</span>
<span class='tline' id='l225' data-llen='4896:4919'>剛浸而長則時方盛說而順則人不忤剛中而應寛猛</span>
<span class='tline' id='l226' data-llen='4919:4942'>相濟而又有助此亨道也正道也故曰大亨以正豈惟</span>
<span class='tline' id='l227' data-llen='4942:4965'>人道天道亦然消不久欲其防之早也消長以氣數言</span>
<span class='tline' id='l228' data-llen='4965:4977'>天道以性理言其實一也</span>
<span class='tline' id='l229' data-llen='4977:5000'>澤深矣其上有地以髙臨深居上臨下之象也澤深不</span>
<span class='tline' id='l230' data-llen='5000:5023'>窮地大无疆故不徒曰敎而曰敎思其意思如兊澤之</span>
<span class='tline' id='l231' data-llen='5023:5044'>深不徒曰保民而曰容保民其度量如坤體之大</span>
<span class='tline' id='l232' data-llen='5044:5071'><a onclick="displayPageImage('KR1a0109', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5071:5094'>咸臨人之正道故初咸臨志行正也未順命也發爻外</span>
<span class='tline' id='l234' data-llen='5094:5117'>之意咸臨吉无不利宜人皆順矣然人道錯雜誠或有</span>
<span class='tline' id='l235' data-llen='5117:5140'>所不格容有未順命者也孔子豈不足於誠乎春秋之</span>
<span class='tline' id='l236' data-llen='5140:5163'>世尚有謗議故於此而發慨耳既則咎長憂之則咎不</span>
<span class='tline' id='l237' data-llen='5163:5186'>長矣行中謂不偏於剛柔志在内敦厚之士不求外也</span>
<span class='tline' id='l238' data-llen='5186:5196'>心實重厚乃謂之敦</span>
<span class='tline' id='l239' data-llen='5196:5219'>陸希聲曰兊在西方月生於西兊象得八故曰八月戒</span>
<span class='tline' id='l240' data-llen='5219:5242'>在逺震在東方日生於東震象得七故曰七日喜於近</span>
<span class='tline' id='l241' data-llen='5242:5269'><a onclick="displayPageImage('KR1a0109', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5269:5292'>沙隨程氏曰陽極於九而少陰生於八陰之義配月陰</span>
<span class='tline' id='l243' data-llen='5292:5308'>極於六而少陽復於七陽之義配日</span>
<span class='tline' id='l244' data-llen='5308:5331'>兊澤水也有浸象或謂以漸而長一氣不頓進一形不</span>
<span class='tline' id='l245' data-llen='5331:5354'>頓虧也陰符經曰天地之道浸張文饒云臨初二有咸</span>
<span class='tline' id='l246' data-llen='5354:5377'>象以咸之用在兊之說兊口柔恱互坤土味甘至臨者</span>
<span class='tline' id='l247' data-llen='5377:5400'>坤兊之交地澤相依臨之至也或曰三能憂以互震震</span>
<span class='tline' id='l248' data-llen='5400:5423'>恐懼也知臨知從地道之光得之坤本稱大故曰大君</span>
<span class='tline' id='l249' data-llen='5423:5436'>敦臨以坤之順且厚得之也</span>
<span class='tline' id='l250' data-llen='5436:5463'><a onclick="displayPageImage('KR1a0109', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5463:5467'>䷓觀</span>
<span class='tline' id='l252' data-llen='5467:5490'>觀下觀上也為卦二陽在上四陰仰之觀之象也夫下</span>
<span class='tline' id='l253' data-llen='5490:5513'>觀上上必有所以孚之者其惟至誠乎故觀祭者於其</span>
<span class='tline' id='l254' data-llen='5513:5536'>盥不於其薦盥祭之始薦祭之實盥而不薦精誠可掬</span>
<span class='tline' id='l255' data-llen='5536:5559'>凡在宗廟之中者皆孚於其誠而顒然仰之矣此所謂</span>
<span class='tline' id='l256' data-llen='5559:5582'>儀刑文王萬邦作孚不識不知順帝之則者也夫致孝</span>
<span class='tline' id='l257' data-llen='5582:5605'>敬之實正在於薦曰盥而不薦言有先也即不動而敬</span>
<span class='tline' id='l258' data-llen='5605:5628'>不言而信之謂也不然盥之與薦相去幾何謂盥之誠</span>
<span class='tline' id='l259' data-llen='5628:5655'><a onclick="displayPageImage('KR1a0109', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5655:5678'>意專薦之誠意散不知祭義矣上下相觀兩情已喻豈</span>
<span class='tline' id='l261' data-llen='5678:5684'>在事後乎</span>
<span class='tline' id='l262' data-llen='5684:5707'>夫外觀欲廣不欲狭初六童觀全無所見六二闚觀㣲</span>
<span class='tline' id='l263' data-llen='5707:5730'>有所見皆小民女子之宜而已六四㝡近於五國之典</span>
<span class='tline' id='l264' data-llen='5730:5752'>制文章皆觀之矣利用賓于王仕進也明習國典可</span>
<span class='tline' id='l265' data-llen='5752:5759'>以隠為髙乎</span>
<span class='tline' id='l266' data-llen='5759:5782'>夫内觀欲切不欲泛故三五上皆反觀其生生者何王</span>
<span class='tline' id='l267' data-llen='5782:5805'>輔嗣曰動出也夫草木地之所生花實木之所生故行</span>
<span class='tline' id='l268' data-llen='5805:5832'><a onclick="displayPageImage('KR1a0109', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5832:5855'>能事業已之所生也六三居下卦之上可進可退故觀</span>
<span class='tline' id='l270' data-llen='5855:5878'>我生吾斯能信則出吾斯未信則處矣九五為觀之主</span>
<span class='tline' id='l271' data-llen='5878:5901'>天下所觀也故自觀其生然在位之臣有君子者有小</span>
<span class='tline' id='l272' data-llen='5901:5924'>人者觀生於君子則直言而得失可知若小人諂而已</span>
<span class='tline' id='l273' data-llen='5924:5947'>上九身在事外然以道徳負天下之望故欲觀其所生</span>
<span class='tline' id='l274' data-llen='5947:5970'>亦必於君子以求其得失不可於小人也夫外觀必於</span>
<span class='tline' id='l275' data-llen='5970:5993'>國内觀必於身已無遺行而後天下國家可理也觀之</span>
<span class='tline' id='l276' data-llen='5993:6004'>為道豈徒觀人而已乎</span>
<span class='tline' id='l277' data-llen='6004:6031'><a onclick="displayPageImage('KR1a0109', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6031:6054'>大觀在上不在下即觀國之光也卦徳順而㢲卦體九</span>
<span class='tline' id='l279' data-llen='6054:6077'>五以中正示天下皆所以風之也故下相觀而化焉夫</span>
<span class='tline' id='l280' data-llen='6077:6100'>相觀而化神道也天之神道不可見而見於四時之不</span>
<span class='tline' id='l281' data-llen='6100:6123'>忒聖人以相觀而化者設敎則不待督責號令而天下</span>
<span class='tline' id='l282' data-llen='6123:6146'>服矣尚賓志之所尚欲為王家之賓也觀民民君所治</span>
<span class='tline' id='l283' data-llen='6146:6169'>意謂民之善否而君之得失徵矣志未平謂為天下所</span>
<span class='tline' id='l284' data-llen='6169:6184'>瞻仰未能安意肆志侈然自放也</span>
<span class='tline' id='l285' data-llen='6184:6207'>盥而不薦鄭康成作諸侯貢士於天子大夫貢士於其</span>
<span class='tline' id='l286' data-llen='6207:6234'><a onclick="displayPageImage('KR1a0109', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6234:6257'>君以禮賓之唯主人盥而獻賓賓盥而酢主人設薦則</span>
<span class='tline' id='l288' data-llen='6257:6272'>弟子也此於觀國賓王之文相合</span>
<span class='tline' id='l289' data-llen='6272:6295'>互艮門闕有宗廟象又為手㢲潔之有盥象坤静有不</span>
<span class='tline' id='l290' data-llen='6295:6318'>薦象初在下位則細民年則童稚二在艮門之内以神</span>
<span class='tline' id='l291' data-llen='6318:6341'>闔之止而不出其於五僅於門内闚之而已三近於㢲</span>
<span class='tline' id='l292' data-llen='6341:6364'>有進退象坤為國互艮有光五君位有王象四承五有</span>
<span class='tline' id='l293' data-llen='6364:6369'>賓王象</span>
<span class='tline' id='l294' data-llen='6369:6388'>觀全卦俱平讀惟中正以觀天下一字去讀</span>
<span class='tline' id='l295' data-llen='6388:6415'><a onclick="displayPageImage('KR1a0109', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6415:6420'>䷔噬嗑</span>
<span class='tline' id='l297' data-llen='6420:6443'>噬嗑齧而合也為卦震下離上上下兩剛似口四以一</span>
<span class='tline' id='l298' data-llen='6443:6466'>剛間於其中必齧之而合噬嗑之象也夫有間則不通</span>
<span class='tline' id='l299' data-llen='6466:6489'>噬之而嗑則通矣然天下豈惟口有間哉家國天下亦</span>
<span class='tline' id='l300' data-llen='6489:6512'>有不利之人以間之間之生暌之始也必利用獄以去</span>
<span class='tline' id='l301' data-llen='6512:6535'>之小則罪大則誅斯通而无暌矣言語敎詔豈所施於</span>
<span class='tline' id='l302' data-llen='6535:6558'>此乎程傳云間隔者天下之大害也噬嗑者治天下之</span>
<span class='tline' id='l303' data-llen='6558:6563'>大用也</span>
<span class='tline' id='l304' data-llen='6563:6590'><a onclick="displayPageImage('KR1a0109', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6590:6613'>夫用刑者刑之輕重視罪之大小然止之於大不若止</span>
<span class='tline' id='l306' data-llen='6613:6636'>之於小止之於形不若止之於心初九趾象也過小者</span>
<span class='tline' id='l307' data-llen='6636:6659'>也則以屨校而滅其趾小懲大誡无咎之道六二居中</span>
<span class='tline' id='l308' data-llen='6659:6682'>鼻象也過大於初者也則噬膚而滅其鼻絶惡於心无</span>
<span class='tline' id='l309' data-llen='6682:6705'>咎之道夫滅趾戒其足也滅鼻息其心也滅鼻何以為</span>
<span class='tline' id='l310' data-llen='6705:6728'>息心盖鼻者氣息由之出入人之所以生也鼻滅則氣</span>
<span class='tline' id='l311' data-llen='6728:6751'>斷而心息猶小人絶意於為惡一變而為善士也周處</span>
<span class='tline' id='l312' data-llen='6751:6774'>是矣滅鼻而猶不改則怙終罔悛矣上九耳象罪大者</span>
<span class='tline' id='l313' data-llen='6774:6801'><a onclick="displayPageImage('KR1a0109', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6801:6824'>也則以何校而滅其耳刑當其罪凶以克凶謂其不聽</span>
<span class='tline' id='l315' data-llen='6824:6829'>訓戒也</span>
<span class='tline' id='l316' data-llen='6829:6852'>用獄者遇有強弱則治有難易或難而易或易而難固</span>
<span class='tline' id='l317' data-llen='6852:6875'>以位有崇卑實以徳有臧否也六三才弱志剛所治不</span>
<span class='tline' id='l318' data-llen='6875:6898'>服而反謗怨如噬乾肉而遇毒然噬嗑之時所罪者當</span>
<span class='tline' id='l319' data-llen='6898:6921'>雖小吝而无咎始不服而終服矣九四爻剛位柔善治</span>
<span class='tline' id='l320' data-llen='6921:6944'>獄者也故噬乾胏得金矢夫胏肉之藏骨者乾胏未易</span>
<span class='tline' id='l321' data-llen='6944:6967'>噬也今噬之而得金矢金剛矢直剛直陽徳也噬難而</span>
<span class='tline' id='l322' data-llen='6967:6994'><a onclick="displayPageImage('KR1a0109', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6994:7017'>有得易心必生然獄情重事也必利艱貞乃吉六五爻</span>
<span class='tline' id='l324' data-llen='7017:7040'>陰位陽居中處尊治無不服故噬乾肉而得黄金黄屬</span>
<span class='tline' id='l325' data-llen='7040:7063'>坤金屬乾徳之不偏者也噬既易而復得貴可無慮矣</span>
<span class='tline' id='l326' data-llen='7063:7086'>然獄情深重明君之所致慎故必貞厲乃无咎三四五</span>
<span class='tline' id='l327' data-llen='7086:7109'>徳位不同故所治有難易四㝡難五差易臣任其勞也</span>
<span class='tline' id='l328' data-llen='7109:7125'>四吉而五无咎君不以用獄為徳也</span>
<span class='tline' id='l329' data-llen='7125:7148'>噬嗑而亨釋亨下皆釋用獄三剛三柔分而不雜明而</span>
<span class='tline' id='l330' data-llen='7148:7171'>辨也震動離明雷迅電耀明而威也柔得中上行對賁</span>
<span class='tline' id='l331' data-llen='7171:7198'><a onclick="displayPageImage('KR1a0109', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7198:7222'>言之謂居尊在上而行事也卦才之善如此故雖不當位</span>
<span class='tline' id='l333' data-llen='7222:7245'>利用獄也雷電蔡邕石經作電雷明罰象離勑法象震</span>
<span class='tline' id='l334' data-llen='7245:7268'>明而示之使知避嚴而勑之使知畏此用獄之前事也</span>
<span class='tline' id='l335' data-llen='7268:7291'>乗剛也二乗初九所治剛獄剛能改過故滅其鼻未光</span>
<span class='tline' id='l336' data-llen='7291:7314'>發爻外之意九四雖吉視之從欲以治囹圄空虛者不</span>
<span class='tline' id='l337' data-llen='7314:7337'>同得當猶漢獄失當得當之云用獄得宜曰得當以陰</span>
<span class='tline' id='l338' data-llen='7337:7353'>居陽曰不當事位之辨彖爻之别也</span>
<span class='tline' id='l339' data-llen='7353:7376'>膚鼎肉之大臠互艮為鼻離為日熯三近離四五體離</span>
<span class='tline' id='l340' data-llen='7376:7403'><a onclick="displayPageImage('KR1a0109', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7403:7426'>故言腊言乾互坎為耳離為槁木離初故未光離終故</span>
<span class='tline' id='l342' data-llen='7426:7437'>不明離之中故得當也</span>
<span class='tline' id='l343' data-llen='7437:7441'>䷕賁</span>
<span class='tline' id='l344' data-llen='7441:7464'>賁飾也為卦離下艮上山下有火草木皆得其光輝賁</span>
<span class='tline' id='l345' data-llen='7464:7487'>之象也夫無質不立無文不行盡飾之道其行也逺故</span>
<span class='tline' id='l346' data-llen='7487:7510'>曰亨然飾可小不可大小者文稱質大者文滅質賁而</span>
<span class='tline' id='l347' data-llen='7510:7523'>小也乃利有攸往矣小為句</span>
<span class='tline' id='l348' data-llen='7523:7546'>人知賁之賁而不知不賁之賁人知賁之可為而不知</span>
<span class='tline' id='l349' data-llen='7546:7573'><a onclick="displayPageImage('KR1a0109', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7573:7596'>賁之宜待人知賁之為盛而不知賁之宜守下三爻言</span>
<span class='tline' id='l351' data-llen='7596:7619'>之矣初九履剛體明而在下有徳輝而無位者也故舍</span>
<span class='tline' id='l352' data-llen='7619:7642'>車而徒初之所以賁其趾程傳曰衆人之所羞而君子</span>
<span class='tline' id='l353' data-llen='7642:7665'>以為賁也二進於初徳又盛矣經緯天地之文潤色王</span>
<span class='tline' id='l354' data-llen='7665:7688'>猷之道已無不備然不能自行也必待上之求也不然</span>
<span class='tline' id='l355' data-llen='7688:7711'>枉已而進能賁人乎楊廷秀曰下有禮樂之文而上未</span>
<span class='tline' id='l356' data-llen='7711:7734'>知君子惜其不待求而發上有禮樂之問而下無對君</span>
<span class='tline' id='l357' data-llen='7734:7757'>子病其求而不能應三又進而上有位而不須矣履文</span>
<span class='tline' id='l358' data-llen='7757:7784'><a onclick="displayPageImage('KR1a0109', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7784:7807'>明之任盡制作之美朝廷邦國郁郁乎文也禮樂法度</span>
<span class='tline' id='l360' data-llen='7807:7830'>彬彬乎著也殆賁如濡如者乎夫賁華也濡潤也賁云</span>
<span class='tline' id='l361' data-llen='7830:7853'>盛矣此一代之治體後世之防範也必固守之而又永</span>
<span class='tline' id='l362' data-llen='7853:7876'>守之斯太平无斁乎傳曰魯猶秉周禮周禮所以本也</span>
<span class='tline' id='l363' data-llen='7876:7899'>人知賁之為益不知賁之為損人知賁之可以華始不</span>
<span class='tline' id='l364' data-llen='7899:7922'>知不賁之可以保終人知明君賢相欲以文采賁天下</span>
<span class='tline' id='l365' data-llen='7922:7945'>不知成王畏相欲以質實挽文采上三爻言之矣九三</span>
<span class='tline' id='l366' data-llen='7945:7968'>之賁盛矣過此則文勝而靡君子所憂也四居離艮之</span>
<span class='tline' id='l367' data-llen='7968:7995'><a onclick="displayPageImage('KR1a0109', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7995:8018'>交當變革之際故賁如皤如白馬翰如皤白也翰亦白</span>
<span class='tline' id='l369' data-llen='8018:8041'>也檀弓殷人尚白戎事乗翰是矣夫賁采色也今賁而</span>
<span class='tline' id='l370' data-llen='8041:8064'>皤翰若與世忤而為寇然不知文質相濟若夫婦之配</span>
<span class='tline' id='l371' data-llen='8064:8087'>合然乃婚媾也此非以矯世實賁世也至五則文益靡</span>
<span class='tline' id='l372' data-llen='8087:8110'>矣五為賁之主所以返之者益力故賁於丘園束帛戔</span>
<span class='tline' id='l373' data-llen='8110:8133'>戔焉夫不賁於朝廷邦國而賁於丘園儉意也戔戔馬</span>
<span class='tline' id='l374' data-llen='8133:8156'>融云委積貌盖賁於市朝金帛用而不給賁於丘園束</span>
<span class='tline' id='l375' data-llen='8156:8179'>帛積而有餘勢也人以為吝嗇不知還淳返樸可以化</span>
<span class='tline' id='l376' data-llen='8179:8206'><a onclick="displayPageImage('KR1a0109', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8206:8229'>成天下吉道也賁而至上文滅質矣文窮則變故上以</span>
<span class='tline' id='l378' data-llen='8229:8249'>白賁純素無色也庶其救文之敝乎故曰无咎</span>
<span class='tline' id='l379' data-llen='8249:8272'>俞玉吾曰賁乃噬嗑之例體柔來而文剛謂初二之柔</span>
<span class='tline' id='l380' data-llen='8272:8295'>自噬嗑六五而來分剛上而文柔謂分噬嗑初九之剛</span>
<span class='tline' id='l381' data-llen='8295:8318'>而為賁之上九此言近是愚謂剛為主而以柔文之亨</span>
<span class='tline' id='l382' data-llen='8318:8341'>易知也柔為主而剛文之如以剛徳之臣子而事柔徳</span>
<span class='tline' id='l383' data-llen='8341:8364'>之君父必小心翼翼乃利有攸往自賁而言賁可中不</span>
<span class='tline' id='l384' data-llen='8364:8387'>可過可小不可大彖意也柔文剛則宜剛文柔則小傳</span>
<span class='tline' id='l385' data-llen='8387:8414'><a onclick="displayPageImage('KR1a0109', 'WYG', '002-22a' );" name="002-22a" class="pb">[002-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8414:8418'>意也</span>
<span class='tline' id='l387' data-llen='8418:8441'>賁取文明之象山下有火則離之文明盡賁於山矣書</span>
<span class='tline' id='l388' data-llen='8441:8464'>所謂賁若草木是矣君子觀此則明辨庶政使之有條</span>
<span class='tline' id='l389' data-llen='8464:8487'>有理獄情不敢果折此用明之道也勿敢於折非終不</span>
<span class='tline' id='l390' data-llen='8487:8510'>折也盖山下有火山止而火明明庶政而不果折獄亦</span>
<span class='tline' id='l391' data-llen='8510:8533'>明而能止矣義弗乗以義止也與上興以義待也上興</span>
<span class='tline' id='l392' data-llen='8533:8556'>禮樂則與俱興上不求則不往矣終莫之陵如傳所謂</span>
<span class='tline' id='l393' data-llen='8556:8579'>魯不棄周禮未可動也當位疑謂當變革之位故尚質</span>
<span class='tline' id='l394' data-llen='8579:8606'><a onclick="displayPageImage('KR1a0109', 'WYG', '002-22b' );" name="002-22b" class="pb">[002-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8606:8625'>者皆疑之然及其終實有補於世孰得尤之</span>
<span class='tline' id='l396' data-llen='8625:8648'>有喜也正得救時之道喜可知已上得志謂在賁之上</span>
<span class='tline' id='l397' data-llen='8648:8662'>志在還淳故以白賁為得志也</span>
<span class='tline' id='l398' data-llen='8662:8685'>六五賁丘園吝即彖之小也其終吉即彖之利有攸往</span>
<span class='tline' id='l399' data-llen='8685:8708'>也彖爻相發矣三戒以永貞者賁難成而易流也流則</span>
<span class='tline' id='l400' data-llen='8708:8714'>過非貞矣</span>
<span class='tline' id='l401' data-llen='8714:8737'>卦六爻獨九三一爻言賁餘皆不賁之賁聖人於賁慎</span>
<span class='tline' id='l402' data-llen='8737:8740'>哉</span>
<span class='tline' id='l403' data-llen='8740:8767'><a onclick="displayPageImage('KR1a0109', 'WYG', '002-23a' );" name="002-23a" class="pb">[002-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8767:8790'>互坎有車象故曰舍車九三有離文自飾故曰賁如有</span>
<span class='tline' id='l405' data-llen='8790:8813'>坎水自潤故曰濡如濡詩之所謂六轡如濡也互震為</span>
<span class='tline' id='l406' data-llen='8813:8836'>白馬馵為白足顙為白顛皆出震艮為山丘而又在震</span>
<span class='tline' id='l407' data-llen='8836:8860'>林之上故曰丘園子夏曰五匹為束三𤣥二纁或云匹</span>
<span class='tline' id='l408' data-llen='8860:8883'>兩為束六五以兩折成爻之象又坤畫九家為帛或曰</span>
<span class='tline' id='l409' data-llen='8883:8906'>賁者文飾也字從貝諧卉聲貝水蟲背有雜文如錦陰</span>
<span class='tline' id='l410' data-llen='8906:8929'>蟲也說卦曰坤為文今上以乾畫居賁終則以陽漫之</span>
<span class='tline' id='l411' data-llen='8929:8945'>故其賁白不雜也傅氏曰賁古斑字</span>
<span class='tline' id='l412' data-llen='8945:8972'><a onclick="displayPageImage('KR1a0109', 'WYG', '002-23b' );" name="002-23b" class="pb">[002-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8972:8976'>䷖剝</span>
<span class='tline' id='l414' data-llen='8976:8999'>易以六爻具天運之數一陰息則一陽消是一小人進</span>
<span class='tline' id='l415' data-llen='8999:9022'>則一君子退矣故剝自下起以漸而至極聖人之防剝</span>
<span class='tline' id='l416' data-llen='9022:9045'>亦以漸而致戒夫牀者人之所以安正人者國之所以</span>
<span class='tline' id='l417' data-llen='9045:9068'>安也小人顧其家不顧其國利於邪不利於正固常剝</span>
<span class='tline' id='l418' data-llen='9068:9091'>裂而消落之有剝牀之象初足也二辨也為剝牀以足</span>
<span class='tline' id='l419' data-llen='9091:9114'>以辨以用也蔑貞則凶矣鄭康成曰足上稱辨謂近膝</span>
<span class='tline' id='l420' data-llen='9114:9137'>之下屈則相近伸則相逺故謂之辨辨分也用足用辨</span>
<span class='tline' id='l421' data-llen='9137:9164'><a onclick="displayPageImage('KR1a0109', 'WYG', '002-24a' );" name="002-24a" class="pb">[002-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9164:9187'>愈進愈上至四膚也用身剝牀其剝愈切不可支矣初</span>
<span class='tline' id='l423' data-llen='9187:9210'>二言蔑貞則凶猶冀貞之幸存至四則無復貞矣故直</span>
<span class='tline' id='l424' data-llen='9210:9233'>曰凶剝牀以足以辨以膚謂用足用辨用膚剝牀陰中</span>
<span class='tline' id='l425' data-llen='9233:9256'>未嘗无陽小人中未嘗无君子六三處順之極獨與上</span>
<span class='tline' id='l426' data-llen='9256:9279'>九為應是知牀之不可剝貞之不可滅也於是反剝其</span>
<span class='tline' id='l427' data-llen='9279:9302'>黨以從君子雖當剝之世未必能勝小人而扶君子其</span>
<span class='tline' id='l428' data-llen='9302:9311'>志正矣又何咎乎</span>
<span class='tline' id='l429' data-llen='9311:9334'>君也者治亂之宗也故剝之起始之必自君何者小人</span>
<span class='tline' id='l430' data-llen='9334:9361'><a onclick="displayPageImage('KR1a0109', 'WYG', '002-24b' );" name="002-24b" class="pb">[002-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9361:9384'>有所恃以為惡也及剝之極治之亦自君何者小人有</span>
<span class='tline' id='l432' data-llen='9384:9407'>所制則不敢為非也六五居中處尊為羣陰之主於是</span>
<span class='tline' id='l433' data-llen='9407:9430'>貫其魚魚陰物也未貫則浮沉㳺泳紛然其不齊既貫</span>
<span class='tline' id='l434' data-llen='9430:9453'>則駢首相次帖然其就緒且小人至衆非必盡棄而槩</span>
<span class='tline' id='l435' data-llen='9453:9476'>絶之也惟以宮人之寵寵之焉宮人給侍左右無權可</span>
<span class='tline' id='l436' data-llen='9476:9499'>以恣志猶小人置在散地無勢可以滅貞君子得行其</span>
<span class='tline' id='l437' data-llen='9499:9522'>道小人得保其身无不利也在君心一轉移間耳楊廷</span>
<span class='tline' id='l438' data-llen='9522:9545'>秀曰无不利非盛世之大利其未之思乎易窮則變物</span>
<span class='tline' id='l439' data-llen='9545:9572'><a onclick="displayPageImage('KR1a0109', 'WYG', '002-25a' );" name="002-25a" class="pb">[002-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9572:9595'>極則反剝之方極君子之道常凶剝之既極小人之禍</span>
<span class='tline' id='l441' data-llen='9595:9613'>尤慘盖君子素得人心小人素失人心也</span>
<span class='tline' id='l442' data-llen='9613:9636'>上九一陽處剝之上孤立無與猶萬木搖落獨有一碩</span>
<span class='tline' id='l443' data-llen='9636:9659'>果存矣當此之時天下大亂故君子人也衆先後之獲</span>
<span class='tline' id='l444' data-llen='9659:9682'>安全矣小人人也衆甘心焉無噍類矣何者昔則小人</span>
<span class='tline' id='l445' data-llen='9682:9705'>為政今則天下為政也故商之亡箕子陳洪範而惡來</span>
<span class='tline' id='l446' data-llen='9705:9728'>之黨已絶秦之亡子房佐髙祖而趙髙之黨盡殲楚白</span>
<span class='tline' id='l447' data-llen='9728:9751'>公之亂民謂子髙曰國人望君如望慈父母焉盜賊之</span>
<span class='tline' id='l448' data-llen='9751:9778'><a onclick="displayPageImage('KR1a0109', 'WYG', '002-25b' );" name="002-25b" class="pb">[002-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='9778:9801'>矢若傷君是絶民望也所謂君子得輿乎漢唐未滅而</span>
<span class='tline' id='l450' data-llen='9801:9824'>宦寺先誅所謂小人剝廬乎滅下謂滅下之君子未有</span>
<span class='tline' id='l451' data-llen='9824:9847'>與謂不與君子也君子得輿民載之也小人剝廬無以</span>
<span class='tline' id='l452' data-llen='9847:9860'>自庇矣聖人知亂世之情乎</span>
<span class='tline' id='l453' data-llen='9860:9883'>熊過曰二俯則聨初仰則望五正辨之處五變為㢲為</span>
<span class='tline' id='l454' data-llen='9883:9906'>繩而㢲又有魚象宮人亦陰類艮為果蓏故稱碩果輿</span>
<span class='tline' id='l455' data-llen='9906:9921'>者下坤為大輿廬艮為門闕之象</span>
<span class='tline' id='l456' data-llen='9921:9944'>天下之勢若處屋屋上庇牀下承人中處者也小人剝</span>
<span class='tline' id='l457' data-llen='9944:9971'><a onclick="displayPageImage('KR1a0109', 'WYG', '002-26a' );" name="002-26a" class="pb">[002-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='9971:9994'>牀欲剝衆人之所安至於剝廬則己之所庇為衆人所</span>
<span class='tline' id='l459' data-llen='9994:9998'>剝矣</span>
<span class='tline' id='l460' data-llen='9998:10002'>䷗復</span>
<span class='tline' id='l461' data-llen='10002:10025'>復反也陽剝於上今反於下復之象也未復則剝而塞</span>
<span class='tline' id='l462' data-llen='10025:10048'>既復則剝盡而通故亨卦惟一陽五陰聽命故出而外</span>
<span class='tline' id='l463' data-llen='10048:10071'>入而内無疾害者昔剝之日朋來胥阻今已復矣朋來</span>
<span class='tline' id='l464' data-llen='10071:10094'>何咎然此非人所能為也盖自姤一陽消至此七日而</span>
<span class='tline' id='l465' data-llen='10094:10117'>陽來復未七日不能速已七日不能遲故曰反復其道</span>
<span class='tline' id='l466' data-llen='10117:10144'><a onclick="displayPageImage('KR1a0109', 'WYG', '002-26b' );" name="002-26b" class="pb">[002-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='10144:10167'>七日來復來復則漸長漸盛往何不利反復之復舊作</span>
<span class='tline' id='l468' data-llen='10167:10190'>為覆然如字為是陽宜在内内者陽之故道也故曰反</span>
<span class='tline' id='l469' data-llen='10190:10199'>復其道須七日耳</span>
<span class='tline' id='l470' data-llen='10199:10222'>彖言世道之復爻言人道之復人之復莫貴於心盖心</span>
<span class='tline' id='l471' data-llen='10222:10245'>者天地之心常寂常感常感常寂適得其常不離其本</span>
<span class='tline' id='l472' data-llen='10245:10268'>人而天矣不能然也必有失失必復復者反其常也失</span>
<span class='tline' id='l473' data-llen='10268:10291'>逺而復必有悔今九以剛明之徳居復卦之初復之最</span>
<span class='tline' id='l474' data-llen='10291:10314'>先者也是失生於心即覺於心覺心一萌失心何有失</span>
<span class='tline' id='l475' data-llen='10314:10341'><a onclick="displayPageImage('KR1a0109', 'WYG', '002-27a' );" name="002-27a" class="pb">[002-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='10341:10364'>心无有悔心何施故曰不逺復无祗悔此大善而吉之</span>
<span class='tline' id='l477' data-llen='10364:10387'>道也夫子贊之曰以修身也見身非外心非内必不逺</span>
<span class='tline' id='l478' data-llen='10387:10410'>之復乃所以修身耳此聖功也祗適也徳明季長以為</span>
<span class='tline' id='l479' data-llen='10410:10417'>適所以之詞</span>
<span class='tline' id='l480' data-llen='10417:10440'>休復休者安也未危也與頻對頻本或作嚬馬氏曰憂</span>
<span class='tline' id='l481' data-llen='10440:10463'>頻也王弼云頻蹙之貌盖困而後復也傅氏曰以下仁</span>
<span class='tline' id='l482' data-llen='10463:10482'>見輔仁之益𢎞曰義无咎見改過之功大</span>
<span class='tline' id='l483' data-llen='10482:10505'>三四全卦之中二五貞悔之中故皆言中中行者行中</span>
<span class='tline' id='l484' data-llen='10505:10532'><a onclick="displayPageImage('KR1a0109', 'WYG', '002-27b' );" name="002-27b" class="pb">[002-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='10532:10555'>也獨復者信已也傳曰從道不從道從俗矣獨復者其</span>
<span class='tline' id='l486' data-llen='10555:10578'>事難敦復者其志篤敦厚也固也傳曰中以自考以中</span>
<span class='tline' id='l487' data-llen='10578:10591'>道而常自考察則其復專矣</span>
<span class='tline' id='l488' data-llen='10591:10614'>不逺復尚矣休復獨復敦復其次也頻復又其次也初</span>
<span class='tline' id='l489' data-llen='10614:10637'>无迷自二至五皆不迷上居卦之終迷而不復无適而</span>
<span class='tline' id='l490' data-llen='10637:10660'>可故其禍所波及至大其禍之不可解至久傳曰反君</span>
<span class='tline' id='l491' data-llen='10660:10683'>道上有君人之位反君人之位故其凶至此迷悟之機</span>
<span class='tline' id='l492' data-llen='10683:10700'>禍福之所生吉凶之所判也可不慎乎</span>
<span class='tline' id='l493' data-llen='10700:10727'><a onclick="displayPageImage('KR1a0109', 'WYG', '002-28a' );" name="002-28a" class="pb">[002-28a] <img width="20"  src="/static/img/kanseki-5.png"/></a></span>
<span class='tline' id='l494' data-llen='10727:10750'>或問不逺之復一復永不失乎曰非也此神聖所不能</span>
<span class='tline' id='l495' data-llen='10750:10773'>當也古之聖人終身此不逺之復而已矣舜曰人心惟</span>
<span class='tline' id='l496' data-llen='10773:10796'>危湯改過不吝文望道未見孔君子未能皆此功也非</span>
<span class='tline' id='l497' data-llen='10796:10810'>實用力於學者不足以知之矣</span>
<span class='tline' id='l498' data-llen='10810:10833'>剛反如謂内為剛之宅宅即道也動而以順行人道也</span>
<span class='tline' id='l499' data-llen='10833:10856'>七日來復天道也非天人合安利有攸往乎動靜皆天</span>
<span class='tline' id='l500' data-llen='10856:10879'>地之心未易見也惟靜而動見天地生物之心動而靜</span>
<span class='tline' id='l501' data-llen='10879:10898'>見天地成物之心此以復言之亦人見之耳</span>
<span class='tline' id='l502' data-llen='10898:10925'><a onclick="displayPageImage('KR1a0109', 'WYG', '002-28b' );" name="002-28b" class="pb">[002-28b] <img width="20"  src="/static/img/kanseki-5.png"/></a></span>
<span class='tline' id='l503' data-llen='10925:10948'>先王制法者也制為至日不行不省方之法指冬至一</span>
<span class='tline' id='l504' data-llen='10948:10953'>日而巳</span>
<span class='tline' id='l505' data-llen='10953:10976'>閉闗象坤之闔户商旅象坤之衆或云震為大塗商旅</span>
<span class='tline' id='l506' data-llen='10976:10999'>之路坤為静不行之象坤為地又方象坤土厚故曰敦</span>
<span class='tline' id='l507' data-llen='10999:11022'>坤先迷故曰迷復行師亦衆象坤為邦國十坤之成數</span>
<span class='tline' id='l508' data-llen='11022:11027'>䷘无妄</span>
<span class='tline' id='l509' data-llen='11027:11050'>无妄无虛妄也為卦震下乾上為雷迅於天誠以動物</span>
<span class='tline' id='l510' data-llen='11050:11073'>无妄之象也史記作无望王肅因之其義相通盖君子</span>
<span class='tline' id='l511' data-llen='11073:11100'><a onclick="displayPageImage('KR1a0109', 'WYG', '002-29a' );" name="002-29a" class="pb">[002-29a] <img width="20"  src="/static/img/kanseki-5.png"/></a></span>
<span class='tline' id='l512' data-llen='11100:11123'>誠盡在我命聽在天未嘗有希望之心希望妄念也不</span>
<span class='tline' id='l513' data-llen='11123:11146'>希望无妄矣人而无妄乾徳也故曰元亨利貞四徳已</span>
<span class='tline' id='l514' data-llen='11146:11169'>備何行不得然吉凶禍福係乎時位故災眚之來自我</span>
<span class='tline' id='l515' data-llen='11169:11192'>致之謂之正而不自我致之謂之匪正其匪正有眚遇</span>
<span class='tline' id='l516' data-llen='11192:11215'>也雖至誠安往乎此卦與臨相通臨曰元亨利貞又曰</span>
<span class='tline' id='l517' data-llen='11215:11238'>至於八月有凶八月之凶氣數之適然匪正有眚之謂</span>
<span class='tline' id='l518' data-llen='11238:11261'>也或曰匪正有眚如言必信行必果雖誠而非正又其</span>
<span class='tline' id='l519' data-llen='11261:11283'>次則尾生白公之為矣此說亦可通似非彖爻之㫖</span>
<span class='tline' id='l520' data-llen='11283:11310'><a onclick="displayPageImage('KR1a0109', 'WYG', '002-29b' );" name="002-29b" class="pb">[002-29b] <img width="20"  src="/static/img/kanseki-5.png"/></a></span>
<span class='tline' id='l521' data-llen='11310:11333'>初居无妄之始往而獲吉是誠則必達蠻貊可矣義命</span>
<span class='tline' id='l522' data-llen='11333:11349'>合者也徳福兼者也傳曰得志慶矣</span>
<span class='tline' id='l523' data-llen='11349:11372'>六二中正无妄之純也正應在上无妄之福也无妄之</span>
<span class='tline' id='l524' data-llen='11372:11395'>福何如耕而有穫菑而有畬福也亦望也不耕得穫不</span>
<span class='tline' id='l525' data-llen='11395:11418'>菑得畬福也非望也如是何往不利乎傳曰未富原其</span>
<span class='tline' id='l526' data-llen='11418:11441'>心非期富而與富㑹夫惟有无妄之福則亦有无妄之</span>
<span class='tline' id='l527' data-llen='11441:11464'>災六三以柔居剛徳无妄也窮交在上災亦无妄也何</span>
<span class='tline' id='l528' data-llen='11464:11487'>謂无妄之災盖災自我招自我得曰有望非我招而我</span>
<span class='tline' id='l529' data-llen='11487:11514'><a onclick="displayPageImage('KR1a0109', 'WYG', '002-30a' );" name="002-30a" class="pb">[002-30a] <img width="20"  src="/static/img/kanseki-5.png"/></a></span>
<span class='tline' id='l530' data-llen='11514:11537'>得曰无妄其事何如有牛於此不知其繫之者也故曰</span>
<span class='tline' id='l531' data-llen='11537:11560'>或牛繫而牛存則无得而无失乃行人竊而得之矣繫</span>
<span class='tline' id='l532' data-llen='11560:11583'>者誅求則邑人受其災矣夫邑人未嘗受繫者之託也</span>
<span class='tline' id='l533' data-llen='11583:11606'>或人亦未嘗以牛付之邑人也乃為行路之竊而罹意</span>
<span class='tline' id='l534' data-llen='11606:11629'>外之災其不幸乎故无妄而无災非君子之敢必有災</span>
<span class='tline' id='l535' data-llen='11629:11652'>而終无妄實君子之處心也夫惟有无妄之災是以有</span>
<span class='tline' id='l536' data-llen='11652:11675'>无妄之守九四以剛居柔无妄者也下无正應不可有</span>
<span class='tline' id='l537' data-llen='11675:11698'>為也惟四貞固自守以免咎耳傳曰以无妄之徳而可</span>
<span class='tline' id='l538' data-llen='11698:11725'><a onclick="displayPageImage('KR1a0109', 'WYG', '002-30b' );" name="002-30b" class="pb">[002-30b] <img width="20"  src="/static/img/kanseki-5.png"/></a></span>
<span class='tline' id='l539' data-llen='11725:11748'>貞无咎天下固有此事也夫雖有无妄之守不能免无</span>
<span class='tline' id='l540' data-llen='11748:11771'>妄之災九五體健履中居尊處正无妄之至也宜其无</span>
<span class='tline' id='l541' data-llen='11771:11794'>疾矣宜无疾而有疾无妄之疾也有妄之疾必治之藥</span>
<span class='tline' id='l542' data-llen='11794:11817'>可耳不藥為憂无妄之疾不必治徐俟其愈耳勿藥為</span>
<span class='tline' id='l543' data-llen='11817:11840'>喜盖憂其所不必憂治其所不必治投以非劑損其元</span>
<span class='tline' id='l544' data-llen='11840:11863'>氣將因藥而發病因病而喪生者有之傳曰藥不可試</span>
<span class='tline' id='l545' data-llen='11863:11886'>戒之矣夫雖有勿藥之喜亦必有貞痼之疾上九體剛</span>
<span class='tline' id='l546' data-llen='11886:11909'>履柔无妄者也然此卦之上時勢極矣極則必危故用</span>
<span class='tline' id='l547' data-llen='11909:11936'><a onclick="displayPageImage('KR1a0109', 'WYG', '002-31a' );" name="002-31a" class="pb">[002-31a] <img width="20"  src="/static/img/kanseki-5.png"/></a></span>
<span class='tline' id='l548' data-llen='11936:11959'>静吉用作凶行則有无妄之眚无攸利矣傳曰時窮之</span>
<span class='tline' id='l549' data-llen='11959:11970'>災非其人之過惜之也</span>
<span class='tline' id='l550' data-llen='11970:11994'>說卦𫝊曰无妄災也盖无妄至徳惟慮其災爾初九六</span>
<span class='tline' id='l551' data-llen='11994:12017'>二以徳獲福曰吉曰利九五始若未亨終則介福故曰</span>
<span class='tline' id='l552' data-llen='12017:12040'>喜此元亨利貞若天祐之也時也四之可貞猶幸未禍</span>
<span class='tline' id='l553' data-llen='12040:12063'>三上則災眚矣此匪正有眚不利有攸往若天阨之也</span>
<span class='tline' id='l554' data-llen='12063:12086'>亦時也噫古之聖賢有徳而不遇者豈一人乎彖爻之</span>
<span class='tline' id='l555' data-llen='12086:12092'>意相發矣</span>
<span class='tline' id='l556' data-llen='12092:12119'><a onclick="displayPageImage('KR1a0109', 'WYG', '002-31b' );" name="002-31b" class="pb">[002-31b] <img width="20"  src="/static/img/kanseki-5.png"/></a></span>
<span class='tline' id='l557' data-llen='12119:12142'>俞玉吾曰无妄乃大畜倒體无妄内卦初九之剛盖從</span>
<span class='tline' id='l558' data-llen='12142:12159'>大畜外卦上九而來非從本卦升降也</span>
<span class='tline' id='l559' data-llen='12159:12182'>王輔嗣曰剛自外來而為主於内則柔邪之道消矣動</span>
<span class='tline' id='l560' data-llen='12182:12205'>而健則剛直之道通矣剛中而應則齊明之徳著矣九</span>
<span class='tline' id='l561' data-llen='12205:12226'>家易曰天下雷行陽氣普通无物不與故曰物與</span>
<span class='tline' id='l562' data-llen='12226:12234'>　雷行物與句</span>
<span class='tline' id='l563' data-llen='12234:12257'>劉濬伯曰天下之物皆有所望惟雷動於天出人不意</span>
<span class='tline' id='l564' data-llen='12257:12275'>故為无妄茂對之為言猶盛行永言之比</span>
<span class='tline' id='l565' data-llen='12275:12302'><a onclick="displayPageImage('KR1a0109', 'WYG', '002-32a' );" name="002-32a" class="pb">[002-32a] <img width="20"  src="/static/img/kanseki-5.png"/></a></span>
<span class='tline' id='l566' data-llen='12302:12325'>念曰雷出物與之偕出雷入物與之俱入故曰天下雷</span>
<span class='tline' id='l567' data-llen='12325:12348'>行物與雷以時不妄動物隨雷不妄與无妄之象也皆</span>
<span class='tline' id='l568' data-llen='12348:12371'>時也先王以茂對時育物時未至不能先時而育之時</span>
<span class='tline' id='l569' data-llen='12371:12394'>既至不忍後時而不育時象雷育象天或曰雷迅而人</span>
<span class='tline' id='l570' data-llen='12394:12403'>之妄心息故无妄</span>
<span class='tline' id='l571' data-llen='12403:12426'>震為禾稼故有穫象田者一歳反草曰菑三歳悉耨曰</span>
<span class='tline' id='l572' data-llen='12426:12449'>畬坤為牛指二坤畫離牝牛亦二也三互㢲繩繫牛者</span>
<span class='tline' id='l573' data-llen='12449:12462'>藥者虞翻謂㢲木艮石稱藥</span>
<span class='tline' id='l574' data-llen='12462:12489'><a onclick="displayPageImage('KR1a0109', 'WYG', '002-32b' );" name="002-32b" class="pb">[002-32b] <img width="20"  src="/static/img/kanseki-5.png"/></a></span>
<span class='tline' id='l575' data-llen='12489:12494'>䷙大畜</span>
<span class='tline' id='l576' data-llen='12494:12517'>大畜所畜者大也為卦乾下艮上乾陽卦艮亦陽卦以</span>
<span class='tline' id='l577' data-llen='12517:12540'>艮當乾而包畜三陽於内大畜之象也在人則天子當</span>
<span class='tline' id='l578' data-llen='12540:12563'>陽諸侯北面之世矣故必利於正正者王道蕩蕩平平</span>
<span class='tline' id='l579' data-llen='12563:12586'>之謂也又不家食乃吉大畜之世羣黎四海皆望養於</span>
<span class='tline' id='l580' data-llen='12586:12609'>君豈能家至而飲食之乎必有普徧之恩使得耕食而</span>
<span class='tline' id='l581' data-llen='12609:12632'>鑿飲仰事而俯育則匹夫匹婦无不得所矣以斯之世</span>
<span class='tline' id='l582' data-llen='12632:12648'>涉難濟險何不可乎故曰利涉大川</span>
<span class='tline' id='l583' data-llen='12648:12675'><a onclick="displayPageImage('KR1a0109', 'WYG', '002-33a' );" name="002-33a" class="pb">[002-33a] <img width="20"  src="/static/img/kanseki-5.png"/></a></span>
<span class='tline' id='l584' data-llen='12675:12698'>卦以止健為義健非一物止非一端何為㝡健君也民</span>
<span class='tline' id='l585' data-llen='12698:12721'>也君民奚為㝡健君以威為健逆鱗不可犯也民以衆</span>
<span class='tline' id='l586' data-llen='12721:12744'>為健可近不可下也為何能止於其㣲也於其要也於</span>
<span class='tline' id='l587' data-llen='12744:12767'>其㣲則豫於未發善之善也於其要則發而无能為不</span>
<span class='tline' id='l588' data-llen='12767:12790'>失為善也大畜六爻皆以止健為道下三爻言其事上</span>
<span class='tline' id='l589' data-llen='12790:12797'>三爻足其意</span>
<span class='tline' id='l590' data-llen='12797:12820'>初九卦之㝡始其止健也視其有厲即止之為利九二</span>
<span class='tline' id='l591' data-llen='12820:12843'>又進而上如輿之已駕止其輿為力艱脱其輻輿自止</span>
<span class='tline' id='l592' data-llen='12843:12870'><a onclick="displayPageImage('KR1a0109', 'WYG', '002-33b' );" name="002-33b" class="pb">[002-33b] <img width="20"  src="/static/img/kanseki-5.png"/></a></span>
<span class='tline' id='l593' data-llen='12870:12893'>矣二位既止三乃可行故有良馬逐之象良馬驥徳也</span>
<span class='tline' id='l594' data-llen='12893:12916'>逐馳騁也進无滯之者矣然必艱貞乃利艱貞者何亦</span>
<span class='tline' id='l595' data-llen='12916:12939'>曰閑習輿衞則利有攸往閑輿衞謂學優入政不可以</span>
<span class='tline' id='l596' data-llen='12939:12951'>政學也曰如字儒者作日</span>
<span class='tline' id='l597' data-llen='12951:12974'>六四柔正其止健也為童牛之牿夫童牛其角繭栗何</span>
<span class='tline' id='l598' data-llen='12974:12997'>能觗觸已施之楅惟恐其遲所謂塞之涓涓横流無有</span>
<span class='tline' id='l599' data-llen='12997:13020'>矣元吉可知然失之童角誰謂豕無牙乎六五柔中其</span>
<span class='tline' id='l600' data-llen='13020:13043'>止健也為豶豕之牙夫豕之剛在牙而其躁在慾豶之</span>
<span class='tline' id='l601' data-llen='13043:13070'><a onclick="displayPageImage('KR1a0109', 'WYG', '002-34a' );" name="002-34a" class="pb">[002-34a] <img width="20"  src="/static/img/kanseki-5.png"/></a></span>
<span class='tline' id='l602' data-llen='13070:13093'>則躁慾止而牙雖存亦柔馴矣所謂動刀甚㣲謋然已</span>
<span class='tline' id='l603' data-llen='13093:13116'>解也其吉可知夫四五之妙用如此豈復有梗化者乎</span>
<span class='tline' id='l604' data-llen='13116:13139'>將徧為爾徳從欲而治矣其大通也如行天之衢焉四</span>
<span class='tline' id='l605' data-llen='13139:13153'>五之意應初二上之意應九三</span>
<span class='tline' id='l606' data-llen='13153:13176'>夫畜之大不以君位以君徳内剛健外篤實則輝光發</span>
<span class='tline' id='l607' data-llen='13176:13199'>越其徳日新卦之所以名大畜也大畜之卦全在止健</span>
<span class='tline' id='l608' data-llen='13199:13222'>非剛無徳非上無權非上賢無助備此三者故能止健</span>
<span class='tline' id='l609' data-llen='13222:13245'>非大正而何養賢及民民無不養奚待家至而食之乎</span>
<span class='tline' id='l610' data-llen='13245:13272'><a onclick="displayPageImage('KR1a0109', 'WYG', '002-34b' );" name="002-34b" class="pb">[002-34b] <img width="20"  src="/static/img/kanseki-5.png"/></a></span>
<span class='tline' id='l611' data-llen='13272:13284'>家至而食之小惠未徧矣</span>
<span class='tline' id='l612' data-llen='13284:13307'>識前言往行以畜其徳乃貴於多識程傳曰考跡以觀</span>
<span class='tline' id='l613' data-llen='13307:13317'>其用察言以求其心</span>
<span class='tline' id='l614' data-llen='13317:13340'>不犯災謂止之速也中无尤謂其心不得尤也上合志</span>
<span class='tline' id='l615' data-llen='13340:13363'>謂上有用之乃得進也皆爻外意有喜人不及知而已</span>
<span class='tline' id='l616' data-llen='13363:13379'>獨喜有慶人人見之則人人賀之矣</span>
<span class='tline' id='l617' data-llen='13379:13402'>互兊為口有食象三四五上有舟象兊為澤有大川象</span>
<span class='tline' id='l618' data-llen='13402:13425'>乾健有涉象俞玉吾曰大畜倒轉為无妄則其剛自外</span>
<span class='tline' id='l619' data-llen='13425:13452'><a onclick="displayPageImage('KR1a0109', 'WYG', '002-35a' );" name="002-35a" class="pb">[002-35a] <img width="20"  src="/static/img/kanseki-5.png"/></a></span>
<span class='tline' id='l620' data-llen='13452:13475'>而來是為初九无妄倒轉為大畜則其剛自下而上是</span>
<span class='tline' id='l621' data-llen='13475:13498'>為上九趙氏曰互震足兊口有言行畜徳之象乾為艮</span>
<span class='tline' id='l622' data-llen='13498:13521'>馬熊氏曰四在艮下得坤之初為童牛體艮手持木而</span>
<span class='tline' id='l623' data-llen='13521:13543'>拘止之又曰五變㢲為豕乾為天艮為徑路天衢也</span>
<span class='tline' id='l624' data-llen='13543:13547'>䷚頤</span>
<span class='tline' id='l625' data-llen='13547:13570'>頤養也為卦震下艮上上下二陽内含四陰外實内虛</span>
<span class='tline' id='l626' data-llen='13570:13593'>上止下動頤之象也頤所以養也養道貴正正則吉不</span>
<span class='tline' id='l627' data-llen='13593:13616'>正則凶人而觀頤知養之不可以已也於是自求其口</span>
<span class='tline' id='l628' data-llen='13616:13643'><a onclick="displayPageImage('KR1a0109', 'WYG', '002-35b' );" name="002-35b" class="pb">[002-35b] <img width="20"  src="/static/img/kanseki-5.png"/></a></span>
<span class='tline' id='l629' data-llen='13643:13666'>實口實曰自求而不求人則无弗正矣盖飲食所以養</span>
<span class='tline' id='l630' data-llen='13666:13689'>生天下之大欲存焉易流而難節易邪而難正此在夫</span>
<span class='tline' id='l631' data-llen='13689:13712'>人之自知自慎非他人所能強故曰貞曰自求於此不</span>
<span class='tline' id='l632' data-llen='13712:13731'>累物无有累之者矣卦肖離離為目有觀象</span>
<span class='tline' id='l633' data-llen='13731:13754'>龜吸氣自息能不食之物也食氣者虚可以卜故曰靈</span>
<span class='tline' id='l634' data-llen='13754:13777'>龜夫人鍾秀乾坤首出物類其靈豈遜於龜乎故夫人</span>
<span class='tline' id='l635' data-llen='13777:13800'>有靈龜焉靈龜者何不欲不為之真心也真心在我視</span>
<span class='tline' id='l636' data-llen='13800:13823'>天下之物無一不可少者真心牿亡視天下之物無一</span>
<span class='tline' id='l637' data-llen='13823:13850'><a onclick="displayPageImage('KR1a0109', 'WYG', '002-36a' );" name="002-36a" class="pb">[002-36a] <img width="20"  src="/static/img/kanseki-5.png"/></a></span>
<span class='tline' id='l638' data-llen='13850:13873'>可少者無不可少故常塵軒冕無一可少故至爭錙銖</span>
<span class='tline' id='l639' data-llen='13873:13896'>此明暗之闗善敗之介也聖人於頤之始首以靈龜取</span>
<span class='tline' id='l640' data-llen='13896:13914'>象人而㝠頑不靈與蠢蠢之物等耳悲夫</span>
<span class='tline' id='l641' data-llen='13914:13937'>卦惟二陽能自求口實而不待依人者也初九才剛性</span>
<span class='tline' id='l642' data-llen='13937:13960'>動故設上九之詞以戒之曰爾有靈龜不可舍也我之</span>
<span class='tline' id='l643' data-llen='13960:13983'>朶頤不必觀也不舍則不觀觀則必凶矣天下之欲皆</span>
<span class='tline' id='l644' data-llen='13983:14006'>始於觀儒者曰非禮勿視老者曰五色令人目育釋者</span>
<span class='tline' id='l645' data-llen='14006:14029'>曰眼耳鼻舌身意皆以觀為首戒也不見可欲則心不</span>
<span class='tline' id='l646' data-llen='14029:14056'><a onclick="displayPageImage('KR1a0109', 'WYG', '002-36b' );" name="002-36b" class="pb">[002-36b] <img width="20"  src="/static/img/kanseki-5.png"/></a></span>
<span class='tline' id='l647' data-llen='14056:14079'>亂其不舍不觀者乎出見紛華而恱其舍而觀之者乎</span>
<span class='tline' id='l648' data-llen='14079:14102'>朶頤者以口通指曰朶頤上九由頤在上所謂頤指氣</span>
<span class='tline' id='l649' data-llen='14102:14107'>使者也</span>
<span class='tline' id='l650' data-llen='14107:14130'>陽能養陰陰不能養陽故女必從男牝必從牡柔必資</span>
<span class='tline' id='l651' data-llen='14130:14153'>剛無才徳者必藉才徳此養道也貞也但位有貴賤勢</span>
<span class='tline' id='l652' data-llen='14153:14176'>有近逺而吉凶生矣故以上求養於下謂之顛以下求</span>
<span class='tline' id='l653' data-llen='14176:14199'>養於上謂之拂顛者倒拂者逆也顛頤拂頤之說也以</span>
<span class='tline' id='l654' data-llen='14199:14222'>下求上亦謂之拂經拂逆也經厯也如厯位之厯盖宜</span>
<span class='tline' id='l655' data-llen='14222:14249'><a onclick="displayPageImage('KR1a0109', 'WYG', '002-37a' );" name="002-37a" class="pb">[002-37a] <img width="20"  src="/static/img/kanseki-5.png"/></a></span>
<span class='tline' id='l656' data-llen='14249:14272'>顛而顛宜拂而拂不失為貞吉宜顛而又拂不宜拂而</span>
<span class='tline' id='l657' data-llen='14272:14295'>故拂則凶之大矣六二求養於初本顛頤也處震而躁</span>
<span class='tline' id='l658' data-llen='14295:14318'>又逆厯而求養於上則凶矣上艮有丘象三不中正且</span>
<span class='tline' id='l659' data-llen='14318:14341'>居躁極逆厯而求養於上且執而不變故凶㝡大不惟</span>
<span class='tline' id='l660' data-llen='14341:14364'>一時十年不可用也不惟一事諸事无攸利也顛不厭</span>
<span class='tline' id='l661' data-llen='14364:14371'>下拂不可上</span>
<span class='tline' id='l662' data-llen='14371:14394'>六四居大臣之位而才弱也故資初九之賢以養人則</span>
<span class='tline' id='l663' data-llen='14394:14417'>惠溥矣然下賢懼弗專求益懼弗繼也必如虎也視耽</span>
<span class='tline' id='l664' data-llen='14417:14444'><a onclick="displayPageImage('KR1a0109', 'WYG', '002-37b' );" name="002-37b" class="pb">[002-37b] <img width="20"  src="/static/img/kanseki-5.png"/></a></span>
<span class='tline' id='l665' data-llen='14444:14467'>耽欲逐逐而後吉无咎乎夫虎常下視下賢之象虎欲</span>
<span class='tline' id='l666' data-llen='14467:14490'>无厭求益之象任賢勿貳惟日不足大臣休休之道乎</span>
<span class='tline' id='l667' data-llen='14490:14513'>卦體肖離離龜象又虎象呉幼清曰龜者以其介胄之</span>
<span class='tline' id='l668' data-llen='14513:14536'>外堅虎者以其文明之外著夫自養於内者莫如龜求</span>
<span class='tline' id='l669' data-llen='14536:14552'>養於外者莫如虎視亦離目之象也</span>
<span class='tline' id='l670' data-llen='14552:14575'>六五居大君之位而才弱也故資上九之養以養民為</span>
<span class='tline' id='l671' data-llen='14575:14598'>逆厯矣故曰拂經任人圖治正道也宜居守之則吉不</span>
<span class='tline' id='l672' data-llen='14598:14621'>可涉大川涉大川則志侈而貞失矣亦耽逐之戒也楊</span>
<span class='tline' id='l673' data-llen='14621:14648'><a onclick="displayPageImage('KR1a0109', 'WYG', '002-38a' );" name="002-38a" class="pb">[002-38a] <img width="20"  src="/static/img/kanseki-5.png"/></a></span>
<span class='tline' id='l674' data-llen='14648:14671'>廷秀曰養賢及民何必涉險有為而後為聖意得之矣</span>
<span class='tline' id='l675' data-llen='14671:14694'>上九以陽處上而履四陰為君所倚任臣民所畢聽頤</span>
<span class='tline' id='l676' data-llen='14694:14717'>養天下皆由已出故曰由頤任大責重未易稱也故必</span>
<span class='tline' id='l677' data-llen='14717:14740'>兢兢惕厲乃吉而利涉大川矣合而觀之下三爻自養</span>
<span class='tline' id='l678' data-llen='14740:14763'>也上三爻養人也養道宜靜不宜動下體震動故皆凶</span>
<span class='tline' id='l679' data-llen='14763:14786'>上體艮止故皆吉曰征凶曰居貞吉意可繹矣觀其所</span>
<span class='tline' id='l680' data-llen='14786:14809'>養謂觀上之所以養人如養賢則正養不賢則不正養</span>
<span class='tline' id='l681' data-llen='14809:14832'>老幼則正養游民則不正觀其自養如養大體則正養</span>
<span class='tline' id='l682' data-llen='14832:14859'><a onclick="displayPageImage('KR1a0109', 'WYG', '002-38b' );" name="002-38b" class="pb">[002-38b] <img width="20"  src="/static/img/kanseki-5.png"/></a></span>
<span class='tline' id='l683' data-llen='14859:14866'>小體則不正</span>
<span class='tline' id='l684' data-llen='14866:14884'>天地養萬物以時聖人不違其時而已矣</span>
<span class='tline' id='l685' data-llen='14884:14907'>雷潛山下靜養之象故為頤動而能止所以為慎言語</span>
<span class='tline' id='l686' data-llen='14907:14930'>節飲食王輔嗣曰言語飲食猶慎而節之況其餘乎念</span>
<span class='tline' id='l687' data-llen='14930:14953'>曰飲食之外无所不節言語之外无所不慎養道至矣</span>
<span class='tline' id='l688' data-llen='14953:14976'>不足貴謂本足貴也不自貴則人賤之矣二比於初又</span>
<span class='tline' id='l689' data-llen='14976:14999'>與同體其類也乃求養於上失其類矣曰六二見其宜</span>
<span class='tline' id='l690' data-llen='14999:15022'>下也曰征凶見其不可往也拂頤絶非養道之正故曰</span>
<span class='tline' id='l691' data-llen='15022:15049'><a onclick="displayPageImage('KR1a0109', 'WYG', '002-39a' );" name="002-39a" class="pb">[002-39a] <img width="20"  src="/static/img/kanseki-5.png"/></a></span>
<span class='tline' id='l692' data-llen='15049:15072'>道大悖六四任賢以匡不逮使上之徳施光顯於下民</span>
<span class='tline' id='l693' data-llen='15072:15093'>言上指君大有慶也重在兢畏猶由豫之勿疑也</span>
<span class='tline' id='l694' data-llen='15093:15116'>或曰艮為虎五體才柔而體艮止艮之主爻適當其前</span>
<span class='tline' id='l695' data-llen='15116:15139'>故不利涉艮為小石有厲象卦有舟虛之象上主行止</span>
<span class='tline' id='l696' data-llen='15139:15147'>之權故曰利涉</span>
<span class='tline' id='l697' data-llen='15147:15152'>䷛大過</span>
<span class='tline' id='l698' data-llen='15152:15175'>大過陽過時也為卦㢲下兊上四陽並聚於中二陰分</span>
<span class='tline' id='l699' data-llen='15175:15198'>主内外大過之象也夫四陽盛矣二陰衰矣何以為過</span>
<span class='tline' id='l700' data-llen='15198:15225'><a onclick="displayPageImage('KR1a0109', 'WYG', '002-39b' );" name="002-39b" class="pb">[002-39b] <img width="20"  src="/static/img/kanseki-5.png"/></a></span>
<span class='tline' id='l701' data-llen='15225:15248'>時乎盖卦以下爻為本故一陽復則陽長可知為臨為</span>
<span class='tline' id='l702' data-llen='15248:15271'>泰為壯為夬陽未有據下者也一陰姤則陰長可知為</span>
<span class='tline' id='l703' data-llen='15271:15294'>遯為否為觀為剝陰未有不據下者也今下屬陰爻雖</span>
<span class='tline' id='l704' data-llen='15294:15317'>有四陽猶木之枯人之老耳故曰大過夫天下之勢譬</span>
<span class='tline' id='l705' data-llen='15317:15340'>若大厦陽在下則能承其基陽在上則能鎮其宇今上</span>
<span class='tline' id='l706' data-llen='15340:15363'>下皆陰下蹷而上折猶棟之橈動故曰棟橈然大厦將</span>
<span class='tline' id='l707' data-llen='15363:15386'>傾扶之惟人宜相與戮力振傾定難不以時自阻則大</span>
<span class='tline' id='l708' data-llen='15386:15405'>事濟矣故曰利有攸往亨不往則不得亨矣</span>
<span class='tline' id='l709' data-llen='15405:15432'><a onclick="displayPageImage('KR1a0109', 'WYG', '002-40a' );" name="002-40a" class="pb">[002-40a] <img width="20"  src="/static/img/kanseki-5.png"/></a></span>
<span class='tline' id='l710' data-llen='15432:15455'>大過即頤之倒體頤上下兩陽四陰必求其養大過上</span>
<span class='tline' id='l711' data-llen='15455:15478'>下兩陰四陽必資其生然陰有下上根華之别也位有</span>
<span class='tline' id='l712' data-llen='15478:15501'>終始老少之分也故資得其陰則生機息資失其陰則</span>
<span class='tline' id='l713' data-llen='15501:15514'>生機絶救過者不可不察也</span>
<span class='tline' id='l714' data-llen='15514:15537'>初六以陰居陽雖弱未甚弱也又在㢲始至性務入所</span>
<span class='tline' id='l715' data-llen='15537:15560'>以承奉諸陽者甚慎猶錯物於地藉之白茅其人足與</span>
<span class='tline' id='l716' data-llen='15560:15583'>也九二秉剛履中與初相比扶衰拯弱克有濟矣譬之</span>
<span class='tline' id='l717' data-llen='15583:15606'>枯楊而復生梯老夫得其女妻者乎九四剛而能柔與</span>
<span class='tline' id='l718' data-llen='15606:15633'><a onclick="displayPageImage('KR1a0109', 'WYG', '002-40b' );" name="002-40b" class="pb">[002-40b] <img width="20"  src="/static/img/kanseki-5.png"/></a></span>
<span class='tline' id='l719' data-llen='15633:15656'>初相應以支大厦奠於磐石矣其當棟之任隆然而吉</span>
<span class='tline' id='l720' data-llen='15656:15679'>更不可有他雜之者乎是二四之吉利初成之也不然</span>
<span class='tline' id='l721' data-llen='15679:15685'>陽終過矣</span>
<span class='tline' id='l722' data-llen='15685:15708'>上六以陰居陰才甚弱也又在兊極變而為憤所以拯</span>
<span class='tline' id='l723' data-llen='15708:15731'>濟諸陽者甚急猶過涉而滅其頂雖於義无咎其人不</span>
<span class='tline' id='l724' data-llen='15731:15754'>足與也九五以剛居剛與上相比扶衰拯弱弗克有濟</span>
<span class='tline' id='l725' data-llen='15754:15777'>矣譬之枯楊而反生華老婦得其士夫者乎九三重剛</span>
<span class='tline' id='l726' data-llen='15777:15800'>不中與上相應太剛則折淪胥及溺其棟之橈敗而凶</span>
<span class='tline' id='l727' data-llen='15800:15827'><a onclick="displayPageImage('KR1a0109', 'WYG', '002-41a' );" name="002-41a" class="pb">[002-41a] <img width="20"  src="/static/img/kanseki-5.png"/></a></span>
<span class='tline' id='l728' data-llen='15827:15850'>者乎是三五之凶而无譽上不能成之也陽終過而不</span>
<span class='tline' id='l729' data-llen='15850:15873'>可挽矣合六爻觀之陰之助陽豈小補哉剛過而中不</span>
<span class='tline' id='l730' data-llen='15873:15896'>任剛也㢲而說行善用柔也以此攸往乃可得亨大過</span>
<span class='tline' id='l731' data-llen='15896:15919'>之時時已過矣非剛柔並用陰陽相資豈能濟乎故嘆</span>
<span class='tline' id='l732' data-llen='15919:15942'>其大彖之攸往即爻之過以相與彖之亨即爻之吉利</span>
<span class='tline' id='l733' data-llen='15942:15965'>彖之棟橈指本末弱爻又别而言之專以橈屬之三以</span>
<span class='tline' id='l734' data-llen='15965:15978'>其剛特甚也五則本色而已</span>
<span class='tline' id='l735' data-llen='15978:16001'>大過本末弱也必有大徳大位然後可救當分有所過</span>
<span class='tline' id='l736' data-llen='16001:16028'><a onclick="displayPageImage('KR1a0109', 'WYG', '002-41b' );" name="002-41b" class="pb">[002-41b] <img width="20"  src="/static/img/kanseki-5.png"/></a></span>
<span class='tline' id='l737' data-llen='16028:16051'>者有不可過者有大徳大位可過者也伊周其人也不</span>
<span class='tline' id='l738' data-llen='16051:16074'>可懼也有大徳無大位不可過也孔孟其人也不可任</span>
<span class='tline' id='l739' data-llen='16074:16083'>也其位不勝徳耶</span>
<span class='tline' id='l740' data-llen='16083:16106'>㢲為木有棟象初在下藉象㢲木之柔茅象㢲為白楊</span>
<span class='tline' id='l741' data-llen='16106:16129'>者得陽氣之㝡先陽至則發陽過則枯又近澤之木也</span>
<span class='tline' id='l742' data-llen='16129:16152'>故取象初陰為女二在其上故老上陰為婦五在其下</span>
<span class='tline' id='l743' data-llen='16152:16175'>故少馬融荀爽皆有此說程朱本之三四卦之中同有</span>
<span class='tline' id='l744' data-llen='16175:16198'>棟象三在下體頽然橈敗之象四在上體穹然隆起之</span>
<span class='tline' id='l745' data-llen='16198:16225'><a onclick="displayPageImage('KR1a0109', 'WYG', '002-42a' );" name="002-42a" class="pb">[002-42a] <img width="20"  src="/static/img/kanseki-5.png"/></a></span>
<span class='tline' id='l746' data-llen='16225:16246'>象兊澤有涉象互乾首有頂象兊在乾上有滅象</span>
<span class='tline' id='l747' data-llen='16246:16250'>䷜坎</span>
<span class='tline' id='l748' data-llen='16250:16273'>坎險也為卦上下皆坎重險之象也人而處險惟在至</span>
<span class='tline' id='l749' data-llen='16273:16296'>誠誠之為道本無險易處險而格上下動神人尤其要</span>
<span class='tline' id='l750' data-llen='16296:16319'>耳故曰有孚君子不能必遇之无險而能必心之不憂</span>
<span class='tline' id='l751' data-llen='16319:16342'>葢樂天知命身可陷心不可陷也故曰維心亨然濟險</span>
<span class='tline' id='l752' data-llen='16342:16357'>利有事而忌懷安也故曰行有尚</span>
<span class='tline' id='l753' data-llen='16357:16380'>夫世之險必自險人生之險人之行必自險心起之然</span>
<span class='tline' id='l754' data-llen='16380:16407'><a onclick="displayPageImage('KR1a0109', 'WYG', '002-42b' );" name="002-42b" class="pb">[002-42b] <img width="20"  src="/static/img/kanseki-5.png"/></a></span>
<span class='tline' id='l755' data-llen='16407:16430'>始以險而陷人終必以險而自及天命也王章也初六</span>
<span class='tline' id='l756' data-llen='16430:16453'>以陰居險之始小人之重險者也幸災樂禍自此人倡</span>
<span class='tline' id='l757' data-llen='16453:16476'>之其究不免罹於險耳故曰習坎入於坎窞窞坎中之</span>
<span class='tline' id='l758' data-llen='16476:16499'>坎也然初之罪尤其小者也上六履險之極乗君之剛</span>
<span class='tline' id='l759' data-llen='16499:16522'>則罪大而不可解矣故係用徽纆寘於叢棘周禮王之</span>
<span class='tline' id='l760' data-llen='16522:16545'>外朝左右九棘司寇公卿議獄其下害人者置之圜中</span>
<span class='tline' id='l761' data-llen='16545:16568'>上罪三年而赦中罪二年而赦下罪一年而赦終不自</span>
<span class='tline' id='l762' data-llen='16568:16591'>改者殺三歳不得出盖王法所必誅者也非其自取之</span>
<span class='tline' id='l763' data-llen='16591:16618'><a onclick="displayPageImage('KR1a0109', 'WYG', '002-43a' );" name="002-43a" class="pb">[002-43a] <img width="20"  src="/static/img/kanseki-5.png"/></a></span>
<span class='tline' id='l764' data-llen='16618:16641'>罪乎傳皆曰失道猶漢法無將不道之謂矣先王之制</span>
<span class='tline' id='l765' data-llen='16641:16649'>刑獄亦設險哉</span>
<span class='tline' id='l766' data-llen='16649:16672'>二三在下處險者也處險者不可過求過求則心徒勞</span>
<span class='tline' id='l767' data-llen='16672:16695'>不可用作用作則難益深九二剛而得中難未解也故</span>
<span class='tline' id='l768' data-llen='16695:16718'>曰坎有險求小得求小得則可大則不可耳六三履失</span>
<span class='tline' id='l769' data-llen='16718:16741'>其位又在二體之交故來亦坎往亦坎且枕於險之中</span>
<span class='tline' id='l770' data-llen='16741:16764'>而入於坎窞不可用以有為也盖所求者小所用者靜</span>
<span class='tline' id='l771' data-llen='16764:16772'>其心亨之謂乎</span>
<span class='tline' id='l772' data-llen='16772:16799'><a onclick="displayPageImage('KR1a0109', 'WYG', '002-43b' );" name="002-43b" class="pb">[002-43b] <img width="20"  src="/static/img/kanseki-5.png"/></a></span>
<span class='tline' id='l773' data-llen='16799:16822'>四五在上濟險者也濟險之臣必以誠而結君濟險之</span>
<span class='tline' id='l774' data-llen='16822:16845'>君必虛中以納臣六四居得其位大臣也非君孰與濟</span>
<span class='tline' id='l775' data-llen='16845:16868'>乎險難之中文無以為故一樽之酒二簋之食瓦缶之</span>
<span class='tline' id='l776' data-llen='16868:16891'>器至質約矣且自牖而納至簡易矣然同病相憐同舟</span>
<span class='tline' id='l777' data-llen='16891:16914'>相得為之君者儀不謂質以為厚也約不謂簡以為好</span>
<span class='tline' id='l778' data-llen='16914:16921'>也終何咎乎</span>
<span class='tline' id='l779' data-llen='16921:16944'>傳曰剛柔際也謂君臣和㑹之際故禮不嫌其為薄耳</span>
<span class='tline' id='l780' data-llen='16944:16967'>九五位得中正大君也非臣孰與共濟乎險難之中小</span>
<span class='tline' id='l781' data-llen='16967:16994'><a onclick="displayPageImage('KR1a0109', 'WYG', '002-44a' );" name="002-44a" class="pb">[002-44a] <img width="20"  src="/static/img/kanseki-5.png"/></a></span>
<span class='tline' id='l782' data-llen='16994:17017'>心恭讓以納六四其中之虛若坎之不盈以是撥亂自</span>
<span class='tline' id='l783' data-llen='17017:17040'>足以致治平耳祗適也盖不盈則賢臣樂灌注之盈則</span>
<span class='tline' id='l784' data-llen='17040:17063'>孰告以善乎傳曰中未大也謂多方患難之中故心不</span>
<span class='tline' id='l785' data-llen='17063:17086'>敢以自大耳君臣如此是之謂有孚是之謂行有尚也</span>
<span class='tline' id='l786' data-llen='17086:17109'>念曰天險不可升謂天然之品節不可踰越如所謂天</span>
<span class='tline' id='l787' data-llen='17109:17126'>叙天秩云爾若謂天不可升其義淺矣</span>
<span class='tline' id='l788' data-llen='17126:17149'>設險兼明禮定分築城鑿池言常徳行則險而不變習</span>
<span class='tline' id='l789' data-llen='17149:17172'>敎事則險而能應行有尚坎忌不流行則必通互艮為</span>
<span class='tline' id='l790' data-llen='17172:17199'><a onclick="displayPageImage('KR1a0109', 'WYG', '002-44b' );" name="002-44b" class="pb">[002-44b] <img width="20"  src="/static/img/kanseki-5.png"/></a></span>
<span class='tline' id='l791' data-llen='17199:17222'>山丘陵坎心有徳行象水滋物有敎事象震主祭器有</span>
<span class='tline' id='l792' data-llen='17222:17245'>樽簋象艮小光有牖象坎上變㢲為繩坎木為堅多心</span>
<span class='tline' id='l793' data-llen='17245:17255'>纆棘象三爻三歳象</span>
<span class='tline' id='l794' data-llen='17255:17259'>䷝離</span>
<span class='tline' id='l795' data-llen='17259:17282'>離麗也為卦上下皆離重明之象也夫明過則太察邪</span>
<span class='tline' id='l796' data-llen='17282:17305'>所必苛也明過則用剛悍所必搆也故利貞則亨畜牝</span>
<span class='tline' id='l797' data-llen='17305:17328'>牛則吉傳曰在慼而有嘉容是謂不度不度之人鮮不</span>
<span class='tline' id='l798' data-llen='17328:17336'>為患九四是也</span>
<span class='tline' id='l799' data-llen='17336:17363'><a onclick="displayPageImage('KR1a0109', 'WYG', '002-45a' );" name="002-45a" class="pb">[002-45a] <img width="20"  src="/static/img/kanseki-5.png"/></a></span>
<span class='tline' id='l800' data-llen='17363:17386'>下三爻言用明之道用明者以中為尚以敬為本以恬</span>
<span class='tline' id='l801' data-llen='17386:17409'>愉為安如是所謂火生有光不用其光所以保其耀者</span>
<span class='tline' id='l802' data-llen='17409:17432'>也初九在下履象也居離之始如日始旦剛徳明體燦</span>
<span class='tline' id='l803' data-llen='17432:17455'>然有光身雖未進而文采已見於天下矣故曰履錯然</span>
<span class='tline' id='l804' data-llen='17455:17478'>言其璀璨交錯也然明著則招尤晦明則免忌故必敬</span>
<span class='tline' id='l805' data-llen='17478:17501'>之兢畏斂束可以无咎此慎始之道也二進於中如日</span>
<span class='tline' id='l806' data-llen='17501:17524'>方中矣體本文明履得中正是聰明睿知守之以愚明</span>
<span class='tline' id='l807' data-llen='17524:17547'>作有功敦大成裕者也莫大之吉蔑以加矣三居卦之</span>
<span class='tline' id='l808' data-llen='17547:17574'><a onclick="displayPageImage('KR1a0109', 'WYG', '002-45b' );" name="002-45b" class="pb">[002-45b] <img width="20"  src="/static/img/kanseki-5.png"/></a></span>
<span class='tline' id='l809' data-llen='17574:17597'>終如日之昃矣日中則昃物盛則衰理也九三明極而</span>
<span class='tline' id='l810' data-llen='17597:17620'>躁莫能自安不感餘生之無幾而鼓缶興歌則悲旦暮</span>
<span class='tline' id='l811' data-llen='17620:17643'>之須臾而撫耋興嘆或樂而淫或哀而傷兩失也或樂</span>
<span class='tline' id='l812' data-llen='17643:17666'>未幾而哀或哀未幾而樂旋失也皆非達人之致矣達</span>
<span class='tline' id='l813' data-llen='17666:17689'>人以死生為晝夜以禍福為首尾生順其生死順其死</span>
<span class='tline' id='l814' data-llen='17689:17712'>如如爾適適爾盛弗為喜衰弗為悲盖日有常明而中</span>
<span class='tline' id='l815' data-llen='17712:17735'>昃非日性有真樂而壯老非性故曰不知老之將至云</span>
<span class='tline' id='l816' data-llen='17735:17738'>爾</span>
<span class='tline' id='l817' data-llen='17738:17765'><a onclick="displayPageImage('KR1a0109', 'WYG', '002-46a' );" name="002-46a" class="pb">[002-46a] <img width="20"  src="/static/img/kanseki-5.png"/></a></span>
<span class='tline' id='l818' data-llen='17765:17788'>上三爻言繼明之道繼明者以順為代徳以憂為承先</span>
<span class='tline' id='l819' data-llen='17788:17811'>以行師為保大所謂遭家不造嬛嬛在疚張皇六師無</span>
<span class='tline' id='l820' data-llen='17811:17834'>壞我髙祖寡命者也九四當改革之始剛不中正以逆</span>
<span class='tline' id='l821' data-llen='17834:17857'>為徳者也其猛烈陵爍之勢若火之突如其來有不可</span>
<span class='tline' id='l822' data-llen='17857:17880'>撲滅然者夫火不戢且將自焚況縱之乎必焚而死死</span>
<span class='tline' id='l823' data-llen='17880:17903'>而棄灰耳六五為重明之主繼統之君也以柔處剛履</span>
<span class='tline' id='l824' data-llen='17903:17926'>中體順故方以代君為深悲不以嗣位為可喜有出涕</span>
<span class='tline' id='l825' data-llen='17926:17949'>沱若戚嗟若之象夫涕而沱涕甚也戚而嗟戚甚也如</span>
<span class='tline' id='l826' data-llen='17949:17976'><a onclick="displayPageImage('KR1a0109', 'WYG', '002-46b' );" name="002-46b" class="pb">[002-46b] <img width="20"  src="/static/img/kanseki-5.png"/></a></span>
<span class='tline' id='l827' data-llen='17976:17999'>是則喪君有君業可長保矣故曰吉上九以剛徳居重</span>
<span class='tline' id='l828' data-llen='17999:18022'>明之終是改革之既定矣有不順者奉王命以征之則</span>
<span class='tline' id='l829' data-llen='18022:18043'>有嘉功且殲其渠魁而罔治脅從何貪殘之咎也</span>
<span class='tline' id='l830' data-llen='18043:18061'>離王公也謂麗王公之初惟悲戚則得吉</span>
<span class='tline' id='l831' data-llen='18061:18084'>離卦為重明下卦三爻皆正故曰重明以麗乎正柔麗</span>
<span class='tline' id='l832' data-llen='18084:18107'>五為中二為正柔麗中正故亨是以畜牝牛吉謂畜牝</span>
<span class='tline' id='l833' data-llen='18107:18130'>牛非過柔亦養其中正之順徳而已彖為二用傳合而</span>
<span class='tline' id='l834' data-llen='18130:18134'>釋之</span>
<span class='tline' id='l835' data-llen='18134:18161'><a onclick="displayPageImage('KR1a0109', 'WYG', '002-47a' );" name="002-47a" class="pb">[002-47a] <img width="20"  src="/static/img/kanseki-5.png"/></a></span>
<span class='tline' id='l836' data-llen='18161:18184'>離得坤中爻為牝牛或曰互㢲牝牛又互㢲為百榖草</span>
<span class='tline' id='l837' data-llen='18184:18207'>木象亦謂得坤之中爻互兊為涕嗟象離為大腹有缶</span>
<span class='tline' id='l838' data-llen='18207:18230'>象突竈突也如火氣之出於突或曰自二至五有坎象</span>
<span class='tline' id='l839' data-llen='18230:18233'>　</span>
<span class='tline' id='l840' data-llen='18233:18236'>　</span>
<span class='tline' id='l841' data-llen='18236:18239'>　</span>
<span class='tline' id='l842' data-llen='18239:18242'>　</span>
<span class='tline' id='l843' data-llen='18242:18245'>　</span>
<span class='tline' id='l844' data-llen='18245:18272'><a onclick="displayPageImage('KR1a0109', 'WYG', '002-47b' );" name="002-47b" class="pb">[002-47b] <img width="20"  src="/static/img/kanseki-5.png"/></a></span>
<span class='tline' id='l845' data-llen='18272:18275'>　</span>
<span class='tline' id='l846' data-llen='18275:18278'>　</span>
<span class='tline' id='l847' data-llen='18278:18281'>　</span>
<span class='tline' id='l848' data-llen='18281:18284'>　</span>
<span class='tline' id='l849' data-llen='18284:18287'>　</span>
<span class='tline' id='l850' data-llen='18287:18290'>　</span>
<span class='tline' id='l851' data-llen='18290:18293'>　</span>
<span class='tline' id='l852' data-llen='18293:18300'>　易用卷二</span>
</p>
<p>
</p>
  </div>
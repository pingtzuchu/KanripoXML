<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0150', 'WYG', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:202'>　周易孔義集説卷七</span>
<span class='tline' id='l10' data-llen='202:223'>　　　　　　　　　　　光禄寺卿沈起元撰</span>
<span class='tline' id='l11' data-llen='223:229'>　　上經</span>
<span class='tline' id='l12' data-llen='229:245'>䷘<span class='krp-note'>震下/乾上</span>　　中爻艮巽</span>
<span class='tline' id='l13' data-llen='245:268'>　程傳既復于道則合正理而无妄故復之後受之以</span>
<span class='tline' id='l14' data-llen='268:291'>　无妄為卦乾上震下震動也動以天為无妄動以人</span>
<span class='tline' id='l15' data-llen='291:298'>　欲則妄矣</span>
<span class='tline' id='l16' data-llen='298:324'><a onclick="displayPageImage('KR1a0150', 'WYG', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='324:347'>无妄元亨利貞其匪正有眚不利有攸往　彖傳无妄</span>
<span class='tline' id='l18' data-llen='347:370'>剛自外來而為主于内動而健剛中而應大亨以正天</span>
<span class='tline' id='l19' data-llen='370:393'>之命也其匪正有眚不利有攸往无妄之往何之矣天</span>
<span class='tline' id='l20' data-llen='393:401'>命不祐行矣哉</span>
<span class='tline' id='l21' data-llen='401:424'>　程傳无妄者至誠也至誠者天之道也无妄有大亨</span>
<span class='tline' id='l22' data-llen='424:447'>　之理法无妄之道利在貞正失貞正則妄也雖无邪</span>
<span class='tline' id='l23' data-llen='447:470'>　心苟不合正理則妄也乃邪心也故有匪正則為過</span>
<span class='tline' id='l24' data-llen='470:493'>　眚坤初爻變而為震剛自外而來也震以初爻為主</span>
<span class='tline' id='l25' data-llen='493:519'><a onclick="displayPageImage('KR1a0150', 'WYG', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='519:542'>　成卦由之故初為无妄之主動以天為无妄九居初</span>
<span class='tline' id='l27' data-llen='542:565'>　正也下動上健剛健无妄之體也五以剛居中正下</span>
<span class='tline' id='l28' data-llen='565:588'>　復以中正相應是順理而不妄也天命謂天道也○</span>
<span class='tline' id='l29' data-llen='588:611'>　本義无妄實理自然之謂　語録如賢者過之其心</span>
<span class='tline' id='l30' data-llen='611:634'>　豈曽有邪却不合正理佛氏亦豈有邪心者○朱漢</span>
<span class='tline' id='l31' data-llen='634:657'>　上曰剛自外來安能必其為主于内動而健安能使</span>
<span class='tline' id='l32' data-llen='657:680'>　剛中而必應以正而至于大亨乎非天命不能也天</span>
<span class='tline' id='l33' data-llen='680:703'>　命即天理非人為也○趙復齋曰剛自外來寄象爾</span>
<span class='tline' id='l34' data-llen='703:729'><a onclick="displayPageImage('KR1a0150', 'WYG', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='729:752'>　其實天之所賦我固有也○鄭亨仲曰陽復妄消之</span>
<span class='tline' id='l36' data-llen='752:775'>　時惟利正者其匪正者皆不利也○郭兼山曰天下</span>
<span class='tline' id='l37' data-llen='775:798'>　雷行其動以時故春分而出萬物隨之而出秋分而</span>
<span class='tline' id='l38' data-llen='798:821'>　入萬物從之而入莫之令而常自然故曰乾道變化</span>
<span class='tline' id='l39' data-llen='821:844'>　各正性命其或感之有正有不正養之或得或失所</span>
<span class='tline' id='l40' data-llen='844:867'>　以為夭壽為災眚是為匪正有眚之理○王童溪曰</span>
<span class='tline' id='l41' data-llen='867:890'>　初九之剛乾索于坤而為震而无妄之外體又乾也</span>
<span class='tline' id='l42' data-llen='890:913'>　則初九之剛實自乾來故曰剛自外來在无妄則内</span>
<span class='tline' id='l43' data-llen='913:939'><a onclick="displayPageImage('KR1a0150', 'WYG', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='939:962'>　體也故曰為主于内初九九五六二正也正則能大</span>
<span class='tline' id='l45' data-llen='962:985'>　亨六三上九不正也不正則妄矣故有眚災以正而</span>
<span class='tline' id='l46' data-llen='985:1008'>　往何往不利故初九往吉六二利有攸往苟匪正則</span>
<span class='tline' id='l47' data-llen='1008:1031'>　无妄之世何所往而利哉○趙汴水曰動與天合理</span>
<span class='tline' id='l48' data-llen='1031:1054'>　宜大亨然乾猶曰利貞况震之動吉凶悔吝由是而</span>
<span class='tline' id='l49' data-llen='1054:1077'>　生安得不利于正乎此卦以匪正反覆致戒于以知</span>
<span class='tline' id='l50' data-llen='1077:1100'>　聖人作易取義○胡雙湖曰艮止在前不利往象○</span>
<span class='tline' id='l51' data-llen='1100:1123'>　王秋山曰无妄之往乃言无妄之時而為此匪正之</span>
<span class='tline' id='l52' data-llen='1123:1149'><a onclick="displayPageImage('KR1a0150', 'WYG', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1149:1157'>　往往將何之</span>
<span class='tline' id='l54' data-llen='1157:1175'>初九无妄往吉　象傳无妄之往得志也</span>
<span class='tline' id='l55' data-llen='1175:1198'>　程傳九以陽剛為主于内中誠不妄者也无妄而往</span>
<span class='tline' id='l56' data-llen='1198:1221'>　无不得志以之修身則身正以之治事則事得其理</span>
<span class='tline' id='l57' data-llen='1221:1244'>　以之臨人則人感而化○李隆山曰无應而謂之往</span>
<span class='tline' id='l58' data-llen='1244:1267'>　吉者兩剛相遇不牽于繫應之私是之謂无妄此初</span>
<span class='tline' id='l59' data-llen='1267:1290'>　所以吉四所以无咎若二五相應三上相應而三災</span>
<span class='tline' id='l60' data-llen='1290:1313'>　五疾上眚有應之不若无應可見○趙汴水曰諸卦</span>
<span class='tline' id='l61' data-llen='1313:1339'><a onclick="displayPageImage('KR1a0150', 'WYG', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1339:1362'>　爻所舉卦名有取名之義者有紀卦之時者此卦特</span>
<span class='tline' id='l63' data-llen='1362:1385'>　紀其時故曰吉曰災曰疾曰眚皆繫名以紀時如曰</span>
<span class='tline' id='l64' data-llen='1385:1409'>　无妄誠也誠則有吉而已安得有他○何𤣥子曰此</span>
<span class='tline' id='l65' data-llen='1409:1432'>　爻足蔽全卦震陽初動誠一未分是謂无妄動與天</span>
<span class='tline' id='l66' data-llen='1432:1441'>　合何不吉之有</span>
<span class='tline' id='l67' data-llen='1441:1464'>　　按此爻能盡无妄之道故直以卦名予之而不繫</span>
<span class='tline' id='l68' data-llen='1464:1485'>　　他辭餘爻所謂无妄則紀卦時耳往者震也</span>
<span class='tline' id='l69' data-llen='1485:1508'>六二不耕穫不菑畬則利有攸往　象傳不耕穫未富</span>
<span class='tline' id='l70' data-llen='1508:1534'><a onclick="displayPageImage('KR1a0150', 'WYG', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1534:1537'>也</span>
<span class='tline' id='l72' data-llen='1537:1560'>　虞仲翔曰震為耒耜為禾稼互艮為手耒耜在手耕</span>
<span class='tline' id='l73' data-llen='1560:1583'>　象禾稼在手穫象○胡雙湖曰二為田菑畬象不耕</span>
<span class='tline' id='l74' data-llen='1583:1606'>　穫不菑畬艮止義利往震動義○豐復初曰未猶非</span>
<span class='tline' id='l75' data-llen='1606:1629'>　也富謂利也不于力耕之初遽有望穫之心乃仁人</span>
<span class='tline' id='l76' data-llen='1629:1652'>　不計功謀利而天徳全矣○來矣鮮曰柔順中正當</span>
<span class='tline' id='l77' data-llen='1652:1675'>　无妄之時无私意期望之心不方耕而即望其穫不</span>
<span class='tline' id='l78' data-llen='1675:1698'>　方菑而即望成畬必如此則利有攸往也未富謂未</span>
<span class='tline' id='l79' data-llen='1698:1724'><a onclick="displayPageImage('KR1a0150', 'WYG', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1724:1748'>　有富之心○何𤣥子曰未耕望穫未菑望畬始耕望</span>
<span class='tline' id='l81' data-llen='1748:1771'>　穫既菑望畬意欲日廣謂非妄歟六二中正應五本</span>
<span class='tline' id='l82' data-llen='1771:1794'>　自利往然无妄卦中獨不取應慮其有所係累也故</span>
<span class='tline' id='l83' data-llen='1794:1816'>　告之不耕穫不菑畬正誼不謀利明道不計功也</span>
<span class='tline' id='l84' data-llen='1816:1839'>六三无妄之災或繫之牛行人之得邑人之災　象傳</span>
<span class='tline' id='l85' data-llen='1839:1849'>行人得牛邑人災也</span>
<span class='tline' id='l86' data-llen='1849:1872'>　虞仲翔曰坤為牛艮為鼻為止巽為繩係牛鼻而止</span>
<span class='tline' id='l87' data-llen='1872:1895'>　桑下或係之牛也乾為行人坤為邑人○程傳三隂</span>
<span class='tline' id='l88' data-llen='1895:1921'><a onclick="displayPageImage('KR1a0150', 'WYG', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1921:1944'>　柔不中正妄也又志應于上欲也亦妄也○郭白雲</span>
<span class='tline' id='l90' data-llen='1944:1967'>　曰居震動之極應上九妄行窮災之爻是亦妄行之</span>
<span class='tline' id='l91' data-llen='1967:1990'>　人也匪正有眚之道○王童溪曰六三不正在无妄</span>
<span class='tline' id='l92' data-llen='1990:2013'>　之時宜其有災○胡雙湖曰牛離象繫艮止義隂本</span>
<span class='tline' id='l93' data-llen='2013:2021'>　坤體有邑象</span>
<span class='tline' id='l94' data-llen='2021:2044'>　　按彖辭主全象爻辭主時位故往往彖全吉而爻</span>
<span class='tline' id='l95' data-llen='2044:2067'>　　多凶咎獨此卦動以天為无妄而彖有正匪正利</span>
<span class='tline' id='l96' data-llen='2067:2090'>　　不利之不同已該爻象言矣有眚不利皆因匪正</span>
<span class='tline' id='l97' data-llen='2090:2116'><a onclick="displayPageImage('KR1a0150', 'WYG', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2116:2139'>　　則非无妄之自有眚災也雜卦无妄災也乃夫子</span>
<span class='tline' id='l99' data-llen='2139:2162'>　　别出一解不可泥蓋无妄為天命命即理理主陽</span>
<span class='tline' id='l100' data-llen='2162:2185'>　　故剛自外來為主動而健剛中而應三語皆主陽</span>
<span class='tline' id='l101' data-llen='2185:2208'>　　言隂爻則隂為人欲妄也位不中正妄也不得以</span>
<span class='tline' id='l102' data-llen='2208:2231'>　　卦名无妄而六爻皆无妄也此爻无妄之災正彖</span>
<span class='tline' id='l103' data-llen='2231:2254'>　　所謂匪正有眚也爻辭无妄紀其時耳三以不中</span>
<span class='tline' id='l104' data-llen='2254:2277'>　　正之隂動極而應上上為妄行有眚之人故以行</span>
<span class='tline' id='l105' data-llen='2277:2300'>　　人象之邑者内卦隂爻三之象也以艮止之牛應</span>
<span class='tline' id='l106' data-llen='2300:2326'><a onclick="displayPageImage('KR1a0150', 'WYG', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2326:2349'>　　上在上為有得在三為失牛牛有順徳隂亦順質</span>
<span class='tline' id='l108' data-llen='2349:2372'>　　隂動而從妄行有眚之陽失其順矣則災固三之</span>
<span class='tline' id='l109' data-llen='2372:2395'>　　妄動所致豈降自天之謂乎其不正而止于有災</span>
<span class='tline' id='l110' data-llen='2395:2418'>　　眚者則仍以无妄之時物與无妄舉世皆陽和發</span>
<span class='tline' id='l111' data-llen='2418:2441'>　　生之象萬物于暢茂之中或有夭折屈抑要非若</span>
<span class='tline' id='l112' data-llen='2441:2462'>　　嚴霜氷雪之侯有摧毁死滅之虞故不言凶</span>
<span class='tline' id='l113' data-llen='2462:2481'>九四可貞无咎　象傳可貞无咎固有之也</span>
<span class='tline' id='l114' data-llen='2481:2504'>　程傳以陽居乾體若復處剛則為過矣過則妄矣居</span>
<span class='tline' id='l115' data-llen='2504:2530'><a onclick="displayPageImage('KR1a0150', 'WYG', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2530:2553'>　四无尚剛之志也可貞與利貞不同可貞謂其所處</span>
<span class='tline' id='l117' data-llen='2553:2576'>　可貞固守之利貞謂利于貞○本義陽剛健體下无</span>
<span class='tline' id='l118' data-llen='2576:2599'>　應與可固守而无咎○張紫巖曰四以乾剛居互艮</span>
<span class='tline' id='l119' data-llen='2599:2622'>　上艮止也剛止則妄息咎從何來○胡雲峯曰利貞</span>
<span class='tline' id='l120' data-llen='2622:2645'>　兼正而固之意可貞則專訓固字而无正字義○王</span>
<span class='tline' id='l121' data-llen='2645:2668'>　秋山曰无妄一卦動以天者初九安其天而不動者</span>
<span class='tline' id='l122' data-llen='2668:2691'>　九四以乾體而應陽剛純乎天也體剛用柔不動于</span>
<span class='tline' id='l123' data-llen='2691:2714'>　欲也此九四之可貞无咎○俞石澗曰九四不正則</span>
<span class='tline' id='l124' data-llen='2714:2740'><a onclick="displayPageImage('KR1a0150', 'WYG', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2740:2764'>　不可動而往矣故貞静而止則无咎○何𤣥子曰初</span>
<span class='tline' id='l126' data-llen='2764:2782'>　九行乎其所當行九四止乎其所當止</span>
<span class='tline' id='l127' data-llen='2782:2805'>九五无妄之疾勿藥有喜　象傳无妄之藥不可試也</span>
<span class='tline' id='l128' data-llen='2805:2828'>　虞仲翔曰五動成坎坎為心病巽為草木艮為藥石</span>
<span class='tline' id='l129' data-llen='2828:2851'>　○本義乾剛中正以居尊位而下應亦中正无妄之</span>
<span class='tline' id='l130' data-llen='2851:2874'>　至也如是而有疾勿藥而自愈矣既己无妄而復藥</span>
<span class='tline' id='l131' data-llen='2874:2897'>　之則反為妄而生疾矣試謂少嘗之也○王秋山曰</span>
<span class='tline' id='l132' data-llen='2897:2920'>　易例陽為天理隂為人欲故陽為隂所累者皆曰疾</span>
<span class='tline' id='l133' data-llen='2920:2946'><a onclick="displayPageImage('KR1a0150', 'WYG', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2946:2969'>　如損之損其疾鼎之仇有疾兑之介疾是也今五下</span>
<span class='tline' id='l135' data-llen='2969:2992'>　應二是二之隂為五之疾然二亦中正以天徳言之</span>
<span class='tline' id='l136' data-llen='2992:3015'>　為不純疾也以中正言之則至善疾而非疾也故勿</span>
<span class='tline' id='l137' data-llen='3015:3039'>　藥有喜○何𤣥子曰有應則恐不能无私故以為疾</span>
<span class='tline' id='l138' data-llen='3039:3062'>　然二五中正應而无害于應如太虚雲影自去自來</span>
<span class='tline' id='l139' data-llen='3062:3085'>　豈足病哉告子之悍然力制以為不動心釋氏之滅</span>
<span class='tline' id='l140' data-llen='3085:3108'>　倫棄世以為不住相犯勿藥之戒也○觀彖勿者戒</span>
<span class='tline' id='l141' data-llen='3108:3131'>　辭也既无妄矣不可以禍福利害動其心若少有災</span>
<span class='tline' id='l142' data-llen='3131:3157'><a onclick="displayPageImage('KR1a0150', 'WYG', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3157:3175'>　患而即為解免則因以生妄且益災矣</span>
<span class='tline' id='l144' data-llen='3175:3198'>上九无妄行有眚无攸利　象傳无妄之行窮之災也</span>
<span class='tline' id='l145' data-llen='3198:3221'>　趙復齋曰事類亢龍者也○趙汴水曰上九居健之</span>
<span class='tline' id='l146' data-llen='3221:3245'>　極故不能止而有行○何𤣥子曰上九與六三震足</span>
<span class='tline' id='l147' data-llen='3245:3268'>　為應有行之義不中不正不能以理勝欲行必有眚</span>
<span class='tline' id='l148' data-llen='3268:3282'>　无妄之行猶彖傳无妄之往</span>
<span class='tline' id='l149' data-llen='3282:3288'>　　總論</span>
<span class='tline' id='l150' data-llen='3288:3311'>　項平甫曰无妄之時以誠滅妄以陽滅隂凡陽皆勝</span>
<span class='tline' id='l151' data-llen='3311:3337'><a onclick="displayPageImage('KR1a0150', 'WYG', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3337:3360'>　凡隂皆不利初九往吉陽之得志六二中正異于他</span>
<span class='tline' id='l153' data-llen='3360:3383'>　隂猶戒以不耕穫不菑畬則利有攸往一則字蓋疑</span>
<span class='tline' id='l154' data-llen='3383:3406'>　之也六三隂不得位所應又窮災如之何九四陽雖</span>
<span class='tline' id='l155' data-llen='3406:3429'>　不得位而質剛體健可以自守九五與隂相應故不</span>
<span class='tline' id='l156' data-llen='3429:3452'>　免于疾可見隂之為累上九當時位之窮无可行之</span>
<span class='tline' id='l157' data-llen='3452:3475'>　理故曰窮之災也即亢龍之爻辭也○李蒙齋曰動</span>
<span class='tline' id='l158' data-llen='3475:3498'>　以天為无妄无應即天理之公動以人為有妄有應</span>
<span class='tline' id='l159' data-llen='3498:3514'>　即人欲之私故六爻以无應為得</span>
<span class='tline' id='l160' data-llen='3514:3540'><a onclick="displayPageImage('KR1a0150', 'WYG', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3540:3557'>䷙<span class='krp-note'>乾下/艮上</span>　　　中爻兑震</span>
<span class='tline' id='l162' data-llen='3557:3580'>大畜利貞不家食吉利渉大川　彖傳大畜剛健篤實</span>
<span class='tline' id='l163' data-llen='3580:3603'>輝光日新其徳剛上而尚賢能止健大正也不家食吉</span>
<span class='tline' id='l164' data-llen='3603:3616'>養賢也利渉大川應乎天也</span>
<span class='tline' id='l165' data-llen='3616:3639'>　孔仲達曰乾健上進艮止在上能畜止剛健故曰大</span>
<span class='tline' id='l166' data-llen='3639:3662'>　畜剛健謂乾篤實謂艮剛健篤實故能輝耀光榮日</span>
<span class='tline' id='l167' data-llen='3662:3685'>　日増新其徳若无剛健則劣弱必既厭而退无篤實</span>
<span class='tline' id='l168' data-llen='3685:3708'>　必虚薄必既榮而隕何能輝光日新乎尚賢謂上九</span>
<span class='tline' id='l169' data-llen='3708:3735'><a onclick="displayPageImage('KR1a0150', 'WYG', '007-10a' );" name="007-10a" class="pb">[007-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3735:3758'>　○程傳艮在上而止乾于下藴畜至大之象在人為</span>
<span class='tline' id='l171' data-llen='3758:3781'>　學術道徳充積于内乃畜之大也人之藴畜宜得正</span>
<span class='tline' id='l172' data-llen='3781:3804'>　道故云利貞若異端偏學所畜至多而不正者有矣</span>
<span class='tline' id='l173' data-llen='3804:3827'>　既道徳充積于内宜在上位享天禄施為于天下則</span>
<span class='tline' id='l174' data-llen='3827:3850'>　不獨一身之吉天下之吉濟天下之艱險乃大畜之</span>
<span class='tline' id='l175' data-llen='3850:3873'>　用故利渉大川各以卦之才徳言諸爻則惟有止畜</span>
<span class='tline' id='l176' data-llen='3873:3896'>　之意○張子陽卦在上而上九又在其上故曰剛上</span>
<span class='tline' id='l177' data-llen='3896:3919'>　而尚賢○本義日新其徳而畜之大九自五而上六</span>
<span class='tline' id='l178' data-llen='3919:3946'><a onclick="displayPageImage('KR1a0150', 'WYG', '007-10b' );" name="007-10b" class="pb">[007-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3946:3969'>　五尊而尚之又能止健皆非大正不能六五下應乾</span>
<span class='tline' id='l180' data-llen='3969:3992'>　為應乎天○趙復齋曰无妄震下乾上動以天也受</span>
<span class='tline' id='l181' data-llen='3992:4015'>　之以大畜乾下艮上全夫天而止也　又曰尚賢尊</span>
<span class='tline' id='l182' data-llen='4015:4038'>　上九也不家食吉養賢三陽類升也○郭兼山曰健</span>
<span class='tline' id='l183' data-llen='4038:4061'>　為天徳止健畜天徳也大有有賢之卦也大畜畜賢</span>
<span class='tline' id='l184' data-llen='4061:4084'>　之卦也○張紫巖曰大畜以畜徳為貞乾剛止乎内</span>
<span class='tline' id='l185' data-llen='4084:4107'>　畜徳之大者畜徳而後可畜賢羣陽在下為賢乾為</span>
<span class='tline' id='l186' data-llen='4107:4130'>　天艮止之天下剛徳之賢畢畜是為大畜○王童溪</span>
<span class='tline' id='l187' data-llen='4130:4157'><a onclick="displayPageImage('KR1a0150', 'WYG', '007-11a' );" name="007-11a" class="pb">[007-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4157:4180'>　曰所畜之大于己則畜徳于人則畜賢○趙汴水曰</span>
<span class='tline' id='l189' data-llen='4180:4203'>　下不健則其動尼于止而遽息息則不能光上不止</span>
<span class='tline' id='l190' data-llen='4203:4226'>　則氣勢振于健而動摇摇亦不能光今鎮止愈力而</span>
<span class='tline' id='l191' data-llen='4226:4249'>　剛動愈健是以其光與日俱新上九之剛屹然在上</span>
<span class='tline' id='l192' data-llen='4249:4272'>　大君尊崇而嘉尚之以其能止乾之健也○胡雙湖</span>
<span class='tline' id='l193' data-llen='4272:4295'>　曰大畜以艮止乾得名而自利貞以下則皆取乾上</span>
<span class='tline' id='l194' data-llen='4295:4318'>　進行健之義畜極則通也○胡雲峯曰卦有乾體者</span>
<span class='tline' id='l195' data-llen='4318:4341'>　多曰利渉大川健故也○俞石澗曰止健非故抑其</span>
<span class='tline' id='l196' data-llen='4341:4368'><a onclick="displayPageImage('KR1a0150', 'WYG', '007-11b' );" name="007-11b" class="pb">[007-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4368:4391'>　進養之以待用也陽卦為大隂卦為小小畜以小畜</span>
<span class='tline' id='l198' data-llen='4391:4414'>　大非正也大畜以大畜大則正也唯其大正而能止</span>
<span class='tline' id='l199' data-llen='4414:4437'>　健故健者咸止于下由是踐履熟涵養深所畜者久</span>
<span class='tline' id='l200' data-llen='4437:4460'>　无復有輕躁之失○梁孟敬曰畜者止也聚也止則</span>
<span class='tline' id='l201' data-llen='4460:4483'>　聚矣乾上進而艮能止之其力大又三陽至大艮能</span>
<span class='tline' id='l202' data-llen='4483:4506'>　畜之所畜聚者至大亦大畜之義小畜之為小者巽</span>
<span class='tline' id='l203' data-llen='4506:4530'>　隂卦故其力小○何𤣥子曰何畜乎乾懼其過鋭而</span>
<span class='tline' id='l204' data-llen='4530:4553'>　或躁過剛而或折過大而或簡故畜焉以裁之此聖</span>
<span class='tline' id='l205' data-llen='4553:4580'><a onclick="displayPageImage('KR1a0150', 'WYG', '007-12a' );" name="007-12a" class="pb">[007-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4580:4603'>　人陶鑄天下之妙機艮為門闕家象中爻兑口食象</span>
<span class='tline' id='l207' data-llen='4603:4626'>　上九畜極而通艮家變為坤國故有不食于家而食</span>
<span class='tline' id='l208' data-llen='4626:4648'>　于國之象中爻震木在兑前舟行而前渉大川象</span>
<span class='tline' id='l209' data-llen='4648:4671'>　　按以二體言則剛健篤實為卦之材剛上尚賢止</span>
<span class='tline' id='l210' data-llen='4671:4694'>　　健主艮止之徳而言也而以中爻互震乾陽既主</span>
<span class='tline' id='l211' data-llen='4694:4717'>　　上行震動則必進故有不家食渉大川之象兑澤</span>
<span class='tline' id='l212' data-llen='4717:4740'>　　為大川乾健震動以行之應天之六五以接之故</span>
<span class='tline' id='l213' data-llen='4740:4751'>　　利可見互卦並重</span>
<span class='tline' id='l214' data-llen='4751:4778'><a onclick="displayPageImage('KR1a0150', 'WYG', '007-12b' );" name="007-12b" class="pb">[007-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4778:4797'>初九有厲利己　象傳有厲利己不犯災也</span>
<span class='tline' id='l216' data-llen='4797:4820'>　王輔嗣曰四乃畜己未可犯也○石徂徠曰乾雖剛</span>
<span class='tline' id='l217' data-llen='4820:4843'>　健前礙山險必不能通○程傳健體居下必上進者</span>
<span class='tline' id='l218' data-llen='4843:4866'>　也六四在上畜止進則有危在他卦為正應相援大</span>
<span class='tline' id='l219' data-llen='4866:4889'>　畜相應乃為相止上與三皆陽則為合志而无相止</span>
<span class='tline' id='l220' data-llen='4889:4912'>　之義○本義乾之三陽為艮所止故内外之卦各取</span>
<span class='tline' id='l221' data-llen='4912:4935'>　其義○趙復齋曰陽未盛進則危止則利陽體故欲</span>
<span class='tline' id='l222' data-llen='4935:4958'>　進位下故能止○沈守約曰乾而為巽健而巽則知</span>
<span class='tline' id='l223' data-llen='4958:4985'><a onclick="displayPageImage('KR1a0150', 'WYG', '007-13a' );" name="007-13a" class="pb">[007-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4985:5008'>　止也○俞石澗曰需初曰不犯難謂坎水之險此曰</span>
<span class='tline' id='l225' data-llen='5008:5032'>　不犯災謂艮山之阻○何𤣥子曰履乾之初行而未</span>
<span class='tline' id='l226' data-llen='5032:5041'>　成正用潛時也</span>
<span class='tline' id='l227' data-llen='5041:5052'>　　按與小畜初同意</span>
<span class='tline' id='l228' data-llen='5052:5069'>九二與説輹　象傳輿説輹中无尤也</span>
<span class='tline' id='l229' data-llen='5069:5092'>　吕藍田曰説輻不駕而已車體猶完以剛居中自全</span>
<span class='tline' id='l230' data-llen='5092:5115'>　不進○蘇子瞻曰小畜之説輹不得已也故夫妻反</span>
<span class='tline' id='l231' data-llen='5115:5138'>　目大畜其心願之故中无尤也○程傳二為六五所</span>
<span class='tline' id='l232' data-llen='5138:5165'><a onclick="displayPageImage('KR1a0150', 'WYG', '007-13b' );" name="007-13b" class="pb">[007-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5165:5188'>　畜止勢不可進又得中道度其勢之不可止而不行</span>
<span class='tline' id='l234' data-llen='5188:5211'>　○朱漢上曰初剛正二剛中四五柔柔能畜剛剛知</span>
<span class='tline' id='l235' data-llen='5211:5234'>　其不可犯而安之時也夫氣雄三軍者或屈于賓贊</span>
<span class='tline' id='l236' data-llen='5234:5257'>　之儀才蓋一世者或聼于委裘之命○蘭惠卿曰小</span>
<span class='tline' id='l237' data-llen='5257:5280'>　畜六四為主近畜九三以隂畜陽又非正應所以九</span>
<span class='tline' id='l238' data-llen='5280:5303'>　三不受畜而夫妻反目大畜九二受六五所畜以君</span>
<span class='tline' id='l239' data-llen='5303:5326'>　畜臣以上畜下二五皆中又其正應何尤之有○項</span>
<span class='tline' id='l240' data-llen='5326:5349'>　平甫曰諸卦多于乾言輿蓋車之全體唯乾足當之</span>
<span class='tline' id='l241' data-llen='5349:5376'><a onclick="displayPageImage('KR1a0150', 'WYG', '007-14a' );" name="007-14a" class="pb">[007-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5376:5399'>　○沈守約曰二有載上之才而守難進之義守中而</span>
<span class='tline' id='l243' data-llen='5399:5422'>　安其分者乾而為離健而中虚輿也卦變為賁明而</span>
<span class='tline' id='l244' data-llen='5422:5445'>　知止是以无尤○觀彖小畜初二以理自止故皆吉</span>
<span class='tline' id='l245' data-llen='5445:5463'>　大畜初二勢不得不止免於災尤而已</span>
<span class='tline' id='l246' data-llen='5463:5482'>　　按小畜九二牽復吉同以中不自失也</span>
<span class='tline' id='l247' data-llen='5482:5505'>九三良馬逐利艱貞日閑輿衛利有攸往　象傳利有</span>
<span class='tline' id='l248' data-llen='5505:5513'>攸往上合志也</span>
<span class='tline' id='l249' data-llen='5513:5536'>　石徂徠曰當天衢之亨可以馳逐而往前有山險未</span>
<span class='tline' id='l250' data-llen='5536:5563'><a onclick="displayPageImage('KR1a0150', 'WYG', '007-14b' );" name="007-14b" class="pb">[007-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5563:5586'>　可輕進故利艱貞○本義三以陽居健極上以陽居</span>
<span class='tline' id='l252' data-llen='5586:5609'>　畜極極而通之時也又皆陽爻故不相畜而俱進有</span>
<span class='tline' id='l253' data-llen='5609:5632'>　良馬逐象然過剛鋭進故戒以艱貞閑習○郭兼山</span>
<span class='tline' id='l254' data-llen='5632:5655'>　曰乾為馬三陽至此而並進○張紫巖曰三有互震</span>
<span class='tline' id='l255' data-llen='5655:5679'>　體艮山在前其動也艱與上同徳往必合志○項平甫</span>
<span class='tline' id='l256' data-llen='5679:5702'>　曰此爻輿衛蓋總指三陽皆同載而上進者○吴草</span>
<span class='tline' id='l257' data-llen='5702:5725'>　廬曰三四五上肖離為日閑習也當艱難之時未可</span>
<span class='tline' id='l258' data-llen='5725:5748'>　輕進九三變成坤為輿初二其衛也言九三當與二</span>
<span class='tline' id='l259' data-llen='5748:5775'><a onclick="displayPageImage('KR1a0150', 'WYG', '007-15a' );" name="007-15a" class="pb">[007-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5775:5798'>　陽同心協力无日不訓國人討軍實而為行計也○</span>
<span class='tline' id='l261' data-llen='5798:5821'>　來矣鮮曰艱者艱難其思慮恐失太易易貞者貞固</span>
<span class='tline' id='l262' data-llen='5821:5832'>　其作為恐失于助長</span>
<span class='tline' id='l263' data-llen='5832:5855'>　　按上合志言與上九合志此爻所以利往異于小</span>
<span class='tline' id='l264' data-llen='5855:5878'>　　畜之三者在此蓋小畜之上雖陽爻而巽隂隂徳</span>
<span class='tline' id='l265' data-llen='5878:5901'>　　方盛大畜之上為艮陽故乾與合志非夫子之傳</span>
<span class='tline' id='l266' data-llen='5901:5910'>　　不得其故矣</span>
<span class='tline' id='l267' data-llen='5910:5930'>六四童牛之牿元吉　象傳六四元吉有喜也</span>
<span class='tline' id='l268' data-llen='5930:5957'><a onclick="displayPageImage('KR1a0150', 'WYG', '007-15b' );" name="007-15b" class="pb">[007-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5957:5976'>六五豶豕之牙吉　象傳六五之吉有慶也</span>
<span class='tline' id='l270' data-llen='5976:5999'>　陸敬輿曰四體柔性止畜養賢人三陽俱進順而无</span>
<span class='tline' id='l271' data-llen='5999:6022'>　逆如童牛加牿順之至也故元吉賢人競進世道必</span>
<span class='tline' id='l272' data-llen='6022:6045'>　治故有喜○侯行果曰牿楅也以木為之横施于角</span>
<span class='tline' id='l273' data-llen='6045:6068'>　止其觝童牛无角之牛○胡安定曰牙杙也○石徂</span>
<span class='tline' id='l274' data-llen='6068:6091'>　徠曰童牛私欲不行而順順而物不犯以其有牿也</span>
<span class='tline' id='l275' data-llen='6091:6114'>　乾自下承之燮友也柔得位以乗乾柔克也○趙復</span>
<span class='tline' id='l276' data-llen='6114:6137'>　齋曰童牛之牿至順也以接三陽不亦善乎以六居</span>
<span class='tline' id='l277' data-llen='6137:6164'><a onclick="displayPageImage('KR1a0150', 'WYG', '007-16a' );" name="007-16a" class="pb">[007-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6164:6187'>　五故曰豶豕之牙和順不拂上承上九下引三陽人</span>
<span class='tline' id='l279' data-llen='6187:6210'>　君畜賢之道如此○馮厚齋曰小畜之畜乾六四也</span>
<span class='tline' id='l280' data-llen='6210:6233'>　九居五為之助者也大畜之畜乾六四六五也九居</span>
<span class='tline' id='l281' data-llen='6233:6256'>　上為之助者也外无陽爻則坤順而不能畜内无隂</span>
<span class='tline' id='l282' data-llen='6256:6279'>　爻則同類而不相畜然則成大畜之義者在上九而</span>
<span class='tline' id='l283' data-llen='6279:6302'>　能畜陽者六四六五也○沈守約曰牛順物居艮始</span>
<span class='tline' id='l284' data-llen='6302:6325'>　變為離離為牛童牛象○項平甫曰牙埤雅云以杙</span>
<span class='tline' id='l285' data-llen='6325:6348'>　繫豕也喜慶皆隂陽相得之辭卦中唯二隂有應故</span>
<span class='tline' id='l286' data-llen='6348:6375'><a onclick="displayPageImage('KR1a0150', 'WYG', '007-16b' );" name="007-16b" class="pb">[007-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6375:6398'>　四為有喜五為有慶喜者據已言之慶則其喜及人</span>
<span class='tline' id='l288' data-llen='6398:6421'>　○來矣鮮曰變巽為繩繫象巽木杙象天下无嚙人</span>
<span class='tline' id='l289' data-llen='6421:6445'>　之豕牛馬豕皆人所常畜者故大畜並言之○何𤣥</span>
<span class='tline' id='l290' data-llen='6445:6468'>　子曰舊説以四畜初初為童牛四為牿五畜二二為</span>
<span class='tline' id='l291' data-llen='6468:6491'>　豶豕五為牙于理亦通然按初二兩爻實无童牛豶</span>
<span class='tline' id='l292' data-llen='6491:6514'>　豕之象細思之大畜成卦之體原以二隂畜止三陽</span>
<span class='tline' id='l293' data-llen='6514:6537'>　即九三一爻亦為四五所畜非如他卦必論應與也</span>
<span class='tline' id='l294' data-llen='6537:6560'>　故童牛之牿豶豕之牙耑就六四六五言四字連讀</span>
<span class='tline' id='l295' data-llen='6560:6587'><a onclick="displayPageImage('KR1a0150', 'WYG', '007-17a' );" name="007-17a" class="pb">[007-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6587:6617'>　但取象于牿與牙耳爾雅云豕子豬<img height='20' width='20' alt='&amp;KR2904' title='KR2904' src='https://raw.githubusercontent.com/kanripo/KR-Gaiji/master/images/KR2904.png'/>豶豶者豕子</span>
<span class='tline' id='l297' data-llen='6617:6640'>　也童牛豶豕的對牛牿豕牙的對四五皆隂艮為少</span>
<span class='tline' id='l298' data-llen='6640:6663'>　為止故取象同先畜陽者四也五特助之而己故但</span>
<span class='tline' id='l299' data-llen='6663:6673'>　言吉而不言元吉</span>
<span class='tline' id='l300' data-llen='6673:6696'>　　按象傳曰六四元吉曰六五之吉皆持舉爻位可</span>
<span class='tline' id='l301' data-llen='6696:6719'>　　見二象之義從本爻而言此象傳大例也所採諸</span>
<span class='tline' id='l302' data-llen='6719:6742'>　　説均合孔傳蓋兩爻皆言以柔畜剛之妙用也六</span>
<span class='tline' id='l303' data-llen='6742:6765'>　　四以正為順静以止乾剛暴者遇之而馴發揚者</span>
<span class='tline' id='l304' data-llen='6765:6792'><a onclick="displayPageImage('KR1a0150', 'WYG', '007-17b' );" name="007-17b" class="pb">[007-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6792:6815'>　　遇之而斂六四之所以元吉也六五君位則有畜</span>
<span class='tline' id='l306' data-llen='6815:6838'>　　天下之象居中應天建極于此萬物㑹歸牙如崇</span>
<span class='tline' id='l307' data-llen='6838:6861'>　　牙之牙立而不動之象豕至隂之物易于隂爻多</span>
<span class='tline' id='l308' data-llen='6861:6881'>　　言豕姤初睽上皆取隂象不必泥於坎也</span>
<span class='tline' id='l309' data-llen='6881:6901'>上九何天之衢亨　象傳何天之衢道大行也</span>
<span class='tline' id='l310' data-llen='6901:6924'>　陸敬輿曰上為養賢之主其徳剛厚能負荷天之大</span>
<span class='tline' id='l311' data-llen='6924:6947'>　道而致羣賢之通泰也衆賢遂志治化日隆道大行</span>
<span class='tline' id='l312' data-llen='6947:6970'>　也○游廣平曰使天下无家食之賢者上九之任故</span>
<span class='tline' id='l313' data-llen='6970:6997'><a onclick="displayPageImage('KR1a0150', 'WYG', '007-18a' );" name="007-18a" class="pb">[007-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6997:7020'>　故以何天之衢為言○本義畜極而通豁達无礙○</span>
<span class='tline' id='l315' data-llen='7020:7043'>　張紫巖曰震大塗為衢何謂勝其任○王童溪曰何</span>
<span class='tline' id='l316' data-llen='7043:7066'>　如何校之何言以身任天下之責當畜賢之時為五</span>
<span class='tline' id='l317' data-llen='7066:7089'>　所尚主張賢路賢者得志莫盛于斯○項平甫曰上</span>
<span class='tline' id='l318' data-llen='7089:7112'>　九在上導乾以上行故謂天之衢○趙汴水曰止而</span>
<span class='tline' id='l319' data-llen='7112:7135'>　後行行必通養而後用用必濟騁駕天衢其亨可知</span>
<span class='tline' id='l320' data-llen='7135:7158'>　行于地者有疆域之限行于天者无畔无際唯所欲</span>
<span class='tline' id='l321' data-llen='7158:7181'>　之賢者顯立天朝言聼計從无適不可道之盛行何</span>
<span class='tline' id='l322' data-llen='7181:7208'><a onclick="displayPageImage('KR1a0150', 'WYG', '007-18b' );" name="007-18b" class="pb">[007-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7208:7233'>　以加此○沈守約曰艮變坤坤地而在乾上天衢象卦為</span>
<span class='tline' id='l324' data-llen='7233:7258'>　泰畜極而亨賢者受養其道大亨時之泰也○胡雲峰曰</span>
<span class='tline' id='l325' data-llen='7258:7284'>　隨畜隨發不足為大畜唯畜之極而通豁達无礙如天衢然</span>
<span class='tline' id='l326' data-llen='7284:7310'>　大學章句所謂用力之久一旦豁然貫通者亦此意○俞石</span>
<span class='tline' id='l327' data-llen='7310:7336'>　澗曰何謂天道是也何謂衢道大行是也道釋天字大行釋</span>
<span class='tline' id='l328' data-llen='7336:7361'>　衢字○來矣鮮曰上陽一畫象擔二陰垂軃于兩邊有擔</span>
<span class='tline' id='l329' data-llen='7361:7385'>　挑之象言一擔挑起天衢也不家食涉大川此其時矣</span>
<span class='tline' id='l330' data-llen='7385:7408'>　　按以豁達无礙釋天衢固善而何字畢竟作負荷</span>
<span class='tline' id='l331' data-llen='7408:7435'><a onclick="displayPageImage('KR1a0150', 'WYG', '007-19a' );" name="007-19a" class="pb">[007-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7435:7446'>　　看方見大畜之力</span>
<span class='tline' id='l333' data-llen='7446:7462'>䷚<span class='krp-note'>震下/艮上</span>　　中爻重卦</span>
<span class='tline' id='l334' data-llen='7462:7485'>　趙復齋曰動于春夏止于秋冬天地所以養物動于</span>
<span class='tline' id='l335' data-llen='7485:7508'>　日出止于日入人所以養生少壯動衰老止亦其義</span>
<span class='tline' id='l336' data-llen='7508:7529'>　也○楊誠齋曰上覆下承中四畫衆齒之象也</span>
<span class='tline' id='l337' data-llen='7529:7552'>頤貞吉觀頤自求口實　彖傳頤貞吉養正則吉也觀</span>
<span class='tline' id='l338' data-llen='7552:7575'>頤觀其所養也自求口實觀其自養也天地養萬物聖</span>
<span class='tline' id='l339' data-llen='7575:7590'>人養賢以及萬民頤之時大矣哉</span>
<span class='tline' id='l340' data-llen='7590:7617'><a onclick="displayPageImage('KR1a0150', 'WYG', '007-19b' );" name="007-19b" class="pb">[007-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7617:7640'>　鄭康成曰頣口車之名震動于下艮止于上口車動</span>
<span class='tline' id='l342' data-llen='7640:7663'>　而上因輔嚼物以養人故謂之頤○姚徳祐曰以陽</span>
<span class='tline' id='l343' data-llen='7663:7686'>　養隂動于下止于上各得其正則吉也○虞仲翔曰</span>
<span class='tline' id='l344' data-llen='7686:7717'>　離為目故觀頣<span class='krp-note'>雙湖曰卦體/似離有觀道</span>○孔仲達曰養正兼二</span>
<span class='tline' id='l345' data-llen='7717:7740'>　義一養賢故下云聖人養賢以及萬民二養身故象</span>
<span class='tline' id='l346' data-llen='7740:7763'>　云慎言語節飲食觀其所養言觀視所養何人觀其</span>
<span class='tline' id='l347' data-llen='7763:7786'>　自養觀自求口中之實也是觀有二義若所養是賢</span>
<span class='tline' id='l348' data-llen='7786:7809'>　及自養有節則其徳盛也若所養非賢及其養乖度</span>
<span class='tline' id='l349' data-llen='7809:7836'><a onclick="displayPageImage('KR1a0150', 'WYG', '007-20a' );" name="007-20a" class="pb">[007-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7836:7859'>　則其徳惡也○程傳上下二陽中含四隂上止下動</span>
<span class='tline' id='l351' data-llen='7859:7882'>　外實中虚頣頷之象聖人設養之義大至于天地養</span>
<span class='tline' id='l352' data-llen='7882:7905'>　育萬物聖人養賢以及萬民與人之養生養形養徳</span>
<span class='tline' id='l353' data-llen='7905:7928'>　養人皆頤養之道皆以正則吉所養謂所養之人與</span>
<span class='tline' id='l354' data-llen='7928:7951'>　養之之道自求口實謂自求其養身之道皆以正則</span>
<span class='tline' id='l355' data-llen='7951:7974'>　吉萬物之生養時為大故云時○朱漢上曰口實者</span>
<span class='tline' id='l356' data-llen='7974:7997'>　頤中之物四陰為虚虚則无物故自求口實无物而</span>
<span class='tline' id='l357' data-llen='7997:8020'>　求正與不正未可定也故曰觀其自養上九尚賢在</span>
<span class='tline' id='l358' data-llen='8020:8047'><a onclick="displayPageImage('KR1a0150', 'WYG', '007-20b' );" name="007-20b" class="pb">[007-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8047:8070'>　五位之上坤衆為民聖人養賢以及萬民也○項平</span>
<span class='tline' id='l360' data-llen='8070:8093'>　甫曰初上二陽即上下兩卦之主爻萬物始乎震成</span>
<span class='tline' id='l361' data-llen='8093:8116'>　乎艮天地養物之功終始于二卦之内四時八卦之</span>
<span class='tline' id='l362' data-llen='8116:8139'>　用皆包于頤故卦氣始于中孚終于頤此頤之所以</span>
<span class='tline' id='l363' data-llen='8139:8162'>　為大○馮時行曰頤上輔下車輔不動艮也車獨運</span>
<span class='tline' id='l364' data-llen='8162:8185'>　用震也輔上九象車初九象○雷西仲曰此卦震體</span>
<span class='tline' id='l365' data-llen='8185:8206'>　皆凶艮體皆吉蓋養之道静止則吉躁動則凶</span>
<span class='tline' id='l366' data-llen='8206:8229'>　　按中爻重坤萬物皆致養焉亦養義也　自養養</span>
<span class='tline' id='l367' data-llen='8229:8256'><a onclick="displayPageImage('KR1a0150', 'WYG', '007-21a' );" name="007-21a" class="pb">[007-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8256:8272'>　　人當分隂陽不當分上下卦看</span>
<span class='tline' id='l369' data-llen='8272:8295'>初九舍爾靈龜觀我朶頤凶　象傳觀我朶頤亦不足</span>
<span class='tline' id='l370' data-llen='8295:8299'>貴也</span>
<span class='tline' id='l371' data-llen='8299:8322'>　蘇子瞻曰養人者陽也養于人者隂也○朱漢上曰</span>
<span class='tline' id='l372' data-llen='8322:8345'>　龜所以靈者咽息不食无求于外故能神明而壽○</span>
<span class='tline' id='l373' data-llen='8345:8368'>　趙復齋曰初上陽畫皆良貴也上以静存初以動失</span>
<span class='tline' id='l374' data-llen='8368:8391'>　○玉童溪曰靈龜况初九本有可貴之質也以諸爻</span>
<span class='tline' id='l375' data-llen='8391:8414'>　皆由上九以養舍其可貴之質而輕動以求養于人</span>
<span class='tline' id='l376' data-llen='8414:8441'><a onclick="displayPageImage('KR1a0150', 'WYG', '007-21b' );" name="007-21b" class="pb">[007-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8441:8464'>　故爾之爾謂初我謂上草木之華擎乎枝葉之上謂</span>
<span class='tline' id='l378' data-llen='8464:8487'>　之朶上九以一陽在羣隂之上朶頤之象初自下觀</span>
<span class='tline' id='l379' data-llen='8487:8510'>　之故曰觀我朶頤䝉之九二䝉之主故象曰童䝉求</span>
<span class='tline' id='l380' data-llen='8510:8533'>　我我謂二也上九頤之主故初曰觀我朶頤若泥于</span>
<span class='tline' id='l381' data-llen='8533:8556'>　爻應而曰我四也失之矣○項平甫曰初九得正而</span>
<span class='tline' id='l382' data-llen='8556:8579'>　凶者為動之主動則失正上九由頤固為所養之主</span>
<span class='tline' id='l383' data-llen='8579:8602'>　初九在下亦足為自養之賢靈龜伏息而在下初九</span>
<span class='tline' id='l384' data-llen='8602:8625'>　象也朶頤在上而下垂上九象也上九卦主故稱我</span>
<span class='tline' id='l385' data-llen='8625:8652'><a onclick="displayPageImage('KR1a0150', 'WYG', '007-22a' );" name="007-22a" class="pb">[007-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8652:8675'>　羣隂從我求養固其所也初九本无所求乃亦仰而</span>
<span class='tline' id='l387' data-llen='8675:8698'>　觀我有靈而不自保有貴而不自珍宜其凶頤卦肖</span>
<span class='tline' id='l388' data-llen='8698:8721'>　離離為龜龜陽物而下伏○鄭東谷曰在下而動求</span>
<span class='tline' id='l389' data-llen='8721:8744'>　養于人也求養于人者必累于口體之養以初之剛</span>
<span class='tline' id='l390' data-llen='8744:8767'>　陽而動于欲○胡雲峯曰靈龜以静為養初九居四</span>
<span class='tline' id='l391' data-llen='8767:8790'>　隂撰坤之下有靈龜伏地養氣之象震下凡八卦惟</span>
<span class='tline' id='l392' data-llen='8790:8813'>　頤最凶以其動于口體之欲也○王秋山曰以陽居</span>
<span class='tline' id='l393' data-llen='8813:8836'>　陽才本足以養人智本足以自養然以動體急于上</span>
<span class='tline' id='l394' data-llen='8836:8863'><a onclick="displayPageImage('KR1a0150', 'WYG', '007-22b' );" name="007-22b" class="pb">[007-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8863:8879'>　行不能自守失己自賤其凶可知</span>
<span class='tline' id='l396' data-llen='8879:8901'>　　按四雖正應隂無養陽之理故朶頤自指上九</span>
<span class='tline' id='l397' data-llen='8901:8924'>六二顛頤拂經于丘頤征凶　象傳六二征凶行失類</span>
<span class='tline' id='l398' data-llen='8924:8927'>也</span>
<span class='tline' id='l399' data-llen='8927:8950'>　程傳隂不能獨立必從陽二隂柔不能自養必求養</span>
<span class='tline' id='l400' data-llen='8950:8973'>　於陽若求養於丘則往必有凶丘在外而高之物謂</span>
<span class='tline' id='l401' data-llen='8973:8996'>　上九也○黄勉齋曰頤之六爻只是顛拂二字求養</span>
<span class='tline' id='l402' data-llen='8996:9019'>　於下為顛求食於上為拂六二比初而求上故顛頤</span>
<span class='tline' id='l403' data-llen='9019:9046'><a onclick="displayPageImage('KR1a0150', 'WYG', '007-23a' );" name="007-23a" class="pb">[007-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='9046:9069'>　當為句拂經於丘頣為句六四顛頤與初為應六五</span>
<span class='tline' id='l405' data-llen='9069:9092'>　拂經是比于上○王童溪曰頤之中爻皆隂皆不正</span>
<span class='tline' id='l406' data-llen='9092:9115'>　于六三莫止于六二六四二動體不能自養其正而</span>
<span class='tline' id='l407' data-llen='9115:9138'>　即非己之應以求養焉以是為行所失多矣象曰失</span>
<span class='tline' id='l408' data-llen='9138:9163'>　𩔖言上九雖頤之主而非二之應𩔖也○項平甫曰</span>
<span class='tline' id='l409' data-llen='9163:9186'>　二五得位得中不能自養反由養于不中無位之爻</span>
<span class='tline' id='l410' data-llen='9186:9209'>　與常經相悖故皆為拂經上艮體故為于丘○胡雲</span>
<span class='tline' id='l411' data-llen='9209:9232'>　峯曰二在他卦為柔順中正在頤則為動于口體○</span>
<span class='tline' id='l412' data-llen='9232:9259'><a onclick="displayPageImage('KR1a0150', 'WYG', '007-23b' );" name="007-23b" class="pb">[007-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9259:9282'>　俞石澗曰征凶而稱六二者謂六二居得其位自養</span>
<span class='tline' id='l414' data-llen='9282:9297'>　以正蓋不必動動則自取凶也</span>
<span class='tline' id='l415' data-llen='9297:9320'>　　按求養于下為顛隂求陽養理之自然二比于初</span>
<span class='tline' id='l416' data-llen='9320:9344'>　　顛頤非凶乃以動體見上之位高𫝑重非應而妄</span>
<span class='tline' id='l417' data-llen='9344:9368'>　　求焉故征則必凶所以傳云行失𩔖也征凶言不</span>
<span class='tline' id='l418' data-llen='9368:9386'>　　征則不凶也觀六四顛頤之吉可見</span>
<span class='tline' id='l419' data-llen='9386:9409'>六三拂頣貞凶十年勿用无攸利　象傳十年勿用道</span>
<span class='tline' id='l420' data-llen='9409:9414'>大悖也</span>
<span class='tline' id='l421' data-llen='9414:9441'><a onclick="displayPageImage('KR1a0150', 'WYG', '007-24a' );" name="007-24a" class="pb">[007-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9441:9464'>　程傳隂柔不中正又動之極其養如此拂違于頤之</span>
<span class='tline' id='l423' data-llen='9464:9487'>　正道是以凶○張子履邪好動繫説于上不但拂頤</span>
<span class='tline' id='l424' data-llen='9487:9510'>　之經害頤之正莫甚焉○項平甫曰上為頤主三為</span>
<span class='tline' id='l425' data-llen='9510:9533'>　正應而反凶者不正而好動故也卦辭頤貞吉三爻</span>
<span class='tline' id='l426' data-llen='9533:9556'>　辭拂頤貞凶與卦義相反故曰道大悖坤為十故曰</span>
<span class='tline' id='l427' data-llen='9556:9579'>　十年○沈守約曰凡自養者不可以有求也失位之</span>
<span class='tline' id='l428' data-llen='9579:9602'>　柔處于動極而由頤之主以為應已柔而動上剛而</span>
<span class='tline' id='l429' data-llen='9602:9625'>　止俱處于極位雖居應道實相違恃應而往終莫之</span>
<span class='tline' id='l430' data-llen='9625:9652'><a onclick="displayPageImage('KR1a0150', 'WYG', '007-24b' );" name="007-24b" class="pb">[007-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9652:9675'>　與震變為離動極炎上失養正之義震木也艮山也</span>
<span class='tline' id='l432' data-llen='9675:9698'>　木資山以養者變而為離火焚山敗害其所養拂頤</span>
<span class='tline' id='l433' data-llen='9698:9721'>　貞凶象○鄭東谷曰不中正而居動極所以求養于</span>
<span class='tline' id='l434' data-llen='9721:9742'>　人者必无所不至所謂拂于頤之正凶之道也</span>
<span class='tline' id='l435' data-llen='9742:9765'>　　按此與豫之鳴豫同義皆以得正應而凶可見不</span>
<span class='tline' id='l436' data-llen='9765:9788'>　　獨强援之不可攀附即人臣受禄公家誰曰非正</span>
<span class='tline' id='l437' data-llen='9788:9811'>　　而躁進諂求君子所賤凶不專以禍患言也勿用</span>
<span class='tline' id='l438' data-llen='9811:9828'>　　云者聖人為上九之養人者戒也</span>
<span class='tline' id='l439' data-llen='9828:9855'><a onclick="displayPageImage('KR1a0150', 'WYG', '007-25a' );" name="007-25a" class="pb">[007-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9855:9887'>六四顛頤吉虎視耽耽其欲逐逐无咎<span class='krp-note'>逐逐説文作跾/跾式六反當從</span></span>
<span class='tline' id='l441' data-llen='9887:9904'><span class='krp-note'>之/</span>　象傳顛頤之吉上施光也</span>
<span class='tline' id='l442' data-llen='9904:9927'>　馬季長曰耽耽虎下視貎○本義柔居上而得正所</span>
<span class='tline' id='l443' data-llen='9927:9950'>　應又正故吉○趙復齋曰上九艮止故近養五初九</span>
<span class='tline' id='l444' data-llen='9950:9973'>　震動故逺應四　虎食肉異於龜蓋求養切者隂求</span>
<span class='tline' id='l445' data-llen='9973:9996'>　陽養故吉而无咎　初九上施則光○張南軒曰虎</span>
<span class='tline' id='l446' data-llen='9996:10019'>　視常垂首荀九家艮為虎○蔡節齋曰艮體静止能</span>
<span class='tline' id='l447' data-llen='10019:10042'>　静以待養于初故吉○項平甫曰逐逐説文作跾跾</span>
<span class='tline' id='l448' data-llen='10042:10069'><a onclick="displayPageImage('KR1a0150', 'WYG', '007-25b' );" name="007-25b" class="pb">[007-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='10069:10092'>　式六反逺也詳耽耽之義則跾為宜耽耽深也跾跾</span>
<span class='tline' id='l450' data-llen='10092:10115'>　逺也皆有沈厚專壹之義艮寅為虎四静而正故其</span>
<span class='tline' id='l451' data-llen='10115:10138'>　象如此○吴草廬曰自養于内者莫如龜求養于内</span>
<span class='tline' id='l452' data-llen='10138:10145'>　者莫如虎</span>
<span class='tline' id='l453' data-llen='10145:10168'>　　按觀顛頤及虎下視之象自以待養于初為是隂</span>
<span class='tline' id='l454' data-llen='10168:10191'>　　必待養于陽初四正應宜其吉矣四雖上體隂無</span>
<span class='tline' id='l455' data-llen='10191:10214'>　　養人之能又非五之君位不必謂頼初之養以養</span>
<span class='tline' id='l456' data-llen='10214:10237'>　　人也其以四為養初者尤不可從即玩爻象亦無</span>
<span class='tline' id='l457' data-llen='10237:10264'><a onclick="displayPageImage('KR1a0150', 'WYG', '007-26a' );" name="007-26a" class="pb">[007-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='10264:10272'>　　養人之虎</span>
<span class='tline' id='l459' data-llen='10272:10295'>六五拂經居貞吉不可渉大川　象傳居貞之吉順以</span>
<span class='tline' id='l460' data-llen='10295:10300'>從上也</span>
<span class='tline' id='l461' data-llen='10300:10323'>　虞仲翔曰无應順上故居貞吉艮為居也○程傳君</span>
<span class='tline' id='l462' data-llen='10323:10346'>　者養人者也反頼人之養是違拂于經常既以己之</span>
<span class='tline' id='l463' data-llen='10346:10369'>　不足而順從于賢師傅上師傅之位必居守貞固篤</span>
<span class='tline' id='l464' data-llen='10369:10392'>　于委信則能輔翼其身澤及天下故吉隂柔之才雖</span>
<span class='tline' id='l465' data-llen='10392:10415'>　倚頼剛賢能持循于平時不可處艱難變故之際故</span>
<span class='tline' id='l466' data-llen='10415:10442'><a onclick="displayPageImage('KR1a0150', 'WYG', '007-26b' );" name="007-26b" class="pb">[007-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='10442:10465'>　云不可渉大川成王當管蔡之亂幾不保于周公况</span>
<span class='tline' id='l468' data-llen='10465:10488'>　其下者乎○項平甫曰五亦不正然性好止故能居</span>
<span class='tline' id='l469' data-llen='10488:10511'>　貞而吉六五居貞非自守貞于從上也成王不疑周</span>
<span class='tline' id='l470' data-llen='10511:10534'>　公孝昭委仕霍光六五之貞○沈守約曰變而為巽</span>
<span class='tline' id='l471' data-llen='10534:10557'>　止于謙巽資人以養者也卦變為益以謙受益吉道</span>
<span class='tline' id='l472' data-llen='10557:10580'>　也○丘行可曰豫五不言豫權由乎四也頤五不言</span>
<span class='tline' id='l473' data-llen='10580:10603'>　頤權由乎上也豫五柔乗剛故貞疾頤五柔乗剛故</span>
<span class='tline' id='l474' data-llen='10603:10626'>　居貞吉○胡雙湖曰卦體象虚舟五不利渉上利渉</span>
<span class='tline' id='l475' data-llen='10626:10653'><a onclick="displayPageImage('KR1a0150', 'WYG', '007-27a' );" name="007-27a" class="pb">[007-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='10653:10670'>　者五柔安于艮止上剛止極而動也</span>
<span class='tline' id='l477' data-llen='10670:10692'>　　按象傳順字從中爻坤象來止於順徳故安貞</span>
<span class='tline' id='l478' data-llen='10692:10715'>上九由頤厲吉利渉大川　象傳由頣厲吉大有慶也</span>
<span class='tline' id='l479' data-llen='10715:10738'>　本義六五頼上九之養以養人是物由上九之養也</span>
<span class='tline' id='l480' data-llen='10738:10761'>　位高任重故厲而吉陽剛在上故利渉川○郭白雲</span>
<span class='tline' id='l481' data-llen='10761:10784'>　曰利渉大川由頤之才也大有慶天下得其所養也</span>
<span class='tline' id='l482' data-llen='10784:10807'>　禹稷伊周為能盡之○楊龜山曰卦唯二陽而上九</span>
<span class='tline' id='l483' data-llen='10807:10830'>　居一卦之上履師傅之位任人君之責危疑所集也</span>
<span class='tline' id='l484' data-llen='10830:10857'><a onclick="displayPageImage('KR1a0150', 'WYG', '007-27b' );" name="007-27b" class="pb">[007-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='10857:10880'>　危者安其位者也故厲乃吉○項平甫曰上九之厲</span>
<span class='tline' id='l486' data-llen='10880:10903'>　吉非能自吉也得六五之委信而吉也故曰由頤厲</span>
<span class='tline' id='l487' data-llen='10903:10926'>　吉大有慶也隂陽相得為慶○易外頤初變則為剝</span>
<span class='tline' id='l488' data-llen='10926:10946'>　故有朶頤之凶上變則為復故有由頤之吉</span>
<span class='tline' id='l489' data-llen='10946:10952'>　　總論</span>
<span class='tline' id='l490' data-llen='10952:10975'>　　按觀由頤之象則唯上九一爻為養人之主明矣</span>
<span class='tline' id='l491' data-llen='10975:10998'>　　然陽以養隂隂養于陽則初陽不獨可以自養本</span>
<span class='tline' id='l492' data-llen='10998:11021'>　　亦可以養人故六二之顛頤非凶六四之顛頤吉</span>
<span class='tline' id='l493' data-llen='11021:11048'><a onclick="displayPageImage('KR1a0150', 'WYG', '007-28a' );" name="007-28a" class="pb">[007-28a] <img width="20"  src="/static/img/kanseki-5.png"/></a></span>
<span class='tline' id='l494' data-llen='11048:11071'>　　且无咎初爻之凶以其動主動於口腹之欲也至</span>
<span class='tline' id='l495' data-llen='11071:11094'>　　與四正應四得其養自為四之本象不復泥於初</span>
<span class='tline' id='l496' data-llen='11094:11117'>　　之本象矣拂經近儒李克塨剛主易註以經為頸</span>
<span class='tline' id='l497' data-llen='11117:11140'>　　拂為捩謂捩其頸以求養于上説似太新于象頗</span>
<span class='tline' id='l498' data-llen='11140:11148'>　　合附採之</span>
<span class='tline' id='l499' data-llen='11148:11151'>　</span>
<span class='tline' id='l500' data-llen='11151:11154'>　</span>
<span class='tline' id='l501' data-llen='11154:11157'>　</span>
<span class='tline' id='l502' data-llen='11157:11184'><a onclick="displayPageImage('KR1a0150', 'WYG', '007-28b' );" name="007-28b" class="pb">[007-28b] <img width="20"  src="/static/img/kanseki-5.png"/></a></span>
<span class='tline' id='l503' data-llen='11184:11187'>　</span>
<span class='tline' id='l504' data-llen='11187:11190'>　</span>
<span class='tline' id='l505' data-llen='11190:11193'>　</span>
<span class='tline' id='l506' data-llen='11193:11196'>　</span>
<span class='tline' id='l507' data-llen='11196:11199'>　</span>
<span class='tline' id='l508' data-llen='11199:11202'>　</span>
<span class='tline' id='l509' data-llen='11202:11205'>　</span>
<span class='tline' id='l510' data-llen='11205:11216'>　周易孔義集説卷七</span>
</p>
<p>
</p>
  </div>
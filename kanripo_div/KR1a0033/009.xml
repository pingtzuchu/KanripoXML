<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1a0033', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　郭氏傳家易説卷九</span><br/>
<span class='tline' id='l10' data-llen='202:222'>　　　　　　　　　　　　宋　郭雍　撰</span><br/>
<span class='tline' id='l11' data-llen='222:228'>　　說卦</span><br/>
<span class='tline' id='l12' data-llen='228:251'>昔者聖人之作易也幽贊于神明而生蓍參天兩地而</span><br/>
<span class='tline' id='l13' data-llen='251:275'>倚數觀變于陰陽而立卦𤼵揮于剛柔而生爻和順于</span><br/>
<span class='tline' id='l14' data-llen='275:291'>道徳而理于義窮理盡性以至于命</span><br/>
<span class='tline' id='l15' data-llen='291:314'>　説卦論説八卦之道而此極重卦而言者明八卦六</span><br/>
<span class='tline' id='l16' data-llen='314:340'><a onclick="displayPageImage('KR1a0033', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='340:363'>　十四終始一道耳或者言聖人謂包犧也然以八卦</span><br/>
<span class='tline' id='l18' data-llen='363:386'>　六十四卦言之則非獨包犧矣聖人以道幽贊神明</span><br/>
<span class='tline' id='l19' data-llen='386:409'>　故生用蓍求卦之法猶繫辭言是興神物以前民用</span><br/>
<span class='tline' id='l20' data-llen='409:432'>　盖是道本于神明聖人能生之是為幽贊之道矣故</span><br/>
<span class='tline' id='l21' data-llen='432:455'>　有神明之道有幽贊之道有生蓍之道以道合道故</span><br/>
<span class='tline' id='l22' data-llen='455:478'>　能生是道也此言變化之始也自蓍道生而後數可</span><br/>
<span class='tline' id='l23' data-llen='478:501'>　倚數可倚而後卦可立卦可立而後爻可生作易之</span><br/>
<span class='tline' id='l24' data-llen='501:524'>　道終矣易成而後道徳理義有所寓聖人窮見之理</span><br/>
<span class='tline' id='l25' data-llen='524:550'><a onclick="displayPageImage('KR1a0033', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='550:573'>　盡萬物之性復于天道故曰以至于命此章自幽贊</span><br/>
<span class='tline' id='l27' data-llen='573:596'>　之始至以至于命盖明以此道始復以此道終有无</span><br/>
<span class='tline' id='l28' data-llen='596:619'>　循環實由一道非聖人有私意以作也微顯闡幽而</span><br/>
<span class='tline' id='l29' data-llen='619:643'>　已天地者數所由生陰陽者變所由生剛柔者萬𩔖</span><br/>
<span class='tline' id='l30' data-llen='643:667'>　所從生故參兩觀變𤼵揮之也易于道徳无違也和</span><br/>
<span class='tline' id='l31' data-llen='667:691'>　順顯𤼵之而已于義无作也明辨之而已盖言象辭</span><br/>
<span class='tline' id='l32' data-llen='691:714'>　之間其道徳與義本諸自然聖人因之而作易特載</span><br/>
<span class='tline' id='l33' data-llen='714:737'>　以明之而已故聖人于玩易之際復用此道以窮理</span><br/>
<span class='tline' id='l34' data-llen='737:763'><a onclick="displayPageImage('KR1a0033', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='763:786'>　盡性至于命也窮理者窮天之理也盡性者盡天之</span><br/>
<span class='tline' id='l36' data-llen='786:809'>　性也然後不失其所謂天之命矣是知聖人由道以</span><br/>
<span class='tline' id='l37' data-llen='809:832'>　生易由易以復于道非聖人則无生无復謂之聖人</span><br/>
<span class='tline' id='l38' data-llen='832:850'>　作易可也然異乎衆人之所謂作者矣</span><br/>
<span class='tline' id='l39' data-llen='850:873'>昔者聖人之作易也將以順性命之理是以立天之道</span><br/>
<span class='tline' id='l40' data-llen='873:896'>曰陰與陽立地之道曰柔與剛立人之道曰仁與義兼</span><br/>
<span class='tline' id='l41' data-llen='896:919'>三才而兩之故易六畫而成卦分陰分陽迭用柔剛故</span><br/>
<span class='tline' id='l42' data-llen='919:927'>易六位而成章</span><br/>
<span class='tline' id='l43' data-llen='927:953'><a onclick="displayPageImage('KR1a0033', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='953:976'>　前章自作易生蓍終于性命而止此章復因性命之</span><br/>
<span class='tline' id='l45' data-llen='976:999'>　説而詳言之以見易之為書所以能至于命者以本</span><br/>
<span class='tline' id='l46' data-llen='999:1022'>　乎性命之理故也性命之理即天地人之道也性命</span><br/>
<span class='tline' id='l47' data-llen='1022:1045'>　本一故中庸言天命之謂性孟子言君子不謂性命</span><br/>
<span class='tline' id='l48' data-llen='1045:1068'>　因天地人而言之則天道之謂命人道之謂性于是</span><br/>
<span class='tline' id='l49' data-llen='1068:1091'>　乎有别矣是以陰陽柔剛仁義各異其名也陰陽者</span><br/>
<span class='tline' id='l50' data-llen='1091:1114'>　天之二道也柔剛者地之二道也仁義者人之二道</span><br/>
<span class='tline' id='l51' data-llen='1114:1137'>　也天地人之道各二所謂三才兩之也易能兼三才</span><br/>
<span class='tline' id='l52' data-llen='1137:1163'><a onclick="displayPageImage('KR1a0033', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1163:1186'>　則皆兼其兩之之道此易之畫所以六而後成卦也</span><br/>
<span class='tline' id='l54' data-llen='1186:1209'>　然則文王之重不得不作矣盖出于三才自然非文</span><br/>
<span class='tline' id='l55' data-llen='1209:1232'>　王之私意也自六畫成卦而後三才陰陽之位具于</span><br/>
<span class='tline' id='l56' data-llen='1232:1255'>　是乎迭用柔剛之爻以居之則變化見矣故曰六位</span><br/>
<span class='tline' id='l57' data-llen='1255:1278'>　而成章也章者變化之道明見之謂也分陰分陽非</span><br/>
<span class='tline' id='l58' data-llen='1278:1301'>　謂立天之道陰陽也言三才之道皆一為陰一為陽</span><br/>
<span class='tline' id='l59' data-llen='1301:1324'>　見于六位也迭用柔剛非謂立地之道柔剛也言三</span><br/>
<span class='tline' id='l60' data-llen='1324:1347'>　才陰陽分為六畫迭以九六柔剛居之也故三才二</span><br/>
<span class='tline' id='l61' data-llen='1347:1373'><a onclick="displayPageImage('KR1a0033', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1373:1396'>　道不兼九六言之則曰六畫兼明九六柔剛而後謂</span><br/>
<span class='tline' id='l63' data-llen='1396:1419'>　之六位是以六畫成卦特有其象而已至六位成章</span><br/>
<span class='tline' id='l64' data-llen='1419:1442'>　而後道大明也方包犧未分三才陰陽故卦止三畫</span><br/>
<span class='tline' id='l65' data-llen='1442:1465'>　文王重之以備三才陰陽故六畫具由此言之則三</span><br/>
<span class='tline' id='l66' data-llen='1465:1488'>　畫之道不為不足六畫之道不為有餘孔子言立天</span><br/>
<span class='tline' id='l67' data-llen='1488:1511'>　立地立人言包犧之道也言陰陽柔剛仁義言文王</span><br/>
<span class='tline' id='l68' data-llen='1511:1534'>　之道也包犧立其始文王成其終孔子明其終始三</span><br/>
<span class='tline' id='l69' data-llen='1534:1557'>　聖人實出于一心是為同道道同故其書同一聖人</span><br/>
<span class='tline' id='l70' data-llen='1557:1583'><a onclick="displayPageImage('KR1a0033', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1583:1600'>　不作則斯道不明後世不復有聞矣</span><br/>
<span class='tline' id='l72' data-llen='1600:1623'>天地定位山澤通氣雷風相薄水火不相射八卦相錯</span><br/>
<span class='tline' id='l73' data-llen='1623:1639'>數往者順知來者逆是故易逆數也</span><br/>
<span class='tline' id='l74' data-llen='1639:1662'>　天地之位定然後山澤雷風水火相與為用或異體</span><br/>
<span class='tline' id='l75' data-llen='1662:1685'>　而交通或同氣而相薄或不相入而為用此八卦所</span><br/>
<span class='tline' id='l76' data-llen='1685:1708'>　以必相錯之道也八卦不相錯則道雖立而不及于</span><br/>
<span class='tline' id='l77' data-llen='1708:1731'>　用是以聖人重之重而後可以數往知來人之道數</span><br/>
<span class='tline' id='l78' data-llen='1731:1754'>　往者順而易知來者逆而難易之逆數未見其難者</span><br/>
<span class='tline' id='l79' data-llen='1754:1780'><a onclick="displayPageImage('KR1a0033', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1780:1803'>　非止卜筮之用盖由其道之始必知其道之終也是</span><br/>
<span class='tline' id='l81' data-llen='1803:1826'>　亦原始可以要終知微知彰之義故孔子以知幾為</span><br/>
<span class='tline' id='l82' data-llen='1826:1838'>　神衆人獨知卜筮而已</span><br/>
<span class='tline' id='l83' data-llen='1838:1861'>雷以動之風以散之雨以潤之日以晅之艮以止之兌</span><br/>
<span class='tline' id='l84' data-llen='1861:1874'>以說之乾以君之坤以藏之</span><br/>
<span class='tline' id='l85' data-llen='1874:1897'>　天地雷風功用與八卦同故或言象或言卦其實一</span><br/>
<span class='tline' id='l86' data-llen='1897:1920'>　也動止說又其性也散潤晅又其功也君其道也蔵</span><br/>
<span class='tline' id='l87' data-llen='1920:1934'>　其徳也互言之知其互備也</span><br/>
<span class='tline' id='l88' data-llen='1934:1960'><a onclick="displayPageImage('KR1a0033', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1960:1983'>帝出乎震齊乎巽相見乎離致役乎坤說言乎兌戰乎</span><br/>
<span class='tline' id='l90' data-llen='1983:2006'>乾勞乎坎成言乎艮萬物出乎震震東方也齊乎巽巽</span><br/>
<span class='tline' id='l91' data-llen='2006:2029'>東南也齊也者言萬物之潔齊也離也者明也萬物皆</span><br/>
<span class='tline' id='l92' data-llen='2029:2052'>相見南方之卦也聖人南面而聴天下嚮明而治盖取</span><br/>
<span class='tline' id='l93' data-llen='2052:2075'>諸此也坤也者地也萬物皆致養焉故曰致役乎坤兌</span><br/>
<span class='tline' id='l94' data-llen='2075:2098'>正秋也萬物之所說也故曰說言乎兌戰乎乾乾西北</span><br/>
<span class='tline' id='l95' data-llen='2098:2121'>之卦也言陰陽相薄也坎者水也正北方之卦也勞卦</span><br/>
<span class='tline' id='l96' data-llen='2121:2144'>也萬物之所歸也故曰勞乎坎艮東北之卦也萬物之</span><br/>
<span class='tline' id='l97' data-llen='2144:2170'><a onclick="displayPageImage('KR1a0033', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2170:2186'>所成終而所成始也故曰成言乎艮</span><br/>
<span class='tline' id='l99' data-llen='2186:2209'>　天道始于震萬物從之皆出而有生生而齊齊畢出</span><br/>
<span class='tline' id='l100' data-llen='2209:2232'>　也至離而明明則可見至坤而養養而後物成物成</span><br/>
<span class='tline' id='l101' data-llen='2232:2255'>　則說乾以純陽居陰地故陰陽相薄而戰自出至戰</span><br/>
<span class='tline' id='l102' data-llen='2255:2278'>　乆勞于外必歸而有以休息之故勞乎坎息之而後</span><br/>
<span class='tline' id='l103' data-llen='2278:2301'>　終終則有始此雖萬物之情實天之道也故言帝以</span><br/>
<span class='tline' id='l104' data-llen='2301:2324'>　先之自天地定位之後皆論八卦此章獨異復有重</span><br/>
<span class='tline' id='l105' data-llen='2324:2347'>　釋之辭盖上論八卦之位未明言其所故下復明言</span><br/>
<span class='tline' id='l106' data-llen='2347:2373'><a onclick="displayPageImage('KR1a0033', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2373:2396'>　之曰震東方也巽東南也如是則无嫌于重釋之也</span><br/>
<span class='tline' id='l108' data-llen='2396:2414'>　唯潔齊之義難通求其意則齊一而已</span><br/>
<span class='tline' id='l109' data-llen='2414:2427'>神也者妙萬物而為言者也</span><br/>
<span class='tline' id='l110' data-llen='2427:2450'>　道則道也易則書也聖人則人也獨神為无方而三</span><br/>
<span class='tline' id='l111' data-llen='2450:2473'>　者皆有之故道亦有神易亦有神聖人亦有神神非</span><br/>
<span class='tline' id='l112' data-llen='2473:2496'>　别一物惟以其道之見于用而妙萬物者名為神也</span><br/>
<span class='tline' id='l113' data-llen='2496:2519'>　易與聖人之神皆一也因妙萬物而言之為神故曰</span><br/>
<span class='tline' id='l114' data-llen='2519:2542'>　妙萬物而為言也觀易則知神之為貴究神之為言</span><br/>
<span class='tline' id='l115' data-llen='2542:2568'><a onclick="displayPageImage('KR1a0033', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2568:2590'>　則知道以用為大此孔子所以言中庸其至矣乎</span><br/>
<span class='tline' id='l117' data-llen='2590:2613'>動萬物者莫疾乎雷撓萬物者莫疾乎風燥萬物者莫</span><br/>
<span class='tline' id='l118' data-llen='2613:2636'>熯乎火說萬物者莫說乎澤潤萬物者莫潤乎水終萬</span><br/>
<span class='tline' id='l119' data-llen='2636:2659'>物始萬物者莫盛乎艮故水火相逮雷風不相悖山澤</span><br/>
<span class='tline' id='l120' data-llen='2659:2673'>通氣然後能變化既成萬物也</span><br/>
<span class='tline' id='l121' data-llen='2673:2696'>　此章論象其序與前八方之卦同獨不言乾坤者乾</span><br/>
<span class='tline' id='l122' data-llen='2696:2719'>　坤妙萬物之神在六子而已莫疾乎雷莫疾乎風其</span><br/>
<span class='tline' id='l123' data-llen='2719:2742'>　神也萬物无以加之也故易皆取神物以為八卦之</span><br/>
<span class='tline' id='l124' data-llen='2742:2768'><a onclick="displayPageImage('KR1a0033', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2768:2791'>　象至乾坤之神又不得而見之矣橈散也澤上為天</span><br/>
<span class='tline' id='l126' data-llen='2791:2814'>　澤下為藪澤故莫說乎澤也天地之間山之養物為</span><br/>
<span class='tline' id='l127' data-llen='2814:2837'>　多故能終始萬物上言雷風則艮與山同功矣下言</span><br/>
<span class='tline' id='l128' data-llen='2837:2860'>　艮則雷風震巽同功矣其義互見非艮獨異也六子</span><br/>
<span class='tline' id='l129' data-llen='2860:2883'>　之象雖有動橈燥潤之功而或各專其用獨動獨橈</span><br/>
<span class='tline' id='l130' data-llen='2883:2906'>　不能變化亦不能成物必水火相須雷風相從山澤</span><br/>
<span class='tline' id='l131' data-llen='2906:2929'>　相通于是乎變化而畢成萬物況易之于卦坎離震</span><br/>
<span class='tline' id='l132' data-llen='2929:2952'>　巽豈能獨用也哉此聖人所以重卦之義也重之故</span><br/>
<span class='tline' id='l133' data-llen='2952:2978'><a onclick="displayPageImage('KR1a0033', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2978:2998'>　變變則通通則乆是以自天祐之吉无不利</span><br/>
<span class='tline' id='l135' data-llen='2998:3021'>乾健也坤順也震動也巽入也坎陷也離麗也艮止也</span><br/>
<span class='tline' id='l136' data-llen='3021:3026'>兌說也</span><br/>
<span class='tline' id='l137' data-llen='3026:3049'>　此章言乾坤之徳與六子之性情所以釋八卦之名</span><br/>
<span class='tline' id='l138' data-llen='3049:3072'>　也八卦之名出于包犧氏上古之言止于八者而已</span><br/>
<span class='tline' id='l139' data-llen='3072:3095'>　文王能明之而不訓其義孔子訓之故後世可以學</span><br/>
<span class='tline' id='l140' data-llen='3095:3118'>　易非健順八字則易不復能讀矣故乾坤八字盡三</span><br/>
<span class='tline' id='l141' data-llen='3118:3141'>　才之道健順八字盡八卦六十四之道然則文王不</span><br/>
<span class='tline' id='l142' data-llen='3141:3167'><a onclick="displayPageImage('KR1a0033', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3167:3187'>　載之簡編孔子何由而得之夫是之謂聖人</span><br/>
<span class='tline' id='l144' data-llen='3187:3210'>乾為馬坤為牛震為龍巽為雞坎為豕離為雉艮為狗</span><br/>
<span class='tline' id='l145' data-llen='3210:3215'>兌為羊</span><br/>
<span class='tline' id='l146' data-llen='3215:3239'>　遠取諸物皆此𩔖也說者或以巽主號令雞能知時</span><br/>
<span class='tline' id='l147' data-llen='3239:3258'>　義猶近之其言豕處汙濕狗善禁止鄙矣</span><br/>
<span class='tline' id='l148' data-llen='3258:3281'>乾為首坤為腹震為足巽為股坎為耳離為目艮為手</span><br/>
<span class='tline' id='l149' data-llen='3281:3286'>兌為口</span><br/>
<span class='tline' id='l150' data-llen='3286:3310'>　乾无首之象也坤之含𢎞腹也陽動于下足也順于</span><br/>
<span class='tline' id='l151' data-llen='3310:3336'><a onclick="displayPageImage('KR1a0033', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3336:3359'>　下而動于上股也坎幽利聽離明利視艮具動靜而</span><br/>
<span class='tline' id='l153' data-llen='3359:3372'>　下垂兌為口舌而上向也</span><br/>
<span class='tline' id='l154' data-llen='3372:3395'>乾天也故稱乎父坤地也故稱乎母震一索而得男故</span><br/>
<span class='tline' id='l155' data-llen='3395:3418'>謂之長男巽一索而得女故謂之長女坎再索而得男</span><br/>
<span class='tline' id='l156' data-llen='3418:3441'>故謂之中男離再索而得女故謂之中女艮三索而得</span><br/>
<span class='tline' id='l157' data-llen='3441:3460'>男故謂之少男兌三索而得女故謂之少女</span><br/>
<span class='tline' id='l158' data-llen='3460:3483'>　乾坤天地父母皆一道也此論父母男女之象故乾</span><br/>
<span class='tline' id='l159' data-llen='3483:3506'>　坤主父母而言六子之變自下為先震自坤變而得</span><br/>
<span class='tline' id='l160' data-llen='3506:3532'><a onclick="displayPageImage('KR1a0033', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3532:3555'>　陽畫于初巽自乾變而得陰畫于初故皆曰一索而</span><br/>
<span class='tline' id='l162' data-llen='3555:3578'>　為長男長女也坎自坤變而得陽畫于中離自乾變</span><br/>
<span class='tline' id='l163' data-llen='3578:3601'>　而得陰畫于中故皆曰再索而為中男中女也艮自</span><br/>
<span class='tline' id='l164' data-llen='3601:3624'>　坤變而得陽畫于上兌自乾變而得陰畫于上故皆</span><br/>
<span class='tline' id='l165' data-llen='3624:3647'>　曰三索而為少男少女也一二三之義取于三畫之</span><br/>
<span class='tline' id='l166' data-llen='3647:3670'>　初中上也王氏云索求也自坤而求陽皆男也自乾</span><br/>
<span class='tline' id='l167' data-llen='3670:3693'>　而求陰皆女也卦變之義盖始于此文王之重亦无</span><br/>
<span class='tline' id='l168' data-llen='3693:3713'>　以異也故說卦首章曰觀變于陰陽而立卦</span><br/>
<span class='tline' id='l169' data-llen='3713:3740'><a onclick="displayPageImage('KR1a0033', 'WYG', '009-10a' );" name="009-10a" class="pb">[009-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3740:3763'>乾為天為圜為君為父為玉為金為寒為冰為大赤為</span><br/>
<span class='tline' id='l171' data-llen='3763:3779'>良馬為老馬為瘠馬為駁馬為木果</span><br/>
<span class='tline' id='l172' data-llen='3779:3803'>　繫辭言包犧氏始畫八卦以通神明之徳以𩔖萬物</span><br/>
<span class='tline' id='l173' data-llen='3803:3827'>　之情此皆所謂𩔖萬物之情也乾之于八卦天之于</span><br/>
<span class='tline' id='l174' data-llen='3827:3850'>　三才君之于臣父之于子金玉之于土石皆一道也</span><br/>
<span class='tline' id='l175' data-llen='3850:3874'>　是之謂𩔖也乾之道天之形人之首皆圜也寒冰西</span><br/>
<span class='tline' id='l176' data-llen='3874:3897'>　北之位也大赤乾剛之色也馬行健也良則善于其</span><br/>
<span class='tline' id='l177' data-llen='3897:3920'>　道也老則乆于其道也瘠馬駁馬未詳其旨先儒或</span><br/>
<span class='tline' id='l178' data-llen='3920:3947'><a onclick="displayPageImage('KR1a0033', 'WYG', '009-10b' );" name="009-10b" class="pb">[009-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3947:3970'>　以瘠為柴益非也孔氏又謂駁馬有牙如鋸能食虎</span><br/>
<span class='tline' id='l180' data-llen='3970:3993'>　豹雖古人有說亦誤矣未有蹄物能搏虎豹者也或</span><br/>
<span class='tline' id='l181' data-llen='3993:4017'>　言有獸名駁食虎豹事非經見亦非馬𩔖疑无其字</span><br/>
<span class='tline' id='l182' data-llen='4017:4040'>　借用駁耳非駁馬也又言果實著木如星之著天如</span><br/>
<span class='tline' id='l183' data-llen='4040:4063'>　是則果為星象非天象也乾无為萬物之始居羣物</span><br/>
<span class='tline' id='l184' data-llen='4063:4086'>　之上萬物之所資焉而果者木之始也木以果為始</span><br/>
<span class='tline' id='l185' data-llen='4086:4109'>　亦猶物以乾為始也然聖人言此使學者知其道无</span><br/>
<span class='tline' id='l186' data-llen='4109:4132'>　乎不在也此亦舉其大槩耳安能盡言天下萬物之</span><br/>
<span class='tline' id='l187' data-llen='4132:4159'><a onclick="displayPageImage('KR1a0033', 'WYG', '009-11a' );" name="009-11a" class="pb">[009-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4159:4183'>　象哉觸𩔖而長之斯可矣自人言之則千夫長百夫</span><br/>
<span class='tline' id='l189' data-llen='4183:4206'>　長夫之于妻長之于㓜亦皆乾也自物言之宫室之</span><br/>
<span class='tline' id='l190' data-llen='4206:4229'>　覆車盖之象亦皆乾也麒麟之于走獸鳳凰之于飛</span><br/>
<span class='tline' id='l191' data-llen='4229:4252'>　鳥泰山之于丘垤河海之于行潦亦皆乾也山河雖</span><br/>
<span class='tline' id='l192' data-llen='4252:4275'>　坎艮之象方其于丘垤于行潦則乾也至于虎狼有</span><br/>
<span class='tline' id='l193' data-llen='4275:4298'>　父子之仁螻蟻有君臣之義孰謂乾之道又有在于</span><br/>
<span class='tline' id='l194' data-llen='4298:4321'>　虎狼螻蟻之間者乎故知其道无乎不在特知而用</span><br/>
<span class='tline' id='l195' data-llen='4321:4334'>　之者鮮矣八卦之象皆然</span><br/>
<span class='tline' id='l196' data-llen='4334:4361'><a onclick="displayPageImage('KR1a0033', 'WYG', '009-11b' );" name="009-11b" class="pb">[009-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4361:4384'>坤為地為母為布為釡為吝嗇為均為子母牛為大輿</span><br/>
<span class='tline' id='l198' data-llen='4384:4398'>為文為衆為柄其于地也為黒</span><br/>
<span class='tline' id='l199' data-llen='4398:4421'>　布均皆猶地之徳釡猶地之化吝嗇陰性也子母牛</span><br/>
<span class='tline' id='l200' data-llen='4421:4444'>　蕃生也大輿厚載也物雜則生文數偶則衆柄為化</span><br/>
<span class='tline' id='l201' data-llen='4444:4467'>　權純陰之色黒大赤之反也八卦之義最難通故聖</span><br/>
<span class='tline' id='l202' data-llen='4467:4490'>　人詳其所象亦立象盡意之謂也詳其一卦所為之</span><br/>
<span class='tline' id='l203' data-llen='4490:4513'>　象然後可通一卦之義不然則乾坤八卦非親質之</span><br/>
<span class='tline' id='l204' data-llen='4513:4536'>　三聖人終莫知其為義矣惟八卦有象如此其詳故</span><br/>
<span class='tline' id='l205' data-llen='4536:4563'><a onclick="displayPageImage('KR1a0033', 'WYG', '009-12a' );" name="009-12a" class="pb">[009-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4563:4586'>　雖百世之下亦可聞而知之也聖人反覆言八卦于</span><br/>
<span class='tline' id='l207' data-llen='4586:4603'>　前又列其卦言之于後得无深旨耶</span><br/>
<span class='tline' id='l208' data-llen='4603:4627'>震為雷為龍為𤣥黄為旉為大塗為長子為決躁為蒼</span><br/>
<span class='tline' id='l209' data-llen='4627:4650'>筤竹為萑葦其于馬也為善鳴為馵足為作足為的顙</span><br/>
<span class='tline' id='l210' data-llen='4650:4666'>其于稼也為反生其究為健為蕃鮮</span><br/>
<span class='tline' id='l211' data-llen='4666:4689'>　乾為純陽坤為純陰自乾坤相索一索而得震故震</span><br/>
<span class='tline' id='l212' data-llen='4689:4712'>　為陰陽交變之始其去乾坤未逺也是以震備乾坤</span><br/>
<span class='tline' id='l213' data-llen='4712:4737'>　之象為具體而微者錯而言之則其色𤣥黄𤣥黄天</span><br/>
<span class='tline' id='l214' data-llen='4737:4764'><a onclick="displayPageImage('KR1a0033', 'WYG', '009-12b' );" name="009-12b" class="pb">[009-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4764:4787'>　地之色也别而言之則龍乾畜也決躁乾剛也旉與</span><br/>
<span class='tline' id='l216' data-llen='4787:4810'>　大塗坤之道也其于馬者因乾而言也其于稼者因</span><br/>
<span class='tline' id='l217' data-llen='4810:4833'>　坤而言也其究為健乾也為蕃鮮坤也蒼筤萑葦反</span><br/>
<span class='tline' id='l218' data-llen='4833:4856'>　生皆盛生之物雖為陽卦陰道盛也善鳴動而有聲</span><br/>
<span class='tline' id='l219' data-llen='4856:4879'>　也馵足作足陽動于下也卦以白為陰的顙陰在上</span><br/>
<span class='tline' id='l220' data-llen='4879:4890'>　也此亞乾之四馬也</span><br/>
<span class='tline' id='l221' data-llen='4890:4913'>巽為木為風為長女為繩直為工為白為長為髙為進</span><br/>
<span class='tline' id='l222' data-llen='4913:4936'>退為不果為臭其于人也為寡髪為廣顙為多白眼為</span><br/>
<span class='tline' id='l223' data-llen='4936:4963'><a onclick="displayPageImage('KR1a0033', 'WYG', '009-13a' );" name="009-13a" class="pb">[009-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4963:4975'>近利市三倍其究為躁卦</span><br/>
<span class='tline' id='l225' data-llen='4975:4998'>　木為曲直曲直為工白陰也長高木象也進退風性</span><br/>
<span class='tline' id='l226' data-llen='4998:5021'>　也臭以風而傳物以進退而不果陰卦多陽是以其</span><br/>
<span class='tline' id='l227' data-llen='5021:5044'>　究為躁寡髪剛上也廣顙重剛也為多白眼近利市</span><br/>
<span class='tline' id='l228' data-llen='5044:5053'>　三倍未詳其象</span><br/>
<span class='tline' id='l229' data-llen='5053:5076'>坎為水為溝瀆為隱伏為矯輮為弓輪其于人也為加</span><br/>
<span class='tline' id='l230' data-llen='5076:5099'>憂為心病為耳痛為血卦為赤其于馬也為美脊為亟</span><br/>
<span class='tline' id='l231' data-llen='5099:5122'>心為下首為薄蹄為曳其于輿也為多眚為通為月為</span><br/>
<span class='tline' id='l232' data-llen='5122:5149'><a onclick="displayPageImage('KR1a0033', 'WYG', '009-13b' );" name="009-13b" class="pb">[009-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5149:5160'>盜其于木也為堅多心</span><br/>
<span class='tline' id='l234' data-llen='5160:5183'>　江河谿澗皆水也溝瀆人所為者也隱伏水性也矯</span><br/>
<span class='tline' id='l235' data-llen='5183:5206'>　輮弓輪方圓曲直之易也加憂心病耳痛血卦陽陷</span><br/>
<span class='tline' id='l236' data-llen='5206:5229'>　于中也坎再索以中為主中得乾之剛故為赤震坎</span><br/>
<span class='tline' id='l237' data-llen='5229:5252'>　皆有馬象者得乾徳之餘也美脊亟心陽在中也下</span><br/>
<span class='tline' id='l238' data-llen='5252:5275'>　首陰居上也薄蹄下亦陰也流物故為通流不能止</span><br/>
<span class='tline' id='l239' data-llen='5275:5298'>　故多眚離日而坎月也盜小人之隱伏也木堅多心</span><br/>
<span class='tline' id='l240' data-llen='5298:5321'>　剛中也于輿之義疑當作其于輿也為曳易曰見輿</span><br/>
<span class='tline' id='l241' data-llen='5321:5348'><a onclick="displayPageImage('KR1a0033', 'WYG', '009-14a' );" name="009-14a" class="pb">[009-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5348:5371'>　曳又曰曳其輪故輿有曳而馬无曳也乾震之馬四</span><br/>
<span class='tline' id='l243' data-llen='5371:5394'>　而坎之言馬五亦知曳為輿矣屯以坎為雲解以坎</span><br/>
<span class='tline' id='l244' data-llen='5394:5417'>　為雨而于此不言者于以見八卦之象不能盡言者</span><br/>
<span class='tline' id='l245' data-llen='5417:5422'>　多矣</span><br/>
<span class='tline' id='l246' data-llen='5422:5445'>離為火為日為電為中女為甲胄為戈兵其于人也為</span><br/>
<span class='tline' id='l247' data-llen='5445:5468'>大腹為乾卦為鱉為蟹為蠃為蚌為龜其于木也為科</span><br/>
<span class='tline' id='l248' data-llen='5468:5472'>上槁</span><br/>
<span class='tline' id='l249' data-llen='5472:5495'>　離麗也火日電皆麗物而明者也坎陽為水而離陰</span><br/>
<span class='tline' id='l250' data-llen='5495:5522'><a onclick="displayPageImage('KR1a0033', 'WYG', '009-14b' );" name="009-14b" class="pb">[009-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5522:5545'>　為火者陽卦多陰陰卦多陽故也坎艮不言中男少</span><br/>
<span class='tline' id='l252' data-llen='5545:5568'>　男離兌言中女少女者互見也甲胄戈兵剛在外也</span><br/>
<span class='tline' id='l253' data-llen='5568:5591'>　甲胄自衛戈兵以外向也于人為大腹虚中之陰也</span><br/>
<span class='tline' id='l254' data-llen='5591:5614'>　乾卦燥也鱉蟹蠃蚌龜介物也介物甲胄類也孔氏</span><br/>
<span class='tline' id='l255' data-llen='5614:5637'>　云科空也科木上槁陰中而无實也與堅多心之義</span><br/>
<span class='tline' id='l256' data-llen='5637:5642'>　反矣</span><br/>
<span class='tline' id='l257' data-llen='5642:5665'>艮為山為徑路為小石為門闕為果蓏為閽寺為指為</span><br/>
<span class='tline' id='l258' data-llen='5665:5683'>狗為鼠為黔喙之屬其于木也為堅多節</span><br/>
<span class='tline' id='l259' data-llen='5683:5710'><a onclick="displayPageImage('KR1a0033', 'WYG', '009-15a' );" name="009-15a" class="pb">[009-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5710:5733'>　震自坤變故為大塗艮其小者則為徑路艮大為山</span><br/>
<span class='tline' id='l261' data-llen='5733:5756'>　其小亦為石山與小石如坎水溝瀆之義門闕閽寺</span><br/>
<span class='tline' id='l262' data-llen='5756:5779'>　性之止也果蓏亦乾之餘陽也指亦手也陽過而在</span><br/>
<span class='tline' id='l263' data-llen='5779:5802'>　上无中下之剛是以陽卦之中獨艮不言馬其剛在</span><br/>
<span class='tline' id='l264' data-llen='5802:5826'>　上所用益小故于獸畜之𩔖无行健之功徒有噬齧</span><br/>
<span class='tline' id='l265' data-llen='5826:5849'>　之象狗鼠黔喙之屬皆是也震之剛動于下故言足</span><br/>
<span class='tline' id='l266' data-llen='5849:5872'>　坎之剛動于中故言心艮之剛動于上故言喙皆因</span><br/>
<span class='tline' id='l267' data-llen='5872:5895'>　所索而言也且坎之為隱伏也在賢者為隱在小人</span><br/>
<span class='tline' id='l268' data-llen='5895:5922'><a onclick="displayPageImage('KR1a0033', 'WYG', '009-15b' );" name="009-15b" class="pb">[009-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5922:5945'>　為盜艮之為利則為狗為害斯為鼠皆一義而二象</span><br/>
<span class='tline' id='l270' data-llen='5945:5968'>　也堅多節者剛不中也中則為心不中則為節心則</span><br/>
<span class='tline' id='l271' data-llen='5968:5983'>　利用節不利于用二卦之辨也</span><br/>
<span class='tline' id='l272' data-llen='5983:6006'>兌為澤為少女為巫為口舌為毁折為附決其于地也</span><br/>
<span class='tline' id='l273' data-llen='6006:6015'>為剛鹵為妾為羊</span><br/>
<span class='tline' id='l274' data-llen='6015:6038'>　兌藪澤之象亦為天澤雨有潤澤之功故雨亦名澤</span><br/>
<span class='tline' id='l275' data-llen='6038:6061'>　别而言之雨其物也澤其功也故坎與兌義不同也</span><br/>
<span class='tline' id='l276' data-llen='6061:6084'>　唯言其功故凡可以澤物者皆為兌又不止雨之為</span><br/>
<span class='tline' id='l277' data-llen='6084:6111'><a onclick="displayPageImage('KR1a0033', 'WYG', '009-16a' );" name="009-16a" class="pb">[009-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6111:6134'>　澤而已八卦之中三索而成者皆動于上也以陽動</span><br/>
<span class='tline' id='l279' data-llen='6134:6157'>　者艮也以陰動者兌也陽動則有口之義而未見其</span><br/>
<span class='tline' id='l280' data-llen='6157:6180'>　象陰動則卦具口象于上故直言其為口舌也巫之</span><br/>
<span class='tline' id='l281' data-llen='6180:6203'>　通神以口舌而致精誠也古之巫與今之巫異古之</span><br/>
<span class='tline' id='l282' data-llen='6203:6226'>　巫誠人也今之巫妄人也誠故可用以通神妄非聖</span><br/>
<span class='tline' id='l283' data-llen='6226:6249'>　人之所用也口舌之用非止辯論是非毁譽而已或</span><br/>
<span class='tline' id='l284' data-llen='6249:6272'>　附或決或用以毁折也附猶誓命使天下之比附決</span><br/>
<span class='tline' id='l285' data-llen='6272:6295'>　猶號令之決小人毁折猶噬嗑之用獄除間以去天</span><br/>
<span class='tline' id='l286' data-llen='6295:6322'><a onclick="displayPageImage('KR1a0033', 'WYG', '009-16b' );" name="009-16b" class="pb">[009-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6322:6345'>　下之害則口舌之用大矣非小人之所謂口舌頰舌</span><br/>
<span class='tline' id='l288' data-llen='6345:6368'>　之間而已是以天下說之也陽在下為剛陰在上為</span><br/>
<span class='tline' id='l289' data-llen='6368:6391'>　鹵盖亦藪澤之象妾為女道之下者也兌雖二剛在</span><br/>
<span class='tline' id='l290' data-llen='6391:6414'>　下而卦以上之一陰為主故无良馬行健之功而有</span><br/>
<span class='tline' id='l291' data-llen='6414:6434'>　羝羊羸角之患也附決之意與詩之疏附同</span><br/>
<span class='tline' id='l292' data-llen='6434:6437'>　</span><br/>
<span class='tline' id='l293' data-llen='6437:6440'>　</span><br/>
<span class='tline' id='l294' data-llen='6440:6451'>　郭氏傳家易說卷九</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0033', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:198'>欽定四庫全書　　　　經部一</span>
<span class='tline' id='l9' data-llen='198:213'>　郭氏傳家易說目録　　易類</span>
<span class='tline' id='l10' data-llen='213:219'>　　卷首</span>
<span class='tline' id='l11' data-llen='219:226'>　　　自序</span>
<span class='tline' id='l12' data-llen='226:233'>　　　總論</span>
<span class='tline' id='l13' data-llen='233:239'>　　卷一</span>
<span class='tline' id='l14' data-llen='239:280'>　　　上經<span class='krp-note'>乾畜坤履屯/小</span>　<span class='krp-note'>蒙/</span>　<span class='krp-note'>需/</span>　<span class='krp-note'>訟/</span>　<span class='krp-note'>師/</span>　<span class='krp-note'>比/</span></span>
<span class='tline' id='l15' data-llen='280:286'>　　卷二</span>
<span class='tline' id='l16' data-llen='286:312'><a onclick="displayPageImage('KR1a0033', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='312:358'>　　　上經<span class='krp-note'>泰/蠱</span>　<span class='krp-note'>否/臨</span>　<span class='krp-note'>同人/觀</span>　<span class='krp-note'>大有/</span>　<span class='krp-note'>謙/</span>　<span class='krp-note'>豫/</span>　<span class='krp-note'>隨/</span></span>
<span class='tline' id='l18' data-llen='358:364'>　　卷三</span>
<span class='tline' id='l19' data-llen='364:402'>　　　上經<span class='krp-note'>噬嗑過賁坎剥離復/  大</span>　<span class='krp-note'>无妄/</span>　<span class='krp-note'>大畜/</span>　<span class='krp-note'>頤/</span></span>
<span class='tline' id='l20' data-llen='402:408'>　　卷四</span>
<span class='tline' id='l21' data-llen='408:459'>　　　下經<span class='krp-note'>咸睽恒蹇遯解大壯/              損</span>　<span class='krp-note'>晉/益</span>　<span class='krp-note'>明夷/</span>　<span class='krp-note'>家人/</span></span>
<span class='tline' id='l22' data-llen='459:465'>　　卷五</span>
<span class='tline' id='l23' data-llen='465:512'>　　　下經<span class='krp-note'>夬/震</span>　<span class='krp-note'>姤/艮</span>　<span class='krp-note'>萃/漸</span>　<span class='krp-note'>升妹困/歸</span>　<span class='krp-note'>井/</span>　<span class='krp-note'>革/</span>　<span class='krp-note'>鼎/</span></span>
<span class='tline' id='l24' data-llen='512:518'>　　卷六</span>
<span class='tline' id='l25' data-llen='518:544'><a onclick="displayPageImage('KR1a0033', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='544:594'>　　　下經<span class='krp-note'>豐/過</span>　<span class='krp-note'>旅濟巽未兌/既      濟</span>　<span class='krp-note'>渙/</span>　<span class='krp-note'>節/</span>　<span class='krp-note'>中孚/</span>　<span class='krp-note'>小/</span></span>
<span class='tline' id='l27' data-llen='594:600'>　　卷七</span>
<span class='tline' id='l28' data-llen='600:608'>　　　繫辭上</span>
<span class='tline' id='l29' data-llen='608:614'>　　卷八</span>
<span class='tline' id='l30' data-llen='614:622'>　　　繫辭下</span>
<span class='tline' id='l31' data-llen='622:628'>　　卷九</span>
<span class='tline' id='l32' data-llen='628:635'>　　　說卦</span>
<span class='tline' id='l33' data-llen='635:641'>　　卷十</span>
<span class='tline' id='l34' data-llen='641:667'><a onclick="displayPageImage('KR1a0033', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='667:674'>　　　序卦</span>
<span class='tline' id='l36' data-llen='674:681'>　　卷十一</span>
<span class='tline' id='l37' data-llen='681:688'>　　　雜卦</span>
<span class='tline' id='l38' data-llen='688:714'>　　　　<span class='krp-note'>臣/</span>等謹案易説十一卷宋郭雍撰雍字子和</span>
<span class='tline' id='l39' data-llen='714:737'>　　　　洛陽人父忠孝受學于程子著兼山易解靖</span>
<span class='tline' id='l40' data-llen='737:760'>　　　　康中為永興軍路提刑死難其書散逸雍遭</span>
<span class='tline' id='l41' data-llen='760:783'>　　　　亂後隱居峽州長楊山谷著為此書乾道中</span>
<span class='tline' id='l42' data-llen='783:806'>　　　　守臣薦于朝旌召不起賜號沖晦處士後更</span>
<span class='tline' id='l43' data-llen='806:832'><a onclick="displayPageImage('KR1a0033', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='832:855'>　　　　賜稱頤正先生遣官受所欲言乃以傳家易</span>
<span class='tline' id='l45' data-llen='855:878'>　　　　說進雍是書雖云本其父説而實多出于自</span>
<span class='tline' id='l46' data-llen='878:901'>　　　　得朱子云兼山易溺于象數之學今觀雍書</span>
<span class='tline' id='l47' data-llen='901:924'>　　　　大抵剖析義理與程傳相似非溺象數者也</span>
<span class='tline' id='l48' data-llen='924:947'>　　　　雍之言曰易之為書其道其辭皆由象出未</span>
<span class='tline' id='l49' data-llen='947:970'>　　　　有忘象而知易者如首腹馬牛之類或時可</span>
<span class='tline' id='l50' data-llen='970:993'>　　　　忘此象之末也其説如此殆與其父意不必</span>
<span class='tline' id='l51' data-llen='993:1016'>　　　　盡同雍又不以卦辭為彖而謂觀乎彖辭者</span>
<span class='tline' id='l52' data-llen='1016:1042'><a onclick="displayPageImage('KR1a0033', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1042:1065'>　　　　即孔子自謂其彖傳是説為世所非蓋循王</span>
<span class='tline' id='l54' data-llen='1065:1088'>　　　　弼本之誤不識古本故至于此要其學為程</span>
<span class='tline' id='l55' data-llen='1088:1111'>　　　　子之支流而其平生自處亦有合幽人坦坦</span>
<span class='tline' id='l56' data-llen='1111:1134'>　　　　履道之吉可謂無媿于立言者已乾隆四十</span>
<span class='tline' id='l57' data-llen='1134:1147'>　　　　五年七月恭校上</span>
<span class='tline' id='l58' data-llen='1147:1179'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l59' data-llen='1179:1204'>　　　　　　　總　校　官　<span class='krp-note'>臣/</span>　陸　費　墀</span>
<span class='tline' id='l61' data-llen='1228:1254'><a onclick="displayPageImage('KR1a0033', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1254:1262'>傳家易説自序</span>
<span class='tline' id='l63' data-llen='1262:1285'>易道冥昧于鴻荒之世包犧氏始畫而明之歴數千年</span>
<span class='tline' id='l64' data-llen='1285:1308'>槩見于聖人行事而述作無聞焉文王重之然後煥然</span>
<span class='tline' id='l65' data-llen='1308:1331'>成章此文王之所以為文也迨春秋時大道不行獨卜</span>
<span class='tline' id='l66' data-llen='1331:1354'>筮行于世孔子于是作傳大明其道然後天下復知文</span>
<span class='tline' id='l67' data-llen='1354:1377'>王之易為大道之書故自開闢以來力舉斯道而明之</span>
<span class='tline' id='l68' data-llen='1377:1400'>者三聖人而止耳觀三聖人之為心所以曉天下萬世</span>
<span class='tline' id='l69' data-llen='1400:1423'>者亦可謂至矣自孔子歿微言復絶至秦漢間斯道大</span>
<span class='tline' id='l70' data-llen='1423:1449'><a onclick="displayPageImage('KR1a0033', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1449:1472'>否漢興諸儒僅能訓詁舉大義或復歸于隂陽家流大</span>
<span class='tline' id='l72' data-llen='1472:1495'>失聖人言易之旨正始中王輔嗣一切革去易以髙尚</span>
<span class='tline' id='l73' data-llen='1495:1518'>之言然輔嗣祖述虚無其辭雖美而無用于天下國家</span>
<span class='tline' id='l74' data-llen='1518:1541'>于是易為空言矣又非三聖人所謂易之道也虚無之</span>
<span class='tline' id='l75' data-llen='1541:1564'>學流弊至今卒無以正之兹大道所以不明歟大抵自</span>
<span class='tline' id='l76' data-llen='1564:1587'>漢以來學者以利禄為心明經秪欲取青紫而已責以</span>
<span class='tline' id='l77' data-llen='1587:1610'>聖人之道固不可得而聞也宋興百有餘載有明道伊</span>
<span class='tline' id='l78' data-llen='1610:1633'>川二程先生横渠張先生出焉監前世儒者之弊力除</span>
<span class='tline' id='l79' data-llen='1633:1659'><a onclick="displayPageImage('KR1a0033', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1659:1682'>千餘載利禄之學直以聖人為師斯道為己任豈非古</span>
<span class='tline' id='l81' data-llen='1682:1705'>之所謂豪傑之士也哉其于孟氏之功聖智巧力之間</span>
<span class='tline' id='l82' data-llen='1705:1728'>而已先人受業伊川先生二十餘年雍始生之時横渠</span>
<span class='tline' id='l83' data-llen='1728:1751'>明道乆已謝世甫四歲而伊川歿獨聞先人言先生之</span>
<span class='tline' id='l84' data-llen='1751:1774'>道其所學所行所以教授多見于易與春秋中庸論語</span>
<span class='tline' id='l85' data-llen='1774:1797'>孟氏之書是以門人率于此盡心焉且自周公歿大道</span>
<span class='tline' id='l86' data-llen='1797:1820'>不行五百餘歲而得孔子孔子歿百有餘歲而得孟子</span>
<span class='tline' id='l87' data-llen='1820:1843'>去聖人世如此未逺而道之難明亦已甚矣況于孔子</span>
<span class='tline' id='l88' data-llen='1843:1869'><a onclick="displayPageImage('KR1a0033', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1869:1892'>歿後千五百餘年而三先生欲力復聖人之道其難矣</span>
<span class='tline' id='l90' data-llen='1892:1915'>哉夫先知先覺之士曠世無有將使百世之下聞者莫</span>
<span class='tline' id='l91' data-llen='1915:1938'>不興起豈非三先生之力也歟雍不肖無聞甘與草木</span>
<span class='tline' id='l92' data-llen='1938:1961'>同腐乆矣重念先人之學殆將泯絶先生之道亦因以</span>
<span class='tline' id='l93' data-llen='1961:1984'>息惟懼無以遺子孫于是潜稽易象以述舊聞用傳于</span>
<span class='tline' id='l94' data-llen='1984:2007'>家使毋忘先生之業道雖不足志則有餘矣孟子所謂</span>
<span class='tline' id='l95' data-llen='2007:2030'>嘐嘐然曰古之人古之人者其庶幾歟紹興辛未歲仲</span>
<span class='tline' id='l96' data-llen='2030:2041'>夏望日河南郭雍謹序</span>
<span class='tline' id='l98' data-llen='2061:2087'><a onclick="displayPageImage('KR1a0033', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span>
<span class='tline' id='l99' data-llen='2087:2095'>欽定四庫全書</span>
<span class='tline' id='l100' data-llen='2095:2104'>　郭氏傳家易説</span>
<span class='tline' id='l101' data-llen='2104:2110'>　　總論</span>
<span class='tline' id='l102' data-llen='2110:2113'>易</span>
<span class='tline' id='l103' data-llen='2113:2136'>　上下二經自序卦已分其來尚矣傳者謂今之周易</span>
<span class='tline' id='l104' data-llen='2136:2159'>　乃孔子所傳文王易也易者體常盡變其用不窮之</span>
<span class='tline' id='l105' data-llen='2159:2182'>　義經曰易窮則變變則通通則乆蓋言常道之窮必</span>
<span class='tline' id='l106' data-llen='2182:2205'>　繼之以變是以通乆故易以變通為義大抵道適變</span>
<span class='tline' id='l107' data-llen='2205:2231'><a onclick="displayPageImage('KR1a0033', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span>
<span class='tline' id='l108' data-llen='2231:2254'>　則可用可用則通乆而為易未適變則不可用非易</span>
<span class='tline' id='l109' data-llen='2254:2277'>　也太極之道初不可有而易能有而用之者包犧文</span>
<span class='tline' id='l110' data-llen='2277:2300'>　王之力也是故易者用也用之之書也舉而用之大</span>
<span class='tline' id='l111' data-llen='2300:2323'>　小不同斯則在人然則變而通之然後盡其利是以</span>
<span class='tline' id='l112' data-llen='2323:2346'>　論其道則未始繫于聖人及書之有無惟聖人憂患</span>
<span class='tline' id='l113' data-llen='2346:2369'>　後世之深恐不復聞也故明其道而載之于此自包</span>
<span class='tline' id='l114' data-llen='2369:2392'>　犧畫八卦而卦之名立文王重之為六十四之後然</span>
<span class='tline' id='l115' data-llen='2392:2415'>　後易之名出焉易之名出然後謂是道為易之道也</span>
<span class='tline' id='l116' data-llen='2415:2441'><a onclick="displayPageImage('KR1a0033', 'WYG', '000-7a' );" name="000-7a" class="pb">[000-7a] <img width="20"  src="/static/img/kanseki-5.png"/></a></span>
<span class='tline' id='l117' data-llen='2441:2464'>　是則卦名始于包犧而易名始于文王卦也爻也聖</span>
<span class='tline' id='l118' data-llen='2464:2487'>　人能畫之重之名之耳因其畫之重之名之故為作</span>
<span class='tline' id='l119' data-llen='2487:2510'>　易之聖人作易者作是書也是書之道具于未有天</span>
<span class='tline' id='l120' data-llen='2510:2533'>　地之初非包犧文王所能作也後世聖人又因文王</span>
<span class='tline' id='l121' data-llen='2533:2556'>　之易以周題之所以别夏商二代夏曰連山商曰歸</span>
<span class='tline' id='l122' data-llen='2556:2579'>　藏而不名曰夏商易者時未有易之名故也連山以</span>
<span class='tline' id='l123' data-llen='2579:2602'>　艮為首主名山川禹之功也歸藏以坤為首成湯黜</span>
<span class='tline' id='l124' data-llen='2602:2625'>　夏命造攻自鳴條之義也故孔子曰我欲觀殷道是</span>
<span class='tline' id='l125' data-llen='2625:2651'><a onclick="displayPageImage('KR1a0033', 'WYG', '000-7b' );" name="000-7b" class="pb">[000-7b] <img width="20"  src="/static/img/kanseki-5.png"/></a></span>
<span class='tline' id='l126' data-llen='2651:2674'>　故之宋而不足徵也吾得坤乾焉周易以乾為首文</span>
<span class='tline' id='l127' data-llen='2674:2697'>　王三分天下有其二以服事殷之道也故繫辭首曰</span>
<span class='tline' id='l128' data-llen='2697:2720'>　天尊地卑乾坤定矣卑髙以陳貴賤位矣此繫文王</span>
<span class='tline' id='l129' data-llen='2720:2728'>　周易之辭也</span>
<span class='tline' id='l130' data-llen='2728:2731'>卦</span>
<span class='tline' id='l131' data-llen='2731:2754'>　皇之道簡于帝帝之道簡于王非聖人有意于其間</span>
<span class='tline' id='l132' data-llen='2754:2777'>　時焉而已書契之作始自八卦而後世不勝其繁者</span>
<span class='tline' id='l133' data-llen='2777:2800'>　蓋惟天地有萬古不易一定之體而人則生生無窮</span>
<span class='tline' id='l134' data-llen='2800:2826'><a onclick="displayPageImage('KR1a0033', 'WYG', '000-8a' );" name="000-8a" class="pb">[000-8a] <img width="20"  src="/static/img/kanseki-5.png"/></a></span>
<span class='tline' id='l135' data-llen='2826:2849'>　故自簡至繁是為人事必然之理上古之時天道勝</span>
<span class='tline' id='l136' data-llen='2849:2872'>　人人知有天而不知其他也故包犧氏始畫八卦其</span>
<span class='tline' id='l137' data-llen='2872:2895'>　意若曰是道之一列而有三如是而天如是而地如</span>
<span class='tline' id='l138' data-llen='2895:2918'>　是而人天道主覆故畫于上地道主載故畫于下人</span>
<span class='tline' id='l139' data-llen='2918:2941'>　道財成輔相故畫于中于是自任以財成輔相之道</span>
<span class='tline' id='l140' data-llen='2941:2964'>　而配天地焉者包犧畫卦之道也然天道不以天髙</span>
<span class='tline' id='l141' data-llen='2964:2987'>　而大于地地道不以地廣而大于人人道不以人微</span>
<span class='tline' id='l142' data-llen='2987:3010'>　而小于天地故三畫皆無差殊要其至也混而為一</span>
<span class='tline' id='l143' data-llen='3010:3036'><a onclick="displayPageImage('KR1a0033', 'WYG', '000-8b' );" name="000-8b" class="pb">[000-8b] <img width="20"  src="/static/img/kanseki-5.png"/></a></span>
<span class='tline' id='l144' data-llen='3036:3059'>　復于太極故名曰卦然則卦者太極之一耳或八或</span>
<span class='tline' id='l145' data-llen='3059:3082'>　六十有四曰道曰事大小不同其于太極名易而實</span>
<span class='tline' id='l146' data-llen='3082:3105'>　存也非若三才之分太極名實俱易矣是以聖人經</span>
<span class='tline' id='l147' data-llen='3105:3128'>　以三才而太極分緯以八卦而太極復一經一緯而</span>
<span class='tline' id='l148' data-llen='3128:3151'>　六十四象由之以備天下之能事畢矣所以太極為</span>
<span class='tline' id='l149' data-llen='3151:3174'>　易之體而易者用太極之名太極之道方其混然一</span>
<span class='tline' id='l150' data-llen='3174:3197'>　成物莫能破人安得而用之及乎包犧判而三之才</span>
<span class='tline' id='l151' data-llen='3197:3220'>　之離為八文王重而六之離為六十四然後天下後</span>
<span class='tline' id='l152' data-llen='3220:3246'><a onclick="displayPageImage('KR1a0033', 'WYG', '000-9a' );" name="000-9a" class="pb">[000-9a] <img width="20"  src="/static/img/kanseki-5.png"/></a></span>
<span class='tline' id='l153' data-llen='3246:3269'>　世以之脩身齊家治國平天下始可得而議矣非天</span>
<span class='tline' id='l154' data-llen='3269:3282'>　下之至聖其孰能與于此</span>
<span class='tline' id='l155' data-llen='3282:3305'>　八卦之時天道純全故其名卦必備三才之義曰乾</span>
<span class='tline' id='l156' data-llen='3305:3328'>　坤震巽坎離艮兌為八卦之名與八者之名所以總</span>
<span class='tline' id='l157' data-llen='3328:3351'>　謂之卦者凡九字不可以常義膚淺訓釋蓋出于上</span>
<span class='tline' id='l158' data-llen='3351:3374'>　古之言文王孔子能通之者也雖因孔子以卦之才</span>
<span class='tline' id='l159' data-llen='3374:3397'>　德言之知為乾健坤順震動巽入終莫能究其義而</span>
<span class='tline' id='l160' data-llen='3397:3420'>　後世或謂卦者卦也其言如此豈能盡聖人之意哉</span>
<span class='tline' id='l161' data-llen='3420:3446'><a onclick="displayPageImage('KR1a0033', 'WYG', '000-9b' );" name="000-9b" class="pb">[000-9b] <img width="20"  src="/static/img/kanseki-5.png"/></a></span>
<span class='tline' id='l162' data-llen='3446:3469'>　大抵易之為義易通而卦之為義難得卦也畫也象</span>
<span class='tline' id='l163' data-llen='3469:3492'>　也蓋自道而一變為畫因而成象畫象具而成卦使</span>
<span class='tline' id='l164' data-llen='3492:3515'>　萬世之下復由卦以知象由象以知畫由畫以明道</span>
<span class='tline' id='l165' data-llen='3515:3538'>　此聖人之意也然終莫知上古之時卦為何訓乾坤</span>
<span class='tline' id='l166' data-llen='3538:3561'>　八字出于包犧卦之一字出于包犧之後聖人名之</span>
<span class='tline' id='l167' data-llen='3561:3584'>　其餘五十六卦及易與元亨利貞皆命于文王凡六</span>
<span class='tline' id='l168' data-llen='3584:3607'>　十四卦可以意義訓釋其卦名或具三才或在人物</span>
<span class='tline' id='l169' data-llen='3607:3630'>　或以道德或寓時事命名不同皆可攷而知蓋中古</span>
<span class='tline' id='l170' data-llen='3630:3657'><a onclick="displayPageImage('KR1a0033', 'WYG', '000-10a' );" name="000-10a" class="pb">[000-10a] <img width="20"  src="/static/img/kanseki-5.png"/></a></span>
<span class='tline' id='l171' data-llen='3657:3680'>　之言後世之所通也上古中古之名于是較然可見</span>
<span class='tline' id='l172' data-llen='3680:3703'>　則知包犧之畫八卦而已而文王重卦又何疑焉包</span>
<span class='tline' id='l173' data-llen='3703:3726'>　犧氏之前有聲而無畫包犧之時有畫無字三即乾</span>
<span class='tline' id='l174' data-llen='3726:3749'>　也文王之時畫字具有六十四卦之畫即六十四卦</span>
<span class='tline' id='l175' data-llen='3749:3772'>　之字後世以字易明故于畫之下重字以明之且包</span>
<span class='tline' id='l176' data-llen='3772:3795'>　犧氏以天地人之三而其道一故三畫而成一卦畫</span>
<span class='tline' id='l177' data-llen='3795:3818'>　有竒偶故有乾坤窮則盡變故有六子乾坤六子包</span>
<span class='tline' id='l178' data-llen='3818:3841'>　犧初不能加損益也天以是示之因以是明之耳故</span>
<span class='tline' id='l179' data-llen='3841:3868'><a onclick="displayPageImage('KR1a0033', 'WYG', '000-10b' );" name="000-10b" class="pb">[000-10b] <img width="20"  src="/static/img/kanseki-5.png"/></a></span>
<span class='tline' id='l180' data-llen='3868:3891'>　包犧之畫得于天而明天文王之重得于人而明人</span>
<span class='tline' id='l181' data-llen='3891:3914'>　得于天者亦知地道人道之一也是以三竒為乾而</span>
<span class='tline' id='l182' data-llen='3914:3937'>　地道存焉三偶為坤而天道存焉一竒一偶終不可</span>
<span class='tline' id='l183' data-llen='3937:3960'>　以成卦也得于人者知太極生天地天地生人有天</span>
<span class='tline' id='l184' data-llen='3960:3983'>　而無地人無得而生也故以包犧之畫在上為天文</span>
<span class='tline' id='l185' data-llen='3983:4006'>　王之重在下為地天地設位而後聖人成能于其中</span>
<span class='tline' id='l186' data-llen='4006:4029'>　天有氣地有形人得天之氣以生得地之形以成必</span>
<span class='tline' id='l187' data-llen='4029:4052'>　兼三才而兩之然後人因天地以生矣此文王重卦</span>
<span class='tline' id='l188' data-llen='4052:4079'><a onclick="displayPageImage('KR1a0033', 'WYG', '000-11a' );" name="000-11a" class="pb">[000-11a] <img width="20"  src="/static/img/kanseki-5.png"/></a></span>
<span class='tline' id='l189' data-llen='4079:4102'>　之義也揲蓍者分而為二以象兩然後掛一以象三</span>
<span class='tline' id='l190' data-llen='4102:4125'>　蓋因于重卦之義且包犧之畫為天天君道也故五</span>
<span class='tline' id='l191' data-llen='4125:4148'>　之在人為君文王之重為地地臣道也故二之在人</span>
<span class='tline' id='l192' data-llen='4148:4171'>　為臣以上下二卦别而言之如此合六爻而言之則</span>
<span class='tline' id='l193' data-llen='4171:4194'>　三四皆人道也是之謂中爻繫辭曰雜物撰德辨是</span>
<span class='tline' id='l194' data-llen='4194:4217'>　與非則非其中爻不備故盡人事之變以二三四五</span>
<span class='tline' id='l195' data-llen='4217:4240'>　為主初上終始之而已然終始之亦位也故曰六位</span>
<span class='tline' id='l196' data-llen='4240:4249'>　時成六位成章</span>
<span class='tline' id='l197' data-llen='4249:4276'><a onclick="displayPageImage('KR1a0033', 'WYG', '000-11b' );" name="000-11b" class="pb">[000-11b] <img width="20"  src="/static/img/kanseki-5.png"/></a></span>
<span class='tline' id='l198' data-llen='4276:4279'>爻</span>
<span class='tline' id='l199' data-llen='4279:4302'>　包犧氏畫卦之始其畫雖具三才而卦之天地未判</span>
<span class='tline' id='l200' data-llen='4302:4325'>　無九六六位之别文王重卦之後然後天地判而有</span>
<span class='tline' id='l201' data-llen='4325:4348'>　九六人道成而著六位此周公明六爻之義也何謂</span>
<span class='tline' id='l202' data-llen='4348:4371'>　天地判而有九六繫辭曰天一地二天三地四天五</span>
<span class='tline' id='l203' data-llen='4371:4394'>　此天地之生數也合一三五為九天數也天本乾故</span>
<span class='tline' id='l204' data-llen='4394:4417'>　乾稱九合二四為六地數也地本坤故坤稱六此列</span>
<span class='tline' id='l205' data-llen='4417:4440'>　六爻之後聖人稱九六之旨也是以揲蓍之法老陽</span>
<span class='tline' id='l206' data-llen='4440:4467'><a onclick="displayPageImage('KR1a0033', 'WYG', '000-12a' );" name="000-12a" class="pb">[000-12a] <img width="20"  src="/static/img/kanseki-5.png"/></a></span>
<span class='tline' id='l207' data-llen='4467:4490'>　三十有六揲以四象而得九老隂二十有四揲以四</span>
<span class='tline' id='l208' data-llen='4490:4513'>　象而得六故九為乾爻三十六為乾䇿六為坤爻二</span>
<span class='tline' id='l209' data-llen='4513:4536'>　十四為坤策此後世聖人衍九六之道也包犧肇三</span>
<span class='tline' id='l210' data-llen='4536:4559'>　才之微獨畫天卦方知三才為一道故必文王重卦</span>
<span class='tline' id='l211' data-llen='4559:4582'>　之後天地上下二卦既具而後九六可生焉九六既</span>
<span class='tline' id='l212' data-llen='4582:4605'>　生而後大衍之法立此聖人作易之序也何謂人道</span>
<span class='tline' id='l213' data-llen='4605:4628'>　成而著六位一卦之象雖備三才而六畫之後聖人</span>
<span class='tline' id='l214' data-llen='4628:4651'>　道在成能欲用于天下萬世故舍天地而獨明人道</span>
<span class='tline' id='l215' data-llen='4651:4678'><a onclick="displayPageImage('KR1a0033', 'WYG', '000-12b' );" name="000-12b" class="pb">[000-12b] <img width="20"  src="/static/img/kanseki-5.png"/></a></span>
<span class='tline' id='l216' data-llen='4678:4701'>　是以六爻皆人位其辭皆人事故文王之治同天之</span>
<span class='tline' id='l217' data-llen='4701:4724'>　載而周公之禮樂法度粲然具備者盡人道也此聖</span>
<span class='tline' id='l218' data-llen='4724:4747'>　人著六爻之義也繫辭曰二多譽四多懼三多凶五</span>
<span class='tline' id='l219' data-llen='4747:4770'>　多功此後世聖人以人道明六爻之説也是則有畫</span>
<span class='tline' id='l220' data-llen='4770:4793'>　而後可重重而後有九六有九六而後有六位有六</span>
<span class='tline' id='l221' data-llen='4793:4816'>　位而後可繫辭彖象文言故方畫重九六之際皆統</span>
<span class='tline' id='l222' data-llen='4816:4839'>　明三才及六位繫辭彖象之後一以人道為主人道</span>
<span class='tline' id='l223' data-llen='4839:4862'>　至此而後明矣此四聖成始成終之道也然前乎周</span>
<span class='tline' id='l224' data-llen='4862:4889'><a onclick="displayPageImage('KR1a0033', 'WYG', '000-13a' );" name="000-13a" class="pb">[000-13a] <img width="20"  src="/static/img/kanseki-5.png"/></a></span>
<span class='tline' id='l225' data-llen='4889:4912'>　公畫卦之時爻具于畫不復重見也至周公列之于</span>
<span class='tline' id='l226' data-llen='4912:4935'>　下而繫以辭焉易于是始備矣而明其道傳其教者</span>
<span class='tline' id='l227' data-llen='4935:4958'>　孔子也故必一聖人畫之一聖人重之一聖人列于</span>
<span class='tline' id='l228' data-llen='4958:4981'>　爻一聖人垂其教則道無餘藴矣使包犧重之非包</span>
<span class='tline' id='l229' data-llen='4981:5004'>　犧也三王之道也使文王爻之非文王也周公之道</span>
<span class='tline' id='l230' data-llen='5004:5027'>　也聖人隨時之義蓋不然矣故自太極之始包犧象</span>
<span class='tline' id='l231' data-llen='5027:5050'>　三才之道文王盡三才之義周公列三才之事孔子</span>
<span class='tline' id='l232' data-llen='5050:5073'>　著三才之教皆隨時之義也然孔子之于文王猶文</span>
<span class='tline' id='l233' data-llen='5073:5100'><a onclick="displayPageImage('KR1a0033', 'WYG', '000-13b' );" name="000-13b" class="pb">[000-13b] <img width="20"  src="/static/img/kanseki-5.png"/></a></span>
<span class='tline' id='l234' data-llen='5100:5123'>　王之于包犧也周公特終文王之一事耳故古人獨</span>
<span class='tline' id='l235' data-llen='5123:5132'>　稱三聖者以此</span>
<span class='tline' id='l236' data-llen='5132:5135'>彖</span>
<span class='tline' id='l237' data-llen='5135:5158'>　繫辭曰彖者言乎象者也又曰彖者才也乾之象六</span>
<span class='tline' id='l238' data-llen='5158:5181'>　竒是也乾之彖言六竒之義也乾之才大而健是也</span>
<span class='tline' id='l239' data-llen='5181:5204'>　乾之彖言大健之義也故觀乎彖辭則一卦之義思</span>
<span class='tline' id='l240' data-llen='5204:5227'>　過半矣然先儒以文王卦辭為彖辭蓋以孔子不當</span>
<span class='tline' id='l241' data-llen='5227:5250'>　自言觀乎彖辭則思過半也此大不然孔子之彖正</span>
<span class='tline' id='l242' data-llen='5250:5277'><a onclick="displayPageImage('KR1a0033', 'WYG', '000-14a' );" name="000-14a" class="pb">[000-14a] <img width="20"  src="/static/img/kanseki-5.png"/></a></span>
<span class='tline' id='l243' data-llen='5277:5300'>　論一卦之象及釋文王之辭非孔子之彖則卦象與</span>
<span class='tline' id='l244' data-llen='5300:5323'>　文王辭不可通矣蓋文王之辭旨意深隐出于憂患</span>
<span class='tline' id='l245' data-llen='5323:5346'>　之言雖使知者觀之豈能思過半哉必觀孔子彖辭</span>
<span class='tline' id='l246' data-llen='5346:5369'>　然後一卦之義有思過半之理孔子作彖本以垂法</span>
<span class='tline' id='l247' data-llen='5369:5392'>　後世欲學者先盡心于彖然後可明重卦之象及通</span>
<span class='tline' id='l248' data-llen='5392:5415'>　文王之辭則思過半之言乃孔子自明作彖之意及</span>
<span class='tline' id='l249' data-llen='5415:5427'>　示學文王易之要法也</span>
<span class='tline' id='l250' data-llen='5427:5430'>象</span>
<span class='tline' id='l251' data-llen='5430:5457'><a onclick="displayPageImage('KR1a0033', 'WYG', '000-14b' );" name="000-14b" class="pb">[000-14b] <img width="20"  src="/static/img/kanseki-5.png"/></a></span>
<span class='tline' id='l252' data-llen='5457:5480'>　繫辭曰易者象也又曰聖人立象以盡意蓋以易之</span>
<span class='tline' id='l253' data-llen='5480:5503'>　意不可得而盡故有象以盡之也意不可盡徒玩其</span>
<span class='tline' id='l254' data-llen='5503:5526'>　辭皆空言耳如是則不可以訓天下後世而作易之</span>
<span class='tline' id='l255' data-llen='5526:5549'>　道絶矣此聖人立象之旨也經曰見乃謂之象然則</span>
<span class='tline' id='l256' data-llen='5549:5572'>　使斯道之可見者無非象也故象非一義四聖人之</span>
<span class='tline' id='l257' data-llen='5572:5595'>　象不同卦之三畫包犧之象也重之為六文王之象</span>
<span class='tline' id='l258' data-llen='5595:5618'>　也次為六位剛柔周公之象也在乾則自天行健至</span>
<span class='tline' id='l259' data-llen='5618:5641'>　于天德不可為首孔子之象也三六之象以卦為主</span>
<span class='tline' id='l260' data-llen='5641:5668'><a onclick="displayPageImage('KR1a0033', 'WYG', '000-15a' );" name="000-15a" class="pb">[000-15a] <img width="20"  src="/static/img/kanseki-5.png"/></a></span>
<span class='tline' id='l261' data-llen='5668:5691'>　六位剛柔之象以爻為主孔子之象以辭為主所主</span>
<span class='tline' id='l262' data-llen='5691:5714'>　不同其為盡意一也故辭有不能盡者求之爻爻有</span>
<span class='tline' id='l263' data-llen='5714:5737'>　不能盡者求之卦則易之意無餘藴矣然則象也者</span>
<span class='tline' id='l264' data-llen='5737:5760'>　豈為天為地為馬為牛而已乎天地牛馬有乾坤之</span>
<span class='tline' id='l265' data-llen='5760:5783'>　象者也非乾坤之象止于天地牛馬而已也故知易</span>
<span class='tline' id='l266' data-llen='5783:5806'>　之為書其意其辭皆由象出未有忘象而知易者如</span>
<span class='tline' id='l267' data-llen='5806:5825'>　首腹馬牛之類或時可忘此象之末者也</span>
<span class='tline' id='l268' data-llen='5825:5848'>　歐陽文忠公言彖象文言雜入卦中者自費氏始王</span>
<span class='tline' id='l269' data-llen='5848:5875'><a onclick="displayPageImage('KR1a0033', 'WYG', '000-15b' );" name="000-15b" class="pb">[000-15b] <img width="20"  src="/static/img/kanseki-5.png"/></a></span>
<span class='tline' id='l270' data-llen='5875:5898'>　弼為注亦用彖象相雜之經考費氏傳曰徒以彖象</span>
<span class='tline' id='l271' data-llen='5898:5921'>　繫辭十篇文言解説上下經觀今之易十篇未嘗盡</span>
<span class='tline' id='l272' data-llen='5921:5944'>　入卦中則非費氏明矣孔穎達言孔子象辭在六爻</span>
<span class='tline' id='l273' data-llen='5944:5967'>　經辭之後及王輔嗣以為象者本釋經文宜相附近</span>
<span class='tline' id='l274' data-llen='5967:5990'>　其義易了故分爻之象辭各附其當爻下言之猶如</span>
<span class='tline' id='l275' data-llen='5990:6013'>　杜元凱注左傳分經之年與傳相附觀此則小象固</span>
<span class='tline' id='l276' data-llen='6013:6036'>　已先在卦中弼又雜之爻中也其彖與大象文言終</span>
<span class='tline' id='l277' data-llen='6036:6042'>　莫可考</span>
<span class='tline' id='l278' data-llen='6042:6069'><a onclick="displayPageImage('KR1a0033', 'WYG', '000-16a' );" name="000-16a" class="pb">[000-16a] <img width="20"  src="/static/img/kanseki-5.png"/></a></span>
<span class='tline' id='l279' data-llen='6069:6073'>文言</span>
<span class='tline' id='l280' data-llen='6073:6096'>　易有彖所以明成卦之才有象所以盡作易之意又</span>
<span class='tline' id='l281' data-llen='6096:6119'>　為文言所以釋一卦之辭然獨著于乾坤二卦者言</span>
<span class='tline' id='l282' data-llen='6119:6142'>　辭在聖人道之易明者也學者考諸彖象智之可及</span>
<span class='tline' id='l283' data-llen='6142:6165'>　也孔子曰舉一隅不以三隅反則不復又謂賜也告</span>
<span class='tline' id='l284' data-llen='6165:6188'>　諸徃而知來蓋有不勝其言者言之終不可盡學者</span>
<span class='tline' id='l285' data-llen='6188:6220'>　觀乾坤二卦文言觸類而長之可也<span class='krp-note'>案是書舊有夷/陵謝主簿校證</span></span>
<span class='tline' id='l286' data-llen='6220:6266'>　<span class='krp-note'>本未詳主簿名字其校證此條謂脱去乾坤二卦文/言句校補之今此本弗脱與所校補符合别詳卷一</span></span>
<span class='tline' id='l287' data-llen='6266:6293'><a onclick="displayPageImage('KR1a0033', 'WYG', '000-16b' );" name="000-16b" class="pb">[000-16b] <img width="20"  src="/static/img/kanseki-5.png"/></a></span>
<span class='tline' id='l288' data-llen='6293:6304'>　<span class='krp-note'>卷十一/小註</span></span>
<span class='tline' id='l289' data-llen='6304:6308'>繫辭</span>
<span class='tline' id='l290' data-llen='6308:6331'>　包犧畫卦初無繫辭文王孔子之言皆繫辭也故孔</span>
<span class='tline' id='l291' data-llen='6331:6354'>　子曰繫辭焉以斷其吉凶繫辭焉以盡其言則卦爻</span>
<span class='tline' id='l292' data-llen='6354:6377'>　之辭皆是也今獨以此上下二篇稱繫辭者蓋卦辭</span>
<span class='tline' id='l293' data-llen='6377:6400'>　爻辭文王周公之繫辭也此上下二篇孔子之繫辭</span>
<span class='tline' id='l294' data-llen='6400:6423'>　也又于十翼之中獨此二篇泛論大道為諸卦之統</span>
<span class='tline' id='l295' data-llen='6423:6446'>　要與彖象文言之辭異故獨曰繫辭所以尊崇孔子</span>
<span class='tline' id='l296' data-llen='6446:6473'><a onclick="displayPageImage('KR1a0033', 'WYG', '000-17a' );" name="000-17a" class="pb">[000-17a] <img width="20"  src="/static/img/kanseki-5.png"/></a></span>
<span class='tline' id='l297' data-llen='6473:6496'>　之辭與文王等也觀其言廣大而備變通而神无思</span>
<span class='tline' id='l298' data-llen='6496:6519'>　而精皆彖象文言序卦説卦之所不能盡者非聖人</span>
<span class='tline' id='l299' data-llen='6519:6535'>　孰能與于此哉微此則易道絶矣</span>
<span class='tline' id='l300' data-llen='6535:6558'>　何氏謂上篇明无下篇明幾或以上篇論易之大理</span>
<span class='tline' id='l301' data-llen='6558:6581'>　下篇論易之小理孔穎達言上下無異義直以簡編</span>
<span class='tline' id='l302' data-llen='6581:6604'>　重大是以分之今觀上篇自天尊地卑至存乎德行</span>
<span class='tline' id='l303' data-llen='6604:6627'>　篇章相次事理大小皆有條理不可紊亂次章之言</span>
<span class='tline' id='l304' data-llen='6627:6650'>　皆前章所未盡至存乎德行則易道備矣下篇復起</span>
<span class='tline' id='l305' data-llen='6650:6677'><a onclick="displayPageImage('KR1a0033', 'WYG', '000-17b' );" name="000-17b" class="pb">[000-17b] <img width="20"  src="/static/img/kanseki-5.png"/></a></span>
<span class='tline' id='l306' data-llen='6677:6700'>　其説前後相次復如上篇是則初為二篇非後人妄</span>
<span class='tline' id='l307' data-llen='6700:6705'>　分也</span>
<span class='tline' id='l308' data-llen='6705:6728'>　諸儒分章不一孔穎達定以上篇十二章下篇九章</span>
<span class='tline' id='l309' data-llen='6728:6751'>　然章有甚大甚小有可分不可分者似不止此二十</span>
<span class='tline' id='l310' data-llen='6751:6774'>　一章故有文意未斷而章分有才一二句而文意斷</span>
<span class='tline' id='l311' data-llen='6774:6794'>　不相續者豈能拘以二十一章也説見于後</span>
<span class='tline' id='l312' data-llen='6794:6817'>　上篇所言多易道之大者與其精微神變之用下篇</span>
<span class='tline' id='l313' data-llen='6817:6840'>　多卦義及上所未終粗顯之説又不可不明之者則</span>
<span class='tline' id='l314' data-llen='6840:6867'><a onclick="displayPageImage('KR1a0033', 'WYG', '000-18a' );" name="000-18a" class="pb">[000-18a] <img width="20"  src="/static/img/kanseki-5.png"/></a></span>
<span class='tline' id='l315' data-llen='6867:6890'>　上下二篇畧有辨也且上篇言天尊地卑乾坤定矣</span>
<span class='tline' id='l316' data-llen='6890:6913'>　卑髙以陳貴賤位矣以其有是言故下篇可言八卦</span>
<span class='tline' id='l317' data-llen='6913:6936'>　成列象在其中因而重之爻在其中也上篇言乾以</span>
<span class='tline' id='l318' data-llen='6936:6959'>　易知坤以簡能至易簡而天下之理得以其有是言</span>
<span class='tline' id='l319' data-llen='6959:6982'>　故下篇可言夫乾確然示人易矣夫坤隤然示人簡</span>
<span class='tline' id='l320' data-llen='6982:7005'>　矣也孔穎達謂天地之道貞觀者也日月之道貞明</span>
<span class='tline' id='l321' data-llen='7005:7028'>　者也此豈復為易之小事然貞觀貞明特引天地日</span>
<span class='tline' id='l322' data-llen='7028:7051'>　月以明吉凶貞勝之辭非在易之義又不若廣大配</span>
<span class='tline' id='l323' data-llen='7051:7078'><a onclick="displayPageImage('KR1a0033', 'WYG', '000-18b' );" name="000-18b" class="pb">[000-18b] <img width="20"  src="/static/img/kanseki-5.png"/></a></span>
<span class='tline' id='l324' data-llen='7078:7101'>　天地變通配四時隂陽之義配日月易簡之善配至</span>
<span class='tline' id='l325' data-llen='7101:7123'>　德為易之道也觀此數義則二篇精粗畧可見矣</span>
<span class='tline' id='l326' data-llen='7123:7127'>說卦</span>
<span class='tline' id='l327' data-llen='7127:7150'>　說卦論八卦之道德與其象義情性也然則六十四</span>
<span class='tline' id='l328' data-llen='7150:7173'>　卦亦有是乎蓋六十四卦各具于文言彖象雜卦之</span>
<span class='tline' id='l329' data-llen='7173:7196'>　中矣至萬物象類如履之為虎漸之為鴻中孚之鳴</span>
<span class='tline' id='l330' data-llen='7196:7219'>　鶴小過之飛鳥井之為井鼎之為鼎皆是也其象不</span>
<span class='tline' id='l331' data-llen='7219:7242'>　可盡言故于是數卦畧明之繫辭曰以言乎天地之</span>
<span class='tline' id='l332' data-llen='7242:7269'><a onclick="displayPageImage('KR1a0033', 'WYG', '000-19a' );" name="000-19a" class="pb">[000-19a] <img width="20"  src="/static/img/kanseki-5.png"/></a></span>
<span class='tline' id='l333' data-llen='7269:7289'>　間則備矣斯其所以難言也故曰書不盡言</span>
<span class='tline' id='l334' data-llen='7289:7293'>序卦</span>
<span class='tline' id='l335' data-llen='7293:7316'>　孔穎達曰六十四卦二二相耦非覆即變覆者表裏</span>
<span class='tline' id='l336' data-llen='7316:7339'>　視之遂成兩卦屯蒙需訟之類皆是也變者反覆惟</span>
<span class='tline' id='l337' data-llen='7339:7362'>　成一卦則變以對之乾坤坎離大過頤中孚小過八</span>
<span class='tline' id='l338' data-llen='7362:7385'>　者皆是也此蓋卦變反對之象先天之學詳矣雖出</span>
<span class='tline' id='l339' data-llen='7385:7408'>　于變象豈無其序哉故聖人所以序之也八卦之序</span>
<span class='tline' id='l340' data-llen='7408:7431'>　有二帝出乎震一章八方之序也乾天也一章成卦</span>
<span class='tline' id='l341' data-llen='7431:7458'><a onclick="displayPageImage('KR1a0033', 'WYG', '000-19b' );" name="000-19b" class="pb">[000-19b] <img width="20"  src="/static/img/kanseki-5.png"/></a></span>
<span class='tline' id='l342' data-llen='7458:7481'>　先後之序也先序八卦于上故序六十四卦于此八</span>
<span class='tline' id='l343' data-llen='7481:7504'>　卦序包犧之道六十四卦序文王之道也道至難明</span>
<span class='tline' id='l344' data-llen='7504:7527'>　也聖人判之為三才離之為八卦使有目者可見有</span>
<span class='tline' id='l345' data-llen='7527:7550'>　耳者可聞亦云至矣于是又為之説為之序三才八</span>
<span class='tline' id='l346' data-llen='7550:7573'>　卦之道纎介不遺而言易者尚或滯于空言而乖亂</span>
<span class='tline' id='l347' data-llen='7573:7596'>　正道或溺于術數之用不明三聖人之大旨斯學者</span>
<span class='tline' id='l348' data-llen='7596:7604'>　所宜深戒也</span>
<span class='tline' id='l349' data-llen='7604:7608'>雜卦</span>
<span class='tline' id='l350' data-llen='7608:7635'><a onclick="displayPageImage('KR1a0033', 'WYG', '000-20a' );" name="000-20a" class="pb">[000-20a] <img width="20"  src="/static/img/kanseki-5.png"/></a></span>
<span class='tline' id='l351' data-llen='7635:7658'>　卦之性情與其為德之不同八卦則見于説卦六十</span>
<span class='tline' id='l352' data-llen='7658:7681'>　四卦則見于雜卦孔子于包犧之道詳盡于說卦皆</span>
<span class='tline' id='l353' data-llen='7681:7704'>　文王所未嘗明之者故不得不詳也于文王之道則</span>
<span class='tline' id='l354' data-llen='7704:7727'>　具于序卦雜卦之中其象則見于諸卦大小象而繫</span>
<span class='tline' id='l355' data-llen='7727:7766'>　辭上下則兼統之<span class='krp-note'>案原本自論繫辭至論雜卦複載/繫辭説卦序卦雜卦各卷篇首殆</span></span>
<span class='tline' id='l356' data-llen='7766:7812'>　<span class='krp-note'>因曽穜大易粹言分載之不察已見卷首誤據以増/入今已校刪至各卷有與粹言所載互異者就文義</span></span>
<span class='tline' id='l357' data-llen='7812:7836'>　<span class='krp-note'>審定不皆從粹言或據/以增入則註明本文下</span></span>
<span class='tline' id='l358' data-llen='7836:7839'>　</span>
<span class='tline' id='l359' data-llen='7839:7866'><a onclick="displayPageImage('KR1a0033', 'WYG', '000-20b' );" name="000-20b" class="pb">[000-20b] <img width="20"  src="/static/img/kanseki-5.png"/></a></span>
<span class='tline' id='l360' data-llen='7866:7869'>　</span>
<span class='tline' id='l361' data-llen='7869:7872'>　</span>
<span class='tline' id='l362' data-llen='7872:7875'>　</span>
<span class='tline' id='l363' data-llen='7875:7878'>　</span>
<span class='tline' id='l364' data-llen='7878:7881'>　</span>
<span class='tline' id='l365' data-llen='7881:7884'>　</span>
<span class='tline' id='l366' data-llen='7884:7887'>　</span>
<span class='tline' id='l367' data-llen='7887:7898'>　郭氏傳家易説總論</span>
</p>
<p>
</p>
  </div>
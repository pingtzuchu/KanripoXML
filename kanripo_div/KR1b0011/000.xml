<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1b0011', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:195'>御製題宋版尚書詳觧</span><br/>
<span class='tline' id='l9' data-llen='195:218'>五十八篇始至終厯為詳解折扵中道心毋使人心雜</span><br/>
<span class='tline' id='l10' data-llen='218:246'>聖法由来王法通士行<span class='krp-note'>去/聲</span>胡編誠足偉九峯蔡𫝊實相</span><br/>
<span class='tline' id='l11' data-llen='246:263'>同設如切已舉其要二典三謨用不窮</span><br/>
<span class='tline' id='l12' data-llen='263:289'><a onclick="displayPageImage('KR1b0011', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l13' data-llen='289:309'>御製書夏僎尚書詳觧費誓篇論淮夷徐戎事</span><br/>
<span class='tline' id='l14' data-llen='309:332'>嘗謂解經者不可以己意穿鑿見長欲出人一頭地而</span><br/>
<span class='tline' id='l15' data-llen='332:355'>反晦經義之本㫖也如夏僎之尚書詳觧其研精搜羅</span><br/>
<span class='tline' id='l16' data-llen='355:378'>酌古凖今用意不為不勤而瑕瑜各半政以欲為新竒</span><br/>
<span class='tline' id='l17' data-llen='378:401'>中之其他姑弗具論如觧費誓之淮夷徐戎不失之穿</span><br/>
<span class='tline' id='l18' data-llen='401:425'>鑿哉盖孔安國之𫝊固已有淮夷徐戎錯居九州秦始</span><br/>
<span class='tline' id='l19' data-llen='425:448'>皇逐出之之語然引而未發僎則謂徐州淮浦中夏之</span><br/>
<span class='tline' id='l20' data-llen='448:471'>地安得有戎夷似先王于此事有不及始皇能除害更</span><br/>
<span class='tline' id='l21' data-llen='471:497'><a onclick="displayPageImage('KR1b0011', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l22' data-llen='497:520'>泛論波及先王雖不能逐戎夷而能用周召始皇雖能</span><br/>
<span class='tline' id='l23' data-llen='520:543'>逐戎夷而不知逐趙髙李斯雖寓鑒誡之意耶然于費</span><br/>
<span class='tline' id='l24' data-llen='543:566'>誓經義有何闗渉哉盖古時之中國幅貟小後世之中</span><br/>
<span class='tline' id='l25' data-llen='566:589'>國幅貟大其非中國幅貟以内之地則率以戎夷目之</span><br/>
<span class='tline' id='l26' data-llen='589:613'>如禹貢之莱夷作牧孟子之舜東夷文王西夷之𩔖不</span><br/>
<span class='tline' id='l27' data-llen='613:636'>一而足豈其時東萊諸馮岐周亦有戎夷雜處乎宣王</span><br/>
<span class='tline' id='l28' data-llen='636:659'>薄代獫狁至于太原或者其地近北狄闌入居之耳若</span><br/>
<span class='tline' id='l29' data-llen='659:682'>夫淮浦徐州去邉外逺甚戎夷何所利而捨其故土來</span><br/>
<span class='tline' id='l30' data-llen='682:708'><a onclick="displayPageImage('KR1b0011', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l31' data-llen='708:731'>居之乎可知淮夷徐戎即其地之土著爾時或有跳梁</span><br/>
<span class='tline' id='l32' data-llen='731:754'>梗化者未為中國幅貟以内之地故以戎夷目之耳即</span><br/>
<span class='tline' id='l33' data-llen='754:777'>如春秋抑吴越與楚謂之蠻夷猾夏不但不可以例今</span><br/>
<span class='tline' id='l34' data-llen='777:801'>之江浙湖廣即漢唐以來已無此論矣孔𫝊固已失之</span><br/>
<span class='tline' id='l35' data-llen='801:825'>而夏僎以訛𫝊訛更枝其辭以為始皇能除害先王有</span><br/>
<span class='tline' id='l36' data-llen='825:848'>不及而申其不憂中國有戎夷第憂朝廷無忠臣之說</span><br/>
<span class='tline' id='l37' data-llen='848:864'>不已甚乎支離其辭而盩庢其義乎</span><br/>
<span class='tline' id='l39' data-llen='884:910'><a onclick="displayPageImage('KR1b0011', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l40' data-llen='910:926'>欽定四庫全書　　　　　經部二</span><br/>
<span class='tline' id='l41' data-llen='926:943'>　尚書詳解　　　　　　　書𩔖</span><br/>
<span class='tline' id='l42' data-llen='943:949'>　　提要</span><br/>
<span class='tline' id='l43' data-llen='949:975'>　　　　<span class='krp-note'>臣/</span>等謹案尚書詳解二十六卷宋夏僎撰僎</span><br/>
<span class='tline' id='l44' data-llen='975:998'>　　　　字元肅號柯山浙之龍游人與周升繆景仁</span><br/>
<span class='tline' id='l45' data-llen='998:1021'>　　　　為友皆以明經教授時稱三俊僎嘗舉進士</span><br/>
<span class='tline' id='l46' data-llen='1021:1044'>　　　　少治尚書老而益精因博採衆説以為是解</span><br/>
<span class='tline' id='l47' data-llen='1044:1067'>　　　　淳熈間麻沙書坊劉氏刋板印行時瀾為之</span><br/>
<span class='tline' id='l48' data-llen='1067:1093'><a onclick="displayPageImage('KR1b0011', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l49' data-llen='1093:1116'>　　　　序稱其議論淵深詞氣超邁參於前則有光</span><br/>
<span class='tline' id='l50' data-llen='1116:1139'>　　　　顧於後則絶配其傾挹甚至考宋南渡以後</span><br/>
<span class='tline' id='l51' data-llen='1139:1162'>　　　　為尚書之學者毋慮數百家而三山林之奇</span><br/>
<span class='tline' id='l52' data-llen='1162:1185'>　　　　集解尤見稱於世僎作是書所採雖兼取二</span><br/>
<span class='tline' id='l53' data-llen='1185:1208'>　　　　孔王蘇陳程張氏之説而折衷於之奇者什</span><br/>
<span class='tline' id='l54' data-llen='1208:1231'>　　　　之六七當時吕祖謙受業之奇之門而時瀾</span><br/>
<span class='tline' id='l55' data-llen='1231:1254'>　　　　為祖謙髙弟増修東萊書説即出其手顧於</span><br/>
<span class='tline' id='l56' data-llen='1254:1277'>　　　　是編獨多所推許宜春李公凱治經不專一</span><br/>
<span class='tline' id='l57' data-llen='1277:1303'><a onclick="displayPageImage('KR1b0011', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1303:1326'>　　　　家於詩宗東萊讀詩記於書亦舍吕氏而獨</span><br/>
<span class='tline' id='l59' data-llen='1326:1349'>　　　　取柯山詳解是其書雖陳振孫以為便於舉</span><br/>
<span class='tline' id='l60' data-llen='1349:1372'>　　　　子而作要其淵源之正議論之醇一時亦未</span><br/>
<span class='tline' id='l61' data-llen='1372:1395'>　　　　有能過之者明洪武間初定科舉之式詔習</span><br/>
<span class='tline' id='l62' data-llen='1395:1419'>　　　　尚書者並用夏氏蔡氏兩𫝊後永樂中大全</span><br/>
<span class='tline' id='l63' data-llen='1419:1443'>　　　　出蔡𫝊始獨立於學官而夏氏書寖微今觀</span><br/>
<span class='tline' id='l64' data-llen='1443:1466'>　　　　其薈粹衆説舍短取長參求其是而斷以己</span><br/>
<span class='tline' id='l65' data-llen='1466:1490'>　　　　意較諸九峯書𫝊固不免畧冗之嫌然其反</span><br/>
<span class='tline' id='l66' data-llen='1490:1516'><a onclick="displayPageImage('KR1b0011', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l67' data-llen='1516:1539'>　　　　覆條暢深究詳繹使唐虞三代之大經大法</span><br/>
<span class='tline' id='l68' data-llen='1539:1563'>　　　　有以曲折而㑹其通其用心實出蔡𫝊之右</span><br/>
<span class='tline' id='l69' data-llen='1563:1586'>　　　　洵説書者之善本也其書惟抄帙僅存多有</span><br/>
<span class='tline' id='l70' data-llen='1586:1609'>　　　　脱誤今浙江所進本檢勘自堯典至禹謨全</span><br/>
<span class='tline' id='l71' data-llen='1609:1632'>　　　　闕中又闕泰誓中泰誓下牧誓三篇後又闕</span><br/>
<span class='tline' id='l72' data-llen='1632:1655'>　　　　秦誓末簡謹以永樂大典參校惟秦誓原闕</span><br/>
<span class='tline' id='l73' data-llen='1655:1678'>　　　　外其餘所載並全謹据以補輯遂成完帙至</span><br/>
<span class='tline' id='l74' data-llen='1678:1701'>　　　　其他文義則以永樂大典本及浙本彼此互</span><br/>
<span class='tline' id='l75' data-llen='1701:1727'><a onclick="displayPageImage('KR1b0011', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l76' data-llen='1727:1750'>　　　　校擇所長而從之亦庶幾詳善勝舊原本分</span><br/>
<span class='tline' id='l77' data-llen='1750:1773'>　　　　十六卷經文下多附録重言重意乃宋代坊</span><br/>
<span class='tline' id='l78' data-llen='1773:1796'>　　　　本陋式最為俚淺今悉刪去而重加釐定為</span><br/>
<span class='tline' id='l79' data-llen='1796:1819'>　　　　二十六卷不復準其原目云乾隆四十九年</span><br/>
<span class='tline' id='l80' data-llen='1819:1830'>　　　　十月恭校上</span><br/>
<span class='tline' id='l81' data-llen='1830:1862'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l82' data-llen='1862:1888'>　　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l84' data-llen='1911:1937'><a onclick="displayPageImage('KR1b0011', 'WYG', '000-7a' );" name="000-7a" class="pb">[000-7a] <img width="20"  src="/static/img/kanseki-5.png"/></a></span><br/>
<span class='tline' id='l85' data-llen='1937:1945'>欽定四庫全書</span><br/>
<span class='tline' id='l86' data-llen='1945:1953'>　尚書孔氏序</span><br/>
<span class='tline' id='l87' data-llen='1953:1976'>　正義曰尚者上也言此上代之書後世之所慕尚故</span><br/>
<span class='tline' id='l88' data-llen='1976:1999'>　曰尚書要之非孔子之舊乃伏生之所加何以知之</span><br/>
<span class='tline' id='l89' data-llen='1999:2023'>　安國作序言伏生年過九十失其本經口以𫝊授裁</span><br/>
<span class='tline' id='l90' data-llen='2023:2046'>　二十餘篇以其上古之書謂之尚書是伏生之意謂</span><br/>
<span class='tline' id='l91' data-llen='2046:2065'>　是書乃上古之書故加尚字謂之尚書也</span><br/>
<span class='tline' id='l92' data-llen='2065:2088'>古者伏犧氏之王天下也始畫八卦造書契以代結繩</span><br/>
<span class='tline' id='l93' data-llen='2088:2114'><a onclick="displayPageImage('KR1b0011', 'WYG', '000-7b' );" name="000-7b" class="pb">[000-7b] <img width="20"  src="/static/img/kanseki-5.png"/></a></span><br/>
<span class='tline' id='l94' data-llen='2114:2124'>之政由是文籍生焉</span><br/>
<span class='tline' id='l95' data-llen='2124:2147'>　伏犧三皇之最先所謂太皥是也伏犧之時仰觀俯</span><br/>
<span class='tline' id='l96' data-llen='2147:2170'>　察近取逺取始畫八卦造書契以代結繩之政文籍</span><br/>
<span class='tline' id='l97' data-llen='2170:2193'>　自是而始著安國作序欲明文籍所起以見是書之</span><br/>
<span class='tline' id='l98' data-llen='2193:2217'>　本始故先言伏犧造書契代結繩之事結繩者鄭𤣥</span><br/>
<span class='tline' id='l99' data-llen='2217:2240'>　云約事事大大其繩事小小其繩王肅亦云識其政</span><br/>
<span class='tline' id='l100' data-llen='2240:2263'>　事也書契者鄭云書之於木刻其側為契各持其一</span><br/>
<span class='tline' id='l101' data-llen='2263:2286'>　以相攷合若結繩之為治陸徳明又謂以書契約其</span><br/>
<span class='tline' id='l102' data-llen='2286:2312'><a onclick="displayPageImage('KR1b0011', 'WYG', '000-8a' );" name="000-8a" class="pb">[000-8a] <img width="20"  src="/static/img/kanseki-5.png"/></a></span><br/>
<span class='tline' id='l103' data-llen='2312:2335'>　事也是伏犧之前洪荒之世結繩而治雖有文字未</span><br/>
<span class='tline' id='l104' data-llen='2335:2358'>　見於用至伏犧乃始代以書契故三墳五典自是而</span><br/>
<span class='tline' id='l105' data-llen='2358:2379'>　興故曰造書契以代結繩之政由是文籍生焉</span><br/>
<span class='tline' id='l106' data-llen='2379:2402'>伏犧神農黄帝之書謂之三墳言大道也少昊顓頊髙</span><br/>
<span class='tline' id='l107' data-llen='2402:2424'>辛唐虞之書謂之五典言常道也至於夏啇周之書</span><br/>
<span class='tline' id='l108' data-llen='2424:2448'>雖設教不倫雅誥奥義其歸一揆是故歴代寳之以為大</span><br/>
<span class='tline' id='l109' data-llen='2448:2451'>訓</span><br/>
<span class='tline' id='l110' data-llen='2451:2474'>　伏犧神農黄帝謂之三皇三皇之書謂之三墳墳大</span><br/>
<span class='tline' id='l111' data-llen='2474:2500'><a onclick="displayPageImage('KR1b0011', 'WYG', '000-8b' );" name="000-8b" class="pb">[000-8b] <img width="20"  src="/static/img/kanseki-5.png"/></a></span><br/>
<span class='tline' id='l112' data-llen='2500:2523'>　也言三皇之道簡而大是以其書所言亦簡大故曰</span><br/>
<span class='tline' id='l113' data-llen='2523:2546'>　言大道也少昊顓頊髙辛唐虞謂之五帝五帝之書</span><br/>
<span class='tline' id='l114' data-llen='2546:2569'>　謂之五典典常也言五帝之道非特可行於一時亦</span><br/>
<span class='tline' id='l115' data-llen='2569:2592'>　可以為百代常行之法是以其書之所載者皆常道</span><br/>
<span class='tline' id='l116' data-llen='2592:2617'>　故曰言常道也自三皇以前所以觀神道而設教者其事</span><br/>
<span class='tline' id='l117' data-llen='2617:2641'>　雖不見倫𩔖要之三墳五典與訓誥誓命之文其雅</span><br/>
<span class='tline' id='l118' data-llen='2641:2664'>　正之詞深奥之義各不同其歸則一揆而已揆度也</span><br/>
<span class='tline' id='l119' data-llen='2664:2688'>　人之於射皆𤼵志揆度於的聖人立教亦同於至理</span><br/>
<span class='tline' id='l120' data-llen='2688:2714'><a onclick="displayPageImage('KR1b0011', 'WYG', '000-9a' );" name="000-9a" class="pb">[000-9a] <img width="20"  src="/static/img/kanseki-5.png"/></a></span><br/>
<span class='tline' id='l121' data-llen='2714:2737'>　故曰其歸一揆墳典訓誥皆歴代寳以為訓式者故</span><br/>
<span class='tline' id='l122' data-llen='2737:2749'>　曰歴代寳之以為大訓</span><br/>
<span class='tline' id='l123' data-llen='2749:2772'>八卦之説謂之八索求其義也九州之志謂之九邱邱</span><br/>
<span class='tline' id='l124' data-llen='2772:2795'>聚也言九州所有土地所生風氣所宜皆聚此書也春</span><br/>
<span class='tline' id='l125' data-llen='2795:2820'>秋左氏𫝊曰楚左史倚相能讀三墳五典八索九邱即謂</span><br/>
<span class='tline' id='l126' data-llen='2820:2829'>上世帝王遺書也</span><br/>
<span class='tline' id='l127' data-llen='2829:2852'>　蓋孔子未修六經之初六經之外有八索九邱索求</span><br/>
<span class='tline' id='l128' data-llen='2852:2875'>　也謂是書之作所以求索八卦之義邱聚也謂此書</span><br/>
<span class='tline' id='l129' data-llen='2875:2901'><a onclick="displayPageImage('KR1b0011', 'WYG', '000-9b' );" name="000-9b" class="pb">[000-9b] <img width="20"  src="/static/img/kanseki-5.png"/></a></span><br/>
<span class='tline' id='l130' data-llen='2901:2924'>　之作所以聚載九州所有土地所生風氣所宜若禹</span><br/>
<span class='tline' id='l131' data-llen='2924:2947'>　貢之厥貢厥筐職方之其穀宜其民宜是也又必引</span><br/>
<span class='tline' id='l132' data-llen='2947:2971'>　左𫝊左史倚相能讀三墳五典八索九邱即謂上世</span><br/>
<span class='tline' id='l133' data-llen='2971:2994'>　帝王遺書也立言者亦欲明孔子之前三墳五典八</span><br/>
<span class='tline' id='l134' data-llen='2994:3017'>　索九邱混殽雖近在春秋之世良史如倚相亦以謂</span><br/>
<span class='tline' id='l135' data-llen='3017:3032'>　上世帝王遺書而不知其非也</span><br/>
<span class='tline' id='l136' data-llen='3032:3055'>先君孔子生於周末覩史籍之煩文懼覽之者不一遂</span><br/>
<span class='tline' id='l137' data-llen='3055:3078'>乃定禮樂明舊章刪詩為三百篇約史記而修春秋讃</span><br/>
<span class='tline' id='l138' data-llen='3078:3105'><a onclick="displayPageImage('KR1b0011', 'WYG', '000-10a' );" name="000-10a" class="pb">[000-10a] <img width="20"  src="/static/img/kanseki-5.png"/></a></span><br/>
<span class='tline' id='l139' data-llen='3105:3120'>易道以黜八索述職方以除九邱</span><br/>
<span class='tline' id='l140' data-llen='3120:3143'>　此蓋論孔子修六經之意也按孔子世家安國是孔</span><br/>
<span class='tline' id='l141' data-llen='3143:3166'>　子十一世孫尊其祖故曰先君言孔子生於周末見</span><br/>
<span class='tline' id='l142' data-llen='3166:3190'>　八索九邱之𩔖皆史籍之繁文懼覽而觀之者無所</span><br/>
<span class='tline' id='l143' data-llen='3190:3213'>　統一遂乃定禮樂明舊章刪詩為三百篇約史記而</span><br/>
<span class='tline' id='l144' data-llen='3213:3236'>　修春秋讚易道以黜八索述職方以除九邱正義謂</span><br/>
<span class='tline' id='l145' data-llen='3236:3259'>　修而不改曰定就而减削曰刪準依其事曰約因而</span><br/>
<span class='tline' id='l146' data-llen='3259:3282'>　佐之曰讚顯而明之曰述蓋禮樂之制作自天子出</span><br/>
<span class='tline' id='l147' data-llen='3282:3309'><a onclick="displayPageImage('KR1b0011', 'WYG', '000-10b' );" name="000-10b" class="pb">[000-10b] <img width="20"  src="/static/img/kanseki-5.png"/></a></span><br/>
<span class='tline' id='l148' data-llen='3309:3333'>　巳無其位特因其制度之舛錯定之以𤼵明先世舊</span><br/>
<span class='tline' id='l149' data-llen='3333:3356'>　韋典法故禮樂言定而巳詩未删之前本三千篇削</span><br/>
<span class='tline' id='l150' data-llen='3356:3378'>其不合於禮義特存三百十一篇故於詩言删春秋</span><br/>
<span class='tline' id='l151' data-llen='3378:3401'>　之作本於魯史乃孔子依魯史成文寓襃貶之意以</span><br/>
<span class='tline' id='l152' data-llen='3401:3424'>　成一代之書故於春秋言約易之為書伏犧畫之文</span><br/>
<span class='tline' id='l153' data-llen='3424:3447'>　王重之皆聖所作不可強改特因而佐成之以成十</span><br/>
<span class='tline' id='l154' data-llen='3447:3470'>　翼故於易言讚十翼既作易道巳明則八索之書初</span><br/>
<span class='tline' id='l155' data-llen='3470:3493'>　不必用矣是以黜而棄之焉職方者即周禮職方氏</span><br/>
<span class='tline' id='l156' data-llen='3493:3520'><a onclick="displayPageImage('KR1b0011', 'WYG', '000-11a' );" name="000-11a" class="pb">[000-11a] <img width="20"  src="/static/img/kanseki-5.png"/></a></span><br/>
<span class='tline' id='l157' data-llen='3520:3543'>　也所掌皆九州所有土地所生風氣所宜夫子述其</span><br/>
<span class='tline' id='l158' data-llen='3543:3566'>　所職而載之於經故於職方言述職方既述則九州</span><br/>
<span class='tline' id='l159' data-llen='3566:3589'>　所有燦然在目九邱之書亦不必用矣故删而除之</span><br/>
<span class='tline' id='l160' data-llen='3589:3593'>　焉</span><br/>
<span class='tline' id='l161' data-llen='3593:3616'>討論墳典斷自唐虞以下訖於周芟夷煩亂翦截浮辭</span><br/>
<span class='tline' id='l162' data-llen='3616:3639'>舉其宏綱撮其機要足以垂世立教典謨訓誥誓命之</span><br/>
<span class='tline' id='l163' data-llen='3639:3663'>文凡百篇所以恢𢎞至道示人主以軓範也帝王之制</span><br/>
<span class='tline' id='l164' data-llen='3663:3681'>坦然明白可舉而行三千之徒並受其義</span><br/>
<span class='tline' id='l165' data-llen='3681:3708'><a onclick="displayPageImage('KR1b0011', 'WYG', '000-11b' );" name="000-11b" class="pb">[000-11b] <img width="20"  src="/static/img/kanseki-5.png"/></a></span><br/>
<span class='tline' id='l166' data-llen='3708:3732'>　墳典之書𫝊之既乆不無雜亂孔子討論而整理之</span><br/>
<span class='tline' id='l167' data-llen='3732:3755'>　上去三墳及五典之書斷自唐虞獨取二典訖於有</span><br/>
<span class='tline' id='l168' data-llen='3755:3778'>　周其間有雜亂難攷之處皆芟除之而使至於平夷</span><br/>
<span class='tline' id='l169' data-llen='3778:3801'>　浮華無實之言皆翦截而剔去之但舉其宏綱撮其</span><br/>
<span class='tline' id='l170' data-llen='3801:3824'>　機要以垂示後世用以教人耳綱網之索謂之宏綱</span><br/>
<span class='tline' id='l171' data-llen='3824:3847'>　則言舉大綱而衆目張機弩之括謂之機則言撮機</span><br/>
<span class='tline' id='l172' data-llen='3847:3870'>　括之至要非泛而無統者也惟舉其大綱而撮機要</span><br/>
<span class='tline' id='l173' data-llen='3870:3893'>　故上自唐虞下及商周歴世最乆歴君甚多而典謨</span><br/>
<span class='tline' id='l174' data-llen='3893:3920'><a onclick="displayPageImage('KR1b0011', 'WYG', '000-12a' );" name="000-12a" class="pb">[000-12a] <img width="20"  src="/static/img/kanseki-5.png"/></a></span><br/>
<span class='tline' id='l175' data-llen='3920:3944'>　訓誥誓命特百篇而已大扺孔子定書皆所以𤼵明</span><br/>
<span class='tline' id='l176' data-llen='3944:3967'>　張大二帝三皇至治之要道以為後世人君出治之</span><br/>
<span class='tline' id='l177' data-llen='3967:3990'>　軌範軌則如車之有軌見其所行皆由是範則如器</span><br/>
<span class='tline' id='l178' data-llen='3990:4013'>　之有範見其所為不能外是惟吾夫子用意如是故</span><br/>
<span class='tline' id='l179' data-llen='4013:4036'>　百篇之書其間所載二帝三王之制作坦易明白後</span><br/>
<span class='tline' id='l180' data-llen='4036:4059'>　世可舉是而見於有行寔非可言而不可行者惜乎</span><br/>
<span class='tline' id='l181' data-llen='4059:4083'>　出非其時言不見用百篇之義苐𫝊之三千弟子而</span><br/>
<span class='tline' id='l182' data-llen='4083:4094'>　已不𫉬推而行之</span><br/>
<span class='tline' id='l183' data-llen='4094:4121'><a onclick="displayPageImage('KR1b0011', 'WYG', '000-12b' );" name="000-12b" class="pb">[000-12b] <img width="20"  src="/static/img/kanseki-5.png"/></a></span><br/>
<span class='tline' id='l184' data-llen='4121:4144'>及秦始皇㓕先代典籍焚書坑儒天下學士逃難觧散</span><br/>
<span class='tline' id='l185' data-llen='4144:4157'>我先人用藏其家書於屋壁</span><br/>
<span class='tline' id='l186' data-llen='4157:4180'>　按秦本紀秦王名政二十六年平定天下尊為皇帝</span><br/>
<span class='tline' id='l187' data-llen='4180:4203'>　不復立謚以初并天下故號始皇始皇欲愚黔首故</span><br/>
<span class='tline' id='l188' data-llen='4203:4226'>　滅除先代典籍焚古書坑儒士天下儒者率皆隱身</span><br/>
<span class='tline' id='l189' data-llen='4226:4249'>　避世分散於四方而書無復存者時孔子七世孫子</span><br/>
<span class='tline' id='l190' data-llen='4249:4273'>　襄者知秦法峻酷又慮其家書不𫝊乃於壁中藏其</span><br/>
<span class='tline' id='l191' data-llen='4273:4296'>　家書故安國謂之先人藏於壁中者以子襄為己之</span><br/>
<span class='tline' id='l192' data-llen='4296:4323'><a onclick="displayPageImage('KR1b0011', 'WYG', '000-13a' );" name="000-13a" class="pb">[000-13a] <img width="20"  src="/static/img/kanseki-5.png"/></a></span><br/>
<span class='tline' id='l193' data-llen='4323:4334'>　先祖故稱為先人也</span><br/>
<span class='tline' id='l194' data-llen='4334:4357'>漢室龍興開設學校旁求儒雅以闡大猷濟南伏生年</span><br/>
<span class='tline' id='l195' data-llen='4357:4381'>過九十失其本經口以𫝊授裁二十餘篇以其上古之</span><br/>
<span class='tline' id='l196' data-llen='4381:4396'>書謂之尚書百篇之義世莫得聞</span><br/>
<span class='tline' id='l197' data-llen='4396:4419'>　前既言秦焚書意故至此又言漢求書之意焉龍興</span><br/>
<span class='tline' id='l198' data-llen='4419:4442'>　者易乾之九五以龍飛在天喻聖人居尊位而子兆</span><br/>
<span class='tline' id='l199' data-llen='4442:4465'>　民故安國云漢世龍興蓋謂漢家繼秦而興也漢家</span><br/>
<span class='tline' id='l200' data-llen='4465:4488'>　既繼秦而興於是懲秦之弊開設學校旁求儒雅以</span><br/>
<span class='tline' id='l201' data-llen='4488:4515'><a onclick="displayPageImage('KR1b0011', 'WYG', '000-13b' );" name="000-13b" class="pb">[000-13b] <img width="20"  src="/static/img/kanseki-5.png"/></a></span><br/>
<span class='tline' id='l202' data-llen='4515:4538'>　闡明先王之大道猷道也大道即先王六經是也蓋</span><br/>
<span class='tline' id='l203' data-llen='4538:4561'>　自焚書之後學校廢之已乆自坑儒之後儒雅逃散</span><br/>
<span class='tline' id='l204' data-llen='4561:4584'>　於四方至漢興乃開設學校而旁求之謂之旁則求</span><br/>
<span class='tline' id='l205' data-llen='4584:4608'>　之非一方也伏生名勝為秦二世博士儒林𫝊云漢</span><br/>
<span class='tline' id='l206' data-llen='4608:4631'>　文時求能治尚書者天下無有聞伏生治之欲召時</span><br/>
<span class='tline' id='l207' data-llen='4631:4654'>　年已九十餘老不能行於是詔太常使掌故臣鼂錯</span><br/>
<span class='tline' id='l208' data-llen='4654:4677'>　徃受之得二十九篇即以教於齊魯之間是書經秦</span><br/>
<span class='tline' id='l209' data-llen='4677:4700'>　火至漢文帝訪伏生乃始僅得二十九篇也得二十</span><br/>
<span class='tline' id='l210' data-llen='4700:4727'><a onclick="displayPageImage('KR1b0011', 'WYG', '000-14a' );" name="000-14a" class="pb">[000-14a] <img width="20"  src="/static/img/kanseki-5.png"/></a></span><br/>
<span class='tline' id='l211' data-llen='4727:4750'>　九篇而謂之二十餘篇者蓋傷之為少也然史記載</span><br/>
<span class='tline' id='l212' data-llen='4750:4774'>　秦時焚書子襄壁藏之漢定天下伏生求其書亡𢾗</span><br/>
<span class='tline' id='l213' data-llen='4774:4797'>　十篇獨得二十九篇以教齊魯之間是伏生於壁内</span><br/>
<span class='tline' id='l214' data-llen='4797:4821'>　得二十九篇今安國乃云失其本經口以𫝊授者蓋</span><br/>
<span class='tline' id='l215' data-llen='4821:4845'>　伏生初實壁内得之以教齊魯𫝊教既乆誦文則熟</span><br/>
<span class='tline' id='l216' data-llen='4845:4868'>　至其末年鼂錯徃受之時乃不執經而口授之也以</span><br/>
<span class='tline' id='l217' data-llen='4868:4892'>　書𫝊攷之伏生所得之書蓋堯典舜典臯陶謨益稷</span><br/>
<span class='tline' id='l218' data-llen='4892:4915'>　禹貢甘誓湯誓盤庚三篇髙宗肜日西伯戡黎微子</span><br/>
<span class='tline' id='l219' data-llen='4915:4942'><a onclick="displayPageImage('KR1b0011', 'WYG', '000-14b' );" name="000-14b" class="pb">[000-14b] <img width="20"  src="/static/img/kanseki-5.png"/></a></span><br/>
<span class='tline' id='l220' data-llen='4942:4965'>　牧誓洪範金縢大誥康誥酒誥梓材召誥洛誥多士</span><br/>
<span class='tline' id='l221' data-llen='4965:4988'>　無逸君奭多方立政顧命康王之誥吕刑文侯之命</span><br/>
<span class='tline' id='l222' data-llen='4988:5011'>　秦誓費誓凡二十三篇除以堯典舜典合為一臯陶</span><br/>
<span class='tline' id='l223' data-llen='5011:5034'>　謨益稷合為一盤庚三篇合為一顧命康王之誥合</span><br/>
<span class='tline' id='l224' data-llen='5034:5058'>　為一則伏生之所𫝊凡二十八篇也明矣今史記儒</span><br/>
<span class='tline' id='l225' data-llen='5058:5082'>　林𫝊並云得二十九篇者果何所見而言耶按馬融</span><br/>
<span class='tline' id='l226' data-llen='5082:5106'>　云泰誓後得鄭𤣥書論亦云民間得㤗誓而書别録</span><br/>
<span class='tline' id='l227' data-llen='5106:5129'>　亦曰武帝末得㤗誓於壁内者獻之與博士使讀説</span><br/>
<span class='tline' id='l228' data-llen='5129:5156'><a onclick="displayPageImage('KR1b0011', 'WYG', '000-15a' );" name="000-15a" class="pb">[000-15a] <img width="20"  src="/static/img/kanseki-5.png"/></a></span><br/>
<span class='tline' id='l229' data-llen='5156:5181'>　之數月皆起𫝊以教人則㤗誓非伏生所𫝊而言二</span><br/>
<span class='tline' id='l230' data-llen='5181:5204'>　十九篇者以司馬遷在武帝世見㤗誓出而得行入</span><br/>
<span class='tline' id='l231' data-llen='5204:5228'>　於伏生所𫝊内故為史總之并云伏生所出不復曲</span><br/>
<span class='tline' id='l232' data-llen='5228:5252'>　别分析云民間所得其實得時不與伏生所𫝊同故</span><br/>
<span class='tline' id='l233' data-llen='5252:5276'>　也但伏生雖無此篇而書𫝊有八百諸侯俱至孟津</span><br/>
<span class='tline' id='l234' data-llen='5276:5299'>　白魚入舟之事與㤗誓同不知伏生先為此語抑是</span><br/>
<span class='tline' id='l235' data-llen='5299:5322'>　㤗誓出後後人加此語是未可知也彼王充論衡及</span><br/>
<span class='tline' id='l236' data-llen='5322:5345'>　後漢書獻帝建安十四年黄門侍即房宏等云宣帝</span><br/>
<span class='tline' id='l237' data-llen='5345:5372'><a onclick="displayPageImage('KR1b0011', 'WYG', '000-15b' );" name="000-15b" class="pb">[000-15b] <img width="20"  src="/static/img/kanseki-5.png"/></a></span><br/>
<span class='tline' id='l238' data-llen='5372:5395'>　太和元年河内女子有壊老子屋得古文㤗誓三篇</span><br/>
<span class='tline' id='l239' data-llen='5395:5418'>　論衡又云掘地所得者但馬遷時㤗誓巳得或者至</span><br/>
<span class='tline' id='l240' data-llen='5418:5441'>　宣帝時河内女子再得亦未可知也書之本名惟曰</span><br/>
<span class='tline' id='l241' data-llen='5441:5464'>　書而已未有尚字伏生自秦火之後裁得二十餘篇</span><br/>
<span class='tline' id='l242' data-llen='5464:5488'>　以其上古之書謂之尚書彼鄭𤣥依書緯謂尚書為</span><br/>
<span class='tline' id='l243' data-llen='5488:5511'>　孔子所加故書讚曰孔子尊而命之曰尚書殊不知</span><br/>
<span class='tline' id='l244' data-llen='5511:5534'>　安國親見伏生既言伏生以其上古之書謂之尚書</span><br/>
<span class='tline' id='l245' data-llen='5534:5557'>　何云孔子所加是知書是本名尚是伏生所加故朱</span><br/>
<span class='tline' id='l246' data-llen='5557:5584'><a onclick="displayPageImage('KR1b0011', 'WYG', '000-16a' );" name="000-16a" class="pb">[000-16a] <img width="20"  src="/static/img/kanseki-5.png"/></a></span><br/>
<span class='tline' id='l247' data-llen='5584:5607'>　子引書直云書曰若配代而言則曰夏書無言尚書</span><br/>
<span class='tline' id='l248' data-llen='5607:5631'>　者也書本百篇遭秦火散失至伏生口𫝊僅得二十</span><br/>
<span class='tline' id='l249' data-llen='5631:5654'>　餘篇餘則名存而義巳不聞故曰百篇之義世莫得</span><br/>
<span class='tline' id='l250' data-llen='5654:5677'>　聞今之書諸序皆附見諸篇之末則百篇之書名存</span><br/>
<span class='tline' id='l251' data-llen='5677:5686'>　而義亡也審矣</span><br/>
<span class='tline' id='l252' data-llen='5686:5709'>至魯共王好治宫室壊孔子舊宅以廣其居於壁中得</span><br/>
<span class='tline' id='l253' data-llen='5709:5733'>先人所藏古文虞夏啇周之書及𫝊論語孝經皆科斗</span><br/>
<span class='tline' id='l254' data-llen='5733:5754'>文字王又升孔子堂聞金石絲竹之音乃不壊宅</span><br/>
<span class='tline' id='l255' data-llen='5754:5781'><a onclick="displayPageImage('KR1b0011', 'WYG', '000-16b' );" name="000-16b" class="pb">[000-16b] <img width="20"  src="/static/img/kanseki-5.png"/></a></span><br/>
<span class='tline' id='l256' data-llen='5781:5805'>　經秦火散失之後至漢文帝伏生口𫝊僅得二十餘</span><br/>
<span class='tline' id='l257' data-llen='5805:5828'>　篇景帝時魯共王壊孔子舊宅得其七世孫子襄所</span><br/>
<span class='tline' id='l258' data-llen='5828:5851'>　藏屋壁古文書乃増多伏生二十五篇為五十八篇</span><br/>
<span class='tline' id='l259' data-llen='5851:5875'>　故安國作序既先言伏生口𫝊之事至此則又言魯</span><br/>
<span class='tline' id='l260' data-llen='5875:5898'>　共王壊宅得書之意共王景帝之子名餘封為魯王</span><br/>
<span class='tline' id='l261' data-llen='5898:5921'>　死謚曰㳟安國生武帝時共王巳死故有謚可書共</span><br/>
<span class='tline' id='l262' data-llen='5921:5944'>　王存日居魯近孔子宅好治宫室故壊孔子宅以廣</span><br/>
<span class='tline' id='l263' data-llen='5944:5967'>　其所居所壊壁内得安國先人子襄所藏古文虞夏</span><br/>
<span class='tline' id='l264' data-llen='5967:5994'><a onclick="displayPageImage('KR1b0011', 'WYG', '000-17a' );" name="000-17a" class="pb">[000-17a] <img width="20"  src="/static/img/kanseki-5.png"/></a></span><br/>
<span class='tline' id='l265' data-llen='5994:6018'>　商周之書及𫝊論語孝經皆科斗文字王雖得書尤</span><br/>
<span class='tline' id='l266' data-llen='6018:6041'>　壊不止又升孔子廟堂乃聞金鐘石磬絲琴竹管之</span><br/>
<span class='tline' id='l267' data-llen='6041:6064'>　音以其神異乃不敢壊宅上言壊孔子舊宅此又言</span><br/>
<span class='tline' id='l268' data-llen='6064:6087'>　不壊宅者蓋前總壊其屋壁得書之後又聞八音乃</span><br/>
<span class='tline' id='l269' data-llen='6087:6110'>　止餘者不壊耳科斗蝦蟆子也言字形多頭麤尾細</span><br/>
<span class='tline' id='l270' data-llen='6110:6133'>　狀腹團圓似科斗故謂之科斗書其字乃蒼頡本體</span><br/>
<span class='tline' id='l271' data-llen='6133:6156'>　周猶為之故屋壁書所以皆科斗文字也科斗文字</span><br/>
<span class='tline' id='l272' data-llen='6156:6179'>　古人所為今人不用故謂之古文安國作序不言得</span><br/>
<span class='tline' id='l273' data-llen='6179:6206'><a onclick="displayPageImage('KR1b0011', 'WYG', '000-17b' );" name="000-17b" class="pb">[000-17b] <img width="20"  src="/static/img/kanseki-5.png"/></a></span><br/>
<span class='tline' id='l274' data-llen='6206:6229'>　古文尚書而云得古文虞夏商周之書蓋屋壁所得</span><br/>
<span class='tline' id='l275' data-llen='6229:6252'>　上直題為虞夏商周之書本無尚字故不言尚書而</span><br/>
<span class='tline' id='l276' data-llen='6252:6275'>　云虞夏商周之書是安國欲以此知尚字非孔子之</span><br/>
<span class='tline' id='l277' data-llen='6275:6299'>　舊乃伏生所増也及𫝊論語孝經陸徳明謂𫝊為</span><br/>
<span class='tline' id='l278' data-llen='6299:6323'>　春秋又謂周易十翼非經謂之𫝊惟正義謂安國之</span><br/>
<span class='tline' id='l279' data-llen='6323:6347'>　意謂古文書於書之外又得𫝊即論語孝經是也論</span><br/>
<span class='tline' id='l280' data-llen='6347:6372'>　語孝經非先王舊典乃孔子𫝊説故謂之𫝊又引漢</span><br/>
<span class='tline' id='l281' data-llen='6372:6396'>　武帝謂東方朔曰𫝊言時然後言人不厭其言又漢</span><br/>
<span class='tline' id='l282' data-llen='6396:6423'><a onclick="displayPageImage('KR1b0011', 'WYG', '000-18a' );" name="000-18a" class="pb">[000-18a] <img width="20"  src="/static/img/kanseki-5.png"/></a></span><br/>
<span class='tline' id='l283' data-llen='6423:6447'>　東平王劉雲與其太師策書曰𫝊曰陳力就列不能</span><br/>
<span class='tline' id='l284' data-llen='6447:6471'>　者止又成帝賜翟方進策書云𫝊曰髙而不危所以</span><br/>
<span class='tline' id='l285' data-llen='6471:6492'>　長守貴也是漢世通謂論語孝經為𫝊明矣</span><br/>
<span class='tline' id='l286' data-llen='6492:6515'>悉以書還孔氏科斗書廢已乆時人無能知者以所聞</span><br/>
<span class='tline' id='l287' data-llen='6515:6538'>伏生之書攷論文義定其可知者為隷古定更以竹簡</span><br/>
<span class='tline' id='l288' data-llen='6538:6561'>冩之增多伏生二十五篇伏生又以舜典合堯典益稷</span><br/>
<span class='tline' id='l289' data-llen='6561:6584'>合於臯陶謨盤庚三篇合為一康王之誥合於顧命復</span><br/>
<span class='tline' id='l290' data-llen='6584:6607'>出此篇并序凡五十九篇為四十六卷其餘錯亂摩滅</span><br/>
<span class='tline' id='l291' data-llen='6607:6634'><a onclick="displayPageImage('KR1b0011', 'WYG', '000-18b' );" name="000-18b" class="pb">[000-18b] <img width="20"  src="/static/img/kanseki-5.png"/></a></span><br/>
<span class='tline' id='l292' data-llen='6634:6652'>弗可復知悉上送官藏之書府以待能者</span><br/>
<span class='tline' id='l293' data-llen='6652:6675'>　此言魯共王既懼神異不敢壊宅乃以其所得古文</span><br/>
<span class='tline' id='l294' data-llen='6675:6699'>　虞夏啇周之書與𫝊論語孝經悉還孔氏也科斗之</span><br/>
<span class='tline' id='l295' data-llen='6699:6722'>　書始於蒼頡其文至三代不改周宣王時雖史籀有</span><br/>
<span class='tline' id='l296' data-llen='6722:6747'>　大篆十五篇猶與科斗並行故終三代所用者惟篆</span><br/>
<span class='tline' id='l297' data-llen='6747:6770'>　與蒼頡二體而已及秦焚燒先代典籍絶㓕古文别</span><br/>
<span class='tline' id='l298' data-llen='6770:6795'>　立八體一曰大篆二曰小篆三曰刻符四曰蟲書五</span><br/>
<span class='tline' id='l299' data-llen='6795:6818'>　曰摹印六曰署書七曰殳書八曰隸書故科斗文字</span><br/>
<span class='tline' id='l300' data-llen='6818:6845'><a onclick="displayPageImage('KR1b0011', 'WYG', '000-19a' );" name="000-19a" class="pb">[000-19a] <img width="20"  src="/static/img/kanseki-5.png"/></a></span><br/>
<span class='tline' id='l301' data-llen='6845:6868'>　經秦廢而不用至漢則其廢已乆時人無能知者安</span><br/>
<span class='tline' id='l302' data-llen='6868:6892'>　國以人無能知識之故而已欲𫝊之乃以前所聞伏</span><br/>
<span class='tline' id='l303' data-llen='6892:6915'>　生口授之書比校起廢攷論古文之義定其可知識</span><br/>
<span class='tline' id='l304' data-llen='6915:6938'>　者為隸以冩古文故曰為隸古定正義謂隸古者就</span><br/>
<span class='tline' id='l305' data-llen='6938:6961'>　古文體而從隸以定之雖隸而猶古是也蓋存古則</span><br/>
<span class='tline' id='l306' data-llen='6961:6985'>　可慕為隸則可識故也安國既為隸古定於是别更以</span><br/>
<span class='tline' id='l307' data-llen='6985:7007'>　竹簡冩之顧氏謂䇿長二尺二寸簡一尺二寸竹</span><br/>
<span class='tline' id='l308' data-llen='7007:7031'>　簡者蓋以竹長一尺二寸為之也書自伏生口𫝊之</span><br/>
<span class='tline' id='l309' data-llen='7031:7058'><a onclick="displayPageImage('KR1b0011', 'WYG', '000-19b' );" name="000-19b" class="pb">[000-19b] <img width="20"  src="/static/img/kanseki-5.png"/></a></span><br/>
<span class='tline' id='l310' data-llen='7058:7081'>　後除㤗誓後出寔得二十八篇至此以屋壁古文校</span><br/>
<span class='tline' id='l311' data-llen='7081:7105'>　定乃増多伏生二十五篇蓋謂大禹謨五子之歌𦙍</span><br/>
<span class='tline' id='l312' data-llen='7105:7128'>　征仲虺之誥湯誥伊訓太甲三篇咸有一徳説命三</span><br/>
<span class='tline' id='l313' data-llen='7128:7151'>　篇㤗誓三篇武成旅獒㣲子之命周官君陳畢命君</span><br/>
<span class='tline' id='l314' data-llen='7151:7174'>　牙冏命凡二十五篇也伏生初得二十八篇今已増</span><br/>
<span class='tline' id='l315' data-llen='7174:7197'>　此二十五篇是已得五十三篇矣而五十三篇之中</span><br/>
<span class='tline' id='l316' data-llen='7197:7220'>　伏生舜典合堯典為一篇益稷合臯陶謨為一篇盤</span><br/>
<span class='tline' id='l317' data-llen='7220:7243'>　庚三篇合為一篇康王之誥合顧命為一篇今皆依</span><br/>
<span class='tline' id='l318' data-llen='7243:7270'><a onclick="displayPageImage('KR1b0011', 'WYG', '000-20a' );" name="000-20a" class="pb">[000-20a] <img width="20"  src="/static/img/kanseki-5.png"/></a></span><br/>
<span class='tline' id='l319' data-llen='7270:7290'>　古文分堯典舜典為二篇益稷臯陶謨為二</span><br/>
<span class='tline' id='l320' data-llen='7290:7313'>　篇盤庚為三篇康王之誥顧命為二篇是以五十三</span><br/>
<span class='tline' id='l321' data-llen='7313:7336'>　篇復出此五篇并孔子所作書序昔自作一篇在百</span><br/>
<span class='tline' id='l322' data-llen='7336:7358'>　篇之後是總得五十九篇也既云得五十九篇又</span><br/>
<span class='tline' id='l323' data-llen='7358:7379'>　云為四十六卷者五十九篇除序在外不以卷</span><br/>
<span class='tline' id='l324' data-llen='7379:7400'>　計餘五十八篇同序者同卷異序者異卷如太</span><br/>
<span class='tline' id='l325' data-llen='7400:7422'>　甲盤庚説命泰誓皆三篇同卷是减八卷矣又大</span><br/>
<span class='tline' id='l326' data-llen='7422:7443'>　禹謨臯陶謨益稷三篇同序共一卷康誥酒誥</span><br/>
<span class='tline' id='l327' data-llen='7443:7470'><a onclick="displayPageImage('KR1b0011', 'WYG', '000-20b' );" name="000-20b" class="pb">[000-20b] <img width="20"  src="/static/img/kanseki-5.png"/></a></span><br/>
<span class='tline' id='l328' data-llen='7470:7492'>　梓材三篇同序共一卷是又减四卷前减八卷後</span><br/>
<span class='tline' id='l329' data-llen='7492:7514'>　减四卷共十二卷以五十八除十二是四十六卷</span><br/>
<span class='tline' id='l330' data-llen='7514:7534'>　然顧命於康王之誥所以别卷者以二篇雖</span><br/>
<span class='tline' id='l331' data-llen='7534:7554'>　伏生合為一而古文乃各自有序故别卷也</span><br/>
<span class='tline' id='l332' data-llen='7554:7574'>　寔宜故正義謂伏生之本亦壁内文其所以</span><br/>
<span class='tline' id='l333' data-llen='7574:7597'>　有合篇與共王所得古文不同者乃伏生老以口授</span><br/>
<span class='tline' id='l334' data-llen='7597:7620'>　時因誦熟而連之耳自五十八篇之外其餘皆錯亂</span><br/>
<span class='tline' id='l335' data-llen='7620:7643'>　而無序摩㓕而不明不可強通故安國乃并與竹簡</span><br/>
<span class='tline' id='l336' data-llen='7643:7670'><a onclick="displayPageImage('KR1b0011', 'WYG', '000-21a' );" name="000-21a" class="pb">[000-21a] <img width="20"  src="/static/img/kanseki-5.png"/></a></span><br/>
<span class='tline' id='l337' data-llen='7670:7693'>　所冩五十八篇上送於官藏於秘府以待後世有能</span><br/>
<span class='tline' id='l338' data-llen='7693:7703'>　整理而讀之者焉</span><br/>
<span class='tline' id='l339' data-llen='7703:7726'>承詔為五十九篇作傳於是遂硏精覃思慱攷經籍採</span><br/>
<span class='tline' id='l340' data-llen='7726:7749'>摭羣言以立訓傳約文申義敷暢厥㫖庻幾有補於将</span><br/>
<span class='tline' id='l341' data-llen='7749:7752'>來</span><br/>
<span class='tline' id='l342' data-llen='7752:7775'>　安國前既備言尚書興廢之由故此又言已承詔作</span><br/>
<span class='tline' id='l343' data-llen='7775:7798'>　傳之事蓋安國時為武帝慱士安國既攷正古文乃</span><br/>
<span class='tline' id='l344' data-llen='7798:7821'>　曰帝之所知亦既定訖當以聞於帝帝令註觧故曰</span><br/>
<span class='tline' id='l345' data-llen='7821:7848'><a onclick="displayPageImage('KR1b0011', 'WYG', '000-21b' );" name="000-21b" class="pb">[000-21b] <img width="20"  src="/static/img/kanseki-5.png"/></a></span><br/>
<span class='tline' id='l346' data-llen='7848:7874'>　承詔為五十九篇作𫝊𫝊者𫝊通其意也其名出自</span><br/>
<span class='tline' id='l347' data-llen='7874:7898'>　左丘明大率秦漢之間註觧者多名為𫝊於後儒者</span><br/>
<span class='tline' id='l348' data-llen='7898:7922'>　以傳之多或有改云注觧者亦有同稱為𫝊者初無</span><br/>
<span class='tline' id='l349' data-llen='7922:7946'>　義例説者乃謂前漢稱𫝊後人稱注誤矣安國謂既</span><br/>
<span class='tline' id='l350' data-llen='7946:7970'>　欲作𫝊而聖道洪深須當詳悉於是硏覈精審覃盡</span><br/>
<span class='tline' id='l351' data-llen='7970:7993'>　思慮以求其理又廣博推攷羣經六籍於經籍中採</span><br/>
<span class='tline' id='l352' data-llen='7993:8017'>　摭羣言互相參攷作為訓𫝊明不敢率爾也然安國</span><br/>
<span class='tline' id='l353' data-llen='8017:8043'>　又謂作𫝊之體雖欲廣証亦不可失之大煩故此𫝊之</span><br/>
<span class='tline' id='l354' data-llen='8043:8070'><a onclick="displayPageImage('KR1b0011', 'WYG', '000-22a' );" name="000-22a" class="pb">[000-22a] <img width="20"  src="/static/img/kanseki-5.png"/></a></span><br/>
<span class='tline' id='l355' data-llen='8070:8093'>　作約省其文然雖約省其文又必申盡一書之義使</span><br/>
<span class='tline' id='l356' data-llen='8093:8117'>　其志意敷布而宣暢庻幾天下後世即得其𫝊而求</span><br/>
<span class='tline' id='l357' data-llen='8117:8130'>　聖經之理有所𥙷益耳</span><br/>
<span class='tline' id='l358' data-llen='8130:8153'>書序序所以為作者之意昭然義見宜相附近故引之</span><br/>
<span class='tline' id='l359' data-llen='8153:8176'>各冠其篇首定五十八篇既畢㑹國有巫蠱事經籍道</span><br/>
<span class='tline' id='l360' data-llen='8176:8200'>息用不復以聞𫝊子孫以貽後代若好古博雅君子與</span><br/>
<span class='tline' id='l361' data-llen='8200:8210'>我同志亦所不隠也</span><br/>
<span class='tline' id='l362' data-llen='8210:8233'>　書序即今書諸篇首所冠者若昔在帝堯至作堯典</span><br/>
<span class='tline' id='l363' data-llen='8233:8260'><a onclick="displayPageImage('KR1b0011', 'WYG', '000-22b' );" name="000-22b" class="pb">[000-22b] <img width="20"  src="/static/img/kanseki-5.png"/></a></span><br/>
<span class='tline' id='l364' data-llen='8260:8283'>　虞舜側㣲至作舜典者即此序也古文本自作一篇</span><br/>
<span class='tline' id='l365' data-llen='8283:8306'>　在百篇之後安國意謂此序之作乃欲序所以為作</span><br/>
<span class='tline' id='l366' data-llen='8306:8329'>　者之意一篇之義觀序則昭然可見但作序者不敢</span><br/>
<span class='tline' id='l367' data-llen='8329:8352'>　廁於正經故謙而在下今吾既欲著述是書豈可代</span><br/>
<span class='tline' id='l368' data-llen='8352:8375'>　作者之謙須從宜引而分之各冠其本篇之首使與</span><br/>
<span class='tline' id='l369' data-llen='8375:8398'>　本篇相從附近此正安國言已所以分序冠篇之意</span><br/>
<span class='tline' id='l370' data-llen='8398:8421'>　也書本連序五十九篇今序既分是損其一篇故言</span><br/>
<span class='tline' id='l371' data-llen='8421:8445'>　定為五十八篇也安國此𫝊本承詔而作作畢當以</span><br/>
<span class='tline' id='l372' data-llen='8445:8472'><a onclick="displayPageImage('KR1b0011', 'WYG', '000-23a' );" name="000-23a" class="pb">[000-23a] <img width="20"  src="/static/img/kanseki-5.png"/></a></span><br/>
<span class='tline' id='l373' data-llen='8472:8495'>　奏聞但㑹國家有巫蠱事武帝好經籍之道至此㓕</span><br/>
<span class='tline' id='l374' data-llen='8495:8520'>　息用是故不復以其所𫝊聞之於上惟是𫝊於巳之</span><br/>
<span class='tline' id='l375' data-llen='8520:8543'>　子孫使之遺與後世之人行之耳然安國雖欲貽與</span><br/>
<span class='tline' id='l376' data-llen='8543:8566'>　後人亦不敢望後人必行故云後世若有好愛古道</span><br/>
<span class='tline' id='l377' data-llen='8566:8590'>　廣博學問志懐雅正之君子與我同於慕古之志𤼵</span><br/>
<span class='tline' id='l378' data-llen='8590:8614'>　明吾道亦庻幾𫝊而不至於隠蔽也按王制言執左</span><br/>
<span class='tline' id='l379' data-llen='8614:8638'>　道以亂政者殺鄭𤣥註云左道謂巫蠱之屬以非正</span><br/>
<span class='tline' id='l380' data-llen='8638:8661'>　道故為之左道以蠱皆巫之所行故曰巫蠱蠱者總</span><br/>
<span class='tline' id='l381' data-llen='8661:8688'><a onclick="displayPageImage('KR1b0011', 'WYG', '000-23b' );" name="000-23b" class="pb">[000-23b] <img width="20"  src="/static/img/kanseki-5.png"/></a></span><br/>
<span class='tline' id='l382' data-llen='8688:8711'>　名漢書武帝末年上年老滛惑鬼神崇信巫術姧人</span><br/>
<span class='tline' id='l383' data-llen='8711:8734'>　江充因而行詐先於太子宫埋桐人告云太子宫有</span><br/>
<span class='tline' id='l384' data-llen='8734:8757'>　蠱氣上信之使江充治之於太子宫果得桐人太子</span><br/>
<span class='tline' id='l385' data-llen='8757:8780'>　知已不為此以江充故為陷已因而殺之帝不知太</span><br/>
<span class='tline' id='l386' data-llen='8780:8804'>　子實寃謂江充言為實詔丞相劉屈氂𤼵三輔兵討</span><br/>
<span class='tline' id='l387' data-llen='8804:8827'>　之太子赦長安囚與鬬不勝而出走奔湖闗自殺此</span><br/>
<span class='tline' id='l388' data-llen='8827:8835'>　即巫蠱事也</span><br/>
<span class='tline' id='l390' data-llen='8855:8882'><a onclick="displayPageImage('KR1b0011', 'WYG', '000-24a' );" name="000-24a" class="pb">[000-24a] <img width="20"  src="/static/img/kanseki-5.png"/></a></span><br/>
<span class='tline' id='l391' data-llen='8882:8889'>　尚書詳解</span><br/>
<span class='tline' id='l392' data-llen='8889:8912'>有唐虞三代之議論有叔季之議論居叔季之世而求</span><br/>
<span class='tline' id='l393' data-llen='8912:8935'>繹乎唐虞三代之書難乎而得其藴也夫書之為書斷</span><br/>
<span class='tline' id='l394' data-llen='8935:8958'>自唐虞迄於秦穆凡堯舜之典謨禹啓湯武之誓命周</span><br/>
<span class='tline' id='l395' data-llen='8958:8981'>公成康之訓誥悉備於是讀是書而求以繹之其可以</span><br/>
<span class='tline' id='l396' data-llen='8981:9004'>叔世膚見料想而臆度之哉要必深䆒詳繹求見乎唐</span><br/>
<span class='tline' id='l397' data-llen='9004:9027'>虞三代之用心而後可故讀二典三謨之書當思堯舜</span><br/>
<span class='tline' id='l398' data-llen='9027:9050'>授受於上臯䕫稷契接武於下都喻吁咈者何謂讀三</span><br/>
<span class='tline' id='l399' data-llen='9050:9077'><a onclick="displayPageImage('KR1b0011', 'WYG', '000-24b' );" name="000-24b" class="pb">[000-24b] <img width="20"  src="/static/img/kanseki-5.png"/></a></span><br/>
<span class='tline' id='l400' data-llen='9077:9100'>盤五誥之書當思人君布告於上臣民聽命於下丁寜</span><br/>
<span class='tline' id='l401' data-llen='9100:9123'>委曲通其話言而制其腹心開其利病以柔其不服者</span><br/>
<span class='tline' id='l402' data-llen='9123:9147'>何㫖讀九命七誓之書當思其命諸侯命大臣者何道誓</span><br/>
<span class='tline' id='l403' data-llen='9147:9170'>師旅誓悔悟者何見以是心讀是書唐虞三代之用心</span><br/>
<span class='tline' id='l404' data-llen='9170:9193'>庻乎其有得而唐虞三代之議論可以心通而意觧矣</span><br/>
<span class='tline' id='l405' data-llen='9193:9216'>柯山夏先生僎少業是經妙年擷其英以掇巍第平居</span><br/>
<span class='tline' id='l406' data-llen='9216:9239'>暇日又硏精覃思而為之釋今觀其議論淵源辭氣超</span><br/>
<span class='tline' id='l407' data-llen='9239:9263'>邁唐虞三代之深意奥㫖皆有以𤼵其機而啟其祕於</span><br/>
<span class='tline' id='l408' data-llen='9263:9290'><a onclick="displayPageImage('KR1b0011', 'WYG', '000-25a' );" name="000-25a" class="pb">[000-25a] <img width="20"  src="/static/img/kanseki-5.png"/></a></span><br/>
<span class='tline' id='l409' data-llen='9290:9313'>千載之下不謂先生居今之世而言論風㫖靄乎唐虞</span><br/>
<span class='tline' id='l410' data-llen='9313:9336'>三代之氣象也嗚呼書説之行於世自二孔而下無慮</span><br/>
<span class='tline' id='l411' data-llen='9336:9359'>數十家而卓然顯著者不過河南程氏眉山蘇氏與夫</span><br/>
<span class='tline' id='l412' data-llen='9359:9382'>陳氏少南林氏少頴張氏子韶而已程氏溫而邃蘇氏</span><br/>
<span class='tline' id='l413' data-llen='9382:9405'>奇而當陳氏簡而明林氏博而贍張氏該而華皆近世</span><br/>
<span class='tline' id='l414' data-llen='9405:9428'>學者之所酷嗜今先生繼此而釋是書觀其議論參於</span><br/>
<span class='tline' id='l415' data-llen='9428:9451'>前則有光而顧於後則絶配夫豈茍作云乎哉麻沙劉</span><br/>
<span class='tline' id='l416' data-llen='9451:9474'>君智明得其善本不欲祕為己私命工鋟木以與學者</span><br/>
<span class='tline' id='l417' data-llen='9474:9501'><a onclick="displayPageImage('KR1b0011', 'WYG', '000-25b' );" name="000-25b" class="pb">[000-25b] <img width="20"  src="/static/img/kanseki-5.png"/></a></span><br/>
<span class='tline' id='l418' data-llen='9501:9525'>共之余既喜柯山之學有𫝊於世而嘉劉氏之用心非</span><br/>
<span class='tline' id='l419' data-llen='9525:9548'>私生町畦者之比也求予為序故書以贈之淳熈丙午</span><br/>
<span class='tline' id='l420' data-llen='9548:9558'>七月日覺齋時瀾序</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1a0052', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:200'>欽定四庫全書　　　　經部一</span><br/>
<span class='tline' id='l9' data-llen='200:216'>　周易經傳訓解　　　　易𩔖</span><br/>
<span class='tline' id='l10' data-llen='216:222'>　　提要</span><br/>
<span class='tline' id='l11' data-llen='222:248'>　　　　<span class='krp-note'>臣/</span>等謹案周易經傳訓解二卷宋蔡淵撰淵</span><br/>
<span class='tline' id='l12' data-llen='248:271'>　　　　字伯静號節齋建陽人案朱彞尊經義考蔡</span><br/>
<span class='tline' id='l13' data-llen='271:294'>　　　　淵周易經傳訓解四卷註曰存三卷此本惟</span><br/>
<span class='tline' id='l14' data-llen='294:317'>　　　　存上下經二卷題曰周易卦爻經傳訓解與</span><br/>
<span class='tline' id='l15' data-llen='317:340'>　　　　彝尊所記不符據董真卿周易㑹通稱此書</span><br/>
<span class='tline' id='l16' data-llen='340:366'><a onclick="displayPageImage('KR1a0052', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='366:389'>　　　　以大象置卦辭下以彖傳置大象後以小象</span><br/>
<span class='tline' id='l18' data-llen='389:412'>　　　　置各爻辭後皆低一字以别卦爻與此本體</span><br/>
<span class='tline' id='l19' data-llen='412:435'>　　　　例相合知非贋託然楷又言其繫詞文言説</span><br/>
<span class='tline' id='l20' data-llen='435:458'>　　　　卦序卦雜卦亦皆低一字則此本無之又經</span><br/>
<span class='tline' id='l21' data-llen='458:481'>　　　　義考載淵弟沈後序稱易有太極之説知至</span><br/>
<span class='tline' id='l22' data-llen='481:504'>　　　　知終之義正直義方之語皆義理之大原為</span><br/>
<span class='tline' id='l23' data-llen='504:527'>　　　　後學之至要實發前賢之所未發云云其文</span><br/>
<span class='tline' id='l24' data-llen='527:550'>　　　　皆在繫詞文言則是書原解繫辭文言諸篇</span><br/>
<span class='tline' id='l25' data-llen='550:576'><a onclick="displayPageImage('KR1a0052', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='576:599'>　　　　確有明證非但解卦爻不應揭卦爻以標目</span><br/>
<span class='tline' id='l27' data-llen='599:622'>　　　　葢楷所見者四卷之全本彝尊所見佚其一</span><br/>
<span class='tline' id='l28' data-llen='622:645'>　　　　卷此本又佚其一卷傳寫者諱其殘缺因於</span><br/>
<span class='tline' id='l29' data-llen='645:668'>　　　　書名増入卦爻二字若原本但解上下經者</span><br/>
<span class='tline' id='l30' data-llen='668:691'>　　　　此書賈作偽之技不足據也今刪去卦爻二</span><br/>
<span class='tline' id='l31' data-llen='691:714'>　　　　字仍以本名著録存其真焉乾隆四十五年</span><br/>
<span class='tline' id='l32' data-llen='714:725'>　　　　七月恭校上</span><br/>
<span class='tline' id='l33' data-llen='725:757'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l34' data-llen='757:783'><a onclick="displayPageImage('KR1a0052', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='783:808'>　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l37' data-llen='828:854'><a onclick="displayPageImage('KR1a0052', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l38' data-llen='854:862'>欽定四庫全書</span><br/>
<span class='tline' id='l39' data-llen='862:874'>周易卦爻經傳訓解原序</span><br/>
<span class='tline' id='l40' data-llen='874:897'>易有太極易无思也无為也通乎晝夜之道而知易之</span><br/>
<span class='tline' id='l41' data-llen='897:920'>本也天地設位而易行乎其中易之用也在天謂之易</span><br/>
<span class='tline' id='l42' data-llen='920:943'>在人則謂之性性與易非二理也人能知易之本又知</span><br/>
<span class='tline' id='l43' data-llen='943:966'>易之用則能順其性之正而萬事靡不中節矣惟天降</span><br/>
<span class='tline' id='l44' data-llen='966:989'>衷之後即倚於形人於其性始有不能盡者聖人憂之</span><br/>
<span class='tline' id='l45' data-llen='989:1012'>故以陽奇隂耦之畫相錯立象以效其動使天下之人</span><br/>
<span class='tline' id='l46' data-llen='1012:1038'><a onclick="displayPageImage('KR1a0052', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l47' data-llen='1038:1061'>觀此則可以窮其理之自然盡其性之當然也去古既</span><br/>
<span class='tline' id='l48' data-llen='1061:1084'>逺此意䆮晦有聖人者出又從而告之繫之以辭焉久</span><br/>
<span class='tline' id='l49' data-llen='1084:1107'>而又晦又從而詳告之釋其象與辭焉聖人之意至是</span><br/>
<span class='tline' id='l50' data-llen='1107:1130'>而盡矣易之為書至是而悉備矣雖然書不盡言言不</span><br/>
<span class='tline' id='l51' data-llen='1130:1153'>盡意易之道又豈書之所能盡哉學易君子觀象玩辭</span><br/>
<span class='tline' id='l52' data-llen='1153:1176'>觀變玩占必將有得乎无思无為之妙然後聖人之意</span><br/>
<span class='tline' id='l53' data-llen='1176:1199'>可見天下之動變通之利可得而盡也昔者先君子常</span><br/>
<span class='tline' id='l54' data-llen='1199:1222'>謂聖人之道惟易能盡聖人之書惟易為全而其所尚</span><br/>
<span class='tline' id='l55' data-llen='1222:1248'><a onclick="displayPageImage('KR1a0052', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l56' data-llen='1248:1271'>辭占象變皆所以順性命之理也故淵自稚年即知好</span><br/>
<span class='tline' id='l57' data-llen='1271:1294'>之每有所聞不敢忘失輯成此書固不敢以為有見乎</span><br/>
<span class='tline' id='l58' data-llen='1294:1317'>聖人之意其于存言存象之譏庶或免焉辭有未逹改</span><br/>
<span class='tline' id='l59' data-llen='1317:1340'>而正之誠有望於同志者開禧乙丑陽月望日建安蔡</span><br/>
<span class='tline' id='l60' data-llen='1340:1345'>淵謹序</span><br/>
</p>
<p><br/>
</p>
  </div>
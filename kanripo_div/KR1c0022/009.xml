<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0022', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:200'>　毛詩集解卷九</span><br/>
<span class='tline' id='l10' data-llen='200:221'>　　　　　　　　　　　　宋　段昌武　撰</span><br/>
<span class='tline' id='l11' data-llen='221:224'>魏</span><br/>
<span class='tline' id='l12' data-llen='224:257'>　朱曰魏國名本舜禹故都<span class='krp-note'>曹曰舜都蒲坂禹/都安邑皆在魏地</span>在禹貢</span><br/>
<span class='tline' id='l13' data-llen='257:280'>　冀州雷首之北析城之西南枕河曲北涉汾水其地</span><br/>
<span class='tline' id='l14' data-llen='280:325'>　陿隘<span class='krp-note'>前漢地理志云魏在晉之南河曲故其詩有云/彼汾一曲置之河之側  水經注云故魏國城</span></span><br/>
<span class='tline' id='l15' data-llen='325:369'>　<span class='krp-note'>南西並去大河可二十餘里北去首山十餘里/處河山之間土地迫隘故魏風著十畆之詩也</span>而民</span><br/>
<span class='tline' id='l16' data-llen='369:395'><a onclick="displayPageImage('KR1c0022', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='395:428'>　貧俗儉盖有聖賢之遺風焉<span class='krp-note'>鄭曰一帝一王儉約/之化於是時猶存</span>周</span><br/>
<span class='tline' id='l18' data-llen='428:461'>　初以封同姓<span class='krp-note'>左傳曰虞虢焦滑/霍揚韓魏皆姬姓</span>後為晉獻公所滅而</span><br/>
<span class='tline' id='l19' data-llen='461:505'>　取其地<span class='krp-note'>鄭曰當周平桓之世魏之變風始作至春秋/魯閔之元年晉獻公竟滅之  曹曰獻公以</span></span><br/>
<span class='tline' id='l20' data-llen='505:537'>　<span class='krp-note'>其地封畢萬畢萬/畢公髙之後也</span>今河中府解州即其地也　朱曰</span><br/>
<span class='tline' id='l21' data-llen='537:560'>　蘇氏曰魏地入晉久矣其詩疑皆為晉而作故列於</span><br/>
<span class='tline' id='l22' data-llen='560:583'>　唐風之前猶弼鄘之於衛也今按篇中公行公路公</span><br/>
<span class='tline' id='l23' data-llen='583:606'>　族皆晉官疑實晉詩又恐魏亦嘗有此官盖不可考</span><br/>
<span class='tline' id='l24' data-llen='606:630'>　矣　曹曰魏晉皆有儉嗇之風然其詩若作在晉獻公</span><br/>
<span class='tline' id='l25' data-llen='630:656'><a onclick="displayPageImage('KR1c0022', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='656:679'>　并吞以後則其俗漸已荒侈此詩每刺其君儉勤故</span><br/>
<span class='tline' id='l27' data-llen='679:702'>　知其作詩在未并於晉以前也然序皆不著其時君</span><br/>
<span class='tline' id='l28' data-llen='702:710'>　無得而知之</span><br/>
<span class='tline' id='l29' data-llen='710:749'>葛屨<span class='krp-note'>俱具/反</span>刺褊<span class='krp-note'>必淺/反</span>也魏地陿<span class='krp-note'>音/洽</span>隘<span class='krp-note'>於懈/反</span>其民機巧趨</span><br/>
<span class='tline' id='l30' data-llen='749:769'>利其君儉嗇<span class='krp-note'>音/色</span>褊急而無徳以將之</span><br/>
<span class='tline' id='l31' data-llen='769:792'>　范曰魏俗所以機巧趨利如此者君心之所為也故</span><br/>
<span class='tline' id='l32' data-llen='792:815'>　是詩惟刺其褊　張曰夫子謂與其奢也寧儉則儉</span><br/>
<span class='tline' id='l33' data-llen='815:838'>　雖失中本非惡徳然而儉之過則至於吝嗇迫隘計</span><br/>
<span class='tline' id='l34' data-llen='838:864'><a onclick="displayPageImage('KR1c0022', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='864:887'>　較毫分之間而謀利之心始急矣葛屨汾沮洳園有</span><br/>
<span class='tline' id='l36' data-llen='887:902'>　桃三詩皆言其急迫瑣碎之意</span><br/>
<span class='tline' id='l37' data-llen='902:933'>糾糾<span class='krp-note'>吉黝/反</span>葛屨可以履霜摻摻<span class='krp-note'>所銜/反</span>女手可以縫裳要</span><br/>
<span class='tline' id='l38' data-llen='933:954'><span class='krp-note'>於遙/反</span>之襋<span class='krp-note'>紀力/反</span>之好人服之</span><br/>
<span class='tline' id='l39' data-llen='954:985'>　孔曰糾糾稀疎之貌<span class='krp-note'>朱曰糾糾繚/戾寒凉之意</span>　毛曰夏葛屨冬</span><br/>
<span class='tline' id='l40' data-llen='985:1009'>　皮屨摻摻猶纎纎也　朱曰女婦未廟見之稱也　鄭</span><br/>
<span class='tline' id='l41' data-llen='1009:1048'>　曰裳男子之下服<span class='krp-note'>孔曰以婦人之服不殊裳故知男/子之下服也曲禮曰諸母不潄裳</span></span><br/>
<span class='tline' id='l42' data-llen='1048:1087'>　<span class='krp-note'>惟舉裳不潄則衣/可潄明裳為賤</span>　毛曰要䙅也襋領也<span class='krp-note'>孔曰要是/裳䙅襋為</span></span><br/>
<span class='tline' id='l43' data-llen='1087:1113'><a onclick="displayPageImage('KR1c0022', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1113:1148'>　<span class='krp-note'>衣領説文亦/云襋衣領也</span>　范曰好人女而未婦為容好者也<span class='krp-note'>毛/曰</span></span><br/>
<span class='tline' id='l45' data-llen='1148:1177'>　<span class='krp-note'>好人好女/手之人</span>　孔曰服之整治之也　鄭曰魏俗至冬</span><br/>
<span class='tline' id='l46' data-llen='1177:1201'>　猶謂葛屨可以履霜　孔曰新來嫁猶謂之女可以縫</span><br/>
<span class='tline' id='l47' data-llen='1201:1224'>　衣裳　毛曰婦人三月廟見然後執婦功　范曰非</span><br/>
<span class='tline' id='l48' data-llen='1224:1247'>　特使之縫裳而又服要襋之功其儉嗇且急亦已甚</span><br/>
<span class='tline' id='l49' data-llen='1247:1270'>　矣　蘇曰君子之為國致隆而極廣焉故其降也猶</span><br/>
<span class='tline' id='l50' data-llen='1270:1293'>　可以不陷今葛屨而以履霜及其暑也將安用矣婦</span><br/>
<span class='tline' id='l51' data-llen='1293:1316'>　之未廟見也而使之縫裳及其成為婦也將安使之</span><br/>
<span class='tline' id='l52' data-llen='1316:1342'><a onclick="displayPageImage('KR1c0022', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1342:1346'>　矣</span><br/>
<span class='tline' id='l54' data-llen='1346:1385'>好人提提<span class='krp-note'>徒兮/反</span>宛<span class='krp-note'>於阮/反</span>然左辟<span class='krp-note'>音/避</span>佩其象揥<span class='krp-note'>勅帝/反</span>維是</span><br/>
<span class='tline' id='l55' data-llen='1385:1393'>褊心是以為刺</span><br/>
<span class='tline' id='l56' data-llen='1393:1432'>　毛曰提提安諦<span class='krp-note'>音/帝</span>也<span class='krp-note'>范曰安/徐也</span>宛辟貌<span class='krp-note'>朱曰宛然/讓之貌也</span>婦至</span><br/>
<span class='tline' id='l57' data-llen='1432:1464'>　門夫揖而入不敢當尊宛然而左辟<span class='krp-note'>蘇曰讓而辟者/必左孔曰不敢</span></span><br/>
<span class='tline' id='l58' data-llen='1464:1493'>　<span class='krp-note'>當主故/就客位</span>　朱曰揥所以摘髮用象為之貴者之飾也</span><br/>
<span class='tline' id='l59' data-llen='1493:1516'>　　蘇曰女子始嫁而治其威儀其修如此而可以賤</span><br/>
<span class='tline' id='l60' data-llen='1516:1539'>　事使之與然褊者以為為是無益故為其益者而至</span><br/>
<span class='tline' id='l61' data-llen='1539:1565'><a onclick="displayPageImage('KR1c0022', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1565:1595'>　於縫裳也惟君子則不然懼其不容降矣<span class='krp-note'>鄭曰婦新/至慎于威</span></span><br/>
<span class='tline' id='l63' data-llen='1595:1608'>　<span class='krp-note'>儀如是使/之非禮</span></span><br/>
<span class='tline' id='l64' data-llen='1608:1624'>　　葛屨二章一章六句一章五句</span><br/>
<span class='tline' id='l65' data-llen='1624:1659'>汾<span class='krp-note'>扶云/反</span>沮<span class='krp-note'>子預/反</span>洳<span class='krp-note'>如預/反</span>刺儉也其君儉以能勤刺不得</span><br/>
<span class='tline' id='l66' data-llen='1659:1663'>禮也</span><br/>
<span class='tline' id='l67' data-llen='1663:1686'>　孔曰王肅孫毓皆以為大夫采菜崔靈恩集注序云</span><br/>
<span class='tline' id='l68' data-llen='1686:1709'>　君子儉以能勤案今定本及諸本序直云其君義亦</span><br/>
<span class='tline' id='l69' data-llen='1709:1713'>　通</span><br/>
<span class='tline' id='l70' data-llen='1713:1739'><a onclick="displayPageImage('KR1c0022', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1739:1766'>彼汾沮洳言采其莫<span class='krp-note'>音/暮</span>彼其之子美無度美無度殊異</span><br/>
<span class='tline' id='l72' data-llen='1766:1771'>乎公路</span><br/>
<span class='tline' id='l73' data-llen='1771:1811'>　毛曰汾水也<span class='krp-note'>説文曰汾出太原晉陽山西南入/河  蘇曰汾水出於晉其流及魏</span>沮洳</span><br/>
<span class='tline' id='l74' data-llen='1811:1854'>　其漸<span class='krp-note'>接廉/反</span>洳者<span class='krp-note'>朱曰汾水名沮洳水/浸處下濕之地也</span>莫菜也<span class='krp-note'>孔曰莫/菜者葉</span></span><br/>
<span class='tline' id='l75' data-llen='1854:1891'>　<span class='krp-note'>似柳葉厚而長有毛刺今人繅/以取繭緒五方通謂之酸迷</span>　鄭曰無度言不可</span><br/>
<span class='tline' id='l76' data-llen='1891:1921'>　以尺寸<span class='krp-note'>孔曰不可以/尺寸量也</span>是子之徳美信無度矣雖然其</span><br/>
<span class='tline' id='l77' data-llen='1921:1944'>　采莫之事則非公路之禮也公路主君之軞車庶子</span><br/>
<span class='tline' id='l78' data-llen='1944:1967'>　為之晉趙盾為軞車之族是也　朱曰儉嗇不似貴</span><br/>
<span class='tline' id='l79' data-llen='1967:1993'><a onclick="displayPageImage('KR1c0022', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1993:1998'>　人也</span><br/>
<span class='tline' id='l81' data-llen='1998:2021'>彼汾一方言采其桑彼其之子美如英美如英殊異乎</span><br/>
<span class='tline' id='l82' data-llen='2021:2031'>公行<span class='krp-note'>户郎/反</span></span><br/>
<span class='tline' id='l83' data-llen='2031:2054'>　朱曰一方彼一方也史記扁鵲視見垣一方人　范</span><br/>
<span class='tline' id='l84' data-llen='2054:2077'>　曰英者草木之華也　鄭曰公行者主君兵車之行</span><br/>
<span class='tline' id='l85' data-llen='2077:2122'>　列<span class='krp-note'>孔曰公路公行一官也晉成公宦卿之適以為公/族其庶子為公行趙盾為軞車之族杜預云公行</span></span><br/>
<span class='tline' id='l86' data-llen='2122:2132'>　<span class='krp-note'>之官/是也</span></span><br/>
<span class='tline' id='l87' data-llen='2132:2159'>彼汾一曲言采其藚<span class='krp-note'>音/續</span>彼其之子美如玉美如玉殊異</span><br/>
<span class='tline' id='l88' data-llen='2159:2185'><a onclick="displayPageImage('KR1c0022', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2185:2190'>乎公族</span><br/>
<span class='tline' id='l90' data-llen='2190:2223'>　朱曰一曲謂水曲流處　毛曰藚水蕮<span class='krp-note'>音/昔</span>也<span class='krp-note'>孔曰水/藚如續</span></span><br/>
<span class='tline' id='l91' data-llen='2223:2259'>　<span class='krp-note'>斷寸寸有節拔之可復陸/璣云今澤蕮也葉如車前</span>　鄭曰公族主君同姓昭</span><br/>
<span class='tline' id='l92' data-llen='2259:2299'>　穆也<span class='krp-note'>孔曰左傳曰晉荀㑹欒黶韓無忌為公族/大夫使訓卿之子弟是公族主君之同姓</span></span><br/>
<span class='tline' id='l93' data-llen='2299:2311'>　　汾沮洳三章章六句</span><br/>
<span class='tline' id='l94' data-llen='2311:2334'>園有桃刺時也大夫憂其君國小而迫而儉以嗇不能</span><br/>
<span class='tline' id='l95' data-llen='2334:2352'>用其民而無徳教日以侵削故作是詩也</span><br/>
<span class='tline' id='l96' data-llen='2352:2376'>　范曰魏君儉而不取嗇而不施君不能𤼵政施仁而</span><br/>
<span class='tline' id='l97' data-llen='2376:2402'><a onclick="displayPageImage('KR1c0022', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2402:2425'>　民亦無以趨事勸功上下相離君民相棄君獨行之</span><br/>
<span class='tline' id='l99' data-llen='2425:2444'>　於上而臣民不以為非此詩所以刺時也</span><br/>
<span class='tline' id='l100' data-llen='2444:2471'>園有桃其實之殽心之憂矣我歌且謠<span class='krp-note'>音/遙</span>不知我者謂</span><br/>
<span class='tline' id='l101' data-llen='2471:2498'>我士也驕彼人是哉子曰何其<span class='krp-note'>音/基</span>心之憂矣其誰知之</span><br/>
<span class='tline' id='l102' data-llen='2498:2508'>其誰知之盖亦勿思</span><br/>
<span class='tline' id='l103' data-llen='2508:2531'>　毛曰興也園有桃其實之殽國有民得其力　程曰</span><br/>
<span class='tline' id='l104' data-llen='2531:2554'>　觀此詩可見其憂深思逺矣所刺者不能用其民耳</span><br/>
<span class='tline' id='l105' data-llen='2554:2577'>　不能用其民則不能治豈復有徳教其致侵削可知</span><br/>
<span class='tline' id='l106' data-llen='2577:2603'><a onclick="displayPageImage('KR1c0022', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2603:2626'>　也國無政事則亡故詩人憂思之深也桃果之賤者</span><br/>
<span class='tline' id='l108' data-llen='2626:2649'>　園有桃亦用其實以為殽興國有民雖寡能用則治</span><br/>
<span class='tline' id='l109' data-llen='2649:2676'>　今不能用其民故心憂之至歌且謠誦詠之為謠<span class='krp-note'>毛/曰</span></span><br/>
<span class='tline' id='l110' data-llen='2676:2723'>　<span class='krp-note'>曲合樂曰歌徒歌曰謠故孔曰釋樂云徒歌謂之謠/謠既徒歌則歌不徒矣  曰曲合樂曰歌樂即琴瑟</span></span><br/>
<span class='tline' id='l111' data-llen='2723:2761'>　<span class='krp-note'>行葦傳曰歌者合于琴瑟也歌謠/對文如此散則歌未必合樂也</span>重言人不知者不</span><br/>
<span class='tline' id='l112' data-llen='2761:2783'>　思耳其情至深切也　王曰儉而非之則疑於驕</span><br/>
<span class='tline' id='l113' data-llen='2783:2806'>　朱曰彼不知我心之所憂者反以我為驕慢而曰彼</span><br/>
<span class='tline' id='l114' data-llen='2806:2829'>　君之所為已是矣而子之言獨何為哉盖舉國之人</span><br/>
<span class='tline' id='l115' data-llen='2829:2855'><a onclick="displayPageImage('KR1c0022', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2855:2878'>　莫覺其非而反以憂之者為驕也故曰心之憂矣其</span><br/>
<span class='tline' id='l117' data-llen='2878:2901'>　誰知之重言其誰知之而曰盖亦勿思盖曰此之可</span><br/>
<span class='tline' id='l118' data-llen='2901:2924'>　憂較然易知彼之非我特未之思耳誠思之則將不</span><br/>
<span class='tline' id='l119' data-llen='2924:2934'>　暇非我而自憂矣</span><br/>
<span class='tline' id='l120' data-llen='2934:2957'>園有棘其實之食心之憂矣聊以行國不知我者謂我</span><br/>
<span class='tline' id='l121' data-llen='2957:2980'>士也罔極彼人是哉子曰何其心之憂矣其誰知之其</span><br/>
<span class='tline' id='l122' data-llen='2980:2989'>誰知之盖亦勿思</span><br/>
<span class='tline' id='l123' data-llen='2989:3012'>　毛曰棘棗也　鄭曰聊且略之辭也聊出行於國中</span><br/>
<span class='tline' id='l124' data-llen='3012:3038'><a onclick="displayPageImage('KR1c0022', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='3038:3070'>　以寫憂<span class='krp-note'>程曰行國猶駕言/出遊以寫我憂</span>　范曰謂我士也罔極言</span><br/>
<span class='tline' id='l126' data-llen='3070:3078'>　責君無已也</span><br/>
<span class='tline' id='l127' data-llen='3078:3091'>　　園有桃二章章十二句</span><br/>
<span class='tline' id='l128' data-llen='3091:3118'>陟岵孝子行役思念父母也國迫而數<span class='krp-note'>音/朔</span>侵削役乎大</span><br/>
<span class='tline' id='l129' data-llen='3118:3132'>國父母兄弟離散而作是詩也</span><br/>
<span class='tline' id='l130' data-llen='3132:3148'>　鄭曰役乎大國者為大國所徵發</span><br/>
<span class='tline' id='l131' data-llen='3148:3175'>陟彼岵<span class='krp-note'>音/户</span>兮瞻望父兮父曰嗟予子行役夙夜無已上</span><br/>
<span class='tline' id='l132' data-llen='3175:3184'>慎旃哉猶來無止</span><br/>
<span class='tline' id='l133' data-llen='3184:3210'><a onclick="displayPageImage('KR1c0022', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3210:3249'>　毛曰山無草木曰岵<span class='krp-note'>孔曰釋山云多草木岵無草木/屺與傳正反  説文曰岵山有</span></span><br/>
<span class='tline' id='l135' data-llen='3249:3295'>　<span class='krp-note'>草木也屺山無草木也詩陳曰岵也屺也岡也皆山/之髙處而可以瞻望者  人各取其一以協韻耳</span></span><br/>
<span class='tline' id='l136' data-llen='3295:3318'>　　鄭曰無已無懈倦　蘇曰上猶尚也　毛曰旃之</span><br/>
<span class='tline' id='l137' data-llen='3318:3341'>　也　蘇曰孝子登髙以望其父而不見則思其將行</span><br/>
<span class='tline' id='l138' data-llen='3341:3379'>　之戒以自慰<span class='krp-note'>張曰直述所以念父之意未若思/父所以念已之心之為深切也</span>　孔</span><br/>
<span class='tline' id='l139' data-llen='3379:3402'>　曰我欲行之時父教戒我曰嗟予子從軍行役之時</span><br/>
<span class='tline' id='l140' data-llen='3402:3425'>　當早起夜寐無得已止　朱曰尚庶幾慎之哉猶可</span><br/>
<span class='tline' id='l141' data-llen='3425:3448'>　以來歸無止於彼而不來也盖生則必歸死則止而</span><br/>
<span class='tline' id='l142' data-llen='3448:3474'><a onclick="displayPageImage('KR1c0022', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3474:3480'>　不來矣</span><br/>
<span class='tline' id='l144' data-llen='3480:3507'>陟彼屺<span class='krp-note'>音/起</span>兮瞻望母兮母曰嗟予季行役夙夜無寐上</span><br/>
<span class='tline' id='l145' data-llen='3507:3516'>慎旃哉猶來無棄</span><br/>
<span class='tline' id='l146' data-llen='3516:3548'>　毛曰山有草木曰屺季少子也<span class='krp-note'>王曰尤憐愛少子/者婦人之情也</span>無</span><br/>
<span class='tline' id='l147' data-llen='3548:3575'>　寐無耆<span class='krp-note'>常志/反</span>寐也　東萊曰母尚恩故曰無棄言無</span><br/>
<span class='tline' id='l148' data-llen='3575:3584'>　棄母而不歸也</span><br/>
<span class='tline' id='l149' data-llen='3584:3607'>陟彼岡兮瞻望兄兮兄曰嗟予弟行役夙夜必偕上慎</span><br/>
<span class='tline' id='l150' data-llen='3607:3615'>旃哉猶來無死</span><br/>
<span class='tline' id='l151' data-llen='3615:3641'><a onclick="displayPageImage('KR1c0022', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3641:3664'>　毛曰山脊曰岡　蘇曰必偕必與同役者偕無獨行</span><br/>
<span class='tline' id='l153' data-llen='3664:3668'>　也</span><br/>
<span class='tline' id='l154' data-llen='3668:3679'>　　陟岵三章章六句</span><br/>
<span class='tline' id='l155' data-llen='3679:3698'>十畆之間刺時也言其國削小民無所居焉</span><br/>
<span class='tline' id='l156' data-llen='3698:3721'>　孔曰謂土田陿隘非謂無居宅也　王曰先王建萬</span><br/>
<span class='tline' id='l157' data-llen='3721:3744'>　國親諸侯使小事大大比小有相侵者方伯連帥治</span><br/>
<span class='tline' id='l158' data-llen='3744:3767'>　而正之是以諸侯不失其分地而庶民保其常生周</span><br/>
<span class='tline' id='l159' data-llen='3767:3790'>　道衰彊陵弱衆蹙寡天子方伯連帥無以制之有國</span><br/>
<span class='tline' id='l160' data-llen='3790:3816'><a onclick="displayPageImage('KR1c0022', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3816:3836'>　者亦多不知所以守其封疆此詩所為作也</span><br/>
<span class='tline' id='l162' data-llen='3836:3853'>十畆之間兮桑者閑閑兮行與子還兮</span><br/>
<span class='tline' id='l163' data-llen='3853:3889'>　張曰十畆之間場圃之地<span class='krp-note'>又曰周制國郛之外有聴/為場圃之地者疑家授十</span></span><br/>
<span class='tline' id='l164' data-llen='3889:3936'>　<span class='krp-note'>畆以毓草木漢孔曰孟子曰五畆之宅樹之以桑則/野田不樹桑  食貨志云田中不得有樹用妨五穀</span></span><br/>
<span class='tline' id='l165' data-llen='3936:3959'>　　毛曰閑閑然男女無别往來之貌或行來者或來</span><br/>
<span class='tline' id='l166' data-llen='3959:3996'>　還者<span class='krp-note'>孔曰還兮相呼而共歸下云/逝兮相呼而共往傳總解之</span>　孔曰魏雖地狹</span><br/>
<span class='tline' id='l167' data-llen='3996:4015'>　民稠未必即然舉十畆地以喻其陿隘耳</span><br/>
<span class='tline' id='l168' data-llen='4015:4038'>十畆之外兮桑者泄泄<span class='krp-note'>以世/反</span>兮行與子逝兮</span><br/>
<span class='tline' id='l169' data-llen='4038:4065'><a onclick="displayPageImage('KR1c0022', 'WYG', '009-10a' );" name="009-10a" class="pb">[009-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4065:4088'>　毛曰泄泄多人之貌　東萊曰横渠指桑地為場圃</span><br/>
<span class='tline' id='l171' data-llen='4088:4111'>　合於古制但又謂魏地侵削外無井受之田徒有近</span><br/>
<span class='tline' id='l172' data-llen='4111:4134'>　郭園㕓而已則似不然果如是民將何所食乎政使</span><br/>
<span class='tline' id='l173' data-llen='4134:4157'>　周制果家賦園㕓十畆魏既削小豈容尚守古法或</span><br/>
<span class='tline' id='l174' data-llen='4157:4180'>　數家共之也況詩所謂十畆者特甚言之爾未可以</span><br/>
<span class='tline' id='l175' data-llen='4180:4187'>　為定數也</span><br/>
<span class='tline' id='l176' data-llen='4187:4200'>　　十畆之間二章章三句</span><br/>
<span class='tline' id='l177' data-llen='4200:4227'>伐檀<span class='krp-note'>徒丹/反</span>刺貪也在位貪鄙無功而受禄君子不得進</span><br/>
<span class='tline' id='l178' data-llen='4227:4254'><a onclick="displayPageImage('KR1c0022', 'WYG', '009-10b' );" name="009-10b" class="pb">[009-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4254:4258'>仕爾</span><br/>
<span class='tline' id='l180' data-llen='4258:4281'>　吕曰君子小人相為盛衰小人肆而君子窮此所以</span><br/>
<span class='tline' id='l181' data-llen='4281:4289'>　不得進仕也</span><br/>
<span class='tline' id='l182' data-llen='4289:4320'>坎坎<span class='krp-note'>苦感/反</span>伐檀兮寘之河之干兮河水清且漣<span class='krp-note'>力纒/反</span>猗</span><br/>
<span class='tline' id='l183' data-llen='4320:4351'><span class='krp-note'>於宜/反</span>不稼不穡胡取禾三百㕓<span class='krp-note'>直連/反</span>兮不狩不獵胡瞻</span><br/>
<span class='tline' id='l184' data-llen='4351:4384'>爾庭有縣<span class='krp-note'>音/𤣥</span>貆<span class='krp-note'>音/暄</span>兮彼君子兮不素餐<span class='krp-note'>七丹/反</span>兮</span><br/>
<span class='tline' id='l185' data-llen='4384:4420'>　朱曰坎坎用力之聲<span class='krp-note'>曹曰檀木堅忍故伐之之聲/坎坎然非若丁丁之易也</span>檀</span><br/>
<span class='tline' id='l186' data-llen='4420:4443'>　木可以為車者寘與置同　毛曰干厓也　董曰河</span><br/>
<span class='tline' id='l187' data-llen='4443:4470'><a onclick="displayPageImage('KR1c0022', 'WYG', '009-11a' );" name="009-11a" class="pb">[009-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4470:4493'>　濁而在岸之干之側之漘者清也　毛曰風行水上</span><br/>
<span class='tline' id='l189' data-llen='4493:4533'>　成文曰漣<span class='krp-note'>孔曰釋水云河水清且瀾漪大波為瀾/小波為淪直波為徑漣瀾雖異而義同</span></span><br/>
<span class='tline' id='l190' data-llen='4533:4556'>　朱曰猗與兮同語辭也書斷斷猗無他技大學作兮</span><br/>
<span class='tline' id='l191' data-llen='4556:4579'>　莊子亦云而我獨為人猗是也　毛曰種之曰稼斂</span><br/>
<span class='tline' id='l192' data-llen='4579:4607'>　之曰穡　鄭曰胡何也　毛曰一夫之居曰㕓<span class='krp-note'>孔曰/謂一</span></span><br/>
<span class='tline' id='l193' data-llen='4607:4654'>　<span class='krp-note'>夫之田百畆也地官遂人云夫一㕓田百畆揚子云/有田一㕓  曹曰三百㕓為田三萬畆以漢志凖之</span></span><br/>
<span class='tline' id='l194' data-llen='4654:4700'>　<span class='krp-note'>畆收一石有半三百㕓之所收當四萬五千石昔孟/子辭齊卿而宣王欲使之養弟子以萬鍾孟子以為</span></span><br/>
<span class='tline' id='l195' data-llen='4700:4746'>　<span class='krp-note'>辭十萬而受萬是大國之卿其禄之多者至于十萬/鍾少亦不减萬鍾鍾六斛四斗也較三百㕓之數與</span></span><br/>
<span class='tline' id='l196' data-llen='4746:4773'><a onclick="displayPageImage('KR1c0022', 'WYG', '009-11b' );" name="009-11b" class="pb">[009-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4773:4819'>　<span class='krp-note'>萬鍾相近意者魏為小國其上卿之禄固當大國之/下卿也然下章三百億其數與三百㕓甚相遼絶故</span></span><br/>
<span class='tline' id='l198' data-llen='4819:4856'>　<span class='krp-note'>知詩人情性之言亦/不甚拘於名數也</span>　鄭曰冬獵曰狩宵田曰獵<span class='krp-note'>孔/曰</span></span><br/>
<span class='tline' id='l199' data-llen='4856:4902'>　<span class='krp-note'>狩獵取禽獸之通名周禮云大田獵王制云佐車止/則百姓田獵不必皆宵田也中候云秦伯出狩駟驖</span></span><br/>
<span class='tline' id='l200' data-llen='4902:4947'>　<span class='krp-note'>云從公于狩未/必皆冬獵也</span>　朱曰貆貉類<span class='krp-note'>鄭曰貉子曰貆類曹曰/説文以貆為貉  云北</span></span><br/>
<span class='tline' id='l201' data-llen='4947:4977'>　<span class='krp-note'>方豸種似/狐而善睡</span>　鄭曰彼君子者伐檀之人　毛曰素空</span><br/>
<span class='tline' id='l202' data-llen='4977:5000'>　也　朱曰餐食也　東萊曰君子伐檀以自給也坎</span><br/>
<span class='tline' id='l203' data-llen='5000:5023'>　坎伐檀兮寘之河之干兮河水清且漣猗悠然於河</span><br/>
<span class='tline' id='l204' data-llen='5023:5046'>　之干遺佚而不怨阨窮而不憫者也國人見君子在</span><br/>
<span class='tline' id='l205' data-llen='5046:5073'><a onclick="displayPageImage('KR1c0022', 'WYG', '009-12a' );" name="009-12a" class="pb">[009-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='5073:5096'>　下者如此小人在位者如是乃責之曰汝未嘗稼穡</span><br/>
<span class='tline' id='l207' data-llen='5096:5119'>　禾何為而積汝未嘗狩獵貆何為而來汝獨不見夫</span><br/>
<span class='tline' id='l208' data-llen='5119:5147'>　彼河干之君子義不素餐親伐檀以自食者乎<span class='krp-note'>朱曰/遂歎</span></span><br/>
<span class='tline' id='l209' data-llen='5147:5194'>　<span class='krp-note'>彼君子者不肯無事而空食人之食則此無功而受/禄者之為空食而可賤明矣  南軒曰此詩盖譏在</span></span><br/>
<span class='tline' id='l210' data-llen='5194:5240'>　<span class='krp-note'>上者無功徳於民而享其奉故以不稼而得禾不獵/而得獸者為比非必欲君子稼穡而後食也公孫丑</span></span><br/>
<span class='tline' id='l211' data-llen='5240:5282'>　<span class='krp-note'>以君子不耕而食為素餐其為詩也亦固矣/其將至于為許行之徒之論故孟子闢之</span>此特旁</span><br/>
<span class='tline' id='l212' data-llen='5282:5305'>　觀者之辭若所謂伐檀之君子方且陶陶不改其樂</span><br/>
<span class='tline' id='l213' data-llen='5305:5335'>　豈較短量長者哉　蘇曰河非用車之處<span class='krp-note'>朱曰有人/於此用力</span></span><br/>
<span class='tline' id='l214' data-llen='5335:5362'><a onclick="displayPageImage('KR1c0022', 'WYG', '009-12b' );" name="009-12b" class="pb">[009-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='5362:5408'>　<span class='krp-note'>伐檀將以為車而行陸也今乃寘之河干則但見河/水之清漣而無所用以比君子進徳修業將以有為</span></span><br/>
<span class='tline' id='l216' data-llen='5408:5455'>　<span class='krp-note'>而不遇其時相南軒曰為有用之物棄置河濱徒與/河水之清漣  映而已猶君子之不得進仕廢放于</span></span><br/>
<span class='tline' id='l217' data-llen='5455:5483'>　<span class='krp-note'>林谷之/中也</span>　曹曰檀車而寘之河上非車之不能勢不</span><br/>
<span class='tline' id='l218' data-llen='5483:5506'>　可也若夫漸裳濡軌茍以求濟則君子有所不屑矣</span><br/>
<span class='tline' id='l219' data-llen='5506:5533'>坎坎伐輻<span class='krp-note'>音/福</span>兮寘之河之側兮河水清且直猗不稼不</span><br/>
<span class='tline' id='l220' data-llen='5533:5556'>穡胡取禾三百億兮不狩不獵胡瞻爾庭有縣特兮彼</span><br/>
<span class='tline' id='l221' data-llen='5556:5565'>君子兮不素食兮</span><br/>
<span class='tline' id='l222' data-llen='5565:5593'>　朱曰輻車輻也伐木以為輻也直波文之直也<span class='krp-note'>蘇曰/水平</span></span><br/>
<span class='tline' id='l223' data-llen='5593:5620'><a onclick="displayPageImage('KR1c0022', 'WYG', '009-13a' );" name="009-13a" class="pb">[009-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5620:5653'>　<span class='krp-note'>則流/直</span>　鄭曰十萬曰億三百盖言禾秉之數<span class='krp-note'>孔曰田/方百里</span></span><br/>
<span class='tline' id='l225' data-llen='5653:5700'>　<span class='krp-note'>于今數為九百萬畆而王制云方百里為田九十億畆/是億為十萬也三百億與三百㕓三百囷相類若為</span></span><br/>
<span class='tline' id='l226' data-llen='5700:5736'>　<span class='krp-note'>釡斛之數則太多不類故為/禾秉之數謂刈禾之把數也</span>　毛曰獸三嵗曰特</span><br/>
<span class='tline' id='l227' data-llen='5736:5759'>坎坎伐輪兮寘之河之漘兮河水清且淪猗不稼不穡</span><br/>
<span class='tline' id='l228' data-llen='5759:5790'>胡取禾三百囷<span class='krp-note'>丘倫/反</span>兮不狩不獵胡瞻爾庭有縣鶉<span class='krp-note'>音/純</span></span><br/>
<span class='tline' id='l229' data-llen='5790:5807'>兮彼君子兮不素飱<span class='krp-note'>素門/反</span>兮</span><br/>
<span class='tline' id='l230' data-llen='5807:5830'>　朱曰輪車輪也伐木以為輪也　毛曰淪小風水成</span><br/>
<span class='tline' id='l231' data-llen='5830:5861'>　文轉如輪也<span class='krp-note'>韓詩順流而風/曰淪淪文貌</span>　孔曰囷圓倉　郭璞</span><br/>
<span class='tline' id='l232' data-llen='5861:5888'><a onclick="displayPageImage('KR1c0022', 'WYG', '009-13b' );" name="009-13b" class="pb">[009-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5888:5924'>　曰鶉䳺屬　毛曰熟食曰飱<span class='krp-note'>説文曰水澆飯也不曹/曰人旦則食飯飯  可</span></span><br/>
<span class='tline' id='l234' data-llen='5924:5949'>　<span class='krp-note'>留故夕則以水澆而食之/薄于朝食尚不敢素也</span></span><br/>
<span class='tline' id='l235' data-llen='5949:5960'>　　伐檀三章章九句</span><br/>
<span class='tline' id='l236' data-llen='5960:5987'>碩鼠刺重斂<span class='krp-note'>吕驗/反</span>也國人刺其君重斂蠶食於民不修</span><br/>
<span class='tline' id='l237' data-llen='5987:5999'>其政貪而畏人若大鼠也</span><br/>
<span class='tline' id='l238' data-llen='5999:6022'>　孔曰蠶食者蠶之食桑漸漸以食使桑盡也猶君重</span><br/>
<span class='tline' id='l239' data-llen='6022:6034'>　歛漸漸以税使民困也</span><br/>
<span class='tline' id='l240' data-llen='6034:6065'>碩鼠碩鼠無食我黍三嵗貫<span class='krp-note'>古亂/反</span>女<span class='krp-note'>音/汝</span>莫我肯顧逝將</span><br/>
<span class='tline' id='l241' data-llen='6065:6092'><a onclick="displayPageImage('KR1c0022', 'WYG', '009-14a' );" name="009-14a" class="pb">[009-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='6092:6113'>去女適彼樂<span class='krp-note'>音/洛</span>土樂土樂土爰得我所</span><br/>
<span class='tline' id='l243' data-llen='6113:6152'>　鄭曰碩大也大鼠<span class='krp-note'>孔曰陸璣云今河東有大鼠能人/立交前兩足於頸上跳舞善鳴食</span></span><br/>
<span class='tline' id='l244' data-llen='6152:6193'>　<span class='krp-note'>人禾苗人逐則走入樹空中魏國今河/東郡河北縣是也言其方物宜謂此鼠</span>　毛曰貫事</span><br/>
<span class='tline' id='l245' data-llen='6193:6216'>　也　鄭曰逝往也　朱曰爰語辭也　鄭曰我事女</span><br/>
<span class='tline' id='l246' data-llen='6216:6239'>　三嵗矣曽無恩徳來顧眷我往矣將去女與之訣别</span><br/>
<span class='tline' id='l247' data-llen='6239:6262'>　之辭　朱曰今將去女以適彼樂土而得我之所也</span><br/>
<span class='tline' id='l248' data-llen='6262:6285'>　　東萊曰三嵗貫女盖言魏君掊克民當去之久矣</span><br/>
<span class='tline' id='l249' data-llen='6285:6308'>　姑事之至於三嵗而莫我肯顧也猶書所謂天惟五</span><br/>
<span class='tline' id='l250' data-llen='6308:6335'><a onclick="displayPageImage('KR1c0022', 'WYG', '009-14b' );" name="009-14b" class="pb">[009-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='6335:6345'>　年須暇之之意也</span><br/>
<span class='tline' id='l252' data-llen='6345:6368'>碩鼠碩鼠無食我麥三嵗貫女莫我肯徳逝將去女適</span><br/>
<span class='tline' id='l253' data-llen='6368:6381'>彼樂國樂國樂國爰得我直</span><br/>
<span class='tline' id='l254' data-llen='6381:6404'>　范曰莫我肯徳者不以我為徳也民出力以事上不</span><br/>
<span class='tline' id='l255' data-llen='6404:6427'>　以為徳而反蠶食之所以去也爰得我直者欲適從</span><br/>
<span class='tline' id='l256' data-llen='6427:6444'>　有道之國而赴愬之得其直亦樂矣</span><br/>
<span class='tline' id='l257' data-llen='6444:6467'>碩鼠碩鼠無食我苗三嵗貫女莫我肯勞逝將去女適</span><br/>
<span class='tline' id='l258' data-llen='6467:6486'>彼樂郊樂郊樂郊誰之永號<span class='krp-note'>户毛/反</span></span><br/>
<span class='tline' id='l259' data-llen='6486:6513'><a onclick="displayPageImage('KR1c0022', 'WYG', '009-15a' );" name="009-15a" class="pb">[009-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='6513:6536'>　毛曰苗嘉穀也　范曰莫我肯勞者不以我為勞也</span><br/>
<span class='tline' id='l261' data-llen='6536:6559'>　　鄭曰郭外曰郊之往也　毛曰號呼也　張曰碩</span><br/>
<span class='tline' id='l262' data-llen='6559:6582'>　鼠之詩聖人所為取者以君失道如此國人疾之甚</span><br/>
<span class='tline' id='l263' data-llen='6582:6605'>　而欲去之猶有所未忍絶也故著其情於詩著其情</span><br/>
<span class='tline' id='l264' data-llen='6605:6628'>　於詩乃其所未忍絶者也末章誰之永號謂我將去</span><br/>
<span class='tline' id='l265' data-llen='6628:6651'>　爾而適樂郊當誰復永號於爾之土者乎此則尤可</span><br/>
<span class='tline' id='l266' data-llen='6651:6658'>　見其情也</span><br/>
<span class='tline' id='l267' data-llen='6658:6669'>　　碩鼠三章章八句</span><br/>
<span class='tline' id='l268' data-llen='6669:6696'><a onclick="displayPageImage('KR1c0022', 'WYG', '009-15b' );" name="009-15b" class="pb">[009-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6696:6711'>　魏國七篇十八章百二十八句</span><br/>
<span class='tline' id='l270' data-llen='6711:6714'>　</span><br/>
<span class='tline' id='l271' data-llen='6714:6717'>　</span><br/>
<span class='tline' id='l272' data-llen='6717:6720'>　</span><br/>
<span class='tline' id='l273' data-llen='6720:6723'>　</span><br/>
<span class='tline' id='l274' data-llen='6723:6726'>　</span><br/>
<span class='tline' id='l275' data-llen='6726:6729'>　</span><br/>
<span class='tline' id='l276' data-llen='6729:6738'>　毛詩集解卷九</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1d0046', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:200'>欽定四庫全書　　　　經部四</span><br/>
<span class='tline' id='l9' data-llen='200:223'>　肆獻祼饋食禮　　　　禮類二<span class='krp-note'>儀禮之屬/</span></span><br/>
<span class='tline' id='l10' data-llen='223:229'>　　提要</span><br/>
<span class='tline' id='l11' data-llen='229:250'>　　　　<span class='krp-note'>臣/</span>等謹按肆獻祼饋食禮三卷</span><br/>
<span class='tline' id='l12' data-llen='250:273'>　　　國朝任啟運撰是編以儀禮特牲少牢饋食禮</span><br/>
<span class='tline' id='l13' data-llen='273:296'>　　　　皆士禮因據三禮及他傳記之有關于王禮</span><br/>
<span class='tline' id='l14' data-llen='296:319'>　　　　者推之不得于經或求諸注疏以補之凡五</span><br/>
<span class='tline' id='l15' data-llen='319:342'>　　　　篇一曰祭統二曰吉蠲三曰朝踐四曰正祭</span><br/>
<span class='tline' id='l16' data-llen='342:368'><a onclick="displayPageImage('KR1d0046', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='368:391'>　　　　五曰繹祭其名則取周禮以肆獻祼享先生</span><br/>
<span class='tline' id='l18' data-llen='391:414'>　　　　以饋食享先生之文毎篇之内又各為節次</span><br/>
<span class='tline' id='l19' data-llen='414:436'>　　　　每節先撮已説而自註其説之所出其後</span><br/>
<span class='tline' id='l20' data-llen='436:459'>　　　　並附載經傳較之黄幹所續祭禮更為精密</span><br/>
<span class='tline' id='l21' data-llen='459:482'>　　　　其中如吉蠲篇省視視濯節曰饔人溉鼎廩</span><br/>
<span class='tline' id='l22' data-llen='482:505'>　　　　人溉甑甗司空溉豆籩及勺爵今考周禮天</span><br/>
<span class='tline' id='l23' data-llen='505:528'>　　　　官世婦掌祭祀之事帥女宫而濯溉為齊盛</span><br/>
<span class='tline' id='l24' data-llen='528:551'>　　　　賈疏謂少牢濯溉以雍人廪人司官者彼大</span><br/>
<span class='tline' id='l25' data-llen='551:577'><a onclick="displayPageImage('KR1d0046', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='577:600'>　　　　夫家無婦官故并使男子官此天子禮有婦</span><br/>
<span class='tline' id='l27' data-llen='600:623'>　　　　官與彼異啟運此書既推天子之禮而仍據</span><br/>
<span class='tline' id='l28' data-llen='623:646'>　　　　少牢之文則世婦帥女官濯溉之文遂無歸</span><br/>
<span class='tline' id='l29' data-llen='646:669'>　　　　宿又列位節啟運謂同姓皆在阼階自北而</span><br/>
<span class='tline' id='l30' data-llen='669:692'>　　　　南以序昭穆爵位則于一世中自西而東以</span><br/>
<span class='tline' id='l31' data-llen='692:715'>　　　　尊卑為序葢世異則子不可先父世同則弟</span><br/>
<span class='tline' id='l32' data-llen='715:738'>　　　　不妨先兄觀中庸于燕毛言序齒則昭穆不</span><br/>
<span class='tline' id='l33' data-llen='738:761'>　　　　序齒可知案同姓之位舊説多岐文王世子</span><br/>
<span class='tline' id='l34' data-llen='761:787'><a onclick="displayPageImage('KR1d0046', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='787:810'>　　　　公族在宗廟之中如外朝之位宗人授事以</span><br/>
<span class='tline' id='l36' data-llen='810:833'>　　　　爵以官中庸宗廟之禮所以序昭穆也孔疏</span><br/>
<span class='tline' id='l37' data-llen='833:856'>　　　　謂同姓無爵者從昭穆有爵者則以官與公</span><br/>
<span class='tline' id='l38' data-llen='856:879'>　　　　侯列西階孔意葢欲中庸與文王世子二義</span><br/>
<span class='tline' id='l39' data-llen='879:901'>　　　　并歸一義其説尚為意測祭統田凡賜爵</span><br/>
<span class='tline' id='l40' data-llen='901:924'>　　　　昭為一穆為一昭與穆齒穆與穆齒羣有司</span><br/>
<span class='tline' id='l41' data-llen='924:947'>　　　　皆以齒此之謂長幼之序註曰昭穆猶特牲</span><br/>
<span class='tline' id='l42' data-llen='947:970'>　　　　少牢饋食禮之衆兄弟則兄弟賜爵以齒其</span><br/>
<span class='tline' id='l43' data-llen='970:996'><a onclick="displayPageImage('KR1d0046', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='996:1019'>　　　　位亦以齒確有明文啟運不用孔義又不用</span><br/>
<span class='tline' id='l45' data-llen='1019:1042'>　　　　鄭義别創昭穆不序齒之説與經義殊為不</span><br/>
<span class='tline' id='l46' data-llen='1042:1065'>　　　　合又正祭篇有薦幣節自註云據薛氏禮圖</span><br/>
<span class='tline' id='l47' data-llen='1065:1088'>　　　　鄭氏孔氏皆未及引大宰小宰文及大戴禮</span><br/>
<span class='tline' id='l48' data-llen='1088:1111'>　　　　諸侯遷廟禮為據今考大宰曰及祀之日賛</span><br/>
<span class='tline' id='l49' data-llen='1111:1134'>　　　　玉幣爵之事上承祀五帝之文不與宗廟相</span><br/>
<span class='tline' id='l50' data-llen='1134:1157'>　　　　渉小宰曰凡祭祀賛玉幣爵之事祼将之事</span><br/>
<span class='tline' id='l51' data-llen='1157:1180'>　　　　賈疏云賛玉幣爵據祭天而下云祼将是據</span><br/>
<span class='tline' id='l52' data-llen='1180:1206'><a onclick="displayPageImage('KR1d0046', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1206:1229'>　　　　祭宗廟則賛幣非祭宗廟明矣大宗伯以玉</span><br/>
<span class='tline' id='l54' data-llen='1229:1252'>　　　　作六器其幣各以其方之色亦是據祀五帝</span><br/>
<span class='tline' id='l55' data-llen='1252:1275'>　　　　言惟諸侯遷廟禮有云祝聲三曰孝嗣侯某</span><br/>
<span class='tline' id='l56' data-llen='1275:1298'>　　　　敢以嘉幣告於皇考今考宗廟之禮惟告奠</span><br/>
<span class='tline' id='l57' data-llen='1298:1321'>　　　　有幣而祭無幣故曽子問曰凡吿用牲幣註</span><br/>
<span class='tline' id='l58' data-llen='1321:1344'>　　　　曰牲當為制字之誤也制幣一丈八尺又大</span><br/>
<span class='tline' id='l59' data-llen='1344:1367'>　　　　祝註云告用牲幣諸侯遷廟禮明云成廟将</span><br/>
<span class='tline' id='l60' data-llen='1367:1390'>　　　　徙敢吿又云吿事畢乃曰擇日為祭焉則告</span><br/>
<span class='tline' id='l61' data-llen='1390:1416'><a onclick="displayPageImage('KR1d0046', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1416:1438'>　　　禮而非祭禮明甚而啟運以之証宗廟正祭</span><br/>
<span class='tline' id='l63' data-llen='1438:1460'>　　　亦為牽附又正祭篇曰后又羞籩二糗餌粉</span><br/>
<span class='tline' id='l64' data-llen='1460:1483'>　　　　餈羞豆二酏食糝食内饔賛薦自註云孔疏</span><br/>
<span class='tline' id='l65' data-llen='1483:1506'>　　　　但云内饔薦茲據薛氏禮圗今考内饔職曰</span><br/>
<span class='tline' id='l66' data-llen='1506:1529'>　　　　凡宗廟之祭祀掌割亨之事無薦内羞明文</span><br/>
<span class='tline' id='l67' data-llen='1529:1552'>　　　　孔疏亦無所出又春官内宗曰掌宗廟之祭</span><br/>
<span class='tline' id='l68' data-llen='1552:1575'>　　　　祀薦加豆籩夫加豆籩隆于内羞王后已不</span><br/>
<span class='tline' id='l69' data-llen='1575:1598'>　　　　親薦况内羞乎啟運沿薛圖之誤亦為失考</span><br/>
<span class='tline' id='l70' data-llen='1598:1624'><a onclick="displayPageImage('KR1d0046', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1624:1647'>　　　　然大致綜覈諸家首尾融貫極有倫要如后</span><br/>
<span class='tline' id='l72' data-llen='1647:1670'>　　　　薦朝事豆籩啓運列在納牲之前薛圗列在</span><br/>
<span class='tline' id='l73' data-llen='1670:1693'>　　　　三獻之後今考内宰疏曰王出迎特時祝延</span><br/>
<span class='tline' id='l74' data-llen='1693:1716'>　　　　尸于戸外之西南面后薦八豆籩王牽牲入</span><br/>
<span class='tline' id='l75' data-llen='1716:1739'>　　　　則啟運之説確有所本又考明堂位君肉袒</span><br/>
<span class='tline' id='l76' data-llen='1739:1762'>　　　　迎牲于門夫人薦豆籩其下云君親牽牲大</span><br/>
<span class='tline' id='l77' data-llen='1762:1785'>　　　　夫賛幣而從據此則朝事薦豆籩賈疏列在</span><br/>
<span class='tline' id='l78' data-llen='1785:1808'>　　　　納牲之前甚確薛圖舛謬亦復顯然又后薦</span><br/>
<span class='tline' id='l79' data-llen='1808:1834'><a onclick="displayPageImage('KR1d0046', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1834:1857'>　　　　饋食之豆籩啟運列在五獻之前薛圖列在</span><br/>
<span class='tline' id='l81' data-llen='1857:1880'>　　　　五獻之後今考鄭司奠彛註曰饋獻薦孰時</span><br/>
<span class='tline' id='l82' data-llen='1880:1903'>　　　　后于是薦饋食之豆籩云薦孰時則其時初</span><br/>
<span class='tline' id='l83' data-llen='1903:1926'>　　　　薦孰而未及五獻甚明故少牢禮主婦薦韮</span><br/>
<span class='tline' id='l84' data-llen='1926:1949'>　　　　菹醓醢葵菹蠃醢尚在尸未入以前即知后</span><br/>
<span class='tline' id='l85' data-llen='1949:1972'>　　　　于饋食薦豆籩必不在五獻以下凡此之類</span><br/>
<span class='tline' id='l86' data-llen='1972:1995'>　　　　啟運考正薛圗之誤俱精核分明存而録之</span><br/>
<span class='tline' id='l87' data-llen='1995:2018'>　　　　與續儀禮通解亦可以詳畧互考焉乾隆四</span><br/>
<span class='tline' id='l88' data-llen='2018:2044'><a onclick="displayPageImage('KR1d0046', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2044:2059'>　　　　十六年十一月恭校上</span><br/>
<span class='tline' id='l90' data-llen='2059:2091'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l91' data-llen='2091:2117'>　　　　　　　　　　總　校　官<span class='krp-note'>臣/</span>陸　費　墀</span><br/>
<span class='tline' id='l93' data-llen='2137:2163'><a onclick="displayPageImage('KR1d0046', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l94' data-llen='2163:2167'>原序</span><br/>
<span class='tline' id='l95' data-llen='2167:2190'>禮莫重於祭儀禮之特牲少牢有司徹士大夫禮也而</span><br/>
<span class='tline' id='l96' data-llen='2190:2213'>天子諸侯闕焉黃勉齋續通解宗廟禮在祭禮之第九</span><br/>
<span class='tline' id='l97' data-llen='2213:2236'>混天子諸侯言之其節目則自廟制至告朔凡二十章</span><br/>
<span class='tline' id='l98' data-llen='2236:2259'>大都割取三禮及他經傳文而全載註疏於其中未免</span><br/>
<span class='tline' id='l99' data-llen='2259:2282'>傷於煩雜重複究於儀節之次第迄未之詳未可推而</span><br/>
<span class='tline' id='l100' data-llen='2282:2305'>行之也夫勉齋續喪祭二門視朱子家鄉學邦國王朝</span><br/>
<span class='tline' id='l101' data-llen='2305:2328'>禮其巻帙且多三之一惟博收而不加翦截聨絡故為</span><br/>
<span class='tline' id='l102' data-llen='2328:2354'><a onclick="displayPageImage('KR1d0046', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span><br/>
<span class='tline' id='l103' data-llen='2354:2377'>書既繁僅同抄撮或謂其意蓋主於尊經不欲改竄以</span><br/>
<span class='tline' id='l104' data-llen='2377:2400'>就我馳驅然竊疑割裂諸經分類綦緝以自成一家言</span><br/>
<span class='tline' id='l105' data-llen='2400:2423'>毅然為其大者矣而猶復沿本經章句之舊不復輕踰</span><br/>
<span class='tline' id='l106' data-llen='2423:2446'>短垣當不至是蓋此書猶為朱子未定之書非勉齋第</span><br/>
<span class='tline' id='l107' data-llen='2446:2469'>欲其止於是也釣臺先生深於禮為天子肆獻祼饋食</span><br/>
<span class='tline' id='l108' data-llen='2469:2492'>禮纂三卷凡五篇其大意倣朱子勉齋之所編次而其</span><br/>
<span class='tline' id='l109' data-llen='2492:2515'>取諸翦截聨絡節目次第較然分明博而不蕪約而不</span><br/>
<span class='tline' id='l110' data-llen='2515:2538'>略是固能成朱子勉齋未成之志者矣蓋天子祭禮散</span><br/>
<span class='tline' id='l111' data-llen='2538:2564'><a onclick="displayPageImage('KR1d0046', 'WYG', '000-7a' );" name="000-7a" class="pb">[000-7a] <img width="20"  src="/static/img/kanseki-5.png"/></a></span><br/>
<span class='tline' id='l112' data-llen='2564:2587'>見於六官者為多先生鱗次櫛比壹其統類使讀是書</span><br/>
<span class='tline' id='l113' data-llen='2587:2610'>者如見成周廟祭之盛至今可行其文則薈萃古人絲</span><br/>
<span class='tline' id='l114' data-llen='2610:2633'>牽魚貫爾雅深厚如出周公之所語孔門七十子之徒</span><br/>
<span class='tline' id='l115' data-llen='2633:2656'>之所紀開卷散帙不復知為三代以下之書至其間經</span><br/>
<span class='tline' id='l116' data-llen='2656:2679'>無其文而意以義起者即取特牲少牢之本經而㕘以</span><br/>
<span class='tline' id='l117' data-llen='2679:2702'>為凖舉類見義確不可易始信漢儒推士禮而致於天</span><br/>
<span class='tline' id='l118' data-llen='2702:2726'>子之說未為無稽乃知先生之學淵深𢎞達不拘於一</span><br/>
<span class='tline' id='l119' data-llen='2726:2749'>隅其根柢純粹必本於考亭而其著述質有其文似乎</span><br/>
<span class='tline' id='l120' data-llen='2749:2775'><a onclick="displayPageImage('KR1d0046', 'WYG', '000-7b' );" name="000-7b" class="pb">[000-7b] <img width="20"  src="/static/img/kanseki-5.png"/></a></span><br/>
<span class='tline' id='l121' data-llen='2775:2798'>轉有前人所未及者昔朱子甚善勉齋所立喪祭二禮</span><br/>
<span class='tline' id='l122' data-llen='2798:2821'>規模因屬他日宜悉用此更定其所自著禮而勉齋用</span><br/>
<span class='tline' id='l123' data-llen='2821:2844'>力於三禮自嘉定乙卯迄庚辰凡二十六年而書始成</span><br/>
<span class='tline' id='l124' data-llen='2844:2867'>猶於祭禮遺藁有未及訂定之遺恨深望後之君子能</span><br/>
<span class='tline' id='l125' data-llen='2867:2890'>繼其志嗚呼賢人君子講明正學繼往開來切切期以</span><br/>
<span class='tline' id='l126' data-llen='2890:2913'>論著公之天下後世迄今六百年先生果起而成之然</span><br/>
<span class='tline' id='l127' data-llen='2913:2936'>則儒者心心相印苟以斯文為己任必不使先賢遺恨</span><br/>
<span class='tline' id='l128' data-llen='2936:2959'>不伸於來兹豈非吾學之幸哉先生著禮記章句十卷</span><br/>
<span class='tline' id='l129' data-llen='2959:2985'><a onclick="displayPageImage('KR1d0046', 'WYG', '000-8a' );" name="000-8a" class="pb">[000-8a] <img width="20"  src="/static/img/kanseki-5.png"/></a></span><br/>
<span class='tline' id='l130' data-llen='2985:3008'>編次前後各從其類其分章畫節多本朱子綦儀禮義</span><br/>
<span class='tline' id='l131' data-llen='3008:3031'>例因所纂集者不出乎戴記故題曰禮記類纂此書本</span><br/>
<span class='tline' id='l132' data-llen='3031:3054'>倣儀禮而第曰天子肆獻祼饋食禮纂者蓋亦有微意</span><br/>
<span class='tline' id='l133' data-llen='3054:3077'>存焉夫既取古人諸書裁制襞績以從吾之所說是即</span><br/>
<span class='tline' id='l134' data-llen='3077:3100'>為自著書而猶冠以古經之名則於實已不稱萃嘗謂</span><br/>
<span class='tline' id='l135' data-llen='3100:3123'>經傳通解此朱子之書而非周公之書然則先生此書</span><br/>
<span class='tline' id='l136' data-llen='3123:3146'>不稱儀禮儻在斯乎先生講學最尊朱子朱子拳拳於</span><br/>
<span class='tline' id='l137' data-llen='3146:3169'>三禮輔以勉齋迄未稱成書若使先生得盡將其所纂</span><br/>
<span class='tline' id='l138' data-llen='3169:3195'><a onclick="displayPageImage('KR1d0046', 'WYG', '000-8b' );" name="000-8b" class="pb">[000-8b] <img width="20"  src="/static/img/kanseki-5.png"/></a></span><br/>
<span class='tline' id='l139' data-llen='3195:3218'>集家鄉學邦國王朝及喪祭二禮悉如此書例成一家</span><br/>
<span class='tline' id='l140' data-llen='3218:3241'>言其文可誦即可推而行之而以儀禮十七篇仍還之</span><br/>
<span class='tline' id='l141' data-llen='3241:3264'>髙堂生之舊益大成朱子之志惜乎所傳者僅此也後</span><br/>
<span class='tline' id='l142' data-llen='3264:3287'>賢有志其推先生此書之例而克成之當亦先生所望</span><br/>
<span class='tline' id='l143' data-llen='3287:3305'>也夫乾隆癸巳桂月髙平後學檀萃謹序</span><br/>
</p>
<p><br/>
</p>
  </div>
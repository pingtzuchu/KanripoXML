<div id="txtcont" class="span9" style="position: relative;">
    <p><br/>
<span class='tline' id='l9' data-llen='221:248'><a onclick="displayPageImage('KR1d0061', 'SBCK', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='248:259'>禮記正義卷第六十四</span><br/>
<span class='tline' id='l11' data-llen='259:286'>　　　唐國子祭酒上護軍曲阜縣開國子臣孔　頴達　等奉</span><br/>
<span class='tline' id='l12' data-llen='286:293'>　　　勑撰</span><br/>
<span class='tline' id='l13' data-llen='293:320'>問喪第三十五　正義曰案鄭目録云名曰問喪者以其記善問</span><br/>
<span class='tline' id='l14' data-llen='320:346'>居喪之禮所由也此於別録屬喪服也　親始至實也　正義</span><br/>
<span class='tline' id='l15' data-llen='346:373'>曰此一節明初死三日以來居喪哭踊悲哀疾痛之意也　雞斯</span><br/>
<span class='tline' id='l16' data-llen='373:400'>者笄謂骨笄纚謂縚髮之繒言親始死孝子先去冠唯留笄纚也</span><br/>
<span class='tline' id='l17' data-llen='400:427'>徒跣者徒空也無屨而空跣也　扱上衽者上衽謂深衣前衽扱</span><br/>
<span class='tline' id='l18' data-llen='427:454'>之於帶以號踊履踐爲妨故扱之　交手哭者謂交手拊心而爲</span><br/>
<span class='tline' id='l19' data-llen='454:481'>哭也　傷腎乾肝焦肺者言肺在上性近於燥故云焦肝近肺故</span><br/>
<span class='tline' id='l20' data-llen='481:509'>云乾腎近下故云傷言近下性多潤而爲傷矣舉此三者五藏俱傷</span><br/>
<span class='tline' id='l21' data-llen='509:536'>可知也　不舉火者哀痛之甚情不在食故不舉火也言旁親以</span><br/>
<span class='tline' id='l22' data-llen='536:563'>下食不可廢故鄰里爲之糜粥以飲食之糜厚而粥薄薄者以飲</span><br/>
<span class='tline' id='l23' data-llen='563:588'>之厚者以食之　親父至爲里　正義曰凡云親者包之五</span><br/>
<span class='tline' id='l24' data-llen='588:611'>服也以此經悲哀之甚故知父母也云雞斯當爲笄纚</span><br/>
<span class='tline' id='l25' data-llen='611:638'><a onclick="displayPageImage('KR1d0061', 'SBCK', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='638:665'><a onclick="displayPageImage('KR1d0061', 'SBCK', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l27' data-llen='665:692'>明反哭之後虞祭之時也　祭之宗廟以鬼饗之者謂虞祭於殯</span><br/>
<span class='tline' id='l28' data-llen='692:719'>宫神之所在故稱宗廟以鬼饗之尊而禮之兾其魂神復反也成</span><br/>
<span class='tline' id='l29' data-llen='719:745'>壙而歸者此明葬之後猶居廬枕塊不敢入於室處也　故哭</span><br/>
<span class='tline' id='l30' data-llen='745:771'>泣無時者此明終喪思慕之心也服勤者言服處憂勞勤苦也</span><br/>
<span class='tline' id='l31' data-llen='771:798'>人情之實也者言非詐僞假爲之是人情悲慕之實也　或問曰</span><br/>
<span class='tline' id='l32' data-llen='798:827'>死三日而后斂者何也此記者假設問三日而后斂之意也三曰斂者</span><br/>
<span class='tline' id='l33' data-llen='827:856'>以士言之則大斂也明大夫以上言之則小斂也此經凡言亦者亦以</span><br/>
<span class='tline' id='l34' data-llen='856:884'>俟其生制三日者俟其生也若三日不生於後亦不生矣也非但不</span><br/>
<span class='tline' id='l35' data-llen='884:911'>生孝子之心亦益衰矣衣服之具亦可以成矣親戚之逺者亦可</span><br/>
<span class='tline' id='l36' data-llen='911:938'>以至矣　或問曰冠者不肉袒何也者此解冠必不祖祖必不冠</span><br/>
<span class='tline' id='l37' data-llen='938:965'>之意也又明孝子身有病闕其居喪所以禮矣此冠不居肉袒者</span><br/>
<span class='tline' id='l38' data-llen='965:992'>謂心旣悲哀肉袒形褻故不可褻其尊服而冠也若有吉事而内</span><br/>
<span class='tline' id='l39' data-llen='992:1019'>心肅敬則雖袓而著冠也故郊特牲云君袒而割牲是也　或問</span><br/>
<span class='tline' id='l40' data-llen='1019:1046'>曰免者以何爲也　怪成人肉袒之時須著免今非成人肉祖亦</span><br/>
<span class='tline' id='l41' data-llen='1046:1070'>有著免故問之云　者以何所爲　曰不冠者之所服也</span><br/>
<span class='tline' id='l42' data-llen='1070:1097'><a onclick="displayPageImage('KR1d0061', 'SBCK', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l43' data-llen='1097:1118'>辭也不冠謂末冠童子之所服以未冠故著免也</span><br/>
<span class='tline' id='l44' data-llen='1118:1146'>緦者此喪服正經之文記者引之故稱禮曰童子不緦者言不爲族</span><br/>
<span class='tline' id='l45' data-llen='1146:1172'>人著緦服也　唯當室緦者謂童子無父兄當室主於家事唯</span><br/>
<span class='tline' id='l46' data-llen='1172:1198'>此當室之童乃爲族人著緦服　緦者其免也者作記者云所</span><br/>
<span class='tline' id='l47' data-llen='1198:1225'>以此童子爲族人得著緦者以其無父兄當室之時即著免也以</span><br/>
<span class='tline' id='l48' data-llen='1225:1251'>其無父兄而可依理故得爲族人著緦服也　當室則免而杖</span><br/>
<span class='tline' id='l49' data-llen='1251:1278'>矣者又明童子得免所由以其孤兒當室則得免而杖爲族人得</span><br/>
<span class='tline' id='l50' data-llen='1278:1304'>著緦也若童子不當室則不得免及杖也　注云免冠之細別</span><br/>
<span class='tline' id='l51' data-llen='1304:1331'>以次成人也　正義曰解當室所著之意也言免是冠之流例也</span><br/>
<span class='tline' id='l52' data-llen='1331:1359'>童子當室亞次成人故得著免也云緦者其免也者疊出經文也言</span><br/>
<span class='tline' id='l53' data-llen='1359:1387'>免乃有緦服也鄭出緦其免之意言内爲父母著免乃有族人緦服</span><br/>
<span class='tline' id='l54' data-llen='1387:1415'>言緦服由於著免是所以緦者由有免故也　或問曰杖者何也者</span><br/>
<span class='tline' id='l55' data-llen='1415:1443'>此明問居喪有杖爲父母乃異何意如此故問之　竹桐一也言爲</span><br/>
<span class='tline' id='l56' data-llen='1443:1471'>父竹爲母桐孝子之意其義一也言孝子奉親用心是一但取義有</span><br/>
<span class='tline' id='l57' data-llen='1471:1498'>異故竹桐而殊也　故爲父苴杖苴杖竹也者父是尊極故爲之</span><br/>
<span class='tline' id='l58' data-llen='1498:1525'><a onclick="displayPageImage('KR1d0061', 'SBCK', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l59' data-llen='1525:1553'>苴杖言苴惡之物以爲杖自然苴惡之色唯有竹也故云苴杖竹也</span><br/>
<span class='tline' id='l60' data-llen='1553:1581'>爲母削杖削杖桐也言爲母屈於父不同自然苴惡之色也故用削</span><br/>
<span class='tline' id='l61' data-llen='1581:1609'>杖其杖雖削情同於父故云削杖桐也桐爲是同父之義故不用餘</span><br/>
<span class='tline' id='l62' data-llen='1609:1637'>木也或解云竹節在外外陽之象故爲父矣桐節在内内隂之類也</span><br/>
<span class='tline' id='l63' data-llen='1637:1664'>故爲母也　或問曰杖者以何爲也者此問孝子居喪何以須杖</span><br/>
<span class='tline' id='l64' data-llen='1664:1691'>之意也　父在不敢杖矣尊者在故也者爲母親對父之時不敢</span><br/>
<span class='tline' id='l65' data-llen='1691:1718'>據杖以尊者在故不敢也　堂上不杖辟尊者之處也者所以爲</span><br/>
<span class='tline' id='l66' data-llen='1718:1745'>母堂上不敢杖者堂上是父之所在辟尊者之處所以爲母堂上</span><br/>
<span class='tline' id='l67' data-llen='1745:1771'>故不杖也　堂上不趨示不遽也者言孝子爲母所以堂上不</span><br/>
<span class='tline' id='l68' data-llen='1771:1799'>爲喪趨者示父以間暇不促遽也若堂上而趨則感動父情使父憂</span><br/>
<span class='tline' id='l69' data-llen='1799:1825'>戚故不杖不趨兾不悲哀於父也此孝子之志意人情之實事</span><br/>
<span class='tline' id='l70' data-llen='1825:1852'>服問第三十六　正義曰案鄭目録云名曰服問者以其善問以</span><br/>
<span class='tline' id='l71' data-llen='1852:1878'>知有服而遭喪所變易之節此於別録屬喪服也　傳曰至父</span><br/>
<span class='tline' id='l72' data-llen='1878:1904'>母　正義曰此四　明從服輕重之異也　傳曰皇氏云此言</span><br/>
<span class='tline' id='l73' data-llen='1904:1928'>傳曰者即前大傳之篇則服術有六不指其人今各以其</span><br/>
<span class='tline' id='l74' data-llen='1928:1955'><a onclick="displayPageImage('KR1d0061', 'SBCK', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l75' data-llen='1955:1978'>或可傳曰者是舊　成傳記者引之則非前大傳篇也</span><br/>
<span class='tline' id='l76' data-llen='1978:2005'>多而刑五喪多而服　今記者皆引此舊傳而記之　有從輕而</span><br/>
<span class='tline' id='l77' data-llen='2005:2033'>重公子之妻爲其皇姑者公子謂諸侯之妾子也皇姑即公子之母</span><br/>
<span class='tline' id='l78' data-llen='2033:2061'>也諸侯在尊厭妾子使爲母練冠諸侯沒妾子得爲母大功而妾子</span><br/>
<span class='tline' id='l79' data-llen='2061:2089'>妻不辨諸侯存沒爲夫之母期也其夫練冠是輕也而妻爲期是重</span><br/>
<span class='tline' id='l80' data-llen='2089:2117'>故云有從輕而重也而謂之皇姑者皇君也此妾旣賤若惟云姑則</span><br/>
<span class='tline' id='l81' data-llen='2117:2146'>有嫡女君之嫌今加皇字自明非女君而此婦所尊與女君同故云君</span><br/>
<span class='tline' id='l82' data-llen='2146:2173'>姑也　有從無服而有服公子之妻爲公子之外兄弟者謂公子</span><br/>
<span class='tline' id='l83' data-llen='2173:2201'>之外祖父母也公子被厭不服已母之外家是無服也妻猶從公子</span><br/>
<span class='tline' id='l84' data-llen='2201:2228'>而服公子外祖父母從母緦麻是從無服而有服也　有從有服</span><br/>
<span class='tline' id='l85' data-llen='2228:2256'>而無服公子爲其妻之父母者雖爲公子之妻猶爲父母期是有服</span><br/>
<span class='tline' id='l86' data-llen='2256:2283'>也公子被厭不從妻服父母是從有服而無服也　注謂爲公子</span><br/>
<span class='tline' id='l87' data-llen='2283:2310'>之外祖父母從母緦麻　正義曰經唯云公子外兄弟知非公子</span><br/>
<span class='tline' id='l88' data-llen='2310:2337'>姑之子者以喪服小記云夫之所爲兄弟服妻皆降一等夫爲姑</span><br/>
<span class='tline' id='l89' data-llen='2337:2365'>之子緦麻妻則無服今公子之妻爲之有服故知公子之外祖父母</span><br/>
<span class='tline' id='l90' data-llen='2365:2392'><a onclick="displayPageImage('KR1d0061', 'SBCK', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l91' data-llen='2392:2420'>從母也此等皆小功之服凡小功者謂爲兄弟若同宗直稱兄弟以</span><br/>
<span class='tline' id='l92' data-llen='2420:2447'>外族故稱外兄弟也　傳曰母出則爲繼母之黨服者此明繼母</span><br/>
<span class='tline' id='l93' data-llen='2447:2474'>之黨亦是舊傳之辭事異於上故更稱傳曰也　三年之喪旣練</span><br/>
<span class='tline' id='l94' data-llen='2474:2502'>矣有期之喪旣葬矣者謂三年之喪練祭之後又當期喪旣葬之節</span><br/>
<span class='tline' id='l95' data-llen='2502:2528'>也　則帶其故葛帶者故葛帶謂三年練葛帶也今期喪旣葬</span><br/>
<span class='tline' id='l96' data-llen='2528:2555'>男子則應著葛帶與三年之葛帶麤細正同以父葛爲重故帶其</span><br/>
<span class='tline' id='l97' data-llen='2555:2583'>故葛帶絰期之絰者謂三年練後首絰旣除故絰期之葛絰若婦人</span><br/>
<span class='tline' id='l98' data-llen='2583:2610'>練後麻帶除矣則絰其故葛絰帶期之麻帶以其婦人不葛帶故</span><br/>
<span class='tline' id='l99' data-llen='2610:2636'>也　服其功衰者功衰謂服父之練之功衰也　注帶其至麤</span><br/>
<span class='tline' id='l100' data-llen='2636:2663'>衰　正義曰三年旣練期旣葬差相似也者三年旣練要帶四寸</span><br/>
<span class='tline' id='l101' data-llen='2663:2691'>百二十五分寸之七十六期之旣葬其帶亦然故云差相似但父帶</span><br/>
<span class='tline' id='l102' data-llen='2691:2718'>爲重故帶其故葛帶也云絰期之葛絰三年旣練首絰除矣者以</span><br/>
<span class='tline' id='l103' data-llen='2718:2746'>三年旣練男子除於首是男子首絰除矣其首空故絰期之葛絰此</span><br/>
<span class='tline' id='l104' data-llen='2746:2774'>文主於男子也若其婦人則首絰練之故葛絰練後麻帶巳除則要</span><br/>
<span class='tline' id='l105' data-llen='2774:2800'>絰期之麻帶也云爲父旣練衰七升者以間傳稱斬衰三　卒</span><br/>
<span class='tline' id='l106' data-llen='2800:2827'><a onclick="displayPageImage('KR1d0061', 'SBCK', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2827:2851'>哭受以成布六升　旣　衰七升也云母旣葬衰八升者</span><br/>
<span class='tline' id='l108' data-llen='2851:2880'>者誤當云七升故間傳云爲母䟽衰四升受以成布七升是旣葬受持</span><br/>
<span class='tline' id='l109' data-llen='2880:2908'>爲母衰七升也云凡齊衰旣葬衰或八升或九升者以父之旣練母</span><br/>
<span class='tline' id='l110' data-llen='2908:2936'>之旣葬衰皆七升其齊衰仍有八升九升故更言之八升者是正服</span><br/>
<span class='tline' id='l111' data-llen='2936:2963'>齊衰或九升者是義服齊衰也云服其功衰服麤衰者功即麤也</span><br/>
<span class='tline' id='l112' data-llen='2963:2991'>言齊衰旣有八升九升服也其麤者謂七升父之衰也經不云服其</span><br/>
<span class='tline' id='l113' data-llen='2991:3019'>父衰而云功衰者經稱三年之衰則父爲長子及父卒爲母皆是三</span><br/>
<span class='tline' id='l114' data-llen='3019:3046'>年今期喪旣葬反服其服若言功衰揔道三人故不得特言服父</span><br/>
<span class='tline' id='l115' data-llen='3046:3074'>衰也母喪旣練雖衰八升與正服旣葬齊衰同以母服爲重亦服母</span><br/>
<span class='tline' id='l116' data-llen='3074:3102'>之齊衰也皇氏云謂三年旣練之後初遭期喪今謂此經亦三年未</span><br/>
<span class='tline' id='l117' data-llen='3102:3129'>練之前初有期喪未葬爲前三年之衰爲練祭至期旣葬乃帶其</span><br/>
<span class='tline' id='l118' data-llen='3129:3157'>故葛帶絰期之葛絰也必知其期喪未葬巳前得爲三年練祭者雜</span><br/>
<span class='tline' id='l119' data-llen='3157:3184'>記篇云三年之喪旣顈其練祥皆行彼謂後喪示三年旣顈之後</span><br/>
<span class='tline' id='l120' data-llen='3184:3211'>得行前三年之喪練祭則知後喪期年未顈之前得爲三年之喪</span><br/>
<span class='tline' id='l121' data-llen='3211:3239'>而行練也熊氏云爲母旣葬衰八升言父在爲母也今鄭注云爲父</span><br/>
<span class='tline' id='l122' data-llen='3239:3266'><a onclick="displayPageImage('KR1d0061', 'SBCK', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l123' data-llen='3266:3293'>旣練衰七升爲母旣葬衰八升矣又經云三年之喪旣練皆爲父</span><br/>
<span class='tline' id='l124' data-llen='3293:3321'>卒爲母今熊氏云父在爲母其義非也　有大功之喪亦如之者此</span><br/>
<span class='tline' id='l125' data-llen='3321:3349'>明三年之喪練後有大功之喪也大功之喪者爲大功喪旣葬以前</span><br/>
<span class='tline' id='l126' data-llen='3349:3377'>經云期之喪旣葬則此大功之喪亦旣葬不云旣葬者從上省文也</span><br/>
<span class='tline' id='l127' data-llen='3377:3404'>亦如之者言亦帶其故葛帶絰期之葛絰也故云亦如之　注大</span><br/>
<span class='tline' id='l128' data-llen='3404:3431'>功至皆麻　正義曰言大功初死之麻變三年練後之葛首要皆</span><br/>
<span class='tline' id='l129' data-llen='3431:3458'>麻矣故閒傳謂之重麻也云期旣葬之葛帶者謂大功旣葬葛帶</span><br/>
<span class='tline' id='l130' data-llen='3458:3487'>以次差之三寸有餘三年練之葛帶以次差之則四寸有餘大功旣葬</span><br/>
<span class='tline' id='l131' data-llen='3487:3515'>葛帶小於練之葛帶故反服練之故葛帶也又大功旣葬者首絰四</span><br/>
<span class='tline' id='l132' data-llen='3515:3542'>寸有餘若要服練之葛帶首服大功旣葬之葛絰旣麤細相似不</span><br/>
<span class='tline' id='l133' data-llen='3542:3570'>得爲五分去一爲帶之差故首絰與期之絰五寸有餘進與期之旣</span><br/>
<span class='tline' id='l134' data-llen='3570:3599'>葬同也故云絰期之絰是差次之冝也此注亦主於男子矣其婦人之</span><br/>
<span class='tline' id='l135' data-llen='3599:3627'>服於下間傳篇具釋也云比雖變麻服葛大小同耳者大功初喪服</span><br/>
<span class='tline' id='l136' data-llen='3627:3655'>麻之時首絰五寸餘要帶四寸餘大功旣葬之後首絰應合四寸餘</span><br/>
<span class='tline' id='l137' data-llen='3655:3682'>要帶本合三寸餘旣服練之要帶四寸餘則其首絰合五分加一</span><br/>
<span class='tline' id='l138' data-llen='3682:3709'><a onclick="displayPageImage('KR1d0061', 'SBCK', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l139' data-llen='3709:3736'>寸餘也是大功初　麻　衰旣葬之葛　初死之麻大小同　云</span><br/>
<span class='tline' id='l140' data-llen='3736:3765'>雖變麻服葛大小同耳云亦服其功衰者亦上文也服其功衰謂服父</span><br/>
<span class='tline' id='l141' data-llen='3765:3793'>之練衰也以大功初喪者衰七升八升九升旣葬之後則有十升然</span><br/>
<span class='tline' id='l142' data-llen='3793:3822'>服父七升也云凡三年之喪旣練始遭齊衰大功之喪絰帶皆麻者間</span><br/>
<span class='tline' id='l143' data-llen='3822:3850'>傳篇云斬衰旣練遭大功之喪旣重麻則知斬衰旣練遭齊衰灼然</span><br/>
<span class='tline' id='l144' data-llen='3850:3878'>重麻故云絰帶皆麻也此熊氏皇氏之說檢勘鄭意其義然也崔氏</span><br/>
<span class='tline' id='l145' data-llen='3878:3906'>云此經大功之喪承前經之下旣有三年之練又有期喪旣葬合大</span><br/>
<span class='tline' id='l146' data-llen='3906:3934'>功旣葬之後故帶其練之故葛帶絰期之葛絰於此經文其義得通</span><br/>
<span class='tline' id='l147' data-llen='3934:3961'>然於間傳之文於義不合案間傳斬衰旣虞卒哭遭齊衰之喪又</span><br/>
<span class='tline' id='l148' data-llen='3961:3989'>云旣練遭大功之喪文各別則此經文大功唯據三年練後不合期</span><br/>
<span class='tline' id='l149' data-llen='3989:4017'>喪旣葬也注云男子絰期之葛絰婦人帶期之葛帶其誤者爲期絰</span><br/>
<span class='tline' id='l150' data-llen='4017:4045'>期帶謂其大功之絰大功之帶然於鄭注其義稍乖也當以熊皇爲</span><br/>
<span class='tline' id='l151' data-llen='4045:4072'>正也　小功無變也謂凡常小功無變於大功以上之服言先有</span><br/>
<span class='tline' id='l152' data-llen='4072:4099'>大功以上喪服今遭小功之喪無變於前服不以輕服減累於重</span><br/>
<span class='tline' id='l153' data-llen='4099:4125'>也　麻之有本者變三年之葛者謂大功以上爲帶者麻之根</span><br/>
<span class='tline' id='l154' data-llen='4125:4152'><a onclick="displayPageImage('KR1d0061', 'SBCK', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l155' data-llen='4152:4180'>本并留之合糾爲帶如此者得變三年之練葛若麻之無本謂小功</span><br/>
<span class='tline' id='l156' data-llen='4180:4208'>以下其絰澡麻斷本是麻之無本不得變三年之葛也言變三年葛</span><br/>
<span class='tline' id='l157' data-llen='4208:4234'>舉其重者其實期之葛有本者亦得變之矣　旣練遇麻斷本</span><br/>
<span class='tline' id='l158' data-llen='4234:4262'>者此明斬衰旣練之後遭小功之喪雖不變服得爲之加絰也旣練</span><br/>
<span class='tline' id='l159' data-llen='4262:4290'>之後遭遇麻之斷本小功之喪　於免絰之者以練無首絰於小功</span><br/>
<span class='tline' id='l160' data-llen='4290:4319'>喪有事於免之時則爲之加小功之絰也　旣免去絰者謂小功以下</span><br/>
<span class='tline' id='l161' data-llen='4319:4346'>之喪斂殯事竟旣免之後則脫去其絰也　每可以絰必絰者謂</span><br/>
<span class='tline' id='l162' data-llen='4346:4372'>於小功以下之喪當斂殯之節每可以絰之時必爲之加麻也</span><br/>
<span class='tline' id='l163' data-llen='4372:4399'>旣絰則去之者謂不應絰之時則去其絰自若練服也　注雖無</span><br/>
<span class='tline' id='l164' data-llen='4399:4426'>至服也　正義曰有事則免絰如其倫者倫謂倫類雖爲之不變</span><br/>
<span class='tline' id='l165' data-llen='4426:4454'>服其應免絰之時如平常有服之倫類也云免無不絰者解經於免</span><br/>
<span class='tline' id='l166' data-llen='4454:4484'>絰之於是免之時必著絰則大斂小斂之節衆主人必加絰也云絰有不</span><br/>
<span class='tline' id='l167' data-llen='4484:4513'>免者解經每可以絰必絰也云絰謂不免但云絰者謂旣葬之後虞及</span><br/>
<span class='tline' id='l168' data-llen='4513:4541'>卒哭之節但著絰不有免以服成故也是絰有不免者也　小功不</span><br/>
<span class='tline' id='l169' data-llen='4541:4569'>易喪之練冠者言　功以下之喪不合變易三年喪之練冠　期之</span><br/>
<span class='tline' id='l170' data-llen='4569:4596'><a onclick="displayPageImage('KR1d0061', 'SBCK', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l171' data-llen='4596:4622'>練冠亦不得易也　免則絰其緦小功之絰者謂如當緦小功</span><br/>
<span class='tline' id='l172' data-llen='4622:4650'>免之節則首絰其緦與小功之絰所以爲後喪緦絰者以前喪練冠</span><br/>
<span class='tline' id='l173' data-llen='4650:4679'>首絰巳除故也上經云小功不易明緦不易下經云緦小功之絰兼言</span><br/>
<span class='tline' id='l174' data-llen='4679:4708'>緦者恐免絰不及緦故也前經巳云於免絰之此經又云如免則絰者</span><br/>
<span class='tline' id='l175' data-llen='4708:4736'>前經但云絰不云練冠恐小功以下不得改前喪練冠故重言之也</span><br/>
<span class='tline' id='l176' data-llen='4736:4763'>因其初葛帶者言小功以下之喪要中所著仍因其初喪練葛帶</span><br/>
<span class='tline' id='l177' data-llen='4763:4791'>上文云期喪旣葬則帶練之故葛帶此小功以下之喪亦著練之初</span><br/>
<span class='tline' id='l178' data-llen='4791:4819'>葛帶不云故而云初者以期初喪之時變練之葛帶爲麻期旣葬之</span><br/>
<span class='tline' id='l179' data-llen='4819:4847'>後還反服練之故葛帶故言故也謂其小功以下之喪不變練之葛</span><br/>
<span class='tline' id='l180' data-llen='4847:4875'>帶故云初葛帶也　緦之麻不變小功之葛小功之麻不變大功之</span><br/>
<span class='tline' id='l181' data-llen='4875:4903'>葛者謂以輕喪之麻本服旣輕雖𥘉喪之麻不變前重喪之葛也</span><br/>
<span class='tline' id='l182' data-llen='4903:4932'>以有本爲稅者稅謂變易也所以緦之麻不變小功者以其緦與小功</span><br/>
<span class='tline' id='l183' data-llen='4932:4960'>麻經旣無本不合稅變前喪唯大功以上麻絰有本者得稅變前喪</span><br/>
<span class='tline' id='l184' data-llen='4960:4987'>也　注稅亦至易也　正義曰云稅亦變易者以一經之内有變</span><br/>
<span class='tline' id='l185' data-llen='4987:5015'>有稅兩文故言稅亦變易也云此要其麻有本者乃變上耳者麻有</span><br/>
<span class='tline' id='l186' data-llen='5015:5042'><a onclick="displayPageImage('KR1d0061', 'SBCK', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l187' data-llen='5042:5070'>本謂大功以上麻絰有本爲重下服乃變上服大功得變期期得變</span><br/>
<span class='tline' id='l188' data-llen='5070:5099'>三年也云雜記曰有三年之練冠則以大功之麻易之者所以引此者</span><br/>
<span class='tline' id='l189' data-llen='5099:5125'>欲明大功之麻非伹得易期喪之葛亦得易三年練冠之葛也</span><br/>
<span class='tline' id='l190' data-llen='5125:5153'>殤長中變三年之葛者此論成人小功緦麻不得易前喪之葛又論</span><br/>
<span class='tline' id='l191' data-llen='5153:5182'>殤在小功緦麻得易三年葛也殤長中者謂本服大功之喪今乃降在</span><br/>
<span class='tline' id='l192' data-llen='5182:5211'>長中殤男子則爲之小功婦人爲長殤小功中殤則緦麻如此者得變</span><br/>
<span class='tline' id='l193' data-llen='5211:5237'>三年之葛也　終殤之月筭者謂著此殤喪服之麻終竟此殤</span><br/>
<span class='tline' id='l194' data-llen='5237:5264'>之月筭數如小功則五月緦麻則三月　而反三年之葛者此著</span><br/>
<span class='tline' id='l195' data-llen='5264:5291'>麻月滿還反服三年之葛也　是非重麻爲其無卒哭之稅者言</span><br/>
<span class='tline' id='l196' data-llen='5291:5319'>服殤長中之麻不改又變三年之葛是非重此麻也所以服不改又</span><br/>
<span class='tline' id='l197' data-llen='5319:5346'>變前喪葛者以殤服質略初死服麻巳後無卒哭之時稅麻服葛</span><br/>
<span class='tline' id='l198' data-llen='5346:5374'>之法以其質略其文不縟故也下殤則否者以大功以下殤謂男子</span><br/>
<span class='tline' id='l199' data-llen='5374:5402'>婦人俱爲之緦麻其情旣輕則不得變三年之葛也案上文麻之有</span><br/>
<span class='tline' id='l200' data-llen='5402:5430'>本得變三年之葛則齊衰下殤雖是小功亦是麻之有本故喪服小</span><br/>
<span class='tline' id='l201' data-llen='5430:5457'>記云下殤小功帯　麻不絶本然齊衰下殤乃變三年之葛今大</span><br/>
<span class='tline' id='l202' data-llen='5457:5484'><a onclick="displayPageImage('KR1d0061', 'SBCK', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l203' data-llen='5484:5510'>功長殤麻旣無本得變三年之葛者以其殤服質略無虞卒哭</span><br/>
<span class='tline' id='l204' data-llen='5510:5537'>稅故特得變之若成人小功緦麻麻旣無本故不得變也　注謂</span><br/>
<span class='tline' id='l205' data-llen='5537:5565'>大至服緦　正義曰知大功之親爲殤在緦小功者以前文云緦小</span><br/>
<span class='tline' id='l206' data-llen='5565:5592'>功不得變上服則此得變三年之葛亦是緦麻小功也殤長中在</span><br/>
<span class='tline' id='l207' data-llen='5592:5620'>小功緦者本大功之親耳云正親親也者以大功之親其殤所以得</span><br/>
<span class='tline' id='l208' data-llen='5620:5648'>變三年之葛者以大功是正親親故重其殤也云三年之葛大功變</span><br/>
<span class='tline' id='l209' data-llen='5648:5676'>旣練者則雜記篇云三年之練冠則以大功之麻易之是也云齊衰</span><br/>
<span class='tline' id='l210' data-llen='5676:5702'>變旣虞卒哭者齊衰初喪得變三年旣虞卒哭則下間傳篇云</span><br/>
<span class='tline' id='l211' data-llen='5702:5729'>斬衰之喪旣虞卒哭遭齊衰之喪輕者包重者特是也云爲殤未</span><br/>
<span class='tline' id='l212' data-llen='5729:5756'>成人文不縟耳者縟謂數也謂禮文繁數若成人以上則禮繁數</span><br/>
<span class='tline' id='l213' data-llen='5756:5783'>故變麻服葛今殤是未成人唯在質略無文飾之繁數故不變麻</span><br/>
<span class='tline' id='l214' data-llen='5783:5811'>服葛也云男子爲大功之殤中從上服小功婦人爲之中從下服緦</span><br/>
<span class='tline' id='l215' data-llen='5811:5838'>者喪服傳文　君爲天子三年者謂列國諸侯之君爲天子三年</span><br/>
<span class='tline' id='l216' data-llen='5838:5865'>也　夫人如外宗之爲君也者言諸侯夫人爲天子如諸侯外宗</span><br/>
<span class='tline' id='l217' data-llen='5865:5894'>之婦爲君也諸侯外宗之婦爲君期則夫人爲天子亦期也故云如外</span><br/>
<span class='tline' id='l218' data-llen='5894:5921'><a onclick="displayPageImage('KR1d0061', 'SBCK', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l219' data-llen='5921:5950'>宗之爲君諸侯爲天子服斬衰喪服正文此記載之者謂以夫人如外</span><br/>
<span class='tline' id='l220' data-llen='5950:5979'>宗之爲君起文以君與夫人故知將欲明諸侯夫人爲天子故載君爲</span><br/>
<span class='tline' id='l221' data-llen='5979:6005'>文之首也　注外宗至南面　正義曰外宗君外親之婦也者</span><br/>
<span class='tline' id='l222' data-llen='6005:6033'>其夫旣是君之外姓其婦即是外宗也云其夫與諸侯爲兄弟服斬</span><br/>
<span class='tline' id='l223' data-llen='6033:6060'>妻從服期者謂夫與諸侯爲兄弟之親在於他國諸侯旣死來爲</span><br/>
<span class='tline' id='l224' data-llen='6060:6087'>之服當尊諸侯不繼本服之親故皆服斬其妻從服期也云諸侯</span><br/>
<span class='tline' id='l225' data-llen='6087:6115'>爲天子服斬故夫人亦從服期是爲夫之君如外宗也熊氏云凡外</span><br/>
<span class='tline' id='l226' data-llen='6115:6143'>宗有三案周禮外宗之女有爵通卿大夫之妻一也雜記云外宗爲</span><br/>
<span class='tline' id='l227' data-llen='6143:6171'>君夫人猶内宗是君之姑姊妹之女舅之女從母之女皆爲諸侯服</span><br/>
<span class='tline' id='l228' data-llen='6171:6199'>斬爲夫人服期是二也此文外宗是諸侯外宗之婦也若姑之子婦</span><br/>
<span class='tline' id='l229' data-llen='6199:6227'>從母之子婦其夫是君之外親爲君服斬其婦亦名外宗爲君服期</span><br/>
<span class='tline' id='l230' data-llen='6227:6255'>是三也内宗有二者案周禮云内女之有爵謂其同姓之女悉是一</span><br/>
<span class='tline' id='l231' data-llen='6255:6283'>也雜記云内宗者是君之五屬之内女是二也引喪大記曰外宗房</span><br/>
<span class='tline' id='l232' data-llen='6283:6310'>中南面者證外宗之義也　丗子不爲天子服者此明諸侯世子</span><br/>
<span class='tline' id='l233' data-llen='6310:6336'>有繼丗之道所以遠嫌下爲天子服也　君所主夫人妻大子</span><br/>
<span class='tline' id='l234' data-llen='6336:6363'><a onclick="displayPageImage('KR1d0061', 'SBCK', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l235' data-llen='6363:6389'>適婦者此三人既正雖國君之尊猶主其喪也非此則不主也</span><br/>
<span class='tline' id='l236' data-llen='6389:6414'>妻欲見大夫以下亦爲妻及適子適婦爲主也　大夫之適</span><br/>
<span class='tline' id='l237' data-llen='6414:6442'>子爲君夫人太子如士服者此明大夫適子爲君夫人大子之服是</span><br/>
<span class='tline' id='l238' data-llen='6442:6469'>大夫無繼丗之道其子無嫌得爲君與夫人及君之大子著服如</span><br/>
<span class='tline' id='l239' data-llen='6469:6496'>士服也　君之母非夫人則羣臣無服者若君母是適夫人則羣</span><br/>
<span class='tline' id='l240' data-llen='6496:6521'>臣爲服期今君母非夫人君爲之服緦則羣臣爲之無服也</span><br/>
<span class='tline' id='l241' data-llen='6521:6554'>唯近臣及僕驂乗從服者近臣謂<img height='20' width='20' alt='&amp;KR1377' title='KR1377' src='https://raw.githubusercontent.com/kanripo/KR-Gaiji/master/images/KR1377.png'/>寺之屬僕御車者也驂車</span><br/>
<span class='tline' id='l242' data-llen='6554:6582'>右也君之母非夫人貴臣乃不服而此諸臣賤者隨君之服也故云</span><br/>
<span class='tline' id='l243' data-llen='6582:6608'>從服　唯君所服服也者君服緦則此等之人亦服緦故云唯</span><br/>
<span class='tline' id='l244' data-llen='6608:6634'>君所服服也　注妾先至不可　正義曰妾先君所不服也天</span><br/>
<span class='tline' id='l245' data-llen='6634:6661'>子諸侯爲妾無服唯大夫爲貴妾服緦故知妾先君所不服云禮</span><br/>
<span class='tline' id='l246' data-llen='6661:6688'>庶子爲後其母緦者案喪服緦麻章云庶子爲父後者爲其母是</span><br/>
<span class='tline' id='l247' data-llen='6688:6714'>也云言唯君所服伸君也者若其不爲後則爲母無服故喪服</span><br/>
<span class='tline' id='l248' data-llen='6714:6741'>云公子爲其母練冠麻衣縓縁今以爲君得著緦麻服是伸君之</span><br/>
<span class='tline' id='l249' data-llen='6741:6768'>尊也君旣服緦是近臣得從君服也此謂禮之正法云春秋之義</span><br/>
<span class='tline' id='l250' data-llen='6768:6795'><a onclick="displayPageImage('KR1d0061', 'SBCK', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='6795:6823'>有以小君服之者鄭旣以正禮言之又别春秋之時不依正禮者有</span><br/>
<span class='tline' id='l252' data-llen='6823:6851'>以爲小君之服服其妾母者是文公四年夫人風氏薨是僖公之母</span><br/>
<span class='tline' id='l253' data-llen='6851:6879'>成風也又昭十一年夫人歸氏薨是昭公之母齊歸也皆亂丗之法</span><br/>
<span class='tline' id='l254' data-llen='6879:6906'>非正禮也案異義云妾子立爲君得尊其母立以爲夫人否今春</span><br/>
<span class='tline' id='l255' data-llen='6906:6933'>秋公羊旣說妾子立爲君母得稱夫人故上堂稱妾屈於適也下</span><br/>
<span class='tline' id='l256' data-llen='6933:6960'>堂稱夫人尊於國也云子不得爵命父妾子爲君得爵命其母者</span><br/>
<span class='tline' id='l257' data-llen='6960:6988'>以妾在奉授於尊者有所因縁故也榖梁傳曰魯僖公立妾母成風</span><br/>
<span class='tline' id='l258' data-llen='6988:7016'>爲夫人是子爵於母以妾爲妻非禮也故春秋左氏說成風妾得立</span><br/>
<span class='tline' id='l259' data-llen='7016:7044'>爲夫人母以子貴禮也許君謹案舜爲天子瞽瞍爲士起於士庶者</span><br/>
<span class='tline' id='l260' data-llen='7044:7071'>子不得爵父母也至於魯僖公得尊母成風爲小君經無譏文從</span><br/>
<span class='tline' id='l261' data-llen='7071:7098'>公羊左氏之說鄭則從榖梁之說故異義駮云父爲長子三年爲</span><br/>
<span class='tline' id='l262' data-llen='7098:7126'>衆子期明無二適也女君卒繼攝其事耳不得復立爲夫人如鄭駮</span><br/>
<span class='tline' id='l263' data-llen='7126:7154'>之言則此云春秋小君服之者是灼然非禮也云時若小君在則益</span><br/>
<span class='tline' id='l264' data-llen='7154:7183'>不可者其小君無而以夫人服之巳爲不可今小君旣在而以夫人服</span><br/>
<span class='tline' id='l265' data-llen='7183:7210'>妾母彌益不可故云益不可也　公爲卿大夫錫衰以居者　明</span><br/>
<span class='tline' id='l266' data-llen='7210:7237'><a onclick="displayPageImage('KR1d0061', 'SBCK', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l267' data-llen='7237:7264'>爲卿大夫之喪　服之後著錫衰以居也　出亦如之者出謂以</span><br/>
<span class='tline' id='l268' data-llen='7264:7290'>他事而出不至喪所亦著錫衰其首則服皮弁　當事則弁絰</span><br/>
<span class='tline' id='l269' data-llen='7290:7318'>者君行往弔卿大夫當大斂及殯并將葬啓殯當如此之事則首著</span><br/>
<span class='tline' id='l270' data-llen='7318:7346'>弁絰身衣錫衰若於士雖當事首服皮弁故士喪禮云君視大斂注</span><br/>
<span class='tline' id='l271' data-llen='7346:7374'>云皮弁服襲裘是也　大夫相爲亦然者亦如君於卿大夫也不當</span><br/>
<span class='tline' id='l272' data-llen='7374:7404'>事則皮弁當事則弁絰故雜記云大夫與殯亦弁絰是也大夫於士士雖</span><br/>
<span class='tline' id='l273' data-llen='7404:7432'>當事亦皮弁也　爲其妻往則服之出則否者謂公於卿大夫之妻</span><br/>
<span class='tline' id='l274' data-llen='7432:7461'>及卿大夫相爲其妻往臨其喪則服錫衰不恒著之以居若餘事之出</span><br/>
<span class='tline' id='l275' data-llen='7461:7488'>則不服也言居亦不服其當殯斂之事亦弁絰也　凡見人無免</span><br/>
<span class='tline' id='l276' data-llen='7488:7515'>絰者謂已有齊衰之喪無免去絰重故也　雖朝於君無免絰者</span><br/>
<span class='tline' id='l277' data-llen='7515:7542'>以絰重縱往朝君亦無免脫於絰也　唯公門有稅齊衰者謂已</span><br/>
<span class='tline' id='l278' data-llen='7542:7570'>有不杖齊衰之喪　公門稅去其衰絰猶不去也若杖齊衰及斬衰</span><br/>
<span class='tline' id='l279' data-llen='7570:7597'>雖入公門衰亦不稅也其大功非但稅衰又免　也　傳曰君子</span><br/>
<span class='tline' id='l280' data-llen='7597:7624'>不奪人之喪亦不可奪喪也解朝君無免絰之意引舊記以明之</span><br/>
<span class='tline' id='l281' data-llen='7624:7653'>言君所以許臣不免絰而入朝以君子之人以已恕物不可奪人喪禮</span><br/>
<span class='tline' id='l282' data-llen='7653:7680'><a onclick="displayPageImage('KR1d0061', 'SBCK', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l283' data-llen='7680:7707'><a onclick="displayPageImage('KR1d0061', 'SBCK', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l284' data-llen='7707:7735'>斬衰唯而不對　但唯於人不　言辭而對也皇氏以爲親始死但</span><br/>
<span class='tline' id='l285' data-llen='7735:7763'>唯而已不以言對案雜記云三年之喪對而不問爲在喪稍乆故對</span><br/>
<span class='tline' id='l286' data-llen='7763:7790'>也　大功言而不議者大功稍輕得言他事而不議論時事之是</span><br/>
<span class='tline' id='l287' data-llen='7790:7818'>非雜記云齊衰之喪言而不語彼謂言已事故鄭彼注云言言己事</span><br/>
<span class='tline' id='l288' data-llen='7818:7845'>也爲人說爲語與此言異也　斬衰三日不食者謂三日之内孝</span><br/>
<span class='tline' id='l289' data-llen='7845:7872'>經云三日而食者謂三日之外乃食也　齊衰二日不食者皇氏</span><br/>
<span class='tline' id='l290' data-llen='7872:7899'>云謂正服齊衰也喪大記云三不食者當是義服齊衰小功緦麻</span><br/>
<span class='tline' id='l291' data-llen='7899:7926'>再不食者喪大記云壹不食再不食則是壹不食謂緦麻再不食</span><br/>
<span class='tline' id='l292' data-llen='7926:7953'>謂小功也與此不同者熊氏云異人之說故其義别也　父母之</span><br/>
<span class='tline' id='l293' data-llen='7953:7980'>喪旣虞卒哭者此明父母終喪以來所食之節也　又期而大祥</span><br/>
<span class='tline' id='l294' data-llen='7980:8007'>有醯醬者謂至大祥之節食醯醬則小祥食菜果之時但用鹽酪</span><br/>
<span class='tline' id='l295' data-llen='8007:8034'>也若不能食者小祥食菜果之時得用醯醬也故喪大記云小祥</span><br/>
<span class='tline' id='l296' data-llen='8034:8060'>食菜果以醯醬　中月而禫禫而飲醴酒又云食肉者先食乾</span><br/>
<span class='tline' id='l297' data-llen='8060:8087'>肉喪大記云祥而食肉者異人之說故不同也　注先飲醴酒食</span><br/>
<span class='tline' id='l298' data-llen='8087:8113'>乾肉者不忍發御厚味　正義曰以醴酒味薄乾肉又澁所以</span><br/>
<span class='tline' id='l299' data-llen='8113:8141'><a onclick="displayPageImage('KR1d0061', 'SBCK', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l300' data-llen='8141:8169'>先食之者以喪服除孝子不忍發初御醇厚之味故飲醴酒食乾肉</span><br/>
<span class='tline' id='l301' data-llen='8169:8194'>也　父母之喪居倚廬者此明初遭五服之喪居處之異也</span><br/>
<span class='tline' id='l302' data-llen='8194:8221'>芐翦不納者芐爲蒲苹爲席翦頭爲之不編納其頭而藏於内也</span><br/>
<span class='tline' id='l303' data-llen='8221:8249'>父母之喪旣虞卒哭者此明遭父母之喪至終服以來所居改變之</span><br/>
<span class='tline' id='l304' data-llen='8249:8275'>節即斬衰居倚廬齊衰居堊室論其正耳亦有斬衰不居倚廬</span><br/>
<span class='tline' id='l305' data-llen='8275:8302'>者則雜記云大夫居廬士居堊室是士服斬衰而居堊室也亦有</span><br/>
<span class='tline' id='l306' data-llen='8302:8331'>齊衰之喪不居堊室者喪服小記云父不爲衆子次於外注云自若居</span><br/>
<span class='tline' id='l307' data-llen='8331:8357'>寢是也　斬衰三升者此明五服精麤之異　有事其縷無事</span><br/>
<span class='tline' id='l308' data-llen='8357:8385'>其布曰緦者以三月之喪治其麻縷其細如緦故云緦麻以朝服十</span><br/>
<span class='tline' id='l309' data-llen='8385:8412'>五升抽去其半縷細而䟽也有事其縷事謂鍜治其布纑縷也無</span><br/>
<span class='tline' id='l310' data-llen='8412:8440'>事其布謂織布旣成不鍜治其布以哀在外故也　注此齊至差也</span><br/>
<span class='tline' id='l311' data-llen='8440:8468'>正義曰此齊衰多二等者案喪服記云齊衰四升此經云齊衰四升</span><br/>
<span class='tline' id='l312' data-llen='8468:8496'>五升六升多於喪服篇之二等故云多二等也云大功小功多一等</span><br/>
<span class='tline' id='l313' data-llen='8496:8524'>者案喪服記云大功八升若九升此云大功七升八升九升是多於</span><br/>
<span class='tline' id='l314' data-llen='8524:8552'>喪服一等也喪服記又云小功　升若十一升此云小功十升十一</span><br/>
<span class='tline' id='l315' data-llen='8552:8580'><a onclick="displayPageImage('KR1d0061', 'SBCK', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l316' data-llen='8580:8606'>升十二升是多於喪服一等　故云大功小功多一等也　服</span><br/>
<span class='tline' id='l317' data-llen='8606:8634'>於受者以喪服之經理主於受服者而言以大功之殤無受服不列</span><br/>
<span class='tline' id='l318' data-llen='8634:8662'>大功七升以喪服父母爲主欲其文相值故略而不言故云服主於</span><br/>
<span class='tline' id='l319' data-llen='8662:8690'>受也云是極列衣服之差也者以喪服旣略故記者於是經極列衣</span><br/>
<span class='tline' id='l320' data-llen='8690:8716'>服之差所以齊衰多二等大功小功多一等也　斬衰三升者</span><br/>
<span class='tline' id='l321' data-llen='8716:8743'>此明父母之喪初死至練冠衰升數之變并明練後除脫之差也</span><br/>
<span class='tline' id='l322' data-llen='8743:8771'>受以成布六升者以言三升四升五升之布其縷旣麤䟽未爲成布</span><br/>
<span class='tline' id='l323' data-llen='8771:8797'>也六升以下其縷漸細與吉布相參故稱成布也　葛帶三重</span><br/>
<span class='tline' id='l324' data-llen='8797:8824'>者謂男子也旣虞卒哭受服之節要中之帶以葛代麻帶又差小</span><br/>
<span class='tline' id='l325' data-llen='8824:8852'>於前以五分去一唯有四分見在三重謂作四股糾之積而相重四</span><br/>
<span class='tline' id='l326' data-llen='8852:8880'>股則三重未受服之前麻帶爲兩股相合也此直云葛帶三重則首</span><br/>
<span class='tline' id='l327' data-llen='8880:8908'>絰雖葛不三重也猶兩股糾之也　期而小祥練冠縓縁者父沒爲</span><br/>
<span class='tline' id='l328' data-llen='8908:8936'>母與父同也至小祥又以卒哭後冠受其衰而用練易其冠也又練</span><br/>
<span class='tline' id='l329' data-llen='8936:8963'>爲中衣以縓爲領縁也　又期而大祥素縞麻衣者謂二十五月</span><br/>
<span class='tline' id='l330' data-llen='8963:8990'>大祥祭此日除脫則首服素冠以縞紕之身著朝服而爲大祥之</span><br/>
<span class='tline' id='l331' data-llen='8990:9018'><a onclick="displayPageImage('KR1d0061', 'SBCK', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='9018:9046'>祭祭訖之後而哀情未除更反服微凶之服首著縞冠以素紕之身</span><br/>
<span class='tline' id='l333' data-llen='9046:9073'>著十五升麻深衣末有采縁故云大祥素縞麻衣也　中月而禫</span><br/>
<span class='tline' id='l334' data-llen='9073:9102'>者中間也大祥之後更間一月而爲禫祭二十五月大祥二十七月而</span><br/>
<span class='tline' id='l335' data-llen='9102:9129'>禫　禫而纎者禫祭之時玄冠朝服禫祭旣　而首著纎冠身著</span><br/>
<span class='tline' id='l336' data-llen='9129:9156'>素端黄裳以至吉祭　無所不佩者吉祭之時身尋常吉服平常</span><br/>
<span class='tline' id='l337' data-llen='9156:9182'>所服之物無不佩也　注葛帶至常也　正義曰葛帶三重謂</span><br/>
<span class='tline' id='l338' data-llen='9182:9210'>男子也以經文直云葛帶三重不辨男女之異故明之云謂男子也</span><br/>
<span class='tline' id='l339' data-llen='9210:9240'>云五分去一而四糾之者以喪服傳云五服絰帶相差皆五分去一故知</span><br/>
<span class='tline' id='l340' data-llen='9240:9270'>受服之時以葛代麻亦五分去一旣五分去一唯有四分見在分爲四股</span><br/>
<span class='tline' id='l341' data-llen='9270:9298'>而糾之故云四糾　云帶輕旣變因爲飾也者男子重首而輕帶旣</span><br/>
<span class='tline' id='l342' data-llen='9298:9326'>變麻用葛四股糾之以爲飾也則知男子首絰婦人要帶不三重爲</span><br/>
<span class='tline' id='l343' data-llen='9326:9354'>飾也云婦人葛絰不葛帶者案少儀云婦人葛絰而麻帶又上檀弓</span><br/>
<span class='tline' id='l344' data-llen='9354:9382'>云婦人不葛帶謂齊斬之婦人也故士虞禮日婦人旣練說首絰不</span><br/>
<span class='tline' id='l345' data-llen='9382:9411'>說帶也注云不脫帶齊斬婦人帶不變也婦人少變而重帶帶下體之</span><br/>
<span class='tline' id='l346' data-llen='9411:9438'>上也其大功以下婦人亦葛帶也故喪服大功章男女並陳及其</span><br/>
<span class='tline' id='l347' data-llen='9438:9466'><a onclick="displayPageImage('KR1d0061', 'SBCK', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l348' data-llen='9466:9495'>變服三月受以小功衰即葛九月是男女共爲即知大功婦人亦受葛</span><br/>
<span class='tline' id='l349' data-llen='9495:9524'>也云舊說云三糾之練而帶去一股者舊說云所至練之時又三分去</span><br/>
<span class='tline' id='l350' data-llen='9524:9552'>一此旣葬葛帶三重去其一股以爲練之帶也云去一股則小於小</span><br/>
<span class='tline' id='l351' data-llen='9552:9579'>功之絰似非也者斬衰旣葬與齊衰之麻同斬衰旣練與大功之</span><br/>
<span class='tline' id='l352' data-llen='9579:9608'>麻同大功之帶即與小功首絰同所云同者皆五分去一个乃三分斬</span><br/>
<span class='tline' id='l353' data-llen='9608:9636'>衰旣葬三重之葛帶去其一服以爲練帶則是三年練帶小於小功</span><br/>
<span class='tline' id='l354' data-llen='9636:9664'>首絰非五服之差次故云似非也云易服謂爲後喪所變也者以身</span><br/>
<span class='tline' id='l355' data-llen='9664:9690'>先有前喪重今更遭後喪輕服欲變易前喪故云爲後喪所變</span><br/>
<span class='tline' id='l356' data-llen='9690:9719'>也云其爲帶猶五分絰去一耳者以婦人斬衰不變帶以其重要故也</span><br/>
<span class='tline' id='l357' data-llen='9719:9746'>婦人旣重其要恐要帶與首絰麤細相似同故云其爲帶猶須五</span><br/>
<span class='tline' id='l358' data-llen='9746:9775'>分首絰去一分耳以首尊於要但婦人避男子而重要帶耳云喪服小</span><br/>
<span class='tline' id='l359' data-llen='9775:9803'>記曰除成喪者其祭也朝服縞冠者證當祥祭之時所著之服非是</span><br/>
<span class='tline' id='l360' data-llen='9803:9830'>素縞麻衣也云此素縞者玉藻所云縞冠素紕旣祥之冠者引之</span><br/>
<span class='tline' id='l361' data-llen='9830:9857'>者證此經大祥素縞麻衣是大祥之後所服之服也云麻衣十五</span><br/>
<span class='tline' id='l362' data-llen='9857:9884'>升布深衣也者案雜記篇云朝服十五升此大祥之祭旣著朝服</span><br/>
<span class='tline' id='l363' data-llen='9884:9912'><a onclick="displayPageImage('KR1d0061', 'SBCK', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l364' data-llen='9912:9939'>則大祥之後麻衣麤細當與朝服同者故知十五升布深衣也云</span><br/>
<span class='tline' id='l365' data-llen='9939:9967'>謂之麻者純用布無采飾也者若有采飾則謂之深衣深衣篇所云</span><br/>
<span class='tline' id='l366' data-llen='9967:9995'>者是也若縁以素則曰長衣聘禮長衣是也若縁之以布則曰麻衣</span><br/>
<span class='tline' id='l367' data-llen='9995:10023'>此云麻衣是也云大祥除衰杖者以下三年問篇云三年之喪二十</span><br/>
<span class='tline' id='l368' data-llen='10023:10051'>五月而畢旣稱終畢是除衰杖可知也云黒經白緯曰纎者戴德變</span><br/>
<span class='tline' id='l369' data-llen='10051:10080'>除禮文矣云舊說纎冠者采纓也者以無正文故以舊說而言之云無</span><br/>
<span class='tline' id='l370' data-llen='10080:10108'>所不佩紛帨之屬如平常也者此謂禫祭旣畢吉祭以後始得無所</span><br/>
<span class='tline' id='l371' data-llen='10108:10136'>不佩若吉祭之前禫祭雖竟未得無所不佩以其禫後尚纎冠玄端</span><br/>
<span class='tline' id='l372' data-llen='10136:10164'>黄裳故知吉祭以後始從吉也若吉祭在禫祭旣畢以後始從吉也</span><br/>
<span class='tline' id='l373' data-llen='10164:10193'>若吉祭在禫月猶末純吉七虞記云是月也吉祭而猶未配注云是月</span><br/>
<span class='tline' id='l374' data-llen='10193:10222'>是禫月也當四時之祭月則祭而猶未以某妃配則禫之後月乃得復</span><br/>
<span class='tline' id='l375' data-llen='10222:10249'>平常　易服者何爲易輕者也以前文云易服者先易輕者故記</span><br/>
<span class='tline' id='l376' data-llen='10249:10277'>者於此經更自釋易輕之意故云何爲易輕者也言有何所爲得易</span><br/>
<span class='tline' id='l377' data-llen='10277:10305'>輕者故下文釋云旣有前喪今又遭後喪得以後喪易換前喪輕者</span><br/>
<span class='tline' id='l378' data-llen='10305:10332'>也　斬衰之喪旣虞卒哭者謂士及庶人也故卒哭與虞並言之</span><br/>
<span class='tline' id='l379' data-llen='10332:10360'><a onclick="displayPageImage('KR1d0061', 'SBCK', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l380' data-llen='10360:10388'><a onclick="displayPageImage('KR1d0061', 'SBCK', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l381' data-llen='10388:10416'><a onclick="displayPageImage('KR1d0061', 'SBCK', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l382' data-llen='10416:10441'>之也　注此言至其輕　正義曰包特著其義兼者明有絰</span><br/>
<span class='tline' id='l383' data-llen='10441:10467'>帶耳者以卑者可包尊須持著其尊卑之義故於斬衰重服言</span><br/>
<span class='tline' id='l384' data-llen='10467:10493'>兼者不取其義直云絰帶麻葛兼有故於齊義輕服言之於男</span><br/>
<span class='tline' id='l385' data-llen='10493:10521'>子而論其實同也云不言重者三年之喪旣練或無絰或無帶言重</span><br/>
<span class='tline' id='l386' data-llen='10521:10549'>者以明今皆有者鄭以旣遭大功之喪麻葛重此文承麻葛重下所</span><br/>
<span class='tline' id='l387' data-llen='10549:10577'>以不稱麻葛重者以三年之喪旣練之後男子除首絰是或無絰也</span><br/>
<span class='tline' id='l388' data-llen='10577:10604'>婦人除要帶是或無帶也所以稱重以於先旣單今首絰皆有故</span><br/>
<span class='tline' id='l389' data-llen='10604:10631'>須稱重云期以下固皆有矣者言男子首之與要固當皆有絰帶</span><br/>
<span class='tline' id='l390' data-llen='10631:10658'>矣婦人亦然也旣不似旣練之單所以不得稱重也　斬衰至服</span><br/>
<span class='tline' id='l391' data-llen='10658:10682'>之　此明五服葛之與麻麤細相同同者與後兼前服也</span><br/>
<span class='tline' id='l392' data-llen='10682:10709'>麻同則兼服之者以後服之麻與前服之葛麤細同則得服後麻</span><br/>
<span class='tline' id='l393' data-llen='10709:10737'>兼前服葛也案服問篇小功緦不得變大功以上此小功之麻得變</span><br/>
<span class='tline' id='l394' data-llen='10737:10765'>大功之葛緦之麻得變小功之葛謂成人大功之殤在長中服問已</span><br/>
<span class='tline' id='l395' data-llen='10765:10790'>釋也　兼服之服重者則前文重者特是也　則易輕者也</span><br/>
<span class='tline' id='l396' data-llen='10790:10816'>謂男子婦人則易換輕者前文輕者包是也　注服重至受矣</span><br/>
<span class='tline' id='l397' data-llen='10816:10844'><a onclick="displayPageImage('KR1d0061', 'SBCK', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l398' data-llen='10844:10872'>正義曰云則者則男子與婦人也者以前文麻葛兼服之但施於男</span><br/>
<span class='tline' id='l399' data-llen='10872:10901'>子不包婦人今此易輕者男子則易於要婦人則易於首男子婦人俱</span><br/>
<span class='tline' id='l400' data-llen='10901:10929'>得易輕故云則者則男子與婦人也云凡下服虞卒哭男子反其故</span><br/>
<span class='tline' id='l401' data-llen='10929:10956'>葛帶婦人反其故葛絰者此明遭後服初喪男子婦人雖易前服</span><br/>
<span class='tline' id='l402' data-llen='10956:10983'>之輕至後服旣葬之後還須反服其前喪故云男子反服其故葛</span><br/>
<span class='tline' id='l403' data-llen='10983:11011'>帶婦人反服其故葛絰但經文據其後喪初死得易前喪之輕注意</span><br/>
<span class='tline' id='l404' data-llen='11011:11033'>明也後旣易以滿還反服前喪輕服故文注稍異也</span><br/>
<span class='tline' id='l405' data-llen='11033:11044'>禮記正義卷第六十四</span><br/>
<span class='tline' id='l406' data-llen='11044:11072'><a onclick="displayPageImage('KR1d0061', 'SBCK', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l9' data-llen='221:248'><a onclick="displayPageImage('KR1d0061', 'SBCK', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='248:259'>禮記正義卷第六十七</span><br/>
<span class='tline' id='l11' data-llen='259:284'>　　　唐國子祭酒上護軍曲阜縣開國子臣孔潁逹等奉</span><br/>
<span class='tline' id='l12' data-llen='284:291'>　　　敕撰</span><br/>
<span class='tline' id='l13' data-llen='291:319'>子曰聽訟吾猶人也　正義曰此一經廣明誠意之事言聖人不惟</span><br/>
<span class='tline' id='l14' data-llen='319:348'>自誠己意亦服民使誠意也孔子稱斷獄猶如常人無以異也言吾與</span><br/>
<span class='tline' id='l15' data-llen='348:374'>常人同也　必也使無訟乎者必也使無理之人不敢爭訟也</span><br/>
<span class='tline' id='l16' data-llen='374:403'>無情者不得盡其辭者情實也言無實情虚誕之人無道理者不得盡</span><br/>
<span class='tline' id='l17' data-llen='403:431'>竭其虚僞之辭也　大畏民志者大能畏脅民人之志言人有虚誕</span><br/>
<span class='tline' id='l18' data-llen='431:460'>之志者皆畏懼不敢訟言民亦誠實其意也聽訟吾猶人也必也使無</span><br/>
<span class='tline' id='l19' data-llen='460:489'>訟乎是夫子之辭無情者不得盡其辭大畏民志是記者釋夫子無訟</span><br/>
<span class='tline' id='l20' data-llen='489:518'>之事然能使無訟則是異於人也而云吾猶人者謂聽之時備兩造吾</span><br/>
<span class='tline' id='l21' data-llen='518:546'>聽與人無殊故云吾猶人也但用意精誠求其情僞所以使無訟也</span><br/>
<span class='tline' id='l22' data-llen='546:575'>此謂知本者此從上所謂誠意以下言此大畏民志以上皆是誠意之</span><br/>
<span class='tline' id='l23' data-llen='575:605'>事意爲行本旣精誠其意是曉知其本故云此謂知本也所謂脩身者此</span><br/>
<span class='tline' id='l24' data-llen='605:647'>覆說前脩身正心之事　身有所忿<img height='20' width='20' alt='&amp;KR1264' title='KR1264' src='https://raw.githubusercontent.com/kanripo/KR-Gaiji/master/images/KR1264.png'/>則不得其正者<img height='20' width='20' alt='&amp;KR1264' title='KR1264' src='https://raw.githubusercontent.com/kanripo/KR-Gaiji/master/images/KR1264.png'/>謂怒也身</span><br/>
<span class='tline' id='l25' data-llen='647:674'><a onclick="displayPageImage('KR1d0061', 'SBCK', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='674:702'>若有所怒則不得其正言因怒而違於正也所以然者若遇忿怒則</span><br/>
<span class='tline' id='l27' data-llen='702:730'>於理則失於正也　有所恐懼則不得其正者言因恐懼而違於正</span><br/>
<span class='tline' id='l28' data-llen='730:758'>也　心不在焉視而不見聽而不聞食而不知其味者此言脩身之</span><br/>
<span class='tline' id='l29' data-llen='758:787'>本必在正心若心之不正身亦不脩若心之不在視聽與食不覺知也</span><br/>
<span class='tline' id='l30' data-llen='787:815'>是心爲身本脩身必在正於心也　所謂齊其家在脩其身者此經</span><br/>
<span class='tline' id='l31' data-llen='815:845'>重明前經齊家脩身之事　人之其所親愛而譬焉者之猶適也此言脩</span><br/>
<span class='tline' id='l32' data-llen='845:874'>身之譬也設我適彼人見彼有德則爲我所親愛當反自譬喻於我也</span><br/>
<span class='tline' id='l33' data-llen='874:903'>以彼有德故爲我所親愛則我若自脩身有德必然亦能使衆人親愛</span><br/>
<span class='tline' id='l34' data-llen='903:931'>於我也　之其所賤惡而譬焉者又言我往之彼而賤惡彼人者必</span><br/>
<span class='tline' id='l35' data-llen='931:957'>是彼人無德故也亦當迴以譬我我若無德則人亦賤惡我也</span><br/>
<span class='tline' id='l36' data-llen='957:986'>之其所畏敬而譬焉者又我往之彼而畏敬彼人必是彼人莊嚴故也</span><br/>
<span class='tline' id='l37' data-llen='986:1014'>亦迴其譬我我亦當莊敬則人亦必畏敬我　之其所哀矜而譬焉</span><br/>
<span class='tline' id='l38' data-llen='1014:1042'>者又我往之彼而哀矜彼人必是彼人有慈善柔弱之德故也亦迴</span><br/>
<span class='tline' id='l39' data-llen='1042:1070'>譬我我有慈善而或柔弱則亦爲人所哀矜也　之其所敖惰而譬</span><br/>
<span class='tline' id='l40' data-llen='1070:1099'>焉者又我往之彼而敖惰彼人必是彼人邪僻故也亦迴譬我我若邪</span><br/>
<span class='tline' id='l41' data-llen='1099:1126'><a onclick="displayPageImage('KR1d0061', 'SBCK', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='1126:1155'>僻則人亦敖惰於我也故好而知其惡惡而知其羙者天下鮮矣者知</span><br/>
<span class='tline' id='l43' data-llen='1155:1184'>識也鮮少也人心多偏若心愛好之而多不知其惡若嫌惡之而多不</span><br/>
<span class='tline' id='l44' data-llen='1184:1212'>知其美今雖愛好知彼有惡事雖増惡知彼有羙善天下之内如此</span><br/>
<span class='tline' id='l45' data-llen='1212:1240'>者少矣　故諺有之曰人莫知其子之惡莫知其苗之碩者碩猶大</span><br/>
<span class='tline' id='l46' data-llen='1240:1269'>也言人之愛子其意至甚子雖有惡不自覺知猶好而不知其惡也農</span><br/>
<span class='tline' id='l47' data-llen='1269:1298'>夫種田恒欲其盛苗雖碩大猶嫌其惡以貪心過甚故不知其苗之碩</span><br/>
<span class='tline' id='l48' data-llen='1298:1327'>若能以已子而方他子已苗而匹他苗則好惡可知皆以已而待他物</span><br/>
<span class='tline' id='l49' data-llen='1327:1354'>也　此謂身不脩不可以齊其家者此不知子惡不知苗碩之人</span><br/>
<span class='tline' id='l50' data-llen='1354:1382'>不脩其身身旣不脩不能以已譬人故不可以齊整其家　注之適</span><br/>
<span class='tline' id='l51' data-llen='1382:1410'>至大也　正義曰之適也釋詁文云反以喻已者謂見他人所親愛</span><br/>
<span class='tline' id='l52' data-llen='1410:1439'>被賤惡以人類巳他人之事反來自譬已身也云則脩身與否可自知</span><br/>
<span class='tline' id='l53' data-llen='1439:1468'>也者謂彼人不脩則被賤惡敖惰已若不以脩身事亦然也若彼脩身</span><br/>
<span class='tline' id='l54' data-llen='1468:1497'>則被親愛敬畏已若脩身亦當然也故云脩身與否可自知也云碩大</span><br/>
<span class='tline' id='l55' data-llen='1497:1522'>也釋詁文　所謂至其家此一節覆明前經治國齊家之事</span><br/>
<span class='tline' id='l56' data-llen='1522:1551'>康誥曰如保赤子者此成王令康叔之辭子謂心所愛之子言治民之</span><br/>
<span class='tline' id='l57' data-llen='1551:1578'><a onclick="displayPageImage('KR1d0061', 'SBCK', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1578:1605'>時如保愛赤子愛之甚也　心誠求之雖不中不逺矣者言愛此</span><br/>
<span class='tline' id='l59' data-llen='1605:1633'>赤子内心精誠求赤子之嗜欲雖不能正中其所欲去其所嗜欲其</span><br/>
<span class='tline' id='l60' data-llen='1633:1661'>不甚逺言近其赤子之嗜欲爲治人之道亦當如此也　未有學養</span><br/>
<span class='tline' id='l61' data-llen='1661:1690'>子而后嫁者也言母之養子自然而愛中當赤子之嗜欲非由學習而</span><br/>
<span class='tline' id='l62' data-llen='1690:1717'>來故云未有學養子而后嫁者此皆本心而爲之言皆喻人君也</span><br/>
<span class='tline' id='l63' data-llen='1717:1746'>一家仁一國興仁一家讓一國興讓者言人君行善於家則外人化之</span><br/>
<span class='tline' id='l64' data-llen='1746:1774'>故一家一國皆仁讓也　一人貪戾一國作亂者謂人君一人貪戾</span><br/>
<span class='tline' id='l65' data-llen='1774:1802'>惡事則一國學之作亂　其機如此者機謂關機也動於近成於逺</span><br/>
<span class='tline' id='l66' data-llen='1802:1831'>善惡之事亦發於身而及於一國也　此謂一言僨事一人定國者僨</span><br/>
<span class='tline' id='l67' data-llen='1831:1860'>猶覆敗也謂人君一言覆敗其事謂惡言也一人定國謂由人君一人</span><br/>
<span class='tline' id='l68' data-llen='1860:1889'>能定其國謂善政也古有此言今記者引所爲之事以結之上云一人</span><br/>
<span class='tline' id='l69' data-llen='1889:1918'>貪戾一國作亂是一言僨事也又云一家仁讓則一國仁讓是知一人</span><br/>
<span class='tline' id='l70' data-llen='1918:1947'>定國也一家則一人也皆謂人君是一人之身先治一家乃後治一國</span><br/>
<span class='tline' id='l71' data-llen='1947:1976'>其所令反其所好而民不從者令謂君所號令之事若各隨其行之所</span><br/>
<span class='tline' id='l72' data-llen='1976:2006'>好則人從之其所好者是惡所令者是善則所令之事長其所好雖欲以</span><br/>
<span class='tline' id='l73' data-llen='2006:2033'><a onclick="displayPageImage('KR1d0061', 'SBCK', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='2033:2061'>令禁人人不從也　是故君子有諸已而后求諸人者諸於也謂君</span><br/>
<span class='tline' id='l75' data-llen='2061:2090'>子有善行於己而后可以求於人使行善行也謂於已有仁讓而后可</span><br/>
<span class='tline' id='l76' data-llen='2090:2119'>求於人之仁讓也無諸已而后非諸人者謂無惡行於已而后可以非</span><br/>
<span class='tline' id='l77' data-llen='2119:2148'>責於人爲惡行也謂無貪利之事於已而後非責於人也　所藏乎身</span><br/>
<span class='tline' id='l78' data-llen='2148:2177'>不恕而能喻諸人者未之有也者謂所藏積於身旣不恕實而能曉喻</span><br/>
<span class='tline' id='l79' data-llen='2177:2207'>於人使從已者未之有也言無善行於身欲暁喻於人爲善行不可得也</span><br/>
<span class='tline' id='l80' data-llen='2207:2235'>詩云桃之夭夭其葉蓁蓁者此周南桃天之篇論昬姻及時之事言</span><br/>
<span class='tline' id='l81' data-llen='2235:2263'>桃之夭夭少壯其葉蓁蓁茂盛喻婦人形體少壯顔色茂盛之時似</span><br/>
<span class='tline' id='l82' data-llen='2263:2292'>桃之夭天也　之子千歸冝其家人者之子者是子也歸嫁也冝可以</span><br/>
<span class='tline' id='l83' data-llen='2292:2320'>爲夫家之人引之者取冝其家人之事　冝其家人而后可以敎國</span><br/>
<span class='tline' id='l84' data-llen='2320:2349'>人者言人旣家得冝則可以敎國人也　詩云冝兄冝弟者此小雅蓼</span><br/>
<span class='tline' id='l85' data-llen='2349:2378'>蕭之篇美成王之詩詩之本文言成王有德冝爲人兄冝爲人弟此記</span><br/>
<span class='tline' id='l86' data-llen='2378:2408'>之意冝兄冥弔謂自與兄弟相善相冝也旣爲兄弟相冝而可兄弟之意</span><br/>
<span class='tline' id='l87' data-llen='2408:2440'>而後可以敎國人也　詩云其儀不忒正是四國者此曹風鳲鳩之篇忒差也</span><br/>
<span class='tline' id='l88' data-llen='2440:2469'>正長也言在位之君子威儀不有差忒可以　長者是四　國言可法</span><br/>
<span class='tline' id='l89' data-llen='2469:2496'><a onclick="displayPageImage('KR1d0061', 'SBCK', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2496:2523'>則也　其爲父子兄弟足法而后民法　也者此謂治　在齊家</span><br/>
<span class='tline' id='l91' data-llen='2523:2552'>謂其脩德於家在室家之内使父子兄弟足可方法而後民皆法之也</span><br/>
<span class='tline' id='l92' data-llen='2552:2579'>是先齊其家而後能治其國也　注一家至於齊　正義曰一家</span><br/>
<span class='tline' id='l93' data-llen='2579:2607'>一人謂人君也者以經言治家故知是人君也若文王刑于寡妻至</span><br/>
<span class='tline' id='l94' data-llen='2607:2636'>于兄弟以御于家邦是也云春秋傳日登戾之者此隱五年公羊傳文</span><br/>
<span class='tline' id='l95' data-llen='2636:2665'>案彼傳文公觀魚于棠何以書譏何譏爾逺也公曷爲逺而觀魚登來</span><br/>
<span class='tline' id='l96' data-llen='2665:2694'>之也彼注意謂以思得而來之齊人語謂登來爲得來也聲有緩急得</span><br/>
<span class='tline' id='l97' data-llen='2694:2723'>爲登謂隱公觀魚於棠得此百金之魚而來觀之公羊傳爲登來鄭所</span><br/>
<span class='tline' id='l98' data-llen='2723:2752'>引公羊本爲登戾之以來爲戾與公羊本不同也鄭意以戾爲貪戾故</span><br/>
<span class='tline' id='l99' data-llen='2752:2779'>引以證經之貪戾也云又曰鄭伯之車僨於濟者隱三年左傳文</span><br/>
<span class='tline' id='l100' data-llen='2779:2808'>所謂平天下在治其國者正義曰自此以下至終篇覆明上經平天下</span><br/>
<span class='tline' id='l101' data-llen='2808:2837'>在治其國之事但欲平天下先湏治國治國事多天下理廣非一義可</span><br/>
<span class='tline' id='l102' data-llen='2837:2866'>了故廣而明之言欲平天下先湏脩身然後及物自近至逺自内至外</span><br/>
<span class='tline' id='l103' data-llen='2866:2895'>故初明絜矩之道次明散財於人之事次明用善人逺惡人此皆治國</span><br/>
<span class='tline' id='l104' data-llen='2895:2923'>治天下之綱故揔而詳說也今各隨文解之　上恤孤而民不倍者</span><br/>
<span class='tline' id='l105' data-llen='2923:2950'><a onclick="displayPageImage('KR1d0061', 'SBCK', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='2950:2979'>孤弱之子人所遺棄在上君長若能憂恤孤弱不遺則下民學之不相</span><br/>
<span class='tline' id='l107' data-llen='2979:3007'>棄倍也　是以君子有絜矩之道也者絜猶結也矩法也言君子有</span><br/>
<span class='tline' id='l108' data-llen='3007:3035'>執結持矩法之道動而無失以此加物物皆從之也　所惡於上母</span><br/>
<span class='tline' id='l109' data-llen='3035:3064'>以使下者此以下皆是絜矩之道也譬諸侯有天子爲上上有不善之</span><br/>
<span class='tline' id='l110' data-llen='3064:3092'>事加已己惡之則不可迴持此惡事使已下者爲之也　所惡於下</span><br/>
<span class='tline' id='l111' data-llen='3092:3121'>母以事上者言臣下不善事己已所有惡則已不可持此惡事迴以事</span><br/>
<span class='tline' id='l112' data-llen='3121:3149'>己之君上也　所惡於前母以先後者前謂在己之前不以善事施</span><br/>
<span class='tline' id='l113' data-llen='3149:3178'>己巳所僧惡則無以持此惡事施於後人也所惡於後母以從前者後</span><br/>
<span class='tline' id='l114' data-llen='3178:3204'>謂在已之後不以善事施已已則無以惡事施於前行之人也</span><br/>
<span class='tline' id='l115' data-llen='3204:3234'>所惡於右母以交於左者謂與己平敵或在已右或在已左以惡加己己</span><br/>
<span class='tline' id='l116' data-llen='3234:3262'>所憎惡則無以此惡事施於左人也舉此一隅餘可知也　此之謂</span><br/>
<span class='tline' id='l117' data-llen='3262:3291'>絜矩之道者上經云君子有絜矩之道也其絜矩之義未明故此經中</span><br/>
<span class='tline' id='l118' data-llen='3291:3319'>說能持其所有以待於人恕已接物即絜矩之道也　詩云樂只君</span><br/>
<span class='tline' id='l119' data-llen='3319:3349'>子民之父母此記者引之又申眀絜矩之道若能以已化從民听欲則可</span><br/>
<span class='tline' id='l120' data-llen='3349:3377'>謂民之父母此小雅南山有臺之篇羙成王之詩也只辭　能以已</span><br/>
<span class='tline' id='l121' data-llen='3377:3404'><a onclick="displayPageImage('KR1d0061', 'SBCK', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='3404:3429'>民從民所欲則為民父母矣　民之所好好之者謂善　是</span><br/>
<span class='tline' id='l123' data-llen='3429:3455'>民之願好己亦好之以施於民若發倉廩賜貧窮賑乏絶是也</span><br/>
<span class='tline' id='l124' data-llen='3455:3482'>民之所惡惡之者謂苛政重賦是人之所惡已亦惡之而不行也</span><br/>
<span class='tline' id='l125' data-llen='3482:3511'>詩云節彼南山者上經說恕已待民此經明己湏戒愼也詩云節彼南</span><br/>
<span class='tline' id='l126' data-llen='3511:3540'>山維石巖巖此小雅節南山之篇刺幽王之詩言幽王所任大臣非其</span><br/>
<span class='tline' id='l127' data-llen='3540:3568'>賢人也節然髙峻者是彼南山維積累其石巖巖然高大喻幽王大</span><br/>
<span class='tline' id='l128' data-llen='3568:3596'>臣師尹之尊嚴　赫赫師尹民具爾瞻者赫赫顯盛貌是大師與人</span><br/>
<span class='tline' id='l129' data-llen='3596:3625'>爲則者具俱也爾汝也在下之民俱於汝而瞻視之言皆視師尹而爲</span><br/>
<span class='tline' id='l130' data-llen='3625:3653'>法此記之意以喻人君在上民皆則之不可不愼　有國者不可以</span><br/>
<span class='tline' id='l131' data-llen='3653:3682'>不愼者有國謂天子諸侯言民皆視上所行而則之不可不愼其德乎</span><br/>
<span class='tline' id='l132' data-llen='3682:3709'>冝愼之也　辟則爲天下僇矣者僇謂刑僇也君若邪辟則爲天</span><br/>
<span class='tline' id='l133' data-llen='3709:3737'>下之民共所誅討若桀紂是也　詩云殷之未喪師克配上帝此一</span><br/>
<span class='tline' id='l134' data-llen='3737:3766'>經明治國之道在貴德賤財此大雅文王之篇羙文王之詩因以戒成</span><br/>
<span class='tline' id='l135' data-llen='3766:3795'>王也克能也師衆也言殷自纣父帝乙之前未喪師衆之時所行政敎</span><br/>
<span class='tline' id='l136' data-llen='3795:3823'>皆能配上天而行也　儀監于殷峻命不易者儀冝也監視也今成</span><br/>
<span class='tline' id='l137' data-llen='3823:3850'><a onclick="displayPageImage('KR1d0061', 'SBCK', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='3850:3878'>王冝監視于殷之存亡峻大也奉此天之大命誠爲不易言其難也</span><br/>
<span class='tline' id='l139' data-llen='3878:3907'>道得衆則得國失衆則失國者道猶言也詩所云者言帝乙以上得衆</span><br/>
<span class='tline' id='l140' data-llen='3907:3935'>則得國言殷紂失衆則失國也　有德此有人者有德之人人之所</span><br/>
<span class='tline' id='l141' data-llen='3935:3963'>附從故有德此有人也有人此有土者有人則境土寛大故有土也</span><br/>
<span class='tline' id='l142' data-llen='3963:3991'>有土此有財言有土則生植萬物故有財也　有財此有用者爲國</span><br/>
<span class='tline' id='l143' data-llen='3991:4019'>用有財豐以此而有供國用也　德者本也財者末也者德能致財</span><br/>
<span class='tline' id='l144' data-llen='4019:4047'>財由德有故德爲本財爲末也　外本内末爭民施大集者外䟽也</span><br/>
<span class='tline' id='l145' data-llen='4047:4075'>内親也施奪謂施其劫奪之情也君若親財而䟽德則爭利之人皆</span><br/>
<span class='tline' id='l146' data-llen='4075:4101'>施劫奪之情也　是故財聚則民散財散則民聚者事不兩興</span><br/>
<span class='tline' id='l147' data-llen='4101:4130'>財由民立君若重財而輕民則民散也若散財而賙恤於民則民咸歸</span><br/>
<span class='tline' id='l148' data-llen='4130:4158'>聚也　是故言悖而岀者亦悖而入者悖逆也若人君政敎之言悖</span><br/>
<span class='tline' id='l149' data-llen='4158:4185'>逆人心而岀行者則民悖逆君上而入以報荅也謂拒違君命也</span><br/>
<span class='tline' id='l150' data-llen='4185:4213'>貨悖而入者亦悖而出者若人君厚斂財貨悖逆民心而入積聚者</span><br/>
<span class='tline' id='l151' data-llen='4213:4243'>不能乆如財人畔於上財亦悖逆君心而散岀也言衆畔親離財散　君</span><br/>
<span class='tline' id='l152' data-llen='4243:4268'>有也　注師衆至厚仁　正義曰師衆也峻大也皆釋　雅</span><br/>
<span class='tline' id='l153' data-llen='4268:4295'><a onclick="displayPageImage('KR1d0061', 'SBCK', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span><br/>
<span class='tline' id='l154' data-llen='4295:4320'>峻字馬旁爲之與此同也　能也釋言文也云君有逆命則</span><br/>
<span class='tline' id='l155' data-llen='4320:4349'>也者君有逆命解經言悖而出也民有逆辭解經亦悖而入謂人有逆</span><br/>
<span class='tline' id='l156' data-llen='4349:4377'>君之辭以拒君也云老子曰多藏必厚亡者言積聚藏之旣多必厚</span><br/>
<span class='tline' id='l157' data-llen='4377:4405'>重而散亡也引之者證貨悖而入亦悖而出　康誥曰倠命不于常</span><br/>
<span class='tline' id='l158' data-llen='4405:4434'>者謂天之命不於是常住在一家也道善則得之不善則失之矣書之</span><br/>
<span class='tline' id='l159' data-llen='4434:4462'>本意言道爲善則得之不善則失之是不常在一家也　舅犯曰亡</span><br/>
<span class='tline' id='l160' data-llen='4462:4490'>人無以爲寳仁親以爲寳者此舅犯勸重耳之辭於時重耳逃亡在</span><br/>
<span class='tline' id='l161' data-llen='4490:4520'>翟奏穆公欲納之反國而勸重耳不受秦命對秦使云奔亡之人無以貨</span><br/>
<span class='tline' id='l162' data-llen='4520:4547'>財爲寳唯親愛仁道以爲寳也　注楚書至奚恤　正義曰鄭知</span><br/>
<span class='tline' id='l163' data-llen='4547:4575'>是楚昭王時書者案楚語云楚昭王使王孫圉聘於晉定公饗之趙</span><br/>
<span class='tline' id='l164' data-llen='4575:4603'>簡子鳴玉以相問於王孫圉曰楚之白珩猶在乎其爲寳幾何矣王</span><br/>
<span class='tline' id='l165' data-llen='4603:4631'>孫圉對曰未甞爲寶楚之所寶者曰觀射父能作訓辭以行事於諸</span><br/>
<span class='tline' id='l166' data-llen='4631:4659'>侯使無以寡君爲口實又新序云秦欲伐楚使者觀楚之寶器楚王</span><br/>
<span class='tline' id='l167' data-llen='4659:4687'>命昭奚恤而問焉對曰寳器在賢臣王遂使昭奚恤應之昭奚恤發</span><br/>
<span class='tline' id='l168' data-llen='4687:4716'>精兵三百人陳於西門之内爲東靣之壇一南靣之壇四西靣之壇一</span><br/>
<span class='tline' id='l169' data-llen='4716:4743'><a onclick="displayPageImage('KR1d0061', 'SBCK', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4743:4772'>秦使者至昭奚恤曰君客也請就上位東面之壇令尹子西南面大宗</span><br/>
<span class='tline' id='l171' data-llen='4772:4801'>子牧次之葉公子髙次之司馬子發次之昭奚恤自居西面之壇稱曰</span><br/>
<span class='tline' id='l172' data-llen='4801:4830'>客欲觀楚之寳器言楚之所寳者即賢臣也唯大國之所觀秦使無以</span><br/>
<span class='tline' id='l173' data-llen='4830:4859'>對也使歸告秦王曰楚多賢臣無可以圖之何知有觀射父昭奚恤者</span><br/>
<span class='tline' id='l174' data-llen='4859:4888'>案戰國義云楚王築壇昭奚恤等立於壇上楚王指之謂秦使曰此寡</span><br/>
<span class='tline' id='l175' data-llen='4888:4916'>人之寶故知有昭奚恤等也謂賢爲寳者案史記云理百姓實府庫</span><br/>
<span class='tline' id='l176' data-llen='4916:4945'>使黎甿得所者有令尹子西而能也執法令奉圭璋使諸侯不怨兵車</span><br/>
<span class='tline' id='l177' data-llen='4945:4974'>不起者有大宗子牧能也守封疆固城郭使鄰國不侵亦不侵鄰國者</span><br/>
<span class='tline' id='l178' data-llen='4974:5003'>有葉公子髙能也整師旅治兵戈使蹈白刃赴湯蹈火萬死不顧一生</span><br/>
<span class='tline' id='l179' data-llen='5003:5032'>者有司馬子發能也坐籌帷幄之中決勝千里之外懐霸王之業撥理</span><br/>
<span class='tline' id='l180' data-llen='5032:5060'>亂之風有大夫昭奚恤能也是皆爲寳也引之者證爲君長能保愛</span><br/>
<span class='tline' id='l181' data-llen='5060:5087'>善人爲寳也　注舅犯至利也　正義曰舅犯晉文公之舅狐偃</span><br/>
<span class='tline' id='l182' data-llen='5087:5115'>者左傳文也云時避驪姬之䜛亡在翟而獻公薨秦穆公使子顯弔</span><br/>
<span class='tline' id='l183' data-llen='5115:5143'>之因勸之復國舅犯爲之對此辭也檀弓篇文　秦誓曰者此　經</span><br/>
<span class='tline' id='l184' data-llen='5143:5166'>明君臣進賢詘惡之事秦　誓尚書篇名秦穆公戈鄭</span><br/>
<span class='tline' id='l185' data-llen='5166:5193'><a onclick="displayPageImage('KR1d0061', 'SBCK', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='5193:5206'>還歸誓羣　此篇　秦穆公</span><br/>
<span class='tline' id='l187' data-llen='5206:5230'>賢去惡也　若有一介目斷斷兮者此秦穆公誓辭云羣</span><br/>
<span class='tline' id='l188' data-llen='5230:5258'>有一耿介之臣斷斷然誠實專一謹慤兮是語辭古文尚書兮爲猗</span><br/>
<span class='tline' id='l189' data-llen='5258:5285'>言有一介之臣其心斷斷猗猗然專一與此本異　無他技其心</span><br/>
<span class='tline' id='l190' data-llen='5285:5314'>休焉其如有容焉者言此專一之臣無他竒異之技惟其心休休然寛</span><br/>
<span class='tline' id='l191' data-llen='5314:5343'>容形貌似有包容如此之人我當任用也　人之有技若已有之者云</span><br/>
<span class='tline' id='l192' data-llen='5343:5370'>見人有技藝欲得親愛之如已自有也　人之彦聖其心好之不</span><br/>
<span class='tline' id='l193' data-llen='5370:5399'>啻若自其口出者謂見人有才彦羙通聖其心中愛好不啻如自其口</span><br/>
<span class='tline' id='l194' data-llen='5399:5427'>岀心愛此彦聖之羙多於口說言其愛樂之甚也　寔能容之以能</span><br/>
<span class='tline' id='l195' data-llen='5427:5456'>保我子孫黎民尚亦有利哉者寔是也若能好賢如此是能有所包容</span><br/>
<span class='tline' id='l196' data-llen='5456:5485'>則我國家得安保我後丗子孫黎衆也尚庶幾也非直子孫安其下衆</span><br/>
<span class='tline' id='l197' data-llen='5485:5513'>人皆庶幾亦望有利益哉也　人之有技媢疾以惡之者上明進賢</span><br/>
<span class='tline' id='l198' data-llen='5513:5542'>之善此論蔽賢之惡也媢妬也見人有技藝則掩藏媢妬疾以憎惡之</span><br/>
<span class='tline' id='l199' data-llen='5542:5570'>也　人之彦聖而違之俾不通者見他人之彦聖而違戾抑退之俾</span><br/>
<span class='tline' id='l200' data-llen='5570:5598'>使也使其善功不通逹於君尚書通爲逹字也　寔不能容以不能</span><br/>
<span class='tline' id='l201' data-llen='5598:5625'><a onclick="displayPageImage('KR1d0061', 'SBCK', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span><br/>
<span class='tline' id='l202' data-llen='5625:5652'><a onclick="displayPageImage('KR1d0061', 'SBCK', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span><br/>
<span class='tline' id='l203' data-llen='5652:5675'>謂君子君子所惡者凶惡　事今乃愛凶惡是好人之</span><br/>
<span class='tline' id='l204' data-llen='5675:5703'>惡人之所好者君子所好仁義善道今乃惡此仁義善道是惡人之</span><br/>
<span class='tline' id='l205' data-llen='5703:5729'>所好也　是謂拂人之性者　若如此者是謂拂戾善人之性</span><br/>
<span class='tline' id='l206' data-llen='5729:5757'>菑必逮夫身者逮及也如此菑必及夫身矣　是故君子有大道者</span><br/>
<span class='tline' id='l207' data-llen='5757:5785'>大道謂所由行孝悌仁義之大道也　必忠信以得之驕泰以失之</span><br/>
<span class='tline' id='l208' data-llen='5785:5813'>者言此孝悌仁義必由行忠信以得之由身驕泰以失之也　生財</span><br/>
<span class='tline' id='l209' data-llen='5813:5841'>有大道者此一經明人君當先行仁義愛省國用以豐足財物上文</span><br/>
<span class='tline' id='l210' data-llen='5841:5870'>大道謂孝悌仁義之道此言人君生殖其財有大道之理則下之所云</span><br/>
<span class='tline' id='l211' data-llen='5870:5896'>者是也　生之者衆者謂爲農桑多也　食之者寡者謂減省</span><br/>
<span class='tline' id='l212' data-llen='5896:5919'>無用之費也　爲之者疾者謂百姓急營農桑事業也</span><br/>
<span class='tline' id='l213' data-llen='5919:5946'>用之者舒者謂君上緩於營造費用也　則財恒足矣者言人君</span><br/>
<span class='tline' id='l214' data-llen='5946:5974'>能如此則國用恒足　仁者以財發身者謂仁德之者以財散施發</span><br/>
<span class='tline' id='l215' data-llen='5974:6002'>起身之令名也　不仁者以身發財者言不仁之人唯在吝嗇務於</span><br/>
<span class='tline' id='l216' data-llen='6002:6029'>積聚勞役其身發起其財此在治家治國天下之科皆謂人君也</span><br/>
<span class='tline' id='l217' data-llen='6029:6058'>未有上好仁而下不好義者也言在上人君好以仁道接下其下感君</span><br/>
<span class='tline' id='l218' data-llen='6058:6085'><a onclick="displayPageImage('KR1d0061', 'SBCK', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span><br/>
<span class='tline' id='l219' data-llen='6085:6113'>仁恩無有不愛好於義使事皆得其冝也　末有好義其事不終者</span><br/>
<span class='tline' id='l220' data-llen='6113:6142'>也言臣下悉皆好義百事盡能終成故云未有好義其事不終也言皆</span><br/>
<span class='tline' id='l221' data-llen='6142:6171'>能終成也未有府庫財非其財者也又爲人君作譬也君若行仁民必</span><br/>
<span class='tline' id='l222' data-llen='6171:6200'>報義義必終事譬如人君有府庫之財必還爲所用也故云未有府庫</span><br/>
<span class='tline' id='l223' data-llen='6200:6227'>財非其財者也　注其爲至有也　正義曰言君行仁道則臣必</span><br/>
<span class='tline' id='l224' data-llen='6227:6256'>爲義臣旣行義事必終成以至誠相感必有實報如巳有府庫之財爲</span><br/>
<span class='tline' id='l225' data-llen='6256:6284'>巳所有也其爲誠實而然言不虚也　孟獻子曰畜馬乗不察於雞</span><br/>
<span class='tline' id='l226' data-llen='6284:6314'>豚者此一經明治國家不可務於積財若務於積財即是小人之行非君</span><br/>
<span class='tline' id='l227' data-llen='6314:6344'>上之道言察於雞豚之所利爲畜養馬乗士初試爲大夫不闚察於雞豚</span><br/>
<span class='tline' id='l228' data-llen='6344:6373'>之小利　伐水之家不畜牛羊者謂卿大夫喪祭用冰從固隂之處伐</span><br/>
<span class='tline' id='l229' data-llen='6373:6402'>擊其冰以供喪祭故云伐冰也謂卿大夫爲伐冰之家不畜牛羊爲財</span><br/>
<span class='tline' id='l230' data-llen='6402:6430'>利以食禄不與人爭利也　百乗之家不畜聚斂之臣者百乗謂卿</span><br/>
<span class='tline' id='l231' data-llen='6430:6459'>大夫有采池者也以地方百里故云百乗之家言卿大夫之家不畜聚</span><br/>
<span class='tline' id='l232' data-llen='6459:6487'>斂之臣使賦稅什一之外徴求采邑之物也故論語云百乗之家是</span><br/>
<span class='tline' id='l233' data-llen='6487:6513'>與其有聚斂之臣寧有盗　者覆辭不畜發斂之臣音若其有</span><br/>
<span class='tline' id='l234' data-llen='6513:6540'><a onclick="displayPageImage('KR1d0061', 'SBCK', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span><br/>
<span class='tline' id='l235' data-llen='6540:6556'>身僉之臣寧可有盜竊之臣以盜臣</span><br/>
<span class='tline' id='l236' data-llen='6556:6585'>此謂國不以利爲利以義爲利也者言若能如上所　是國家之　伹</span><br/>
<span class='tline' id='l237' data-llen='6585:6613'>以義事爲國家利也　長國家而務財用者必自小人矣者言爲人</span><br/>
<span class='tline' id='l238' data-llen='6613:6641'>君長於國家而務積聚財以爲己用者必自爲小人之行也　注孟</span><br/>
<span class='tline' id='l239' data-llen='6641:6669'>獻至可也　正義曰孟獻子魯大夫仲孫蔑者此據左傳文也云畜</span><br/>
<span class='tline' id='l240' data-llen='6669:6698'>馬乗謂以士初試爲大夫者案書傳士飾車駢馬詩云四牡騑騑大夫</span><br/>
<span class='tline' id='l241' data-llen='6698:6727'>以上乃得乗四馬今下云伐冰之家百乗之家家是卿大夫今別云畜</span><br/>
<span class='tline' id='l242' data-llen='6727:6756'>馬乗者不察雞豚故知士初試爲大夫也云伐冰之家卿大夫者案招</span><br/>
<span class='tline' id='l243' data-llen='6756:6785'>四年左傳云大夫命婦喪浴用冰喪大記注云士不用冰故知卿大夫</span><br/>
<span class='tline' id='l244' data-llen='6785:6813'>也士若恩賜及食而得用亦有冰也但非其常故士喪禮賜冰則夷</span><br/>
<span class='tline' id='l245' data-llen='6813:6841'>槃可也左傳又云食肉之禄冰皆與焉是也云百乗之家有采地者</span><br/>
<span class='tline' id='l246' data-llen='6841:6867'>也此謂卿也故論語云百乗之家鄭云采地一同之廣輪是也</span><br/>
<span class='tline' id='l247' data-llen='6867:6894'>彼爲至利也　前經明逺財重義是不以利爲利以義爲利此經</span><br/>
<span class='tline' id='l248' data-llen='6894:6922'>明爲君治國棄逺小人亦是不以利爲利以義爲利也　彼爲善之</span><br/>
<span class='tline' id='l249' data-llen='6922:6948'>彼謂君也君欲爲仁義之道善其政敎之語辭故云彼爲善之</span><br/>
<span class='tline' id='l250' data-llen='6948:6975'><a onclick="displayPageImage('KR1d0061', 'SBCK', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='6975:7003'>小人之使爲國家菑害並至者言君欲爲善反令小人使爲治國家</span><br/>
<span class='tline' id='l252' data-llen='7003:7031'>之事毒害於下故菑害患難則並皆來至　雖有善者亦無如之何</span><br/>
<span class='tline' id='l253' data-llen='7031:7060'>矣者旣使小人治國其君雖有善政亦無能奈此患難之何言不能止</span><br/>
<span class='tline' id='l254' data-llen='7060:7071'>之以其惡之巳著故也</span><br/>
<span class='tline' id='l255' data-llen='7071:7082'>禮記正義卷第六十七</span><br/>
<span class='tline' id='l256' data-llen='7082:7110'><a onclick="displayPageImage('KR1d0061', 'SBCK', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1d0041', 'WYG', '016-1a' );" name="016-1a" class="pb">[016-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　儀禮析疑卷十六</span><br/>
<span class='tline' id='l10' data-llen='200:221'>　　　　　　　　　　翰林院侍講銜方苞撰</span><br/>
<span class='tline' id='l11' data-llen='221:229'>　　少牢饋食</span><br/>
<span class='tline' id='l12' data-llen='229:235'>曰用丁巳</span><br/>
<span class='tline' id='l13' data-llen='235:258'>　有事於宗廟據尚書武成名誥畢命及春秋所書魯</span><br/>
<span class='tline' id='l14' data-llen='258:281'>　事無非柔日惟洛誥烝祭歲日用戊辰豈事屬創舉</span><br/>
<span class='tline' id='l15' data-llen='281:290'>　則禮從而變與</span><br/>
<span class='tline' id='l16' data-llen='290:316'><a onclick="displayPageImage('KR1d0041', 'WYG', '016-1b' );" name="016-1b" class="pb">[016-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='316:323'>筮旬有一日</span><br/>
<span class='tline' id='l18' data-llen='323:346'>　特牲筮日無期以旬有一日上下所同也天子諸侯</span><br/>
<span class='tline' id='l19' data-llen='346:369'>　惟致齋乃不貳事散齊於外以國事不可廢也卿大</span><br/>
<span class='tline' id='l20' data-llen='369:392'>　夫士私祭散齊宜朝而聽事事畢反齊於家古者祭</span><br/>
<span class='tline' id='l21' data-llen='392:415'>　必於仲月國君之祭卿大夫皆宿齊宫若私祭常散</span><br/>
<span class='tline' id='l22' data-llen='415:433'>　齊於家則是月之中王事國事皆廢矣</span><br/>
<span class='tline' id='l23' data-llen='433:454'>主人曰孝孫某來日丁亥用薦歲事于皇祖伯某</span><br/>
<span class='tline' id='l24' data-llen='454:484'>　士之祭稱某子以該其祖之為大夫者<span class='krp-note'>大射禮於大/夫曰某子</span></span><br/>
<span class='tline' id='l25' data-llen='484:510'><a onclick="displayPageImage('KR1d0041', 'WYG', '016-2a' );" name="016-2a" class="pb">[016-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='510:533'>　大夫之祭稱伯某以該其祖之為士者大夫祭三廟</span><br/>
<span class='tline' id='l27' data-llen='533:556'>　皇祖即其曾祖也凡逺祖皆可稱皇詩曰周公皇祖</span><br/>
<span class='tline' id='l28' data-llen='556:579'>　春秋傳曰皇祖伯父昆吾　張爾岐曰註某伯且字</span><br/>
<span class='tline' id='l29' data-llen='579:602'>　也謂其字無可指且言某以擬之且者聊解經言某</span><br/>
<span class='tline' id='l30' data-llen='602:625'>　之意也非謂人之字為且字也疏大失註意士喪禮</span><br/>
<span class='tline' id='l31' data-llen='625:648'>　筮宅註某甫且字也若言山甫孔父彼處疏云孔甫</span><br/>
<span class='tline' id='l32' data-llen='648:671'>　是實字以某甫擬之是且字却甚分明可證此疏之</span><br/>
<span class='tline' id='l33' data-llen='671:694'>　失又註云大夫或因字為諡顧炎武云乃氏字之訛</span><br/>
<span class='tline' id='l34' data-llen='694:720'><a onclick="displayPageImage('KR1d0041', 'WYG', '016-2b' );" name="016-2b" class="pb">[016-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='720:728'>以某妃配某氏</span><br/>
<span class='tline' id='l36' data-llen='728:751'>　古者諸侯不再娶以媵攝内事則配享者可定於一</span><br/>
<span class='tline' id='l37' data-llen='751:774'>　宗子雖七十無無主婦則卿大夫以下娶有再三者</span><br/>
<span class='tline' id='l38' data-llen='774:797'>　矣而配止一人故加以某妃配於某氏之上以别其</span><br/>
<span class='tline' id='l39' data-llen='797:820'>　為元妃繼妃也若元妃見出而承祀者繼妃之子則</span><br/>
<span class='tline' id='l40' data-llen='820:843'>　以生母配無疑矣若婦徳無虧殁於中道而子孫不</span><br/>
<span class='tline' id='l41' data-llen='843:866'>　以配是私其所生而黜先妣於殁後也經傳無明文</span><br/>
<span class='tline' id='l42' data-llen='866:889'>　故朱子不從伊川以生母配之説而以顔真卿家祭</span><br/>
<span class='tline' id='l43' data-llen='889:915'><a onclick="displayPageImage('KR1d0041', 'WYG', '016-3a' );" name="016-3a" class="pb">[016-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='915:938'>　並配為宜後聖有作不可易也矣　士二廟尸必二</span><br/>
<span class='tline' id='l45' data-llen='938:961'>　大夫三廟尸必三而惟曰皇祖何也所筮之日同命</span><br/>
<span class='tline' id='l46' data-llen='961:984'>　筮之辭同舉尊者則餘可知矣尸有尊有卑入廟而</span><br/>
<span class='tline' id='l47' data-llen='984:1007'>　相見必有儀儐尸而旅酬必有法經記無見焉何也</span><br/>
<span class='tline' id='l48' data-llen='1007:1030'>　蓋諸侯五廟天子七廟卜尸延尸之禮必前見且不</span><br/>
<span class='tline' id='l49' data-llen='1030:1043'>　一見矣故於大夫士畧焉</span><br/>
<span class='tline' id='l50' data-llen='1043:1055'>左執筮右兼執韇以擊筮</span><br/>
<span class='tline' id='l51' data-llen='1055:1078'>　韇不可舉以擊筮蓋以蓍觸韇而振動之文義與李</span><br/>
<span class='tline' id='l52' data-llen='1078:1104'><a onclick="displayPageImage('KR1d0041', 'WYG', '016-3b' );" name="016-3b" class="pb">[016-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1104:1118'>　牧銜劍徵之於柱以自刺同</span><br/>
<span class='tline' id='l54' data-llen='1118:1131'>乃官戒宗人命滌宰命為酒</span><br/>
<span class='tline' id='l55' data-llen='1131:1154'>　命滌註兼宗廟之埽除非也若黝堊丹漆則非前期</span><br/>
<span class='tline' id='l56' data-llen='1154:1177'>　十日所能辦埽除事輕易舉當包於官戒中宗人所</span><br/>
<span class='tline' id='l57' data-llen='1177:1200'>　命惟滌濯祭器耳前期十日始為酒故初成尤濁滓</span><br/>
<span class='tline' id='l58' data-llen='1200:1223'>　汁相將記曰縮酌用茅明酌也又曰醆酒涗於清汁</span><br/>
<span class='tline' id='l59' data-llen='1223:1246'>　獻涗於醆酒以初成之酒濁故用舊醳而清者以明</span><br/>
<span class='tline' id='l60' data-llen='1246:1250'>　之</span><br/>
<span class='tline' id='l61' data-llen='1250:1276'><a onclick="displayPageImage('KR1d0041', 'WYG', '016-4a' );" name="016-4a" class="pb">[016-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1276:1285'>前宿一日宿戒尸</span><br/>
<span class='tline' id='l63' data-llen='1285:1319'>　士前期二日宿尸以助祭者少<span class='krp-note'>按曾子問喪奠至士/乃有不足則取之大</span></span><br/>
<span class='tline' id='l64' data-llen='1319:1352'>　<span class='krp-note'>功以下不足則反/之之文義可類推</span>比時其物必躬親之於前夕視濯</span><br/>
<span class='tline' id='l65' data-llen='1352:1375'>　視牲故宿尸以前二日大夫之祭官宿其職則祭之</span><br/>
<span class='tline' id='l66' data-llen='1375:1398'>　朝視濯可矣特牲祝命爾敦而少牢不命義與此同</span><br/>
<span class='tline' id='l67' data-llen='1398:1411'>　皆因事之情而為之節耳</span><br/>
<span class='tline' id='l68' data-llen='1411:1418'>明日朝筮尸</span><br/>
<span class='tline' id='l69' data-llen='1418:1441'>　士筮尸於三日之前而大夫以祭前一日何也卿大</span><br/>
<span class='tline' id='l70' data-llen='1441:1467'><a onclick="displayPageImage('KR1d0041', 'WYG', '016-4b' );" name="016-4b" class="pb">[016-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1467:1490'>　夫數少若早筮尸或諸侯來朝王使及貴國之賓當</span><br/>
<span class='tline' id='l72' data-llen='1490:1513'>　以祭之日至不易期則國事不能供易期則諸事皆</span><br/>
<span class='tline' id='l73' data-llen='1513:1536'>　宜重戒故僅為一夕之期然後事可必耳士則數多</span><br/>
<span class='tline' id='l74' data-llen='1536:1569'>　僚屬相攝國事不廢故期可早定<span class='krp-note'>若遭變事宜廢祭/如曾子問所列則</span></span><br/>
<span class='tline' id='l75' data-llen='1569:1590'>　<span class='krp-note'>士與卿大夫畧同無/為筮尸之期有異</span></span><br/>
<span class='tline' id='l76' data-llen='1590:1598'>吉則乃遂宿尸</span><br/>
<span class='tline' id='l77' data-llen='1598:1621'>　特牲主人親宿賓祭之日賓即位主人再拜少牢不</span><br/>
<span class='tline' id='l78' data-llen='1621:1644'>　宿賓並無接賓之儀位何也宿賓之儀已具於特牲</span><br/>
<span class='tline' id='l79' data-llen='1644:1670'><a onclick="displayPageImage('KR1d0041', 'WYG', '016-5a' );" name="016-5a" class="pb">[016-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1670:1693'>　故此篇直至盥匕而後賓見於經猶戒賓之儀已見</span><br/>
<span class='tline' id='l81' data-llen='1693:1716'>　於冠與飲射故特牲惟見宿賓之節而戒則無文也</span><br/>
<span class='tline' id='l82' data-llen='1716:1723'>尸送揖不拜</span><br/>
<span class='tline' id='l83' data-llen='1723:1741'>　大夫能亢其宗故雖尸之尊猶揖以送</span><br/>
<span class='tline' id='l84' data-llen='1741:1751'>若不吉則遂改筮尸</span><br/>
<span class='tline' id='l85' data-llen='1751:1763'>　祭日既定不容更緩也</span><br/>
<span class='tline' id='l86' data-llen='1763:1776'>既宿尸反為期于廟門之外</span><br/>
<span class='tline' id='l87' data-llen='1776:1799'>　註謂大夫尊宿尸而已餘使人宿之非也筮尸乃祭</span><br/>
<span class='tline' id='l88' data-llen='1799:1825'><a onclick="displayPageImage('KR1d0041', 'WYG', '016-5b' );" name="016-5b" class="pb">[016-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1825:1848'>　前一日事也樂器既陳以待展聲祭器既陳以待滌</span><br/>
<span class='tline' id='l90' data-llen='1848:1871'>　濯則賓及執事者皆在列矣何事又使人宿哉惟宜</span><br/>
<span class='tline' id='l91' data-llen='1871:1894'>　卜為尸者反於家以待卜耳士之筮尸前期三日故</span><br/>
<span class='tline' id='l92' data-llen='1894:1917'>　不得不宿賓而以祭日並祭前一日視濯視牲之時</span><br/>
<span class='tline' id='l93' data-llen='1917:1940'>　告耳　劉捷曰不舉接賓以下儀節以賓及子姓兄</span><br/>
<span class='tline' id='l94' data-llen='1940:1963'>　弟之位拜送之節視濯告具視牲告充之儀壹與特</span><br/>
<span class='tline' id='l95' data-llen='1963:1986'>　牲同故不言而惟舉其異者蓋祭之晨雍人廩人司</span><br/>
<span class='tline' id='l96' data-llen='1986:2009'>　宫但言摡器則前夕已陳而濯之不必言矣司馬刲</span><br/>
<span class='tline' id='l97' data-llen='2009:2035'><a onclick="displayPageImage('KR1d0041', 'WYG', '016-6a' );" name="016-6a" class="pb">[016-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2035:2058'>　羊司士擊豕則前夕已視之而告充告備不必言矣</span><br/>
<span class='tline' id='l99' data-llen='2058:2066'>主人門東南面</span><br/>
<span class='tline' id='l100' data-llen='2066:2089'>　特牲主人東面此南面以賓即公士卿大夫亦有相</span><br/>
<span class='tline' id='l101' data-llen='2089:2112'>　臨長之道也視殺特著有司北面則為期賓及衆賓</span><br/>
<span class='tline' id='l102' data-llen='2112:2125'>　壹如特牲之東面可知矣</span><br/>
<span class='tline' id='l103' data-llen='2125:2139'>司宫摡豆籩勺爵觚觶几洗篚</span><br/>
<span class='tline' id='l104' data-llen='2139:2162'>　特牲兩敦几席並陳於西堂以待設此篇不言所陳</span><br/>
<span class='tline' id='l105' data-llen='2162:2185'>　之地以大夫四敦陳於房中與特牲異故總於主婦</span><br/>
<span class='tline' id='l106' data-llen='2185:2211'><a onclick="displayPageImage('KR1d0041', 'WYG', '016-6b' );" name="016-6b" class="pb">[016-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2211:2234'>　之薦設見之几席則陳於西堂與特牲同可互見故</span><br/>
<span class='tline' id='l108' data-llen='2234:2240'>　文略耳</span><br/>
<span class='tline' id='l109' data-llen='2240:2263'>卒摡饌豆籩與篚于房中放於西方設洗于阼階東南</span><br/>
<span class='tline' id='l110' data-llen='2263:2268'>當東榮</span><br/>
<span class='tline' id='l111' data-llen='2268:2291'>　於房中舉篚則洗並設可知文略者以下篇主婦洗</span><br/>
<span class='tline' id='l112' data-llen='2291:2311'>　於房中見之也几不言所陳之地已見特牲</span><br/>
<span class='tline' id='l113' data-llen='2311:2326'>司宫筵于奥祝設几于筵上右之</span><br/>
<span class='tline' id='l114' data-llen='2326:2349'>　特牲祝筵几以神席與器物異不可以私臣設也大</span><br/>
<span class='tline' id='l115' data-llen='2349:2375'><a onclick="displayPageImage('KR1d0041', 'WYG', '016-7a' );" name="016-7a" class="pb">[016-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2375:2398'>　夫官具故二人共之又於所共别差等焉公食大夫</span><br/>
<span class='tline' id='l117' data-llen='2398:2414'>　則司宫設几輕重之權衡具見矣</span><br/>
<span class='tline' id='l118' data-llen='2414:2431'>主人出迎鼎除鼏士盥舉鼎主人先入</span><br/>
<span class='tline' id='l119' data-llen='2431:2454'>　士禮以舉鼎屬賓長佐食及執事之人故主人以身</span><br/>
<span class='tline' id='l120' data-llen='2454:2477'>　先之大夫不親舉鼎又除鼏而先入非以尊而怠於</span><br/>
<span class='tline' id='l121' data-llen='2477:2500'>　事也官宿其事則主人專致其内心以與神明交而</span><br/>
<span class='tline' id='l122' data-llen='2500:2523'>　僾見愾聞焄蒿悽愴之精愈著矣喪禮百官具百物</span><br/>
<span class='tline' id='l123' data-llen='2523:2546'>　備不言而事行者扶而起言而後事行者杖而起亦</span><br/>
<span class='tline' id='l124' data-llen='2546:2572'><a onclick="displayPageImage('KR1d0041', 'WYG', '016-7b' );" name="016-7b" class="pb">[016-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2572:2594'>　此義也又大夫則年非壯盛或不能以筋力為禮</span><br/>
<span class='tline' id='l126' data-llen='2594:2607'>陳鼎于東方當序南于洗西</span><br/>
<span class='tline' id='l127' data-llen='2607:2630'>　庭中地廣故特掲序南則知在庭之北而邇於階不</span><br/>
<span class='tline' id='l128' data-llen='2630:2653'>　惟鼎之位著洗之位亦愈明矣東方即特牲所云阼</span><br/>
<span class='tline' id='l129' data-llen='2653:2676'>　階洗西即特牲所云阼階西序南洗西位次詳於少</span><br/>
<span class='tline' id='l130' data-llen='2676:2685'>　牢故特牲文畧</span><br/>
<span class='tline' id='l131' data-llen='2685:2700'>宗人遣賓就主人皆盥于洗長朼</span><br/>
<span class='tline' id='l132' data-llen='2700:2723'>　卒脀而後主人盥則此時尚未盥也曰賓皆盥於洗</span><br/>
<span class='tline' id='l133' data-llen='2723:2749'><a onclick="displayPageImage('KR1d0041', 'WYG', '016-8a' );" name="016-8a" class="pb">[016-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2749:2772'>　可矣而曰遣賓就主人皆盥於洗何也無此文則似</span><br/>
<span class='tline' id='l135' data-llen='2772:2795'>　賓祝主人各以其時就盥而事不相聨於升牢之初</span><br/>
<span class='tline' id='l136' data-llen='2795:2818'>　言就主人與後卒脀相應則升牢時主人就洗以臨</span><br/>
<span class='tline' id='l137' data-llen='2818:2841'>　視並見矣特牲不著主人與祝及賓之盥以此篇既</span><br/>
<span class='tline' id='l138' data-llen='2841:2864'>　詳具也前此並無宿賓之文已見特牲也曰賓就主</span><br/>
<span class='tline' id='l139' data-llen='2864:2887'>　人則除鼏後主人先入立於洗北並見矣卿大夫之</span><br/>
<span class='tline' id='l140' data-llen='2887:2910'>　祭賓宜與士異魯語天子祀上帝諸侯㑹之受命焉</span><br/>
<span class='tline' id='l141' data-llen='2910:2933'>　諸侯祀先王先公卿大夫佐之受事焉不聞諸侯之</span><br/>
<span class='tline' id='l142' data-llen='2933:2959'><a onclick="displayPageImage('KR1d0041', 'WYG', '016-8b' );" name="016-8b" class="pb">[016-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2959:2982'>　相㑹祀也則卿大夫之祭同列不得為賓且祭必於</span><br/>
<span class='tline' id='l144' data-llen='2982:3005'>　仲月三卿五大夫俟君祭事畢各擇日以祀其祖禰</span><br/>
<span class='tline' id='l145' data-llen='3005:3028'>　亦無暇助同官之祭其正賓必於命士二十七人擇</span><br/>
<span class='tline' id='l146' data-llen='3028:3059'>　其有徳譽者<span class='krp-note'>鄉射禮大夫與/則公士為賓</span>其次賓必取諸執友姻</span><br/>
<span class='tline' id='l147' data-llen='3059:3082'>　黨能自修飭者若有道有徳隠居不仕之君子則射</span><br/>
<span class='tline' id='l148' data-llen='3082:3105'>　鄉國政亦不敢屈為三賓卿大夫私祭必無相助之</span><br/>
<span class='tline' id='l149' data-llen='3105:3128'>　義　註謂長朼長賓先次賓後是也敖氏乃云賓即</span><br/>
<span class='tline' id='l150' data-llen='3128:3151'>　二佐食及司士蓋以下文未見賓之事耳不知匕之</span><br/>
<span class='tline' id='l151' data-llen='3151:3177'><a onclick="displayPageImage('KR1d0041', 'WYG', '016-9a' );" name="016-9a" class="pb">[016-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3177:3200'>　外賓别無事而升載之儀數實繁賓以匕出之於鼎</span><br/>
<span class='tline' id='l153' data-llen='3200:3241'>　佐食以手承<span class='krp-note'>心舌之下上本末牲體之或縮或横魚/腊之宜進宜順必以手治非匕所能為</span></span><br/>
<span class='tline' id='l154' data-llen='3241:3264'>　升而載之於俎其事本分特牲禮亦主人長賓匕佐</span><br/>
<span class='tline' id='l155' data-llen='3264:3287'>　食升載至儐尸之俎即用朼者升載殺其儀以示辨</span><br/>
<span class='tline' id='l156' data-llen='3287:3310'>　特掲於下篇則此為賓朼而佐食及司士升載的然</span><br/>
<span class='tline' id='l157' data-llen='3310:3333'>　無疑矣　特牲註以佐食為賓羣儒遵信但佐食於</span><br/>
<span class='tline' id='l158' data-llen='3333:3356'>　尸最切近每事必助焉宜以夙所親愛之子弟為之</span><br/>
<span class='tline' id='l159' data-llen='3356:3379'>　宗人之獻與旅齒於衆賓佐食於旅齒於兄弟則非</span><br/>
<span class='tline' id='l160' data-llen='3379:3405'><a onclick="displayPageImage('KR1d0041', 'WYG', '016-9b' );" name="016-9b" class="pb">[016-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3405:3428'>　異姓明矣又主人舉鼎與佐食俱尸酢主婦佐食授</span><br/>
<span class='tline' id='l162' data-llen='3428:3453'>　主婦祭少牢以上佐食為上𧃊下佐食為次𧃊長賓</span><br/>
<span class='tline' id='l163' data-llen='3453:3477'>　次賓為兩下正為𧃊本子姓族人之事故賓後於佐</span><br/>
<span class='tline' id='l164' data-llen='3477:3496'>　食猶嗣為上𧃊長兄弟轉為下𧃊耳</span><br/>
<span class='tline' id='l165' data-llen='3496:3510'>佐食上利升牢心舌載于肵俎</span><br/>
<span class='tline' id='l166' data-llen='3510:3533'>　心舌不登於神俎何也古者物各有象尸為祖考之</span><br/>
<span class='tline' id='l167' data-llen='3533:3556'>　心之所寄而代傳嘏辭故並載於肵俎若享神則貴</span><br/>
<span class='tline' id='l168' data-llen='3556:3579'>　氣味肺為氣主周人尚之齊酒牲體羮燔黍稷菹醢</span><br/>
<span class='tline' id='l169' data-llen='3579:3606'><a onclick="displayPageImage('KR1d0041', 'WYG', '016-10a' );" name="016-10a" class="pb">[016-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3606:3614'>　皆用氣味也</span><br/>
<span class='tline' id='l171' data-llen='3614:3622'>心皆安下切上</span><br/>
<span class='tline' id='l172' data-llen='3622:3645'>　安特牲載心立謂立而載於俎也必下平立之始安</span><br/>
<span class='tline' id='l173' data-llen='3645:3652'>　故曰安下</span><br/>
<span class='tline' id='l174' data-llen='3652:3668'>肩臂臑膊骼在兩端脊脅肺肩在上</span><br/>
<span class='tline' id='l175' data-llen='3668:3691'>　疑肩臂肩字衍蓋臂臑居左端膊骼居右端而置脊</span><br/>
<span class='tline' id='l176' data-llen='3691:3703'>　脅肺肩於四體之上也</span><br/>
<span class='tline' id='l177' data-llen='3703:3722'>卒脀祝盥于洗升自西階主人盥升自阼階</span><br/>
<span class='tline' id='l178' data-llen='3722:3749'><a onclick="displayPageImage('KR1d0041', 'WYG', '016-10b' );" name="016-10b" class="pb">[016-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3749:3772'>　以此知祝設几後即降立於洗旁與主人同視匕載</span><br/>
<span class='tline' id='l180' data-llen='3772:3795'>　也主人立洗旁以宗人命賓就主人皆盥於洗見之</span><br/>
<span class='tline' id='l181' data-llen='3795:3812'>　祝則以不言自某所進盥於洗見之</span><br/>
<span class='tline' id='l182' data-llen='3812:3824'>婦賛者執敦稷以授主婦</span><br/>
<span class='tline' id='l183' data-llen='3824:3847'>　不曰宗婦而曰婦賛者何也士卑凡宗人之婦嫻於</span><br/>
<span class='tline' id='l184' data-llen='3847:3870'>　禮者皆可賛大夫尊賛者必士之妻然後可攝盛而</span><br/>
<span class='tline' id='l185' data-llen='3870:3893'>　錫衣侈袂與主婦之服同也賛者再反房中取三敦</span><br/>
<span class='tline' id='l186' data-llen='3893:3916'>　以授主婦而惟一人以必士之妻而後可賛耳觀尸</span><br/>
<span class='tline' id='l187' data-llen='3916:3943'><a onclick="displayPageImage('KR1d0041', 'WYG', '016-11a' );" name="016-11a" class="pb">[016-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3943:3966'>　盥事至簡而用二宗人則知婦賛者不能多人之故</span><br/>
<span class='tline' id='l189' data-llen='3966:3970'>　矣</span><br/>
<span class='tline' id='l190' data-llen='3970:3980'>佐食啟㑹蓋二以重</span><br/>
<span class='tline' id='l191' data-llen='3980:4003'>　蓋二以重以黍稷二敦南北相次㑹之啟不得各從</span><br/>
<span class='tline' id='l192' data-llen='4003:4026'>　其敦故重之而並設於下敦之南兼明所謂㑹者即</span><br/>
<span class='tline' id='l193' data-llen='4026:4031'>　蓋也</span><br/>
<span class='tline' id='l194' data-llen='4031:4044'>祝延尸尸升自西階入祝從</span><br/>
<span class='tline' id='l195' data-llen='4044:4067'>　如註疏則經文當云尸升自西階祝由後延之升入</span><br/>
<span class='tline' id='l196' data-llen='4067:4094'><a onclick="displayPageImage('KR1d0041', 'WYG', '016-11b' );" name="016-11b" class="pb">[016-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4094:4117'>　祝從其義始明其揭祝延於尸升之上綴祝從於尸</span><br/>
<span class='tline' id='l198' data-llen='4117:4140'>　入之下正以明升階則祝前而入户則祝後耳蓋承</span><br/>
<span class='tline' id='l199' data-llen='4140:4163'>　上文祝出迎尸於廟門之外祝先入門右尸入門左</span><br/>
<span class='tline' id='l200' data-llen='4163:4186'>　正以當前尸而導之也故及階則延尸以登即主人</span><br/>
<span class='tline' id='l201' data-llen='4186:4209'>　先登客從之之義也惟自中庭及階尸行宜導升階</span><br/>
<span class='tline' id='l202' data-llen='4209:4232'>　宜延至入户則位定筵設無所用其導矣故及户則</span><br/>
<span class='tline' id='l203' data-llen='4232:4240'>　退從尸後耳</span><br/>
<span class='tline' id='l204' data-llen='4240:4254'>主人升自阼階祝先入主人從</span><br/>
<span class='tline' id='l205' data-llen='4254:4281'><a onclick="displayPageImage('KR1d0041', 'WYG', '016-12a' );" name="016-12a" class="pb">[016-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4281:4304'>　貴者多儀疑主人將入祝復出户以導之經無文猶</span><br/>
<span class='tline' id='l207' data-llen='4304:4327'>　特牲主人先祝而升祝先入主人從不言主人俟於</span><br/>
<span class='tline' id='l208' data-llen='4327:4350'>　堂以待祝至而讓之先也如敖氏説則上云尸入祝</span><br/>
<span class='tline' id='l209' data-llen='4350:4373'>　從此第云主人升自阼階入其入之先後本明無為</span><br/>
<span class='tline' id='l210' data-llen='4373:4391'>　覆舉祝先入以明其入在主人之先也</span><br/>
<span class='tline' id='l211' data-llen='4391:4403'>祝主人皆拜妥尸尸不言</span><br/>
<span class='tline' id='l212' data-llen='4403:4426'>　大夫之祝必專立之祝官如都宗人家宗人之類即</span><br/>
<span class='tline' id='l213' data-llen='4426:4449'>　或用官中屬士平時涉公事相臨長舊矣故與主人</span><br/>
<span class='tline' id='l214' data-llen='4449:4476'><a onclick="displayPageImage('KR1d0041', 'WYG', '016-12b' );" name="016-12b" class="pb">[016-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4476:4499'>　同拜妥尸於少牢乃曰尸不言以禮辭視特牲每詳</span><br/>
<span class='tline' id='l216' data-llen='4499:4503'>　也</span><br/>
<span class='tline' id='l217' data-llen='4503:4514'>尸答拜遂坐祝反南面</span><br/>
<span class='tline' id='l218' data-llen='4514:4537'>　註謂不啐奠不嘗鉶不告㫖以大夫之尸尊又云初</span><br/>
<span class='tline' id='l219' data-llen='4537:4560'>　不饗為曲而殺疏推其義以為不敢與人君同皆非</span><br/>
<span class='tline' id='l220' data-llen='4560:4583'>　也不饗乃事之節與特牲異也饗者薦神之辭特牲</span><br/>
<span class='tline' id='l221' data-llen='4583:4606'>　隂厭時未饗故至尸挼祭而舉之少牢既饗於隂厭</span><br/>
<span class='tline' id='l222' data-llen='4606:4629'>　時則挼祭何為而覆饗哉士始得田禄具牲鼎故以</span><br/>
<span class='tline' id='l223' data-llen='4629:4656'><a onclick="displayPageImage('KR1d0041', 'WYG', '016-13a' );" name="016-13a" class="pb">[016-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4656:4679'>　致味徵追養之誠大夫禄厚官具備盛禮以致享則</span><br/>
<span class='tline' id='l225' data-llen='4679:4702'>　酒與羮之㫖不足言矣故嘗鉶而不告㫖至儐尸始</span><br/>
<span class='tline' id='l226' data-llen='4702:4725'>　用賓禮啐酒告㫖則正祭不告㫖可知也但尸祭豆</span><br/>
<span class='tline' id='l227' data-llen='4725:4748'>　敦俎實未有不祭酒者祭酒未有不啐奠者而經無</span><br/>
<span class='tline' id='l228' data-llen='4748:4771'>　文豈簡殘而文闕耶抑以祭酒啐奠已見於特牲而</span><br/>
<span class='tline' id='l229' data-llen='4771:4794'>　不告㫖之義又於儐尸見之故文畧耶　大夫之尸</span><br/>
<span class='tline' id='l230' data-llen='4794:4817'>　尊惟祝不敢命挼而尸自取之不命爾敦而佐食自</span><br/>
<span class='tline' id='l231' data-llen='4817:4840'>　爾之則禮體宜然又挼乃禮之大節祝不命挼肺兼</span><br/>
<span class='tline' id='l232' data-llen='4840:4867'><a onclick="displayPageImage('KR1d0041', 'WYG', '016-13b' );" name="016-13b" class="pb">[016-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4867:4890'>　羊豕二事與特牲異故舉其大略而細節則不具焉</span><br/>
<span class='tline' id='l234' data-llen='4890:4913'>上佐食取黍稷于四敦下佐食取牢一切肺于俎以授</span><br/>
<span class='tline' id='l235' data-llen='4913:4934'>上佐食上佐食兼與黍以授尸尸同受祭于豆祭</span><br/>
<span class='tline' id='l236' data-llen='4934:4957'>　承上經取黍稷於四敦而曰兼與黍以授尸則兼稷</span><br/>
<span class='tline' id='l237' data-llen='4957:4980'>　無疑也下經曰爾上敦黍則不兼稷無疑也所以然</span><br/>
<span class='tline' id='l238' data-llen='4980:5003'>　者縁尸之意已所飯不敢同於神祭也尸酢主人上</span><br/>
<span class='tline' id='l239' data-llen='5003:5026'>　佐食取四敦黍稷以授祭則主人所受兼黍稷無疑</span><br/>
<span class='tline' id='l240' data-llen='5026:5049'>　也下經曰二佐食各取黍於一敦則不兼稷無疑也</span><br/>
<span class='tline' id='l241' data-llen='5049:5076'><a onclick="displayPageImage('KR1d0041', 'WYG', '016-14a' );" name="016-14a" class="pb">[016-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5076:5099'>　所以然者縁主人之心受神惠以祭先炊不敢用其</span><br/>
<span class='tline' id='l243' data-llen='5099:5122'>　半而致嘏於已則不敢受其全也　張爾岐曰豆祭</span><br/>
<span class='tline' id='l244' data-llen='5122:5134'>　即韭菹之祭於豆間者</span><br/>
<span class='tline' id='l245' data-llen='5134:5148'>上佐食舉尸牢肺正脊以授尸</span><br/>
<span class='tline' id='l246' data-llen='5148:5171'>　上經舉一切肺此曰舉尸牢肺正脊明上所取肺以</span><br/>
<span class='tline' id='l247' data-llen='5171:5194'>　墮祭此肺脊乃尸所食也其餘牢幹骼肩魚腊皆曰</span><br/>
<span class='tline' id='l248' data-llen='5194:5217'>　尸以舉肺脊牲體皆入肵俎而牢幹骼肩魚腊則有</span><br/>
<span class='tline' id='l249' data-llen='5217:5240'>　入肵俎者有留神俎者故並言尸以别之然則特牲</span><br/>
<span class='tline' id='l250' data-llen='5240:5267'><a onclick="displayPageImage('KR1d0041', 'WYG', '016-14b' );" name="016-14b" class="pb">[016-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5267:5290'>　之肺脊幹骼肩魚腊亦加於肵俎而不言尸何也少</span><br/>
<span class='tline' id='l252' data-llen='5290:5313'>　牢物備俎多故徧言尸以見其禮之盛特牲之俎無</span><br/>
<span class='tline' id='l253' data-llen='5313:5336'>　多其儀法已詳於少牢而一一言尸則義無所處胾</span><br/>
<span class='tline' id='l254' data-llen='5336:5357'>　用兩豆羮用兩鉶則幹骼肩羊豕並舉可知也</span><br/>
<span class='tline' id='l255' data-llen='5357:5380'>上佐食羞兩鉶取一羊鉶于房中坐設于韭菹之南下</span><br/>
<span class='tline' id='l256' data-llen='5380:5394'>佐食又取一豕鉶于房中以從</span><br/>
<span class='tline' id='l257' data-llen='5394:5417'>　但言取鉶於房中而不言實之之人初設之地以實</span><br/>
<span class='tline' id='l258' data-llen='5417:5440'>　豆籩鉶陳於房中已見於特牲則雍人實之於雍爨</span><br/>
<span class='tline' id='l259' data-llen='5440:5467'><a onclick="displayPageImage('KR1d0041', 'WYG', '016-15a' );" name="016-15a" class="pb">[016-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5467:5488'>　而升設於陳鼎時可知與不言几陳於堂西同</span><br/>
<span class='tline' id='l261' data-llen='5488:5492'>三飯</span><br/>
<span class='tline' id='l262' data-llen='5492:5515'>　特牲每三飯祝侑主人拜尸答拜少牢則祝惟八飯</span><br/>
<span class='tline' id='l263' data-llen='5515:5538'>　時一侑而不拜主人惟九飯時一拜侑何也牲牢鼎</span><br/>
<span class='tline' id='l264' data-llen='5538:5561'>　俎倍加則儀節益繁公士私臣益衆則獻酬難徧使</span><br/>
<span class='tline' id='l265' data-llen='5561:5584'>　掌鉶侑食壹與特牲同賓侑主人交拜則日不暇給</span><br/>
<span class='tline' id='l266' data-llen='5584:5608'>　矣豕鉶祭而不嘗與二佐食卒爵而不拜𧃊者不拜</span><br/>
<span class='tline' id='l267' data-llen='5608:5618'>　受爵皆職此之由</span><br/>
<span class='tline' id='l268' data-llen='5618:5645'><a onclick="displayPageImage('KR1d0041', 'WYG', '016-15b' );" name="016-15b" class="pb">[016-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5645:5661'>上佐食羞胾兩瓦豆有醢亦用瓦豆</span><br/>
<span class='tline' id='l270' data-llen='5661:5684'>　亦與特牲互見於鉶言房中故於豆不復言天子諸</span><br/>
<span class='tline' id='l271' data-llen='5684:5707'>　侯有籩人醢人卿大夫無考但據少牢有房中之羞</span><br/>
<span class='tline' id='l272' data-llen='5707:5730'>　則似内子所共惟糗餌粉餈酏食糝食豆籩亦有司</span><br/>
<span class='tline' id='l273' data-llen='5730:5754'>　共之以各有定職故不言實之之人以雍人例之可知</span><br/>
<span class='tline' id='l274' data-llen='5754:5758'>　也</span><br/>
<span class='tline' id='l275' data-llen='5758:5772'>尸又食食胾上佐食舉尸一魚</span><br/>
<span class='tline' id='l276' data-llen='5772:5795'>　特牲舉幹骼肩皆以獸魚從以合九飯之節也少牢</span><br/>
<span class='tline' id='l277' data-llen='5795:5822'><a onclick="displayPageImage('KR1d0041', 'WYG', '016-16a' );" name="016-16a" class="pb">[016-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5822:5844'>　分魚腊為二又以魚附於胾以成十一飯之數也</span><br/>
<span class='tline' id='l279' data-llen='5844:5858'>上佐食受尸牢肺正脊加于肵</span><br/>
<span class='tline' id='l280' data-llen='5858:5881'>　張爾岐曰牢肺正脊即上文所謂食舉以特牲禮約</span><br/>
<span class='tline' id='l281' data-llen='5881:5904'>　之方尸三飯佐食舉牢幹時尸蓋置舉於菹豆至此</span><br/>
<span class='tline' id='l282' data-llen='5904:5922'>　十一飯畢乃取於菹豆以授上佐食也</span><br/>
<span class='tline' id='l283' data-llen='5922:5933'>卒爵主人拜祝受尸爵</span><br/>
<span class='tline' id='l284' data-llen='5933:5956'>　特牲祝相爵而少牢無之少牢尸嘏主人有辭而特</span><br/>
<span class='tline' id='l285' data-llen='5956:5979'>　牲無之皆互見也蓋賓禮既爵有拜尸則不拜既爵</span><br/>
<span class='tline' id='l286' data-llen='5979:6006'><a onclick="displayPageImage('KR1d0041', 'WYG', '016-16b' );" name="016-16b" class="pb">[016-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6006:6029'>　而主人先拜故祝詔之士禮既詳則大夫不待言矣</span><br/>
<span class='tline' id='l288' data-llen='6029:6052'>　嘏辭既詳於少牢而特牲曰聽嘏則其辭無庸覆述</span><br/>
<span class='tline' id='l289' data-llen='6052:6056'>　矣</span><br/>
<span class='tline' id='l290' data-llen='6056:6078'>尸醋主人主人拜受爵尸答拜主人西面奠爵又拜</span><br/>
<span class='tline' id='l291' data-llen='6078:6101'>　受爵而俠拜視特牲禮有加與下經出門拜送尸同</span><br/>
<span class='tline' id='l292' data-llen='6101:6124'>　義位彌髙禮彌卑也凡俠拜不復答故尸於主人受</span><br/>
<span class='tline' id='l293' data-llen='6124:6147'>　嘏後奠爵之拜答此又拜則不答也　特牲尸酢主</span><br/>
<span class='tline' id='l294' data-llen='6147:6170'>　人主人拜受角尸拜送少牢則曰答拜大夫尊而尸</span><br/>
<span class='tline' id='l295' data-llen='6170:6197'><a onclick="displayPageImage('KR1d0041', 'WYG', '016-17a' );" name="016-17a" class="pb">[016-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6197:6220'>　以祖考臨之轉用尊長答卑幼之辭與士與下大夫</span><br/>
<span class='tline' id='l297' data-llen='6220:6243'>　不送尸而上大夫儐尸出門拜送同義皆使人不敢</span><br/>
<span class='tline' id='l298' data-llen='6243:6256'>　以富貴加於父兄宗族也</span><br/>
<span class='tline' id='l299' data-llen='6256:6264'>上佐食以綏祭</span><br/>
<span class='tline' id='l300' data-llen='6264:6287'>　惟此宜從敖氏為授祭蓋尸之墮祭神食也故既祭</span><br/>
<span class='tline' id='l301' data-llen='6287:6310'>　而藏之尸酢主人主人以祭始為飲者則與常時飲</span><br/>
<span class='tline' id='l302' data-llen='6310:6333'>　食之祭同耳安得為墮祭乎尸酢主婦上佐食綏祭</span><br/>
<span class='tline' id='l303' data-llen='6333:6338'>　亦然</span><br/>
<span class='tline' id='l304' data-llen='6338:6365'><a onclick="displayPageImage('KR1d0041', 'WYG', '016-17b' );" name="016-17b" class="pb">[016-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6365:6388'>皇尸命工祝承致多福無疆于女孝孫來女孝孫使女</span><br/>
<span class='tline' id='l306' data-llen='6388:6406'>受禄于天宜稼于田眉夀萬年勿替引之</span><br/>
<span class='tline' id='l307' data-llen='6406:6429'>　方舟曰周官不耕者祭無盛士無田則從庶人之禮</span><br/>
<span class='tline' id='l308' data-llen='6429:6452'>　薦而不祭故雖卿大夫之尊祝嘏所謂受祿於天者</span><br/>
<span class='tline' id='l309' data-llen='6452:6475'>　不過宜稼於田而已其他福祚不敢妄求也雅有楚</span><br/>
<span class='tline' id='l310' data-llen='6475:6498'>　茨大田頌有載芟良耜自天子以至於庶人但能知</span><br/>
<span class='tline' id='l311' data-llen='6498:6521'>　稼穡之艱難則百行有本所以為萬福之原也古者</span><br/>
<span class='tline' id='l312' data-llen='6521:6544'>　祭有嘏辭所以大警主人敬懼之心也使不能受祿</span><br/>
<span class='tline' id='l313' data-llen='6544:6571'><a onclick="displayPageImage('KR1d0041', 'WYG', '016-18a' );" name="016-18a" class="pb">[016-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6571:6594'>　于天則宗廟之犧為畎畆之禽矣稼不宜於田則祭</span><br/>
<span class='tline' id='l315' data-llen='6594:6617'>　用下牲而不敢備物矣於其身則願其眉夀而承多</span><br/>
<span class='tline' id='l316' data-llen='6617:6640'>　福於勿替於其子孫則願其萬年而引多福於無疆</span><br/>
<span class='tline' id='l317' data-llen='6640:6663'>　當致誠致慤以交於神明之際而探祖考之志意諄</span><br/>
<span class='tline' id='l318' data-llen='6663:6687'>　諄然命之其心有不怵然者乎上𧃊之嘏曰胡夀建</span><br/>
<span class='tline' id='l319' data-llen='6687:6710'>　保室家辭意尤明顯而後儒或以為無益之虚文誤</span><br/>
<span class='tline' id='l320' data-llen='6710:6714'>　矣</span><br/>
<span class='tline' id='l321' data-llen='6714:6737'>主人獻祝設席南面祝拜于席上坐受主人西面答拜</span><br/>
<span class='tline' id='l322' data-llen='6737:6764'><a onclick="displayPageImage('KR1d0041', 'WYG', '016-18b' );" name="016-18b" class="pb">[016-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6764:6787'>　祝即公有司其爵等亦與大夫懸隔故主人獻祝不</span><br/>
<span class='tline' id='l324' data-llen='6787:6810'>　拜俟祝拜而後答也　註謂室中廹狹疏推論大夫</span><br/>
<span class='tline' id='l325' data-llen='6810:6833'>　士廟制合室堂五架中棟以北二架最北一架為室</span><br/>
<span class='tline' id='l326' data-llen='6833:6856'>　似不可通即以官師之廟言之昭穆二筵各陳俎敦</span><br/>
<span class='tline' id='l327' data-llen='6856:6879'>　籩鉶登豆一架中何以容況東房又隔一架之半以</span><br/>
<span class='tline' id='l328' data-llen='6879:6902'>　為北堂乎君子將營宫室宗廟為先意者雖五架而</span><br/>
<span class='tline' id='l329' data-llen='6902:6925'>　廣輪之度與七架等中棟以北取三之二以為室房</span><br/>
<span class='tline' id='l330' data-llen='6925:6937'>　空其一以陳尊布席耶</span><br/>
<span class='tline' id='l331' data-llen='6937:6964'><a onclick="displayPageImage('KR1d0041', 'WYG', '016-19a' );" name="016-19a" class="pb">[016-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6964:6987'>佐食設俎牢髀横脊一短脅一腸一胃一膚三魚一横</span><br/>
<span class='tline' id='l333' data-llen='6987:6996'>之腊兩髀屬于尻</span><br/>
<span class='tline' id='l334' data-llen='6996:7019'>　特牲祝祭肺然後以肝從少牢祝俎無轉無肺之理</span><br/>
<span class='tline' id='l335' data-llen='7019:7042'>　疑髀乃肺字之訛也經記每連舉肺脊髀賤不宜序</span><br/>
<span class='tline' id='l336' data-llen='7042:7065'>　脊上以特牲取肺坐祭有明文故少牢獨云祭俎敖</span><br/>
<span class='tline' id='l337' data-llen='7065:7088'>　氏求其説而不得遂謂祭膚未知所據　不言右體</span><br/>
<span class='tline' id='l338' data-llen='7088:7105'>　所升皆下體則用神薦之餘可知矣</span><br/>
<span class='tline' id='l339' data-llen='7105:7110'>卒爵興</span><br/>
<span class='tline' id='l340' data-llen='7110:7137'><a onclick="displayPageImage('KR1d0041', 'WYG', '016-19b' );" name="016-19b" class="pb">[016-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7137:7160'>　祝不拜既爵不敢煩主人之答也祝且然則佐食可</span><br/>
<span class='tline' id='l342' data-llen='7160:7173'>　知矣其曰卒爵拜拜衍也</span><br/>
<span class='tline' id='l343' data-llen='7173:7185'>上佐食户内牖東北面拜</span><br/>
<span class='tline' id='l344' data-llen='7185:7208'>　佐食受獻於户内則筵祝於室中不待言矣佐食北</span><br/>
<span class='tline' id='l345' data-llen='7208:7231'>　面則祝南面而負北墉可知矣佐食俎設於階閒則</span><br/>
<span class='tline' id='l346' data-llen='7231:7243'>　祝俎設於筵前可知矣</span><br/>
<span class='tline' id='l347' data-llen='7243:7251'>佐食祭酒卒爵</span><br/>
<span class='tline' id='l348' data-llen='7251:7274'>　祝不嚌膚不拜既爵佐食不啐與賓獻祝而不及佐</span><br/>
<span class='tline' id='l349' data-llen='7274:7301'><a onclick="displayPageImage('KR1d0041', 'WYG', '016-20a' );" name="016-20a" class="pb">[016-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7301:7323'>　食同義以將儐尸日不足也註皆以為賤似失之</span><br/>
<span class='tline' id='l351' data-llen='7323:7337'>俎設于兩階之間其俎折一膚</span><br/>
<span class='tline' id='l352' data-llen='7337:7360'>　敖氏謂下篇獻衆賓以至私人皆有薦有脀佐食不</span><br/>
<span class='tline' id='l353' data-llen='7360:7383'>　宜反有脀而無薦是也疑經文本薦設於兩階之間</span><br/>
<span class='tline' id='l354' data-llen='7383:7406'>　而薦譌俎也觀獻下佐食其脀亦設於階間正與薦</span><br/>
<span class='tline' id='l355' data-llen='7406:7429'>　設於兩階之間相應且薦以豆曰薦設乃與其俎相</span><br/>
<span class='tline' id='l356' data-llen='7429:7452'>　應若上句為俎設則下句復言其俎義無所處而於</span><br/>
<span class='tline' id='l357' data-llen='7452:7459'>　文為贅矣</span><br/>
<span class='tline' id='l358' data-llen='7459:7486'><a onclick="displayPageImage('KR1d0041', 'WYG', '016-20b' );" name="016-20b" class="pb">[016-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7486:7496'>尸祭酒卒爵主婦拜</span><br/>
<span class='tline' id='l360' data-llen='7496:7519'>　特牲豆俎敦鉶並饌於隂厭尸食羞肵俎故留籩燔</span><br/>
<span class='tline' id='l361' data-llen='7519:7542'>　於主婦亞獻薦之少牢則别有堂上之亞獻籩豆鉶</span><br/>
<span class='tline' id='l362' data-llen='7542:7565'>　俎加以匕湆脀燔故主婦於室中有獻而無薦蓋專</span><br/>
<span class='tline' id='l363' data-llen='7565:7588'>　薦籩燔則不宜鉶俎湆脀未薦而先燔兼薦牲物則</span><br/>
<span class='tline' id='l364' data-llen='7588:7611'>　更無以為儐尸之薦必有獻而無薦義乃曲當故不</span><br/>
<span class='tline' id='l365' data-llen='7611:7626'>　儐尸則亞獻薦籩燔與特牲同</span><br/>
<span class='tline' id='l366' data-llen='7626:7646'>上佐食綏祭主婦西面于主人之北受祭祭之</span><br/>
<span class='tline' id='l367' data-llen='7646:7673'><a onclick="displayPageImage('KR1d0041', 'WYG', '016-21a' );" name="016-21a" class="pb">[016-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7673:7696'>　特牲少牢尸酢主婦佐食授祭皆不言所授何物敖</span><br/>
<span class='tline' id='l369' data-llen='7696:7719'>　氏謂亦黍稷肺祭蓋以少牢尸酢主人上佐食取黍</span><br/>
<span class='tline' id='l370' data-llen='7719:7742'>　稷下佐食取切肺以授祭而類之也所異者士妻適</span><br/>
<span class='tline' id='l371' data-llen='7742:7765'>　房則佐食亦於房中相授耳位於室中及受祭祭之</span><br/>
<span class='tline' id='l372' data-llen='7765:7778'>　與士妻異皆所以優命婦</span><br/>
<span class='tline' id='l373' data-llen='7778:7799'>主婦以爵出賛者受易爵于篚以授主婦于房中</span><br/>
<span class='tline' id='l374' data-llen='7799:7822'>　司宫饌篚於房中爵觶實於篚士禮略主婦獻尸祝</span><br/>
<span class='tline' id='l375' data-llen='7822:7845'>　佐食並用内篚之爵而更洗之内子則室中堂上皆</span><br/>
<span class='tline' id='l376' data-llen='7845:7872'><a onclick="displayPageImage('KR1d0041', 'WYG', '016-21b' );" name="016-21b" class="pb">[016-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7872:7895'>　使有司取爵於下篚宗婦傳致而内篚之爵專以酬</span><br/>
<span class='tline' id='l378' data-llen='7895:7912'>　内賓宗婦於房中以著威儀之盛耳</span><br/>
<span class='tline' id='l379' data-llen='7912:7925'>主婦洗爵獻祝祝拜坐受爵</span><br/>
<span class='tline' id='l380' data-llen='7925:7948'>　特牲主婦獻祝籩燔從而少牢無之以增儐尸禮不</span><br/>
<span class='tline' id='l381' data-llen='7948:7971'>　能更備薦籩羞燔之儀於祝也故不儐尸則籩燔與</span><br/>
<span class='tline' id='l382' data-llen='7971:7984'>　特牲同而儀法皆詳於此</span><br/>
<span class='tline' id='l383' data-llen='7984:7997'>賓長洗爵獻于尸尸拜受爵</span><br/>
<span class='tline' id='l384' data-llen='7997:8020'>　特牲三獻有燔從而少牢無之以增儐尸禮主婦之</span><br/>
<span class='tline' id='l385' data-llen='8020:8047'><a onclick="displayPageImage('KR1d0041', 'WYG', '016-22a' );" name="016-22a" class="pb">[016-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8047:8070'>　獻無籩燔而賓獻以燔從則頗其類矣然則不儐尸</span><br/>
<span class='tline' id='l387' data-llen='8070:8093'>　主婦之獻仍薦籩燔而賓獻亦無燔何也士牲體少</span><br/>
<span class='tline' id='l388' data-llen='8093:8116'>　故再獻三獻各以從薦為儀少牢二牲骨體加骼肩</span><br/>
<span class='tline' id='l389' data-llen='8116:8139'>　肉加胾饌已盛矣主婦亞獻已兼薦羊豕之燔故三</span><br/>
<span class='tline' id='l390' data-llen='8139:8156'>　獻無薦用别於上大夫以示抑損也</span><br/>
<span class='tline' id='l391' data-llen='8156:8176'>祝酌授尸賓拜受爵尸拜送爵賓坐奠爵遂拜</span><br/>
<span class='tline' id='l392' data-llen='8176:8199'>　主人受酢俠拜故賓體其意而與之同尸酢主人主</span><br/>
<span class='tline' id='l393' data-llen='8199:8222'>　婦始受爵時皆曰尸答拜於賓則曰拜送爵當名辨</span><br/>
<span class='tline' id='l394' data-llen='8222:8249'><a onclick="displayPageImage('KR1d0041', 'WYG', '016-22b' );" name="016-22b" class="pb">[016-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8249:8272'>　物各有義法於此益顯著矣賓獻尸酢始受爵時皆</span><br/>
<span class='tline' id='l396' data-llen='8272:8294'>　曰拜送卒爵皆曰答拜以所卒者即拜送之爵也</span><br/>
<span class='tline' id='l397' data-llen='8294:8307'>祝祭酒啐酒奠爵于其筵前</span><br/>
<span class='tline' id='l398' data-llen='8307:8330'>　祝不卒爵賓獻不及佐食以儐尸儀節有所益則不</span><br/>
<span class='tline' id='l399' data-llen='8330:8339'>　得不有所損也</span><br/>
<span class='tline' id='l400' data-llen='8339:8356'>上佐食盥升下佐食對之賓長二人備</span><br/>
<span class='tline' id='l401' data-llen='8356:8381'>　𧃊親者之事也嗣不舉奠則以二佐食為上𧃊若皆</span><br/>
<span class='tline' id='l402' data-llen='8381:8404'>　異姓則佐食不得先於賓敖氏之誤皆起於謂宗人</span><br/>
<span class='tline' id='l403' data-llen='8404:8431'><a onclick="displayPageImage('KR1d0041', 'WYG', '016-23a' );" name="016-23a" class="pb">[016-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8431:8444'>　所遣之賓即佐食司士耳</span><br/>
<span class='tline' id='l405' data-llen='8444:8453'>資黍于羊俎兩端</span><br/>
<span class='tline' id='l406' data-llen='8453:8476'>　義與孝經資於事父以事母資於事父以事君同蓋</span><br/>
<span class='tline' id='l407' data-llen='8476:8499'>　資取所進於佐食二敦之黍置於羊俎之兩端以食</span><br/>
<span class='tline' id='l408' data-llen='8499:8507'>　長賓次賓也</span><br/>
<span class='tline' id='l409' data-llen='8507:8514'>皆不拜受爵</span><br/>
<span class='tline' id='l410' data-llen='8514:8539'>　特牲祝𧃊主人再拜者三酳上下𧃊答拜者二祝酳</span><br/>
<span class='tline' id='l411' data-llen='8539:8563'>　拜者一兩𧃊卒爵答拜者二少牢前後旅拜者再主</span><br/>
<span class='tline' id='l412' data-llen='8563:8590'><a onclick="displayPageImage('KR1d0041', 'WYG', '016-23b' );" name="016-23b" class="pb">[016-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8590:8614'>　人授爵不拜而𧃊者亦不拜受爵以勞主人之答四</span><br/>
<span class='tline' id='l414' data-llen='8614:8637'>　人卒爵皆拜而主人總答一拜非為大夫位尊也其</span><br/>
<span class='tline' id='l415' data-llen='8637:8649'>　齒必長筋力難自竭耳</span><br/>
<span class='tline' id='l416' data-llen='8649:8656'>上𧃊親嘏</span><br/>
<span class='tline' id='l417' data-llen='8656:8681'>　特牲祝再戒𧃊者而少牢無之少牢𧃊嘏主人而特</span><br/>
<span class='tline' id='l418' data-llen='8681:8705'>　牲無之何也特牲之𧃊嗣子及長兄弟也故主人與</span><br/>
<span class='tline' id='l419' data-llen='8705:8729'>　祝原祖考之意以戒之少牢之𧃊族子弟也且有異</span><br/>
<span class='tline' id='l420' data-llen='8729:8752'>　姓之賓何為申戒於族子弟及異姓之賓哉若祭之</span><br/>
<span class='tline' id='l421' data-llen='8752:8779'><a onclick="displayPageImage('KR1d0041', 'WYG', '016-24a' );" name="016-24a" class="pb">[016-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8779:8802'>　終有嘏乃原祖考之心欲子孫常保天祿族子弟為</span><br/>
<span class='tline' id='l423' data-llen='8802:8826'>　佐食故可以傳嘏辭若特牲之上𧃊則嗣子也本非</span><br/>
<span class='tline' id='l424' data-llen='8826:8849'>　事神佐尸之人安得傳神語以致嘏哉　特牲饋食</span><br/>
<span class='tline' id='l425' data-llen='8849:8872'>　廟祭之節備矣故少牢獨著其禮之異者而同者則</span><br/>
<span class='tline' id='l426' data-llen='8872:8895'>　缺焉如祭之前夕陳鼎於門外主人子姓兄弟宗祝</span><br/>
<span class='tline' id='l427' data-llen='8895:8918'>　衆賓之位視濯告充之儀詳於特牲蓋其義通乎上</span><br/>
<span class='tline' id='l428' data-llen='8918:8941'>　下故於士舉之而知上焉者之略同也鼎實之名數</span><br/>
<span class='tline' id='l429' data-llen='8941:8964'>　器具之設張牲體之差等割制升載之儀法則詳於</span><br/>
<span class='tline' id='l430' data-llen='8964:8991'><a onclick="displayPageImage('KR1d0041', 'WYG', '016-24b' );" name="016-24b" class="pb">[016-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='8991:9014'>　少牢蓋其事備於尊者故於大夫舉之而知下焉者</span><br/>
<span class='tline' id='l432' data-llen='9014:9037'>　之差减也至於視殺之節迎尸之儀命尸告神祝嘏</span><br/>
<span class='tline' id='l433' data-llen='9037:9060'>　之辭主婦不嘏之義亦通於上下然於特牲舉之或</span><br/>
<span class='tline' id='l434' data-llen='9060:9083'>　疑大夫之有異也於少牢舉之則知士之無以易此</span><br/>
<span class='tline' id='l435' data-llen='9083:9106'>　矣又有禮之節㑹不得不二篇並見者則各以小節</span><br/>
<span class='tline' id='l436' data-llen='9106:9129'>　之微異者相間故不厭其複制禮之由紀事之法無</span><br/>
<span class='tline' id='l437' data-llen='9129:9141'>　微不達是謂聖人之文</span><br/>
<span class='tline' id='l438' data-llen='9141:9151'>　儀禮析疑卷十六</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='154:180'><a onclick="displayPageImage('KR1a0129', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='180:188'>欽定四庫全書</span>
<span class='tline' id='l9' data-llen='188:196'>　易小帖卷一</span>
<span class='tline' id='l10' data-llen='196:217'>　　　　　　　　　　翰林院檢討毛竒齡撰</span>
<span class='tline' id='l11' data-llen='217:240'>上繫云剛柔相推而生變化又云變化者進退之象也</span>
<span class='tline' id='l12' data-llen='240:263'>　夫剛柔者陰陽也自畫卦以後陰爻與陽爻皆屬一</span>
<span class='tline' id='l13' data-llen='263:286'>　定有何相推有何變化殊不知變化者進退之象則</span>
<span class='tline' id='l14' data-llen='286:309'>　文王繋詞左氏占驗全在乎進退諸陰陽之畫而變</span>
<span class='tline' id='l15' data-llen='309:332'>　化之矣故又曰化而裁之存乎變推而行之存乎通</span>
<span class='tline' id='l16' data-llen='332:358'><a onclick="displayPageImage('KR1a0129', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='358:381'>　神而明之存乎其人此推易之法也蓋推易者往來</span>
<span class='tline' id='l18' data-llen='381:404'>　進退之事也是以易曰憧憧往來子曰日往則月來</span>
<span class='tline' id='l19' data-llen='404:427'>　月往則日來日月相推而明生焉寒往則暑來暑往</span>
<span class='tline' id='l20' data-llen='427:450'>　則寒來寒暑相推而嵗成焉故又曰夫易彰往而察</span>
<span class='tline' id='l21' data-llen='450:473'>　來是以六十四卦于泰否二聚卦獨曰小往大來大</span>
<span class='tline' id='l22' data-llen='473:496'>　往小來立往來大義而其中之往來者亹亹焉非推</span>
<span class='tline' id='l23' data-llen='496:501'>　易乎</span>
<span class='tline' id='l24' data-llen='501:524'>乾坤二卦皆有類字乾卦則各從其類也坤卦牝馬地</span>
<span class='tline' id='l25' data-llen='524:550'><a onclick="displayPageImage('KR1a0129', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='550:573'>　類又曰乃與類行又曰猶未離其類也以乾坤為聚</span>
<span class='tline' id='l27' data-llen='573:596'>　卦之首故夫子于此特屢屢及之類猶聚也大傳曰</span>
<span class='tline' id='l28' data-llen='596:619'>　方以類聚是也又乾卦飛龍在天大人造也劉歆父</span>
<span class='tline' id='l29' data-llen='619:642'>　子作大人聚也見陸德明釋文則是漢儒說易猶有</span>
<span class='tline' id='l30' data-llen='642:652'>　知推易一法如此</span>
<span class='tline' id='l31' data-llen='652:675'>夫子于推易指示極切卦卦有之若其領要則祗大傳</span>
<span class='tline' id='l32' data-llen='675:698'>　方以類聚物以羣分八字故乾卦文言于九四一爻</span>
<span class='tline' id='l33' data-llen='698:721'>　為上下將分之際獨曰進退无恒非離羣也蓋言羣</span>
<span class='tline' id='l34' data-llen='721:747'><a onclick="displayPageImage('KR1a0129', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='747:770'>　分非分卦之謂也陽聚而不離雖分卦而實非離羣</span>
<span class='tline' id='l36' data-llen='770:793'>　故分聚祗就隂陽言觀後泰否聚卦于否之六二曰</span>
<span class='tline' id='l37' data-llen='793:816'>　大人否亨不亂羣也正言三隂三陽各不相離之意</span>
<span class='tline' id='l38' data-llen='816:839'>　則以不離為不亂大傳所云不尤瞭然乎夫子屢示</span>
<span class='tline' id='l39' data-llen='839:862'>　其意而必不明言所謂神明黙識存乎人也人奈何</span>
<span class='tline' id='l40' data-llen='862:869'>　不三反也</span>
<span class='tline' id='l41' data-llen='869:892'>道家言無極實言無氣無形之始非如朱元晦所云老</span>
<span class='tline' id='l42' data-llen='892:915'>　子言無極乃無窮之義也老子無極在列子有註脚</span>
<span class='tline' id='l43' data-llen='915:941'><a onclick="displayPageImage('KR1a0129', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='941:964'>　以太易未見氣始為無極太初既見氣始為太極故</span>
<span class='tline' id='l45' data-llen='964:987'>　乾鑿度云太易始著太極成太易即無極也此即無</span>
<span class='tline' id='l46' data-llen='987:1010'>　極而太極也又曰太極成乾坤行此即太極動而生</span>
<span class='tline' id='l47' data-llen='1010:1033'>　陽靜而生隂也又曰有形始于弗形有法始于弗法</span>
<span class='tline' id='l48' data-llen='1033:1044'>　此即太極本無極也</span>
<span class='tline' id='l49' data-llen='1044:1067'>物以羣分乾鑿度以三畫分三名曰物有始有壯有究</span>
<span class='tline' id='l50' data-llen='1067:1090'>　究即終也爻詞以三爻上爻為終者即此意說卦傳</span>
<span class='tline' id='l51' data-llen='1090:1100'>　亦云其究為某卦</span>
<span class='tline' id='l52' data-llen='1100:1126'><a onclick="displayPageImage('KR1a0129', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1126:1149'>彖字不解其義後讀繋傳曰彖材也謂一卦之體材也</span>
<span class='tline' id='l54' data-llen='1149:1172'>　劉瓛云斷一卦之材是也或引論語集註無所取材</span>
<span class='tline' id='l55' data-llen='1172:1195'>　語謂是裁度之裁材裁古通字則古但以財通裁如</span>
<span class='tline' id='l56' data-llen='1195:1218'>　漢書財察財擇引決自財與泰象財成天地之道類</span>
<span class='tline' id='l57' data-llen='1218:1233'>　並非材字論語集註故誤解耳</span>
<span class='tline' id='l58' data-llen='1233:1256'>卦有列兩為對者虞仲翔所謂旁通之卦而孔氏正義</span>
<span class='tline' id='l59' data-llen='1256:1279'>　名曰變卦以陽變隂隂變陽也卦有合一而顛倒對</span>
<span class='tline' id='l60' data-llen='1279:1302'>　者王輔嗣所謂反對而孔氏正義名曰覆卦覆即反</span>
<span class='tline' id='l61' data-llen='1302:1328'><a onclick="displayPageImage('KR1a0129', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1328:1351'>　也第伏羲畫卦專取旁通乾坤一旁通六子三旁通</span>
<span class='tline' id='l63' data-llen='1351:1374'>　凡四旁通而畫卦已畢文王序卦專取覆卦除乾坤</span>
<span class='tline' id='l64' data-llen='1374:1397'>　坎離頤大過小過中孚八卦外凡五十六卦作二十</span>
<span class='tline' id='l65' data-llen='1397:1420'>　八覆卦而六十四序卦已畢但又有以旁通兼覆卦</span>
<span class='tline' id='l66' data-llen='1420:1443'>　者如泰否顛倒卦也然並列之則三隂三陽正復旁</span>
<span class='tline' id='l67' data-llen='1443:1466'>　通推之而既未濟歸妹漸蠱隨皆然然則易變可一</span>
<span class='tline' id='l68' data-llen='1466:1472'>　端盡耶</span>
<span class='tline' id='l69' data-llen='1472:1495'>易有日月相銜之文其字形則上日下月取其昭明其</span>
<span class='tline' id='l70' data-llen='1495:1521'><a onclick="displayPageImage('KR1a0129', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1521:1544'>　字義則日往月來取其變易此易緯所云也又易者</span>
<span class='tline' id='l72' data-llen='1544:1567'>　生萬物不難所謂易也此則難易之易當讀異去聲</span>
<span class='tline' id='l73' data-llen='1567:1590'>　又有不易之易謂不更改天地名君臣位父子上下</span>
<span class='tline' id='l74' data-llen='1590:1615'>　宜<span class='krp-note'>俱以卦/爻言</span>此改易之易讀亦如字見乾鑿度</span>
<span class='tline' id='l75' data-llen='1615:1638'>易原有去入二音其讀去聲者因舊時未分四聲故去</span>
<span class='tline' id='l76' data-llen='1638:1661'>　入同音而北人讀字又有去無入是以漢晉以前多</span>
<span class='tline' id='l77' data-llen='1661:1684'>　讀異隋唐以後多讀亦北人多讀異南人多讀亦其</span>
<span class='tline' id='l78' data-llen='1684:1707'>　實一也自舊有去音昧者遂謂讀異者必易知之易</span>
<span class='tline' id='l79' data-llen='1707:1733'><a onclick="displayPageImage('KR1a0129', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1733:1756'>　夫乾以易知坤以簡能二者不偏廢也獨取易知是</span>
<span class='tline' id='l81' data-llen='1756:1767'>　有陽無隂也而可乎</span>
<span class='tline' id='l82' data-llen='1767:1795'>易有五易<span class='krp-note'>見仲氏/易首</span>雖去入兩音只是一義古變易之易</span>
<span class='tline' id='l83' data-llen='1795:1818'>　皆讀去聲如班固東都賦紛綸后辟與蹈一聖之險</span>
<span class='tline' id='l84' data-llen='1818:1841'>　易押可驗若謂漢晉以前無變易之解則繫詞云神</span>
<span class='tline' id='l85' data-llen='1841:1864'>　無方而易無體此夫子之解義也若謂隋唐以後始</span>
<span class='tline' id='l86' data-llen='1864:1887'>　有入聲之讀則繫詞云日新之謂盛德生生之謂易</span>
<span class='tline' id='l87' data-llen='1887:1910'>　又云乾坤毁則無以見易無以見易則乾坤或幾乎</span>
<span class='tline' id='l88' data-llen='1910:1936'><a onclick="displayPageImage('KR1a0129', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1936:1959'>　息此夫子之讀音也豎儒但觀一隙不覯大通偶聞</span>
<span class='tline' id='l90' data-llen='1959:1982'>　易可讀異便妄生議論可鄙極矣至若說文以蜥蜴</span>
<span class='tline' id='l91' data-llen='1982:2005'>　為蜥易此重傍省文之字而楊升庵遂謂易是守宫</span>
<span class='tline' id='l92' data-llen='2005:2028'>　之名則漢書食貨志以疆埸為疆易得毋易又是疆</span>
<span class='tline' id='l93' data-llen='2028:2049'>　畔名乎<span class='krp-note'>古重傍省文字/如欄干瑯邪類</span></span>
<span class='tline' id='l94' data-llen='2049:2072'>何平叔作論語集解其于夫子之言性與天道句註云</span>
<span class='tline' id='l95' data-llen='2072:2095'>　以元亨日新為天之道而孔氏正義謂元亨利貞皆</span>
<span class='tline' id='l96' data-llen='2095:2118'>　屬天道單舉元亨者略言之也觀此則乾卦四德之</span>
<span class='tline' id='l97' data-llen='2118:2144'><a onclick="displayPageImage('KR1a0129', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2144:2167'>　解其來舊矣乾者天也乾德即天道也日新者終日</span>
<span class='tline' id='l99' data-llen='2167:2190'>　乾乾自强不息天行健也平叔以清言解經尚知有</span>
<span class='tline' id='l100' data-llen='2190:2202'>　此況文言本聖人書耶</span>
<span class='tline' id='l101' data-llen='2202:2225'>乾卦終日乾乾以乾字斷句此夫子讀法俗儒以夕字</span>
<span class='tline' id='l102' data-llen='2225:2248'>　句固為不通至夕惕若厲則在明諸儒多有以若字</span>
<span class='tline' id='l103' data-llen='2248:2271'>　句者以易文有紛若嗟若語也但漢晉間儒俱以厲</span>
<span class='tline' id='l104' data-llen='2271:2294'>　斷句此必有師承者予既引淮南鴻烈及張平子班</span>
<span class='tline' id='l105' data-llen='2294:2317'>　孟堅諸文為証偶觀蜀志先主紀其自表漢中王文</span>
<span class='tline' id='l106' data-llen='2317:2343'><a onclick="displayPageImage('KR1a0129', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2343:2366'>　有云寤寐永嘆夕惕若厲漢新莽時孫竦為陳崇草</span>
<span class='tline' id='l108' data-llen='2366:2389'>　奏有云易曰終日乾乾夕惕若厲則兩漢以來師承</span>
<span class='tline' id='l109' data-llen='2389:2412'>　若一矣解經不考古而憑臆妄斷欲重違古人何可</span>
<span class='tline' id='l110' data-llen='2412:2417'>　訓也</span>
<span class='tline' id='l111' data-llen='2417:2440'>朱子發叢說云初竒二偶三竒四偶五竒六偶卦有竒</span>
<span class='tline' id='l112' data-llen='2440:2463'>　偶為象者如乾九四曰淵淵者重坎也自四至上有</span>
<span class='tline' id='l113' data-llen='2463:2486'>　重坎象故也王氏易是曰乾二文明坤三含章俱合</span>
<span class='tline' id='l114' data-llen='2486:2509'>　離象此皆主卦位為說蓋卦位上坎下離一定之數</span>
<span class='tline' id='l115' data-llen='2509:2535'><a onclick="displayPageImage('KR1a0129', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2535:2558'>　而文王演辭亦往往取象于是詳見仲氏易諸卦及</span>
<span class='tline' id='l117' data-llen='2558:2581'>　推易始末然卦畫純隂純陽則卦位尤顯乾坤是耳</span>
<span class='tline' id='l118' data-llen='2581:2604'>說卦在漢時已亡至孝宣時河内女子發老屋得之至</span>
<span class='tline' id='l119' data-llen='2604:2627'>　後漢荀爽集解又得八卦逸義三十有一今諸家所</span>
<span class='tline' id='l120' data-llen='2627:2650'>　傳則皆逸義也此非可意造者故朱氏本義已補入</span>
<span class='tline' id='l121' data-llen='2650:2673'>　荀氏集解于說卦傳下予又從他書補入數處如子</span>
<span class='tline' id='l122' data-llen='2673:2696'>　夏傳坎為小狐今所傳本雖無有然前儒引據有之</span>
<span class='tline' id='l123' data-llen='2696:2719'>　則翻為補入以舊子夏傳雖亦偽書然在隋唐前去</span>
<span class='tline' id='l124' data-llen='2719:2745'><a onclick="displayPageImage('KR1a0129', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2745:2757'>　漢未逺當或有所受耳</span>
<span class='tline' id='l126' data-llen='2757:2780'>離有飛鳥之象說卦逸義曰離為飛鳥以離位正南值</span>
<span class='tline' id='l127' data-llen='2780:2803'>　鶉火之次鶉為朱鳥虞書所云星鳥是也若歸藏初</span>
<span class='tline' id='l128' data-llen='2803:2826'>　巽曰有鳥將來而垂其翼薛貞曰巽值鶉尾故稱飛</span>
<span class='tline' id='l129' data-llen='2826:2849'>　鳥此當如小過互巽飛鳥與明夷之以離為飛鳥不</span>
<span class='tline' id='l130' data-llen='2849:2872'>　同蓋巽位東南正與離近當鶉火之尾故離巽皆象</span>
<span class='tline' id='l131' data-llen='2872:2895'>　飛鳥以木火子母本相通故也若說卦巽為雞離為</span>
<span class='tline' id='l132' data-llen='2895:2918'>　雉八畜之中獨離巽屬禽翼亦有取象飛鳥之意且</span>
<span class='tline' id='l133' data-llen='2918:2944'><a onclick="displayPageImage('KR1a0129', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2944:2967'>　兩畜木火亦正相通素問以雞為木畜而實銜火精</span>
<span class='tline' id='l135' data-llen='2967:2990'>　雉本午質火文而月令雉雊而雷發聲漢書陳倉有</span>
<span class='tline' id='l136' data-llen='2990:3013'>　聲如雷而野雉皆雊則夏禽而感春氣皆木火相通</span>
<span class='tline' id='l137' data-llen='3013:3036'>　之驗故知說卦逸義雖極精當然尚有未備其偶作</span>
<span class='tline' id='l138' data-llen='3036:3045'>　補苴非多事也</span>
<span class='tline' id='l139' data-llen='3045:3068'>離為鶴見虞氏易中孚九二有鶴鳴在隂以中孚為大</span>
<span class='tline' id='l140' data-llen='3068:3091'>　離故也然九家易又云震為鵠而京房論中孚曰九</span>
<span class='tline' id='l141' data-llen='3091:3114'>　二處和體震故象鳴鶴則震又為鶴鶴鵠通字黃鶴</span>
<span class='tline' id='l142' data-llen='3114:3140'><a onclick="displayPageImage('KR1a0129', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3140:3163'>　樓以黃鵠山得名是也舊欲増震為鶴于說卦中以</span>
<span class='tline' id='l144' data-llen='3163:3186'>　既有為鵠則不必複出且房但言義無明明為鶴二</span>
<span class='tline' id='l145' data-llen='3186:3208'>　字故已之其及震者以中孚二四同功為震故云</span>
<span class='tline' id='l146' data-llen='3208:3231'>歸藏之乾有乾為大赤為天為君為父又為辟為卿為</span>
<span class='tline' id='l147' data-llen='3231:3254'>　馬為禾又為血卦此偽書不可據者夫子說卦本以</span>
<span class='tline' id='l148' data-llen='3254:3277'>　註易如爾雅之註詩必易中有其辭而故為標之為</span>
<span class='tline' id='l149' data-llen='3277:3300'>　卿為辟為禾將安用之若其餘則又夫子所已言者</span>
<span class='tline' id='l150' data-llen='3300:3316'>　豈商易卦辭與周易有相通者耶</span>
<span class='tline' id='l151' data-llen='3316:3342'><a onclick="displayPageImage('KR1a0129', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3342:3365'>虞氏易有巽為魚語見于剥姤及中孚三卦以剥有貫</span>
<span class='tline' id='l153' data-llen='3365:3388'>　魚姤有包魚中孚有豚魚故也但姤及中孚皆有下</span>
<span class='tline' id='l154' data-llen='3388:3411'>　巽而剥獨無有予嘗諦觀剥姤二卦皆以隂陽升降</span>
<span class='tline' id='l155' data-llen='3411:3434'>　消息為義魚雖隂類然在澤有魚而在山無魚故剥</span>
<span class='tline' id='l156' data-llen='3434:3457'>　及五爻已成艮山姤及四爻亦漸成觀卦大艮之象</span>
<span class='tline' id='l157' data-llen='3457:3480'>　是剥五貫魚喜其尚有魚而姤四无魚則正憂其魚</span>
<span class='tline' id='l158' data-llen='3480:3503'>　之自此无也因于中孚豚魚則以巽為解于姤之包</span>
<span class='tline' id='l159' data-llen='3503:3526'>　魚則又兑澤為解以兑澤與艮山反也且剥無巽也</span>
<span class='tline' id='l160' data-llen='3526:3552'><a onclick="displayPageImage('KR1a0129', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3552:3575'>　若仲氏易說卦下亦脫巽為魚句則檢㸃不及非有</span>
<span class='tline' id='l162' data-llen='3575:3582'>　意去取耳</span>
<span class='tline' id='l163' data-llen='3582:3605'>何以守位曰仁何以聚人曰財言以顯仁守位以富有</span>
<span class='tline' id='l164' data-llen='3605:3628'>　聚人也顯仁富有皆大傳中原文自朱註引陸氏釋</span>
<span class='tline' id='l165' data-llen='3628:3651'>　文改仁為人致元呉澄明季本競起改竄而作偽古</span>
<span class='tline' id='l166' data-llen='3651:3674'>　本且謂古本如是可畏極矣盧東元作此辯云經文</span>
<span class='tline' id='l167' data-llen='3674:3697'>　無義者或改正之如井有仁焉吉之先見是也有義</span>
<span class='tline' id='l168' data-llen='3697:3720'>　者不宜輕改此類是也夫仁者天地之大德也天子</span>
<span class='tline' id='l169' data-llen='3720:3747'><a onclick="displayPageImage('KR1a0129', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3747:3770'>　守位曰仁足矣何必改從人乎武王有臣三千惟一</span>
<span class='tline' id='l171' data-llen='3770:3793'>　心仁也紂有臣億萬人惟億萬心不仁也仁則寇戎</span>
<span class='tline' id='l172' data-llen='3793:3816'>　為父子不仁則赤子為仇讎故大學曰有德此有人</span>
<span class='tline' id='l173' data-llen='3816:3826'>　蔡邕曰仁以守位</span>
<span class='tline' id='l174' data-llen='3826:3849'>東陽盧東元嘗以本義易說太略且盡廢漢晉前儒之</span>
<span class='tline' id='l175' data-llen='3849:3872'>　學引朱子自為說云譬如燭籠添一條骨則障了一</span>
<span class='tline' id='l176' data-llen='3872:3895'>　條明此引喻之最乖方者夫燭之加籠所以蔽風非</span>
<span class='tline' id='l177' data-llen='3895:3918'>　以助明也如欲助明則當曰燈槃添膏不當曰燭籠</span>
<span class='tline' id='l178' data-llen='3918:3945'><a onclick="displayPageImage('KR1a0129', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3945:3968'>　添骨何則膏非増闇之物籠非助明之具也自漢至</span>
<span class='tline' id='l180' data-llen='3968:3991'>　宋千有餘年說易君子不知凡幾至理宗朝程朱說</span>
<span class='tline' id='l181' data-llen='3991:4019'>　出而諸儒盡廢膏之竭矣何有籠骨斯言良然<span class='krp-note'>盧諱/格明</span></span>
<span class='tline' id='l182' data-llen='4019:4065'>　<span class='krp-note'>成化辛丑進士官監察御史所著荷亭集崇禎間山/隂劉念臺先生特為之序稱其能宗六經誦法孔子</span></span>
<span class='tline' id='l183' data-llen='4065:4088'>　<span class='krp-note'>篤行君子也每講學輒/引其辨論以示學者</span></span>
<span class='tline' id='l184' data-llen='4088:4111'>蔡邕曰聖人之大寶曰位故以仁守位以財聚人見釋</span>
<span class='tline' id='l185' data-llen='4111:4134'>　誨梁劉昭註後漢書于梁統傳註曰易繫詞曰何以</span>
<span class='tline' id='l186' data-llen='4134:4157'>　守位曰仁又北周蘇綽為文帝作六條詔其六均賦</span>
<span class='tline' id='l187' data-llen='4157:4184'><a onclick="displayPageImage('KR1a0129', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4184:4207'>　役曰聖人之大寶曰位何以守位曰仁俱不作人字</span>
<span class='tline' id='l189' data-llen='4207:4230'>禮記經解有易曰君子慎始差若毫釐繆以千里此明</span>
<span class='tline' id='l190' data-llen='4230:4253'>　是易逸文故漢東方朔傳司馬遷自序皆引其語而</span>
<span class='tline' id='l191' data-llen='4253:4276'>　王充論衡註及劉昭註仲長統昌言亦皆引此二語</span>
<span class='tline' id='l192' data-llen='4276:4299'>　謂是易緯則春秋戰國間有何緯書此言誤矣若東</span>
<span class='tline' id='l193' data-llen='4299:4322'>　方朔傳又有易曰正其本萬事理語而杜欽傳後漢</span>
<span class='tline' id='l194' data-llen='4322:4345'>　范升傳亦皆有之則易未嘗經秦火安得逸文豈漢</span>
<span class='tline' id='l195' data-llen='4345:4365'>　世說易家文而雜出于是者耶然不可考矣</span>
<span class='tline' id='l196' data-llen='4365:4392'><a onclick="displayPageImage('KR1a0129', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4392:4415'>雜卦傳晉晝也明夷誅也晝與誅失反對之義初亦疑</span>
<span class='tline' id='l198' data-llen='4415:4438'>　之後觀宋人孫奕作示兒篇以為明入地為闇又卦</span>
<span class='tline' id='l199' data-llen='4438:4461'>　略有明夷為闇之主語因謂誅是昧字之誤昧與晝</span>
<span class='tline' id='l200' data-llen='4461:4484'>　對此極近理若書與昧押則無入通韻三聲與大有</span>
<span class='tline' id='l201' data-llen='4484:4507'>　象以發志也自天佑也賔之初筵三爵不識矧敢多</span>
<span class='tline' id='l202' data-llen='4507:4513'>　又正同</span>
<span class='tline' id='l203' data-llen='4513:4536'>王莽傳漢兵討莽莽遣張邯引同人九三爻詞以作符</span>
<span class='tline' id='l204' data-llen='4536:4559'>　命謂伏戎于莽隂起兵以討莽也莽者皇帝名也升</span>
<span class='tline' id='l205' data-llen='4559:4586'><a onclick="displayPageImage('KR1a0129', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4586:4609'>　于高陵升者劉伯升高陵者高陵侯子翟義也三歳</span>
<span class='tline' id='l207' data-llen='4609:4632'>　不興言皆敗絶不得起也其說雖誣妄然以之占易</span>
<span class='tline' id='l208' data-llen='4632:4655'>　則與周太史繇詞不甚逺矣要知漢去古未逺其據</span>
<span class='tline' id='l209' data-llen='4655:4668'>　詞解斷猶得古遺法如此</span>
<span class='tline' id='l210' data-llen='4668:4691'>朱氏本義所載筮儀本之焦氏易林揲法而不著所自</span>
<span class='tline' id='l211' data-llen='4691:4701'>　宋人著書多類此</span>
<span class='tline' id='l212' data-llen='4701:4724'>坎之九五象曰坎不盈中未大也李鼎祚易解作未光</span>
<span class='tline' id='l213' data-llen='4724:4733'>　大也多一光字</span>
<span class='tline' id='l214' data-llen='4733:4760'><a onclick="displayPageImage('KR1a0129', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4760:4783'>否之九五繫于苞桑謂苞桑微弱不堪重繫也舊註以</span>
<span class='tline' id='l216' data-llen='4783:4806'>　强固解苞字失其義矣晉書儒林傳冉閔與冉諛同</span>
<span class='tline' id='l217' data-llen='4806:4830'>　時為光禄大夫閔拜其子𦙍為大單于而以降胡一</span>
<span class='tline' id='l218' data-llen='4830:4853'>　千處之麾下諛諫曰恐變起不測當思聖王苞桑之</span>
<span class='tline' id='l219' data-llen='4853:4873'>　誡也則非强固審矣苞者叢生無主幹之名</span>
<span class='tline' id='l220' data-llen='4873:4896'>豐其沛沛者水草之名公羊傳草棘曰沛禮記王制註</span>
<span class='tline' id='l221' data-llen='4896:4919'>　有草所生曰萊水所生曰沛語應劭云沛者草木之</span>
<span class='tline' id='l222' data-llen='4919:4942'>　蔽茂齊侯田于沛是也自王輔嗣註作幡幔而字書</span>
<span class='tline' id='l223' data-llen='4942:4969'><a onclick="displayPageImage('KR1a0129', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4969:4992'>　遂有以斾通沛者然終是改字非舊義矣若虞仲翔</span>
<span class='tline' id='l225' data-llen='4992:5015'>　註易有曰日蔽雲中稱蔀日在雲下稱沛則不知所</span>
<span class='tline' id='l226' data-llen='5015:5038'>　據且一在雲中一在雲下何所分别漢人有師承或</span>
<span class='tline' id='l227' data-llen='5038:5051'>　非杜撰然何以謾誕乃爾</span>
<span class='tline' id='l228' data-llen='5051:5074'>大過上六過涉滅頂以兑上為澤口故涉之然而遯以</span>
<span class='tline' id='l229' data-llen='5074:5097'>　乾易兑則乾首因兑澤而滅故曰滅頂此推易之最</span>
<span class='tline' id='l230' data-llen='5097:5120'>　明者若後漢趙典傳其兄子温與李傕書曰於易一</span>
<span class='tline' id='l231' data-llen='5120:5143'>　為過再為涉三而弗改滅其頂凶則一二三次第在</span>
<span class='tline' id='l232' data-llen='5143:5170'><a onclick="displayPageImage('KR1a0129', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5170:5193'>　易文並無其候且以四字作三截于大過卦義與上</span>
<span class='tline' id='l234' data-llen='5193:5213'>　六爻義全不可解此不知主何師說以有此</span>
<span class='tline' id='l235' data-llen='5213:5236'>馬季長于論語在邦必達在家必達註云謙尊而光卑</span>
<span class='tline' id='l236' data-llen='5236:5259'>　而不可踰此引謙卦彖傳以為上文慮以下人句作</span>
<span class='tline' id='l237' data-llen='5259:5282'>　左証也論語邦家必達不止一謙而謙得概之然則</span>
<span class='tline' id='l238' data-llen='5282:5290'>　謙德可少耶</span>
<span class='tline' id='l239' data-llen='5290:5313'>女子貞不字字字虞翻荀爽九家易及唐儒崔憬李鼎</span>
<span class='tline' id='l240' data-llen='5313:5336'>　祚諸註本皆作孕妊解即說文玉篇諸字書亦只有</span>
<span class='tline' id='l241' data-llen='5336:5363'><a onclick="displayPageImage('KR1a0129', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5363:5386'>　孕乳撫育二義故文字之字亦以子母相生為義可</span>
<span class='tline' id='l243' data-llen='5386:5409'>　見也自朱子本義誤引曲禮女子二十許嫁笄而字</span>
<span class='tline' id='l244' data-llen='5409:5432'>　語遂註曰許嫁曰字夫曲禮之字是名字之字故上</span>
<span class='tline' id='l245' data-llen='5432:5455'>　文曰名子者不以國又曰男子二十冠而字父前子</span>
<span class='tline' id='l246' data-llen='5455:5478'>　名君前臣名然後曰女子二十笄而字謂男子成人</span>
<span class='tline' id='l247' data-llen='5478:5501'>　即不名而字惟君父前則仍名而女子亦然故孔氏</span>
<span class='tline' id='l248' data-llen='5501:5524'>　禮疏謂笄而字者如春秋之稱伯姬仲姬是也若曰</span>
<span class='tline' id='l249' data-llen='5524:5547'>　許嫁則明儒郭子章有曰男子二十冠而許嫁必非</span>
<span class='tline' id='l250' data-llen='5547:5574'><a onclick="displayPageImage('KR1a0129', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5574:5597'>　禮意姚承庵有曰女子許嫁笄而許嫁定無是文義</span>
<span class='tline' id='l252' data-llen='5597:5620'>　乃不幸元明字書竟入其說將漢魏六朝以及唐人</span>
<span class='tline' id='l253' data-llen='5620:5643'>　凡為墓銘者並無男娶女字之文而明代有之予嘗</span>
<span class='tline' id='l254' data-llen='5643:5666'>　昌言其非而輓近陋儒依囘兩端以已嫁者稱適未</span>
<span class='tline' id='l255' data-llen='5666:5689'>　嫁者稱未字許字夫此係經文且為易禮二書所共</span>
<span class='tline' id='l256' data-llen='5689:5712'>　係之文而以此調停陋矣先仲氏曰人苦不讀書昏</span>
<span class='tline' id='l257' data-llen='5712:5735'>　禮云女子許嫁稱字明于字字上加一稱字春秋僖</span>
<span class='tline' id='l258' data-llen='5735:5758'>　九年伯姬卒公羊曰此未適人何以卒許嫁矣何以</span>
<span class='tline' id='l259' data-llen='5758:5785'><a onclick="displayPageImage('KR1a0129', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5785:5808'>　知許嫁婦人許嫁笄而字之則明以伯姬之稱而知</span>
<span class='tline' id='l261' data-llen='5808:5831'>　其許嫁字者伯姬也人不識曲禮盍亦就諸經一觀</span>
<span class='tline' id='l262' data-llen='5831:5836'>　之乎</span>
<span class='tline' id='l263' data-llen='5836:5859'>大畜何天之衢何荷通即在噬嗑何校已有之故鄭康</span>
<span class='tline' id='l264' data-llen='5859:5882'>　成曰艮為手乾為首而肩當首手之間荷物處也則</span>
<span class='tline' id='l265' data-llen='5882:5905'>　分明是負荷之義故康成又曰乾為天艮為徑路此</span>
<span class='tline' id='l266' data-llen='5905:5928'>　天衢也則實言大畜三陽不家食而登天衢于卦義</span>
<span class='tline' id='l267' data-llen='5928:5951'>　爻義兩俱瞭然程傳解爻詞則曰誤加何字解象傳</span>
<span class='tline' id='l268' data-llen='5951:5978'><a onclick="displayPageImage('KR1a0129', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5978:6001'>　則又曰何以謂之天衢作詰問解至本義又曰何其</span>
<span class='tline' id='l270' data-llen='6001:6024'>　通達之甚此皆惑于王輔嗣語詞之註而誤之者宋</span>
<span class='tline' id='l271' data-llen='6024:6047'>　人極倔强獨于王註則遵若科律歐陽修謂易無王</span>
<span class='tline' id='l272' data-llen='6047:6070'>　註則淪于異端反謂大衍非文王之事說卦非聖人</span>
<span class='tline' id='l273' data-llen='6070:6092'>　之言其敢于毁孔子而必不敢違輔嗣何以至此</span>
<span class='tline' id='l274' data-llen='6092:6115'>坎六四樽酒簋貳此孔子所讀者象曰樽酒簋貳是也</span>
<span class='tline' id='l275' data-llen='6115:6138'>　貳者副也鄭康成曰天子大臣以王命出㑹諸侯主</span>
<span class='tline' id='l276' data-llen='6138:6162'>　國尊棜簋副設𤣥酒而用缶此自可據而朱子以貳</span>
<span class='tline' id='l277' data-llen='6162:6189'><a onclick="displayPageImage('KR1a0129', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6189:6212'>　為益酒之貳引酒正大祭三貳為註則于簋貳為不</span>
<span class='tline' id='l279' data-llen='6212:6235'>　通矣于是引晁以道偽古本以為先儒皆簋字作句</span>
<span class='tline' id='l280' data-llen='6235:6258'>　以貳字連下讀及註象傳辭則明與孔子所讀不合</span>
<span class='tline' id='l281' data-llen='6258:6281'>　乃又引晁氏據陸徳明釋文本謂原無貳字所當刪</span>
<span class='tline' id='l282' data-llen='6281:6304'>　去則不信孔子而信輓近作偽之小儒大無理矣據</span>
<span class='tline' id='l283' data-llen='6304:6327'>　晁氏云先儒多此讀考漢魏六朝並無其人惟虞仲</span>
<span class='tline' id='l284' data-llen='6327:6350'>　翔易有禮有副樽故貳用缶則雖以貳字連下作說</span>
<span class='tline' id='l285' data-llen='6350:6373'>　而仍以貳字解樽棜之副則仍以貳字句觀其于象</span>
<span class='tline' id='l286' data-llen='6373:6400'><a onclick="displayPageImage('KR1a0129', 'WYG', '001-16b' );" name="001-16b" class="pb">[001-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6400:6423'>　傳仍不去貳字可驗且爻詞多有韻者坎自六三至</span>
<span class='tline' id='l288' data-llen='6423:6446'>　上六皆有韻文字樽酒與用缶自牖三韻相協簋貳</span>
<span class='tline' id='l289' data-llen='6446:6469'>　其讀也若曰樽酒簋不惟孔子不然文王演辭亦豈</span>
<span class='tline' id='l290' data-llen='6469:6474'>　其然</span>
<span class='tline' id='l291' data-llen='6474:6497'>樽酒簋貳以坎水有酒象坎之窞有簋缶之象若鄭康</span>
<span class='tline' id='l292' data-llen='6497:6520'>　成謂四以互體居震之上爻而其辰在丑丑上值斗</span>
<span class='tline' id='l293' data-llen='6520:6543'>　可以斟酒又斗上有建星其形似簋建星上有弁星</span>
<span class='tline' id='l294' data-llen='6543:6566'>　其形又如缶此又以卦象方位解爻義者至離之九</span>
<span class='tline' id='l295' data-llen='6566:6593'><a onclick="displayPageImage('KR1a0129', 'WYG', '001-17a' );" name="001-17a" class="pb">[001-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6593:6623'>　三鼓缶而歌又云此艮爻也<span class='krp-note'>離從遯來/故有艮爻</span>位在丑丑上</span>
<span class='tline' id='l297' data-llen='6623:6646'>　值弁星似缶則以艮震皆東北方卦皆在丑位故云</span>
<span class='tline' id='l298' data-llen='6646:6673'>　是坎合艮震<span class='krp-note'>皆互/卦</span>其為簋為缶又不止震上一爻如</span>
<span class='tline' id='l299' data-llen='6673:6677'>　此</span>
<span class='tline' id='l300' data-llen='6677:6700'>晉如鼫鼠說文云五技鼠也蔡伯喈云鼫鼠五能不成</span>
<span class='tline' id='l301' data-llen='6700:6723'>　一技故古云五技而窮九家易解皆然來氏梁山易</span>
<span class='tline' id='l302' data-llen='6723:6746'>　註以五技鼠為飛鼠將以碩鼠當之雖字可通用然</span>
<span class='tline' id='l303' data-llen='6746:6769'>　另一物矣若廣韻謂鼠類則更不然易凡象物必有</span>
<span class='tline' id='l304' data-llen='6769:6796'><a onclick="displayPageImage('KR1a0129', 'WYG', '001-17b' );" name="001-17b" class="pb">[001-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6796:6819'>　據此是火地晉二四為艮艮為鼠故曰鼫鼠則實實</span>
<span class='tline' id='l306' data-llen='6819:6828'>　是鼠非鼠類也</span>
<span class='tline' id='l307' data-llen='6828:6851'>頤二五皆有拂經語舊不得其解謂二養于初五養于</span>
<span class='tline' id='l308' data-llen='6851:6874'>　上為反常按爻詞並無初上養人二五就養之義且</span>
<span class='tline' id='l309' data-llen='6874:6897'>　古云無野人莫養君子又云諸縱生盡以養一丈夫</span>
<span class='tline' id='l310' data-llen='6897:6920'>　則下原有養上之義即上就下養未為反常至于上</span>
<span class='tline' id='l311' data-llen='6920:6943'>　之養下則養賢及民本文有之又不待言也且未有</span>
<span class='tline' id='l312' data-llen='6943:6974'>　六五二字即接反常而可以成爻詞者<span class='krp-note'>六四顛頤拂/經六五拂經</span></span>
<span class='tline' id='l313' data-llen='6974:7001'><a onclick="displayPageImage('KR1a0129', 'WYG', '001-18a' );" name="001-18a" class="pb">[001-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7001:7024'>　凡經有數義今字書所載止有經緯經常經界經過</span>
<span class='tline' id='l315' data-llen='7024:7047'>　諸釋並不及經臟經路二義固屬缺陋而至于解易</span>
<span class='tline' id='l316' data-llen='7047:7070'>　則率以經常概之殊不知頤之拂經本讀作徑去聲</span>
<span class='tline' id='l317' data-llen='7070:7093'>　謂吭也吭為氣經如徑之出入故讀徑此即莊子之</span>
<span class='tline' id='l318' data-llen='7093:7116'>　所謂縁督為經淮南子之所為熊經鳥呻者蓋督為</span>
<span class='tline' id='l319' data-llen='7116:7139'>　中脈下貫尾閭上合齗交而歸其氣于喉吭之間如</span>
<span class='tline' id='l320' data-llen='7139:7162'>　云引脈作吭者至于熊經則莊子司馬彪註原云如</span>
<span class='tline' id='l321' data-llen='7162:7185'>　熊之攀樹引氣鳥之仰吭嚬呻而諸儒音讀皆作去</span>
<span class='tline' id='l322' data-llen='7185:7212'><a onclick="displayPageImage('KR1a0129', 'WYG', '001-18b' );" name="001-18b" class="pb">[001-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7212:7235'>　聲則明明以熊經為熊之引吭經者吭也自郭象註</span>
<span class='tline' id='l324' data-llen='7235:7258'>　莊不曉此義但註經為常而至于熊經則無可引據</span>
<span class='tline' id='l325' data-llen='7258:7281'>　遂至蒙昧夫經之為吭不止引吭為然也考漢書列</span>
<span class='tline' id='l326' data-llen='7281:7304'>　傳以貫高縊死為絶吭而死而諸書縊死皆作經死</span>
<span class='tline' id='l327' data-llen='7304:7327'>　如論語自經溝瀆荀子救經引足類亦惟經即是吭</span>
<span class='tline' id='l328' data-llen='7327:7350'>　故既可稱經亦可稱吭蓋縊處在經即謂之經如走</span>
<span class='tline' id='l329' data-llen='7350:7373'>　處在腓即謂之腓覆處在翼即謂之翼小雅小人所</span>
<span class='tline' id='l330' data-llen='7373:7402'>　腓孟子輔之翼之是也<span class='krp-note'>舊以經解/縊非是</span>況引吭曰熊經絶</span>
<span class='tline' id='l331' data-llen='7402:7429'><a onclick="displayPageImage('KR1a0129', 'WYG', '001-19a' );" name="001-19a" class="pb">[001-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7429:7452'>　吭曰雉經引吭絶吭總皆以禽獸為喻雖雉飛熊走</span>
<span class='tline' id='l333' data-llen='7452:7475'>　族類不一然猶是仰吭而在引氣則謂之熊經在絶</span>
<span class='tline' id='l334' data-llen='7475:7498'>　吭則謂之雉經其為經同而所以為經不同者止以</span>
<span class='tline' id='l335' data-llen='7498:7521'>　熊善養氣雉易搶死故有殊耳實則易之拂經莊子</span>
<span class='tline' id='l336' data-llen='7521:7544'>　之縁經淮南子之熊經國語之雉經只是一經故熊</span>
<span class='tline' id='l337' data-llen='7544:7567'>　經讀徑雉經亦讀徑陸德明之註曰如字亦仍不甚</span>
<span class='tline' id='l338' data-llen='7567:7590'>　解而誤為正定者也若韋昭註雉經但云縊死而諸</span>
<span class='tline' id='l339' data-llen='7590:7613'>　家以雉字解雉性耿介頭搶屈折皆不為過獨孔仲</span>
<span class='tline' id='l340' data-llen='7613:7640'><a onclick="displayPageImage('KR1a0129', 'WYG', '001-19b' );" name="001-19b" class="pb">[001-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7640:7663'>　達作檀弓疏引鄭註雉經字謂康成曽以絼箸牛鼻</span>
<span class='tline' id='l342' data-llen='7663:7686'>　繩註云今人稱之為雉遂以雉經為牛鼻繩所縊而</span>
<span class='tline' id='l343' data-llen='7686:7709'>　死則未免杜撰但仲達又云漢書所載趙人貫高絶</span>
<span class='tline' id='l344' data-llen='7709:7732'>　吭而死申生雉經當亦如是此是實據而字書蔑裂</span>
<span class='tline' id='l345' data-llen='7732:7755'>　竟失此義陋矣若頤之拂經則正與頤類及者朶頤</span>
<span class='tline' id='l346' data-llen='7755:7776'>　拂經皆欲食之狀何精核也詳見予本卦註下</span>
<span class='tline' id='l347' data-llen='7776:7799'>解彖雷雨作而百果草木皆甲拆甲者孚也芽萌于殻</span>
<span class='tline' id='l348' data-llen='7799:7822'>　蘀中拆則自甲分裂而出本自明白惟馬季長陸公</span>
<span class='tline' id='l349' data-llen='7822:7849'><a onclick="displayPageImage('KR1a0129', 'WYG', '001-20a' );" name="001-20a" class="pb">[001-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7849:7872'>　理鄭康成本俱以甲拆為甲宅謂皮曰甲根曰宅宅</span>
<span class='tline' id='l351' data-llen='7872:7895'>　猶居也註釋家多引之然百果草木皆皮根無是句</span>
<span class='tline' id='l352' data-llen='7895:7918'>　理後考康成註原有皆讀如人倦之解解謂拆呼音</span>
<span class='tline' id='l353' data-llen='7918:7941'>　罅則是皆字讀作懈而解作拆謂拆皮與根也此以</span>
<span class='tline' id='l354' data-llen='7941:7964'>　皆為拆故以拆為宅不然但有皮根而無解拆雷雨</span>
<span class='tline' id='l355' data-llen='7964:7972'>　之作何為矣</span>
<span class='tline' id='l356' data-llen='7972:7995'>明夷夷于左股左在右後即師卦左次可驗惟蘇子瞻</span>
<span class='tline' id='l357' data-llen='7995:8018'>　云爻言左右猶言内外也在我之上則于我為左是</span>
<span class='tline' id='l358' data-llen='8018:8045'><a onclick="displayPageImage('KR1a0129', 'WYG', '001-20b' );" name="001-20b" class="pb">[001-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8045:8068'>　以左在上右在下不知所據若鄭康成說以夷于左</span>
<span class='tline' id='l360' data-llen='8068:8091'>　股為睇于左股旁視曰睇謂六二視九三則似左在</span>
<span class='tline' id='l361' data-llen='8091:8114'>　上矣然其解謂六二辰在酉酉是西方九三體在震</span>
<span class='tline' id='l362' data-llen='8114:8137'>　震是東方六二下離為目九三辰得巽氣為股六二</span>
<span class='tline' id='l363' data-llen='8137:8160'>　有明德欲承九三故云睇于左股則仍以方位言左</span>
<span class='tline' id='l364' data-llen='8160:8183'>　東右西以西方之酉借離目以視東方巽氣之股但</span>
<span class='tline' id='l365' data-llen='8183:8199'>　指東西不拘上下與蘇說又不同</span>
<span class='tline' id='l366' data-llen='8199:8222'>先子嘗言東林講易有輕薄子云每卦分六爻作六家</span>
<span class='tline' id='l367' data-llen='8222:8249'><a onclick="displayPageImage('KR1a0129', 'WYG', '001-21a' );" name="001-21a" class="pb">[001-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8249:8272'>　使之一排居住有時相好有時相惡忽然起猜疑無</span>
<span class='tline' id='l369' data-llen='8272:8295'>　端有嫉妒時或五家讎一家否則一處闢五處前牽</span>
<span class='tline' id='l370' data-llen='8295:8318'>　後挽左控右訴顛倒反覆不知何故竊不審聖人說</span>
<span class='tline' id='l371' data-llen='8318:8341'>　易何以設立此惡薄門户其言雖輕薄隣于侮謾然</span>
<span class='tline' id='l372' data-llen='8341:8364'>　輔嗣易註與宋儒諸說易家原是如此且又抝曲作</span>
<span class='tline' id='l373' data-llen='8364:8387'>　直重寃叠抑二原不猜三而就辭釋意强坐以猜初</span>
<span class='tline' id='l374' data-llen='8387:8410'>　未嘗惡二而因文立義誣指為惡其意不過欲翻掀</span>
<span class='tline' id='l375' data-llen='8410:8433'>　象數造此孽境然亦不宜惡薄如此雖曰作易在中</span>
<span class='tline' id='l376' data-llen='8433:8460'><a onclick="displayPageImage('KR1a0129', 'WYG', '001-21b' );" name="001-21b" class="pb">[001-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8460:8481'>　古又曰當紂與文之世然有憂患者何必至是</span>
<span class='tline' id='l378' data-llen='8481:8504'>屯六三即鹿即從也猶從獸從禽也後漢逸民傳有野</span>
<span class='tline' id='l379' data-llen='8504:8516'>　王二老即禽即虎本此</span>
<span class='tline' id='l380' data-llen='8516:8519'>　</span>
<span class='tline' id='l381' data-llen='8519:8522'>　</span>
<span class='tline' id='l382' data-llen='8522:8525'>　</span>
<span class='tline' id='l383' data-llen='8525:8528'>　</span>
<span class='tline' id='l384' data-llen='8528:8536'>　易小帖卷一</span>
</p>
<p>
</p>
  </div>
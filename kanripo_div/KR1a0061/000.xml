<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1a0061', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:198'>欽定四庫全書　　　　經部一</span><br/>
<span class='tline' id='l9' data-llen='198:214'>　周易𫝊義附録　　　　易類</span><br/>
<span class='tline' id='l10' data-llen='214:220'>　　提要</span><br/>
<span class='tline' id='l11' data-llen='220:247'>　　　　<span class='krp-note'>臣/</span>等謹案周易𫝊義附録十四卷宋董楷撰</span><br/>
<span class='tline' id='l12' data-llen='247:270'>　　　　楷字正叔台州臨海人寳祐四年進士官至</span><br/>
<span class='tline' id='l13' data-llen='270:293'>　　　　吏部郎中其學出於陳器之器之出於朱子</span><br/>
<span class='tline' id='l14' data-llen='293:316'>　　　　故其説易惟以洛閩為宗是編成於咸淳丙</span><br/>
<span class='tline' id='l15' data-llen='316:340'>　　　　辰合程子𫝊朱子本義為一書而采二字之</span><br/>
<span class='tline' id='l16' data-llen='340:366'><a onclick="displayPageImage('KR1a0061', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='366:389'>　　　　遺説附録其下意在理數兼通又引程朱之</span><br/>
<span class='tline' id='l18' data-llen='389:412'>　　　　語以羽翼程朱亦愈於逞臆鑿空務求竒於</span><br/>
<span class='tline' id='l19' data-llen='412:436'>　　　　舊説之外者惟程子𫝊用王弼本而朱子本</span><br/>
<span class='tline' id='l20' data-llen='436:459'>　　　　義則用吕祖謙所定古本楷以程子在前遂</span><br/>
<span class='tline' id='l21' data-llen='459:483'>　　　　割裂朱子本義附程𫝊之後沿及明永樂中</span><br/>
<span class='tline' id='l22' data-llen='483:506'>　　　　胡廣等撰周易大全亦仍其誤至成矩專刻</span><br/>
<span class='tline' id='l23' data-llen='506:530'>　　　　本義亦用程𫝊之次序鄉塾之士遂不復知</span><br/>
<span class='tline' id='l24' data-llen='530:553'>　　　　有古經則楷肇其端也然楷本以經文平書</span><br/>
<span class='tline' id='l25' data-llen='553:579'><a onclick="displayPageImage('KR1a0061', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='579:602'>　　　　而十翼之文則下一格書之其本義無所附</span><br/>
<span class='tline' id='l27' data-llen='602:625'>　　　　麗者則仿諸經疏文某句至某句之例朱書</span><br/>
<span class='tline' id='l28' data-llen='625:649'>　　　　其目以明之猶為有别今本經𫝊一例平書</span><br/>
<span class='tline' id='l29' data-llen='649:672'>　　　　而本義亦意為割綴則愈失愈逺又非楷所</span><br/>
<span class='tline' id='l30' data-llen='672:692'>　　　　及料矣乾隆四十五年七月恭校上</span><br/>
<span class='tline' id='l31' data-llen='692:724'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l32' data-llen='724:748'>　　　　　　　總　校　官　<span class='krp-note'>臣/</span>陸　費　墀</span><br/>
<span class='tline' id='l34' data-llen='768:794'><a onclick="displayPageImage('KR1a0061', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='794:805'>周易𫝊義附録原序</span><br/>
<span class='tline' id='l36' data-llen='805:828'>昔者聖人之作易也因河圖而畫卦命爻因卦爻而取</span><br/>
<span class='tline' id='l37' data-llen='828:851'>象繫辭更三聖人而卦爻象辭始備其要皆依卜筮以</span><br/>
<span class='tline' id='l38' data-llen='851:874'>為教使天下後世之人得以決嫌疑定猶豫不迷於吉</span><br/>
<span class='tline' id='l39' data-llen='874:898'>凶悔吝之途而已至夫子彖𫝊與大小象之辭則推明</span><br/>
<span class='tline' id='l40' data-llen='898:922'>其所以為卦爻象辭之理而大𫝊之書又自夫卦爻象</span><br/>
<span class='tline' id='l41' data-llen='922:945'>辭以推極乎陰陽變化性命道徳之藴奥而河圖大衍</span><br/>
<span class='tline' id='l42' data-llen='945:968'>之數太極兩儀四象八卦相生之序蓍策分揲掛扐之</span><br/>
<span class='tline' id='l43' data-llen='968:994'><a onclick="displayPageImage('KR1a0061', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='994:1017'>法無不備具其所以承三聖開來學功至大也及秦焚</span><br/>
<span class='tline' id='l45' data-llen='1017:1040'>滅典籍此書以卜筮得不亡而千餘年間諸儒無有能</span><br/>
<span class='tline' id='l46' data-llen='1040:1063'>明其義者於是借異端空妙之說而欲闡夫極深研幾</span><br/>
<span class='tline' id='l47' data-llen='1063:1086'>之㫖以術數拘泥之學而欲究夫開物成務之方其去</span><br/>
<span class='tline' id='l48' data-llen='1086:1109'>易也不其逺而程子奮乎千載之下始以隨時變易從</span><br/>
<span class='tline' id='l49' data-llen='1109:1133'>道而𤼵明陰陽變易之妙因象以明理由理以貫事該</span><br/>
<span class='tline' id='l50' data-llen='1133:1156'>體用合顯㣲使夫學是書者立言制行處已治人守常</span><br/>
<span class='tline' id='l51' data-llen='1156:1179'>應變莫不有度迨乎朱子本義辭益簡嚴深探古聖因</span><br/>
<span class='tline' id='l52' data-llen='1179:1205'><a onclick="displayPageImage('KR1a0061', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1205:1229'>卜筮教人之本意而不墮於諸儒術數之末流釋彖𫝊</span><br/>
<span class='tline' id='l54' data-llen='1229:1252'>則第明其為卦象卦變卦體卦徳而不費於辭說釋大</span><br/>
<span class='tline' id='l55' data-llen='1252:1276'>𫝊則又精密㣲妙明白簡易有先儒所未及者故楷竊</span><br/>
<span class='tline' id='l56' data-llen='1276:1299'>嘗妄論以為三聖之易惟夫子能明之而夫子十翼之</span><br/>
<span class='tline' id='l57' data-llen='1299:1322'>外其有功於易道者則惟程子朱子之書而已其他不</span><br/>
<span class='tline' id='l58' data-llen='1322:1345'>失於支離破碎則失於誕謾怪僻皆非卓然有見於斯</span><br/>
<span class='tline' id='l59' data-llen='1345:1368'>道者也抑楷嘗讀程子朱子文集語録其間有成書所</span><br/>
<span class='tline' id='l60' data-llen='1368:1391'>未備者輒隨所得附于各章之末嵗月既乆集録益多</span><br/>
<span class='tline' id='l61' data-llen='1391:1417'><a onclick="displayPageImage('KR1a0061', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1417:1440'>因目曰周易程朱氏說以與同志其之極知難乎免於</span><br/>
<span class='tline' id='l63' data-llen='1440:1463'>僭踰之罪然學者茍能因是書以求四聖之心則於學</span><br/>
<span class='tline' id='l64' data-llen='1463:1484'>易未必無少補云咸淳丙寅後學天台董楷謹序</span><br/>
<span class='tline' id='l65' data-llen='1484:1507'>　　　楷既纂集此書或曰程子言理而不及卜筮朱</span><br/>
<span class='tline' id='l66' data-llen='1507:1530'>　　　子則推本古聖人因卜筮教人之意二者固不</span><br/>
<span class='tline' id='l67' data-llen='1530:1553'>　　　同矣子比而同之何邪楷聞之北溪陳氏曰易</span><br/>
<span class='tline' id='l68' data-llen='1553:1576'>　　　之起原於象數自象數之既形則理又具於象</span><br/>
<span class='tline' id='l69' data-llen='1576:1599'>　　　數之中而不可以本末二其體也易之作本於</span><br/>
<span class='tline' id='l70' data-llen='1599:1625'><a onclick="displayPageImage('KR1a0061', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1625:1648'>　　　占筮自占筮之既立則理又寓於占筮之内而</span><br/>
<span class='tline' id='l72' data-llen='1648:1671'>　　　不可以精粗二其用也此正程子所謂體用一</span><br/>
<span class='tline' id='l73' data-llen='1671:1694'>　　　源顯㣲無間者若偏於象占而不該夫理義則</span><br/>
<span class='tline' id='l74' data-llen='1694:1717'>　　　孔子之意泯一於理義而不及夫象占則羲文</span><br/>
<span class='tline' id='l75' data-llen='1717:1740'>　　　周公之心亦幾乎息矣朱文公本義之書作所</span><br/>
<span class='tline' id='l76' data-llen='1740:1763'>　　　以必表伏羲圖象冠諸篇端以明作易根源之</span><br/>
<span class='tline' id='l77' data-llen='1763:1786'>　　　所自來一出於天之自然而非人為智巧之私</span><br/>
<span class='tline' id='l78' data-llen='1786:1810'>　　　又復古經𫝊次序推原四聖所以成書之本意</span><br/>
<span class='tline' id='l79' data-llen='1810:1836'><a onclick="displayPageImage('KR1a0061', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1836:1859'>　　　逓相解釋而惟占法之明隨人取決而無偏辭</span><br/>
<span class='tline' id='l81' data-llen='1859:1882'>　　　之滯而天下義理為之磨刮精明依然涵萃於</span><br/>
<span class='tline' id='l82' data-llen='1882:1906'>　　　其中本末精粗兼該具舉近以補程𫝊之所不</span><br/>
<span class='tline' id='l83' data-llen='1906:1929'>　　　足而上以承四聖之心所謂開物成務之大用</span><br/>
<span class='tline' id='l84' data-llen='1929:1952'>　　　至是又益周備而易道之盛於此無餘藴矣又</span><br/>
<span class='tline' id='l85' data-llen='1952:1976'>　　　曰凡文公之説皆所以𤼵明程子之説或足其</span><br/>
<span class='tline' id='l86' data-llen='1976:1999'>　　　所未盡或補其所未圓或白其所未瑩或貫其</span><br/>
<span class='tline' id='l87' data-llen='1999:2022'>　　　所未一其實不離乎程説之中必如是而後謂</span><br/>
<span class='tline' id='l88' data-llen='2022:2048'><a onclick="displayPageImage('KR1a0061', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2048:2071'>　　　有功於程子未可以優劣校之此楷區區纂集</span><br/>
<span class='tline' id='l90' data-llen='2071:2094'>　　　之意也夫朱子之書固以補程子之所未及而</span><br/>
<span class='tline' id='l91' data-llen='2094:2117'>　　　程子之名言盖有朱子不能加毫末於其間者</span><br/>
<span class='tline' id='l92' data-llen='2117:2140'>　　　謂二書為不同可乎讀者詳之是嵗良月謹識</span><br/>
<span class='tline' id='l93' data-llen='2140:2143'>　</span><br/>
<span class='tline' id='l94' data-llen='2143:2146'>　</span><br/>
<span class='tline' id='l95' data-llen='2146:2149'>　</span><br/>
<span class='tline' id='l96' data-llen='2149:2152'>　</span><br/>
<span class='tline' id='l97' data-llen='2152:2178'><a onclick="displayPageImage('KR1a0061', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2178:2181'>　</span><br/>
<span class='tline' id='l99' data-llen='2181:2184'>　</span><br/>
<span class='tline' id='l100' data-llen='2184:2187'>　</span><br/>
<span class='tline' id='l101' data-llen='2187:2190'>　</span><br/>
<span class='tline' id='l102' data-llen='2190:2193'>　</span><br/>
<span class='tline' id='l103' data-llen='2193:2196'>　</span><br/>
<span class='tline' id='l104' data-llen='2196:2199'>　</span><br/>
<span class='tline' id='l105' data-llen='2199:2211'>　周易𫝊義附録原序</span><br/>
<span class='tline' id='l107' data-llen='2232:2258'><a onclick="displayPageImage('KR1a0061', 'WYG', '000-7a' );" name="000-7a" class="pb">[000-7a] <img width="20"  src="/static/img/kanseki-5.png"/></a></span><br/>
<span class='tline' id='l108' data-llen='2258:2264'>易𫝊序</span><br/>
<span class='tline' id='l109' data-llen='2264:2287'>易變易也隨時變易以從道也其為書也廣大悉備將</span><br/>
<span class='tline' id='l110' data-llen='2287:2310'>以順性命之理通幽明之故盡事物之情而示開物成</span><br/>
<span class='tline' id='l111' data-llen='2310:2333'>務之道也聖人之憂患後世可謂至矣去古雖逺遺經</span><br/>
<span class='tline' id='l112' data-llen='2333:2357'>尚存然而前儒失意以𫝊言後學誦言而忘味自秦而</span><br/>
<span class='tline' id='l113' data-llen='2357:2385'>下蓋无傳矣予生千<span class='krp-note'>一有/餘字</span>載之後悼斯文之湮晦將俾</span><br/>
<span class='tline' id='l114' data-llen='2385:2409'>後人㳂流而求源此𫝊所以作也易有聖人之道四焉</span><br/>
<span class='tline' id='l115' data-llen='2409:2432'>以言者尚其辭以動者尚其變以制器者尚其象以卜</span><br/>
<span class='tline' id='l116' data-llen='2432:2458'><a onclick="displayPageImage('KR1a0061', 'WYG', '000-7b' );" name="000-7b" class="pb">[000-7b] <img width="20"  src="/static/img/kanseki-5.png"/></a></span><br/>
<span class='tline' id='l117' data-llen='2458:2481'>筮者尚其占吉凶消長之理進退存亡之道備於辭推</span><br/>
<span class='tline' id='l118' data-llen='2481:2504'>辭考卦可以知變象與占在其中矣君子居則觀其象</span><br/>
<span class='tline' id='l119' data-llen='2504:2527'>而玩其辭動則觀其變而玩其占得於辭不逹其意者</span><br/>
<span class='tline' id='l120' data-llen='2527:2550'>有矣未有不得於辭而能通其意者也至微者理也至</span><br/>
<span class='tline' id='l121' data-llen='2550:2573'>著者象也體用一源顯微无間觀會通以行其典禮則</span><br/>
<span class='tline' id='l122' data-llen='2573:2596'>辭无所不備故善學者求言必自近易於近者非知言</span><br/>
<span class='tline' id='l123' data-llen='2596:2620'>者也予所𫝊者辭也由辭以得意則在乎人焉有宋元</span><br/>
<span class='tline' id='l124' data-llen='2620:2639'>符二年己夘正月庚申湖南程頤正叔謹序</span><br/>
<span class='tline' id='l125' data-llen='2639:2665'><a onclick="displayPageImage('KR1a0061', 'WYG', '000-8a' );" name="000-8a" class="pb">[000-8a] <img width="20"  src="/static/img/kanseki-5.png"/></a></span><br/>
<span class='tline' id='l126' data-llen='2665:2689'>　　　程氏附録郭忠孝議易𫝊序曰易即道也又何</span><br/>
<span class='tline' id='l127' data-llen='2689:2712'>　　　從道或以問伊川伊川曰人隨時變易為何為</span><br/>
<span class='tline' id='l128' data-llen='2712:2735'>　　　從道也　楊迪問有道又有易何如先生荅曰</span><br/>
<span class='tline' id='l129' data-llen='2735:2765'>　　　此語全未是更將𫝊序詳思當自通矣<span class='krp-note'>變易而/後合道</span></span><br/>
<span class='tline' id='l130' data-llen='2765:2796'>　　　<span class='krp-note'>易字與道字/不相似也</span>　和靖嘗以易𫝊序請問曰至㣲</span><br/>
<span class='tline' id='l131' data-llen='2796:2819'>　　　者理也至著者象也體用一源顯㣲无間莫太</span><br/>
<span class='tline' id='l132' data-llen='2819:2842'>　　　露天機否伊川曰如此分明説破猶自人不解</span><br/>
<span class='tline' id='l133' data-llen='2842:2879'>　　　悟<span class='krp-note'>祈寛録云伊川曰汝看得如此甚善/吕堅中録云伊川曰亦不得已言耳</span></span><br/>
<span class='tline' id='l134' data-llen='2879:2905'><a onclick="displayPageImage('KR1a0061', 'WYG', '000-8b' );" name="000-8b" class="pb">[000-8b] <img width="20"  src="/static/img/kanseki-5.png"/></a></span><br/>
<span class='tline' id='l135' data-llen='2905:2928'>　　　朱氏附録問易變易也隨時變易以從道也曰</span><br/>
<span class='tline' id='l136' data-llen='2928:2952'>　　　易指卦爻而言以乾卦之潛見躍飛之𩔖觀之</span><br/>
<span class='tline' id='l137' data-llen='2952:2975'>　　　則隨時變易以從道者可見矣　隨時變易以</span><br/>
<span class='tline' id='l138' data-llen='2975:2998'>　　　從道主卦爻而言然天理人事皆在其中今且</span><br/>
<span class='tline' id='l139' data-llen='2998:3021'>　　　以乾卦潛見躍飛觀之其流行而至此者易也</span><br/>
<span class='tline' id='l140' data-llen='3021:3044'>　　　其定理之當然者道也故明道亦曰其體則謂</span><br/>
<span class='tline' id='l141' data-llen='3044:3067'>　　　之易其理則謂之道而伊川又謂變易而後合</span><br/>
<span class='tline' id='l142' data-llen='3067:3090'>　　　道易字與道字不相似也又云人隨時變易為</span><br/>
<span class='tline' id='l143' data-llen='3090:3116'><a onclick="displayPageImage('KR1a0061', 'WYG', '000-9a' );" name="000-9a" class="pb">[000-9a] <img width="20"  src="/static/img/kanseki-5.png"/></a></span><br/>
<span class='tline' id='l144' data-llen='3116:3139'>　　　何為從道也此皆可以見其意矣易中无一卦</span><br/>
<span class='tline' id='l145' data-llen='3139:3161'>　　　一爻不具此理所以㳂流而可以求其源也</span><br/>
<span class='tline' id='l146' data-llen='3161:3184'>　　　易變易也隨時變易以從道正謂伊川這般説</span><br/>
<span class='tline' id='l147' data-llen='3184:3207'>　　　話難曉盖它把這書硬定做人事之書它説聖</span><br/>
<span class='tline' id='l148' data-llen='3207:3230'>　　　人做這書只為世間人事本有許多變樣所以</span><br/>
<span class='tline' id='l149' data-llen='3230:3253'>　　　做這書出來　至㣲者理也至著者象也體用</span><br/>
<span class='tline' id='l150' data-llen='3253:3276'>　　　一源顯㣲无間觀㑹通以行其典禮則辭无所</span><br/>
<span class='tline' id='l151' data-llen='3276:3299'>　　　不備此是一箇理一箇象一箇辭然欲理㑹理</span><br/>
<span class='tline' id='l152' data-llen='3299:3325'><a onclick="displayPageImage('KR1a0061', 'WYG', '000-9b' );" name="000-9b" class="pb">[000-9b] <img width="20"  src="/static/img/kanseki-5.png"/></a></span><br/>
<span class='tline' id='l153' data-llen='3325:3348'>　　　與象又須就辭上理㑹辭上所載皆觀㑹通以</span><br/>
<span class='tline' id='l154' data-llen='3348:3371'>　　　行其典禮之事凡於事物須就其聚處理㑹尋</span><br/>
<span class='tline' id='l155' data-llen='3371:3394'>　　　得一箇通路行去若不尋得一箇通路只驀地</span><br/>
<span class='tline' id='l156' data-llen='3394:3417'>　　　行去則必有礙典禮只是常事㑹是事之合聚</span><br/>
<span class='tline' id='l157' data-llen='3417:3440'>　　　交加難分别處如庖丁解牛固是奏刀騞然莫</span><br/>
<span class='tline' id='l158' data-llen='3440:3463'>　　　不中節若至那難處便著些氣力方得通　體</span><br/>
<span class='tline' id='l159' data-llen='3463:3486'>　　　用一源體雖无迹中已有用顯㣲无間者顯中</span><br/>
<span class='tline' id='l160' data-llen='3486:3509'>　　　便具微天地未有萬物已具此是體中有用天</span><br/>
<span class='tline' id='l161' data-llen='3509:3536'><a onclick="displayPageImage('KR1a0061', 'WYG', '000-10a' );" name="000-10a" class="pb">[000-10a] <img width="20"  src="/static/img/kanseki-5.png"/></a></span><br/>
<span class='tline' id='l162' data-llen='3536:3559'>　　　地既立此理亦存此是顯中有微　所謂體用</span><br/>
<span class='tline' id='l163' data-llen='3559:3582'>　　　一源者程子之言盖已密矣其曰體用一源者</span><br/>
<span class='tline' id='l164' data-llen='3582:3605'>　　　以至㣲之禮言之則沖漠无眹而萬象昭然已</span><br/>
<span class='tline' id='l165' data-llen='3605:3628'>　　　具也其曰顯㣲无間者以至著之象言之則即</span><br/>
<span class='tline' id='l166' data-llen='3628:3651'>　　　事即物而此理无乎不在也言理則先體而後</span><br/>
<span class='tline' id='l167' data-llen='3651:3674'>　　　用蓋舉體而用之理已具是所以為一源也言</span><br/>
<span class='tline' id='l168' data-llen='3674:3697'>　　　事則先顯而後微蓋即事而理之體可見是所</span><br/>
<span class='tline' id='l169' data-llen='3697:3720'>　　　以為无間也　因記頃年汪端明説沈元用問</span><br/>
<span class='tline' id='l170' data-llen='3720:3747'><a onclick="displayPageImage('KR1a0061', 'WYG', '000-10b' );" name="000-10b" class="pb">[000-10b] <img width="20"  src="/static/img/kanseki-5.png"/></a></span><br/>
<span class='tline' id='l171' data-llen='3747:3771'>　　　尹和靖伊川先生易𫝊何處是切要處尹云體</span><br/>
<span class='tline' id='l172' data-llen='3771:3794'>　　　用一源顯微无間此是最切要處後舉似李先</span><br/>
<span class='tline' id='l173' data-llen='3794:3817'>　　　生先生曰尹説固好然須是看得六十四卦三</span><br/>
<span class='tline' id='l174' data-llen='3817:3840'>　　　百八十四爻都有下落處方始説得此話若學</span><br/>
<span class='tline' id='l175' data-llen='3840:3862'>　　　者未曽子細理㑹便與它如此説豈不悞它</span><br/>
<span class='tline' id='l176' data-llen='3862:3885'>　　　㑹以理之所聚而言通以事之所宜而言其實</span><br/>
<span class='tline' id='l177' data-llen='3885:3909'>　　　一也　問易𫝊序觀會通以行典禮曰如堯舜</span><br/>
<span class='tline' id='l178' data-llen='3909:3932'>　　　揖遜湯武征伐皆是典禮處只是常事　求言</span><br/>
<span class='tline' id='l179' data-llen='3932:3959'><a onclick="displayPageImage('KR1a0061', 'WYG', '000-11a' );" name="000-11a" class="pb">[000-11a] <img width="20"  src="/static/img/kanseki-5.png"/></a></span><br/>
<span class='tline' id='l180' data-llen='3959:3982'>　　　必自近易於近者非知言者也此伊川喫力為</span><br/>
<span class='tline' id='l181' data-llen='3982:3989'>　　　人處</span><br/>
<span class='tline' id='l182' data-llen='3989:3992'>　</span><br/>
<span class='tline' id='l183' data-llen='3992:3995'>　</span><br/>
<span class='tline' id='l184' data-llen='3995:3998'>　</span><br/>
<span class='tline' id='l185' data-llen='3998:4001'>　</span><br/>
<span class='tline' id='l186' data-llen='4001:4004'>　</span><br/>
<span class='tline' id='l187' data-llen='4004:4007'>　</span><br/>
<span class='tline' id='l188' data-llen='4007:4034'><a onclick="displayPageImage('KR1a0061', 'WYG', '000-11b' );" name="000-11b" class="pb">[000-11b] <img width="20"  src="/static/img/kanseki-5.png"/></a></span><br/>
<span class='tline' id='l189' data-llen='4034:4037'>　</span><br/>
<span class='tline' id='l190' data-llen='4037:4040'>　</span><br/>
<span class='tline' id='l191' data-llen='4040:4043'>　</span><br/>
<span class='tline' id='l192' data-llen='4043:4046'>　</span><br/>
<span class='tline' id='l193' data-llen='4046:4049'>　</span><br/>
<span class='tline' id='l194' data-llen='4049:4052'>　</span><br/>
<span class='tline' id='l195' data-llen='4052:4055'>　</span><br/>
<span class='tline' id='l196' data-llen='4055:4062'>　易𫝊序</span><br/>
<span class='tline' id='l198' data-llen='4082:4109'><a onclick="displayPageImage('KR1a0061', 'WYG', '000-12a' );" name="000-12a" class="pb">[000-12a] <img width="20"  src="/static/img/kanseki-5.png"/></a></span><br/>
<span class='tline' id='l199' data-llen='4109:4113'>凡例</span><br/>
<span class='tline' id='l200' data-llen='4113:4138'>程子易𫝊依王弼次序而朱子則用古易次序以彖𫝊</span><br/>
<span class='tline' id='l201' data-llen='4138:4162'>　大小象文言各自為卷今不敢離析程𫝊又不敢盡</span><br/>
<span class='tline' id='l202' data-llen='4162:4186'>　失朱夫子之意於是倣節齋蔡氏例以彖𫝊大小象</span><br/>
<span class='tline' id='l203' data-llen='4186:4210'>　文言各下經文一字使不與正經紊亂而程𫝊及朱</span><br/>
<span class='tline' id='l204' data-llen='4210:4233'>　子本義又下一字程子朱子附録又下一字則其序</span><br/>
<span class='tline' id='l205' data-llen='4233:4239'>　秩然矣</span><br/>
<span class='tline' id='l206' data-llen='4239:4262'>二程文集遺書外書及於易者殊少已悉行銓次朱子</span><br/>
<span class='tline' id='l207' data-llen='4262:4289'><a onclick="displayPageImage('KR1a0061', 'WYG', '000-12b' );" name="000-12b" class="pb">[000-12b] <img width="20"  src="/static/img/kanseki-5.png"/></a></span><br/>
<span class='tline' id='l208' data-llen='4289:4312'>　文集之有及於易者亦取其精切之語以附若朱子</span><br/>
<span class='tline' id='l209' data-llen='4312:4335'>　語錄則紀錄者多其間有重複而㣲不同者則擇存</span><br/>
<span class='tline' id='l210' data-llen='4335:4358'>　其一或初說後說之不同則悉以本義折衷去取或</span><br/>
<span class='tline' id='l211' data-llen='4358:4380'>　有與本義不同而不可刪去者則備錄以俟參考</span><br/>
<span class='tline' id='l212' data-llen='4380:4383'>　</span><br/>
<span class='tline' id='l213' data-llen='4383:4386'>　</span><br/>
<span class='tline' id='l214' data-llen='4386:4389'>　</span><br/>
<span class='tline' id='l215' data-llen='4389:4401'>　周易𫝊義附録凡例</span><br/>
</p>
<p><br/>
</p>
  </div>
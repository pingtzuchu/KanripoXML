<div id="txtcont" class="span9" style="position: relative;">
    <p><br/>
<span class='tline' id='l7' data-llen='153:179'><a onclick="displayPageImage('KR1c0050', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='179:194'>欽定四庫全書　　　　經部三</span><br/>
<span class='tline' id='l9' data-llen='194:209'>　詩所目録　　　　　　詩類</span><br/>
<span class='tline' id='l10' data-llen='209:215'>　　巻一</span><br/>
<span class='tline' id='l11' data-llen='215:229'>　　　國風<span class='krp-note'>周南至衞/</span></span><br/>
<span class='tline' id='l12' data-llen='229:235'>　　卷二</span><br/>
<span class='tline' id='l13' data-llen='235:248'>　　　國風<span class='krp-note'>王至豳/</span></span><br/>
<span class='tline' id='l14' data-llen='248:254'>　　卷三</span><br/>
<span class='tline' id='l15' data-llen='254:269'>　　　小雅<span class='krp-note'>鹿鳴至無羊/</span></span><br/>
<span class='tline' id='l16' data-llen='269:295'><a onclick="displayPageImage('KR1c0050', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='295:301'>　　卷四</span><br/>
<span class='tline' id='l18' data-llen='301:317'>　　　小雅<span class='krp-note'>節南山至鼓鐘/</span></span><br/>
<span class='tline' id='l19' data-llen='317:323'>　　卷五</span><br/>
<span class='tline' id='l20' data-llen='323:340'>　　　小雅<span class='krp-note'>楚茨至何草不黄/</span></span><br/>
<span class='tline' id='l21' data-llen='340:346'>　　卷六</span><br/>
<span class='tline' id='l22' data-llen='346:361'>　　　大雅<span class='krp-note'>文王至卷阿/</span></span><br/>
<span class='tline' id='l23' data-llen='361:367'>　　卷七</span><br/>
<span class='tline' id='l24' data-llen='367:382'>　　　大雅<span class='krp-note'>民勞至召旻/</span></span><br/>
<span class='tline' id='l25' data-llen='382:408'><a onclick="displayPageImage('KR1c0050', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='408:414'>　　卷八</span><br/>
<span class='tline' id='l27' data-llen='414:428'>　　　頌<span class='krp-note'>周頌至商頌/</span></span><br/>
<span class='tline' id='l28' data-llen='428:445'>　　　　<span class='krp-note'>臣/</span>等謹案詩所八卷</span><br/>
<span class='tline' id='l29' data-llen='445:468'>　　　國朝李光地撰光地有周易觀彖别著録是編</span><br/>
<span class='tline' id='l30' data-llen='468:491'>　　　　大㫖不主於訓詁名物而主于推求詩意其</span><br/>
<span class='tline' id='l31' data-llen='491:514'>　　　　推詩意又主于涵泳文句得其美刺之志而</span><br/>
<span class='tline' id='l32' data-llen='514:537'>　　　　止亦不旁徵事迹必求其人以寔之又以為</span><br/>
<span class='tline' id='l33' data-llen='537:560'>　　　　西周篇什不應寥寥二南之中亦有文武以</span><br/>
<span class='tline' id='l34' data-llen='560:586'><a onclick="displayPageImage('KR1c0050', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='586:609'>　　　　後詩風雅之中亦多東遷以前詩故于小序</span><br/>
<span class='tline' id='l36' data-llen='609:632'>　　　　所述姓名多廢不用併其為朱子所取者亦</span><br/>
<span class='tline' id='l37' data-llen='632:655'>　　　　或斥之其間意測者多考證者少如有女懐</span><br/>
<span class='tline' id='l38' data-llen='655:678'>　　　　春為祀髙禖則附㑹古義謂有扁斯石扁字</span><br/>
<span class='tline' id='l39' data-llen='678:701'>　　　　從户從冊古者額書于户曰扁以石為之亦</span><br/>
<span class='tline' id='l40' data-llen='701:724'>　　　　近於穿鑿字説在光地所注諸經之中較為</span><br/>
<span class='tline' id='l41' data-llen='724:747'>　　　　次乗然光地邃于經術見理終深其詮釋多</span><br/>
<span class='tline' id='l42' data-llen='747:770'>　　　　能得興觀羣怨之㫖他如鄭衞之録淫詩引</span><br/>
<span class='tline' id='l43' data-llen='770:796'><a onclick="displayPageImage('KR1c0050', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='796:819'>　　　　春秋之書亂臣賊子為証楚茨以下為豳雅</span><br/>
<span class='tline' id='l45' data-llen='819:842'>　　　　載芟以下為豳頌引豳風之後附鴟鴞諸篇</span><br/>
<span class='tline' id='l46' data-llen='842:865'>　　　　以釋豳雅後有瞻洛諸詩豳頌後有酌桓諸</span><br/>
<span class='tline' id='l47' data-llen='865:888'>　　　　詩之疑其言皆明白切寔足闡朱子未盡之</span><br/>
<span class='tline' id='l48' data-llen='888:911'>　　　　説亦非近代講章揣骨聴聲者所可及也乾</span><br/>
<span class='tline' id='l49' data-llen='911:927'>　　　　隆四十三年六月恭校上</span><br/>
<span class='tline' id='l50' data-llen='927:959'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l51' data-llen='959:984'>　　　　　　　　　　總　校　官　<span class='krp-note'>臣/</span>陸費墀</span><br/>
<span class='tline' id='l53' data-llen='1004:1030'><a onclick="displayPageImage('KR1c0050', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l54' data-llen='1030:1036'>詩所原序</span><br/>
<span class='tline' id='l55' data-llen='1036:1059'>古者學校四術及孔門之教皆以詩首為其近在情性</span><br/>
<span class='tline' id='l56' data-llen='1059:1082'>察於倫理而及其至也光四海通神明率由是也言志</span><br/>
<span class='tline' id='l57' data-llen='1082:1105'>之義始於虞典夏商之閒詩不槩見豈其代逺篇殘抑</span><br/>
<span class='tline' id='l58' data-llen='1105:1128'>忠質之世發於文者希與周自文王有作周公繼之郁</span><br/>
<span class='tline' id='l59' data-llen='1128:1151'>郁乎文哉於斯為盛矣今考三百餘篇出自文武成康</span><br/>
<span class='tline' id='l60' data-llen='1151:1174'>者百二南風之自也小雅治之經也大雅徳之本命之</span><br/>
<span class='tline' id='l61' data-llen='1174:1197'>符周頌功之成教之至也其篇皆以文王冠惟周公之</span><br/>
<span class='tline' id='l62' data-llen='1197:1223'><a onclick="displayPageImage('KR1c0050', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l63' data-llen='1223:1246'>詩自為國風篤世業勤王家蓋周室之所以安危上配</span><br/>
<span class='tline' id='l64' data-llen='1246:1269'>文王者也邶鄘以下之為風六月民勞以下之為雅王</span><br/>
<span class='tline' id='l65' data-llen='1269:1292'>徳降焉政俗衰焉然下則有撫已言傷之音上則有憂</span><br/>
<span class='tline' id='l66' data-llen='1292:1315'>國陳善之作蓋性情之不可遏文武之教在乎人心故</span><br/>
<span class='tline' id='l67' data-llen='1315:1338'>皆可以興可以觀可以羣可以怨邇之事父逺之事君</span><br/>
<span class='tline' id='l68' data-llen='1338:1361'>而其究歸於思無邪者此也朱子鄭衛之說諸儒以為</span><br/>
<span class='tline' id='l69' data-llen='1361:1384'>不然今獨信之者謂非是不足以見亂之所生為二南</span><br/>
<span class='tline' id='l70' data-llen='1384:1407'>之左契抑雖其流至此猶有秉禮知義無文王而興者</span><br/>
<span class='tline' id='l71' data-llen='1407:1433'><a onclick="displayPageImage('KR1c0050', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l72' data-llen='1433:1456'>夫然後可以極無邪之變矣惟節南山以下為東遷楚</span><br/>
<span class='tline' id='l73' data-llen='1456:1479'>茨以下為豳雅載芟以下為豳頌乃前儒所未定而今</span><br/>
<span class='tline' id='l74' data-llen='1479:1502'>創說者夫子曰吾自衛反魯然後雅頌各得其所今觀</span><br/>
<span class='tline' id='l75' data-llen='1502:1526'>大雅時世明矣小雅之亂而無序殆不可詰如毛氏𫝊</span><br/>
<span class='tline' id='l76' data-llen='1526:1549'>三百年間為篇纔七十餘而出於幽者將三之二是豈</span><br/>
<span class='tline' id='l77' data-llen='1549:1572'>足信乎孟子言頌其詩者必論其世今失其世則又賴</span><br/>
<span class='tline' id='l78' data-llen='1572:1595'>有詩存而可以推而知旁引而得也既知得所之義然</span><br/>
<span class='tline' id='l79' data-llen='1595:1618'>後章求其次句逆其情稱名賾而不可厭也疊文複而</span><br/>
<span class='tline' id='l80' data-llen='1618:1644'><a onclick="displayPageImage('KR1c0050', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l81' data-llen='1644:1667'>不可亂也始於夫婦之細而察乎天地之高深發於人</span><br/>
<span class='tline' id='l82' data-llen='1667:1690'>情之恒而極乎天載之微妙夫如是則三百之繁言四</span><br/>
<span class='tline' id='l83' data-llen='1690:1713'>始之宏綱小大兼舉矣夫子敎人學詩近則在於牆面</span><br/>
<span class='tline' id='l84' data-llen='1713:1736'>逺則使於四方要其指則曰可以興責其效則曰可以</span><br/>
<span class='tline' id='l85' data-llen='1736:1759'>言嗚呼反之於身而可哉康熙五十有七年春三月甲</span><br/>
<span class='tline' id='l86' data-llen='1759:1768'>子安溪李光地序</span><br/>
</p>
<p><br/>
</p>
  </div>
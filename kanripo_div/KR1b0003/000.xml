<div id="txtcont" class="span9" style="position: relative;">
    <p><br/>
<span class='tline' id='l9' data-llen='218:245'><a onclick="displayPageImage('KR1b0003', 'SBCK', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='245:256'>　　維等言臣等元奉</span><br/>
<span class='tline' id='l11' data-llen='256:283'>　勑校勘五經正義今巳見有成堪雕印版行用者伏以三才分</span><br/>
<span class='tline' id='l12' data-llen='283:309'>　而書契肈啓六籍著而學校斯興由是體國辨方必　典禮</span><br/>
<span class='tline' id='l13' data-llen='309:336'>　修文立敎實本於膠庠則郁郁乎文於周爲盛矣後曁法值挾</span><br/>
<span class='tline' id='l14' data-llen='336:363'>　書復時經戰國或年祀逺而篇簡爛脫或師徒衆而傳授差訛</span><br/>
<span class='tline' id='l15' data-llen='363:390'>　存歷朝錯綜之文雖具陳解說在羣儒講論之旨亦互有異同</span><br/>
<span class='tline' id='l16' data-llen='390:417'>　唐貞觀中國子祭酒孔穎達考前代之文採衆家之善隨經析</span><br/>
<span class='tline' id='l17' data-llen='417:444'>　理去短從長用功二十四五年撰成一百八十卷自是至此三</span><br/>
<span class='tline' id='l18' data-llen='444:471'>　百餘年講經者止務銷文應舉者唯編節義茍期合格志望䇿</span><br/>
<span class='tline' id='l19' data-llen='471:498'>　名出身者急在于榮食禄者多忘本業一登科級便罷披尋因</span><br/>
<span class='tline' id='l20' data-llen='498:516'>　循而舛謬漸滋節略而宗源莫究伏惟</span><br/>
<span class='tline' id='l21' data-llen='516:537'>　應運統天睿文英武大聖至明廣孝皇帝陛下</span><br/>
<span class='tline' id='l22' data-llen='537:544'>　道髙貫月</span><br/>
<span class='tline' id='l23' data-llen='544:551'>　德邁重曈</span><br/>
<span class='tline' id='l24' data-llen='551:558'>　武暢遐陬</span><br/>
<span class='tline' id='l25' data-llen='558:585'><a onclick="displayPageImage('KR1b0003', 'SBCK', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='585:593'>舉前朝之墜典</span><br/>
<span class='tline' id='l27' data-llen='593:601'>正歷代之舊章</span><br/>
<span class='tline' id='l28' data-llen='601:612'>崇儒雅之風三王却軫</span><br/>
<span class='tline' id='l29' data-llen='612:638'>闡詩書之敎兩漢厚顔臣等謬以寡聞幸塵華貫猥奉窮經之</span><br/>
<span class='tline' id='l30' data-llen='638:664'>寄曽無博古之能空極覃精寧周奥義今則逐部各詳於訓解</span><br/>
<span class='tline' id='l31' data-llen='664:675'>寫本皆正於字書非遇</span><br/>
<span class='tline' id='l32' data-llen='675:691'>昌期難興大敎旣釋不刋之典願垂</span><br/>
<span class='tline' id='l33' data-llen='691:702'>永代之規儻今雕印以</span><br/>
<span class='tline' id='l34' data-llen='702:708'>頒行乞降</span><br/>
<span class='tline' id='l35' data-llen='708:717'>絲綸之明命干犯</span><br/>
<span class='tline' id='l36' data-llen='717:739'>旒冕臣等無任戰汙兢惶激切屏營之至謹奉表陳</span><br/>
<span class='tline' id='l37' data-llen='739:743'>請以</span><br/>
<span class='tline' id='l38' data-llen='743:759'>聞臣維等誠惶誠恐頓首頓首謹言</span><br/>
<span class='tline' id='l39' data-llen='759:785'>　端拱元年三月日勘官承奉郎守大理評事臣秦奭等上張</span><br/>
<span class='tline' id='l40' data-llen='785:812'><a onclick="displayPageImage('KR1b0003', 'SBCK', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l41' data-llen='812:834'>　　　　勘官徴事郎守大理寺丞柱國臣軒轅節</span><br/>
<span class='tline' id='l42' data-llen='834:857'>　　　　勘官徴事郎守太子右賛善大夫臣胡令問</span><br/>
<span class='tline' id='l43' data-llen='857:882'>　　　　勘官承奉郎守太子右賛善大夫柱國臣解貞吉</span><br/>
<span class='tline' id='l44' data-llen='882:902'>　　　　勘官承奉郎守殿中丞柱國臣胡迪</span><br/>
<span class='tline' id='l45' data-llen='902:929'>　　　　勘官朝奉郎守國子毛詩博士柱國賜緋魚袋臣解損</span><br/>
<span class='tline' id='l46' data-llen='929:954'>　　　　勘官承奉郎守國子禮記博士賜緋魚袋臣李覺</span><br/>
<span class='tline' id='l47' data-llen='954:980'>　　　　勘官承奉郎守國子春秋博士賜緋魚袋臣袁逢吉</span><br/>
<span class='tline' id='l48' data-llen='980:1006'>　　　　都勘官朝請大夫守國子司業賜紫金魚袋臣孔維</span><br/>
<span class='tline' id='l49' data-llen='1006:1014'>上五經正義表</span><br/>
<span class='tline' id='l50' data-llen='1014:1040'>臣無忌等言臣聞混元初闢三極之道分焉醇德旣醨六籍之</span><br/>
<span class='tline' id='l51' data-llen='1040:1066'>文著矣於是龜書浮於温洛爰演九疇龍圖出於榮河以彰八</span><br/>
<span class='tline' id='l52' data-llen='1066:1093'>卦故能範圍天地埏埴隂陽道濟四𬈑知周萬物所以七敎八</span><br/>
<span class='tline' id='l53' data-llen='1093:1119'>政垂炯戒於百王五始六虚貽徽範於千古詠歌明得失之跡</span><br/>
<span class='tline' id='l54' data-llen='1119:1145'>雅頌表廢興之由寔刑政之紀綱乃人倫之隱括昔雲官司契</span><br/>
<span class='tline' id='l55' data-llen='1145:1170'>之后火紀建極之君雖歩驟不同質又有異莫不開玆膠序</span><br/>
<span class='tline' id='l56' data-llen='1170:1197'><a onclick="displayPageImage('KR1b0003', 'SBCK', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l57' data-llen='1197:1224'><a onclick="displayPageImage('KR1b0003', 'SBCK', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1224:1251'><a onclick="displayPageImage('KR1b0003', 'SBCK', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l59' data-llen='1251:1276'>方之地軸將五嶽而永久筆削巳了繕寫如前臣等學謝伏</span><br/>
<span class='tline' id='l60' data-llen='1276:1300'>業慙張禹雖罄庸淺懼乖正典謹以上聞伏増戰越謹言</span><br/>
<span class='tline' id='l61' data-llen='1300:1326'>　永徽四年二月二十四日太尉揚州都督上柱國趙國公臣</span><br/>
<span class='tline' id='l62' data-llen='1326:1334'>　無忌等上奉</span><br/>
<span class='tline' id='l63' data-llen='1334:1341'>尚書正義序</span><br/>
<span class='tline' id='l64' data-llen='1341:1365'>　　　　國子祭酒上護軍曲阜縣開國子臣孔穎達奉</span><br/>
<span class='tline' id='l65' data-llen='1365:1373'>　　　　勑撰</span><br/>
<span class='tline' id='l66' data-llen='1373:1399'>夫書者人君辭誥之典右史記言之䇿古之王者事緫萬機發</span><br/>
<span class='tline' id='l67' data-llen='1399:1425'>號出令義非一揆或設敎以馭下或展禮以事上或宣威以肅</span><br/>
<span class='tline' id='l68' data-llen='1425:1451'>震曜或敷和而散風雨得之則百度惟貞失之則千里斯謬樞</span><br/>
<span class='tline' id='l69' data-llen='1451:1477'>機之發榮辱之主絲綸之動不可不愼所以辭不苟出君舉必</span><br/>
<span class='tline' id='l70' data-llen='1477:1503'>書欲其昭法誡愼言行也其泉源所漸基於出震之君黼藻斯</span><br/>
<span class='tline' id='l71' data-llen='1503:1529'>彰郁乎如雲之后勲華揖讓而典謨起湯武革命而誓誥興先</span><br/>
<span class='tline' id='l72' data-llen='1529:1555'>君宣父生於周末有至德而無至位修聖道以顯聖人芟煩亂</span><br/>
<span class='tline' id='l73' data-llen='1555:1581'>而翦浮辭舉宏綱而撮機要上斷唐虞下終秦魯時經五代書</span><br/>
<span class='tline' id='l74' data-llen='1581:1608'><a onclick="displayPageImage('KR1b0003', 'SBCK', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l75' data-llen='1608:1634'>緫百篇採翡翠之羽毛拔犀象之牙角罄荆山之石所得者連</span><br/>
<span class='tline' id='l76' data-llen='1634:1660'>城窮漢水之濵所求者照乗巍巍蕩蕩無得而稱郁郁紛紛於</span><br/>
<span class='tline' id='l77' data-llen='1660:1686'>斯爲盛斯乃前言往行足以垂法將來者也曁乎七雄巳戰五</span><br/>
<span class='tline' id='l78' data-llen='1686:1712'>精未聚儒雅與深穽同埋經典共積薪俱燎漢氏大濟區宇廣</span><br/>
<span class='tline' id='l79' data-llen='1712:1738'>求遺逸採古文於金石得今書於齊魯其文則歐陽夏侯二家</span><br/>
<span class='tline' id='l80' data-llen='1738:1764'>之所說蔡邕碑石刻之古文則兩漢亦所不行安國注之寔遭</span><br/>
<span class='tline' id='l81' data-llen='1764:1790'>巫蠱遂寢而不用歷及魏晉方始稍興故馬鄭諸儒莫覩其學</span><br/>
<span class='tline' id='l82' data-llen='1790:1816'>所注經傳時或異同晉丗皇甫謐獨得其書載於帝紀其後傳</span><br/>
<span class='tline' id='l83' data-llen='1816:1842'>授乃可詳焉但古文經雖然早出晩始得行其辭富而備其義</span><br/>
<span class='tline' id='l84' data-llen='1842:1868'>弘而雅故復而不厭乆而愈亮江左學者咸悉祖焉近至隋初</span><br/>
<span class='tline' id='l85' data-llen='1868:1894'>始流河朔其爲正義者蔡大寶巢猗費甝顧彪劉焯劉炫等其</span><br/>
<span class='tline' id='l86' data-llen='1894:1920'>諸公旨趣多或因循怗釋注文義皆淺略惟劉焯劉炫最爲詳</span><br/>
<span class='tline' id='l87' data-llen='1920:1946'>雅然焯乃織綜經文穴鑿孔穴詭其新見異彼前儒非險而更</span><br/>
<span class='tline' id='l88' data-llen='1946:1972'>爲險無義而更生義竊以古人言誥惟在達情雖復時或取象</span><br/>
<span class='tline' id='l89' data-llen='1972:1998'>不必辭皆有意若其言必託數經悉對文斯乃鼔怒浪於平濟</span><br/>
<span class='tline' id='l90' data-llen='1998:2025'><a onclick="displayPageImage('KR1b0003', 'SBCK', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l91' data-llen='2025:2050'>震驚猋於靜樹使敎者煩而多惑學者勞而少功過猶不及</span><br/>
<span class='tline' id='l92' data-llen='2050:2076'>爲此也炫嫌焯之煩雜就而刪焉雖復微稍省要又好改張前</span><br/>
<span class='tline' id='l93' data-llen='2076:2102'>義義更大略辭又過華雖爲文筆之善乃非開獎之路義旣無</span><br/>
<span class='tline' id='l94' data-llen='2102:2129'>義文又非文欲使後生若爲領袖此乃炫之所失未爲得也今奉</span><br/>
<span class='tline' id='l95' data-llen='2129:2155'>明勑考定是非謹罄庸愚竭所聞見覽古人之傳記質近代之</span><br/>
<span class='tline' id='l96' data-llen='2155:2181'>異同存其是而去其非削其煩而増其簡此亦非敢臆說必據</span><br/>
<span class='tline' id='l97' data-llen='2181:2207'>舊聞謹與朝散大夫行太學博士臣王德韶前四門助敎臣李</span><br/>
<span class='tline' id='l98' data-llen='2207:2222'>子雲等謹共銓敘至十六年又奉</span><br/>
<span class='tline' id='l99' data-llen='2222:2248'>勑與前修䟽人及通直郎行四門博士驍騎尉臣朱長才給事</span><br/>
<span class='tline' id='l100' data-llen='2248:2274'>郎守四門博士上騎都尉臣蘇德融登仕郎守太學助敎雲騎</span><br/>
<span class='tline' id='l101' data-llen='2274:2298'>尉臣隨德素儒林郎守四門助敎雲騎尉臣王士雄等對</span><br/>
<span class='tline' id='l102' data-llen='2298:2324'>勑使趙弘智覆更詳審爲之正義凡二十卷庶對揚於聖範冀</span><br/>
<span class='tline' id='l103' data-llen='2324:2339'>有益於童稚略陳其事敘之云爾</span><br/>
<span class='tline' id='l106' data-llen='2403:2430'><a onclick="displayPageImage('KR1b0003', 'SBCK', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l9' data-llen='219:246'><a onclick="displayPageImage('KR1b0003', 'SBCK', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='246:272'>記夏本紀稱啓立有扈氏不服故伐之蓋由自堯舜受禪相承</span><br/>
<span class='tline' id='l11' data-llen='272:298'>啓獨見繼父以此不服故云夏啓嗣禹立伐有扈之罪言繼立</span><br/>
<span class='tline' id='l12' data-llen='298:310'>者見其由嗣立故不服也</span><br/>
<span class='tline' id='l13' data-llen='310:314'>甘誓</span><br/>
<span class='tline' id='l14' data-llen='314:340'>正義曰發首二句敘其誓之由其王曰巳下皆是誓之辭也曲</span><br/>
<span class='tline' id='l15' data-llen='340:366'>禮云約信曰誓將與敵戰恐其損敗與將士設約示賞罰之信</span><br/>
<span class='tline' id='l16' data-llen='366:392'>也將戰而誓是誓之大者禮將祭而號令齊百官亦謂之誓周</span><br/>
<span class='tline' id='l17' data-llen='392:418'>禮大宰云祀五帝則掌百官之誓戒鄭玄云誓戒要之以刑重</span><br/>
<span class='tline' id='l18' data-llen='418:444'>失禮也明堂位所謂各揚其職百官廢職服大刑是誓辭之略</span><br/>
<span class='tline' id='l19' data-llen='444:470'>也彼亦是約信但小於戰之誓馬融云軍旅曰誓㑹同曰誥誥</span><br/>
<span class='tline' id='l20' data-llen='470:483'>誓俱是號令之辭意小異耳</span><br/>
<span class='tline' id='l21' data-llen='483:491'>傳甘有至先誓</span><br/>
<span class='tline' id='l22' data-llen='491:517'>正義曰地理志扶風鄠縣古扈國夏啓所伐者也鄠扈音同未</span><br/>
<span class='tline' id='l23' data-llen='517:543'>知何時改也啓伐有扈必將至其國乃出兵與啓戰故以甘爲</span><br/>
<span class='tline' id='l24' data-llen='543:569'>有扈之郊地名馬融云甘有扈南郊地名計啓西行伐之當在</span><br/>
<span class='tline' id='l25' data-llen='569:596'><a onclick="displayPageImage('KR1b0003', 'SBCK', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='596:622'>東郊融則扶風人或當知其處也將戰先誓誓是臨戰時也甘</span><br/>
<span class='tline' id='l27' data-llen='622:648'>誓牧誓費誓皆取誓地爲名湯誓舉其王號泰誓不言武誓者</span><br/>
<span class='tline' id='l28' data-llen='648:674'>皆史官不同故立名有異耳泰誓未戰而誓故別爲之名泰誓</span><br/>
<span class='tline' id='l29' data-llen='674:693'>自悔而誓非爲戰誓自約其心故舉其國名</span><br/>
<span class='tline' id='l30' data-llen='693:700'>大戰至戮汝</span><br/>
<span class='tline' id='l31' data-llen='700:726'>正義曰史官自先敘其事啓與有扈大戰于甘之野將欲交戰</span><br/>
<span class='tline' id='l32' data-llen='726:752'>乃召六卿令與衆士俱集王乃言曰嗟重其事故嗟歎而呼之</span><br/>
<span class='tline' id='l33' data-llen='752:778'>汝六卿者各有軍事之人我設要誓之言以勑告汝今有扈氏</span><br/>
<span class='tline' id='l34' data-llen='778:804'>威虐侮慢五行之盛德怠惰棄廢三才之正道上天用失道之</span><br/>
<span class='tline' id='l35' data-llen='804:830'>故今欲截絕其命天旣如此故我今惟奉行天之威罰不敢違</span><br/>
<span class='tline' id='l36' data-llen='830:856'>天也我旣奉天汝當奉我汝諸士衆在車左者不治理於車左</span><br/>
<span class='tline' id='l37' data-llen='856:882'>之事是汝不奉我命在車右者不治理於車右之事是汝不奉</span><br/>
<span class='tline' id='l38' data-llen='882:908'>我命御車者非其馬之正令馬進退違戾是汝不奉我命汝等</span><br/>
<span class='tline' id='l39' data-llen='908:934'>若用我命我則賞之於祖主之前若不用我命則戮之於社主</span><br/>
<span class='tline' id='l40' data-llen='934:960'>之前所戮者非但止汝身而巳我則并殺汝子以戮辱汝汝等</span><br/>
<span class='tline' id='l41' data-llen='960:987'><a onclick="displayPageImage('KR1b0003', 'SBCK', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='987:1006'>不可不用我命以求殺敵戒之使齊力戰也</span><br/>
<span class='tline' id='l43' data-llen='1006:1014'>傳天子至命卿</span><br/>
<span class='tline' id='l44' data-llen='1014:1040'>正義曰將戰而召六卿明是卿爲軍將天子六軍其將皆命卿</span><br/>
<span class='tline' id='l45' data-llen='1040:1066'>周禮夏官序文也鄭玄云夏亦然則三王同也經言大戰者鄭</span><br/>
<span class='tline' id='l46' data-llen='1066:1092'>玄云天子之兵故曰大孔無明說蓋以六軍並行威震多大故</span><br/>
<span class='tline' id='l47' data-llen='1092:1097'>稱大戰</span><br/>
<span class='tline' id='l48' data-llen='1097:1105'>傳各有至六事</span><br/>
<span class='tline' id='l49' data-llen='1105:1131'>正義曰卿爲軍將故云乃召六卿及其誓之非六卿而巳鄭互</span><br/>
<span class='tline' id='l50' data-llen='1131:1157'>云變六卿言六事之人者言軍吏下及士卒也下文戒左右與</span><br/>
<span class='tline' id='l51' data-llen='1157:1183'>御是徧勑左軍之士歩卒亦在其閒六卿之身及所部之人各</span><br/>
<span class='tline' id='l52' data-llen='1183:1198'>有軍事故六事之人爲揔呼之辭</span><br/>
<span class='tline' id='l53' data-llen='1198:1206'>傳五行至亂常</span><br/>
<span class='tline' id='l54' data-llen='1206:1232'>正義曰五行水火金木土也分行四時各有其德月令孟春三</span><br/>
<span class='tline' id='l55' data-llen='1232:1258'>日太史謁於天子曰某日立春盛德在木夏云盛德在火秋云</span><br/>
<span class='tline' id='l56' data-llen='1258:1284'>盛德在金冬云盛德在水此五行之德王者雖易姓相承其所</span><br/>
<span class='tline' id='l57' data-llen='1284:1311'><a onclick="displayPageImage('KR1b0003', 'SBCK', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1311:1337'>取法同也言王者共所取法而有扈氏獨侮慢之所以爲大罪</span><br/>
<span class='tline' id='l59' data-llen='1337:1363'>也且五行在人爲仁義禮智信威侮五行亦爲侮慢此五常而</span><br/>
<span class='tline' id='l60' data-llen='1363:1389'>不行也有扈與夏同姓恃親而不恭天子廢君臣之義失相親</span><br/>
<span class='tline' id='l61' data-llen='1389:1416'>之恩五常之道盡矣是威侮五行也無所畏忌作威虐而侮慢之</span><br/>
<span class='tline' id='l62' data-llen='1416:1442'>故云威虐侮慢易說卦云立天之道曰隂與陽立地之道曰柔</span><br/>
<span class='tline' id='l63' data-llen='1442:1468'>與剛立人之道曰仁與義物之爲大無大於此者周易謂之三</span><br/>
<span class='tline' id='l64' data-llen='1468:1494'>才人生天地之閒莫不法天地而行事以此知怠惰棄廢天地</span><br/>
<span class='tline' id='l65' data-llen='1494:1521'>人之正道棄廢此道言亂常也孔馬鄭王與皇甫謐等皆言有扈</span><br/>
<span class='tline' id='l66' data-llen='1521:1547'>與夏同姓並依丗本之文楚語云昭王使觀射父傅太子射父</span><br/>
<span class='tline' id='l67' data-llen='1547:1573'>辭之曰堯有丹朱舜有商均夏有觀扈周有管蔡是其恃親而</span><br/>
<span class='tline' id='l68' data-llen='1573:1599'>不恭也周語云帝嘉禹德賜姓曰姒禹始得姓有扈與夏同姓</span><br/>
<span class='tline' id='l69' data-llen='1599:1625'>則爲啓之兄弟如北者蓋禹未賜姓之前以姒爲姓故禹之親</span><br/>
<span class='tline' id='l70' data-llen='1625:1651'>屬舊巳姓姒帝嘉其德又以姒姓顯揚之猶若伯夷國語稱賜</span><br/>
<span class='tline' id='l71' data-llen='1651:1677'>姓曰姜然伯夷是炎帝之後未賜姓之前先爲姜姓與此同也</span><br/>
<span class='tline' id='l72' data-llen='1677:1688'>故有扈以爲夏之同姓</span><br/>
<span class='tline' id='l73' data-llen='1688:1715'><a onclick="displayPageImage('KR1b0003', 'SBCK', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='1715:1723'>傳用其至滅之</span><br/>
<span class='tline' id='l75' data-llen='1723:1749'>正義曰天子用兵稱恭行元罰諸侯討有罪稱肅將王誅皆示</span><br/>
<span class='tline' id='l76' data-llen='1749:1775'>有所稟承不敢專也有扈旣有大罪冝其絕滅故原天之意言</span><br/>
<span class='tline' id='l77' data-llen='1775:1801'>天用其失道之故欲截絕其命謂滅之也勦是斬斷之義故爲</span><br/>
<span class='tline' id='l78' data-llen='1801:1805'>截也</span><br/>
<span class='tline' id='l79' data-llen='1805:1813'>傳左車至其職</span><br/>
<span class='tline' id='l80' data-llen='1813:1839'>正義曰歷言左右及御此三人在一車之上也故左爲車左則</span><br/>
<span class='tline' id='l81' data-llen='1839:1865'>右爲車右明矣宣十二年左傳云楚許伯御樂伯攝叔爲右以</span><br/>
<span class='tline' id='l82' data-llen='1865:1891'>致晉師樂伯曰吾聞致師者左射以菆攝叔曰吾聞致師者右</span><br/>
<span class='tline' id='l83' data-llen='1891:1917'>入壘折馘執俘而還是左方主射右主擊刺而御居中也御言</span><br/>
<span class='tline' id='l84' data-llen='1917:1943'>正馬而左右不言所職者以戰主殺敵左右用兵是戰之常事</span><br/>
<span class='tline' id='l85' data-llen='1943:1969'>故略而不言御惟主馬故特言之互相明也此謂凡常兵車甲</span><br/>
<span class='tline' id='l86' data-llen='1969:1995'>士三人所主皆如此耳若將之兵車則御者在左勇力之土在</span><br/>
<span class='tline' id='l87' data-llen='1995:2021'>右將居鼓下在中央主擊鼓與軍人爲節度成二年左傳說晉</span><br/>
<span class='tline' id='l88' data-llen='2021:2047'>伐齊云晉解張御郤克鄭丘緩爲右卻克傷於矢未絕鼓音曰</span><br/>
<span class='tline' id='l89' data-llen='2047:2074'><a onclick="displayPageImage('KR1b0003', 'SBCK', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2074:2100'>余病矣張侯曰自始合而矢貫余手及肘余折以御左輪朱殷</span><br/>
<span class='tline' id='l91' data-llen='2100:2126'>豈敢言病卻克傷於矢而鼔音未絕張侯爲御而血染左輪是</span><br/>
<span class='tline' id='l92' data-llen='2126:2152'>御在左而將居中也攻之爲治常訓也治其職者左當射人右</span><br/>
<span class='tline' id='l93' data-llen='2152:2164'>當擊刺是其所掌職事也</span><br/>
<span class='tline' id='l94' data-llen='2164:2172'>傳御以至我命</span><br/>
<span class='tline' id='l95' data-llen='2172:2198'>正義曰御以正馬爲政言御之政事事在正馬故馬不正則罪</span><br/>
<span class='tline' id='l96' data-llen='2198:2224'>之詩云兩驂如手傳云進止如御者之手是爲馬之正也左右</span><br/>
<span class='tline' id='l97' data-llen='2224:2246'>與御三者有失言皆不奉我命以御在後故揔解之</span><br/>
<span class='tline' id='l98' data-llen='2246:2254'>傳天子至不專</span><br/>
<span class='tline' id='l99' data-llen='2254:2280'>正義曰曽子問云孔子曰天子巡守以遷廟之主行載於齊車</span><br/>
<span class='tline' id='l100' data-llen='2280:2306'>言必有尊也巡守尚然征伐必也故云天子親征必載遷廟之</span><br/>
<span class='tline' id='l101' data-llen='2306:2332'>祖主行有功則賞祖主前示不專也周禮大司馬云若師不功</span><br/>
<span class='tline' id='l102' data-llen='2332:2358'>則厭而奉主車鄭玄云厭㐲冠也奉猶送也送主歸於廟與社</span><br/>
<span class='tline' id='l103' data-llen='2358:2369'>亦是征伐載主之事也</span><br/>
<span class='tline' id='l104' data-llen='2369:2377'>傳天子至之義</span><br/>
<span class='tline' id='l105' data-llen='2377:2404'><a onclick="displayPageImage('KR1b0003', 'SBCK', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='2404:2430'>正義曰定四年左傳云君以軍行祓社釁鼓祝奉以從是天子</span><br/>
<span class='tline' id='l107' data-llen='2430:2456'>親征又載社主行也郊特牲云惟爲社事單出里故以社事言</span><br/>
<span class='tline' id='l108' data-llen='2456:2482'>之不用命奔北者則戮之於社主之前奔北謂背陳走也所以</span><br/>
<span class='tline' id='l109' data-llen='2482:2508'>刑賞異處者社主隂隂主殺則祖主陽陽主生禮左宗廟右社</span><br/>
<span class='tline' id='l110' data-llen='2508:2534'>稷是祖陽而社隂就祖賞就社殺親祖嚴社之義也大功大罪</span><br/>
<span class='tline' id='l111' data-llen='2534:2552'>則在軍賞罰其徧敘諸勲乃至太祖賞耳</span><br/>
<span class='tline' id='l112' data-llen='2552:2560'>傳孥子至累也</span><br/>
<span class='tline' id='l113' data-llen='2560:2586'>正義曰詩云樂爾妻孥對妻別文是孥爲子也非但止辱汝身</span><br/>
<span class='tline' id='l114' data-llen='2586:2612'>并及汝子亦殺言以恥惡累之湯誓云子則孥戮汝傳曰占之</span><br/>
<span class='tline' id='l115' data-llen='2612:2638'>用刑父子兄弟罪不相及今云孥戮汝權以脅之使勿犯此亦</span><br/>
<span class='tline' id='l116' data-llen='2638:2642'>然也</span><br/>
<span class='tline' id='l117' data-llen='2642:2650'>五子之歌第三</span><br/>
<span class='tline' id='l118' data-llen='2650:2657'>太康至之歌</span><br/>
<span class='tline' id='l119' data-llen='2657:2683'>正義曰啓子太康以遊畋棄民爲羿所逐失其邦國其未失國</span><br/>
<span class='tline' id='l120' data-llen='2683:2709'>之前畋于洛水之表太康之弟更有昆弟五人從太康畋獵與</span><br/>
<span class='tline' id='l121' data-llen='2709:2736'><a onclick="displayPageImage('KR1b0003', 'SBCK', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='2736:2762'>其母待太康于洛水之北太康爲羿所距不得反國其弟五人</span><br/>
<span class='tline' id='l123' data-llen='2762:2786'>即啓之五子並怨太康各自作歌史敘其事作五子之歌</span><br/>
<span class='tline' id='l124' data-llen='2786:2794'>傳太康至作歌</span><br/>
<span class='tline' id='l125' data-llen='2794:2820'>正義曰昆弟五人自有長幼故稱昆弟嫌是太康之昆故云太</span><br/>
<span class='tline' id='l126' data-llen='2820:2826'>康之五弟</span><br/>
<span class='tline' id='l127' data-llen='2826:2832'>五子之歌</span><br/>
<span class='tline' id='l128' data-llen='2832:2858'>正義曰史述作歌之由先敘失國之事其一曰以下乃是歌辭</span><br/>
<span class='tline' id='l129' data-llen='2858:2884'>此五子作歌五章每章各是一人之作而辭相連接自爲終始</span><br/>
<span class='tline' id='l130' data-llen='2884:2910'>初言皇祖有訓未必則指怨太康必是五子之歌相顧從輕至</span><br/>
<span class='tline' id='l131' data-llen='2910:2933'>甚其一其二蓋是昆弟之次或是作歌之次不可知也</span><br/>
<span class='tline' id='l132' data-llen='2933:2941'>傳啓之至名篇</span><br/>
<span class='tline' id='l133' data-llen='2941:2967'>正義曰直言五子不知謂誰故言啓之五子太康之弟敘怨作</span><br/>
<span class='tline' id='l134' data-llen='2967:2991'>歌不言五弟而言五子者以其述祖之訓故繫父以言之</span><br/>
<span class='tline' id='l135' data-llen='2991:2998'>太康至作歌</span><br/>
<span class='tline' id='l136' data-llen='2998:3024'>正義曰天子之在天位職當牧養兆民太康主以尊位用爲逸</span><br/>
<span class='tline' id='l137' data-llen='3024:3051'><a onclick="displayPageImage('KR1b0003', 'SBCK', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='3051:3077'>豫滅其人君之德衆人皆有二心太康乃復愛樂遊逸無有法</span><br/>
<span class='tline' id='l139' data-llen='3077:3103'>度畋獵於洛水之表一出而十旬不反有窮國君其名曰羿因</span><br/>
<span class='tline' id='l140' data-llen='3103:3129'>民不能堪忍太康之惡率衆距之于河不得反國太康初去之</span><br/>
<span class='tline' id='l141' data-llen='3129:3155'>時其弟五人侍其母以從太康太康畋于洛南五弟待於洛北</span><br/>
<span class='tline' id='l142' data-llen='3155:3181'>太康久而不反致使羿距于河五子皆怨太康追述大禹之戒</span><br/>
<span class='tline' id='l143' data-llen='3181:3207'>以作歌而各敘己怨之志也其弟侍母以從太康太康初去即</span><br/>
<span class='tline' id='l144' data-llen='3207:3233'>然待於洛水之北以兾太康速反羿旣距之五子乃怨史述太</span><br/>
<span class='tline' id='l145' data-llen='3233:3259'>康之惡旣盡然後言其作歌故令羿距之文乃在母從之上作</span><br/>
<span class='tline' id='l146' data-llen='3259:3267'>文之勢當然也</span><br/>
<span class='tline' id='l147' data-llen='3267:3273'>傳尸主也</span><br/>
<span class='tline' id='l148' data-llen='3273:3281'>正義曰釋詁文</span><br/>
<span class='tline' id='l149' data-llen='3281:3289'>傳有窮至廢之</span><br/>
<span class='tline' id='l150' data-llen='3289:3315'>正義曰襄四年左傳曰夏之方衰也后羿自鉏遷于窮石然則</span><br/>
<span class='tline' id='l151' data-llen='3315:3341'>羿居窮石故曰有窮國名窮是諸侯之國羿是其君之名也說</span><br/>
<span class='tline' id='l152' data-llen='3341:3367'>文云羿帝嚳射官也賈逵云羿之先祖丗爲先王射官故帝賜</span><br/>
<span class='tline' id='l153' data-llen='3367:3394'><a onclick="displayPageImage('KR1b0003', 'SBCK', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span><br/>
<span class='tline' id='l154' data-llen='3394:3420'>羿弓矢使司射淮南子云堯時十日並生堯使羿射九日而落</span><br/>
<span class='tline' id='l155' data-llen='3420:3447'>之楚辭天問云羿焉彃日烏解羽歸藏易亦云羿彃十日說文云</span><br/>
<span class='tline' id='l156' data-llen='3447:3473'>彃者射也此三者言雖不經以取信要言帝嚳時有羿堯時亦</span><br/>
<span class='tline' id='l157' data-llen='3473:3499'>有羿則羿是善射之號非復人之名字信如彼言則不知羿名</span><br/>
<span class='tline' id='l158' data-llen='3499:3525'>爲何也夏都河北洛在河南距太康於河北不得入國遂廢太</span><br/>
<span class='tline' id='l159' data-llen='3525:3538'>康耳羿猶立仲康不自立也</span><br/>
<span class='tline' id='l160' data-llen='3538:3546'>傳述循至敘怨</span><br/>
<span class='tline' id='l161' data-llen='3546:3572'>正義曰述循釋詁文循其所戒用作歌以敘怨也其一曰皇祖</span><br/>
<span class='tline' id='l162' data-llen='3572:3598'>有訓其二曰訓有之是述大禹之戒也其三恨亡國都其四恨</span><br/>
<span class='tline' id='l163' data-llen='3598:3624'>絕宗祀其五言追悔無及直是指怨太康非爲述祖戒也本述</span><br/>
<span class='tline' id='l164' data-llen='3624:3642'>戒作歌因即言及時事故言祖戒以揔之</span><br/>
<span class='tline' id='l165' data-llen='3642:3649'>其一至不敬</span><br/>
<span class='tline' id='l166' data-llen='3649:3675'>正義曰我君祖大禹有訓戒之事言民可親近不可卑賤輕下</span><br/>
<span class='tline' id='l167' data-llen='3675:3701'>令其失分則人懷怨則事上之心不固矣民惟邦國之本本固</span><br/>
<span class='tline' id='l168' data-llen='3701:3727'>則邦寧言在上不可使人怨也我視天下之民愚夫愚婦一能</span><br/>
<span class='tline' id='l169' data-llen='3727:3754'><a onclick="displayPageImage('KR1b0003', 'SBCK', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3754:3780'>過勝我安得不敬畏之也所以畏其怨者一人之身三度有失</span><br/>
<span class='tline' id='l171' data-llen='3780:3806'>凡所過失爲人所怨豈在明著大過皆由小事而起言小事不</span><br/>
<span class='tline' id='l172' data-llen='3806:3832'>防易致大過故於不見細微之時當於是豫圖謀之使人不怨</span><br/>
<span class='tline' id='l173' data-llen='3832:3858'>也我臨兆民之上常畏人怨懍懍乎危懼若腐索之馭六馬索</span><br/>
<span class='tline' id='l174' data-llen='3858:3884'>絕則馬逸言危懼之甚人之可畏如是爲民上者奈何不敬愼</span><br/>
<span class='tline' id='l175' data-llen='3884:3896'>乎怨太康之不恤下民也</span><br/>
<span class='tline' id='l176' data-llen='3896:3904'>傳皇君至失分</span><br/>
<span class='tline' id='l177' data-llen='3904:3930'>正義曰皇君釋詁文述禹之戒知君祖是禹禹有訓也民可近</span><br/>
<span class='tline' id='l178' data-llen='3930:3956'>者據君爲文近謂親近之也下謂卑下輕忽之失本分也奪其</span><br/>
<span class='tline' id='l179' data-llen='3956:3982'>農時勞以撗役是失分也故下云予視天下愚夫愚婦一能勝</span><br/>
<span class='tline' id='l180' data-llen='3982:3991'>予是畏敬下民也</span><br/>
<span class='tline' id='l181' data-llen='3991:3999'>傳言能至衆心</span><br/>
<span class='tline' id='l182' data-llen='3999:4025'>正義曰我視愚夫愚婦當能勝我身是畏敬小民也由能畏敬</span><br/>
<span class='tline' id='l183' data-llen='4025:4040'>小民故以小民從命是得衆心也</span><br/>
<span class='tline' id='l184' data-llen='4040:4048'>傳三失至其微</span><br/>
<span class='tline' id='l185' data-llen='4048:4075'><a onclick="displayPageImage('KR1b0003', 'SBCK', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='4075:4101'>正義曰顧氏云怨豈在明未必皆在明著之時必於未形之日</span><br/>
<span class='tline' id='l187' data-llen='4101:4117'>思善道以自防衞之是備愼其微也</span><br/>
<span class='tline' id='l188' data-llen='4117:4125'>傳十萬至懼甚</span><br/>
<span class='tline' id='l189' data-llen='4125:4151'>正義曰古數十萬曰億十億曰兆言多也懍懍心懼之意故爲</span><br/>
<span class='tline' id='l190' data-llen='4151:4177'>危貌朽腐常訓也腐索馭六馬索絕馬驚馬驚則逸言危懼甚</span><br/>
<span class='tline' id='l191' data-llen='4177:4203'>也經傳之文惟此言六馬漢丗此經不傳餘書多言駕四者春</span><br/>
<span class='tline' id='l192' data-llen='4203:4229'>秋公羊說天子駕六毛詩說天子至大夫皆駕四許愼案王度</span><br/>
<span class='tline' id='l193' data-llen='4229:4255'>記云天子駕六鄭玄以周禮校人養馬乗馬一師四圉四馬曰</span><br/>
<span class='tline' id='l194' data-llen='4255:4281'>乗康王之誥云皆布乗黃朱以爲天子駕四漢丗天子駕六非</span><br/>
<span class='tline' id='l195' data-llen='4281:4300'>常法也然則此言馬多懼深故舉六以言之</span><br/>
<span class='tline' id='l196' data-llen='4300:4308'>傳作爲至鳥獸</span><br/>
<span class='tline' id='l197' data-llen='4308:4334'>正義曰作爲釋言文昭元年左傳晉平公近女色過度惑以喪</span><br/>
<span class='tline' id='l198' data-llen='4334:4360'>志老子云馳騁田獵令人心發狂好色好田則精神迷亂故迷</span><br/>
<span class='tline' id='l199' data-llen='4360:4386'>亂曰荒女有美色男子恱之經傳通謂女人爲色獵則鳥獸並</span><br/>
<span class='tline' id='l200' data-llen='4386:4396'>取故以禽爲鳥獸也</span><br/>
<span class='tline' id='l201' data-llen='4396:4423'><a onclick="displayPageImage('KR1b0003', 'SBCK', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span><br/>
<span class='tline' id='l202' data-llen='4423:4431'>傳陶唐至四方</span><br/>
<span class='tline' id='l203' data-llen='4431:4457'>正義曰丗本云帝堯爲陶唐氏韋昭云陶唐皆國名猶湯稱殷</span><br/>
<span class='tline' id='l204' data-llen='4457:4483'>商也案書傳皆言堯以唐侯升爲天子不言封於陶唐陶唐二</span><br/>
<span class='tline' id='l205' data-llen='4483:4509'>字或共爲地名未必如昭言也以天子王有天下非獨兾州一</span><br/>
<span class='tline' id='l206' data-llen='4509:4535'>方故以兾方爲都兾州統天下四方堯都平陽舜都蒲坂禹都</span><br/>
<span class='tline' id='l207' data-llen='4535:4561'>安邑相去不盈二百皆在兾州自堯以來其都不出此地故舉</span><br/>
<span class='tline' id='l208' data-llen='4561:4568'>陶唐以言之</span><br/>
<span class='tline' id='l209' data-llen='4568:4575'>其四至絕祀</span><br/>
<span class='tline' id='l210' data-llen='4575:4601'>正義曰有明明之德我祖大禹也以有明德爲萬邦之君謂爲</span><br/>
<span class='tline' id='l211' data-llen='4601:4627'>天子也有治國之典有爲君之法遺其後丗之子孫使法則之</span><br/>
<span class='tline' id='l212' data-llen='4627:4653'>又關通衡石之用使之和平人旣足用王之府藏則皆有矣典</span><br/>
<span class='tline' id='l213' data-llen='4653:4679'>存國富冝以爲政今太康荒廢墜失其業覆滅宗族斷絶祭祀</span><br/>
<span class='tline' id='l214' data-llen='4679:4693'>言太康棄典法所以滅宗祀也</span><br/>
<span class='tline' id='l215' data-llen='4693:4701'>傳君萬至後丗</span><br/>
<span class='tline' id='l216' data-llen='4701:4727'>正義曰萬邦之君謂君統萬國爲天子也典謂先王之典可憑</span><br/>
<span class='tline' id='l217' data-llen='4727:4754'><a onclick="displayPageImage('KR1b0003', 'SBCK', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span><br/>
<span class='tline' id='l218' data-llen='4754:4780'>據而行之故爲經籍則法釋詁文典謂先王舊典法謂當時所</span><br/>
<span class='tline' id='l219' data-llen='4780:4806'>制其事不爲大異重言以備文耳貽遺釋言文以典法遺子孫</span><br/>
<span class='tline' id='l220' data-llen='4806:4814'>言仁恩及後丗</span><br/>
<span class='tline' id='l221' data-llen='4814:4822'>傳金鐵至取亡</span><br/>
<span class='tline' id='l222' data-llen='4822:4848'>正義曰關者通也名石而可通者惟衡量之器耳律曆志云二</span><br/>
<span class='tline' id='l223' data-llen='4848:4874'>十四銖爲兩十六兩爲斤三十斤爲鈞四鈞爲石是石爲稱之</span><br/>
<span class='tline' id='l224' data-llen='4874:4900'>最重以石而稱則爲重物故金鐵曰石言絲緜止於斤兩金鐵</span><br/>
<span class='tline' id='l225' data-llen='4900:4926'>乃至於石舉石而言之則止稱之物皆通之也傳取金鐵重物</span><br/>
<span class='tline' id='l226' data-llen='4926:4952'>以解言石之意非謂所關通者惟金鐵耳米粟則斗斛以量之</span><br/>
<span class='tline' id='l227' data-llen='4952:4978'>布帛則丈尺以度之惟言關通權衡則度量之物懋遷有無亦</span><br/>
<span class='tline' id='l228' data-llen='4978:5004'>關通矣舉一以言之耳衡石所稱之物以供民之器用其土或</span><br/>
<span class='tline' id='l229' data-llen='5004:5030'>有或無通使和平也論語云百姓足君孰與不足民旣足用則</span><br/>
<span class='tline' id='l230' data-llen='5030:5056'>官亦富饒故通之使和平則官民皆足有典有法可依而行官</span><br/>
<span class='tline' id='l231' data-llen='5056:5082'>民足可坐而守言古制存而太康失其業所以亡也訓緒爲業</span><br/>
<span class='tline' id='l232' data-llen='5082:5108'>費氏顧氏等意云通金鐵於人官不禁障民得取之以供器用</span><br/>
<span class='tline' id='l233' data-llen='5108:5135'><a onclick="displayPageImage('KR1b0003', 'SBCK', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span><br/>
<span class='tline' id='l234' data-llen='5135:5161'>器用旣具所以上下充足以金鐵皆從石而生則金鐵亦石之</span><br/>
<span class='tline' id='l235' data-llen='5161:5187'>類也故漢書五行志云石爲怪異入金不從革之條費顧之義</span><br/>
<span class='tline' id='l236' data-llen='5187:5193'>亦得通也</span><br/>
<span class='tline' id='l237' data-llen='5193:5200'>其五至可追</span><br/>
<span class='tline' id='l238' data-llen='5200:5226'>正義曰嗚呼太康巳覆滅矣我將何所依歸我以此故思之而</span><br/>
<span class='tline' id='l239' data-llen='5226:5252'>悲太康爲惡毒徧天下萬姓皆共仇我我將誰依就乎鬱陶而</span><br/>
<span class='tline' id='l240' data-llen='5252:5278'>哀思乎我之心也我以此故外貌顔厚而内情忸怩羞慙由太</span><br/>
<span class='tline' id='l241' data-llen='5278:5304'>康不愼其德以致此見距雖欲改悔其可追及之乎事巳往矣</span><br/>
<span class='tline' id='l242' data-llen='5304:5325'>不可如何從首漸怨至此爲深皆是羿距時事也</span><br/>
<span class='tline' id='l243' data-llen='5325:5333'>傳仇怨至國乎</span><br/>
<span class='tline' id='l244' data-llen='5333:5359'>正義曰桓二年左傳云怨耦曰仇故爲怨也羿距於河不得復</span><br/>
<span class='tline' id='l245' data-llen='5359:5378'>反乃思太康欲歸依之言當依誰以復國乎</span><br/>
<span class='tline' id='l246' data-llen='5378:5386'>傳鬱陶至賢士</span><br/>
<span class='tline' id='l247' data-llen='5386:5412'>正義曰孟子稱舜弟象見舜云思君正鬱陶鬱陶精神憤結積</span><br/>
<span class='tline' id='l248' data-llen='5412:5438'>聚之意故爲哀思也詩云顔之厚矣羞愧之情見於面貌似如</span><br/>
<span class='tline' id='l249' data-llen='5438:5465'><a onclick="displayPageImage('KR1b0003', 'SBCK', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='5465:5491'>面皮厚然故以顔厚爲色愧忸怩羞不能言心慙之狀小人不</span><br/>
<span class='tline' id='l251' data-llen='5491:5506'>足以知得失故慙愧於仁人賢士</span><br/>
<span class='tline' id='l252' data-llen='5506:5512'>胤征第四</span><br/>
<span class='tline' id='l253' data-llen='5512:5519'>羲和至胤征</span><br/>
<span class='tline' id='l254' data-llen='5519:5545'>正義曰羲氏和氏丗掌天地四時之官今乃沈湎于酒過差非</span><br/>
<span class='tline' id='l255' data-llen='5545:5571'>度廢天時亂甲乙不以所掌爲意胤國之侯受王命往征之史</span><br/>
<span class='tline' id='l256' data-llen='5571:5579'>敘其事作胤征</span><br/>
<span class='tline' id='l257' data-llen='5579:5587'>傳羲氏至甲乙</span><br/>
<span class='tline' id='l258' data-llen='5587:5613'>正義曰羲氏和氏丗掌天地四時之官堯典所言是其事也羲</span><br/>
<span class='tline' id='l259' data-llen='5613:5639'>和是重黎之後楚語稱堯育重黎之後使典天地以至于夏商</span><br/>
<span class='tline' id='l260' data-llen='5639:5665'>是自唐虞至三代丗職不絕故此時羲和仍掌時日以太康逸</span><br/>
<span class='tline' id='l261' data-llen='5665:5691'>豫臣亦縱㢮此承太康之後於今仍亦懈惰沈湎于酒過差非</span><br/>
<span class='tline' id='l262' data-llen='5691:5717'>度廢天時亂甲乙是其罪也經云酒荒于厥邑惟言荒酒不言</span><br/>
<span class='tline' id='l263' data-llen='5717:5743'>好色故訓淫爲過言耽酒爲過差也聖人作曆數以紀天時不</span><br/>
<span class='tline' id='l264' data-llen='5743:5768'>存曆數是廢天時也日以甲乙爲紀不知日食是亂甲乙也</span><br/>
<span class='tline' id='l265' data-llen='5768:5795'><a onclick="displayPageImage('KR1b0003', 'SBCK', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span><br/>
<span class='tline' id='l266' data-llen='5795:5802'>傳奉辭罰罪</span><br/>
<span class='tline' id='l267' data-llen='5802:5828'>正義曰奉責讓之辭伐不恭之罪名之曰征征者正也伐之以</span><br/>
<span class='tline' id='l268' data-llen='5828:5833'>正其罪</span><br/>
<span class='tline' id='l269' data-llen='5833:5841'>惟仲康至徂征</span><br/>
<span class='tline' id='l270' data-llen='5841:5867'>正義曰惟仲康始即王位臨四海胤國之侯受王命爲大司馬</span><br/>
<span class='tline' id='l271' data-llen='5867:5893'>掌六師於是有羲氏和氏廢其所掌之職縱酒荒迷亂于私邑</span><br/>
<span class='tline' id='l272' data-llen='5893:5905'>胤國之君承王命往征之</span><br/>
<span class='tline' id='l273' data-llen='5905:5913'>傳羿廢至天子</span><br/>
<span class='tline' id='l274' data-llen='5913:5939'>正義曰以羿距太康於河於時必廢之也夏本紀云太康崩弟</span><br/>
<span class='tline' id='l275' data-llen='5939:5965'>仲康立襄四年左傳云羿因夏民以代夏政則羿於其後篡天</span><br/>
<span class='tline' id='l276' data-llen='5965:5991'>子之位仲康不能殺羿必是羿握其㩲知仲康之立是羿立之</span><br/>
<span class='tline' id='l277' data-llen='5991:6017'>矣故云羿廢太康而立其弟仲康爲天子計五子之歌仲康當</span><br/>
<span class='tline' id='l278' data-llen='6017:6043'>是其一仲康必賢於太康但形勢旣衰故政由羿耳羿在夏丗</span><br/>
<span class='tline' id='l279' data-llen='6043:6069'>爲一代大賊左傳稱羿旣篡位寒浞殺之羿滅夏后相相子少</span><br/>
<span class='tline' id='l280' data-llen='6069:6095'>康始滅浞復夏政計羿浞相承向有百載爲夏亂甚矣而夏本</span><br/>
<span class='tline' id='l281' data-llen='6095:6122'><a onclick="displayPageImage('KR1b0003', 'SBCK', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span><br/>
<span class='tline' id='l282' data-llen='6122:6148'>紀云太康崩其弟仲康立仲康崩子相立相崩子少康立都不</span><br/>
<span class='tline' id='l283' data-llen='6148:6162'>言羿浞之事是馬遷之說踈矣</span><br/>
<span class='tline' id='l284' data-llen='6162:6169'>告于至常刑</span><br/>
<span class='tline' id='l285' data-llen='6169:6195'>正義曰胤侯將征羲和告于所部之衆曰嗟呼我所有之衆人</span><br/>
<span class='tline' id='l286' data-llen='6195:6221'>聖人有謨之訓所以爲丗之明證可以定國安家其所謀者言</span><br/>
<span class='tline' id='l287' data-llen='6221:6247'>先王能謹愼敬畏天戒臣人者能奉先王常法百官修常職輔</span><br/>
<span class='tline' id='l288' data-llen='6247:6273'>其君君臣相與如是則君臣俱明惟爲明君明臣言君當謹愼</span><br/>
<span class='tline' id='l289' data-llen='6273:6299'>以畏天臣當守職以輔君也先王恐其不然大開諫爭之路每</span><br/>
<span class='tline' id='l290' data-llen='6299:6325'>歳孟春遒人之官以木鐸徇于道路以號令臣下使在官之衆</span><br/>
<span class='tline' id='l291' data-llen='6325:6351'>更相規闕百工雖賤令執其藝能之事以諫上之失常其有違</span><br/>
<span class='tline' id='l292' data-llen='6351:6364'>諫不恭謹者國家則有常刑</span><br/>
<span class='tline' id='l293' data-llen='6364:6372'>傳徴證至安家</span><br/>
<span class='tline' id='l294' data-llen='6372:6398'>正義曰成八年左傳稱晉殺趙括欒卻爲徴徴是證驗之義故</span><br/>
<span class='tline' id='l295' data-llen='6398:6424'>爲證也能自保守是安定之義故爲安也聖人將爲敎訓必謀</span><br/>
<span class='tline' id='l296' data-llen='6424:6450'>而後行故言所謀之敎訓聖人之言必有其驗故爲丗之明證</span><br/>
<span class='tline' id='l297' data-llen='6450:6478'><a onclick="displayPageImage('KR1b0003', 'SBCK', '007-10a' );" name="007-10a" class="pb">[007-10a] <img width="20"  src="/static/img/kanseki-5.png"/></a></span><br/>
<span class='tline' id='l298' data-llen='6478:6497'>用聖人之謨訓必有成功故所以定國安家</span><br/>
<span class='tline' id='l299' data-llen='6497:6505'>傳言君至常法</span><br/>
<span class='tline' id='l300' data-llen='6505:6531'>正義曰王者代天理官故稱天戒臣人奉主法令故言常憲君</span><br/>
<span class='tline' id='l301' data-llen='6531:6557'>當奉天臣當奉君言君能戒愼天戒也臣能奉有常法奉行君</span><br/>
<span class='tline' id='l302' data-llen='6557:6574'>法也此謂大臣下云百官修輔謂衆臣</span><br/>
<span class='tline' id='l303' data-llen='6574:6582'>傳遒人至文敎</span><br/>
<span class='tline' id='l304' data-llen='6582:6608'>正義曰以執木鐸徇於路是宣令之事故言宣令之官周禮無</span><br/>
<span class='tline' id='l305' data-llen='6608:6634'>此官惟小宰云正歳帥理官之屬而觀治象之法徇以木鐸曰</span><br/>
<span class='tline' id='l306' data-llen='6634:6660'>不用法者國有常刑宣令之事略與此同此似別置其官非如</span><br/>
<span class='tline' id='l307' data-llen='6660:6686'>周之小宰名曰遒人不知其意蓋訓遒爲聚聚人而令之故以</span><br/>
<span class='tline' id='l308' data-llen='6686:6712'>爲名也禮有金鐸木鐸鐸是鈴也其體以金爲之明舌有金木</span><br/>
<span class='tline' id='l309' data-llen='6712:6738'>之異知木鐸是木舌也周禮敎鼔人以金鐸通鼔大司馬敎振</span><br/>
<span class='tline' id='l310' data-llen='6738:6764'>旅兩司馬執鐸明堂位云振木鐸於朝是武事振金鐸文事振</span><br/>
<span class='tline' id='l311' data-llen='6764:6780'>木鐸今云木鐸故云所以振文敎也</span><br/>
<span class='tline' id='l312' data-llen='6780:6788'>傳官衆至失常</span><br/>
<span class='tline' id='l313' data-llen='6788:6816'><a onclick="displayPageImage('KR1b0003', 'SBCK', '007-10b' );" name="007-10b" class="pb">[007-10b] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6816:6842'>正義曰相規相平等之辭故官衆謂衆官相規謂更相規闕平</span><br/>
<span class='tline' id='l315' data-llen='6842:6868'>等有闕猶尚相規見上之過諫之必矣百工各執其所治技藝</span><br/>
<span class='tline' id='l316' data-llen='6868:6894'>以諫謂被遣作器工有奢儉若月令云無作淫巧以蕩上心見</span><br/>
<span class='tline' id='l317' data-llen='6894:6920'>其淫巧不正當執之以諫諫失常也百工之賤猶令進諫則百</span><br/>
<span class='tline' id='l318' data-llen='6920:6930'>工以上不得不諫矣</span><br/>
<span class='tline' id='l319' data-llen='6930:6938'>傳言百至大刑</span><br/>
<span class='tline' id='l320' data-llen='6938:6964'>正義曰百官廢職服大刑明堂位文也顧氏云百官衆臣其有</span><br/>
<span class='tline' id='l321' data-llen='6964:6980'>廢職懈怠不恭謹者國家當有常刑</span><br/>
<span class='tline' id='l322' data-llen='6980:6987'>惟時至無赦</span><br/>
<span class='tline' id='l323' data-llen='6987:7013'>正義曰言不諫尚有刑廢職懈怠是爲大罪惟是羲和顚倒其</span><br/>
<span class='tline' id='l324' data-llen='7013:7039'>奉上之德而沈没昬亂於酒違叛其所掌之官離其所居位次</span><br/>
<span class='tline' id='l325' data-llen='7039:7065'>始亂天之紀綱逺棄所主之事乃季秋九月之朔日月當合於</span><br/>
<span class='tline' id='l326' data-llen='7065:7091'>辰其日之辰日月不合於舎不得合辰謂日被月食日有食之</span><br/>
<span class='tline' id='l327' data-llen='7091:7117'>禮有救日之法於時瞽人樂官進鼓而擊之嗇夫馳騁而取幣</span><br/>
<span class='tline' id='l328' data-llen='7117:7143'>以禮天神庶人奔走供救日食之百役此爲災異之大羣官促</span><br/>
<span class='tline' id='l329' data-llen='7143:7171'><a onclick="displayPageImage('KR1b0003', 'SBCK', '007-11a' );" name="007-11a" class="pb">[007-11a] <img width="20"  src="/static/img/kanseki-5.png"/></a></span><br/>
<span class='tline' id='l330' data-llen='7171:7197'>遽若此羲和主其官而不聞知日食是大罪也此羲和昬闇迷</span><br/>
<span class='tline' id='l331' data-llen='7197:7223'>錯於天象以犯先王之誅此罪不可赦也故先王爲政之典曰</span><br/>
<span class='tline' id='l332' data-llen='7223:7249'>主曆之官爲曆之法節氣先天時者殺無赦不及時者殺無赦</span><br/>
<span class='tline' id='l333' data-llen='7249:7275'>失前失後尚猶合殺況乎不知日食其罪不可赦也況彼罪之</span><br/>
<span class='tline' id='l334' data-llen='7275:7284'>大言已所以征也</span><br/>
<span class='tline' id='l335' data-llen='7284:7292'>傳顚覆至之誅</span><br/>
<span class='tline' id='l336' data-llen='7292:7318'>正義曰顚覆言反倒謂人反倒也人當竪立今乃反倒猶臣當</span><br/>
<span class='tline' id='l337' data-llen='7318:7344'>事君今乃廢職似人之反倒然言臣以事君爲德故言顚覆厥</span><br/>
<span class='tline' id='l338' data-llen='7344:7370'>德胤侯將陳羲和之罪故先舉孟春之令犯令之誅舉輕以見</span><br/>
<span class='tline' id='l339' data-llen='7370:7390'>重小事犯令猶有常刑況叛官離次爲大罪乎</span><br/>
<span class='tline' id='l340' data-llen='7390:7398'>傳沈謂至次位</span><br/>
<span class='tline' id='l341' data-llen='7398:7425'>正義曰没水謂之沈大醉冥然無所復知猶沈水然故謂醉爲沈</span><br/>
<span class='tline' id='l342' data-llen='7425:7433'>傳俶始至所主</span><br/>
<span class='tline' id='l343' data-llen='7433:7459'>正義曰俶始遐逺皆釋詁文擾謂煩亂故爲亂也洪範五紀五</span><br/>
<span class='tline' id='l344' data-llen='7459:7485'>曰曆數曆數所以紀天時此言天紀謂時日此時日之事是羲</span><br/>
<span class='tline' id='l345' data-llen='7485:7513'><a onclick="displayPageImage('KR1b0003', 'SBCK', '007-11b' );" name="007-11b" class="pb">[007-11b] <img width="20"  src="/static/img/kanseki-5.png"/></a></span><br/>
<span class='tline' id='l346' data-llen='7513:7523'>和所司言棄其所主</span><br/>
<span class='tline' id='l347' data-llen='7523:7531'>傳辰日至可知</span><br/>
<span class='tline' id='l348' data-llen='7531:7557'>正義曰昭七年左傳曰晉侯問於士文伯曰何謂辰對曰日月</span><br/>
<span class='tline' id='l349' data-llen='7557:7583'>之㑹是謂辰是辰爲日月之會日月俱右行於天日行遲月行</span><br/>
<span class='tline' id='l350' data-llen='7583:7609'>疾日每曰行一度月日行十三度十九分度之七計二十九日</span><br/>
<span class='tline' id='l351' data-llen='7609:7635'>過半月巳行天一周又逐及日而與日聚會謂此聚㑹爲辰一</span><br/>
<span class='tline' id='l352' data-llen='7635:7661'>歳十二㑹故爲十二辰即子丑寅卯之屬是也房謂室之房也</span><br/>
<span class='tline' id='l353' data-llen='7661:7687'>故爲所舎之次計九月之朔日月當㑹於大火之次釋言云集</span><br/>
<span class='tline' id='l354' data-llen='7687:7713'>㑹也㑹即是合故爲合也日月當聚會共舍今言日月不合於</span><br/>
<span class='tline' id='l355' data-llen='7713:7739'>舎則是日月可知也日食者月掩之也月體掩日日被月映即</span><br/>
<span class='tline' id='l356' data-llen='7739:7765'>不成共處故以不集言日食也或以爲房謂房星九月日月會</span><br/>
<span class='tline' id='l357' data-llen='7765:7791'>于大火之次房心共爲大火言辰在房星事有似矣知不然者</span><br/>
<span class='tline' id='l358' data-llen='7791:7817'>以集是止舎之處言其不集於舎故得以表日食若言不集於</span><br/>
<span class='tline' id='l359' data-llen='7817:7843'>房星似太遲太疾惟可見曆錯不得以表日食也且日之所在</span><br/>
<span class='tline' id='l360' data-llen='7843:7869'>星宿不見正可推筭以知之非能舉目而見之君子愼疑寧當</span><br/>
<span class='tline' id='l361' data-llen='7869:7897'><a onclick="displayPageImage('KR1b0003', 'SBCK', '007-12a' );" name="007-12a" class="pb">[007-12a] <img width="20"  src="/static/img/kanseki-5.png"/></a></span><br/>
<span class='tline' id='l362' data-llen='7897:7915'>以日在之宿爲文以此知其必非房星也</span><br/>
<span class='tline' id='l363' data-llen='7915:7923'>傳凡日至百役</span><br/>
<span class='tline' id='l364' data-llen='7923:7949'>正義曰文十五年左傳云日有食之天子不舉伐鼔于社諸侯</span><br/>
<span class='tline' id='l365' data-llen='7949:7975'>用幣于社伐鼓于朝杜預以爲伐鼓于社責羣隂也此傳言責</span><br/>
<span class='tline' id='l366' data-llen='7975:8001'>上公者郊特牲云社祭土而主隂氣也君南嚮北墉下荅隂之</span><br/>
<span class='tline' id='l367' data-llen='8001:8027'>義也是言社主隂也日食隂侵陽故杜預以爲責羣隂也昭二</span><br/>
<span class='tline' id='l368' data-llen='8027:8053'>十九年左傳云封爲上公祀爲貴神社稷五祀是尊是奉是社</span><br/>
<span class='tline' id='l369' data-llen='8053:8079'>祭句龍爲上公之神也日食臣侵君之象故傳以爲責上公亦</span><br/>
<span class='tline' id='l370' data-llen='8079:8105'>當羣隂上公並責之也周禮瞽矇之官掌作樂瞽爲樂官樂官</span><br/>
<span class='tline' id='l371' data-llen='8105:8131'>用無目之人以其無目於音聲審也詩云奏鼓簡簡謂伐鼓爲</span><br/>
<span class='tline' id='l372' data-llen='8131:8157'>奏鼔知樂官進鼔則伐之周禮太僕軍旅田役賛王鼔救日月</span><br/>
<span class='tline' id='l373' data-llen='8157:8183'>亦如之鄭玄云王通鼔佐擊其餘面則救日之時王或親鼔莊</span><br/>
<span class='tline' id='l374' data-llen='8183:8209'>二十五年穀梁傳曰天子救日置五麾陳五兵五鼔陳旣多皆</span><br/>
<span class='tline' id='l375' data-llen='8209:8235'>樂人伐之周禮無嗇夫之官禮云嗇夫承命告于天子鄭玄云</span><br/>
<span class='tline' id='l376' data-llen='8235:8261'>嗇夫蓋司空之屬也嗇夫主幣禮無其文此云嗇夫馳必馳走</span><br/>
<span class='tline' id='l377' data-llen='8261:8289'><a onclick="displayPageImage('KR1b0003', 'SBCK', '007-12b' );" name="007-12b" class="pb">[007-12b] <img width="20"  src="/static/img/kanseki-5.png"/></a></span><br/>
<span class='tline' id='l378' data-llen='8289:8315'>有所取也左傳云諸侯用幣則天子亦當有用幣之處嗇夫必</span><br/>
<span class='tline' id='l379' data-llen='8315:8341'>是主幣之官馳取幣也社神尊於諸侯故諸侯用幣於社以請</span><br/>
<span class='tline' id='l380' data-llen='8341:8367'>救天子伐鼓于社必不用幣知嗇夫馳取幣禮天神庶人走蓋</span><br/>
<span class='tline' id='l381' data-llen='8367:8393'>是庶人在官者謂諸侯胥徒也其走必有事知爲供救日食之</span><br/>
<span class='tline' id='l382' data-llen='8393:8419'>百役也曽子問云諸侯從天子救日食各以方色與其兵周禮</span><br/>
<span class='tline' id='l383' data-llen='8419:8445'>庭氏云救日之弓矢是救日必有多役庶人走供之鄭注庭氏</span><br/>
<span class='tline' id='l384' data-llen='8445:8471'>云以救日爲太陽之弓救月爲太隂之弓救日以枉矢救月以</span><br/>
<span class='tline' id='l385' data-llen='8471:8497'>恒矢其鼓則蓋用祭天之雷鼓也昭十七年夏六月甲戍朔日</span><br/>
<span class='tline' id='l386' data-llen='8497:8523'>有食之左傳云季平子曰惟正月朔慝未作日有食之於是乎</span><br/>
<span class='tline' id='l387' data-llen='8523:8549'>有伐鼓用幣禮也其餘則否太史曰在此月也當夏四月是謂</span><br/>
<span class='tline' id='l388' data-llen='8549:8575'>孟夏如彼傳文惟夏四月有伐鼔用幣之禮餘月則不然此以</span><br/>
<span class='tline' id='l389' data-llen='8575:8597'>九月日食亦奏鼔用幣者顧氏云夏禮異於周禮也</span><br/>
<span class='tline' id='l390' data-llen='8597:8605'>傳政典至無赦</span><br/>
<span class='tline' id='l391' data-llen='8605:8631'>正義曰胤侯夏之卿士引政典而不言古典則當時之書知是</span><br/>
<span class='tline' id='l392' data-llen='8631:8657'>夏后爲政之典籍也周禮太宰掌建邦之六典以佐王治邦國</span><br/>
<span class='tline' id='l393' data-llen='8657:8685'><a onclick="displayPageImage('KR1b0003', 'SBCK', '007-13a' );" name="007-13a" class="pb">[007-13a] <img width="20"  src="/static/img/kanseki-5.png"/></a></span><br/>
<span class='tline' id='l394' data-llen='8685:8711'>一曰治典二曰敎典三曰禮典四曰政典五曰刑典六曰事典</span><br/>
<span class='tline' id='l395' data-llen='8711:8737'>若周官六卿之治典謂此也先時不及者謂此曆象之法四時</span><br/>
<span class='tline' id='l396' data-llen='8737:8763'>節氣弦望晦朔不得先天時不得後天時四時時各九十日有</span><br/>
<span class='tline' id='l397' data-llen='8763:8789'>餘分爲八節節各四十五日有餘也節氣者周天三百六十五</span><br/>
<span class='tline' id='l398' data-llen='8789:8815'>日四分日之一四時分之均分爲十二月則月各得三十日十</span><br/>
<span class='tline' id='l399' data-llen='8815:8841'>六分日之七以初爲節氣半爲中氣故一歳有二十四氣也計</span><br/>
<span class='tline' id='l400' data-llen='8841:8867'>十二月每月二十九日彊半也以月初爲朔月盡爲晦當月之</span><br/>
<span class='tline' id='l401' data-llen='8867:8893'>中日月相望故以月半爲望望去晦朔皆不滿十五日也又半</span><br/>
<span class='tline' id='l402' data-llen='8893:8919'>此望去晦朔之數名之曰弦弦者言其月光正半如弓弦也晦</span><br/>
<span class='tline' id='l403' data-llen='8919:8945'>者月盡無月言其闇也朔者蘇也言月死而更蘇也先天時者</span><br/>
<span class='tline' id='l404' data-llen='8945:8971'>所名之日在天時之先假今天之正時當以甲子爲朔今曆乃</span><br/>
<span class='tline' id='l405' data-llen='8971:8997'>以癸亥爲朔是造曆先天時也若以乙丑爲朔是造曆後天時</span><br/>
<span class='tline' id='l406' data-llen='8997:9015'>也後即是不及時也其氣望等皆亦如此</span><br/>
<span class='tline' id='l407' data-llen='9015:9022'>今予至戒哉</span><br/>
<span class='tline' id='l408' data-llen='9022:9048'>正義曰羲和所犯如上故今我用汝所有之衆奉王命行天罰</span><br/>
<span class='tline' id='l409' data-llen='9048:9076'><a onclick="displayPageImage('KR1b0003', 'SBCK', '007-13b' );" name="007-13b" class="pb">[007-13b] <img width="20"  src="/static/img/kanseki-5.png"/></a></span><br/>
<span class='tline' id='l410' data-llen='9076:9102'>汝等衆士當同心盡力於王室庶幾輔我敬承天子之命使我</span><br/>
<span class='tline' id='l411' data-llen='9102:9128'>伐必克之又恐兵威所及濫殺無辜故假喻以戒之火炎崐山</span><br/>
<span class='tline' id='l412' data-llen='9128:9154'>之岡玉石俱被焚燒天王之吏爲過惡之德則酷烈甚於猛火</span><br/>
<span class='tline' id='l413' data-llen='9154:9180'>冝誅惡存善不得濫殺滅其爲惡大帥罪止羲和之身其被迫</span><br/>
<span class='tline' id='l414' data-llen='9180:9206'>脅而從距王師者皆無治責其罪久染汗穢之俗本無惡心皆</span><br/>
<span class='tline' id='l415' data-llen='9206:9232'>與惟得更新一無所問又言將軍之法必有殺戮嗚呼重其事</span><br/>
<span class='tline' id='l416' data-llen='9232:9258'>故歎而言之將軍威嚴能勝其愛心有罪者雖愛必誅信有成</span><br/>
<span class='tline' id='l417' data-llen='9258:9284'>功若愛心勝其威嚴親愛者有罪不殺信無功矣言我雖愛汝</span><br/>
<span class='tline' id='l418' data-llen='9284:9309'>有罪必殺其汝衆士冝勉力以戒愼哉勿違我命以取殺也</span><br/>
<span class='tline' id='l419' data-llen='9309:9317'>傳將行至子弟</span><br/>
<span class='tline' id='l420' data-llen='9317:9343'>正義曰將之爲行常訓也天欲加罪王者順天之罰則王誅也</span><br/>
<span class='tline' id='l421' data-llen='9343:9369'>奉王命行王誅謂殺淫湎之身羲和之罪不及其嗣故知殺其</span><br/>
<span class='tline' id='l422' data-llen='9369:9395'>身立其賢子弟楚語云重黎之後丗掌天地四時之官至于夏</span><br/>
<span class='tline' id='l423' data-llen='9395:9409'>商則此不滅其族故傳言此也</span><br/>
<span class='tline' id='l424' data-llen='9409:9417'>傳山脊至害玉</span><br/>
<span class='tline' id='l425' data-llen='9417:9445'><a onclick="displayPageImage('KR1b0003', 'SBCK', '007-14a' );" name="007-14a" class="pb">[007-14a] <img width="20"  src="/static/img/kanseki-5.png"/></a></span><br/>
<span class='tline' id='l426' data-llen='9445:9471'>正義曰釋山云山脊岡孫炎曰長山之脊也以崐山出玉言火</span><br/>
<span class='tline' id='l427' data-llen='9471:9482'>逸害玉喻誅惡害善也</span><br/>
<span class='tline' id='l428' data-llen='9482:9490'>傳逸過至於火</span><br/>
<span class='tline' id='l429' data-llen='9490:9516'>正義曰逸即佚也佚是淫縱之名故爲過也天王之吏言位貴</span><br/>
<span class='tline' id='l430' data-llen='9516:9542'>而威髙乗貴勢而逞毒心或睚眦而害良善故爲過惡之德其</span><br/>
<span class='tline' id='l431' data-llen='9542:9568'>傷害天下甚於火之害玉猛火爲烈甚矣又復烈之於火言其</span><br/>
<span class='tline' id='l432' data-llen='9568:9574'>害之深也</span><br/>
<span class='tline' id='l433' data-llen='9574:9582'>傳殱滅至無治</span><br/>
<span class='tline' id='l434' data-llen='9582:9608'>正義曰殱盡也釋詁文舎人曰殱衆之盡也衆皆死盡爲滅也</span><br/>
<span class='tline' id='l435' data-llen='9608:9634'>渠大魁帥無正訓以上殱厥渠魁謂滅其元首故以渠爲大魁</span><br/>
<span class='tline' id='l436' data-llen='9634:9655'>爲帥史傳因此謂賊之首領爲渠帥本源出於此</span><br/>
<span class='tline' id='l437' data-llen='9655:9662'>自契至釐沃</span><br/>
<span class='tline' id='l438' data-llen='9662:9688'>正義曰自此巳下皆商書也序本別卷與經不連孔以經序冝</span><br/>
<span class='tline' id='l439' data-llen='9688:9714'>相附近引之各冠其篇首此篇經亡序存文無所託不可以無</span><br/>
<span class='tline' id='l440' data-llen='9714:9739'>經之序爲卷之首本書在此故附此卷之末契是商之始祖</span><br/>
<span class='tline' id='l441' data-llen='9739:9767'><a onclick="displayPageImage('KR1b0003', 'SBCK', '007-14b' );" name="007-14b" class="pb">[007-14b] <img width="20"  src="/static/img/kanseki-5.png"/></a></span><br/>
<span class='tline' id='l442' data-llen='9767:9793'>逺本之自契至于成湯凡八遷都至湯始往居亳從其先王帝</span><br/>
<span class='tline' id='l443' data-llen='9793:9815'>嚳舊居當時湯有言告史序其事作帝告釐沃二篇</span><br/>
<span class='tline' id='l444' data-llen='9815:9823'>傳十四至國都</span><br/>
<span class='tline' id='l445' data-llen='9823:9849'>正義曰周語曰玄王勤商十四丗而興玄王謂契也勤殖功業</span><br/>
<span class='tline' id='l446' data-llen='9849:9875'>十四丗至湯而興爲天子也殷本紀云契生昭明昭明卒子相</span><br/>
<span class='tline' id='l447' data-llen='9875:9901'>土立相土卒子昌若立昌若卒子曹圉立曹圉卒子冥立冥卒</span><br/>
<span class='tline' id='l448' data-llen='9901:9927'>子振立振卒子微立微卒子報丁立報丁卒子報乙立報乙卒</span><br/>
<span class='tline' id='l449' data-llen='9927:9953'>子報丙立報丙卒子主壬立主壬卒子主癸立主癸卒子天乙</span><br/>
<span class='tline' id='l450' data-llen='9953:9979'>立天乙是爲成湯是也契至成湯十四丗凡八遷國都者商頌</span><br/>
<span class='tline' id='l451' data-llen='9979:10005'>云帝立子生商是契居商也丗本云昭明居砥石左傳稱相土</span><br/>
<span class='tline' id='l452' data-llen='10005:10031'>居商丘及今湯居亳事見經傳者有此四遷其餘四遷未詳聞</span><br/>
<span class='tline' id='l453' data-llen='10031:10057'>也鄭玄云契本封商國在太華之陽皇甫謐云今上洛商是也</span><br/>
<span class='tline' id='l454' data-llen='10057:10083'>襄九年左傳云陶唐氏之火正閼伯居商丘相土因之杜預云</span><br/>
<span class='tline' id='l455' data-llen='10083:10109'>今梁國睢陽宋都是也其砥石先儒無言不知所在自契至湯</span><br/>
<span class='tline' id='l456' data-llen='10109:10135'>諸侯之國而得數遷都者蓋以時王命之使遷至湯乃以商爲</span><br/>
<span class='tline' id='l457' data-llen='10135:10163'><a onclick="displayPageImage('KR1b0003', 'SBCK', '007-15a' );" name="007-15a" class="pb">[007-15a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10163:10189'>天下號則都雖數遷商名不改今湯遷亳乃作此篇若是諸侯</span><br/>
<span class='tline' id='l459' data-llen='10189:10215'>遷都則不得史録其事以爲商書之首文在湯征諸侯伊尹去</span><br/>
<span class='tline' id='l460' data-llen='10215:10241'>亳之上是湯將欲爲王時事史以商有天下乃追録初興并湯</span><br/>
<span class='tline' id='l461' data-llen='10241:10260'>征與汝鳩汝方皆是伐桀前事後追録之也</span><br/>
<span class='tline' id='l462' data-llen='10260:10268'>傳契父至王居</span><br/>
<span class='tline' id='l463' data-llen='10268:10294'>正義曰先王天子也自契已下皆是諸侯且文稱契至湯今云</span><br/>
<span class='tline' id='l464' data-llen='10294:10320'>從先王居者必從契之先丗天子所居也丗本本紀皆云契是</span><br/>
<span class='tline' id='l465' data-llen='10320:10346'>帝嚳子知先王是契父帝嚳帝嚳本居亳今湯住從之嚳實帝</span><br/>
<span class='tline' id='l466' data-llen='10346:10372'>也言先王者對文論優劣則有皇與帝及王之別散文則雖皇</span><br/>
<span class='tline' id='l467' data-llen='10372:10398'>與帝皆得言王也故禮運云昔者先王未有宮室乃謂上皇爲</span><br/>
<span class='tline' id='l468' data-llen='10398:10424'>王是其類也孔言湯自商丘遷焉以相土之居商丘其文見於</span><br/>
<span class='tline' id='l469' data-llen='10424:10450'>左傳因之言自商丘徙耳此言不必然也何則相土契之孫也</span><br/>
<span class='tline' id='l470' data-llen='10450:10476'>自契至湯凡八遷若相土至湯都遂不改豈契至桓土三丗而</span><br/>
<span class='tline' id='l471' data-llen='10476:10502'>七遷也相土至湯必更遷都但不知湯從何地而遷亳耳必不</span><br/>
<span class='tline' id='l472' data-llen='10502:10528'>從商丘遷也鄭玄云亳今河南偃師縣有　亭漢書音義臣瓉</span><br/>
<span class='tline' id='l473' data-llen='10528:10556'><a onclick="displayPageImage('KR1b0003', 'SBCK', '007-15b' );" name="007-15b" class="pb">[007-15b] <img width="20"  src="/static/img/kanseki-5.png"/></a></span><br/>
<span class='tline' id='l474' data-llen='10556:10582'>者云湯居亳今濟隂亳縣是也今亳有湯塚已氏有伊尹塚杜</span><br/>
<span class='tline' id='l475' data-llen='10582:10608'>預云梁國蒙縣北有亳城城中有成湯塚其西又有伊尹塚皇</span><br/>
<span class='tline' id='l476' data-llen='10608:10634'>甫謐云孟子稱湯居亳與葛爲鄰葛伯不祀湯使亳衆爲之耕</span><br/>
<span class='tline' id='l477' data-llen='10634:10660'>葛即今梁國寧陵之葛郷也若湯居偃師去寧陵八百餘里豈</span><br/>
<span class='tline' id='l478' data-llen='10660:10686'>當使民爲之耕乎亳今梁國穀熟縣是也諸說不同未知孰是</span><br/>
<span class='tline' id='l479' data-llen='10686:10694'>傳告來至皆亡</span><br/>
<span class='tline' id='l480' data-llen='10694:10720'>正義曰經文旣亡其義難明孔以意言耳所言帝告不知告誰</span><br/>
<span class='tline' id='l481' data-llen='10720:10734'>序言從先王居或當告帝嚳也</span><br/>
<span class='tline' id='l482' data-llen='10734:10742'>傳葛國至於葛</span><br/>
<span class='tline' id='l483' data-llen='10742:10768'>正義曰序言湯征諸侯知其人是葛國之君伯爵直云不祀文</span><br/>
<span class='tline' id='l484' data-llen='10768:10794'>無指厈王制云山川神柢有不舉者爲不敬不敬者君削以地</span><br/>
<span class='tline' id='l485' data-llen='10794:10820'>宗廟有不順者爲不孝不孝者君黜以爵是言不祀必廢其土</span><br/>
<span class='tline' id='l486' data-llen='10820:10846'>地山川之神祇及宗廟皆不祀故湯始征之湯伐諸侯伐始於</span><br/>
<span class='tline' id='l487' data-llen='10846:10872'>葛仲虺之誥云初征自葛是也孟子云湯居亳與葛爲鄰葛伯</span><br/>
<span class='tline' id='l488' data-llen='10872:10899'>不𣏌湯使人問之曰何爲不祀曰無以供犧牲也湯使遺之牛</span><br/>
<span class='tline' id='l489' data-llen='10899:10927'><a onclick="displayPageImage('KR1b0003', 'SBCK', '007-16a' );" name="007-16a" class="pb">[007-16a] <img width="20"  src="/static/img/kanseki-5.png"/></a></span><br/>
<span class='tline' id='l490' data-llen='10927:10953'>羊葛伯食之又不祀湯又使人問之曰何爲不祀曰無以供粢</span><br/>
<span class='tline' id='l491' data-llen='10953:10979'>盛也湯使亳往爲之耕老弱饋食葛伯率其人要其酒食黍稻</span><br/>
<span class='tline' id='l492' data-llen='10979:11005'>者劫而奪之不授者殺之有童子以黍内餉殺而奪之書曰葛</span><br/>
<span class='tline' id='l493' data-llen='11005:11023'>伯仇餉此之謂也是說伐始於葛之事也</span><br/>
<span class='tline' id='l494' data-llen='11023:11031'>傳伊尹至於桀</span><br/>
<span class='tline' id='l495' data-llen='11031:11057'>正義曰伊氏尹字故云字氏倒文以曉人也伊尹不得叛湯知</span><br/>
<span class='tline' id='l496' data-llen='11057:11083'>湯貢之於桀必貢之者湯欲以誠輔桀兾其用賢以治不可匡</span><br/>
<span class='tline' id='l497' data-llen='11083:11109'>輔乃始伐之此時未有伐桀之意故貢伊尹使輔之孫武兵書</span><br/>
<span class='tline' id='l498' data-llen='11109:11135'>反閒篇曰商之興也伊尹在夏周之興也吕牙在殷言使之爲</span><br/>
<span class='tline' id='l499' data-llen='11135:11144'>反閒也與此說殊</span><br/>
<span class='tline' id='l500' data-llen='11144:11152'>傳鳩方至曰遇</span><br/>
<span class='tline' id='l501' data-llen='11152:11178'>正義曰伊尹與之言知是賢臣也不期而㑹曰遇隱八年穀梁</span><br/>
<span class='tline' id='l502' data-llen='11178:11183'>傳文也</span><br/>
<span class='tline' id='l503' data-llen='11183:11202'>尚書正義卷第七　計九千三百四十三字</span><br/>
<span class='tline' id='l504' data-llen='11202:11230'><a onclick="displayPageImage('KR1b0003', 'SBCK', '007-16b' );" name="007-16b" class="pb">[007-16b] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
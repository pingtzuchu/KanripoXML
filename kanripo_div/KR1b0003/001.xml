<div id="txtcont" class="span9" style="position: relative;">
    <p><br/>
<span class='tline' id='l9' data-llen='219:246'><a onclick="displayPageImage('KR1b0003', 'SBCK', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='246:255'>尚書正義卷第一</span><br/>
<span class='tline' id='l11' data-llen='255:280'>　　　　國子祭酒上護軍曲阜縣開國子臣孔穎逹等奉</span><br/>
<span class='tline' id='l12' data-llen='280:288'>　　　　勑撰</span><br/>
<span class='tline' id='l13' data-llen='288:293'>尚書序</span><br/>
<span class='tline' id='l14' data-llen='293:319'>正義曰道夲沖寂非有名言旣形以道生物由名舉則凡諸經</span><br/>
<span class='tline' id='l15' data-llen='319:345'>史因物立名物有夲形形從事著聖賢闡敎事顯於言言愜羣</span><br/>
<span class='tline' id='l16' data-llen='345:371'>心書而示法旣書有法因號曰書後人見其久逺自於上丗尚</span><br/>
<span class='tline' id='l17' data-llen='371:397'>者上也言此上代以來之書故曰尚書且言者意之聲書者言</span><br/>
<span class='tline' id='l18' data-llen='397:423'>之記是故存言以聲意立書以記言故易曰書不盡言言不盡</span><br/>
<span class='tline' id='l19' data-llen='423:449'>意是言者意之筌蹄書言相生者也書者舒也書緯璿璣鈐云</span><br/>
<span class='tline' id='l20' data-llen='449:475'>書者如也則書者寫其言如其意情得展舒也又劉熈釋名云</span><br/>
<span class='tline' id='l21' data-llen='475:501'>書者庶也以記庶物又為著言事得彰著五經六籍皆是筆書</span><br/>
<span class='tline' id='l22' data-llen='501:527'>此獨稱書者以彼五經者非是君口出言即書爲法所書之事</span><br/>
<span class='tline' id='l23' data-llen='527:553'>各有云爲遂以所爲別立其稱稱以事立故不名書至於此書</span><br/>
<span class='tline' id='l24' data-llen='553:579'>者本書君事事雖有別正是君言言而見書因而立號以此之</span><br/>
<span class='tline' id='l25' data-llen='579:606'><a onclick="displayPageImage('KR1b0003', 'SBCK', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='606:632'>故名異諸部但諸部之書隨事立名名以事舉要名立之後亦</span><br/>
<span class='tline' id='l27' data-llen='632:658'>是筆書故百氏六經緫曰書也論䜟所謂題意別名各自載耳</span><br/>
<span class='tline' id='l28' data-llen='658:684'>昭二年左傳曰晉韓起適魯觀書於太史氏見易象與魯春秋</span><br/>
<span class='tline' id='l29' data-llen='684:710'>此緫名書也序者言序述尚書起記存亡註說之由序爲尚書</span><br/>
<span class='tline' id='l30' data-llen='710:736'>而作故曰尚書序周頌曰繼序思不忘毛傳云序者緒也則緒</span><br/>
<span class='tline' id='l31' data-llen='736:762'>述其事使理相胤續若繭之抽緒伹易有序卦子夏作詩序孔</span><br/>
<span class='tline' id='l32' data-llen='762:788'>子亦作尚書序故孔君因此作序名也鄭玄謂之賛者以序不</span><br/>
<span class='tline' id='l33' data-llen='788:814'>分散避其序名故謂之賛賛者明也佐也佐成序義明以注解</span><br/>
<span class='tline' id='l34' data-llen='814:840'>故也安國以孔子之序分附篇端故已之緫述亦謂之序事不</span><br/>
<span class='tline' id='l35' data-llen='840:850'>煩重義無所嫌故也</span><br/>
<span class='tline' id='l36' data-llen='850:857'>古者至生焉</span><br/>
<span class='tline' id='l37' data-llen='857:883'>正義曰代結繩者言前丗之政用結繩今有書契以代之則伏</span><br/>
<span class='tline' id='l38' data-llen='883:909'>犧時始有文字以書事故曰由是文籍生焉自今本昔曰古古</span><br/>
<span class='tline' id='l39' data-llen='909:935'>者以聖德伏物敎人取犧牲故曰伏犧字或作宓犧音亦同律</span><br/>
<span class='tline' id='l40' data-llen='935:961'>曆志曰結作網罟以取犧牲故曰伏犧或曰包犧言取犧而包</span><br/>
<span class='tline' id='l41' data-llen='961:988'><a onclick="displayPageImage('KR1b0003', 'SBCK', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='988:1014'>之顧氏讀包爲庖取其犧牲以供庖廚顧氏又引帝王丗紀云</span><br/>
<span class='tline' id='l43' data-llen='1014:1040'>伏犧母曰華胥有巨人跡出於雷澤華胥以足履之有娠生伏</span><br/>
<span class='tline' id='l44' data-llen='1040:1066'>犧於成紀蛇身人首月令云其帝太昊繫辭云古者包犧氏之</span><br/>
<span class='tline' id='l45' data-llen='1066:1092'>王天下也是直變包言伏耳則伏犧是皇言王天下者以皇與</span><br/>
<span class='tline' id='l46' data-llen='1092:1118'>帝王據跡爲優劣通亦爲王故禮運云昔者先王亦謂上代爲</span><br/>
<span class='tline' id='l47' data-llen='1118:1144'>王但自下言之則以上身爲王據王身於下謂之王天下也知</span><br/>
<span class='tline' id='l48' data-llen='1144:1170'>伏犧始畫八卦者以繫辭云包犧氏之王天下也後乃云始畫</span><br/>
<span class='tline' id='l49' data-llen='1170:1196'>八卦以通神明之德以類萬物之情故知之也知時造書契以</span><br/>
<span class='tline' id='l50' data-llen='1196:1222'>代結繩之政者亦以繫辭云上古結繩而治後丗聖人易之以</span><br/>
<span class='tline' id='l51' data-llen='1222:1248'>書契蓋取諸夬是造書契可以代結繩也彼直言後丗聖人知</span><br/>
<span class='tline' id='l52' data-llen='1248:1274'>是伏犧者以理比況而知何則八卦畫萬物之象文字書百事</span><br/>
<span class='tline' id='l53' data-llen='1274:1300'>之名故繫辭曰仰則觀象於天俯則觀法於地觀鳥獸之文與</span><br/>
<span class='tline' id='l54' data-llen='1300:1326'>地之冝近取諸身逺取諸物始畫八卦是萬象見於卦然畫亦</span><br/>
<span class='tline' id='l55' data-llen='1326:1352'>書也與卦相類故知書契亦伏犧時也由此孔意正欲須言伏</span><br/>
<span class='tline' id='l56' data-llen='1352:1378'>犧時有書契夲不取於八卦今云八卦者明書卦相類據繫辭</span><br/>
<span class='tline' id='l57' data-llen='1378:1405'><a onclick="displayPageImage('KR1b0003', 'SBCK', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1405:1431'>有畫八卦之成文而言明伏犧造書契也言結繩者當如鄭注</span><br/>
<span class='tline' id='l59' data-llen='1431:1457'>云爲約事大大其繩事小小其繩王肅亦曰結繩識其政事是</span><br/>
<span class='tline' id='l60' data-llen='1457:1483'>也言書契者鄭云書之於木刻其側爲契各持其一後以相考</span><br/>
<span class='tline' id='l61' data-llen='1483:1509'>合若結繩之爲治孔無明說義或當然說文云文者物象之本</span><br/>
<span class='tline' id='l62' data-llen='1509:1535'>也籍者借也借此簡書以記録政事故曰籍蓋取諸夬夬者決</span><br/>
<span class='tline' id='l63' data-llen='1535:1561'>也言文籍所以決斷宣揚王政是以夬繇曰揚于王庭繫辭云</span><br/>
<span class='tline' id='l64' data-llen='1561:1587'>包犧氏之王天下又云作結繩而爲罔罟蓋取諸離彼謂結罔</span><br/>
<span class='tline' id='l65' data-llen='1587:1613'>罟之繩與結爲政之繩異也若然尚書緯及孝經䜟皆云三皇</span><br/>
<span class='tline' id='l66' data-llen='1613:1639'>無文字又班固馬融鄭玄王肅諸儒皆以爲文籍初自五帝亦</span><br/>
<span class='tline' id='l67' data-llen='1639:1665'>云三皇未有文字與此說不同何也又蒼頡造書出於丗本蒼</span><br/>
<span class='tline' id='l68' data-llen='1665:1691'>頡豈伏犧時乎且繫辭云黄帝堯舜爲九事之目末乃云上古</span><br/>
<span class='tline' id='l69' data-llen='1691:1717'>結繩以治後丗聖人易之以書契是後丗聖人即黄帝堯舜何</span><br/>
<span class='tline' id='l70' data-llen='1717:1743'>得爲伏犧哉孔何所據而更與繫辭相反如此不同者藝文志</span><br/>
<span class='tline' id='l71' data-llen='1743:1769'>曰仲尼没而微言絕七十子喪而大義乖況遭秦焚書之後羣</span><br/>
<span class='tline' id='l72' data-llen='1769:1795'>言競出其緯文鄙近不出聖人前賢共疑有所不取通人考正</span><br/>
<span class='tline' id='l73' data-llen='1795:1822'><a onclick="displayPageImage('KR1b0003', 'SBCK', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='1822:1848'>僞起哀平則孔君之時未有此緯何可引以爲難乎其馬鄭諸</span><br/>
<span class='tline' id='l75' data-llen='1848:1874'>儒以據文立說見後丗聖人在九事之科便謂書起五帝自所</span><br/>
<span class='tline' id='l76' data-llen='1874:1900'>見有異亦不可難孔也而繫辭云後丗聖人在九事之下者有</span><br/>
<span class='tline' id='l77' data-llen='1900:1926'>以而然案彼文先歷說伏犧神農蓋取下乃云黄帝堯舜垂衣</span><br/>
<span class='tline' id='l78' data-llen='1926:1952'>裳而天下治蓋取諸乾坤是黄帝堯舜之事也又舟楫取渙服</span><br/>
<span class='tline' id='l79' data-llen='1952:1978'>牛取隨重門取豫曰杵取小過弧矢取睽此五者時無所繫在</span><br/>
<span class='tline' id='l80' data-llen='1978:2004'>黄帝堯舜時以否皆可以通也至於宫室葬與書契皆先言上</span><br/>
<span class='tline' id='l81' data-llen='2004:2030'>古古者乃言後丗聖人易之則別起事之端不指黄帝堯舜時</span><br/>
<span class='tline' id='l82' data-llen='2030:2056'>以此葬事云古者不云上古而云易之以棺椁棺椁自殷湯而</span><br/>
<span class='tline' id='l83' data-llen='2056:2082'>然非是彼時之驗則上古結繩何廢伏犧前也其蒼頡則說者</span><br/>
<span class='tline' id='l84' data-llen='2082:2108'>不同故丗夲云蒼頡作書司馬遷班固韋誕宋忠傅玄皆云蒼</span><br/>
<span class='tline' id='l85' data-llen='2108:2134'>頡黄帝之史官也崔瑗曹植蔡邕索靖皆直云古之王也徐整</span><br/>
<span class='tline' id='l86' data-llen='2134:2160'>云在神農黄帝之閒譙周云在炎帝之丗衞氏云當在庖犧蒼</span><br/>
<span class='tline' id='l87' data-llen='2160:2186'>帝之丗愼到云在庖犧之前張揖云蒼頡爲帝王生於禪通之</span><br/>
<span class='tline' id='l88' data-llen='2186:2212'>紀廣雅曰自開闢至獲麟二百七十六萬歳分爲十紀則大率</span><br/>
<span class='tline' id='l89' data-llen='2212:2239'><a onclick="displayPageImage('KR1b0003', 'SBCK', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2239:2265'>一紀二十七萬六千年十紀者九頭一也五龍二也攝提三也</span><br/>
<span class='tline' id='l91' data-llen='2265:2291'>合雒四也連通五也序命六也循飛七也因提八也禪通九也</span><br/>
<span class='tline' id='l92' data-llen='2291:2317'>流訖十也如揖此言則蒼頡在獲麟前二十七萬六千餘年是</span><br/>
<span class='tline' id='l93' data-llen='2317:2343'>說蒼頡其年代莫能有定亦不可以難孔也然紀自燧人而下</span><br/>
<span class='tline' id='l94' data-llen='2343:2369'>揖以爲自開闢而設又伏犧前六紀後三紀亦爲據張揖愼到</span><br/>
<span class='tline' id='l95' data-llen='2369:2395'>徐整等說亦不可以年斷其流訖之紀似自黄帝爲始耳又依</span><br/>
<span class='tline' id='l96' data-llen='2395:2421'>易緯通卦驗燧人在伏犧前表計寘其刻曰蒼牙通靈昌之成</span><br/>
<span class='tline' id='l97' data-llen='2421:2447'>孔演命明道經鄭玄注云刻謂刻石而記識之據此伏犧前巳</span><br/>
<span class='tline' id='l98' data-llen='2447:2473'>有文字矣又隂陽書稱天老對黄帝云鳳皇之象首戴德背負</span><br/>
<span class='tline' id='l99' data-llen='2473:2499'>仁頸荷義膺抱信足履政尾繫武又山海經云鳳皇首文曰德</span><br/>
<span class='tline' id='l100' data-llen='2499:2525'>背文曰義翼文曰順膺文曰仁腹文曰信又易繫辭云河出圖</span><br/>
<span class='tline' id='l101' data-llen='2525:2551'>洛出書聖人則之是文字與天地並興焉又韓詩外傳稱古封</span><br/>
<span class='tline' id='l102' data-llen='2551:2577'>太山禪梁甫者萬餘人仲尼觀焉不能盡識又管子書稱管仲</span><br/>
<span class='tline' id='l103' data-llen='2577:2603'>對齊桓公曰古之封太山者七十二家夷吾所識十二而巳首</span><br/>
<span class='tline' id='l104' data-llen='2603:2629'>有無懷氏封太山禪云云其登封者皆刻石紀號但逺者字有</span><br/>
<span class='tline' id='l105' data-llen='2629:2656'><a onclick="displayPageImage('KR1b0003', 'SBCK', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='2656:2682'>彫毀故不可識則夷吾所不識者六十家又在無懷氏前孔子</span><br/>
<span class='tline' id='l107' data-llen='2682:2708'>覩而不識又多於夷吾是文字在伏犧之前巳自乆逺何怪伏</span><br/>
<span class='tline' id='l108' data-llen='2708:2734'>犧而有書契乎如此者蓋文字在三皇之前未用之敎丗至伏</span><br/>
<span class='tline' id='l109' data-llen='2734:2760'>犧乃用造書契以代結繩之政是敎丗之用猶燧人有火中古</span><br/>
<span class='tline' id='l110' data-llen='2760:2786'>用以燔黍捭豚後聖乃修其利相似文字理本有之用否隨丗</span><br/>
<span class='tline' id='l111' data-llen='2786:2812'>而漸也若然惟繫辭至神農始有噬嗑與益則伏犧時其卦未</span><br/>
<span class='tline' id='l112' data-llen='2812:2838'>重當無雜卦而得有取諸夫者此自鄭玄等說耳案說卦曰昔</span><br/>
<span class='tline' id='l113' data-llen='2838:2864'>者聖人幽賛於神明而生蓍繫辭曰天生神物聖人則之則伏</span><br/>
<span class='tline' id='l114' data-llen='2864:2890'>犧用蓍而筮矣故鄭注說卦亦曰昔者聖人謂伏犧文王也繫</span><br/>
<span class='tline' id='l115' data-llen='2890:2916'>辭又曰十有八變而成卦是言爻皆三歸竒爲三變十八變則</span><br/>
<span class='tline' id='l116' data-llen='2916:2942'>六爻明矣則筮皆六爻伏犧有筮則有六爻何爲不重而怪有</span><br/>
<span class='tline' id='l117' data-llen='2942:2947'>夬卦乎</span><br/>
<span class='tline' id='l118' data-llen='2947:2955'>伏犧至常道也</span><br/>
<span class='tline' id='l119' data-llen='2955:2981'>正義曰墳大也以所論三皇之事其道至大故曰言大道也以</span><br/>
<span class='tline' id='l120' data-llen='2981:3007'>典者常也言五帝之道可以百代常行故曰言常道也此三皇</span><br/>
<span class='tline' id='l121' data-llen='3007:3034'><a onclick="displayPageImage('KR1b0003', 'SBCK', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='3034:3060'>玉帝或舉德號或舉地名或直指其人言及便稱不爲義例顧</span><br/>
<span class='tline' id='l123' data-llen='3060:3086'>氏引帝王丗紀云神農母曰女登有神龍首感女登而生炎帝</span><br/>
<span class='tline' id='l124' data-llen='3086:3112'>人身牛首黄帝母曰附寳見大電光繞北斗樞星附寶感而懷</span><br/>
<span class='tline' id='l125' data-llen='3112:3138'>孕二十四月而生黄帝日角龍顔少昊金天氏母曰女節有星</span><br/>
<span class='tline' id='l126' data-llen='3138:3164'>如虹下流意感而生少昊顓頊母曰景僕昌意正妃謂之女樞</span><br/>
<span class='tline' id='l127' data-llen='3164:3190'>有星貫月如虹感女樞於幽房之宫而生顓頊堯母曰慶都觀</span><br/>
<span class='tline' id='l128' data-llen='3190:3216'>河遇赤龍晻然隂風感而有孕十四月而生堯又云舜母曰握</span><br/>
<span class='tline' id='l129' data-llen='3216:3242'>登見大虹感而生舜此言謂之三墳謂之五典者因左傳有三</span><br/>
<span class='tline' id='l130' data-llen='3242:3268'>墳五典之文故指而謂之然五帝之書皆謂之典則虞書皐陶</span><br/>
<span class='tline' id='l131' data-llen='3268:3294'>謨益稷之屬亦應稱典所以别立名者若主論帝德則以典爲</span><br/>
<span class='tline' id='l132' data-llen='3294:3320'>名其臣下所爲隨義立稱其三墳直云言大道也五典直云言</span><br/>
<span class='tline' id='l133' data-llen='3320:3346'>常道也不訓墳典之名者以墳大典常常訓可知故略之也常</span><br/>
<span class='tline' id='l134' data-llen='3346:3372'>道所以與大道爲異者以帝者公平天下其道可以常行故以</span><br/>
<span class='tline' id='l135' data-llen='3372:3398'>典言之而皇優於帝其道不但可常行而巳又更大於常故言</span><br/>
<span class='tline' id='l136' data-llen='3398:3424'>墳也此爲對例耳雖少有優劣皆是大道並可常行故禮運云</span><br/>
<span class='tline' id='l137' data-llen='3424:3451'><a onclick="displayPageImage('KR1b0003', 'SBCK', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='3451:3477'>以大道之行爲五帝時也然帝號同天名所莫加優而稱皇者</span><br/>
<span class='tline' id='l139' data-llen='3477:3503'>以皇是美大之名言大於帝也故後代措廟立主尊之曰皇生</span><br/>
<span class='tline' id='l140' data-llen='3503:3529'>者莫敢稱焉而士庶祖父稱曰皇者以取美名可以通稱故也</span><br/>
<span class='tline' id='l141' data-llen='3529:3555'>案左傳上有三墳五典不言墳是三皇之書典是五帝之書孔</span><br/>
<span class='tline' id='l142' data-llen='3555:3581'>知然者案今堯典舜典是二帝二典推此二典而上則五帝當</span><br/>
<span class='tline' id='l143' data-llen='3581:3607'>五典是五典爲五帝之書今三墳之書在五典之上數與三皇</span><br/>
<span class='tline' id='l144' data-llen='3607:3633'>相當墳又大名與皇義相類故云三皇之書爲三墳孔君必知</span><br/>
<span class='tline' id='l145' data-llen='3633:3659'>三皇有書者案周禮小史職掌三皇五帝之書是其明文也鄭</span><br/>
<span class='tline' id='l146' data-llen='3659:3685'>玄亦云其書即三墳五典但鄭玄以三皇無文或據後録定孔</span><br/>
<span class='tline' id='l147' data-llen='3685:3711'>君以爲書者記當時之事不可以在後追録若當時無書後代</span><br/>
<span class='tline' id='l148' data-llen='3711:3737'>何以得知其道也此亦孔君所據三皇有文字之驗耳鄭玄注</span><br/>
<span class='tline' id='l149' data-llen='3737:3763'>中候依運斗樞以伏犧女媧神農爲三皇又云五帝坐帝鴻金</span><br/>
<span class='tline' id='l150' data-llen='3763:3789'>天髙陽髙辛唐虞氏知不爾者孔君旣不依緯不可以緯難之</span><br/>
<span class='tline' id='l151' data-llen='3789:3815'>又易興作之條不見有女媧何以輒數又鄭玄云女媧脩伏犧</span><br/>
<span class='tline' id='l152' data-llen='3815:3841'>之道無改作則巳上脩舊者衆豈皆爲皇乎旣不數女媧不可</span><br/>
<span class='tline' id='l153' data-llen='3841:3868'><a onclick="displayPageImage('KR1b0003', 'SBCK', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l154' data-llen='3868:3894'>不取黄帝以充三皇耳又鄭玄數五帝何以六人或爲之說云</span><br/>
<span class='tline' id='l155' data-llen='3894:3920'>德協五帝座不限多少故六人亦名五帝若六帝何有五座而</span><br/>
<span class='tline' id='l156' data-llen='3920:3946'>皇指大帝所謂耀魄寶止一而巳本自無三皇何云三皇豈可</span><br/>
<span class='tline' id='l157' data-llen='3946:3972'>三皇數人五帝數座二文舛互自相乖阻也其諸儒說三皇或</span><br/>
<span class='tline' id='l158' data-llen='3972:3998'>數燧人或數祝融以配犧農者其五帝皆自軒轅不數少昊斯</span><br/>
<span class='tline' id='l159' data-llen='3998:4024'>亦非矣何燧人說者以爲伏犧之前據易曰帝出於震震東方</span><br/>
<span class='tline' id='l160' data-llen='4024:4050'>其帝太昊又云古者包犧氏之王天下也言古者制作莫先於</span><br/>
<span class='tline' id='l161' data-llen='4050:4076'>伏犧何以燧人廁在前乎又祝融及顓頊以下火官之號金天</span><br/>
<span class='tline' id='l162' data-llen='4076:4104'>巳上百官之號以其徴五經無云祝融爲皇者縱有不過如共工氏</span><br/>
<span class='tline' id='l163' data-llen='4104:4131'>共工有水瑞乃與犧農軒摯相類尚云霸其九州祝融夲無此瑞</span><br/>
<span class='tline' id='l164' data-llen='4131:4157'>何可數之乎左傳曰少昊之立鳳鳥適至於月令又在秋享食</span><br/>
<span class='tline' id='l165' data-llen='4157:4183'>所謂白帝之室者也何爲獨非帝乎故孔君以黄帝上數爲皇</span><br/>
<span class='tline' id='l166' data-llen='4183:4209'>少昊爲五帝之首耳若然案今丗夲帝繫及大戴禮五帝德并</span><br/>
<span class='tline' id='l167' data-llen='4209:4235'>家語宰我問太史公五帝夲紀皆以黄帝爲五帝此乃史籍明</span><br/>
<span class='tline' id='l168' data-llen='4235:4261'>文而孔君不從之者孟軻曰信書不如其無書吾於武城取二</span><br/>
<span class='tline' id='l169' data-llen='4261:4288'><a onclick="displayPageImage('KR1b0003', 'SBCK', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4288:4314'>三䇿而巳言書以漸染之濫也孟軻巳然況後之說者乎又帝</span><br/>
<span class='tline' id='l171' data-llen='4314:4340'>繫夲紀家語五帝德皆云少昊即黄帝子靑陽是也顓頊黄帝</span><br/>
<span class='tline' id='l172' data-llen='4340:4366'>孫昌意子帝嚳髙辛氏爲黄帝曽孫玄嚻孫僑極子堯爲帝嚳</span><br/>
<span class='tline' id='l173' data-llen='4366:4392'>子舜爲顓頊七丗孫此等之書說五帝而以黄帝爲首者原由</span><br/>
<span class='tline' id='l174' data-llen='4392:4418'>丗夲經於暴秦爲儒者所亂家語則王肅多私定大戴禮夲紀</span><br/>
<span class='tline' id='l175' data-llen='4418:4444'>出於丗夲以此而同蓋以少昊而下皆出黄帝故不得不先說</span><br/>
<span class='tline' id='l176' data-llen='4444:4470'>黄帝因此謬爲五帝耳亦由繫辭以黄帝與堯舜同事故儒者</span><br/>
<span class='tline' id='l177' data-llen='4470:4496'>共數之焉孔君今者意以月令春曰太昊夏曰炎帝中央曰黄</span><br/>
<span class='tline' id='l178' data-llen='4496:4522'>帝依次以爲三皇又依繫辭先包犧氏王没神農氏作又没黄</span><br/>
<span class='tline' id='l179' data-llen='4522:4548'>帝氏作亦文相次皆著作見於易此三皇之明文也月令秋曰</span><br/>
<span class='tline' id='l180' data-llen='4548:4574'>少昊冬曰顓頊自此爲五帝然黄帝是皇今言帝不云皇者以</span><br/>
<span class='tline' id='l181' data-llen='4574:4600'>皇亦帝也别其美名耳太昊爲皇月令亦曰其帝太昊易曰帝</span><br/>
<span class='tline' id='l182' data-llen='4600:4626'>出於震是也又軒轅之稱黄帝猶神農之云炎帝神農於月令</span><br/>
<span class='tline' id='l183' data-llen='4626:4652'>爲炎帝不怪炎帝爲皇何怪軒轅稱帝而梁主云書起軒轅同</span><br/>
<span class='tline' id='l184' data-llen='4652:4678'>以燧人爲皇其五帝自黄帝至堯而止知帝不可以過五故曰</span><br/>
<span class='tline' id='l185' data-llen='4678:4705'><a onclick="displayPageImage('KR1b0003', 'SBCK', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='4705:4731'>舜非三王亦非五帝與三王爲四代而巳其言與詩之爲體不</span><br/>
<span class='tline' id='l187' data-llen='4731:4757'>雅則風除皇巳下不王則帝何有非王非帝以爲何人乎典謨</span><br/>
<span class='tline' id='l188' data-llen='4757:4767'>皆云帝曰非帝如何</span><br/>
<span class='tline' id='l189' data-llen='4767:4774'>至于至一揆</span><br/>
<span class='tline' id='l190' data-llen='4774:4800'>正義曰旣皇書稱墳帝書稱典除皇與帝墳典之外以次累陳</span><br/>
<span class='tline' id='l191' data-llen='4800:4826'>故言至于夏商周三代之書雖復當時所設之敎與皇及帝墳</span><br/>
<span class='tline' id='l192' data-llen='4826:4852'>典之等不相倫類要其言皆是雅正辭誥有深奥之義其所歸</span><br/>
<span class='tline' id='l193' data-llen='4852:4878'>趣與墳典一揆明雖事異墳典而理趣終同故所以同入尚書</span><br/>
<span class='tline' id='l194' data-llen='4878:4904'>共爲丗敎也孔君之意以墳典亦是尚書故此因墳典而及三</span><br/>
<span class='tline' id='l195' data-llen='4904:4930'>代下云討論墳典斷自唐虞以下是墳典亦是尚書之内而小</span><br/>
<span class='tline' id='l196' data-llen='4930:4956'>史偏掌之者以其逺代故也此旣言墳典不依外文連類解八</span><br/>
<span class='tline' id='l197' data-llen='4956:4982'>索九丘而言三代之書廁於其閒者孔意以墳典是尚書丘索</span><br/>
<span class='tline' id='l198' data-llen='4982:5008'>是尚書外物欲先說尚書事訖然後及其外物故先言之也夏</span><br/>
<span class='tline' id='l199' data-llen='5008:5034'>商周之書皆訓誥誓命之事言設敎者以此訓誥誓命即爲敎</span><br/>
<span class='tline' id='l200' data-llen='5034:5060'>而設故云設敎也言不倫者倫類也三代戰爭不與皇帝等類</span><br/>
<span class='tline' id='l201' data-llen='5060:5087'><a onclick="displayPageImage('KR1b0003', 'SBCK', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l202' data-llen='5087:5113'>若然五帝稱典三王劣而不倫不得稱典則三代非典不可常</span><br/>
<span class='tline' id='l203' data-llen='5113:5139'>行何以垂法乎然三王丗繞不如上代故隨事立名雖篇不目</span><br/>
<span class='tline' id='l204' data-llen='5139:5165'>典理實是典故曰雅誥奥義其歸一揆即爲典之謂也然三王</span><br/>
<span class='tline' id='l205' data-llen='5165:5191'>之書惟無典謨以外訓誥誓命歌貢征範類猶有八獨言誥者</span><br/>
<span class='tline' id='l206' data-llen='5191:5217'>以別而言之其類有八文從要約一誥兼焉何者以此八事皆</span><br/>
<span class='tline' id='l207' data-llen='5217:5243'>有言以誥示故緫謂之誥又言奥義者指其言謂之誥論其理</span><br/>
<span class='tline' id='l208' data-llen='5243:5269'>謂之義故以義配焉言其歸一揆見三代自歸於一亦與墳典</span><br/>
<span class='tline' id='l209' data-llen='5269:5295'>爲一揆者況喻之義假譬人射莫不皆發志揆度於的猶如聖</span><br/>
<span class='tline' id='l210' data-llen='5295:5311'>人立敎亦同揆度於至理故云一揆</span><br/>
<span class='tline' id='l211' data-llen='5311:5323'>是故歷代寶之以爲大訓</span><br/>
<span class='tline' id='l212' data-llen='5323:5349'>正義曰顧命云越玉五重陳寶即以赤刀大訓在西序是寶之</span><br/>
<span class='tline' id='l213' data-llen='5349:5375'>以爲大訓之文彼注以典謨爲之與此相當要六藝皆是此直</span><br/>
<span class='tline' id='l214' data-llen='5375:5401'>爲書者指而言之故彼注亦然也彼直周時寶之此知歷代者</span><br/>
<span class='tline' id='l215' data-llen='5401:5421'>以墳典久逺周尚寶之前代可知故言歷代耳</span><br/>
<span class='tline' id='l216' data-llen='5421:5429'>八卦至此書也</span><br/>
<span class='tline' id='l217' data-llen='5429:5456'><a onclick="displayPageImage('KR1b0003', 'SBCK', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l218' data-llen='5456:5482'>正義曰以墳典因外文而知其丘索與墳典文連故連而說之</span><br/>
<span class='tline' id='l219' data-llen='5482:5508'>故緫引傳文以充足已意且爲於下見與墳典俱被黜削故說</span><br/>
<span class='tline' id='l220' data-llen='5508:5534'>而以爲首引言爲論八卦事義之說者其書謂之八索其論九</span><br/>
<span class='tline' id='l221' data-llen='5534:5560'>州之事所有志記者其書謂之九丘所以名丘者以丘聚也言</span><br/>
<span class='tline' id='l222' data-llen='5560:5586'>於九州當有士地所生之物風氣所冝之事莫不皆聚見於此</span><br/>
<span class='tline' id='l223' data-llen='5586:5612'>書故謂之九丘焉然八卦言之說九州言之志不同者以八卦</span><br/>
<span class='tline' id='l224' data-llen='5612:5638'>交互相說其理九州當州有所志識以此而不同此索謂求索</span><br/>
<span class='tline' id='l225' data-llen='5638:5664'>亦爲搜索以易八卦爲主故易曰八卦成列象在其中矣因而</span><br/>
<span class='tline' id='l226' data-llen='5664:5690'>重之爻在其中矣又曰八卦相盪是六十四卦三百八十四爻</span><br/>
<span class='tline' id='l227' data-llen='5690:5716'>皆出於八卦就八卦而求其理則萬有一千五百二十䇿天下</span><br/>
<span class='tline' id='l228' data-llen='5716:5742'>之事得故謂之索非一索再索而巳此索於左傳亦或謂之索</span><br/>
<span class='tline' id='l229' data-llen='5742:5768'>說有不同皆後人失其眞理妄穿鑿耳其九丘取名於聚義多</span><br/>
<span class='tline' id='l230' data-llen='5768:5794'>如山丘故爲聚左傳或謂之九區得爲說當九州之區域義亦</span><br/>
<span class='tline' id='l231' data-llen='5794:5820'>通也又言九州所有此一句與下爲揔即上地所生風氣所冝</span><br/>
<span class='tline' id='l232' data-llen='5820:5846'>是所有也言土地所生即其動物植物大率土之所生不出此</span><br/>
<span class='tline' id='l233' data-llen='5846:5873'><a onclick="displayPageImage('KR1b0003', 'SBCK', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l234' data-llen='5873:5899'>二者又云風氣所冝者亦與土地所生大同何者以九州各有</span><br/>
<span class='tline' id='l235' data-llen='5899:5925'>土地有生與不生由風氣所冝與不冝此亦職方禹貢之類別</span><br/>
<span class='tline' id='l236' data-llen='5925:5951'>而言之土地所生若禹貢之厥貢厥篚也風氣所冝若職方其</span><br/>
<span class='tline' id='l237' data-llen='5951:5977'>畜冝若干其民若干男若干女是也上墳典及索不別訓之以</span><br/>
<span class='tline' id='l238' data-llen='5977:6003'>可知故略之丘訓旣難又須別言九州所冝巳下故先訓之於</span><br/>
<span class='tline' id='l239' data-llen='6003:6015'>下結義故云皆聚此書也</span><br/>
<span class='tline' id='l240' data-llen='6015:6023'>春秋至遺書也</span><br/>
<span class='tline' id='l241' data-llen='6023:6049'>正義曰以上因有外文言墳典丘索而謂之故引成文以證結</span><br/>
<span class='tline' id='l242' data-llen='6049:6075'>之此昭十二年左傳楚靈王見倚相趨過告右尹子革以此辭</span><br/>
<span class='tline' id='l243' data-llen='6075:6101'>知倚相是其名字蓋爲太史而主記左動之事謂之左史不然</span><br/>
<span class='tline' id='l244' data-llen='6101:6127'>或楚俗與諸國不同官多以左右爲名或別有此左史乎彼子</span><br/>
<span class='tline' id='l245' data-llen='6127:6153'>革荅王云倚相臣問祈招之詩而不知若問逺焉其焉能知之</span><br/>
<span class='tline' id='l246' data-llen='6153:6179'>彼以爲倚相不能讀之此云能者以此據左傳成文因王言而</span><br/>
<span class='tline' id='l247' data-llen='6179:6205'>引之假不能讀事亦無妨況子革欲開諫王之路倚相未必不</span><br/>
<span class='tline' id='l248' data-llen='6205:6231'>能讀也言此墳典丘索即此晉是謂上丗帝王遺餘之書也以</span><br/>
<span class='tline' id='l249' data-llen='6231:6258'><a onclick="displayPageImage('KR1b0003', 'SBCK', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='6258:6284'>楚王論時巳在三王之末故云遺書其丘索知是前事亦不知</span><br/>
<span class='tline' id='l251' data-llen='6284:6296'>在何代故直揔言帝王耳</span><br/>
<span class='tline' id='l252' data-llen='6296:6303'>先君至九丘</span><br/>
<span class='tline' id='l253' data-llen='6303:6329'>正義曰旣結申帝王遺書欲言孔子就而刋定孔子丗家云安</span><br/>
<span class='tline' id='l254' data-llen='6329:6355'>國是孔子十一世孫而上尊先祖故曰先君穀梁以爲魯襄公</span><br/>
<span class='tline' id='l255' data-llen='6355:6381'>二十一年冬十一月庚子孔子生左傳哀公十六年夏四月己</span><br/>
<span class='tline' id='l256' data-llen='6381:6407'>丑孔子卒計以周靈王時生敬王時卒故爲周末上云文籍下</span><br/>
<span class='tline' id='l257' data-llen='6407:6433'>云滅先代典籍此言史籍籍者古書之大名由文而有籍謂之</span><br/>
<span class='tline' id='l258' data-llen='6433:6459'>文籍因史所書謂之史籍可以爲常故曰典籍義亦相通也但</span><br/>
<span class='tline' id='l259' data-llen='6459:6485'>上因書契而言文下傷秦滅道以稱典於此言史者不但義通</span><br/>
<span class='tline' id='l260' data-llen='6485:6511'>上下又以此史籍不必是先王正史是後代好事者作以此懼</span><br/>
<span class='tline' id='l261' data-llen='6511:6537'>其不一故曰蓋有不知而作之者我無是也先言定禮樂者欲</span><br/>
<span class='tline' id='l262' data-llen='6537:6563'>明孔子欲反於聖道以歸於一故先言其舊行可從者修而不</span><br/>
<span class='tline' id='l263' data-llen='6563:6589'>改曰定就而減削曰刪凖依其事曰約因而佐成曰賛顯而明</span><br/>
<span class='tline' id='l264' data-llen='6589:6615'>之曰述各從義理而言獨禮樂不改者以禮樂聖人制作己無</span><br/>
<span class='tline' id='l265' data-llen='6615:6642'><a onclick="displayPageImage('KR1b0003', 'SBCK', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l266' data-llen='6642:6668'>貴位故因而定之又云明舊章者即禮樂詩易春秋是也以易</span><br/>
<span class='tline' id='l267' data-llen='6668:6694'>道職方與黜八索除九丘相對其約史記以刪詩書爲偶其定</span><br/>
<span class='tline' id='l268' data-llen='6694:6720'>禮樂文孤故以明舊章配之作文之體也易亦是聖人所作不</span><br/>
<span class='tline' id='l269' data-llen='6720:6746'>言定者以易非如禮樂人之行事不須云定又因而爲作十翼</span><br/>
<span class='tline' id='l270' data-llen='6746:6772'>故云賛耳易文在下者亦爲黜八索與除九丘相近故也爲文</span><br/>
<span class='tline' id='l271' data-llen='6772:6798'>之便不爲義例孔子之修六藝年月孔無明說論語曰吾自衛</span><br/>
<span class='tline' id='l272' data-llen='6798:6824'>反魯然後樂正雅頌各得其所則孔子以魯哀公十一年反魯</span><br/>
<span class='tline' id='l273' data-llen='6824:6850'>爲大夫十二年孟子卒孔子弔則致仕時年七十以後脩述也</span><br/>
<span class='tline' id='l274' data-llen='6850:6876'>詩有序三百一十一篇全者三百五篇云三百者亦舉全數計</span><br/>
<span class='tline' id='l275' data-llen='6876:6902'>職方在周禮夏官亦武帝時出於山巖屋壁即藏祕府丗人莫</span><br/>
<span class='tline' id='l276' data-llen='6902:6928'>見以孔君爲武帝博士於祕府而見焉知必黜八索除九丘者</span><br/>
<span class='tline' id='l277' data-llen='6928:6954'>以三墳五典夲有八今序只有二典而巳其三典三墳今乃寂</span><br/>
<span class='tline' id='l278' data-llen='6954:6980'>寞明其除去旣墳典書内之正尚有去者況書外乎故知丘索</span><br/>
<span class='tline' id='l279' data-llen='6980:7006'>亦黜除也黜與除其義一也黜退不用而除去之必云賛易道</span><br/>
<span class='tline' id='l280' data-llen='7006:7032'>以黜者以不有所興孰有所廢故也職方即周禮也上巳云定</span><br/>
<span class='tline' id='l281' data-llen='7032:7059'><a onclick="displayPageImage('KR1b0003', 'SBCK', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l282' data-llen='7059:7085'>禮樂即職方在其内別云遂之以爲除九丘舉其類者以言之</span><br/>
<span class='tline' id='l283' data-llen='7085:7106'>則云述者以定而不改即是遵述更有書以述之</span><br/>
<span class='tline' id='l284' data-llen='7106:7113'>討論至百篇</span><br/>
<span class='tline' id='l285' data-llen='7113:7139'>正義曰言孔子旣懼覽之者不一不但刪詩約史定禮賛易有</span><br/>
<span class='tline' id='l286' data-llen='7139:7165'>所黜除而巳又討整論理此三墳五典并三代之書也論語曰</span><br/>
<span class='tline' id='l287' data-llen='7165:7191'>丗叔討論之鄭以討論爲整理孔君旣取彼文義亦當然以書</span><br/>
<span class='tline' id='l288' data-llen='7191:7217'>是亂物故就而整理之若然墳典周公制禮使小史掌之而孔</span><br/>
<span class='tline' id='l289' data-llen='7217:7243'>子除之者蓋隨丗不同亦可孔子之時墳典巳雜亂故因去之</span><br/>
<span class='tline' id='l290' data-llen='7243:7269'>左傳曰芟夷藴崇之又曰俘翦惟命詩曰海外有截此孔君所</span><br/>
<span class='tline' id='l291' data-llen='7269:7295'>取之文也芟夷者據全代全篇似草隨次皆芟使平夷若自帝</span><br/>
<span class='tline' id='l292' data-llen='7295:7321'>嚳巳上三典三墳是芟夷之文自夏至周雖有所留全篇去之</span><br/>
<span class='tline' id='l293' data-llen='7321:7347'>而多者即芟夷也翦截者就代就篇辭有浮者翦截而去之去</span><br/>
<span class='tline' id='l294' data-llen='7347:7373'>而少者爲翦截也舉其宏綱即上芟夷煩亂也撮其機要即上</span><br/>
<span class='tline' id='l295' data-llen='7373:7399'>翦截浮辭也且宏綱云舉是據篇代大者言之機要云撮爲就</span><br/>
<span class='tline' id='l296' data-llen='7399:7425'>篇代之内而撮出之耳宏大也網者綱之索舉大網則衆目隨</span><br/>
<span class='tline' id='l297' data-llen='7425:7453'><a onclick="displayPageImage('KR1b0003', 'SBCK', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l298' data-llen='7453:7479'>之機者機關撮取其機關之要者斷自唐虞以下者孔無明說</span><br/>
<span class='tline' id='l299' data-llen='7479:7505'>書緯以爲帝嚳以上朴略難傳唐虞已來煥炳可法又禪讓之</span><br/>
<span class='tline' id='l300' data-llen='7505:7531'>首至周五代一意故耳孔義或然典即堯典舜典謨即大禹謨</span><br/>
<span class='tline' id='l301' data-llen='7531:7557'>皐陶謨訓即伊訓髙宗之訓誥即湯誥大誥誓即甘誓湯誓命</span><br/>
<span class='tline' id='l302' data-llen='7557:7583'>即畢命顧命之等是也說者以書體例有十此六者之外尚有</span><br/>
<span class='tline' id='l303' data-llen='7583:7609'>征貢歌範四者并之則十矣若益稷盤庚單言附於十事之例</span><br/>
<span class='tline' id='l304' data-llen='7609:7635'>今孔不言者不但舉其機約亦自征貢歌範非君出言之名六</span><br/>
<span class='tline' id='l305' data-llen='7635:7661'>者可以兼之此云凡百篇據序而數故耳或云百二篇者誤有</span><br/>
<span class='tline' id='l306' data-llen='7661:7687'>所由以前漢之時有東萊張霸僞造尚書百兩篇而爲緯者附</span><br/>
<span class='tline' id='l307' data-llen='7687:7713'>之因此鄭云異者其在大司徒大僕正乎此事爲不經也鄭作</span><br/>
<span class='tline' id='l308' data-llen='7713:7739'>書論依尚書緯云孔子求書得黄帝玄孫帝魁之書迄於秦穆</span><br/>
<span class='tline' id='l309' data-llen='7739:7765'>公凡三千二百四十篇斷逺取近定可以爲丗法者百二十篇</span><br/>
<span class='tline' id='l310' data-llen='7765:7791'>以百二篇爲尚書十八篇爲中候以爲去三千一百二十篇以</span><br/>
<span class='tline' id='l311' data-llen='7791:7817'>上取黄帝玄孫以爲不可依用今所考覈尚書首自舜之末年</span><br/>
<span class='tline' id='l312' data-llen='7817:7843'>以禪於禹上録舜之得用之事由堯以爲堯典下取舜禪之後</span><br/>
<span class='tline' id='l313' data-llen='7843:7871'><a onclick="displayPageImage('KR1b0003', 'SBCK', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7871:7897'>以爲舜讓得人故史體例别而不必君言若禹貢全非君言而</span><br/>
<span class='tline' id='l315' data-llen='7897:7923'>禹身事受禪之後無入夏書之言是舜史自録成一法後代因</span><br/>
<span class='tline' id='l316' data-llen='7923:7927'>之耳</span><br/>
<span class='tline' id='l317' data-llen='7927:7934'>所以至其義</span><br/>
<span class='tline' id='l318' data-llen='7934:7960'>正義曰此論孔子正理羣經已畢揔而結之故爲此言家語及</span><br/>
<span class='tline' id='l319' data-llen='7960:7980'>史記皆云孔子弟子三千人故云三千之徒也</span><br/>
<span class='tline' id='l320' data-llen='7980:7987'>及秦至屋壁</span><br/>
<span class='tline' id='l321' data-llen='7987:8013'>正義曰言孔子旣定此書後雖曰明白反遭秦始皇滅除之依</span><br/>
<span class='tline' id='l322' data-llen='8013:8039'>秦夲紀云秦王正二十六年平定天下尊爲皇帝不復立謚以</span><br/>
<span class='tline' id='l323' data-llen='8039:8065'>爲初并天下故號始皇爲滅先代典籍故云坑儒焚書以即位</span><br/>
<span class='tline' id='l324' data-llen='8065:8092'>三十四年因置酒於咸陽宫丞相李斯奏請天下敢有藏詩書百</span><br/>
<span class='tline' id='l325' data-llen='8092:8118'>家語者悉詣守尉親燒之有敢偶語詩書者棄市令下三十日</span><br/>
<span class='tline' id='l326' data-llen='8118:8144'>不燒黥爲城旦制曰可是焚書也三十五年始皇以方士盧生</span><br/>
<span class='tline' id='l327' data-llen='8144:8170'>求仙藥不得以爲誹謗諸生連相告引四百六十餘人皆坑之</span><br/>
<span class='tline' id='l328' data-llen='8170:8196'>咸陽是坑儒也又衞宏古文竒字序云秦改古文以爲篆隷國</span><br/>
<span class='tline' id='l329' data-llen='8196:8224'><a onclick="displayPageImage('KR1b0003', 'SBCK', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l330' data-llen='8224:8252'><a onclick="displayPageImage('KR1b0003', 'SBCK', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l331' data-llen='8252:8278'>興敎招聘名士文景以後儒者更衆至武帝尤甚故云旁求儒</span><br/>
<span class='tline' id='l332' data-llen='8278:8304'>雅詩小雅曰匪先民是程匪大猷是經彼注云猷道也大道即</span><br/>
<span class='tline' id='l333' data-llen='8304:8330'>先王六籍是也伏生名勝爲秦二丗博士儒林傳云孝文帝時</span><br/>
<span class='tline' id='l334' data-llen='8330:8356'>求能治尚書者天下無有聞伏生治之欲召時伏生年巳九十</span><br/>
<span class='tline' id='l335' data-llen='8356:8382'>有餘老不能行於是詔太常使掌故臣晁錯往受之得二十九</span><br/>
<span class='tline' id='l336' data-llen='8382:8408'>篇即以敎於齊魯之閒是年過九十也案史記秦時焚書伏生</span><br/>
<span class='tline' id='l337' data-llen='8408:8434'>壁藏之其後兵火起流漢定天下伏生求其書亡數十篇獨得</span><br/>
<span class='tline' id='l338' data-llen='8434:8460'>二十九篇以敎于齊魯之閒則伏生壁内得二十九篇而云失</span><br/>
<span class='tline' id='l339' data-llen='8460:8486'>其夲經口以傳授者蓋伏生初實壁内得之以敎齊魯傳教旣</span><br/>
<span class='tline' id='l340' data-llen='8486:8512'>久誦文則熟至其末年因其習誦或亦目暗至年九十晁錯往</span><br/>
<span class='tline' id='l341' data-llen='8512:8538'>受之時不執經而口授之故也又言裁二十餘篇者意在傷亡</span><br/>
<span class='tline' id='l342' data-llen='8538:8564'>爲少之文勢何者以數法隨所近而言之若欲多之當云得三</span><br/>
<span class='tline' id='l343' data-llen='8564:8590'>十篇今裁二十餘篇言裁亦意以爲少之辭又二十九篇自是</span><br/>
<span class='tline' id='l344' data-llen='8590:8616'>計卷若計篇則三十四去泰誓猶有三十一案史記及儒林傳</span><br/>
<span class='tline' id='l345' data-llen='8616:8642'>皆云伏生獨得二十九篇以敎齊魯則今之泰誓非初伏生所</span><br/>
<span class='tline' id='l346' data-llen='8642:8670'><a onclick="displayPageImage('KR1b0003', 'SBCK', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l347' data-llen='8670:8696'>得案馬融云泰誓後得鄭玄書論亦云民閒得泰誓別録曰武</span><br/>
<span class='tline' id='l348' data-llen='8696:8722'>帝末民有得泰誓書於壁内者獻之與博士使讀說之數月皆</span><br/>
<span class='tline' id='l349' data-llen='8722:8748'>起傳以敎人則泰誓非伏生所傳而言二十九篇者以司馬遷</span><br/>
<span class='tline' id='l350' data-llen='8748:8774'>在武帝之丗見泰誓出而得行入於伏生所傳内故爲史揔之</span><br/>
<span class='tline' id='l351' data-llen='8774:8800'>并云伏生所出不復曲別分析云民閒所得其實得時不與伏</span><br/>
<span class='tline' id='l352' data-llen='8800:8826'>生所傳同也但伏生雖無此一篇而書傳有八百諸侯俱至孟</span><br/>
<span class='tline' id='l353' data-llen='8826:8852'>津白魚入舟之事與泰誓事同不知爲伏生先爲此說不知爲</span><br/>
<span class='tline' id='l354' data-llen='8852:8878'>是泰誓出後後人加增此語案王充論衡及後漢史獻帝建安</span><br/>
<span class='tline' id='l355' data-llen='8878:8904'>十四年黄門侍郎房宏等說云宣帝泰和元年河内女子有壞</span><br/>
<span class='tline' id='l356' data-llen='8904:8930'>老子屋得古文泰誓三篇論衡又云以掘地所得者今史漢書</span><br/>
<span class='tline' id='l357' data-llen='8930:8956'>皆云伏生傳二十九篇則司馬遷時巳得泰誓以并歸於伏生</span><br/>
<span class='tline' id='l358' data-llen='8956:8982'>不得云宣帝時始出也則云宣帝時女子所得亦不可信或者</span><br/>
<span class='tline' id='l359' data-llen='8982:9008'>爾時重得之故於後亦據而言之史記云伏生得二十九篇武</span><br/>
<span class='tline' id='l360' data-llen='9008:9034'>帝記載今文泰誓末篇由此劉向之作別録班固爲儒林傳不</span><br/>
<span class='tline' id='l361' data-llen='9034:9060'>分明因同於史記而劉向云武帝末得之泰誓理當是一而古</span><br/>
<span class='tline' id='l362' data-llen='9060:9088'><a onclick="displayPageImage('KR1b0003', 'SBCK', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l363' data-llen='9088:9114'>今文不同者即馬融所云吾見書傳多矣凡諸所引今之泰誓</span><br/>
<span class='tline' id='l364' data-llen='9114:9140'>皆無此言而古文皆有則古文爲眞亦復何疑但於先有張霸</span><br/>
<span class='tline' id='l365' data-llen='9140:9166'>之徒僞造泰誓以藏壁中故後得而惑丗也亦可今之泰誓百</span><br/>
<span class='tline' id='l366' data-llen='9166:9192'>篇之外若周書之例以於時實有觀兵之誓但不録入尚書故</span><br/>
<span class='tline' id='l367' data-llen='9192:9218'>古文泰誓曰皇天震怒命我文考肅將天威大勲未集肆予小</span><br/>
<span class='tline' id='l368' data-llen='9218:9244'>子發以爾友邦冢君觀政於商是也又云以其上古之書謂之</span><br/>
<span class='tline' id='l369' data-llen='9244:9270'>尚書者此文繼在伏生之下則言以其上古之書謂之尚書此</span><br/>
<span class='tline' id='l370' data-llen='9270:9296'>伏生意也若以伏生指解尚書之名名巳先有有則當云名之</span><br/>
<span class='tline' id='l371' data-llen='9296:9322'>尚書旣言以其上古之書今先云以其則伏生意之所加則知</span><br/>
<span class='tline' id='l372' data-llen='9322:9348'>尚字乃伏生所加也以尚解上則尚訓爲上上者下所慕尚故</span><br/>
<span class='tline' id='l373' data-llen='9348:9374'>義得爲通也孔君旣陳伏生此義於下更無是非明即用伏生</span><br/>
<span class='tline' id='l374' data-llen='9374:9400'>之說故書此而論之馬融雖不見孔君此說理自然同故曰上</span><br/>
<span class='tline' id='l375' data-llen='9400:9426'>古有虞氏之書故曰尚書是也王肅曰上所言史所書故曰尚</span><br/>
<span class='tline' id='l376' data-llen='9426:9452'>書鄭氏云尚者上也尊而重之若天書然故曰尚書二家以尚</span><br/>
<span class='tline' id='l377' data-llen='9452:9478'>與書相將則上名不正出於伏生鄭玄依書緯以尚字是孔子</span><br/>
<span class='tline' id='l378' data-llen='9478:9506'><a onclick="displayPageImage('KR1b0003', 'SBCK', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l379' data-llen='9506:9532'>所加故書賛曰孔子乃尊而命之曰尚書璿璣鈐云因而謂之</span><br/>
<span class='tline' id='l380' data-llen='9532:9558'>書加尚以尊之又曰書務以天言之鄭玄溺於書緯之說何有</span><br/>
<span class='tline' id='l381' data-llen='9558:9584'>人言而須繫之於天乎且孔君親見伏生不容不悉自云伏生</span><br/>
<span class='tline' id='l382' data-llen='9584:9610'>以其上古之書謂之尚書何云孔子加也王肅云上所言史所</span><br/>
<span class='tline' id='l383' data-llen='9610:9636'>書則尚字與書俱有無先後旣直云尚何以明上之所言書者</span><br/>
<span class='tline' id='l384' data-llen='9636:9662'>以筆畫記之辭羣書皆是何知書要責史所爲也此其不若前</span><br/>
<span class='tline' id='l385' data-llen='9662:9688'>儒之說密耳云上古者亦無指定之目自伏生言之則於漢丗</span><br/>
<span class='tline' id='l386' data-llen='9688:9714'>仰遵前代自周巳上皆是馬融云有虞氏爲書之初耳若易歷</span><br/>
<span class='tline' id='l387' data-llen='9714:9740'>三丗則伏犧爲上古文王爲中古孔子爲下古禮運鄭玄以先</span><br/>
<span class='tline' id='l388' data-llen='9740:9766'>王食腥與易上古結繩同時爲上古神農爲中古五帝爲下古</span><br/>
<span class='tline' id='l389' data-llen='9766:9792'>其不相對則無例耳且太之與上爲義不異禮以唐虞爲太古</span><br/>
<span class='tline' id='l390' data-llen='9792:9818'>以下有三代冠而推之爲然是爲不定則但今丗巳上仰之巳</span><br/>
<span class='tline' id='l391' data-llen='9818:9844'>古便爲上古耳以書是夲名尚是伏生所加故諸引書直云書</span><br/>
<span class='tline' id='l392' data-llen='9844:9862'>曰若有配代而言則曰夏書無言尚書者</span><br/>
<span class='tline' id='l393' data-llen='9862:9869'>至魯至壞宅</span><br/>
<span class='tline' id='l394' data-llen='9869:9897'><a onclick="displayPageImage('KR1b0003', 'SBCK', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='9897:9923'>正義曰欲云得百篇之由故序其事漢景帝之子名餘封於魯</span><br/>
<span class='tline' id='l396' data-llen='9923:9949'>爲王死謚曰共存日以居於魯近孔子宅好治宫室故欲襃益</span><br/>
<span class='tline' id='l397' data-llen='9949:9975'>乃壞孔子舊宅以增廣其居於所壞壁内得安國先人所藏古</span><br/>
<span class='tline' id='l398' data-llen='9975:10001'>文虞夏商周之書及傳論語孝經皆是科斗文字王雖得此書</span><br/>
<span class='tline' id='l399' data-llen='10001:10027'>猶壞不止又升孔子廟堂聞金鐘石磬絲琴竹管之音以懼其</span><br/>
<span class='tline' id='l400' data-llen='10027:10053'>神異乃止不復敢壞宅也上言藏家書於屋壁此亦屋壁内得</span><br/>
<span class='tline' id='l401' data-llen='10053:10079'>書也亦得及傳論語孝經等不從約云得尚書而煩文言虞夏</span><br/>
<span class='tline' id='l402' data-llen='10079:10105'>商周之書者以壁内所得上有題目虞夏商周書其序直云書</span><br/>
<span class='tline' id='l403' data-llen='10105:10131'>序皆無尚字故其目録亦然故不云尚書而言虞夏商周之書</span><br/>
<span class='tline' id='l404' data-llen='10131:10157'>安國亦以此知尚字是伏生所加推此壁内所無則書夲無尚</span><br/>
<span class='tline' id='l405' data-llen='10157:10183'>字明矣凡書非經則謂之傳言及傳論語孝經正謂論語孝經</span><br/>
<span class='tline' id='l406' data-llen='10183:10209'>是傳也漢武帝謂東方朔云傳曰時然後言人不厭其言又漢</span><br/>
<span class='tline' id='l407' data-llen='10209:10235'>東平王劉雲與其太師䇿書云傳曰陳力就列不能者止又成</span><br/>
<span class='tline' id='l408' data-llen='10235:10261'>帝賜翟方進䇿書云傳曰髙而不危所以長守貴也是漢世通</span><br/>
<span class='tline' id='l409' data-llen='10261:10287'>謂論語孝經爲傳也以論語孝經非先王之書是孔子所傳説</span><br/>
<span class='tline' id='l410' data-llen='10287:10315'><a onclick="displayPageImage('KR1b0003', 'SBCK', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l411' data-llen='10315:10341'>故謂之傳所以異於先王之書也上巳云壞孔子舊宅又云乃</span><br/>
<span class='tline' id='l412' data-llen='10341:10367'>不壞宅者初王意欲壞之已壞其屋壁聞八音之聲乃止餘者</span><br/>
<span class='tline' id='l413' data-llen='10367:10387'>不壞明知已壞者亦不敢居故云乃不壞宅耳</span><br/>
<span class='tline' id='l414' data-llen='10387:10394'>悉以至能者</span><br/>
<span class='tline' id='l415' data-llen='10394:10420'>正義曰旣云王不壞宅以懼神靈因還其書巳前所得言悉以</span><br/>
<span class='tline' id='l416' data-llen='10420:10446'>書還孔氐則上傳論語孝經等皆還之故言悉也科斗書古文</span><br/>
<span class='tline' id='l417' data-llen='10446:10472'>也所謂蒼頡本體周所用之以今所不識是古人所爲故名古</span><br/>
<span class='tline' id='l418' data-llen='10472:10498'>文形多頭麤尾細狀腹團圎似水蟲之科斗故曰科斗也以古</span><br/>
<span class='tline' id='l419' data-llen='10498:10524'>文經秦不用故云廢巳久矣時人無能知識者孔君以人無能</span><br/>
<span class='tline' id='l420' data-llen='10524:10550'>知識之故已欲傳之故以所聞伏生之書比校起發考論古文</span><br/>
<span class='tline' id='l421' data-llen='10550:10576'>之義考文而云義者以上下事義推考其文故云義也定其可</span><br/>
<span class='tline' id='l422' data-llen='10576:10602'>知者就古文内定可知識者爲隷古定不言就伏生之書而云</span><br/>
<span class='tline' id='l423' data-llen='10602:10628'>以其所聞者明用伏生書外亦考之故云可知者謂并伏生書</span><br/>
<span class='tline' id='l424' data-llen='10628:10654'>外有可知不徒伏生書内而巳言隷古者正謂就古文體而從</span><br/>
<span class='tline' id='l425' data-llen='10654:10680'>隸定之存古爲可慕以隷爲可識故曰隷古以雖隷而猶古由</span><br/>
<span class='tline' id='l426' data-llen='10680:10708'><a onclick="displayPageImage('KR1b0003', 'SBCK', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l427' data-llen='10708:10734'>此故謂孔君所傳爲古文也古文者蒼頡舊體周丗所用之文</span><br/>
<span class='tline' id='l428' data-llen='10734:10760'>字案班固漢志及許氏說文書本有六體一曰指事上下二曰</span><br/>
<span class='tline' id='l429' data-llen='10760:10786'>象形日月三曰形聲江河四曰㑹意武信五曰轉注考老六曰</span><br/>
<span class='tline' id='l430' data-llen='10786:10812'>假借令長此造字之本也自蒼頡以至今字體雖變此夲皆同</span><br/>
<span class='tline' id='l431' data-llen='10812:10838'>古今不易也自蒼頡以至周宣皆蒼頡之體未聞其異宣王紀</span><br/>
<span class='tline' id='l432' data-llen='10838:10864'>其史籕始有大篆十五篇號曰篆籕惟篆與蒼頡二體而巳衞</span><br/>
<span class='tline' id='l433' data-llen='10864:10890'>恒曰蒼頡造書觀於鳥跡因而遂滋則謂之字字有六義其文</span><br/>
<span class='tline' id='l434' data-llen='10890:10916'>至於三代不改及秦用篆書焚燒先代典籍古文絕矣許愼說</span><br/>
<span class='tline' id='l435' data-llen='10916:10942'>文言自秦有八體一曰大篆二曰小篆三曰刻符四曰蟲書五</span><br/>
<span class='tline' id='l436' data-llen='10942:10968'>曰摹印六曰署書七曰殳書八曰隷書亡新居攝以應制作改</span><br/>
<span class='tline' id='l437' data-llen='10968:10994'>定古文使甄豐校定時有六書一曰古文孔子壁内書也二曰</span><br/>
<span class='tline' id='l438' data-llen='10994:11020'>竒字即古字有異者三曰篆書即小篆下杜人程邈所作也四</span><br/>
<span class='tline' id='l439' data-llen='11020:11046'>曰佐書秦隷書也五曰繆篆所以摹印也六曰鳥蟲書所以書</span><br/>
<span class='tline' id='l440' data-llen='11046:11072'>幡信也由此而論即秦罷古文而有八體非古文矣以至亡新</span><br/>
<span class='tline' id='l441' data-llen='11072:11098'>六書并八體亦用書之六體以造其字其亡新六書於秦八體</span><br/>
<span class='tline' id='l442' data-llen='11098:11126'><a onclick="displayPageImage('KR1b0003', 'SBCK', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span><br/>
<span class='tline' id='l443' data-llen='11126:11152'>用其小篆蟲書摹印隷書去其大篆刻符殳書署書而加以古</span><br/>
<span class='tline' id='l444' data-llen='11152:11178'>文與竒字其刻符及署書蓋同摹印殳書同於繆篆大篆正古</span><br/>
<span class='tline' id='l445' data-llen='11178:11204'>文之別以慕古故乃用古文與竒字而不用大篆也是孔子壁</span><br/>
<span class='tline' id='l446' data-llen='11204:11230'>内古文即蒼頡之體故鄭玄云書初出屋壁皆周時象形文字</span><br/>
<span class='tline' id='l447' data-llen='11230:11256'>今所謂科斗書以形言之爲科斗指體即周之古文鄭玄知者</span><br/>
<span class='tline' id='l448' data-llen='11256:11282'>若於周時秦丗所有至漢猶當識之不得云無能知者又亡新</span><br/>
<span class='tline' id='l449' data-llen='11282:11308'>古文亦云即孔氏壁内古文是其證也或以古文即大篆非也</span><br/>
<span class='tline' id='l450' data-llen='11308:11334'>何者八體六書自大篆與古文不同又秦有大篆若大篆是古</span><br/>
<span class='tline' id='l451' data-llen='11334:11360'>文不得云古文遂絶以此知大篆非古文也六書古文與蟲書</span><br/>
<span class='tline' id='l452' data-llen='11360:11386'>本別則蟲書非科斗書也鄭玄云周之象形文字者揔指六書</span><br/>
<span class='tline' id='l453' data-llen='11386:11412'>象科斗之形不謂六書之内一曰象形也又云更以竹簡寫之</span><br/>
<span class='tline' id='l454' data-llen='11412:11438'>明留其壁内之夲也顧氏云䇿長二尺四寸簡長一尺二寸増</span><br/>
<span class='tline' id='l455' data-llen='11438:11464'>多伏生二十五篇者以壁内古文篇題殊別故知以舜典合於</span><br/>
<span class='tline' id='l456' data-llen='11464:11490'>堯典益稷合於皐陶謨伏生之夲亦壁内古文而合者蓋以老</span><br/>
<span class='tline' id='l457' data-llen='11490:11516'>而口受之時因誦而連之故殊耳其盤庚本當同卷故有并也</span><br/>
<span class='tline' id='l458' data-llen='11516:11544'><a onclick="displayPageImage('KR1b0003', 'SBCK', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span><br/>
<span class='tline' id='l459' data-llen='11544:11570'>康王之誥以一時之事連誦而同卷當以王出在應門之内爲</span><br/>
<span class='tline' id='l460' data-llen='11570:11596'>篇首及以王若曰庶邦亦誤矣以伏生夲二十八篇盤庚出二</span><br/>
<span class='tline' id='l461' data-llen='11596:11622'>篇加舜典益稷康王之誥凡五篇爲三十三篇加所增二十五</span><br/>
<span class='tline' id='l462' data-llen='11622:11648'>篇爲五十八加序一篇爲五十九故云復出此篇并序凡五十</span><br/>
<span class='tline' id='l463' data-llen='11648:11674'>九篇此云爲四十六卷者謂除序也下云定五十八篇旣畢不</span><br/>
<span class='tline' id='l464' data-llen='11674:11700'>更云卷數明四十六卷故爾又伏生二十九卷而序在外故知</span><br/>
<span class='tline' id='l465' data-llen='11700:11726'>然矣此云四十六卷者不見安國明說蓋以同序者同卷異序</span><br/>
<span class='tline' id='l466' data-llen='11726:11752'>者異卷故五十八篇爲四十六卷何者五十八篇内有太甲盤</span><br/>
<span class='tline' id='l467' data-llen='11752:11778'>庚說命泰誓皆三篇共卷減其八又大禹謨皐陶謨益稷又三</span><br/>
<span class='tline' id='l468' data-llen='11778:11804'>篇同序共卷其康誥酒誥梓材亦三篇同序共卷則又減四通</span><br/>
<span class='tline' id='l469' data-llen='11804:11830'>前十二以五十八減十二非四十六卷如何其康王之誥乃與</span><br/>
<span class='tline' id='l470' data-llen='11830:11856'>顧命別卷以别序故也其餘錯亂摩滅五十八篇外四十二篇</span><br/>
<span class='tline' id='l471' data-llen='11856:11882'>也以不可復知亦上送官其可知者巳用竹簡寫得其本亦俱</span><br/>
<span class='tline' id='l472' data-llen='11882:11908'>送入府故在秘府得有古文也以後生可畏或賢聖閒出故須</span><br/>
<span class='tline' id='l473' data-llen='11908:11920'>藏之以待能整理讀之者</span><br/>
<span class='tline' id='l474' data-llen='11920:11948'><a onclick="displayPageImage('KR1b0003', 'SBCK', '001-16b' );" name="001-16b" class="pb">[001-16b] <img width="20"  src="/static/img/kanseki-5.png"/></a></span><br/>
<span class='tline' id='l475' data-llen='11948:11955'>承詔至將來</span><br/>
<span class='tline' id='l476' data-llen='11955:11981'>正義曰安國時爲武帝博士孔君考正古文之曰帝之所知亦</span><br/>
<span class='tline' id='l477' data-llen='11981:12007'>旣定訖當以聞於帝帝令注解故云承詔爲五十九篇作傳以</span><br/>
<span class='tline' id='l478' data-llen='12007:12033'>注者多言曰傳傳者傳通故也以傳名出自丘明賔牟賈對孔</span><br/>
<span class='tline' id='l479' data-llen='12033:12059'>子曰史失其傳又喪服儒者皆云子夏作傳是傳名久矣但大</span><br/>
<span class='tline' id='l480' data-llen='12059:12085'>率秦漢之際多名爲傳於後儒者以其傳多或有改之別云注</span><br/>
<span class='tline' id='l481' data-llen='12085:12111'>解者仍有同者以當時之意耳說者爲例云前漢稱傳於後皆</span><br/>
<span class='tline' id='l482' data-llen='12111:12137'>稱注誤矣何者馬融王肅亦稱注名爲傳傳何有例乎以聖道</span><br/>
<span class='tline' id='l483' data-llen='12137:12163'>弘深當須詳悉於是研覈精審覃靜思慮以求其理兾免乖違</span><br/>
<span class='tline' id='l484' data-llen='12163:12189'>旣顧察經文又取證於外故須廣博推考羣經六籍文捃拾採</span><br/>
<span class='tline' id='l485' data-llen='12189:12215'>摭羣書之言以此文證造立訓解爲之作傳明不率爾雖復廣</span><br/>
<span class='tline' id='l486' data-llen='12215:12241'>證亦不煩多爲傳直約省文令得申盡其美明文要義通不遐</span><br/>
<span class='tline' id='l487' data-llen='12241:12267'>煩多也以此得申故能徧布通暢書之旨意是辭達而巳不求</span><br/>
<span class='tline' id='l488' data-llen='12267:12294'>於煩旣義暢而文要則觀者曉悟故云庶幾有所𥙷益於將來</span><br/>
<span class='tline' id='l489' data-llen='12294:12320'>讀之者得悟而有益也敷布也厥其也庶幸也幾兾也爾雅有</span><br/>
<span class='tline' id='l490' data-llen='12320:12348'><a onclick="displayPageImage('KR1b0003', 'SBCK', '001-17a' );" name="001-17a" class="pb">[001-17a] <img width="20"  src="/static/img/kanseki-5.png"/></a></span><br/>
<span class='tline' id='l491' data-llen='12348:12374'>訓旣云經籍又稱羣言者經籍五經是也羣言子史是也以書</span><br/>
<span class='tline' id='l492' data-llen='12374:12400'>與經籍理相因通故云博考子史時有所須故云採摭耳案孔</span><br/>
<span class='tline' id='l493' data-llen='12400:12426'>君此傳辭旨不多是約文也要文無不解是申義也其義旣中</span><br/>
<span class='tline' id='l494' data-llen='12426:12452'>故云敷暢其義之旨趣耳考其此注不但言少書之爲言多須</span><br/>
<span class='tline' id='l495' data-llen='12452:12474'>詁訓而孔君爲例一訓之後重訓者少此亦約文也</span><br/>
<span class='tline' id='l496' data-llen='12474:12482'>書序至不隱也</span><br/>
<span class='tline' id='l497' data-llen='12482:12508'>正義曰孔君旣言巳立傅之意又當斟酌所冝而書序雖名爲</span><br/>
<span class='tline' id='l498' data-llen='12508:12534'>序不是揔陳書意汎論乃篇篇各序作意但作序者不敢廁於</span><br/>
<span class='tline' id='l499' data-llen='12534:12560'>正經故謙而聚於下而注述者不可代作者之謙須從利益而</span><br/>
<span class='tline' id='l500' data-llen='12560:12586'>欲分之從便云序序所以當篇爲作此書之意則是當篇作意</span><br/>
<span class='tline' id='l501' data-llen='12586:12612'>觀序而昭然意義顯見旣義見由序此序冝各與其本篇相從</span><br/>
<span class='tline' id='l502' data-llen='12612:12638'>附近不冝聚於一處故每篇引而分之各冠加於篇首人意昭</span><br/>
<span class='tline' id='l503' data-llen='12638:12664'>見序旣分散損其一篇故定五十八篇然此本承詔而作作畢</span><br/>
<span class='tline' id='l504' data-llen='12664:12690'>當以上奏聞知但㑹值國家有巫蠱之事好愛經籍之道滅息</span><br/>
<span class='tline' id='l505' data-llen='12690:12716'>假奏亦不能行用爲此之故不復以此傳奏聞亦以旣傳成不</span><br/>
<span class='tline' id='l506' data-llen='12716:12744'><a onclick="displayPageImage('KR1b0003', 'SBCK', '001-17b' );" name="001-17b" class="pb">[001-17b] <img width="20"  src="/static/img/kanseki-5.png"/></a></span><br/>
<span class='tline' id='l507' data-llen='12744:12770'>得聞上惟自傳於已之子孫以遺與後世之人使行之亦不敢</span><br/>
<span class='tline' id='l508' data-llen='12770:12796'>望後丗必行故云石後丗有好愛古道廣博學問志懷雅正如</span><br/>
<span class='tline' id='l509' data-llen='12796:12822'>此之君子兾能與我同於慕古之志以行我道我道得此人流</span><br/>
<span class='tline' id='l510' data-llen='12822:12848'>行亦所以傳不隱蔽是弘道由人也言巫蠱者王制曰執左道</span><br/>
<span class='tline' id='l511' data-llen='12848:12874'>以亂政殺鄭玄注云左道謂巫蠱之屬以非正道故謂之左道</span><br/>
<span class='tline' id='l512' data-llen='12874:12900'>以蠱皆巫之所行故云巫蠱蠱者揔名左傳云惑蠱其君則蠱</span><br/>
<span class='tline' id='l513' data-llen='12900:12926'>者怪惑之名指體則藥毒害人者是若行符猒俗之爲魅令人</span><br/>
<span class='tline' id='l514' data-llen='12926:12952'>蠱惑夭年傷性皆是也依漢書此時武帝末年上巳年老淫惑</span><br/>
<span class='tline' id='l515' data-llen='12952:12978'>鬼神崇信巫術由此姦人江充因而行詐先於太子宫埋桐人</span><br/>
<span class='tline' id='l516' data-llen='12978:13004'>告上云太子宫有蠱氣上信之使江充治之於太子宫果得桐</span><br/>
<span class='tline' id='l517' data-llen='13004:13030'>人太子知己不爲此以江充故爲陷己因而殺之而帝不知太</span><br/>
<span class='tline' id='l518' data-llen='13030:13056'>子實心謂江充言爲實即詔丞相劉屈釐發三輔兵討之太子</span><br/>
<span class='tline' id='l519' data-llen='13056:13082'>赦長安因與鬪不勝而出走奔湖關自殺此即巫蠱事也言不</span><br/>
<span class='tline' id='l520' data-llen='13082:13108'>隱者不謂恐隱藏已道以已道人所不知懼其幽隱人能行之</span><br/>
<span class='tline' id='l521' data-llen='13108:13134'>使顯爲不隱蔽耳易曰謙謙君子仁者好謙而孔君自作揄揚</span><br/>
<span class='tline' id='l522' data-llen='13134:13162'><a onclick="displayPageImage('KR1b0003', 'SBCK', '001-18a' );" name="001-18a" class="pb">[001-18a] <img width="20"  src="/static/img/kanseki-5.png"/></a></span><br/>
<span class='tline' id='l523' data-llen='13162:13188'>云君子知己者亦意在敎丗欲令人覩此言知已傳是深逺因</span><br/>
<span class='tline' id='l524' data-llen='13188:13214'>而有所曉痦令之有益故不可以苟謙也亦猶孔子曰何有於</span><br/>
<span class='tline' id='l525' data-llen='13214:13218'>我哉</span><br/>
<span class='tline' id='l526' data-llen='13218:13227'>尚書正義卷第一</span><br/>
<span class='tline' id='l527' data-llen='13227:13254'>　　　　　　　　　　　　　　計一萬三千一百八十六字</span><br/>
</p>
<p><br/>
</p>
  </div>
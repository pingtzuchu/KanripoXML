<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0030', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　儀禮集釋卷八　　　　　宋　李如圭　撰</span><br/>
<span class='tline' id='l10' data-llen='210:214'>燕禮</span><br/>
<span class='tline' id='l11' data-llen='214:234'>席工于西階上少東樂正先升北面立于其西</span><br/>
<span class='tline' id='l12' data-llen='234:257'>　鄭注工瞽矇歌諷誦詩者也凡執技藝者稱工少牢</span><br/>
<span class='tline' id='l13' data-llen='257:280'>　饋食禮曰皇尸命工祝樂記師乙曰乙賤工也樂正</span><br/>
<span class='tline' id='l14' data-llen='280:300'>　于天子樂師也凡樂掌其序事樂成則告備</span><br/>
<span class='tline' id='l15' data-llen='300:323'>　釋曰此樂正告樂備知當天子之樂師周禮樂師下</span><br/>
<span class='tline' id='l16' data-llen='323:349'><a onclick="displayPageImage('KR1d0030', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='349:372'>　大夫四人上士八人下士十六人樂師多矣故諸侯</span><br/>
<span class='tline' id='l18' data-llen='372:384'>　亦有大樂正小樂正也</span><br/>
<span class='tline' id='l19' data-llen='384:407'>小臣納工工四人二瑟小臣左何瑟面鼓執越内弦右</span><br/>
<span class='tline' id='l20' data-llen='407:428'>手相入升自西階北面東上坐小臣坐授瑟乃降</span><br/>
<span class='tline' id='l21' data-llen='428:451'>　鄭注工四人者燕禮輕從大夫制也面鼓者燕尚樂</span><br/>
<span class='tline' id='l22' data-llen='451:474'>　可鼓者在前也越瑟下孔也内弦弦爲主也相扶工</span><br/>
<span class='tline' id='l23' data-llen='474:497'>　也後二人徒相天子大僕二人也小臣四人祭僕六</span><br/>
<span class='tline' id='l24' data-llen='497:509'>　人御僕十二人皆同官</span><br/>
<span class='tline' id='l25' data-llen='509:535'><a onclick="displayPageImage('KR1d0030', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='535:556'>　釋曰大射儀工六人僕人正僕人師僕人士相</span><br/>
<span class='tline' id='l27' data-llen='556:568'>工歌鹿鳴四牡皇皇者華</span><br/>
<span class='tline' id='l28' data-llen='568:591'>　鄭注三者皆小雅篇也鹿鳴君與臣下及四方之賓</span><br/>
<span class='tline' id='l29' data-llen='591:614'>　宴講道脩政之樂歌也此采其已有旨酒以召嘉賓</span><br/>
<span class='tline' id='l30' data-llen='614:637'>　嘉賓既來示我以善道又樂嘉賓有孔昭之明徳可</span><br/>
<span class='tline' id='l31' data-llen='637:667'>　則傚也<span class='krp-note'>案傚今注疏/本訛作效</span>四牡君勞使臣之來樂歌也此</span><br/>
<span class='tline' id='l32' data-llen='667:690'>　采其勤苦王事念將父母懷歸傷悲忠孝之至以勞</span><br/>
<span class='tline' id='l33' data-llen='690:713'>　賓也皇皇者華君遣使臣之樂歌也此采其更是勞</span><br/>
<span class='tline' id='l34' data-llen='713:739'><a onclick="displayPageImage('KR1d0030', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='739:760'>　苦自以爲不及欲諮謀于賢知而以自光明也</span><br/>
<span class='tline' id='l36' data-llen='760:783'>卒歌主人洗升獻工工不興左瑟一人拜受爵主人西</span><br/>
<span class='tline' id='l37' data-llen='783:790'>階上拜送爵</span><br/>
<span class='tline' id='l38' data-llen='790:813'>　鄭注工歌乃獻之賤者先就事也左瑟便其右一人</span><br/>
<span class='tline' id='l39' data-llen='813:825'>　工之長者也工拜于席</span><br/>
<span class='tline' id='l40' data-llen='825:848'>　釋曰王制曰八十拜君命一坐再至瞽亦如之一坐</span><br/>
<span class='tline' id='l41' data-llen='848:871'>　再至者一坐于地而首再至地也工北面酒從東來</span><br/>
<span class='tline' id='l42' data-llen='871:894'>　故空其右以受獻詩簡兮曰左手執籥右手秉翟赫</span><br/>
<span class='tline' id='l43' data-llen='894:920'><a onclick="displayPageImage('KR1d0030', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='920:938'>　如渥赭公言錫爵錫爵謂此獻工之爵</span><br/>
<span class='tline' id='l45' data-llen='938:943'>薦脯醢</span><br/>
<span class='tline' id='l46' data-llen='943:956'>　鄭注輒薦之變于大夫也</span><br/>
<span class='tline' id='l47' data-llen='956:968'>　釋曰禮尚異非謂貴工</span><br/>
<span class='tline' id='l48' data-llen='968:974'>使人相祭</span><br/>
<span class='tline' id='l49' data-llen='974:989'>　鄭注使扶工者相其祭薦祭酒</span><br/>
<span class='tline' id='l50' data-llen='989:1006'>　釋曰相祭文承薦下則長一人祭薦</span><br/>
<span class='tline' id='l51' data-llen='1006:1012'>卒爵不拜</span><br/>
<span class='tline' id='l52' data-llen='1012:1038'><a onclick="displayPageImage('KR1d0030', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1038:1047'>　鄭注賤不備禮</span><br/>
<span class='tline' id='l54' data-llen='1047:1053'>主人受爵</span><br/>
<span class='tline' id='l55' data-llen='1053:1064'>　鄭注將復獻衆工也</span><br/>
<span class='tline' id='l56' data-llen='1064:1087'>衆工不拜受爵坐祭遂卒爵辯有脯醢不祭主人受爵</span><br/>
<span class='tline' id='l57' data-llen='1087:1093'>降奠于篚</span><br/>
<span class='tline' id='l58' data-llen='1093:1109'>　鄭注遂猶因也古文曰卒爵不拜</span><br/>
<span class='tline' id='l59' data-llen='1109:1128'>公又舉奠觶惟公所賜以旅于西階上如初</span><br/>
<span class='tline' id='l60' data-llen='1128:1144'>　鄭注言賜者君又彌尊賓長彌卑</span><br/>
<span class='tline' id='l61' data-llen='1144:1170'><a onclick="displayPageImage('KR1d0030', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1170:1182'>　釋曰此爲大夫舉旅也</span><br/>
<span class='tline' id='l63' data-llen='1182:1185'>卒</span><br/>
<span class='tline' id='l64' data-llen='1185:1193'>　鄭注旅畢也</span><br/>
<span class='tline' id='l65' data-llen='1193:1208'>笙入立于縣中奏南陔白華華黍</span><br/>
<span class='tline' id='l66' data-llen='1208:1231'>　鄭注以笙播此三篇之詩縣中縣中央也鄉飲酒禮</span><br/>
<span class='tline' id='l67' data-llen='1231:1254'>　曰磬南北面奏南陔白華華黍皆小雅篇也今亡其</span><br/>
<span class='tline' id='l68' data-llen='1254:1277'>　義未聞昔周之興也周公制禮作樂采時世之詩以</span><br/>
<span class='tline' id='l69' data-llen='1277:1300'>　爲樂歌所以通情相風切也其有此篇明矣後世衰</span><br/>
<span class='tline' id='l70' data-llen='1300:1326'><a onclick="displayPageImage('KR1d0030', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1326:1349'>　㣲幽厲尤甚禮樂之書稍稍廢棄孔子曰吾自衞反</span><br/>
<span class='tline' id='l72' data-llen='1349:1372'>　魯然後樂正雅頌各得其所謂當時在者而復重雜</span><br/>
<span class='tline' id='l73' data-llen='1372:1395'>　亂者也惡能存其亡者乎且正考父校商之名頌十</span><br/>
<span class='tline' id='l74' data-llen='1395:1425'>　二篇于周大師<span class='krp-note'>案且今注疏/本訛作宋</span>歸以祀其先王至孔子</span><br/>
<span class='tline' id='l75' data-llen='1425:1441'>　二百年之閒五篇而已此其信也</span><br/>
<span class='tline' id='l76' data-llen='1441:1464'>主人洗升獻笙于西階上一人拜盡階不升堂受爵降</span><br/>
<span class='tline' id='l77' data-llen='1464:1491'>主人拜送爵階前坐祭立卒爵不拜既爵升授主人<span class='krp-note'>案/敖</span></span><br/>
<span class='tline' id='l78' data-llen='1491:1519'><span class='krp-note'>繼公云句下當有爵字如鄉飲/酒鄉射禮之所云此文脫耳</span></span><br/>
<span class='tline' id='l79' data-llen='1519:1545'><a onclick="displayPageImage('KR1d0030', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1545:1567'>　鄭注一人笙之長者也鄉射禮曰笙一人辯于下</span><br/>
<span class='tline' id='l81' data-llen='1567:1590'>衆笙不拜受爵降坐祭立卒爵辯有脯醢不祭乃閒歌</span><br/>
<span class='tline' id='l82' data-llen='1590:1613'>魚麗笙由庚歌南有嘉魚笙崇丘歌南山有臺笙由儀</span><br/>
<span class='tline' id='l83' data-llen='1613:1636'>　鄭注閒代也謂一歌則一吹也六者皆小雅篇也魚</span><br/>
<span class='tline' id='l84' data-llen='1636:1659'>　麗言大平年豐物多也此采其物多酒旨所以優賓</span><br/>
<span class='tline' id='l85' data-llen='1659:1682'>　也南有嘉魚言大平君子有酒樂與賢者共之也此</span><br/>
<span class='tline' id='l86' data-llen='1682:1705'>　采其能以禮下賢者賢者纍蔓而歸之與之宴樂也</span><br/>
<span class='tline' id='l87' data-llen='1705:1728'>　南山有臺言大平之治以賢者爲本也此采其愛友</span><br/>
<span class='tline' id='l88' data-llen='1728:1754'><a onclick="displayPageImage('KR1d0030', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1754:1777'>　賢者爲邦家之基民之父母既欲其身壽考又欲其</span><br/>
<span class='tline' id='l90' data-llen='1777:1797'>　名徳之長也由庚崇丘由儀今亡其義未聞</span><br/>
<span class='tline' id='l91' data-llen='1797:1819'>遂歌鄉樂周南闗雎葛蕈卷耳召南鵲巢采蘩采蘋</span><br/>
<span class='tline' id='l92' data-llen='1819:1842'>　鄭注周南召南國風篇也王后國君夫人房中之樂</span><br/>
<span class='tline' id='l93' data-llen='1842:1865'>　歌也闗雎言后妃之徳葛蕈言后妃之職卷耳言后</span><br/>
<span class='tline' id='l94' data-llen='1865:1888'>　妃之志鵲巢言國君夫人之徳采蘩言國君夫人不</span><br/>
<span class='tline' id='l95' data-llen='1888:1911'>　失職也采蘋言卿大夫之妻能脩其法度也昔太王</span><br/>
<span class='tline' id='l96' data-llen='1911:1934'>　王季居于岐山之陽躬行召南之教以興王業及文</span><br/>
<span class='tline' id='l97' data-llen='1934:1960'><a onclick="displayPageImage('KR1d0030', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1960:1983'>　王而行周南之教以受命大雅云刑于寡妻至于兄</span><br/>
<span class='tline' id='l99' data-llen='1983:2006'>　弟以御於家邦謂此也其始一國耳文王作邑于豐</span><br/>
<span class='tline' id='l100' data-llen='2006:2029'>　以故地爲卿士之采地乃分爲二國周周公所食也</span><br/>
<span class='tline' id='l101' data-llen='2029:2052'>　召召公所食也于時文王三分天下有其二徳化被</span><br/>
<span class='tline' id='l102' data-llen='2052:2082'>　于南土<span class='krp-note'>案南今注疏/本訛作西</span>是以其詩有仁賢之風者屬之</span><br/>
<span class='tline' id='l103' data-llen='2082:2110'>　召南焉有聖人之風者屬之周南焉夫婦之道<span class='krp-note'>案此/下今</span></span><br/>
<span class='tline' id='l104' data-llen='2110:2139'>　<span class='krp-note'>注疏本/衍者字</span>生民之本王政之端此六篇者其教之原也</span><br/>
<span class='tline' id='l105' data-llen='2139:2162'>　故國君與其臣下及四方之賓燕用之合樂也鄉樂</span><br/>
<span class='tline' id='l106' data-llen='2162:2188'><a onclick="displayPageImage('KR1d0030', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2188:2211'>　者風也小雅爲諸侯之樂大雅頌爲天子之樂鄉飲</span><br/>
<span class='tline' id='l108' data-llen='2211:2234'>　酒升歌小雅禮盛者可以進取燕合鄉樂者禮輕者</span><br/>
<span class='tline' id='l109' data-llen='2234:2258'>　可以逮下也春秋𫝊曰肆夏繁遏渠天子所以享元</span><br/>
<span class='tline' id='l110' data-llen='2258:2281'>　侯也文王大明緜兩君相見之樂也然則諸侯相與</span><br/>
<span class='tline' id='l111' data-llen='2281:2312'>　燕<span class='krp-note'>案諸侯下今注/疏本衍之字</span>升歌大雅合小雅也天子與次國</span><br/>
<span class='tline' id='l112' data-llen='2312:2335'>　小國之君燕亦如之與大國之君燕升歌頌合大雅</span><br/>
<span class='tline' id='l113' data-llen='2335:2345'>　其笙閒之篇未聞</span><br/>
<span class='tline' id='l114' data-llen='2345:2368'>　釋曰歌者亦與衆聲俱作而歌之鄉飲酒自歌其樂</span><br/>
<span class='tline' id='l115' data-llen='2368:2394'><a onclick="displayPageImage('KR1d0030', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2394:2403'>　故不言鄉樂也</span><br/>
<span class='tline' id='l117' data-llen='2403:2426'>大師告于樂正曰<span class='krp-note'>案今注疏/本脱于字</span>正歌備</span><br/>
<span class='tline' id='l118' data-llen='2426:2449'>　鄭注大師上工也掌合隂陽之聲教六詩以六律爲</span><br/>
<span class='tline' id='l119' data-llen='2449:2472'>　之音者也子貢問師乙曰吾聞聲歌各有宜也如賜</span><br/>
<span class='tline' id='l120' data-llen='2472:2495'>　者宜何歌也是明其掌而知之也正歌者升歌及笙</span><br/>
<span class='tline' id='l121' data-llen='2495:2516'>　各三終聞歌三終合樂三終爲一備備亦成也</span><br/>
<span class='tline' id='l122' data-llen='2516:2534'>樂正由楹内東楹之東告于公乃降復位</span><br/>
<span class='tline' id='l123' data-llen='2534:2557'>　鄭注言由楹内者以其立于堂廉也復位位在東縣</span><br/>
<span class='tline' id='l124' data-llen='2557:2583'><a onclick="displayPageImage('KR1d0030', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2583:2588'>　之北</span><br/>
<span class='tline' id='l126' data-llen='2588:2611'>　釋曰工席在樂正東故樂正由楹内以適東楹之東</span><br/>
<span class='tline' id='l127' data-llen='2611:2622'>　也位見下左右正注</span><br/>
<span class='tline' id='l128' data-llen='2622:2642'>射人自阼階下請立司正公許射人遂爲司正</span><br/>
<span class='tline' id='l129' data-llen='2642:2665'>　鄭注君許其請因命用爲司正君三舉爵樂備作矣</span><br/>
<span class='tline' id='l130' data-llen='2665:2688'>　將留賓飲酒更立司正以監之察儀法也射人俱相</span><br/>
<span class='tline' id='l131' data-llen='2688:2695'>　禮其事同</span><br/>
<span class='tline' id='l132' data-llen='2695:2718'>　釋曰三舉爵者爲賓爲卿爲大夫舉旅也晉語曰獻</span><br/>
<span class='tline' id='l133' data-llen='2718:2744'><a onclick="displayPageImage('KR1d0030', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2744:2765'>　公飲大夫酒令司正實爵與史蘇曰飲而無肴</span><br/>
<span class='tline' id='l135' data-llen='2765:2788'>司正洗角觶南面坐奠于中庭升東楹之東受命西階</span><br/>
<span class='tline' id='l136' data-llen='2788:2811'>上北面命卿大夫君曰以我安卿大夫皆對曰諾敢不</span><br/>
<span class='tline' id='l137' data-llen='2811:2814'>安</span><br/>
<span class='tline' id='l138' data-llen='2814:2837'>　鄭注洗奠角觶于中庭明其事以自表威儀多也君</span><br/>
<span class='tline' id='l139' data-llen='2837:2860'>　意殷勤欲留賓飲酒命卿大夫以我故安或亦其實</span><br/>
<span class='tline' id='l140' data-llen='2860:2881'>　不主意于賓<span class='krp-note'>案此下今注/疏本有也字</span></span><br/>
<span class='tline' id='l141' data-llen='2881:2897'>　釋曰鄉飲酒禮司正洗觶升不奠</span><br/>
<span class='tline' id='l142' data-llen='2897:2923'><a onclick="displayPageImage('KR1d0030', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2923:2946'>司正降自西階南面坐取觶升酌散降南面坐奠觶右</span><br/>
<span class='tline' id='l144' data-llen='2946:2969'>還北面少立坐取觶興坐不祭卒觶奠之興再拜稽首</span><br/>
<span class='tline' id='l145' data-llen='2969:2992'>　鄭注右還將適觶南先西面也必從觶西爲君之在</span><br/>
<span class='tline' id='l146' data-llen='2992:3019'>　東也少立者自嚴正慎其位<span class='krp-note'>案此下今注/疏本有也字</span></span><br/>
<span class='tline' id='l147' data-llen='3019:3036'>左還南面坐取觶洗南面反奠于其所</span><br/>
<span class='tline' id='l148' data-llen='3036:3049'>　鄭注反奠虗觶不空位也</span><br/>
<span class='tline' id='l149' data-llen='3049:3081'>升自西階東楹之東請徹俎降<span class='krp-note'>案敖繼公云降衍/文大射儀無之</span>公許</span><br/>
<span class='tline' id='l150' data-llen='3081:3104'>告于賓賓北面取俎以出膳宰徹公俎降自阼階以東</span><br/>
<span class='tline' id='l151' data-llen='3104:3130'><a onclick="displayPageImage('KR1d0030', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3130:3150'>　鄭注膳宰降自阼階以賓親徹若君親徹然</span><br/>
<span class='tline' id='l153' data-llen='3150:3173'>　釋曰鄉飲酒主人取俎還授弟子弟子以降自西階</span><br/>
<span class='tline' id='l154' data-llen='3173:3195'>　主人降自阼階燕禮公不降故膳宰降自阼階也</span><br/>
<span class='tline' id='l155' data-llen='3195:3206'>卿大夫皆降東面北上</span><br/>
<span class='tline' id='l156' data-llen='3206:3219'>　鄭注以將坐降待賓反也</span><br/>
<span class='tline' id='l157' data-llen='3219:3229'>　釋曰降立西階下</span><br/>
<span class='tline' id='l158' data-llen='3229:3252'>賓反入及卿大夫皆說屨升就席公以賓及卿大夫皆</span><br/>
<span class='tline' id='l159' data-llen='3252:3257'>坐乃安</span><br/>
<span class='tline' id='l160' data-llen='3257:3283'><a onclick="displayPageImage('KR1d0030', 'WYG', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3283:3306'>　鄭注凡燕坐必說屨屨賤不在堂也禮者尚敬敬多</span><br/>
<span class='tline' id='l162' data-llen='3306:3332'>　則不親燕安坐相親之心<span class='krp-note'>案此下今注/疏本有也字</span></span><br/>
<span class='tline' id='l163' data-llen='3332:3355'>　釋曰不言公降說舄則公說舄于堂上席側也凡坐</span><br/>
<span class='tline' id='l164' data-llen='3355:3378'>　于堂者說屨于堂下于室者說屨于户外少儀曰說</span><br/>
<span class='tline' id='l165' data-llen='3378:3401'>　屨於戸内者一人而巳矣謂尊者也此君尊在堂上</span><br/>
<span class='tline' id='l166' data-llen='3401:3425'>　說舄于席側可知春秋𫝊衞侯與諸大夫飲酒褚師</span><br/>
<span class='tline' id='l167' data-llen='3425:3447'>　聲子韈而登席公怒葢古者見君以解韈爲敬也</span><br/>
<span class='tline' id='l168' data-llen='3447:3452'>羞庶羞</span><br/>
<span class='tline' id='l169' data-llen='3452:3479'><a onclick="displayPageImage('KR1d0030', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3479:3509'>　鄭注謂<img height='20' width='20' alt='&amp;KR0871' title='KR0871' src='https://raw.githubusercontent.com/kanripo/KR-Gaiji/master/images/KR0871.png'/>肝膋狗胾醢也骨體所致敬也庶羞所以</span><br/>
<span class='tline' id='l171' data-llen='3509:3523'>　盡愛也敬之愛之厚賢之道</span><br/>
<span class='tline' id='l172' data-llen='3523:3546'>　釋曰案内則肝膋取狗肝一䝉之以其膋燕禮牲用</span><br/>
<span class='tline' id='l173' data-llen='3546:3569'>　狗知有肝膋狗胾醢也以經云庶羞知不但胾醢而</span><br/>
<span class='tline' id='l174' data-llen='3569:3573'>　巳</span><br/>
<span class='tline' id='l175' data-llen='3573:3579'>大夫祭薦</span><br/>
<span class='tline' id='l176' data-llen='3579:3595'>　鄭注燕乃祭薦不敢于盛成禮也</span><br/>
<span class='tline' id='l177' data-llen='3595:3612'>　釋曰受獻禮成於祭薦五行禮爲盛</span><br/>
<span class='tline' id='l178' data-llen='3612:3639'><a onclick="displayPageImage('KR1d0030', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3639:3662'>司正升受命皆命君曰無不醉賓及卿大夫皆興對曰</span><br/>
<span class='tline' id='l180' data-llen='3662:3671'>諾敢不醉皆反坐</span><br/>
<span class='tline' id='l181' data-llen='3671:3694'>　鄭注皆命者命賓命卿大夫也起對必降席司正退</span><br/>
<span class='tline' id='l182' data-llen='3694:3701'>　立西序端</span><br/>
<span class='tline' id='l183' data-llen='3701:3724'>　釋曰湛露天子燕諸侯之詩曰不醉無歸鄉飲酒禮</span><br/>
<span class='tline' id='l184' data-llen='3724:3739'>　司正升相旅退立于序端東面</span><br/>
<span class='tline' id='l185' data-llen='3739:3762'>主人洗升獻士于西階上士長升拜受觶主人拜送觶</span><br/>
<span class='tline' id='l186' data-llen='3762:3779'>　鄭注獻士用觶士賤也今文觶作觚</span><br/>
<span class='tline' id='l187' data-llen='3779:3806'><a onclick="displayPageImage('KR1d0030', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3806:3822'>　釋曰士堂上無位故燕坐乃獻之</span><br/>
<span class='tline' id='l189' data-llen='3822:3841'>士坐祭立飲不拜既爵其他不拜坐祭立飲</span><br/>
<span class='tline' id='l190' data-llen='3841:3857'>　鄭注他謂衆士也亦升受爵不拜</span><br/>
<span class='tline' id='l191' data-llen='3857:3875'>　釋曰笙長受爵于階上知士亦升受爵</span><br/>
<span class='tline' id='l192' data-llen='3875:3898'>乃薦司正與射人一人司士一人執幂二人立于觶南</span><br/>
<span class='tline' id='l193' data-llen='3898:3902'>東上</span><br/>
<span class='tline' id='l194' data-llen='3902:3925'>　鄭注大子射人司士皆下大夫二人諸侯則上士其</span><br/>
<span class='tline' id='l195' data-llen='3925:3937'>　人數亦如之司正爲上</span><br/>
<span class='tline' id='l196' data-llen='3937:3964'><a onclick="displayPageImage('KR1d0030', 'WYG', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3964:3987'>　釋曰司正在上庭長也此皆有事者故别在觶南北</span><br/>
<span class='tline' id='l198' data-llen='3987:4001'>　面而先薦司士士中之尊者</span><br/>
<span class='tline' id='l199' data-llen='4001:4021'>辯獻士士既獻者立于東方西面北上乃薦士</span><br/>
<span class='tline' id='l200' data-llen='4021:4044'>　鄭注每巳獻而即位于東方葢尊之畢獻薦于其位</span><br/>
<span class='tline' id='l201' data-llen='4044:4067'>　釋曰庭中之位東方爲尊卿大夫己獻升堂故士變</span><br/>
<span class='tline' id='l202' data-llen='4067:4073'>　即卿位</span><br/>
<span class='tline' id='l203' data-llen='4073:4087'>祝史小臣師亦就其位而薦之</span><br/>
<span class='tline' id='l204' data-llen='4087:4105'>　鄭注次士獻之已不變位位自在東方</span><br/>
<span class='tline' id='l205' data-llen='4105:4132'><a onclick="displayPageImage('KR1d0030', 'WYG', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4132:4154'>主人就旅食之尊而獻之旅食不拜受爵坐祭立飲</span><br/>
<span class='tline' id='l207' data-llen='4154:4177'>　鄭注北面酌南鄉獻之于尊南不洗者以其賤畧之</span><br/>
<span class='tline' id='l208' data-llen='4177:4197'>　也亦畢獻乃薦之主人執虗爵奠于篚復位</span><br/>
<span class='tline' id='l209' data-llen='4197:4218'>　釋曰旅食之尊北面酌者尊後北面酌向君也</span><br/>
<span class='tline' id='l210' data-llen='4218:4234'>若射則大射正爲司射如鄉射之禮</span><br/>
<span class='tline' id='l211' data-llen='4234:4257'>　鄭注大射正射人之長者也如鄉射之禮者燕爲樂</span><br/>
<span class='tline' id='l212' data-llen='4257:4280'>　卿大夫宜從其禮也如者如其告弓矢既具至退中</span><br/>
<span class='tline' id='l213' data-llen='4280:4303'>　與筭也納射器而張侯其告請先于君乃以命賓及</span><br/>
<span class='tline' id='l214' data-llen='4303:4330'><a onclick="displayPageImage('KR1d0030', 'WYG', '008-12b' );" name="008-12b" class="pb">[008-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4330:4353'>　卿大夫其爲司正者亦爲司馬君與賓爲耦鄉射記</span><br/>
<span class='tline' id='l216' data-llen='4353:4387'>　<span class='krp-note'>案此下原本有云字今/注疏本作曰竝衍文</span>自君射至龍旜亦其異者也</span><br/>
<span class='tline' id='l217' data-llen='4387:4403'>　薦旅食乃射者是燕射主于飲酒</span><br/>
<span class='tline' id='l218' data-llen='4403:4426'>　釋曰大射主于射大夫未舉旅則射行葦之詩曰或</span><br/>
<span class='tline' id='l219' data-llen='4426:4449'>　肆之筵或授之几肆筵設席授几有緝御或獻或酢</span><br/>
<span class='tline' id='l220' data-llen='4449:4472'>　洗爵奠斚醓醢以薦或燔或炙嘉殽脾臄或歌或咢</span><br/>
<span class='tline' id='l221' data-llen='4472:4495'>　敦弓既堅四鍭既鈞舍矢既均序賓以賢敦弓既句</span><br/>
<span class='tline' id='l222' data-llen='4495:4518'>　既挾四鍭四鍭如樹序賓以不侮王肅以爲燕射于</span><br/>
<span class='tline' id='l223' data-llen='4518:4545'><a onclick="displayPageImage('KR1d0030', 'WYG', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4545:4569'>　燕旅酬後爲之春秋𫝊襄二十九年普范獻子來聘</span><br/>
<span class='tline' id='l225' data-llen='4569:4583'>　公享之射者三耦亦燕射也</span><br/>
<span class='tline' id='l226' data-llen='4583:4606'>賓降洗升媵觚于公酌散下拜公降一等小臣辭賓升</span><br/>
<span class='tline' id='l227' data-llen='4606:4616'>再拜稽首公荅再拜</span><br/>
<span class='tline' id='l228' data-llen='4616:4639'>　鄭注此當言媵觶酬之禮皆用觶言觚者字之誤也</span><br/>
<span class='tline' id='l229' data-llen='4639:4655'>　古者觶字或作角旁氏由此誤耳</span><br/>
<span class='tline' id='l230' data-llen='4655:4678'>　釋曰考工記云獻以爵而酬以觚馬季長云觚當爲</span><br/>
<span class='tline' id='l231' data-llen='4678:4701'>　觶誤同此賓受公賜多矣禮將終故媵觶以序厚意</span><br/>
<span class='tline' id='l232' data-llen='4701:4728'><a onclick="displayPageImage('KR1d0030', 'WYG', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4728:4751'>賓坐祭卒爵再拜稽首公荅再拜賓降洗象觶升酌膳</span><br/>
<span class='tline' id='l234' data-llen='4751:4774'>坐奠于薦南降拜小臣辭賓升成拜公荅再拜賓反位</span><br/>
<span class='tline' id='l235' data-llen='4774:4790'>　鄭注反位反席也今文曰洗象觚</span><br/>
<span class='tline' id='l236' data-llen='4790:4804'>公坐取賓所媵觶興惟公所賜</span><br/>
<span class='tline' id='l237' data-llen='4804:4827'>　鄭注至此又言興者明公崇禮不倦也今文觶又爲</span><br/>
<span class='tline' id='l238' data-llen='4827:4831'>　觚</span><br/>
<span class='tline' id='l239' data-llen='4831:4853'>　釋曰此爲士舉旅也既燕坐而又言興明不倦矣</span><br/>
<span class='tline' id='l240' data-llen='4853:4876'>受者如初受酬之禮降更爵洗升酌膳下拜小臣辭升</span><br/>
<span class='tline' id='l241' data-llen='4876:4903'><a onclick="displayPageImage('KR1d0030', 'WYG', '008-14a' );" name="008-14a" class="pb">[008-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4903:4916'>成拜公荅拜乃就席坐行之</span><br/>
<span class='tline' id='l243' data-llen='4916:4930'>　鄭注坐行之若今坐相勸酒</span><br/>
<span class='tline' id='l244' data-llen='4930:4936'>有執爵者</span><br/>
<span class='tline' id='l245' data-llen='4936:4950'>　鄭注士有盥升主酌授之者</span><br/>
<span class='tline' id='l246' data-llen='4950:4971'>　釋曰前舉旅皆酬者自酌至此有士執爵行之</span><br/>
<span class='tline' id='l247' data-llen='4971:4979'>惟受于公者拜</span><br/>
<span class='tline' id='l248' data-llen='4979:4993'>　鄭注公所賜者也其餘則否</span><br/>
<span class='tline' id='l249' data-llen='4993:5010'>司正命執爵者爵辯卒受者興以酬士</span><br/>
<span class='tline' id='l250' data-llen='5010:5037'><a onclick="displayPageImage('KR1d0030', 'WYG', '008-14b' );" name="008-14b" class="pb">[008-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5037:5046'>　鄭注欲令惠均</span><br/>
<span class='tline' id='l252' data-llen='5046:5069'>大夫卒受者以爵興西階上酬士士升大夫奠爵拜士</span><br/>
<span class='tline' id='l253' data-llen='5069:5073'>荅拜</span><br/>
<span class='tline' id='l254' data-llen='5073:5089'>　鄭注興酬士者士立堂下無坐位</span><br/>
<span class='tline' id='l255' data-llen='5089:5112'>大夫立卒爵不拜實之士拜受大夫拜送士旅于西階</span><br/>
<span class='tline' id='l256' data-llen='5112:5116'>上辯</span><br/>
<span class='tline' id='l257' data-llen='5116:5130'>　鄭注祝史小臣旅食皆及焉</span><br/>
<span class='tline' id='l258' data-llen='5130:5151'>　釋曰庶子以下未獻故亦未酬無算爵乃及之</span><br/>
<span class='tline' id='l259' data-llen='5151:5178'><a onclick="displayPageImage('KR1d0030', 'WYG', '008-15a' );" name="008-15a" class="pb">[008-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5178:5183'>士旅酌</span><br/>
<span class='tline' id='l261' data-llen='5183:5203'>　鄭注旅序也士以次序自酌相酬無執爵者</span><br/>
<span class='tline' id='l262' data-llen='5203:5226'>卒主人洗升自西階獻庶子于阼階上如獻士之禮辯</span><br/>
<span class='tline' id='l263' data-llen='5226:5249'>降洗遂獻左右正與内小臣皆于阼階上如獻庶子之</span><br/>
<span class='tline' id='l264' data-llen='5249:5252'>禮</span><br/>
<span class='tline' id='l265' data-llen='5252:5275'>　鄭注庶子掌正六牲之體及舞位使國子脩徳學道</span><br/>
<span class='tline' id='l266' data-llen='5275:5298'>　世子之官也而與膳宰樂正聫事樂正亦教國子以</span><br/>
<span class='tline' id='l267' data-llen='5298:5321'>　以舞左右正謂樂正僕人正也小樂正立于西縣之</span><br/>
<span class='tline' id='l268' data-llen='5321:5348'><a onclick="displayPageImage('KR1d0030', 'WYG', '008-15b' );" name="008-15b" class="pb">[008-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5348:5371'>　北僕人正僕人師僕人士立于其北北上大樂正立</span><br/>
<span class='tline' id='l270' data-llen='5371:5394'>　于東縣之北若射則僕人正僕人士陪于工後内小</span><br/>
<span class='tline' id='l271' data-llen='5394:5417'>　臣奄人掌君陰事陰令后夫人之官也皆獻于阼階</span><br/>
<span class='tline' id='l272' data-llen='5417:5440'>　上别于外内臣也獻正下及内小臣則磬人鍾人鑮</span><br/>
<span class='tline' id='l273' data-llen='5440:5460'>　人鼓人僕人之屬盡獻可知也凡獻皆薦也</span><br/>
<span class='tline' id='l274' data-llen='5460:5483'>　釋曰云左右正則二樂正分居東西各監一縣也僕</span><br/>
<span class='tline' id='l275' data-llen='5483:5506'>　人亦相工者工席在西階上僕人宜近其事故立于</span><br/>
<span class='tline' id='l276' data-llen='5506:5529'>　西縣北北統于堂案鄉射禮射時遷樂于下工降阼</span><br/>
<span class='tline' id='l277' data-llen='5529:5556'><a onclick="displayPageImage('KR1d0030', 'WYG', '008-16a' );" name="008-16a" class="pb">[008-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5556:5579'>　階下之東南西面北上坐樂正北面立于其南燕禮</span><br/>
<span class='tline' id='l279' data-llen='5579:5602'>　若射則是時僕人陪于工後亦在樂正之北也燕義</span><br/>
<span class='tline' id='l280' data-llen='5602:5625'>　曰席小卿次上卿大夫次小卿士庶子以次就位于</span><br/>
<span class='tline' id='l281' data-llen='5625:5648'>　下獻君君舉旅行酬而后獻卿卿舉旅行酬而后獻</span><br/>
<span class='tline' id='l282' data-llen='5648:5671'>　大夫大夫舉旅行酬而后獻士士舉旅行酬而后獻</span><br/>
<span class='tline' id='l283' data-llen='5671:5692'>　庶子爼豆牲體薦羞皆有等差所以明貴賤也</span><br/>
<span class='tline' id='l284' data-llen='5692:5697'>無算爵</span><br/>
<span class='tline' id='l285' data-llen='5697:5718'>　鄭注算數也爵行無次無數惟意所勸醉而止</span><br/>
<span class='tline' id='l286' data-llen='5718:5745'><a onclick="displayPageImage('KR1d0030', 'WYG', '008-16b' );" name="008-16b" class="pb">[008-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5745:5768'>士也有執膳爵者有執散爵者執膳爵者酌以進公公</span><br/>
<span class='tline' id='l288' data-llen='5768:5791'>不拜受執散爵者酌以之公命所賜所賜者興受爵降</span><br/>
<span class='tline' id='l289' data-llen='5791:5804'>席下奠爵再拜稽首公荅拜</span><br/>
<span class='tline' id='l290' data-llen='5804:5821'>　鄭注席下席西也古文曰公荅再拜</span><br/>
<span class='tline' id='l291' data-llen='5821:5844'>　釋曰前受公爵者皆降拜升成拜至此拜席下而已</span><br/>
<span class='tline' id='l292' data-llen='5844:5855'>　席以東爲上統于君</span><br/>
<span class='tline' id='l293' data-llen='5855:5872'>受賜爵者以爵就席坐公卒爵然後飲</span><br/>
<span class='tline' id='l294' data-llen='5872:5891'>　鄭注不敢先虗爵明此勸惠從尊者來也</span><br/>
<span class='tline' id='l295' data-llen='5891:5918'><a onclick="displayPageImage('KR1d0030', 'WYG', '008-17a' );" name="008-17a" class="pb">[008-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5918:5931'>執膳爵者受公爵酌反奠之</span><br/>
<span class='tline' id='l297' data-llen='5931:5945'>　鄭注宴歡在于飲酒成其意</span><br/>
<span class='tline' id='l298' data-llen='5945:5981'>受賜爵者興授執散爵者<span class='krp-note'>案各本脫此者字大射儀/亦有此文今據以訂𥙷</span>執</span><br/>
<span class='tline' id='l299' data-llen='5981:5990'>散爵者乃酌行之</span><br/>
<span class='tline' id='l300' data-llen='5990:6000'>　鄭注予其所勸者</span><br/>
<span class='tline' id='l301' data-llen='6000:6023'>惟受爵于公者拜卒受爵者興以酬士于西階上士升</span><br/>
<span class='tline' id='l302' data-llen='6023:6033'>大夫不拜乃飲實爵</span><br/>
<span class='tline' id='l303' data-llen='6033:6042'>　鄭注乃猶而也</span><br/>
<span class='tline' id='l304' data-llen='6042:6069'><a onclick="displayPageImage('KR1d0030', 'WYG', '008-17b' );" name="008-17b" class="pb">[008-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6069:6093'>　釋曰卒受爵者自酌酬士不使執爵者不以己尊孤人</span><br/>
<span class='tline' id='l306' data-llen='6093:6114'>　也前爲士舉旅時大夫猶拜至此不拜禮又殺</span><br/>
<span class='tline' id='l307' data-llen='6114:6137'>士不拜受爵大夫就席士旅酌亦如之公有命徹幂則</span><br/>
<span class='tline' id='l308' data-llen='6137:6160'>卿大夫皆降西階下北面東上再拜稽首公命小臣辭</span><br/>
<span class='tline' id='l309' data-llen='6160:6170'>公荅再拜大夫皆辟</span><br/>
<span class='tline' id='l310' data-llen='6170:6193'>　鄭注命徹幂者公意殷勤必盡酒也小臣辭不升成</span><br/>
<span class='tline' id='l311' data-llen='6193:6216'>　拜明雖醉正臣禮也不言賓賓彌臣也君荅拜于上</span><br/>
<span class='tline' id='l312' data-llen='6216:6224'>　示不虗受也</span><br/>
<span class='tline' id='l313' data-llen='6224:6251'><a onclick="displayPageImage('KR1d0030', 'WYG', '008-18a' );" name="008-18a" class="pb">[008-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6251:6274'>　釋曰鄉飲酒賓至則徹幂者酒賓主共之君専大惠</span><br/>
<span class='tline' id='l315' data-llen='6274:6288'>　其尊恐塵加之故有命乃徹</span><br/>
<span class='tline' id='l316' data-llen='6288:6301'>遂升反坐士終旅于上如初</span><br/>
<span class='tline' id='l317' data-llen='6301:6319'>　鄭注卿大夫降而爵止于其反席卒之</span><br/>
<span class='tline' id='l318' data-llen='6319:6324'>無算樂</span><br/>
<span class='tline' id='l319' data-llen='6324:6345'>　鄭注升歌閒合無數也取歡而已其樂章亦然</span><br/>
<span class='tline' id='l320' data-llen='6345:6368'>宵則庶子執燭于阼階上司宫執燭于西階上甸人執</span><br/>
<span class='tline' id='l321' data-llen='6368:6382'>大燭于庭閽人爲大燭于門外</span><br/>
<span class='tline' id='l322' data-llen='6382:6409'><a onclick="displayPageImage('KR1d0030', 'WYG', '008-18b' );" name="008-18b" class="pb">[008-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6409:6432'>　鄭注宵夜也燭燋也甸人掌共薪蒸者庭大燭爲位</span><br/>
<span class='tline' id='l324' data-llen='6432:6453'>　廣也閽人門人也爲作也作大燭以俟賓客出</span><br/>
<span class='tline' id='l325' data-llen='6453:6476'>　釋曰燋在地曰燎執之曰燭以荆爲之燕禮輕無庭</span><br/>
<span class='tline' id='l326' data-llen='6476:6485'>　燎設大燭而已</span><br/>
<span class='tline' id='l327' data-llen='6485:6498'>賓醉北面坐取其薦脯以降</span><br/>
<span class='tline' id='l328' data-llen='6498:6509'>　鄭注取脯重得君賜</span><br/>
<span class='tline' id='l329' data-llen='6509:6513'>奏陔</span><br/>
<span class='tline' id='l330' data-llen='6513:6536'>　鄭注陔陔夏樂章也賓出奏陔夏以爲行節也凡夏</span><br/>
<span class='tline' id='l331' data-llen='6536:6563'><a onclick="displayPageImage('KR1d0030', 'WYG', '008-19a' );" name="008-19a" class="pb">[008-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6563:6571'>　以鍾鼓奏之</span><br/>
<span class='tline' id='l333' data-llen='6571:6587'>賓所執脯以賜鍾人于門内霤遂出</span><br/>
<span class='tline' id='l334' data-llen='6587:6610'>　鄭注必賜鍾人鍾人掌以鍾鼓奏九夏今奏陔以節</span><br/>
<span class='tline' id='l335' data-llen='6610:6631'>　巳用賜脯以報之明雖醉不忘禮古文賜作錫</span><br/>
<span class='tline' id='l336' data-llen='6631:6638'>卿大夫皆出</span><br/>
<span class='tline' id='l337' data-llen='6638:6647'>　鄭注隨賓出也</span><br/>
<span class='tline' id='l338' data-llen='6647:6652'>公不送</span><br/>
<span class='tline' id='l339' data-llen='6652:6663'>　鄭注賓禮訖是臣也</span><br/>
<span class='tline' id='l340' data-llen='6663:6690'><a onclick="displayPageImage('KR1d0030', 'WYG', '008-19b' );" name="008-19b" class="pb">[008-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6690:6696'>公與客燕</span><br/>
<span class='tline' id='l342' data-llen='6696:6707'>　鄭注謂四方之使者</span><br/>
<span class='tline' id='l343' data-llen='6707:6730'>曰寡君有不腆之酒以請吾子之與寡君須臾焉使某</span><br/>
<span class='tline' id='l344' data-llen='6730:6735'>也以請</span><br/>
<span class='tline' id='l345' data-llen='6735:6758'>　鄭注君使人戒客辭也禮使人各以其爵寡鮮也猶</span><br/>
<span class='tline' id='l346' data-llen='6758:6781'>　言少徳謙也腆善也上介出請入告古文腆皆作殄</span><br/>
<span class='tline' id='l347' data-llen='6781:6793'>　今文皆曰不腆酒無之</span><br/>
<span class='tline' id='l348' data-llen='6793:6814'>對曰寡君君之私也君無所辱賜于使臣臣敢辭</span><br/>
<span class='tline' id='l349' data-llen='6814:6841'><a onclick="displayPageImage('KR1d0030', 'WYG', '008-20a' );" name="008-20a" class="pb">[008-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='6841:6864'>　鄭注上介出荅主國使者辭也私謂獨有恩厚也君</span><br/>
<span class='tline' id='l351' data-llen='6864:6887'>　無所爲辱賜于使臣謙不敢當也敢者怖懼用勢決</span><br/>
<span class='tline' id='l352' data-llen='6887:6892'>　之辭</span><br/>
<span class='tline' id='l353' data-llen='6892:6905'>寡君固曰不腆使某固以請</span><br/>
<span class='tline' id='l354' data-llen='6905:6925'>寡君君之私也君無所辱賜于使臣臣敢固辭</span><br/>
<span class='tline' id='l355' data-llen='6925:6937'>　鄭注重𫝊命固如故</span><br/>
<span class='tline' id='l356' data-llen='6937:6950'>寡君固曰不腆使某固以請</span><br/>
<span class='tline' id='l357' data-llen='6950:6961'>某固辭不得命敢不從</span><br/>
<span class='tline' id='l358' data-llen='6961:6988'><a onclick="displayPageImage('KR1d0030', 'WYG', '008-20b' );" name="008-20b" class="pb">[008-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='6988:7011'>　鄭注許之也于是出見主國使者辭以見許爲得命</span><br/>
<span class='tline' id='l360' data-llen='7011:7019'>　今文無使某</span><br/>
<span class='tline' id='l361' data-llen='7019:7039'>　釋曰公食大夫賓三辭燕禮輕故再辭而許</span><br/>
<span class='tline' id='l362' data-llen='7039:7062'>致命曰寡君使某有不腆之酒以請吾子之與寡君須</span><br/>
<span class='tline' id='l363' data-llen='7062:7066'>臾焉</span><br/>
<span class='tline' id='l364' data-llen='7066:7079'>　鄭注親相見致君命辭也</span><br/>
<span class='tline' id='l365' data-llen='7079:7098'>君貺寡君多矣又辱賜于使臣臣敢拜賜命</span><br/>
<span class='tline' id='l366' data-llen='7098:7121'>　鄭注貺賜也猶愛也敢拜賜命從使者拜君之賜命</span><br/>
<span class='tline' id='l367' data-llen='7121:7148'><a onclick="displayPageImage('KR1d0030', 'WYG', '008-21a' );" name="008-21a" class="pb">[008-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7148:7157'>　猶謙不必辭也</span><br/>
<span class='tline' id='l369' data-llen='7157:7180'>　釋曰客從使者來就燕而云拜賜命謙不敢必有燕</span><br/>
<span class='tline' id='l370' data-llen='7180:7184'>　事</span><br/>
<span class='tline' id='l371' data-llen='7184:7192'>記燕朝服于寢</span><br/>
<span class='tline' id='l372' data-llen='7192:7216'>　鄭注朝服者諸侯與其羣臣日視朝之服也謂冠𤣥</span><br/>
<span class='tline' id='l373' data-llen='7216:7239'>　端緇帶素韠白屨也燕于路寢相親昵也今辟雍十</span><br/>
<span class='tline' id='l374' data-llen='7239:7259'>　月行此燕禮𤣥冠而衣皮弁服與禮異也</span><br/>
<span class='tline' id='l375' data-llen='7259:7282'>　釋曰檀弓曰平公飲酒師曠李調侍鼓鍾杜蕢自外</span><br/>
<span class='tline' id='l376' data-llen='7282:7309'><a onclick="displayPageImage('KR1d0030', 'WYG', '008-21b' );" name="008-21b" class="pb">[008-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7309:7332'>　來聞鍾聲曰安在曰在寢飲酒者燕也在寢燕于寢</span><br/>
<span class='tline' id='l378' data-llen='7332:7355'>　也侍者與君飲也下記云請旅侍臣鼓鍾謂樂作奏</span><br/>
<span class='tline' id='l379' data-llen='7355:7378'>　肆夏履複底曰舄襌底曰屨朝服之履諸侯則白舄</span><br/>
<span class='tline' id='l380' data-llen='7378:7396'>其牲狗也<span class='krp-note'>案今注疏本/脫此四字</span></span><br/>
<span class='tline' id='l381' data-llen='7396:7426'>　鄭注狗取擇人也明非其人不與爲禮也<span class='krp-note'>案今注疏/本脫注文</span></span><br/>
<span class='tline' id='l382' data-llen='7426:7435'>　<span class='krp-note'>十四/字</span></span><br/>
<span class='tline' id='l383' data-llen='7435:7443'>亨于門外東方</span><br/>
<span class='tline' id='l384' data-llen='7443:7456'>　鄭注亨于門外臣所掌也</span><br/>
<span class='tline' id='l385' data-llen='7456:7483'><a onclick="displayPageImage('KR1d0030', 'WYG', '008-22a' );" name="008-22a" class="pb">[008-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='7483:7503'>若與四方之賓燕則公迎之于大門内揖讓升</span><br/>
<span class='tline' id='l387' data-llen='7503:7526'>　鄭注四方之賓謂來聘者也自戒至于拜至皆如公</span><br/>
<span class='tline' id='l388' data-llen='7526:7549'>　食亦告饌具而後公即席小臣請執幂請羞者乃迎</span><br/>
<span class='tline' id='l389' data-llen='7549:7554'>　賓也</span><br/>
<span class='tline' id='l390' data-llen='7554:7577'>賓爲茍敬席于阼階之西北面有脀不嚌肺不啐酒其</span><br/>
<span class='tline' id='l391' data-llen='7577:7582'>介爲賓</span><br/>
<span class='tline' id='l392' data-llen='7582:7605'>　鄭注茍且也假也主國君饗時親進醴于賓今燕又</span><br/>
<span class='tline' id='l393' data-llen='7605:7628'>　宜獻焉人臣不敢䙝煩尊者至此升堂而辭讓欲以</span><br/>
<span class='tline' id='l394' data-llen='7628:7655'><a onclick="displayPageImage('KR1d0030', 'WYG', '008-22b' );" name="008-22b" class="pb">[008-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='7655:7678'>　臣禮燕爲恭敬也于是席之如獻諸公之位言茍敬</span><br/>
<span class='tline' id='l396' data-llen='7678:7701'>　者賓實主國所宜敬也脀折爼也不嚌啐似若尊者</span><br/>
<span class='tline' id='l397' data-llen='7701:7724'>　然也介門西北面西上公降迎上介以爲賓揖讓升</span><br/>
<span class='tline' id='l398' data-llen='7724:7747'>　如初禮主人獻賓獻公既獻茍敬乃媵觚羣臣即位</span><br/>
<span class='tline' id='l399' data-llen='7747:7753'>　如燕也</span><br/>
<span class='tline' id='l400' data-llen='7753:7776'>　釋曰饗食在庿燕在寢饗重而燕輕饗既親獻也故</span><br/>
<span class='tline' id='l401' data-llen='7776:7799'>　燕以介爲賓而席賓于諸公之坐以介爲賓而後公</span><br/>
<span class='tline' id='l402' data-llen='7799:7823'>　可以無親獻也茍敬之席在公之左春秋𫝊宋公與</span><br/>
<span class='tline' id='l403' data-llen='7823:7850'><a onclick="displayPageImage('KR1d0030', 'WYG', '008-23a' );" name="008-23a" class="pb">[008-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='7850:7873'>　魯叔孫昭子宴飲酒樂宋公使昭子右坐右坐者居</span><br/>
<span class='tline' id='l405' data-llen='7873:7896'>　公之右改禮坐也不嚌啐如卿之禮茍者聊且粗畧</span><br/>
<span class='tline' id='l406' data-llen='7896:7908'>　之意茍敬猶曰殺敬也</span><br/>
<span class='tline' id='l407' data-llen='7908:7916'>無膳尊無膳爵</span><br/>
<span class='tline' id='l408' data-llen='7916:7927'>　鄭注降尊以就卑也</span><br/>
<span class='tline' id='l409' data-llen='7927:7939'>　釋曰不自尊别于外臣</span><br/>
<span class='tline' id='l410' data-llen='7939:7958'>與卿燕則大夫爲賓與大夫燕亦大夫爲賓</span><br/>
<span class='tline' id='l411' data-llen='7958:7981'>　鄭注不以所與燕者爲賓者燕爲序歡心賓主敬也</span><br/>
<span class='tline' id='l412' data-llen='7981:8008'><a onclick="displayPageImage('KR1d0030', 'WYG', '008-23b' );" name="008-23b" class="pb">[008-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8008:8031'>　公父文伯飲南宫敬叔酒以路堵父爲客此之謂也</span><br/>
<span class='tline' id='l414' data-llen='8031:8061'>　君恒以大夫爲賓者<span class='krp-note'>案恒今注疏/本訛作但</span>大夫卑雖尊之猶</span><br/>
<span class='tline' id='l415' data-llen='8061:8074'>　逺于君今文無則下無燕</span><br/>
<span class='tline' id='l416' data-llen='8074:8094'>　釋曰與四方之賓燕則其介爲賓亦事之宜</span><br/>
<span class='tline' id='l417' data-llen='8094:8106'>羞膳者與執幂者皆士也</span><br/>
<span class='tline' id='l418' data-llen='8106:8119'>　鄭注尊君也膳宰卑于士</span><br/>
<span class='tline' id='l419' data-llen='8119:8128'>羞卿者小膳宰也</span><br/>
<span class='tline' id='l420' data-llen='8128:8138'>　鄭注膳宰之佐也</span><br/>
<span class='tline' id='l421' data-llen='8138:8165'><a onclick="displayPageImage('KR1d0030', 'WYG', '008-24a' );" name="008-24a" class="pb">[008-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8165:8188'>若以樂納賓則賓及庭奏肆夏賓拜酒主人荅拜而樂</span><br/>
<span class='tline' id='l423' data-llen='8188:8211'>闋公拜受爵而奏肆夏公卒爵主人升受爵以下而樂</span><br/>
<span class='tline' id='l424' data-llen='8211:8214'>闋</span><br/>
<span class='tline' id='l425' data-llen='8214:8237'>　鄭注肆夏樂章也今亡以鍾鑮播之鼓磬應之所謂</span><br/>
<span class='tline' id='l426' data-llen='8237:8260'>　金奏也記曰入門而縣興示易以敬也卿大夫有王</span><br/>
<span class='tline' id='l427' data-llen='8260:8271'>　事之勞則奏此樂焉</span><br/>
<span class='tline' id='l428' data-llen='8271:8294'>　釋曰樂闋樂止也郊特牲曰大夫之奏肆夏由趙文</span><br/>
<span class='tline' id='l429' data-llen='8294:8300'>　子始也</span><br/>
<span class='tline' id='l430' data-llen='8300:8327'><a onclick="displayPageImage('KR1d0030', 'WYG', '008-24b' );" name="008-24b" class="pb">[008-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='8327:8341'>升歌鹿鳴下管新宫笙入三成</span><br/>
<span class='tline' id='l432' data-llen='8341:8362'>　鄭注新宫小雅逸篇也管之入三成謂三終也</span><br/>
<span class='tline' id='l433' data-llen='8362:8385'>　釋曰宋公享叔孫昭子賦新宫與此所笙奏或謂即</span><br/>
<span class='tline' id='l434' data-llen='8385:8392'>　斯干之詩</span><br/>
<span class='tline' id='l435' data-llen='8392:8398'>遂合鄉樂</span><br/>
<span class='tline' id='l436' data-llen='8398:8417'>　鄭注鄉樂周南召南六篇言遂者不閒也</span><br/>
<span class='tline' id='l437' data-llen='8417:8425'>　釋曰不閒歌</span><br/>
<span class='tline' id='l438' data-llen='8425:8431'>若舞則勺</span><br/>
<span class='tline' id='l439' data-llen='8431:8458'><a onclick="displayPageImage('KR1d0030', 'WYG', '008-25a' );" name="008-25a" class="pb">[008-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='8458:8481'>　鄭注勺頌篇告成大武之樂歌也其詩曰於鑠王師</span><br/>
<span class='tline' id='l441' data-llen='8481:8504'>　遵養時晦又曰實維爾公允師既合鄉樂萬舞而奏</span><br/>
<span class='tline' id='l442' data-llen='8504:8517'>　之所以美王侯勸有功也</span><br/>
<span class='tline' id='l443' data-llen='8517:8525'>惟公與賓有俎</span><br/>
<span class='tline' id='l444' data-llen='8525:8539'>　鄭注主于燕其餘可以無俎</span><br/>
<span class='tline' id='l445' data-llen='8539:8551'>　釋曰大射公卿皆有俎</span><br/>
<span class='tline' id='l446' data-llen='8551:8563'>獻公曰臣敢奏爵以聽命</span><br/>
<span class='tline' id='l447' data-llen='8563:8578'>　鄭注授公釋此辭不敢必受之</span><br/>
<span class='tline' id='l448' data-llen='8578:8605'><a onclick="displayPageImage('KR1d0030', 'WYG', '008-25b' );" name="008-25b" class="pb">[008-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='8605:8614'>凡公所辭皆栗階</span><br/>
<span class='tline' id='l450' data-llen='8614:8630'>　鄭注栗蹙也謂越等急趨君命也</span><br/>
<span class='tline' id='l451' data-llen='8630:8639'>凡栗階不過二等</span><br/>
<span class='tline' id='l452' data-llen='8639:8662'>　鄭注其始升猶聚足連歩越二等左右足各一發而</span><br/>
<span class='tline' id='l453' data-llen='8662:8667'>　升堂</span><br/>
<span class='tline' id='l454' data-llen='8667:8690'>　釋曰二等上二等也連歩者謂前足躡一等後足從</span><br/>
<span class='tline' id='l455' data-llen='8690:8713'>　之并足相隨不相過曲禮所謂拾級聚足連歩以上</span><br/>
<span class='tline' id='l456' data-llen='8713:8736'>　也栗階者至其上二等左右各足一發而升堂其始</span><br/>
<span class='tline' id='l457' data-llen='8736:8763'><a onclick="displayPageImage('KR1d0030', 'WYG', '008-26a' );" name="008-26a" class="pb">[008-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='8763:8770'>　升猶連歩</span><br/>
<span class='tline' id='l459' data-llen='8770:8782'>凡公所酬既拜請旅侍臣</span><br/>
<span class='tline' id='l460' data-llen='8782:8805'>　鄭注既拜謂自酌升拜時也擯者阼階下告于公還</span><br/>
<span class='tline' id='l461' data-llen='8805:8828'>　西階下告公許旅行也請行酒于羣臣必請者不専</span><br/>
<span class='tline' id='l462' data-llen='8828:8833'>　惠也</span><br/>
<span class='tline' id='l463' data-llen='8833:8844'>凡薦與羞者小膳宰也</span><br/>
<span class='tline' id='l464' data-llen='8844:8867'>　鄭注謂于卿大夫以下也上特言羞卿者小膳宰者</span><br/>
<span class='tline' id='l465' data-llen='8867:8890'>　<span class='krp-note'>案今注疏/本脫者字</span>欲絶于賓羞賓者亦士</span><br/>
<span class='tline' id='l466' data-llen='8890:8917'><a onclick="displayPageImage('KR1d0030', 'WYG', '008-26b' );" name="008-26b" class="pb">[008-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='8917:8922'>有内羞</span><br/>
<span class='tline' id='l468' data-llen='8922:8944'>　鄭注謂羞豆之實酏食糝食羞籩之實糗餌粉餈</span><br/>
<span class='tline' id='l469' data-llen='8944:8961'>　釋曰内羞房中之羞也以榖物爲之</span><br/>
<span class='tline' id='l470' data-llen='8961:8979'>君與射則爲下射袒朱襦樂作而后就物</span><br/>
<span class='tline' id='l471' data-llen='8979:8986'>　鄭注君尊</span><br/>
<span class='tline' id='l472' data-llen='8986:8996'>小臣以巾授矢稍屬</span><br/>
<span class='tline' id='l473' data-llen='8996:9006'>　鄭注君尊不搢矢</span><br/>
<span class='tline' id='l474' data-llen='9006:9015'>　釋曰屬續授之</span><br/>
<span class='tline' id='l475' data-llen='9015:9042'><a onclick="displayPageImage('KR1d0030', 'WYG', '008-27a' );" name="008-27a" class="pb">[008-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='9042:9048'>不以樂志</span><br/>
<span class='tline' id='l477' data-llen='9048:9057'>　鄭注辟不敏也</span><br/>
<span class='tline' id='l478' data-llen='9057:9070'>既發則小臣受弓以授弓人</span><br/>
<span class='tline' id='l479' data-llen='9070:9087'>　鄭注俟復發也不使大射正燕射輕</span><br/>
<span class='tline' id='l480' data-llen='9087:9103'>上射退于物一笴既發則荅君而俟</span><br/>
<span class='tline' id='l481' data-llen='9103:9110'>　鄭注荅對</span><br/>
<span class='tline' id='l482' data-llen='9110:9119'>若飲君燕則夾爵</span><br/>
<span class='tline' id='l483' data-llen='9119:9142'>　鄭注謂君在不勝之黨賓飲之如燕媵觚則又夾爵</span><br/>
<span class='tline' id='l484' data-llen='9142:9169'><a onclick="displayPageImage('KR1d0030', 'WYG', '008-27b' );" name="008-27b" class="pb">[008-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='9169:9186'>　釋曰將飲君先自飲君既飲又自飲</span><br/>
<span class='tline' id='l486' data-llen='9186:9196'>君在大夫射則肉袒</span><br/>
<span class='tline' id='l487' data-llen='9196:9207'>　鄭注不纁襦厭于君</span><br/>
<span class='tline' id='l488' data-llen='9207:9229'>若與四方之賓燕媵爵曰臣受賜矣臣請贊執爵者</span><br/>
<span class='tline' id='l489' data-llen='9229:9259'>　鄭注受賜謂公鄉者酬之<span class='krp-note'>案酬今注疏/本訛作酌</span>至燕主人事</span><br/>
<span class='tline' id='l490' data-llen='9259:9278'>　賓之禮殺賓降洗升媵觶于公荅恩惠也</span><br/>
<span class='tline' id='l491' data-llen='9278:9290'>相者對曰吾子無自辱焉</span><br/>
<span class='tline' id='l492' data-llen='9290:9310'>　鄭注辭之也對荅也亦告公以公命荅之也</span><br/>
<span class='tline' id='l493' data-llen='9310:9337'><a onclick="displayPageImage('KR1d0030', 'WYG', '008-28a' );" name="008-28a" class="pb">[008-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='9337:9344'>有房中之樂</span><br/>
<span class='tline' id='l495' data-llen='9344:9367'>　鄭注絃歌周南召南之詩而不用鍾磬之節也謂之</span><br/>
<span class='tline' id='l496' data-llen='9367:9385'>　房中者后夫人之所諷誦以事其君子</span><br/>
<span class='tline' id='l497' data-llen='9385:9397'>　釋曰與四方賓燕有之</span><br/>
</p>
<p><br/>
</p>
  </div>
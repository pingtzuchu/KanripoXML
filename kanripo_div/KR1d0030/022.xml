<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0030', 'WYG', '022-1a' );" name="022-1a" class="pb">[022-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　儀禮集釋卷二十二　　　宋　李如圭　撰</span><br/>
<span class='tline' id='l10' data-llen='212:217'>士喪禮</span><br/>
<span class='tline' id='l11' data-llen='217:240'>婦人尸西東面主人及親者升自西階出于足西面袒</span><br/>
<span class='tline' id='l12' data-llen='240:263'>　鄭注袒大斂變也不言髽免髺髮小斂以來自若矣</span><br/>
<span class='tline' id='l13' data-llen='263:273'>　釋曰至成服乃變</span><br/>
<span class='tline' id='l14' data-llen='273:280'>士盥位如初</span><br/>
<span class='tline' id='l15' data-llen='280:293'>　鄭注亦既盥並立西階下</span><br/>
<span class='tline' id='l16' data-llen='293:319'><a onclick="displayPageImage('KR1d0030', 'WYG', '022-1b' );" name="022-1b" class="pb">[022-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='319:325'>布席如初</span><br/>
<span class='tline' id='l18' data-llen='325:346'>　鄭注亦下莞上簟鋪于阼階上于楹閒為少南</span><br/>
<span class='tline' id='l19' data-llen='346:363'>商祝布絞紟衾衣美者在外君襚不倒</span><br/>
<span class='tline' id='l20' data-llen='363:379'>　鄭注至此乃用君襚主人先自盡</span><br/>
<span class='tline' id='l21' data-llen='379:402'>　釋曰襲以明衣裳親身則祭服當居外小斂衣美者</span><br/>
<span class='tline' id='l22' data-llen='402:425'>　在中大斂衣美者在外三相變喪大記曰大斂祭服</span><br/>
<span class='tline' id='l23' data-llen='425:437'>　不倒皆左衽結絞不紐</span><br/>
<span class='tline' id='l24' data-llen='437:444'>有大夫則告</span><br/>
<span class='tline' id='l25' data-llen='444:470'><a onclick="displayPageImage('KR1d0030', 'WYG', '022-2a' );" name="022-2a" class="pb">[022-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='470:491'>　鄭注後來者則告以方斂非斂時則當降拜之</span><br/>
<span class='tline' id='l27' data-llen='491:514'>士舉遷尸復位主人踊無算卒斂徹帷主人馮如初主</span><br/>
<span class='tline' id='l28' data-llen='514:520'>婦亦如之</span><br/>
<span class='tline' id='l29' data-llen='520:543'>　釋曰喪大記曰君将大斂子弁絰即位于序端卿大</span><br/>
<span class='tline' id='l30' data-llen='543:566'>　夫即位于堂廉楹西北面東上父兄堂下北面夫人</span><br/>
<span class='tline' id='l31' data-llen='566:589'>　命婦尸西東面外宗房中南面小臣鋪席商祝鋪絞</span><br/>
<span class='tline' id='l32' data-llen='589:612'>　紟衾衣士盥于盤上士舉遷尸于斂上卒斂宰告子</span><br/>
<span class='tline' id='l33' data-llen='612:635'>　馮之踊夫人東面亦如之大夫之喪将大斂既鋪絞</span><br/>
<span class='tline' id='l34' data-llen='635:661'><a onclick="displayPageImage('KR1d0030', 'WYG', '022-2b' );" name="022-2b" class="pb">[022-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='661:684'>　紟衾衣君至主人迎先入門右巫止于門外君釋菜</span><br/>
<span class='tline' id='l36' data-llen='684:707'>　祝先入升堂君即位于序端卿大夫即位于堂廉楹</span><br/>
<span class='tline' id='l37' data-llen='707:730'>　西北面東上主人房外南面主婦尸西南東面遷尸</span><br/>
<span class='tline' id='l38' data-llen='730:753'>　卒斂宰告主人降北面于堂下君撫之主人拜稽顙</span><br/>
<span class='tline' id='l39' data-llen='753:776'>　君降升主人馮之命主婦馮之士之喪将大斂君不</span><br/>
<span class='tline' id='l40' data-llen='776:799'>　在其餘禮猶大夫也案此禮率與喪大記禮同惟君</span><br/>
<span class='tline' id='l41' data-llen='799:822'>　不在而主人西而為異爾下記云大夫升自西階階</span><br/>
<span class='tline' id='l42' data-llen='822:845'>　東北面東上即喪大記卿大夫堂廉楹西視斂之位</span><br/>
<span class='tline' id='l43' data-llen='845:871'><a onclick="displayPageImage('KR1d0030', 'WYG', '022-3a' );" name="022-3a" class="pb">[022-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='871:885'>主人奉尸斂于棺踊如初乃蓋</span><br/>
<span class='tline' id='l45' data-llen='885:908'>　鄭注棺在肂中斂尸焉所謂殯也檀弓曰殯于客位</span><br/>
<span class='tline' id='l46' data-llen='908:931'>　釋曰王制曰天子七日而殯諸侯五日大夫士庶人</span><br/>
<span class='tline' id='l47' data-llen='931:954'>　三日大夫士三日雖同而士則通死日數之故喪大</span><br/>
<span class='tline' id='l48' data-llen='954:977'>　記又謂大夫之喪三日之朝既殯士之喪二日而殯</span><br/>
<span class='tline' id='l49' data-llen='977:1000'>　二日者自死之明日數也問喪曰死三日而後斂者</span><br/>
<span class='tline' id='l50' data-llen='1000:1023'>　所以待其生也三日而不生亦不生矣孝子之心亦</span><br/>
<span class='tline' id='l51' data-llen='1023:1046'>　益衰矣室家之計衣服之具亦可以成矣親戚之逺</span><br/>
<span class='tline' id='l52' data-llen='1046:1072'><a onclick="displayPageImage('KR1d0030', 'WYG', '022-3b' );" name="022-3b" class="pb">[022-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1072:1095'>　者亦可以至矣是故聖人為之斷決以三日為之禮</span><br/>
<span class='tline' id='l54' data-llen='1095:1100'>　制也</span><br/>
<span class='tline' id='l55' data-llen='1100:1116'>主人降拜大夫之後至者北面視肂</span><br/>
<span class='tline' id='l56' data-llen='1116:1127'>　鄭注北面于西階東</span><br/>
<span class='tline' id='l57' data-llen='1127:1150'>　釋曰雜記曰當袒大夫至雖當踊絶踊而拜之反改</span><br/>
<span class='tline' id='l58' data-llen='1150:1173'>　成踊乃襲于士既事成踊襲而後拜之絶踊止踊大</span><br/>
<span class='tline' id='l59' data-llen='1173:1196'>　夫尊斂竟雖當踊亦絶踊而拜士則卒塗主人既襲</span><br/>
<span class='tline' id='l60' data-llen='1196:1202'>　乃拜之</span><br/>
<span class='tline' id='l61' data-llen='1202:1228'><a onclick="displayPageImage('KR1d0030', 'WYG', '022-4a' );" name="022-4a" class="pb">[022-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1228:1240'>衆主人復位婦人東復位</span><br/>
<span class='tline' id='l63' data-llen='1240:1251'>　鄭注阼階上下之位</span><br/>
<span class='tline' id='l64' data-llen='1251:1293'>設熬旁一筐<span class='krp-note'>案敖繼公云喪大記引此云旁各一筐則/是此經脱一各字也各一黍稷也黍當在</span></span><br/>
<span class='tline' id='l65' data-llen='1293:1304'><span class='krp-note'>南/</span>乃塗踊無算</span><br/>
<span class='tline' id='l66' data-llen='1304:1320'>　鄭注以木覆棺上而塗之為火備</span><br/>
<span class='tline' id='l67' data-llen='1320:1336'>卒塗祝取銘置于肂主人復位踊襲</span><br/>
<span class='tline' id='l68' data-llen='1336:1349'>　鄭注為銘設柎樹之肂東</span><br/>
<span class='tline' id='l69' data-llen='1349:1363'>　釋曰小祝大喪贊設熬置銘</span><br/>
<span class='tline' id='l70' data-llen='1363:1389'><a onclick="displayPageImage('KR1d0030', 'WYG', '022-4b' );" name="022-4b" class="pb">[022-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1389:1408'>乃奠燭升自阼階祝執巾席從設于奥東面</span><br/>
<span class='tline' id='l72' data-llen='1408:1431'>　鄭注執燭者先升堂照室自是不復奠于尸祝執巾</span><br/>
<span class='tline' id='l73' data-llen='1431:1454'>　與執席者從入為安神位室中西南隅謂之奥執燭</span><br/>
<span class='tline' id='l74' data-llen='1454:1464'>　南面巾委于席右</span><br/>
<span class='tline' id='l75' data-llen='1464:1474'>祝反降及執事執饌</span><br/>
<span class='tline' id='l76' data-llen='1474:1483'>　鄭注東方之饌</span><br/>
<span class='tline' id='l77' data-llen='1483:1506'>士盥舉鼎入西面北上如初載魚左首進鬐三列腊進</span><br/>
<span class='tline' id='l78' data-llen='1506:1509'>柢</span><br/>
<span class='tline' id='l79' data-llen='1509:1535'><a onclick="displayPageImage('KR1d0030', 'WYG', '022-5a' );" name="022-5a" class="pb">[022-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1535:1558'>　鄭注如初如小斂舉鼎執匕俎扃鼏朼載之儀魚左</span><br/>
<span class='tline' id='l81' data-llen='1558:1581'>　首設而在南鬐脊也左首進鬐亦未異于生也凡未</span><br/>
<span class='tline' id='l82' data-llen='1581:1600'>　異于生者不致死也古文首為手鬐為耆</span><br/>
<span class='tline' id='l83' data-llen='1600:1623'>　釋曰左首据執者言之西面設于奥于席前則右首</span><br/>
<span class='tline' id='l84' data-llen='1623:1636'>　也公食大夫禮右首進鬐</span><br/>
<span class='tline' id='l85' data-llen='1636:1659'>祝執醴如初酒豆籩俎從升自阼階丈夫踊甸人徹鼎</span><br/>
<span class='tline' id='l86' data-llen='1659:1669'>　鄭注如初祝先升</span><br/>
<span class='tline' id='l87' data-llen='1669:1682'>奠由楹内入于室醴酒北面</span><br/>
<span class='tline' id='l88' data-llen='1682:1708'><a onclick="displayPageImage('KR1d0030', 'WYG', '022-5b' );" name="022-5b" class="pb">[022-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1708:1716'>　鄭注亦如初</span><br/>
<span class='tline' id='l90' data-llen='1716:1739'>設豆右菹菹南栗栗東脯豚當豆魚次腊特于俎北醴</span><br/>
<span class='tline' id='l91' data-llen='1739:1748'>酒在籩南巾如初</span><br/>
<span class='tline' id='l92' data-llen='1748:1771'>　鄭注右菹菹在醴南也此左右異于魚者載者統于</span><br/>
<span class='tline' id='l93' data-llen='1771:1788'>　執設者統于席醴當栗南酒當脯南</span><br/>
<span class='tline' id='l94' data-llen='1788:1811'>既錯者出立于户西西上祝後闔户先由楹西降自西</span><br/>
<span class='tline' id='l95' data-llen='1811:1826'>階婦人踊奠者由重南東丈夫踊</span><br/>
<span class='tline' id='l96' data-llen='1826:1837'>　鄭注為神馮依之也</span><br/>
<span class='tline' id='l97' data-llen='1837:1863'><a onclick="displayPageImage('KR1d0030', 'WYG', '022-6a' );" name="022-6a" class="pb">[022-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1863:1886'>賔出婦人踊主人拜送于門外入及兄弟北面哭殯兄</span><br/>
<span class='tline' id='l99' data-llen='1886:1897'>弟出主人拜送于門外</span><br/>
<span class='tline' id='l100' data-llen='1897:1918'>　鄭注小功以下至此可以歸異門大功亦存焉</span><br/>
<span class='tline' id='l101' data-llen='1918:1940'>衆主人出門哭止皆西面于東方闔門主人揖就次</span><br/>
<span class='tline' id='l102' data-llen='1940:1963'>　鄭注次謂斬衰倚廬齊衰堊室也大功有帷帳小功</span><br/>
<span class='tline' id='l103' data-llen='1963:1973'>　緦麻有牀笫可也</span><br/>
<span class='tline' id='l104' data-llen='1973:1988'>君若有賜焉則視斂既布衣君至</span><br/>
<span class='tline' id='l105' data-llen='1988:2011'>　鄭注賜恩惠也斂大斂君視大斂皮弁服襲裘主人</span><br/>
<span class='tline' id='l106' data-llen='2011:2037'><a onclick="displayPageImage('KR1d0030', 'WYG', '022-6b' );" name="022-6b" class="pb">[022-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2037:2048'>　成服之後徃則錫衰</span><br/>
<span class='tline' id='l108' data-llen='2048:2071'>　釋曰喪大記曰君于大夫世婦大斂焉為之賜則小</span><br/>
<span class='tline' id='l109' data-llen='2071:2094'>　斂焉于外命婦既加葢而君至于士既殯而徃為之</span><br/>
<span class='tline' id='l110' data-llen='2094:2117'>　賜大斂焉諸侯弔異國之臣皮弁錫衰弔士宜如之</span><br/>
<span class='tline' id='l111' data-llen='2117:2140'>　以未成服故皮弁服襲裘雜記曰公視大斂公弁商</span><br/>
<span class='tline' id='l112' data-llen='2140:2163'>　祝鋪席乃斂既布衣矣又鋪席者榮君之來為之改</span><br/>
<span class='tline' id='l113' data-llen='2163:2174'>　始且示若事由君然</span><br/>
<span class='tline' id='l114' data-llen='2174:2197'>主人出迎于外門外見馬首不哭還入門右北面及衆</span><br/>
<span class='tline' id='l115' data-llen='2197:2223'><a onclick="displayPageImage('KR1d0030', 'WYG', '022-7a' );" name="022-7a" class="pb">[022-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2223:2228'>主人袒</span><br/>
<span class='tline' id='l117' data-llen='2228:2244'>　鄭注不哭厭于君不敢伸其私恩</span><br/>
<span class='tline' id='l118' data-llen='2244:2265'>巫止于庿門外祝代之小臣二人執戈先二人後</span><br/>
<span class='tline' id='l119' data-llen='2265:2298'>　鄭注巫掌招弭以除疾病<span class='krp-note'>案弭今注疏本訛/作彌據周禮改正</span>小臣掌</span><br/>
<span class='tline' id='l120' data-llen='2298:2336'>　正君之法儀者<span class='krp-note'>案原本小臣上有周禮二字今注/疏本移在下男巫上並屬衍文</span>男</span><br/>
<span class='tline' id='l121' data-llen='2336:2375'>　巫王弔則與祝前<span class='krp-note'>案此下今注疏本有喪祝王弔則/與巫前八字葢疏内所引後人誤</span></span><br/>
<span class='tline' id='l122' data-llen='2375:2403'>　<span class='krp-note'>加入/注耳</span>檀弓曰君臨臣喪以巫祝桃茢執戈以惡之所</span><br/>
<span class='tline' id='l123' data-llen='2403:2426'>　以異于生也皆天子之禮諸侯臨臣之喪則使祝代</span><br/>
<span class='tline' id='l124' data-llen='2426:2452'><a onclick="displayPageImage('KR1d0030', 'WYG', '022-7b' );" name="022-7b" class="pb">[022-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2452:2475'>　巫執茢居前下天子也小臣君行則在前後君升則</span><br/>
<span class='tline' id='l126' data-llen='2475:2490'>　俠阼階北面凡宫有鬼神曰庿</span><br/>
<span class='tline' id='l127' data-llen='2490:2513'>　釋曰此殯宫而曰廟門外神之書顧命成王崩于翼</span><br/>
<span class='tline' id='l128' data-llen='2513:2536'>　室而曰諸侯出廟門俟是也巫祝皆接神者春秋傳</span><br/>
<span class='tline' id='l129' data-llen='2536:2559'>　曰楚康王卒楚人使魯公親襚公患之乃使巫祝以</span><br/>
<span class='tline' id='l130' data-llen='2559:2582'>　桃茢先祓殯檀弓亦云桃茢執戈惡之案此禮及喪</span><br/>
<span class='tline' id='l131' data-llen='2582:2605'>　大記皆不云桃茢桃茢其周之末造與又傳説公子</span><br/>
<span class='tline' id='l132' data-llen='2605:2628'>　圍設君衛曰二執戈者前矣則二人執戈疑亦君之</span><br/>
<span class='tline' id='l133' data-llen='2628:2654'><a onclick="displayPageImage('KR1d0030', 'WYG', '022-8a' );" name="022-8a" class="pb">[022-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2654:2659'>　常衛</span><br/>
<span class='tline' id='l135' data-llen='2659:2669'>君釋采入門主人辟</span><br/>
<span class='tline' id='l136' data-llen='2669:2692'>　鄭注釋采者祝為君禮門神也必禮門神者明君無</span><br/>
<span class='tline' id='l137' data-llen='2692:2715'>　故不來也禮運曰諸侯非問疾弔喪而入諸臣之家</span><br/>
<span class='tline' id='l138' data-llen='2715:2724'>　是謂君臣為謔</span><br/>
<span class='tline' id='l139' data-llen='2724:2742'>君升自阼階西鄉祝負墉南面主人中庭</span><br/>
<span class='tline' id='l140' data-llen='2742:2765'>　釋曰郊特牲曰君適其臣升自阼階不敢有其室也</span><br/>
<span class='tline' id='l141' data-llen='2765:2776'>祝負墉南面主人中庭</span><br/>
<span class='tline' id='l142' data-llen='2776:2802'><a onclick="displayPageImage('KR1d0030', 'WYG', '022-8b' );" name="022-8b" class="pb">[022-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2802:2825'>　鄭注祝南面房中東鄉君牆謂之墉主人中庭進益</span><br/>
<span class='tline' id='l144' data-llen='2825:2829'>　北</span><br/>
<span class='tline' id='l145' data-llen='2829:2841'>　釋曰中庭庭南北之中</span><br/>
<span class='tline' id='l146' data-llen='2841:2854'>君哭主人哭拜稽顙成踊出</span><br/>
<span class='tline' id='l147' data-llen='2854:2868'>　鄭注出不敢必君之卒斂事</span><br/>
<span class='tline' id='l148' data-llen='2868:2879'>君命反行事主人復位</span><br/>
<span class='tline' id='l149' data-llen='2879:2887'>　鄭注大斂事</span><br/>
<span class='tline' id='l150' data-llen='2887:2900'>君升主人主人西楹東北面</span><br/>
<span class='tline' id='l151' data-llen='2900:2926'><a onclick="displayPageImage('KR1d0030', 'WYG', '022-9a' );" name="022-9a" class="pb">[022-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2926:2937'>　鄭注命主人使之升</span><br/>
<span class='tline' id='l153' data-llen='2937:2951'>升公卿大夫繼主人東上乃斂</span><br/>
<span class='tline' id='l154' data-llen='2951:2974'>　鄭注公大國之孤四命也春秋傳曰鄭伯有嗜酒為</span><br/>
<span class='tline' id='l155' data-llen='2974:2997'>　窟室而夜飲酒擊鐘焉朝至未已朝者曰公焉在其</span><br/>
<span class='tline' id='l156' data-llen='2997:3028'>　人曰<span class='krp-note'>案今注疏本脱/此二十八字</span>吾公在壑谷伯有者公子子良</span><br/>
<span class='tline' id='l157' data-llen='3028:3048'>　之孫良霄<span class='krp-note'>案今注疏本/脱此十一字</span></span><br/>
<span class='tline' id='l158' data-llen='3048:3063'>卒公卿大夫逆降復位主人降出</span><br/>
<span class='tline' id='l159' data-llen='3063:3084'>　鄭注逆降者後升者先降位如朝夕哭弔之位</span><br/>
<span class='tline' id='l160' data-llen='3084:3110'><a onclick="displayPageImage('KR1d0030', 'WYG', '022-9b' );" name="022-9b" class="pb">[022-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3110:3124'>　釋曰主人降出不敢久留君</span><br/>
<span class='tline' id='l162' data-llen='3124:3147'>君反主人主人中庭君坐撫當心主人拜稽顙成踊出</span><br/>
<span class='tline' id='l163' data-llen='3147:3166'>　鄭注撫手案之凡馮尸興必踊今文無成</span><br/>
<span class='tline' id='l164' data-llen='3166:3189'>　釋曰撫撫尸也喪大記曰君于臣撫之子于父母馮</span><br/>
<span class='tline' id='l165' data-llen='3189:3193'>　之</span><br/>
<span class='tline' id='l166' data-llen='3193:3210'>君反之復初位衆主人辟于東壁南面</span><br/>
<span class='tline' id='l167' data-llen='3210:3227'>　鄭注以君将降也南面則當坫之東</span><br/>
<span class='tline' id='l168' data-llen='3227:3250'>　釋曰初位中庭位也燕禮小臣師在東堂下南面則</span><br/>
<span class='tline' id='l169' data-llen='3250:3277'><a onclick="displayPageImage('KR1d0030', 'WYG', '022-10a' );" name="022-10a" class="pb">[022-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3277:3291'>　此亦南面辟于坫東東堂下</span><br/>
<span class='tline' id='l171' data-llen='3291:3314'>君降西鄉命主人馮尸主人升自西階由足西面馮尸</span><br/>
<span class='tline' id='l172' data-llen='3314:3329'>不當君所踊主婦東面馮亦如之</span><br/>
<span class='tline' id='l173' data-llen='3329:3344'>　鄭注君必降者欲孝子盡其情</span><br/>
<span class='tline' id='l174' data-llen='3344:3364'>　釋曰馮尸不當君所不敢與君所撫同處也</span><br/>
<span class='tline' id='l175' data-llen='3364:3385'>奉尸斂于棺乃葢主人降出君反之入門左視塗</span><br/>
<span class='tline' id='l176' data-llen='3385:3407'>　鄭注肂在西階上入門左由便趨疾不敢久留君</span><br/>
<span class='tline' id='l177' data-llen='3407:3430'>君升即位衆主人復位卒塗主人出君命之反奠入門</span><br/>
<span class='tline' id='l178' data-llen='3430:3457'><a onclick="displayPageImage('KR1d0030', 'WYG', '022-10b' );" name="022-10b" class="pb">[022-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3457:3460'>右</span><br/>
<span class='tline' id='l180' data-llen='3460:3470'>　鄭注亦復中庭位</span><br/>
<span class='tline' id='l181' data-llen='3470:3478'>乃奠升自西階</span><br/>
<span class='tline' id='l182' data-llen='3478:3487'>　鄭注以君在阼</span><br/>
<span class='tline' id='l183' data-llen='3487:3498'>君要節而踊主人從踊</span><br/>
<span class='tline' id='l184' data-llen='3498:3519'>　鄭注節謂執奠始升階及既奠由重南東時也</span><br/>
<span class='tline' id='l185' data-llen='3519:3542'>　釋曰喪大記曰君弔見尸柩而后踊然則塗之後雖</span><br/>
<span class='tline' id='l186' data-llen='3542:3548'>　徃不踊</span><br/>
<span class='tline' id='l187' data-llen='3548:3575'><a onclick="displayPageImage('KR1d0030', 'WYG', '022-11a' );" name="022-11a" class="pb">[022-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3575:3585'>卒奠主人出哭者止</span><br/>
<span class='tline' id='l189' data-llen='3585:3602'>　鄭注以君将出不敢讙囂聒尊者也</span><br/>
<span class='tline' id='l190' data-llen='3602:3618'>君出門庿中哭主人不哭辟君式之</span><br/>
<span class='tline' id='l191' data-llen='3618:3641'>　鄭注辟逡遁辟位也古者立乘式謂小俛以禮主人</span><br/>
<span class='tline' id='l192' data-llen='3641:3656'>　也曲禮曰立視五巂式視馬尾</span><br/>
<span class='tline' id='l193' data-llen='3656:3667'>貳車畢乘主人哭拜送</span><br/>
<span class='tline' id='l194' data-llen='3667:3690'>　鄭注貳車副車也其數各視其命之等君出使異姓</span><br/>
<span class='tline' id='l195' data-llen='3690:3720'>　之士乘之在後君弔葢乘象路<span class='krp-note'>案路今注/疏本作輅</span>曲禮曰乘</span><br/>
<span class='tline' id='l196' data-llen='3720:3747'><a onclick="displayPageImage('KR1d0030', 'WYG', '022-11b' );" name="022-11b" class="pb">[022-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3747:3761'>　君之乘車不敢曠左左必式</span><br/>
<span class='tline' id='l198' data-llen='3761:3784'>　釋曰周禮大行人上公貳車九乗侯伯七乘子男五</span><br/>
<span class='tline' id='l199' data-llen='3784:3807'>　乘案此禮君視斂亦與喪大記君視大夫斂之禮同</span><br/>
<span class='tline' id='l200' data-llen='3807:3830'>　彼主人房外南面而此西楹東北面為異爾喪大記</span><br/>
<span class='tline' id='l201' data-llen='3830:3853'>　又曰大夫士既殯而君徃焉使人戒之主人具殷奠</span><br/>
<span class='tline' id='l202' data-llen='3853:3876'>　之禮俟于門外見馬首先入門右巫止于門外祝代</span><br/>
<span class='tline' id='l203' data-llen='3876:3899'>　之先君釋菜于門内祝先升自阼階負墉南面君即</span><br/>
<span class='tline' id='l204' data-llen='3899:3922'>　位于阼小臣二人執戈立于前二人立于後擯者進</span><br/>
<span class='tline' id='l205' data-llen='3922:3949'><a onclick="displayPageImage('KR1d0030', 'WYG', '022-12a' );" name="022-12a" class="pb">[022-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3949:3972'>　主人拜稽顙君稱言視祝而踊主人踊大夫則奠可</span><br/>
<span class='tline' id='l207' data-llen='3972:3995'>　也士則出俟于門外命之反奠乃反奠卒奠主人先</span><br/>
<span class='tline' id='l208' data-llen='3995:4018'>　俟于門外君退主人送于門外拜稽顙亦與此禮同</span><br/>
<span class='tline' id='l209' data-llen='4018:4037'>襲入即位衆主人襲拜大夫之後至者成踊</span><br/>
<span class='tline' id='l210' data-llen='4037:4050'>　鄭注後至布衣而後來者</span><br/>
<span class='tline' id='l211' data-llen='4050:4058'>賔出主人拜送</span><br/>
<span class='tline' id='l212' data-llen='4058:4074'>　鄭注自賔出以下如君不在之儀</span><br/>
<span class='tline' id='l213' data-llen='4074:4093'>三日成服杖拜君命及衆賔不拜棺中之賜</span><br/>
<span class='tline' id='l214' data-llen='4093:4120'><a onclick="displayPageImage('KR1d0030', 'WYG', '022-12b' );" name="022-12b" class="pb">[022-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4120:4143'>　鄭注既殯之明日全三日始歠粥矣禮尊者加惠明</span><br/>
<span class='tline' id='l216' data-llen='4143:4166'>　日必徃拜謝之棺中之賜不施己也曲禮曰生與來</span><br/>
<span class='tline' id='l217' data-llen='4166:4170'>　日</span><br/>
<span class='tline' id='l218' data-llen='4170:4193'>　釋曰三日成服者除死日數之也孝經曰三日而食</span><br/>
<span class='tline' id='l219' data-llen='4193:4216'>　喪大記云三日不食者通死曰數之成服除死日數</span><br/>
<span class='tline' id='l220' data-llen='4216:4239'>　生與來日也殯斂以死日數死與徃日也此士禮貶</span><br/>
<span class='tline' id='l221' data-llen='4239:4262'>　于大夫大夫以上皆以來日數喪大記曰君之喪三</span><br/>
<span class='tline' id='l222' data-llen='4262:4285'>　日子夫人杖五日既殯授大夫世婦杖大夫之喪三</span><br/>
<span class='tline' id='l223' data-llen='4285:4312'><a onclick="displayPageImage('KR1d0030', 'WYG', '022-13a' );" name="022-13a" class="pb">[022-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4312:4334'>　日之朝既殯主人主婦室老皆杖士之喪二日而</span><br/>
<span class='tline' id='l225' data-llen='4334:4357'>　三日之朝主人杖婦人皆杖檀弓曰天子崩三日祝</span><br/>
<span class='tline' id='l226' data-llen='4357:4380'>　先服五日官長服服謂杖也子亦三日而杖七日國</span><br/>
<span class='tline' id='l227' data-llen='4380:4397'>　中男子服七日而殯殯後乃皆成服</span><br/>
<span class='tline' id='l228' data-llen='4397:4406'>朝夕哭不辟子卯</span><br/>
<span class='tline' id='l229' data-llen='4406:4429'>　鄭注既殯之後朝夕及哀至乃哭不代哭也子卯桀</span><br/>
<span class='tline' id='l230' data-llen='4429:4443'>　紂亡日凶事不辟吉事闕焉</span><br/>
<span class='tline' id='l231' data-llen='4443:4466'>　釋曰檀弓曰子卯不樂雜記曰國禁哭則止朝夕之</span><br/>
<span class='tline' id='l232' data-llen='4466:4493'><a onclick="displayPageImage('KR1d0030', 'WYG', '022-13b' );" name="022-13b" class="pb">[022-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4493:4512'>　奠即位自因也自因謂因其故惟止哭耳</span><br/>
<span class='tline' id='l234' data-llen='4512:4535'>婦人即位于堂南上哭丈夫即位于門外西面北上外</span><br/>
<span class='tline' id='l235' data-llen='4535:4558'>兄弟在其南南上賔繼之北上門東北面西上門西北</span><br/>
<span class='tline' id='l236' data-llen='4558:4575'>面東上西方東面北上主人即位辟門</span><br/>
<span class='tline' id='l237' data-llen='4575:4598'>　鄭注外兄弟異姓有服者也辟開也凡庿門有事則</span><br/>
<span class='tline' id='l238' data-llen='4598:4606'>　開無事則閉</span><br/>
<span class='tline' id='l239' data-llen='4606:4629'>　釋曰婦人哭則門外亦哭矣喪大記曰祥而外無哭</span><br/>
<span class='tline' id='l240' data-llen='4629:4652'>　者則外位有哭也賔弔賔也少儀曰喪俟事不犆弔</span><br/>
<span class='tline' id='l241' data-llen='4652:4679'><a onclick="displayPageImage('KR1d0030', 'WYG', '022-14a' );" name="022-14a" class="pb">[022-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4679:4702'>　故以朝夕哭時而弔喪服小記曰無事不辟廟門哭</span><br/>
<span class='tline' id='l243' data-llen='4702:4725'>　皆于其次堂上之帷亦㧁之雜記曰朝夕哭不帷無</span><br/>
<span class='tline' id='l244' data-llen='4725:4744'>　柩者不帷自敬姜哭穆伯始帷殯非古也</span><br/>
<span class='tline' id='l245' data-llen='4744:4752'>婦人拊心不哭</span><br/>
<span class='tline' id='l246' data-llen='4752:4763'>　鄭注方有事止讙囂</span><br/>
<span class='tline' id='l247' data-llen='4763:4779'>主人拜賔旁三右還入門哭婦人踊</span><br/>
<span class='tline' id='l248' data-llen='4779:4796'>　鄭注先西面拜乃南面拜東面拜也</span><br/>
<span class='tline' id='l249' data-llen='4796:4819'>　釋曰每面三拜檀弓記君之喪士備入而後朝夕踊</span><br/>
<span class='tline' id='l250' data-llen='4819:4846'><a onclick="displayPageImage('KR1d0030', 'WYG', '022-14b' );" name="022-14b" class="pb">[022-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4846:4869'>主人堂下直東序西面兄弟皆即位如外位卿大夫在</span><br/>
<span class='tline' id='l252' data-llen='4869:4892'>主人之南諸公門東少進他國之異爵者門西少進敵</span><br/>
<span class='tline' id='l253' data-llen='4892:4909'>則先拜他國之賔凡異爵者拜諸其位</span><br/>
<span class='tline' id='l254' data-llen='4909:4932'>　鄭注賔皆即此位乃哭盡哀止主人乃右還拜之如</span><br/>
<span class='tline' id='l255' data-llen='4932:4955'>　外位矣兄弟齊衰大功者主人哭則哭小功緦麻亦</span><br/>
<span class='tline' id='l256' data-llen='4955:4978'>　即位乃哭上言賔此言卿大夫明其亦賔爾少進前</span><br/>
<span class='tline' id='l257' data-llen='4978:5001'>　于列異爵卿大夫也他國卿大夫亦前于列尊之拜</span><br/>
<span class='tline' id='l258' data-llen='5001:5012'>　諸其位就其位特拜</span><br/>
<span class='tline' id='l259' data-llen='5012:5039'><a onclick="displayPageImage('KR1d0030', 'WYG', '022-15a' );" name="022-15a" class="pb">[022-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5039:5062'>　釋曰内位外兄弟亦在主人之南以其少退于主人</span><br/>
<span class='tline' id='l261' data-llen='5062:5085'>　故卿大夫繼主人言之敵謂其爵等也先拜他國之</span><br/>
<span class='tline' id='l262' data-llen='5085:5108'>　賔優逺客也賔非異爵者皆士也主人為之旁三拜</span><br/>
<span class='tline' id='l263' data-llen='5108:5131'>　喪大記曰拜卿大夫于位于士旁三拜春秋傳衛穆</span><br/>
<span class='tline' id='l264' data-llen='5131:5154'>　公卒晉大夫自役弔焉哭于大門之外衛人逆之婦</span><br/>
<span class='tline' id='l265' data-llen='5154:5177'>　人哭于門内異此者晉大夫未復命不敢成弔禮衛</span><br/>
<span class='tline' id='l266' data-llen='5177:5200'>　人于門外設喪位逆之故婦人亦自堂移位于門内</span><br/>
<span class='tline' id='l267' data-llen='5200:5218'>徹者盥于門外燭先入升自阼階丈夫踊</span><br/>
<span class='tline' id='l268' data-llen='5218:5245'><a onclick="displayPageImage('KR1d0030', 'WYG', '022-15b' );" name="022-15b" class="pb">[022-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5245:5258'>　鄭注徹者徹大斂之宿奠</span><br/>
<span class='tline' id='l270' data-llen='5258:5281'>祝取醴北面取酒立于其東取豆籩俎南面西上祝先</span><br/>
<span class='tline' id='l271' data-llen='5281:5297'>出酒豆籩俎序從降自西階婦人踊</span><br/>
<span class='tline' id='l272' data-llen='5297:5305'>　鄭注序次也</span><br/>
<span class='tline' id='l273' data-llen='5305:5328'>設于序西南直西榮醴酒北面西上豆西面錯立于豆</span><br/>
<span class='tline' id='l274' data-llen='5328:5351'>北南面籩俎既錯立于執豆之西東上酒錯復位醴錯</span><br/>
<span class='tline' id='l275' data-llen='5351:5364'>于西遂先由主人之北適饌</span><br/>
<span class='tline' id='l276' data-llen='5364:5386'>　鄭注遂先者明祝不復位也適饌適新饌将復奠</span><br/>
<span class='tline' id='l277' data-llen='5386:5413'><a onclick="displayPageImage('KR1d0030', 'WYG', '022-16a' );" name="022-16a" class="pb">[022-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5413:5431'>乃奠醴酒脯醢升丈夫踊入如初設不巾</span><br/>
<span class='tline' id='l279' data-llen='5431:5454'>　鄭注入入于室也如初設者豆先次籩次酒次醴也</span><br/>
<span class='tline' id='l280' data-llen='5454:5475'>　不巾無菹無栗也菹栗具則有俎有俎乃巾之</span><br/>
<span class='tline' id='l281' data-llen='5475:5498'>　釋曰初設謂大斂奠時無俎爾檀弓曰朝奠日出夕</span><br/>
<span class='tline' id='l282' data-llen='5498:5513'>　奠逮日雜記曰喪奠脯醢而已</span><br/>
<span class='tline' id='l283' data-llen='5513:5536'>錯者出立于户西西上滅燭出祝闔户先降自西階婦</span><br/>
<span class='tline' id='l284' data-llen='5536:5558'>人踊奠者由重南東丈夫踊賔出婦人踊主人拜送</span><br/>
<span class='tline' id='l285' data-llen='5558:5576'>　鄭注哭止乃奠奠則禮畢矣今文無拜</span><br/>
<span class='tline' id='l286' data-llen='5576:5603'><a onclick="displayPageImage('KR1d0030', 'WYG', '022-16b' );" name="022-16b" class="pb">[022-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5603:5619'>衆主人出婦人踊出門哭止皆復位</span><br/>
<span class='tline' id='l288' data-llen='5619:5630'>　釋曰位東方西面位</span><br/>
<span class='tline' id='l289' data-llen='5630:5653'>闔門主人卒拜送賔揖衆主人乃就次朔月奠用特豚</span><br/>
<span class='tline' id='l290' data-llen='5653:5669'>魚腊陳三鼎如初東方之饌亦如之</span><br/>
<span class='tline' id='l291' data-llen='5669:5692'>　鄭注朔月月朔日也自大夫以上月半又奠如初者</span><br/>
<span class='tline' id='l292' data-llen='5692:5699'>　謂大斂時</span><br/>
<span class='tline' id='l293' data-llen='5699:5714'>無籩有黍稷有瓦敦有蓋當籩位</span><br/>
<span class='tline' id='l294' data-llen='5714:5737'>　鄭注黍稷併于甒北也于是始有黍稷死者之于朔</span><br/>
<span class='tline' id='l295' data-llen='5737:5764'><a onclick="displayPageImage('KR1d0030', 'WYG', '022-17a' );" name="022-17a" class="pb">[022-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5764:5785'>　月月半猶平常之朝夕大祥之後則四時祭焉</span><br/>
<span class='tline' id='l297' data-llen='5785:5797'>主人拜賔如朝夕哭卒徹</span><br/>
<span class='tline' id='l298' data-llen='5797:5806'>　鄭注徹宿奠也</span><br/>
<span class='tline' id='l299' data-llen='5806:5829'>舉鼎入升皆如初奠之儀卒朼釋匕于鼎俎行朼者逆</span><br/>
<span class='tline' id='l300' data-llen='5829:5845'>出甸人徹鼎其序醴酒菹醢黍稷俎</span><br/>
<span class='tline' id='l301' data-llen='5845:5868'>　鄭注俎行者俎後執執俎者行鼎可以出其序升入</span><br/>
<span class='tline' id='l302' data-llen='5868:5873'>　之次</span><br/>
<span class='tline' id='l303' data-llen='5873:5896'>其設于室豆錯俎錯腊特黍稷當籩位敦啟㑹卻諸其</span><br/>
<span class='tline' id='l304' data-llen='5896:5923'><a onclick="displayPageImage('KR1d0030', 'WYG', '022-17b' );" name="022-17b" class="pb">[022-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5923:5931'>南醴酒位如初</span><br/>
<span class='tline' id='l306' data-llen='5931:5952'>　鄭注當籩位俎南黍黍南稷㑹葢也今文無敦</span><br/>
<span class='tline' id='l307' data-llen='5952:5962'>祝與執豆者巾乃出</span><br/>
<span class='tline' id='l308' data-llen='5962:5971'>　鄭注共為之也</span><br/>
<span class='tline' id='l309' data-llen='5971:5991'>主人要節而踊皆如朝夕哭之儀月半不殷奠</span><br/>
<span class='tline' id='l310' data-llen='5991:6011'>　鄭注殷盛也士月半不復如朔盛奠下尊者</span><br/>
<span class='tline' id='l311' data-llen='6011:6027'>　釋曰士言不者大夫以上則有之</span><br/>
<span class='tline' id='l312' data-llen='6027:6035'>有薦新如朔奠</span><br/>
<span class='tline' id='l313' data-llen='6035:6062'><a onclick="displayPageImage('KR1d0030', 'WYG', '022-18a' );" name="022-18a" class="pb">[022-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6062:6077'>　鄭注薦五榖若時果物新出者</span><br/>
<span class='tline' id='l315' data-llen='6077:6100'>徹朔奠先取醴酒其餘取先設者敦啟㑹面足序出如</span><br/>
<span class='tline' id='l316' data-llen='6100:6103'>入</span><br/>
<span class='tline' id='l317' data-llen='6103:6126'>　鄭注啟㑹徹時不復葢也面足執之令足間鄉前也</span><br/>
<span class='tline' id='l318' data-llen='6126:6140'>　敦有足則敦之形如今酒敦</span><br/>
<span class='tline' id='l319' data-llen='6140:6149'>其設于外如于室</span><br/>
<span class='tline' id='l320' data-llen='6149:6158'>　鄭注外序西南</span><br/>
<span class='tline' id='l321' data-llen='6158:6166'>筮宅冡人營之</span><br/>
<span class='tline' id='l322' data-llen='6166:6193'><a onclick="displayPageImage('KR1d0030', 'WYG', '022-18b' );" name="022-18b" class="pb">[022-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6193:6216'>　鄭注宅葬居也冡人有司掌墓地兆域者營猶度也</span><br/>
<span class='tline' id='l324' data-llen='6216:6225'>　詩云經之營之</span><br/>
<span class='tline' id='l325' data-llen='6225:6248'>　釋曰周禮大喪既有日冡人請度甫竁遂為之尸甫</span><br/>
<span class='tline' id='l326' data-llen='6248:6271'>　竁謂始穿地祭告后土則為之尸或曰謂成葬祭墓</span><br/>
<span class='tline' id='l327' data-llen='6271:6294'>　時荀子曰經纊聽息之時則夫忠臣孝子亦知其閔</span><br/>
<span class='tline' id='l328' data-llen='6294:6317'>　已然而殯斂之具未有求也垂涕恐懼然而幸生之</span><br/>
<span class='tline' id='l329' data-llen='6317:6340'>　心未已持生之事未輟也卒矣然後作具之故雖備</span><br/>
<span class='tline' id='l330' data-llen='6340:6363'>　家必踰日然後殯三日而成服然後告逺者出矣備</span><br/>
<span class='tline' id='l331' data-llen='6363:6390'><a onclick="displayPageImage('KR1d0030', 'WYG', '022-19a' );" name="022-19a" class="pb">[022-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6390:6413'>　物者作矣故殯久不過七十日速不損五十日是何</span><br/>
<span class='tline' id='l333' data-llen='6413:6436'>　也曰逺者可以至矣百求可以得矣百事可以成矣</span><br/>
<span class='tline' id='l334' data-llen='6436:6459'>　其忠至矣其節大矣其文備矣然後月朝卜日月夕</span><br/>
<span class='tline' id='l335' data-llen='6459:6482'>　卜宅然後葬也卜宅大夫禮云月朝卜日月夕卜宅</span><br/>
<span class='tline' id='l336' data-llen='6482:6487'>　未詳</span><br/>
<span class='tline' id='l337' data-llen='6487:6500'>掘四隅外其壤掘中南其壤</span><br/>
<span class='tline' id='l338' data-llen='6500:6512'>　鄭注為葬将北首故也</span><br/>
<span class='tline' id='l339' data-llen='6512:6535'>　釋曰壤柔土也九章曰穿地四為壤五檀弓曰葬于</span><br/>
<span class='tline' id='l340' data-llen='6535:6562'><a onclick="displayPageImage('KR1d0030', 'WYG', '022-19b' );" name="022-19b" class="pb">[022-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6562:6569'>　北方北首</span><br/>
<span class='tline' id='l342' data-llen='6569:6584'>既朝哭主人皆徃兆南北面免絰</span><br/>
<span class='tline' id='l343' data-llen='6584:6614'>　鄭注兆域也所營之處<span class='krp-note'>案所今注疏/本訛作新</span>免絰者求吉不</span><br/>
<span class='tline' id='l344' data-llen='6614:6620'>　敢純凶</span><br/>
<span class='tline' id='l345' data-llen='6620:6630'>　釋曰免絰去絰也</span><br/>
<span class='tline' id='l346' data-llen='6630:6640'>命筮者在主人之右</span><br/>
<span class='tline' id='l347' data-llen='6640:6663'>　鄭注命尊者宜由右出也少儀曰贊幣自左詔辭自</span><br/>
<span class='tline' id='l348' data-llen='6663:6667'>　右</span><br/>
<span class='tline' id='l349' data-llen='6667:6694'><a onclick="displayPageImage('KR1d0030', 'WYG', '022-20a' );" name="022-20a" class="pb">[022-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='6694:6710'>筮者東面抽上韇兼執之南面受命</span><br/>
<span class='tline' id='l351' data-llen='6710:6730'>　鄭注韇藏筴之器也兼與筴執之今文無兼</span><br/>
<span class='tline' id='l352' data-llen='6730:6753'>命曰哀子某為其父某甫筮宅度兹幽宅兆基無有後</span><br/>
<span class='tline' id='l353' data-llen='6753:6756'>艱</span><br/>
<span class='tline' id='l354' data-llen='6756:6779'>　鄭注某甫且字也若言山甫孔甫矣宅居也度謀也</span><br/>
<span class='tline' id='l355' data-llen='6779:6802'>　兹此也基始也言為其父筮葬居今謀此以為幽冥</span><br/>
<span class='tline' id='l356' data-llen='6802:6825'>　居兆域之始得無後将有艱難乎艱難謂有非常若</span><br/>
<span class='tline' id='l357' data-llen='6825:6848'>　崩壊也孝經曰卜其宅兆而安厝之古文無兆基作</span><br/>
<span class='tline' id='l358' data-llen='6848:6875'><a onclick="displayPageImage('KR1d0030', 'WYG', '022-20b' );" name="022-20b" class="pb">[022-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='6875:6879'>　期</span><br/>
<span class='tline' id='l360' data-llen='6879:6908'>　釋曰哀子喪稱也雜記曰祭稱孝子孝孫喪<span class='krp-note'>案此下/原本缺</span></span><br/>
<span class='tline' id='l361' data-llen='6908:6930'>筮人許諾不述命右還北面指中封而筮卦者在左</span><br/>
<span class='tline' id='l362' data-llen='6930:6953'>　鄭注述循也既受命而申言之曰述不述者士禮畧</span><br/>
<span class='tline' id='l363' data-llen='6953:6976'>　凡筮因㑹命筮為述命中封中央壤也卦者識爻卦</span><br/>
<span class='tline' id='l364' data-llen='6976:6988'>　畫地者古文述皆作術</span><br/>
<span class='tline' id='l365' data-llen='6988:7005'>　釋曰凡筮因述命以命筮士禮則否</span><br/>
<span class='tline' id='l366' data-llen='7005:7028'>卒筮執卦以示命筮者命筮者受視反之東面旅占卒</span><br/>
<span class='tline' id='l367' data-llen='7028:7055'><a onclick="displayPageImage('KR1d0030', 'WYG', '022-21a' );" name="022-21a" class="pb">[022-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7055:7070'>進告于命筮者與主人占之曰從</span><br/>
<span class='tline' id='l369' data-llen='7070:7093'>　鄭注卒筮卦者寫卦示主人乃受而執之旅衆也反</span><br/>
<span class='tline' id='l370' data-llen='7093:7115'>　與其屬共占之謂掌連山歸藏周易者從猶吉也</span><br/>
<span class='tline' id='l371' data-llen='7115:7132'>　釋曰冠禮筮者主人受眡知此亦然</span><br/>
<span class='tline' id='l372' data-llen='7132:7148'>主人絰哭不踊若不從筮擇如初儀</span><br/>
<span class='tline' id='l373' data-llen='7148:7159'>　鄭注更擇地而筮之</span><br/>
<span class='tline' id='l374' data-llen='7159:7182'>　釋曰不踊者得吉變也雜記曰大夫卜宅與葬日有</span><br/>
<span class='tline' id='l375' data-llen='7182:7205'>　司麻衣布衰布帶因喪屨緇布冠不㽔占者皮弁如</span><br/>
<span class='tline' id='l376' data-llen='7205:7232'><a onclick="displayPageImage('KR1d0030', 'WYG', '022-21b' );" name="022-21b" class="pb">[022-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7232:7255'>　筮則史練冠長衣以筮占者朝服亦不純凶也喪服</span><br/>
<span class='tline' id='l378' data-llen='7255:7267'>　小記曰祔葬者不筮宅</span><br/>
<span class='tline' id='l379' data-llen='7267:7277'>歸殯前北面哭不踊</span><br/>
<span class='tline' id='l380' data-llen='7277:7289'>　鄭注易位而哭明非常</span><br/>
<span class='tline' id='l381' data-llen='7289:7303'>　釋曰易位易阼階下西面位</span><br/>
<span class='tline' id='l382' data-llen='7303:7326'>既井椁主人西面拜工左還椁反位哭不踊婦人哭于</span><br/>
<span class='tline' id='l383' data-llen='7326:7329'>堂</span><br/>
<span class='tline' id='l384' data-llen='7329:7352'>　鄭注既巳也匠人為椁刋治其材以井構于殯門外</span><br/>
<span class='tline' id='l385' data-llen='7352:7379'><a onclick="displayPageImage('KR1d0030', 'WYG', '022-22a' );" name="022-22a" class="pb">[022-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='7379:7402'>　也反位拜位也既哭之則徃施之竁中矣主人還椁</span><br/>
<span class='tline' id='l387' data-llen='7402:7411'>　亦以既朝哭矣</span><br/>
<span class='tline' id='l388' data-llen='7411:7434'>　釋曰檀弓曰天子柏椁以端長六尺喪大記曰君松</span><br/>
<span class='tline' id='l389' data-llen='7434:7457'>　椁大夫柏椁士雜木椁其施之竁中也積疊赤上四</span><br/>
<span class='tline' id='l390' data-llen='7457:7472'>　周于棺故椁材之陳亦井構之</span><br/>
<span class='tline' id='l391' data-llen='7472:7495'>獻材于殯門外西面北上綪主人徧視之如哭椁獻素</span><br/>
<span class='tline' id='l392' data-llen='7495:7502'>獻成亦如之</span><br/>
<span class='tline' id='l393' data-llen='7502:7525'>　鄭注材明器之材視之亦拜工左還形法定為素飾</span><br/>
<span class='tline' id='l394' data-llen='7525:7552'><a onclick="displayPageImage('KR1d0030', 'WYG', '022-22b' );" name="022-22b" class="pb">[022-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='7552:7559'>　治畢為成</span><br/>
<span class='tline' id='l396' data-llen='7559:7582'>　釋曰檀弓曰既殯旬而布材與明器周禮王崩大宗</span><br/>
<span class='tline' id='l397' data-llen='7582:7604'>　伯及執事視葬獻器遂哭之卜葬兆甫竁亦如之</span><br/>
<span class='tline' id='l398' data-llen='7604:7627'>卜日既朝哭皆復外位卜人先奠龜于西塾上南首有</span><br/>
<span class='tline' id='l399' data-llen='7627:7638'>席楚焞置于燋在龜東</span><br/>
<span class='tline' id='l400' data-llen='7638:7661'>　鄭注楚荆也荆焞所以鑽灼龜者燋炬也所以燃火</span><br/>
<span class='tline' id='l401' data-llen='7661:7684'>　者也周禮菙氏掌共燋挈以待卜事凡卜以明火爇</span><br/>
<span class='tline' id='l402' data-llen='7684:7700'>　燋遂龡其焌契以授卜師遂役之</span><br/>
<span class='tline' id='l403' data-llen='7700:7727'><a onclick="displayPageImage('KR1d0030', 'WYG', '022-23a' );" name="022-23a" class="pb">[022-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='7727:7750'>族長涖卜及宗人吉服立于門西東面南上占者三人</span><br/>
<span class='tline' id='l405' data-llen='7750:7767'>在其南北上卜人及執燋席者在塾西</span><br/>
<span class='tline' id='l406' data-llen='7767:7791'>　鄭注族長有司掌族人親疏者也涖臨也吉服服𤣥</span><br/>
<span class='tline' id='l407' data-llen='7791:7814'>　端也占者三人掌玉兆瓦兆原兆者也在塾西者南</span><br/>
<span class='tline' id='l408' data-llen='7814:7820'>　面東上</span><br/>
<span class='tline' id='l409' data-llen='7820:7831'>闔東扉主婦立于其内</span><br/>
<span class='tline' id='l410' data-llen='7831:7840'>　鄭注扉門扉也</span><br/>
<span class='tline' id='l411' data-llen='7840:7848'>席于闑西閾外</span><br/>
<span class='tline' id='l412' data-llen='7848:7875'><a onclick="displayPageImage('KR1d0030', 'WYG', '022-23b' );" name="022-23b" class="pb">[022-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='7875:7893'>　鄭注為卜者也古文闑作𣙗閾作蹙</span><br/>
<span class='tline' id='l414' data-llen='7893:7916'>宗人告事具主人北面免絰左擁之涖卜即位于門東</span><br/>
<span class='tline' id='l415' data-llen='7916:7920'>西面</span><br/>
<span class='tline' id='l416' data-llen='7920:7939'>　鄭注涖卜族長也更西面當代主人命卜</span><br/>
<span class='tline' id='l417' data-llen='7939:7954'>卜人抱龜燋先奠龜西首燋在北</span><br/>
<span class='tline' id='l418' data-llen='7954:7968'>　鄭注既奠燋又執龜以待之</span><br/>
<span class='tline' id='l419' data-llen='7968:7978'>宗人受卜人龜示髙</span><br/>
<span class='tline' id='l420' data-llen='7978:7997'>　鄭注以龜腹甲髙起所當灼處示涖卜也</span><br/>
<span class='tline' id='l421' data-llen='7997:8024'><a onclick="displayPageImage('KR1d0030', 'WYG', '022-24a' );" name="022-24a" class="pb">[022-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8024:8039'>涖卜受視反之宗人還少退受命</span><br/>
<span class='tline' id='l423' data-llen='8039:8057'>　鄭注受涖卜命授龜宜近受命宜卻也</span><br/>
<span class='tline' id='l424' data-llen='8057:8078'>命曰哀子某來日卜葬其父某甫考降無有近悔</span><br/>
<span class='tline' id='l425' data-llen='8078:8101'>　鄭注考登也降下也言卜此日葬魂神上下得無近</span><br/>
<span class='tline' id='l426' data-llen='8101:8109'>　于咎悔者乎</span><br/>
<span class='tline' id='l427' data-llen='8109:8132'>　釋曰王制曰天子七月而葬諸侯五月大夫士庶人</span><br/>
<span class='tline' id='l428' data-llen='8132:8155'>　三月士之三月亦通死月數故春秋傳又謂大夫三</span><br/>
<span class='tline' id='l429' data-llen='8155:8178'>　月士踰月也曲禮曰凡卜筮日喪事先逺日雜記曰</span><br/>
<span class='tline' id='l430' data-llen='8178:8205'><a onclick="displayPageImage('KR1d0030', 'WYG', '022-24b' );" name="022-24b" class="pb">[022-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='8205:8228'>　祝稱卜葬虞子孫曰哀夫曰乃兄弟曰某卜葬其兄</span><br/>
<span class='tline' id='l432' data-llen='8228:8251'>　弟曰伯子某春秋傳卜有令龜者涖卜其令龜者乎</span><br/>
<span class='tline' id='l433' data-llen='8251:8259'>　近附近之近</span><br/>
<span class='tline' id='l434' data-llen='8259:8282'>許諾不述命還即席西面坐命龜興授卜人龜負東扉</span><br/>
<span class='tline' id='l435' data-llen='8282:8305'>　鄭注宗人不述命亦士禮畧凡卜述命命龜異龜重</span><br/>
<span class='tline' id='l436' data-llen='8305:8320'>　威儀多也負東扉俟龜之兆也</span><br/>
<span class='tline' id='l437' data-llen='8320:8342'>　釋曰周禮大卜大祭祀則㫝髙命龜凡喪事命龜</span><br/>
<span class='tline' id='l438' data-llen='8342:8350'>卜人坐作龜興</span><br/>
<span class='tline' id='l439' data-llen='8350:8377'><a onclick="displayPageImage('KR1d0030', 'WYG', '022-25a' );" name="022-25a" class="pb">[022-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='8377:8400'>　鄭注作猶灼也周禮卜師凡卜事眂髙揚火以作龜</span><br/>
<span class='tline' id='l441' data-llen='8400:8409'>　致其墨興起也</span><br/>
<span class='tline' id='l442' data-llen='8409:8432'>宗人受龜示涖卜涖卜受視反之宗人退東面乃旅占</span><br/>
<span class='tline' id='l443' data-llen='8432:8450'>卒不釋龜告于涖卜與主人占曰某日從</span><br/>
<span class='tline' id='l444' data-llen='8450:8467'>　鄭注不釋龜復執之也古文曰為日</span><br/>
<span class='tline' id='l445' data-llen='8467:8480'>授卜人龜告于主婦主婦哭</span><br/>
<span class='tline' id='l446' data-llen='8480:8493'>　鄭注不執龜者下主人也</span><br/>
<span class='tline' id='l447' data-llen='8493:8506'>告于異爵者使人告于衆賓</span><br/>
<span class='tline' id='l448' data-llen='8506:8533'><a onclick="displayPageImage('KR1d0030', 'WYG', '022-25b' );" name="022-25b" class="pb">[022-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='8533:8546'>　鄭注衆賔僚友不來者也</span><br/>
<span class='tline' id='l450' data-llen='8546:8569'>卜人徹龜宗人告事畢主人絰入哭如筮宅賔出拜送</span><br/>
<span class='tline' id='l451' data-llen='8569:8579'>若不從卜擇如初儀</span><br/>
</p>
<p><br/>
</p>
  </div>
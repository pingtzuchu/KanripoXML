<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0030', 'WYG', '021-1a' );" name="021-1a" class="pb">[021-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:211'>　儀禮集釋卷二十一　　宋　李如圭　撰</span><br/>
<span class='tline' id='l10' data-llen='211:216'>士喪禮</span><br/>
<span class='tline' id='l11' data-llen='216:236'>重木刋鑿之甸人置重于中庭參分庭一在南</span><br/>
<span class='tline' id='l12' data-llen='236:259'>　鄭注木也縣物焉曰重刋斵治鑿之為縣簪孔也士</span><br/>
<span class='tline' id='l13' data-llen='259:267'>　重木長三尺</span><br/>
<span class='tline' id='l14' data-llen='267:290'>　釋曰重者相重累也豎者三尺横者宜半之士三尺</span><br/>
<span class='tline' id='l15' data-llen='290:302'>　則重其約銘旌之杠與</span><br/>
<span class='tline' id='l16' data-llen='302:328'><a onclick="displayPageImage('KR1d0030', 'WYG', '021-1b' );" name="021-1b" class="pb">[021-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='328:342'>夏祝鬻餘飯用二鬲于西牆下</span><br/>
<span class='tline' id='l18' data-llen='342:365'>　鄭注夏祝祝習夏禮者也夏人教以忠其于養宜鬻</span><br/>
<span class='tline' id='l19' data-llen='365:388'>　餘飯以飯尸餘米為鬻也重主道也士二鬲則大夫</span><br/>
<span class='tline' id='l20' data-llen='388:402'>　四諸侯六天子八與簋同差</span><br/>
<span class='tline' id='l21' data-llen='402:425'>　釋曰凡奠皆夏祝為之饋食禮特牲二敦少牢四敦</span><br/>
<span class='tline' id='l22' data-llen='425:448'>　此二鬲與特牲數同人所嗜者飲食始死未作主故</span><br/>
<span class='tline' id='l23' data-llen='448:456'>　以飲食依之</span><br/>
<span class='tline' id='l24' data-llen='456:486'>幂用疏布<span class='krp-note'>案幂今注疏/本訛作冪</span>久之繫用靲縣于重幂用葦席</span><br/>
<span class='tline' id='l25' data-llen='486:512'><a onclick="displayPageImage('KR1d0030', 'WYG', '021-2a' );" name="021-2a" class="pb">[021-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='512:526'>北面左袵帶用靲賀之結于後</span><br/>
<span class='tline' id='l27' data-llen='526:549'>　鄭注久讀為灸謂以葢塞鬲口也靲竹䈼也以席覆</span><br/>
<span class='tline' id='l28' data-llen='549:572'>　重辟屈而反兩端交于後左袵西端在上賀加也今</span><br/>
<span class='tline' id='l29' data-llen='572:592'>　文幂皆作宻<span class='krp-note'>案今文注疏/本作古文</span></span><br/>
<span class='tline' id='l30' data-llen='592:614'>　釋曰北面以南為後以葦席覆重乃以䈼束加之</span><br/>
<span class='tline' id='l31' data-llen='614:622'>祝取銘置于重</span><br/>
<span class='tline' id='l32' data-llen='622:633'>　鄭注祝習周禮者也</span><br/>
<span class='tline' id='l33' data-llen='633:656'>　釋曰重主道故置銘于重荀子曰喪禮者以生者飾</span><br/>
<span class='tline' id='l34' data-llen='656:682'><a onclick="displayPageImage('KR1d0030', 'WYG', '021-2b' );" name="021-2b" class="pb">[021-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='682:705'>　死者也大象其生以送其死也始卒沐浴鬠體飯含</span><br/>
<span class='tline' id='l36' data-llen='705:728'>　象生執也不沐則濡櫛三律而止不浴則濡巾三式</span><br/>
<span class='tline' id='l37' data-llen='728:751'>　而止充耳而設瑱飯以生稻琀以槁骨反生術矣說</span><br/>
<span class='tline' id='l38' data-llen='751:774'>　䙝衣襲三稱搢紳而無鉤帶矣設掩面儇目鬠而不</span><br/>
<span class='tline' id='l39' data-llen='774:795'>　笄矣書其名置于其重則名不見而柩獨明矣</span><br/>
<span class='tline' id='l40' data-llen='795:818'>厥明陳衣于房南領西上綪絞横三縮一廣終幅析其</span><br/>
<span class='tline' id='l41' data-llen='818:821'>末</span><br/>
<span class='tline' id='l42' data-llen='821:844'>　鄭注綪屈也絞所以收束衣服為堅急者也以布為</span><br/>
<span class='tline' id='l43' data-llen='844:870'><a onclick="displayPageImage('KR1d0030', 'WYG', '021-3a' );" name="021-3a" class="pb">[021-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='870:893'>　之縮從也横者三幅從者一幅析其末者令可結也</span><br/>
<span class='tline' id='l45' data-llen='893:905'>　喪大記曰絞一幅為三</span><br/>
<span class='tline' id='l46' data-llen='905:928'>　釋曰謂析其末為三也喪大記又曰大斂布絞縮者</span><br/>
<span class='tline' id='l47' data-llen='928:951'>　三則一幅通皆三析之矣小斂之絞析其末以為堅</span><br/>
<span class='tline' id='l48' data-llen='951:974'>　之强也大斂之絞皆三析之以為堅之急也凡陳衣</span><br/>
<span class='tline' id='l49' data-llen='974:989'>　斂時在外者先陳之布衣亦然</span><br/>
<span class='tline' id='l50' data-llen='989:997'>緇衾赬裏無紞</span><br/>
<span class='tline' id='l51' data-llen='997:1025'>　鄭注紞被識也斂衣或倒被無别于前後可也<span class='krp-note'>案今/注疏</span></span><br/>
<span class='tline' id='l52' data-llen='1025:1051'><a onclick="displayPageImage('KR1d0030', 'WYG', '021-3b' );" name="021-3b" class="pb">[021-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1051:1069'>　<span class='krp-note'>本脫/可字</span>凡衾制同皆五幅也</span><br/>
<span class='tline' id='l54' data-llen='1069:1093'>　釋曰被生時有紞以組𩔖為之以識被之前後喪大</span><br/>
<span class='tline' id='l55' data-llen='1093:1117'>　記云紟五幅無紞衾亦紟𩔖故其制同内則曰六十</span><br/>
<span class='tline' id='l56' data-llen='1117:1140'>　歲制七十時制八十月制九十日修惟絞紟衾冒死</span><br/>
<span class='tline' id='l57' data-llen='1140:1146'>　而後制</span><br/>
<span class='tline' id='l58' data-llen='1146:1151'>祭服次</span><br/>
<span class='tline' id='l59' data-llen='1151:1162'>　鄭注爵弁服皮弁服</span><br/>
<span class='tline' id='l60' data-llen='1162:1185'>　釋曰小斂祭服在中而次絞衾先陳祭服尊也與陳</span><br/>
<span class='tline' id='l61' data-llen='1185:1211'><a onclick="displayPageImage('KR1d0030', 'WYG', '021-4a' );" name="021-4a" class="pb">[021-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1211:1219'>　襲衣之序同</span><br/>
<span class='tline' id='l63' data-llen='1219:1224'>散衣次</span><br/>
<span class='tline' id='l64' data-llen='1224:1237'>　鄭注褖衣以下袍襺之屬</span><br/>
<span class='tline' id='l65' data-llen='1237:1244'>凡十有九稱</span><br/>
<span class='tline' id='l66' data-llen='1244:1254'>　鄭注祭服與散衣</span><br/>
<span class='tline' id='l67' data-llen='1254:1260'>陳衣繼之</span><br/>
<span class='tline' id='l68' data-llen='1260:1267'>　鄭注庶襚</span><br/>
<span class='tline' id='l69' data-llen='1267:1273'>不必盡用</span><br/>
<span class='tline' id='l70' data-llen='1273:1299'><a onclick="displayPageImage('KR1d0030', 'WYG', '021-4b' );" name="021-4b" class="pb">[021-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1299:1311'>　鄭注取稱而已不務多</span><br/>
<span class='tline' id='l72' data-llen='1311:1334'>　釋曰喪大記曰小斂布絞縮者一横者三君錦衾大</span><br/>
<span class='tline' id='l73' data-llen='1334:1357'>　夫縞衾士緇衾皆一衣十有九稱君陳衣于序東大</span><br/>
<span class='tline' id='l74' data-llen='1357:1380'>　夫士陳衣于房中皆西領北上絞紟不在列不在列</span><br/>
<span class='tline' id='l75' data-llen='1380:1403'>　者不成稱不連數也西領北上葢亦天子之士又曰</span><br/>
<span class='tline' id='l76' data-llen='1403:1418'>　凡陳衣者實之篋凡陳衣不詘</span><br/>
<span class='tline' id='l77' data-llen='1418:1440'>饌于東堂下脯醢醴酒幂奠用功布實于簟在饌東</span><br/>
<span class='tline' id='l78' data-llen='1440:1463'>　鄭注功布鍛濯灰治之布也凡在東西堂下者南齊</span><br/>
<span class='tline' id='l79' data-llen='1463:1489'><a onclick="displayPageImage('KR1d0030', 'WYG', '021-5a' );" name="021-5a" class="pb">[021-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1489:1498'>　坫古文奠為尊</span><br/>
<span class='tline' id='l81' data-llen='1498:1521'>　釋曰鬲幂用疏布布之不灰治者也下記曰設棜于</span><br/>
<span class='tline' id='l82' data-llen='1521:1544'>　東堂下南順齊于坫饌于其上東堂下在堂之東堂</span><br/>
<span class='tline' id='l83' data-llen='1544:1550'>　隅曰坫</span><br/>
<span class='tline' id='l84' data-llen='1550:1560'>設盆盥于饌東有巾</span><br/>
<span class='tline' id='l85' data-llen='1560:1577'>　鄭注為奠設盥也喪事略故無洗也</span><br/>
<span class='tline' id='l86' data-llen='1577:1600'>　釋曰凡設洗篚者不言巾巾在篚可知也喪禮無洗</span><br/>
<span class='tline' id='l87' data-llen='1600:1615'>　篚故見其巾饋食禮尸盥亦然</span><br/>
<span class='tline' id='l88' data-llen='1615:1641'><a onclick="displayPageImage('KR1d0030', 'WYG', '021-5b' );" name="021-5b" class="pb">[021-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1641:1664'>苴絰大鬲下本在左要絰小焉散帶垂長三尺牡麻絰</span><br/>
<span class='tline' id='l90' data-llen='1664:1679'>右本在上亦散帶垂皆饌于東方</span><br/>
<span class='tline' id='l91' data-llen='1679:1702'>　鄭注苴絰斬衰之絰也苴麻者其貌苴以為絰服重</span><br/>
<span class='tline' id='l92' data-llen='1702:1725'>　者尚麤惡絰之言實也鬲搤也中人之手搤圍九寸</span><br/>
<span class='tline' id='l93' data-llen='1725:1748'>　絰帶之差自此出焉下本在左重服統于内而本陽</span><br/>
<span class='tline' id='l94' data-llen='1748:1771'>　也要絰小焉五分去一牡麻絰者齊衰以下之絰也</span><br/>
<span class='tline' id='l95' data-llen='1771:1794'>　牡麻絰者其貌易服輕者宜差好也右本在上輕服</span><br/>
<span class='tline' id='l96' data-llen='1794:1817'>　本于隂而統于外散帶之垂者男子之道文多變也</span><br/>
<span class='tline' id='l97' data-llen='1817:1843'><a onclick="displayPageImage('KR1d0030', 'WYG', '021-6a' );" name="021-6a" class="pb">[021-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1843:1858'>　饌于東方東坫之南苴絰為上</span><br/>
<span class='tline' id='l99' data-llen='1858:1881'>　釋曰帶即要絰也雜記曰大功以上散帶散帶者小</span><br/>
<span class='tline' id='l100' data-llen='1881:1904'>　斂後垂其帶至成服而絞之婦人則初而絞之與小</span><br/>
<span class='tline' id='l101' data-llen='1904:1927'>　功緦之男子同饌于東方不繼前饌而言則非東堂</span><br/>
<span class='tline' id='l102' data-llen='1927:1949'>　下矣下牀笫夷衾饌于西坫南則東方之饌亦然</span><br/>
<span class='tline' id='l103' data-llen='1949:1961'>婦人之帶牡麻結本在房</span><br/>
<span class='tline' id='l104' data-llen='1961:1984'>　鄭注婦人亦有苴絰但言帶者記其異此齊衰婦人</span><br/>
<span class='tline' id='l105' data-llen='1984:2009'>　斬衰婦人亦苴絰也<span class='krp-note'>案亦字下今注/疏本衍有字</span></span><br/>
<span class='tline' id='l106' data-llen='2009:2035'><a onclick="displayPageImage('KR1d0030', 'WYG', '021-6b' );" name="021-6b" class="pb">[021-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2035:2053'>　釋曰絰本不散帶也與男子異故著之</span><br/>
<span class='tline' id='l108' data-llen='2053:2064'>牀笫夷衾饌于西坫南</span><br/>
<span class='tline' id='l109' data-llen='2064:2087'>　鄭注笫簀也夷衾覆尸之衾喪大記曰自小斂以往</span><br/>
<span class='tline' id='l110' data-llen='2087:2102'>　用夷衾夷衾質殺之裁猶冒也</span><br/>
<span class='tline' id='l111' data-llen='2102:2117'>　釋曰用夷衾者大斂之衾當陳</span><br/>
<span class='tline' id='l112' data-llen='2117:2125'>西方盥如東方</span><br/>
<span class='tline' id='l113' data-llen='2125:2148'>　鄭注為舉者設盥也如東方者亦用盆布巾饌于西</span><br/>
<span class='tline' id='l114' data-llen='2148:2153'>　堂下</span><br/>
<span class='tline' id='l115' data-llen='2153:2179'><a onclick="displayPageImage('KR1d0030', 'WYG', '021-7a' );" name="021-7a" class="pb">[021-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2179:2202'>陳一鼎于寢門外當東塾少南西面其實特豚四鬄去</span><br/>
<span class='tline' id='l117' data-llen='2202:2225'>蹄兩胉脊肺設扃鼏鼏西末素俎在鼎西西順覆匕東</span><br/>
<span class='tline' id='l118' data-llen='2225:2228'>柄</span><br/>
<span class='tline' id='l119' data-llen='2228:2251'>　鄭注鬄解也四解之殊肩髀而已喪事略去蹄去其</span><br/>
<span class='tline' id='l120' data-llen='2251:2274'>　甲為不絜清也胉脅也素俎喪尚質既饌將小斂則</span><br/>
<span class='tline' id='l121' data-llen='2274:2293'>　辟襲奠今文鬄為剔胉為迫古文鼏為宻</span><br/>
<span class='tline' id='l122' data-llen='2293:2316'>　釋曰孔叢曰豕子曰豚殊左右肩髀為四并兩脅與</span><br/>
<span class='tline' id='l123' data-llen='2316:2339'>　脊而七體是謂豚解鼏以茅為之其本在東凡物無</span><br/>
<span class='tline' id='l124' data-llen='2339:2365'><a onclick="displayPageImage('KR1d0030', 'WYG', '021-7b' );" name="021-7b" class="pb">[021-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2365:2387'>　飾曰素檀弓曰奠以素器以生者有哀素之心也</span><br/>
<span class='tline' id='l126' data-llen='2387:2402'>士盥二人以竝東面立于西階下</span><br/>
<span class='tline' id='l127' data-llen='2402:2417'>　鄭注立俟舉尸也今文竝為併</span><br/>
<span class='tline' id='l128' data-llen='2417:2428'>布席于户内下莞上簟</span><br/>
<span class='tline' id='l129' data-llen='2428:2439'>　鄭注有司布斂席也</span><br/>
<span class='tline' id='l130' data-llen='2439:2462'>　釋曰不牀者斂衣多布之于地喪大記曰小斂于户</span><br/>
<span class='tline' id='l131' data-llen='2462:2485'>　内大斂于阼君以簟席大夫以蒲席士以葦席簟細</span><br/>
<span class='tline' id='l132' data-llen='2485:2490'>　席也</span><br/>
<span class='tline' id='l133' data-llen='2490:2516'><a onclick="displayPageImage('KR1d0030', 'WYG', '021-8a' );" name="021-8a" class="pb">[021-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2516:2545'>商祝布絞衾散衣祭服祭服不倒<span class='krp-note'>案倒唐石/經作到</span>美者在中</span><br/>
<span class='tline' id='l135' data-llen='2545:2568'>　鄭注斂者趨方或傎倒衣裳祭服尊不倒之也美善</span><br/>
<span class='tline' id='l136' data-llen='2568:2591'>　也善衣後布于斂則在中也既後布祭服而又言善</span><br/>
<span class='tline' id='l137' data-llen='2591:2604'>　者在中明每服非一稱也</span><br/>
<span class='tline' id='l138' data-llen='2604:2627'>　釋曰喪大記曰小斂之衣祭服不倒君無禭大夫士</span><br/>
<span class='tline' id='l139' data-llen='2627:2650'>　畢主人之祭服親戚之衣受之不以即陳小斂君大</span><br/>
<span class='tline' id='l140' data-llen='2650:2661'>　夫士皆用複衣複衾</span><br/>
<span class='tline' id='l141' data-llen='2661:2669'>士舉遷尸反位</span><br/>
<span class='tline' id='l142' data-llen='2669:2695'><a onclick="displayPageImage('KR1d0030', 'WYG', '021-8b' );" name="021-8b" class="pb">[021-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2695:2705'>　鄭注遷尸于服上</span><br/>
<span class='tline' id='l144' data-llen='2705:2728'>　釋曰扶君卜人師扶右射人師扶左君薨以是舉周</span><br/>
<span class='tline' id='l145' data-llen='2728:2751'>　禮射人大喪與僕人遷尸喪大記曰凡斂者袒遷尸</span><br/>
<span class='tline' id='l146' data-llen='2751:2774'>　者襲君之喪大胥是斂衆胥佐之大夫之喪大胥侍</span><br/>
<span class='tline' id='l147' data-llen='2774:2797'>　之衆胥是斂士之喪胥為侍士是斂小斂大斂祭服</span><br/>
<span class='tline' id='l148' data-llen='2797:2815'>　不倒皆左袵結絞不紐斂者既斂必哭</span><br/>
<span class='tline' id='l149' data-llen='2815:2830'>設牀笫于兩楹之間袵如初有枕</span><br/>
<span class='tline' id='l150' data-llen='2830:2846'>　鄭注袵寢卧之席也亦下莞上簟</span><br/>
<span class='tline' id='l151' data-llen='2846:2872'><a onclick="displayPageImage('KR1d0030', 'WYG', '021-9a' );" name="021-9a" class="pb">[021-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2872:2878'>卒斂徹帷</span><br/>
<span class='tline' id='l153' data-llen='2878:2886'>　鄭注尸已飾</span><br/>
<span class='tline' id='l154' data-llen='2886:2909'>　釋曰喪大記曰鋪絞紟踊鋪衾踊鋪衣踊遷尸踊斂</span><br/>
<span class='tline' id='l155' data-llen='2909:2932'>　衣踊斂衾踊斂絞紟踊檀弓曰周人大事斂用日出</span><br/>
<span class='tline' id='l156' data-llen='2932:2955'>　周禮王崩小宗伯及執事涖小斂帥異族而佐大祝</span><br/>
<span class='tline' id='l157' data-llen='2955:2960'>　贊斂</span><br/>
<span class='tline' id='l158' data-llen='2960:2979'>主人西面馮尸踊無算主婦東面馮亦如之</span><br/>
<span class='tline' id='l159' data-llen='2979:2988'>　鄭注馮服膺之</span><br/>
<span class='tline' id='l160' data-llen='2988:3014'><a onclick="displayPageImage('KR1d0030', 'WYG', '021-9b' );" name="021-9b" class="pb">[021-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3014:3037'>　釋曰踊無算為動尸也問喪曰在牀曰尸在棺曰柩</span><br/>
<span class='tline' id='l162' data-llen='3037:3053'>　動尸舉柩辟踊無數馮音憑後同</span><br/>
<span class='tline' id='l163' data-llen='3053:3066'>主人髺髮袒衆主人免于房</span><br/>
<span class='tline' id='l164' data-llen='3066:3089'>　鄭注始死將斬衰者雞斯將齊衰者素冠今至小斂</span><br/>
<span class='tline' id='l165' data-llen='3089:3128'>　變又將初變服也<span class='krp-note'>案變原本及今注疏本皆訛作喪/張淳儀禮識誤云監本喪作變從</span></span><br/>
<span class='tline' id='l166' data-llen='3128:3155'>　<span class='krp-note'>監/本</span>髺髮者去笄纚而紒衆主人免者齊衰將袒以免</span><br/>
<span class='tline' id='l167' data-llen='3155:3178'>　代冠冠服之尤尊不以袒也免之制未聞舊說以為</span><br/>
<span class='tline' id='l168' data-llen='3178:3201'>　如冠狀廣一寸喪服小記曰斬衰髺髮以麻免而以</span><br/>
<span class='tline' id='l169' data-llen='3201:3228'><a onclick="displayPageImage('KR1d0030', 'WYG', '021-10a' );" name="021-10a" class="pb">[021-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3228:3260'>　布此用麻布為之狀如今著幧頭矣<span class='krp-note'>案原本及今注/疏本著上有之</span></span><br/>
<span class='tline' id='l171' data-llen='3260:3295'>　<span class='krp-note'>字張淳儀禮識誤云釋文/今著中無之字從釋文</span>自項中而前交于額上卻</span><br/>
<span class='tline' id='l172' data-llen='3295:3318'>　繞紒也于房于室釋髺髮宜于隠者今文免皆作絻</span><br/>
<span class='tline' id='l173' data-llen='3318:3326'>　古文髺作括</span><br/>
<span class='tline' id='l174' data-llen='3326:3349'>　釋曰檀弓曰袒括髮變也去飾去美也袒括髮去飾</span><br/>
<span class='tline' id='l175' data-llen='3349:3372'>　之甚也有所袒有所襲哀之節也凡袒必免古者冠</span><br/>
<span class='tline' id='l176' data-llen='3372:3395'>　加于武有罪免冠而武獨存喪服之免以布象而為</span><br/>
<span class='tline' id='l177' data-llen='3395:3418'>　之以其與冕弁之冕音相亂故讀如問括髮之狀與</span><br/>
<span class='tline' id='l178' data-llen='3418:3445'><a onclick="displayPageImage('KR1d0030', 'WYG', '021-10b' );" name="021-10b" class="pb">[021-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3445:3468'>　免同用麻為異耳案喪服小記及奔喪為父母皆括</span><br/>
<span class='tline' id='l180' data-llen='3468:3491'>　髮則此云衆主人免者謂將齊衰者也下記云既馮</span><br/>
<span class='tline' id='l181' data-llen='3491:3514'>　尸主人袒髺髮絞帶衆主人布帶布帶者齊衰之服</span><br/>
<span class='tline' id='l182' data-llen='3514:3527'>　明此衆主人謂齊衰以下</span><br/>
<span class='tline' id='l183' data-llen='3527:3534'>婦人髽于室</span><br/>
<span class='tline' id='l184' data-llen='3534:3557'>　鄭注始死婦人將斬衰者去笄而纚將齊衰者骨笄</span><br/>
<span class='tline' id='l185' data-llen='3557:3580'>　而纚今言髽者亦去笄纚而紒也齊衰以上至笄猶</span><br/>
<span class='tline' id='l186' data-llen='3580:3603'>　髽髽之異于髺髮者既去纚而以髮為大紒如今婦</span><br/>
<span class='tline' id='l187' data-llen='3603:3630'><a onclick="displayPageImage('KR1d0030', 'WYG', '021-11a' );" name="021-11a" class="pb">[021-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3630:3653'>　人露紒其象也檀弓曰南宫韜之妻之姑之喪夫子</span><br/>
<span class='tline' id='l189' data-llen='3653:3676'>　誨之髽曰爾毋縱縱爾爾毋扈扈爾其用麻布亦如</span><br/>
<span class='tline' id='l190' data-llen='3676:3683'>　著幧頭然</span><br/>
<span class='tline' id='l191' data-llen='3683:3704'>　釋曰未成服之髽無笄至成服有笄猶髽不改</span><br/>
<span class='tline' id='l192' data-llen='3704:3727'>士舉男女奉尸侇于堂幠用夷衾男女如室位踊無算</span><br/>
<span class='tline' id='l193' data-llen='3727:3750'>　鄭注侇之言尸也夷衾覆尸柩之衾也堂謂楹間牀</span><br/>
<span class='tline' id='l194' data-llen='3750:3761'>　笫上也今文侇作夷</span><br/>
<span class='tline' id='l195' data-llen='3761:3784'>　釋曰牀曰夷牀衾曰夷衾槃曰夷槃尸曰侇皆依尸</span><br/>
<span class='tline' id='l196' data-llen='3784:3811'><a onclick="displayPageImage('KR1d0030', 'WYG', '021-11b' );" name="021-11b" class="pb">[021-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3811:3834'>　而為言檀弓曰叔孫武叔之母死既小斂舉者出尸</span><br/>
<span class='tline' id='l198' data-llen='3834:3857'>　出户袒且投其冠括髮子游曰知禮袒括髮為奉尸</span><br/>
<span class='tline' id='l199' data-llen='3857:3872'>　尸出户乃袒括髮故子游嗤之</span><br/>
<span class='tline' id='l200' data-llen='3872:3895'>主人出于足降自西階衆主人東即位婦人阼階上西</span><br/>
<span class='tline' id='l201' data-llen='3895:3918'>面主人拜賓大夫特拜士旅之即位踊襲絰于序東復</span><br/>
<span class='tline' id='l202' data-llen='3918:3921'>位</span><br/>
<span class='tline' id='l203' data-llen='3921:3944'>　鄭注拜賓鄉賓位拜之也即位踊東方位襲絰于序</span><br/>
<span class='tline' id='l204' data-llen='3944:3951'>　東東夾前</span><br/>
<span class='tline' id='l205' data-llen='3951:3978'><a onclick="displayPageImage('KR1d0030', 'WYG', '021-12a' );" name="021-12a" class="pb">[021-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3978:4001'>　釋曰主人位在阼階下衆主人亦降自西階位繼主</span><br/>
<span class='tline' id='l207' data-llen='4001:4024'>　人而南序東堂下當東序之東絰在東方取之便喪</span><br/>
<span class='tline' id='l208' data-llen='4024:4047'>　大記曰小斂主人即位于户内主婦東面乃斂卒斂</span><br/>
<span class='tline' id='l209' data-llen='4047:4070'>　主人馮之踊主婦亦如之主人袒說髦括髮以麻婦</span><br/>
<span class='tline' id='l210' data-llen='4070:4093'>　人髽帶麻于房中徹帷男女奉尸夷于堂降拜君拜</span><br/>
<span class='tline' id='l211' data-llen='4093:4116'>　寄公國賓大夫士拜卿大夫于位于士旁三拜夫人</span><br/>
<span class='tline' id='l212' data-llen='4116:4139'>　亦拜寄公夫人于堂上大夫内子士妻持拜命婦汜</span><br/>
<span class='tline' id='l213' data-llen='4139:4162'>　拜衆賓于堂上主人即位襲帶絰踊母之喪即位而</span><br/>
<span class='tline' id='l214' data-llen='4162:4189'><a onclick="displayPageImage('KR1d0030', 'WYG', '021-12b' );" name="021-12b" class="pb">[021-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4189:4212'>　免乃奠弔者襲裘加武帶絰于主人拾踊奔喪曰奔</span><br/>
<span class='tline' id='l216' data-llen='4212:4235'>　親喪至于家入門左升自西階殯東西面坐哭盡哀</span><br/>
<span class='tline' id='l217' data-llen='4235:4258'>　括髮袒降堂東即位西鄉哭成踊襲絰于序東絞帶</span><br/>
<span class='tline' id='l218' data-llen='4258:4281'>　反位拜賓成踊送賓反位又曰奔母之喪西面哭盡</span><br/>
<span class='tline' id='l219' data-llen='4281:4304'>　哀括髮袒降堂東即位西鄉哭成踊襲免絰于序東</span><br/>
<span class='tline' id='l220' data-llen='4304:4327'>　拜賓送賓皆如奔父之禮免終事奔喪禮亦與在家</span><br/>
<span class='tline' id='l221' data-llen='4327:4350'>　者同惟不散帶為母異于父者于又哭不括髮而免</span><br/>
<span class='tline' id='l222' data-llen='4350:4354'>　耳</span><br/>
<span class='tline' id='l223' data-llen='4354:4381'><a onclick="displayPageImage('KR1d0030', 'WYG', '021-13a' );" name="021-13a" class="pb">[021-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4381:4385'>乃奠</span><br/>
<span class='tline' id='l225' data-llen='4385:4396'>　鄭注祝與執事為之</span><br/>
<span class='tline' id='l226' data-llen='4396:4419'>　釋曰曽子問曰天子諸侯之喪斬衰者奠大夫齊衰</span><br/>
<span class='tline' id='l227' data-llen='4419:4442'>　奠士則朋友奠不足則取于大功以下者不足則反</span><br/>
<span class='tline' id='l228' data-llen='4442:4446'>　之</span><br/>
<span class='tline' id='l229' data-llen='4446:4469'>舉者盥右執匕卻之左執俎横攝之入阼階前西面錯</span><br/>
<span class='tline' id='l230' data-llen='4469:4475'>錯俎北面</span><br/>
<span class='tline' id='l231' data-llen='4475:4498'>　鄭注舉者盥出門舉鼎者右人以右手執匕左人以</span><br/>
<span class='tline' id='l232' data-llen='4498:4525'><a onclick="displayPageImage('KR1d0030', 'WYG', '021-13b' );" name="021-13b" class="pb">[021-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4525:4548'>　左手執俎因其便也攝持也西面錯錯鼎于此宜西</span><br/>
<span class='tline' id='l234' data-llen='4548:4561'>　面錯俎北面俎宜西順之</span><br/>
<span class='tline' id='l235' data-llen='4561:4584'>　釋曰舉鼎者兼執匕俎喪禮略也鼎北上凡陳鼎于</span><br/>
<span class='tline' id='l236' data-llen='4584:4607'>　外者北面阼階下者西面喪禮陳鼎門外西面者變</span><br/>
<span class='tline' id='l237' data-llen='4607:4630'>　于吉在東方者未忍異于生至虞反吉乃設鼎于西</span><br/>
<span class='tline' id='l238' data-llen='4630:4635'>　階前</span><br/>
<span class='tline' id='l239' data-llen='4635:4658'>右人左執匕抽扃予左手兼執之取鼏委于鼎北加扃</span><br/>
<span class='tline' id='l240' data-llen='4658:4662'>不坐</span><br/>
<span class='tline' id='l241' data-llen='4662:4689'><a onclick="displayPageImage('KR1d0030', 'WYG', '021-14a' );" name="021-14a" class="pb">[021-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4689:4712'>　鄭注抽扃取鼏加扃于鼏上皆右手今文扃為鉉古</span><br/>
<span class='tline' id='l243' data-llen='4712:4722'>　文予為于鼏為宻</span><br/>
<span class='tline' id='l244' data-llen='4722:4752'>乃朼載載兩髀于兩端<span class='krp-note'>案重一載字/應屬衍文</span>兩肩亞兩胉亞脊</span><br/>
<span class='tline' id='l245' data-llen='4752:4765'>肺在于中皆覆進柢執而俟</span><br/>
<span class='tline' id='l246' data-llen='4765:4788'>　鄭注乃朼以朼次出牲體右人也載受而載于俎左</span><br/>
<span class='tline' id='l247' data-llen='4788:4811'>　人也亞次也凡七體皆覆為塵柢本也進本者未異</span><br/>
<span class='tline' id='l248' data-llen='4811:4834'>　于生也骨有本末古文朼為匕髀為脾今文胉為迫</span><br/>
<span class='tline' id='l249' data-llen='4834:4841'>　柢皆為胝</span><br/>
<span class='tline' id='l250' data-llen='4841:4868'><a onclick="displayPageImage('KR1d0030', 'WYG', '021-14b' );" name="021-14b" class="pb">[021-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4868:4881'>　釋曰體覆之無尸不食也</span><br/>
<span class='tline' id='l252' data-llen='4881:4904'>夏祝及執事盥執醴先酒脯醢俎從升自阼階丈夫踊</span><br/>
<span class='tline' id='l253' data-llen='4904:4916'>甸人徹鼎巾待于阼階下</span><br/>
<span class='tline' id='l254' data-llen='4916:4939'>　鄭注執事者諸執奠事者巾功布也執者不升己不</span><br/>
<span class='tline' id='l255' data-llen='4939:4950'>　設祝既錯醴將受之</span><br/>
<span class='tline' id='l256' data-llen='4950:4960'>　釋曰執者執巾者</span><br/>
<span class='tline' id='l257' data-llen='4960:4973'>奠于尸東執醴酒北面西上</span><br/>
<span class='tline' id='l258' data-llen='4973:4994'>　鄭注執醴酒者先升尊也立而俟後錯要成也</span><br/>
<span class='tline' id='l259' data-llen='4994:5021'><a onclick="displayPageImage('KR1d0030', 'WYG', '021-15a' );" name="021-15a" class="pb">[021-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5021:5044'>　釋曰檀弓曰小斂之奠子游曰于東方曽子曰于西</span><br/>
<span class='tline' id='l261' data-llen='5044:5065'>　方斂斯席矣小斂之奠在西方魯禮之末失也</span><br/>
<span class='tline' id='l262' data-llen='5065:5088'>豆錯俎錯于豆東立于俎北西上醴酒錯于豆南祝受</span><br/>
<span class='tline' id='l263' data-llen='5088:5111'>巾巾之由足降自西階婦人踊奠者由重南東丈夫踊</span><br/>
<span class='tline' id='l264' data-llen='5111:5125'>　鄭注巾之為塵也東反其位</span><br/>
<span class='tline' id='l265' data-llen='5125:5148'>　釋曰言豆不言籩省文設俎者南面辟執醴酒者也</span><br/>
<span class='tline' id='l266' data-llen='5148:5171'>　巾之為牲肉之剥露也檀弓曰喪不剥奠也與祭肉</span><br/>
<span class='tline' id='l267' data-llen='5171:5194'>　也與丈夫婦人以奠者之升降為踊節重主道故奠</span><br/>
<span class='tline' id='l268' data-llen='5194:5221'><a onclick="displayPageImage('KR1d0030', 'WYG', '021-15b' );" name="021-15b" class="pb">[021-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5221:5242'>　者由之丈夫又踊也奠者位葢在盆盥之東南</span><br/>
<span class='tline' id='l270' data-llen='5242:5253'>賓出主人拜送于門外</span><br/>
<span class='tline' id='l271' data-llen='5253:5262'>　鄭注庿門外也</span><br/>
<span class='tline' id='l272' data-llen='5262:5277'>　釋曰不送于外門外降于君使</span><br/>
<span class='tline' id='l273' data-llen='5277:5285'>乃代哭不以官</span><br/>
<span class='tline' id='l274' data-llen='5285:5308'>　鄭注代更也孝子始有親喪悲哀憔悴禮防其以死</span><br/>
<span class='tline' id='l275' data-llen='5308:5338'>　傷生<span class='krp-note'>案防今注/疏本作坊</span>使之更哭不絶聲而已人君以官尊</span><br/>
<span class='tline' id='l276' data-llen='5338:5361'>　卑士賤以親疏為之三日之後哭無時周禮挈壺氏</span><br/>
<span class='tline' id='l277' data-llen='5361:5388'><a onclick="displayPageImage('KR1d0030', 'WYG', '021-16a' );" name="021-16a" class="pb">[021-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5388:5398'>　凡喪縣壺以代哭</span><br/>
<span class='tline' id='l279' data-llen='5398:5421'>　釋曰喪大記曰君喪虞人出木角狄人出壺雍人出</span><br/>
<span class='tline' id='l280' data-llen='5421:5444'>　鼎司馬縣之乃官代哭大夫官代哭不縣壺士代哭</span><br/>
<span class='tline' id='l281' data-llen='5444:5450'>　不以官</span><br/>
<span class='tline' id='l282' data-llen='5450:5469'>有襚者則將命擯者出請入告主人待于位</span><br/>
<span class='tline' id='l283' data-llen='5469:5492'>　鄭注喪禮略于威儀既小斂擯者乃用辭出請之辭</span><br/>
<span class='tline' id='l284' data-llen='5492:5502'>　曰孤某使某請事</span><br/>
<span class='tline' id='l285' data-llen='5502:5512'>擯者出告須以賓入</span><br/>
<span class='tline' id='l286' data-llen='5512:5539'><a onclick="displayPageImage('KR1d0030', 'WYG', '021-16b' );" name="021-16b" class="pb">[021-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5539:5557'>　鄭注須亦待也出告之辭曰孤某須矣</span><br/>
<span class='tline' id='l288' data-llen='5557:5580'>賓入中庭北面致命主人拜稽顙賓升自西階出于足</span><br/>
<span class='tline' id='l289' data-llen='5580:5603'>西面委衣如于室禮降出主人出拜送朋友親襚如初</span><br/>
<span class='tline' id='l290' data-llen='5603:5619'>儀西階東北面哭踊三降主人不踊</span><br/>
<span class='tline' id='l291' data-llen='5619:5640'>　鄭注朋友既委衣又還哭于西階上不背主人</span><br/>
<span class='tline' id='l292' data-llen='5640:5659'>　釋曰拜君弔襚賵踊朋友襚不踊辟君也</span><br/>
<span class='tline' id='l293' data-llen='5659:5682'>襚者以褶則必有裳執衣如初徹衣者亦如之升降自</span><br/>
<span class='tline' id='l294' data-llen='5682:5688'>西階以東</span><br/>
<span class='tline' id='l295' data-llen='5688:5715'><a onclick="displayPageImage('KR1d0030', 'WYG', '021-17a' );" name="021-17a" class="pb">[021-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5715:5738'>　鄭注帛謂褶無絮雖複與襌同有裳乃成稱不用表</span><br/>
<span class='tline' id='l297' data-llen='5738:5754'>　也以東藏以待事也古文褶為襲</span><br/>
<span class='tline' id='l298' data-llen='5754:5777'>　釋曰如初左執領右執要雜記諸侯弔含襚賵之禮</span><br/>
<span class='tline' id='l299' data-llen='5777:5800'>　曰凡將命卿殯將命子拜稽顙西面而坐委之宰舉</span><br/>
<span class='tline' id='l300' data-llen='5800:5823'>　璧與圭宰夫舉襚升自西階西面坐取之降自西階</span><br/>
<span class='tline' id='l301' data-llen='5823:5842'>　以東雜記言西面坐委則亦于殯東委之</span><br/>
<span class='tline' id='l302' data-llen='5842:5850'>宵為燎于中庭</span><br/>
<span class='tline' id='l303' data-llen='5850:5861'>　鄭注宵夜也燎大燋</span><br/>
<span class='tline' id='l304' data-llen='5861:5888'><a onclick="displayPageImage('KR1d0030', 'WYG', '021-17b' );" name="021-17b" class="pb">[021-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5888:5911'>　釋曰古者以荆燋為燭其在地者曰燎或曰庭燎以</span><br/>
<span class='tline' id='l306' data-llen='5911:5921'>　布纏葦以臘灌之</span><br/>
<span class='tline' id='l307' data-llen='5921:5944'>厥明滅燎陳衣于房南領西上綪絞紟衾二君襚祭服</span><br/>
<span class='tline' id='l308' data-llen='5944:5973'>散衣庶襚凡三十稱<span class='krp-note'>案三十唐/石經作卅</span>紟不在算不必盡用</span><br/>
<span class='tline' id='l309' data-llen='5973:5996'>　鄭注紟單被也衾二者始死斂衾今又復制也小斂</span><br/>
<span class='tline' id='l310' data-llen='5996:6019'>　衣數自天子達大斂則異矣喪大記曰大斂布絞縮</span><br/>
<span class='tline' id='l311' data-llen='6019:6027'>　者三横者三</span><br/>
<span class='tline' id='l312' data-llen='6027:6050'>　釋曰紟不在算以其單也不盡用者守祧職所謂其</span><br/>
<span class='tline' id='l313' data-llen='6050:6077'><a onclick="displayPageImage('KR1d0030', 'WYG', '021-18a' );" name="021-18a" class="pb">[021-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6077:6100'>　遺衣服藏焉是也喪大記曰大斂布絞縮者三横者</span><br/>
<span class='tline' id='l315' data-llen='6100:6123'>　五布紟二衾君大夫士一也君陳衣于庭百稱北領</span><br/>
<span class='tline' id='l316' data-llen='6123:6146'>　西上大夫陳衣于序東五十稱西領南上士陳衣于</span><br/>
<span class='tline' id='l317' data-llen='6146:6169'>　序東三十稱西領南上絞紟如朝服絞一幅為三不</span><br/>
<span class='tline' id='l318' data-llen='6169:6192'>　辟紟五幅無紞小斂君大夫士皆用複衣複衾大斂</span><br/>
<span class='tline' id='l319' data-llen='6192:6215'>　君大夫士祭服無算君褶衣褶衾大夫士猶小斂也</span><br/>
<span class='tline' id='l320' data-llen='6215:6231'>　士陳衣與大夫同葢亦天子之士</span><br/>
<span class='tline' id='l321' data-llen='6231:6254'>東方之饌兩瓦甒其實醴酒角觶木柶毼豆兩其實葵</span><br/>
<span class='tline' id='l322' data-llen='6254:6281'><a onclick="displayPageImage('KR1d0030', 'WYG', '021-18b' );" name="021-18b" class="pb">[021-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6281:6301'>菹芋蠃醢兩籩無縢布巾其實栗不擇脯四脡</span><br/>
<span class='tline' id='l324' data-llen='6301:6324'>　鄭注此饌但言東方則亦在東堂下也毼白也齊人</span><br/>
<span class='tline' id='l325' data-llen='6324:6352'>　或名全菹為芋縢縁也詩云竹柲緄縢<span class='krp-note'>案柲詩/作閉</span>布巾</span><br/>
<span class='tline' id='l326' data-llen='6352:6375'>　籩巾也籩豆具而有巾盛之也特牲饋食禮有籩巾</span><br/>
<span class='tline' id='l327' data-llen='6375:6388'>　今文蠃為蝸古文縢為甸</span><br/>
<span class='tline' id='l328' data-llen='6388:6411'>　釋曰細切為韲全物為菹長于四寸者亦切之喪菹</span><br/>
<span class='tline' id='l329' data-llen='6411:6434'>　葵雖長而不切故得芋名下記設棜于東堂下饌豆</span><br/>
<span class='tline' id='l330' data-llen='6434:6444'>　二即此東方之饌</span><br/>
<span class='tline' id='l331' data-llen='6444:6471'><a onclick="displayPageImage('KR1d0030', 'WYG', '021-19a' );" name="021-19a" class="pb">[021-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6471:6483'>奠席在饌北斂席在其東</span><br/>
<span class='tline' id='l333' data-llen='6483:6497'>　鄭注大斂奠而有席彌神之</span><br/>
<span class='tline' id='l334' data-llen='6497:6503'>掘肂見袵</span><br/>
<span class='tline' id='l335' data-llen='6503:6526'>　鄭注肂埋棺之坎也掘之于西階上袵小要也喪大</span><br/>
<span class='tline' id='l336' data-llen='6526:6549'>　記曰君殯用輴攢至于上畢塗屋大夫擯以幬欑置</span><br/>
<span class='tline' id='l337' data-llen='6549:6572'>　于西序塗不暨于棺士殯見袵塗上帷之又曰君葢</span><br/>
<span class='tline' id='l338' data-llen='6572:6595'>　用漆三袵三束大夫葢用漆二袵二束士葢不用漆</span><br/>
<span class='tline' id='l339' data-llen='6595:6602'>　二袵二束</span><br/>
<span class='tline' id='l340' data-llen='6602:6629'><a onclick="displayPageImage('KR1d0030', 'WYG', '021-19b' );" name="021-19b" class="pb">[021-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6629:6652'>　釋曰古者棺不釘鑿棺葢之際以袵連之其形兩端</span><br/>
<span class='tline' id='l342' data-llen='6652:6675'>　大而中小所謂小要也每袵上以皮束之見袵者袵</span><br/>
<span class='tline' id='l343' data-llen='6675:6698'>　出見于平地肂深淺之節也君擯居棺以輴車以木</span><br/>
<span class='tline' id='l344' data-llen='6698:6721'>　欑其四面至于棺上盡塗之如屋然大夫廢楯置棺</span><br/>
<span class='tline' id='l345' data-llen='6721:6744'>　西牆下覆以棺衣欑其三面欑中狹小裁使塗不及</span><br/>
<span class='tline' id='l346' data-llen='6744:6767'>　棺士掘地下棺以木覆上而塗之耳檀弓曰棺束縮</span><br/>
<span class='tline' id='l347' data-llen='6767:6790'>　二横三袵毎束一天子之殯也菆塗龍輴以椁加斧</span><br/>
<span class='tline' id='l348' data-llen='6790:6813'>　于椁上畢塗屋天子之禮也禮與君殯同惟輴車畫</span><br/>
<span class='tline' id='l349' data-llen='6813:6840'><a onclick="displayPageImage('KR1d0030', 'WYG', '021-20a' );" name="021-20a" class="pb">[021-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='6840:6863'>　轅為龍欑木如椁加斧文以覆棺為異耳檀弓曰夏</span><br/>
<span class='tline' id='l351' data-llen='6863:6886'>　后氏殯于東階之上殷人殯于兩楹之間周人殯于</span><br/>
<span class='tline' id='l352' data-llen='6886:6893'>　西階之上</span><br/>
<span class='tline' id='l353' data-llen='6893:6908'>棺入主人不哭升棺用軸葢在下</span><br/>
<span class='tline' id='l354' data-llen='6908:6927'>　鄭注軸輁軸也輁狀如牀軸其輪輓而行</span><br/>
<span class='tline' id='l355' data-llen='6927:6950'>　釋曰檀弓曰天子之棺四重水兕革棺被之其厚三</span><br/>
<span class='tline' id='l356' data-llen='6950:6973'>　寸杝棺一梓棺二喪大記曰君大棺八寸屬六寸椑</span><br/>
<span class='tline' id='l357' data-llen='6973:6996'>　四寸上大夫棺八寸屬六寸下大夫棺六寸屬四寸</span><br/>
<span class='tline' id='l358' data-llen='6996:7023'><a onclick="displayPageImage('KR1d0030', 'WYG', '021-20b' );" name="021-20b" class="pb">[021-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7023:7046'>　士棺六寸被猶合也杝棺椑也梓棺屬與大棺也上</span><br/>
<span class='tline' id='l360' data-llen='7046:7069'>　公棺四重革棺不被諸侯再重無革棺大夫一重無</span><br/>
<span class='tline' id='l361' data-llen='7069:7081'>　椑士不重惟有大棺耳</span><br/>
<span class='tline' id='l362' data-llen='7081:7097'>熬黍稷各二筐有魚腊饌于西坫南</span><br/>
<span class='tline' id='l363' data-llen='7097:7120'>　鄭注熬所以惑蚍蜉令不至棺旁也為舉者設盆盥</span><br/>
<span class='tline' id='l364' data-llen='7120:7125'>　于西</span><br/>
<span class='tline' id='l365' data-llen='7125:7141'>　釋曰周官舍人喪紀共飯米熬穀</span><br/>
<span class='tline' id='l366' data-llen='7141:7164'>陳三鼎于門外北上豚合升魚鱄鮒九腊左胖髀不升</span><br/>
<span class='tline' id='l367' data-llen='7164:7191'><a onclick="displayPageImage('KR1d0030', 'WYG', '021-21a' );" name="021-21a" class="pb">[021-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7191:7198'>其他皆如初</span><br/>
<span class='tline' id='l369' data-llen='7198:7221'>　鄭注合升合左右體升于鼎其他皆如初謂豚體及</span><br/>
<span class='tline' id='l370' data-llen='7221:7240'>　匕俎之陳如小斂時合升四鬄亦相互耳</span><br/>
<span class='tline' id='l371' data-llen='7240:7263'>　釋曰凡言合升者皆并髀升體解則否凡腊用全此</span><br/>
<span class='tline' id='l372' data-llen='7263:7286'>　及虞禮用左胖者喪禮略周禮喪紀䱷人共其魚之</span><br/>
<span class='tline' id='l373' data-llen='7286:7297'>　鱻薧腊人共其脯腊</span><br/>
<span class='tline' id='l374' data-llen='7297:7304'>燭俟于饌東</span><br/>
<span class='tline' id='l375' data-llen='7304:7327'>　鄭注燭燋也饌東方之饌有燭者堂雖明室猶闇火</span><br/>
<span class='tline' id='l376' data-llen='7327:7354'><a onclick="displayPageImage('KR1d0030', 'WYG', '021-21b' );" name="021-21b" class="pb">[021-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7354:7365'>　在地曰燎執之曰燭</span><br/>
<span class='tline' id='l378' data-llen='7365:7388'>　釋曰喪大記曰君堂上二燭下二燭大夫堂上一燭</span><br/>
<span class='tline' id='l379' data-llen='7388:7402'>　下二燭士堂上一燭下一燭</span><br/>
<span class='tline' id='l380' data-llen='7402:7418'>祝徹盥于門外入升自阼階丈夫踊</span><br/>
<span class='tline' id='l381' data-llen='7418:7441'>　鄭注祝徹祝與有司當徹小斂之奠者小斂設盥于</span><br/>
<span class='tline' id='l382' data-llen='7441:7459'>　饌東有巾大斂設盥于門外彌有威儀</span><br/>
<span class='tline' id='l383' data-llen='7459:7473'>　釋曰盥當亦于饌奠後設之</span><br/>
<span class='tline' id='l384' data-llen='7473:7484'>祝徹巾授執事者以待</span><br/>
<span class='tline' id='l385' data-llen='7484:7511'><a onclick="displayPageImage('KR1d0030', 'WYG', '021-22a' );" name="021-22a" class="pb">[021-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='7511:7534'>　鄭注授執巾者于尸東使先待于阼階下為大斂奠</span><br/>
<span class='tline' id='l387' data-llen='7534:7546'>　又將巾之祝還徹醴也</span><br/>
<span class='tline' id='l388' data-llen='7546:7559'>　釋曰周禮大祝大喪徹奠</span><br/>
<span class='tline' id='l389' data-llen='7559:7583'>徹饌<span class='krp-note'>案敖繼公云饌/字誤當作奠</span>先取醴酒北面</span><br/>
<span class='tline' id='l390' data-llen='7583:7595'>　鄭注北面立相待俱降</span><br/>
<span class='tline' id='l391' data-llen='7595:7618'>其餘取先設者出于足降自西階婦人踊設于序西南</span><br/>
<span class='tline' id='l392' data-llen='7618:7627'>當西榮如設于堂</span><br/>
<span class='tline' id='l393' data-llen='7627:7650'>　鄭注為求神于庭孝子不忍使其親須㬰無所馮依</span><br/>
<span class='tline' id='l394' data-llen='7650:7677'><a onclick="displayPageImage('KR1d0030', 'WYG', '021-22b' );" name="021-22b" class="pb">[021-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='7677:7699'>　也堂謂尸東也凡奠設于序西南者畢事而去之</span><br/>
<span class='tline' id='l396' data-llen='7699:7722'>　釋曰畢事後奠事畢也不知神之所在故復設于庭</span><br/>
<span class='tline' id='l397' data-llen='7722:7735'>　以依之不巾不久設故也</span><br/>
<span class='tline' id='l398' data-llen='7735:7750'>醴酒位如初執事豆北南面東上</span><br/>
<span class='tline' id='l399' data-llen='7750:7773'>　鄭注如初者如其醴酒北面西上也執醴尊不為便</span><br/>
<span class='tline' id='l400' data-llen='7773:7779'>　事變位</span><br/>
<span class='tline' id='l401' data-llen='7779:7802'>　釋曰下徹設大斂奠醴酒北面西上豆西面錯立于</span><br/>
<span class='tline' id='l402' data-llen='7802:7825'>　豆北南面籩俎既錯立于執豆之西東上酒錯復位</span><br/>
<span class='tline' id='l403' data-llen='7825:7852'><a onclick="displayPageImage('KR1d0030', 'WYG', '021-23a' );" name="021-23a" class="pb">[021-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='7852:7875'>　醴錯于西與此同奠時執事俎北西上今變位東上</span><br/>
<span class='tline' id='l405' data-llen='7875:7884'>　便其東適饌也</span><br/>
<span class='tline' id='l406' data-llen='7884:7889'>乃適饌</span><br/>
<span class='tline' id='l407' data-llen='7889:7899'>　鄭注東方之新饌</span><br/>
<span class='tline' id='l408' data-llen='7899:7903'>帷堂</span><br/>
<span class='tline' id='l409' data-llen='7903:7911'>　鄭注徹事畢</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0127', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　推易始末卷一</span><br/>
<span class='tline' id='l10' data-llen='198:219'>　　　　　　　　　　翰林院檢討毛竒齡撰</span><br/>
<span class='tline' id='l11' data-llen='219:242'>周易者移易之書也雖易例有三一曰倒易叙卦用之</span><br/>
<span class='tline' id='l12' data-llen='242:272'>一曰對易分篇者用之<span class='krp-note'>二易見仲/氏易卷首</span>而必以移易一例為</span><br/>
<span class='tline' id='l13' data-llen='272:302'>演易屬辭之用即演易屬辭槩有十例曰名<span class='krp-note'>如天行地/勢雲雷屯</span></span><br/>
<span class='tline' id='l14' data-llen='302:351'><span class='krp-note'>山風蠱諸詞皆/乾坤八卦别名</span>曰義<span class='krp-note'>乾健坤順坎險震動皆義/也詞有順以動險而健類</span>曰象<span class='krp-note'>一/恒</span></span><br/>
<span class='tline' id='l15' data-llen='351:398'><span class='krp-note'>象如乾首坤腹乾馬坤牛乾圜坤方乾金玉坤布釡類/皆説卦所有者辭悉用之一偶象如震偶象缶巽偶象</span></span><br/>
<span class='tline' id='l16' data-llen='398:424'><a onclick="displayPageImage('KR1a0127', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='424:470'><span class='krp-note'>牀剝艮偶象廬益坤偶象龜類他並無象矣俗儒以彖/為豕以易為蜥蜴以有他為蛇以載鬼張弧為星皆</span></span><br/>
<span class='tline' id='l18' data-llen='470:517'><span class='krp-note'>本易所無有/者不通之極</span>曰方位<span class='krp-note'>坤卦以西南為離兑東北為艮震/蹇解以西南為坤東北為艮復以</span></span><br/>
<span class='tline' id='l19' data-llen='517:564'><span class='krp-note'>離為南國隨以兑為西山皆以説卦定方為詞並無乾/南坤北離東坎西如陳氏先天圖者若位則單卦以二</span></span><br/>
<span class='tline' id='l20' data-llen='564:611'><span class='krp-note'>五為中蒙之剛中需之正中是也重卦以三四為中復/之中行獨復益之中行告公用圭是也又單卦以初為</span></span><br/>
<span class='tline' id='l21' data-llen='611:658'><span class='krp-note'>地二為人三為天重卦以初二為地三四為人上五為/天乾之上不在天下不在田中不在人謙之天道地道</span></span><br/>
<span class='tline' id='l22' data-llen='658:705'><span class='krp-note'>賁之天文人文皆是也又五為君二為臣初為民臨五/大君之宜蹇二王臣蹇蹇屯初大得民也一二三即陽</span></span><br/>
<span class='tline' id='l23' data-llen='705:752'><span class='krp-note'>隂陽為離位四五六即隂陽隂為坎位凡遇純爻則兩/位見如坤三為光以純坤而下離見離為光同人之彖</span></span><br/>
<span class='tline' id='l24' data-llen='752:799'><span class='krp-note'>曰涉川以純乾而上坎見坎為川也若漢儒有初震位/二離位三艮位四巽位五坎位上兑位則辭中亦未之</span></span><br/>
<span class='tline' id='l25' data-llen='799:825'><a onclick="displayPageImage('KR1a0127', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='825:870'><span class='krp-note'>及至于乾一兑二離三震四巽五坎/六艮七坤八則從無此位非易義也</span>曰次第順逆<span class='krp-note'>白初/至上</span></span><br/>
<span class='tline' id='l27' data-llen='870:917'><span class='krp-note'>為往為順自上至初為來為逆凡卦皆然往前為右來/後為左師卦左次豐卦右肱皆是順上為貴逆下為賤</span></span><br/>
<span class='tline' id='l28' data-llen='917:964'><span class='krp-note'>鼎之從貴屯之下賤皆是順往則初為本上為末咸之/志末大過之本末弱皆是逆來則上為首初為足乾之</span></span><br/>
<span class='tline' id='l29' data-llen='964:1010'><span class='krp-note'>无首比之无首咸/其拇賁其趾皆是</span>曰大小體<span class='krp-note'>益六爻體大離曰大光大/過六爻體大坎曰過涉豫</span></span><br/>
<span class='tline' id='l30' data-llen='1010:1056'><span class='krp-note'>自初至五五爻體小比曰利建侯大壯自三至上四/爻體小兑曰喪羊于易曰羝羊觸藩以此類推可見</span>曰</span><br/>
<span class='tline' id='l31' data-llen='1056:1101'>互體<span class='krp-note'>謙互坎曰利涉大川豫互艮曰介于石師互震曰/長子帥師隨互艮曰係小子若泰之帝乙歸妹以</span></span><br/>
<span class='tline' id='l32' data-llen='1101:1146'><span class='krp-note'>互震兑也震兑者歸妹卦也履之名履以/互離巽也離巽東南卦主禮履者禮也</span>曰時曰氣<span class='krp-note'>臨/至</span></span><br/>
<span class='tline' id='l33' data-llen='1146:1193'><span class='krp-note'>于八月復七日來復豐雖旬无咎革已日乃孚蠱先甲/後甲巽先庚後庚皆時也甘臨土氣苦節火氣噬黄金</span></span><br/>
<span class='tline' id='l34' data-llen='1193:1219'><a onclick="displayPageImage('KR1a0127', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1219:1266'><span class='krp-note'>金氣渙乗木有功木氣以及震巽木甲乙乾兑金庚辛/坤艮土戊巳離火丙丁坎水壬癸皆氣也若值日卦氣</span></span><br/>
<span class='tline' id='l36' data-llen='1266:1312'><span class='krp-note'>納甲納音諸説雖易亦有之/然詞未嘗一及則何必矣</span>曰數目<span class='krp-note'>用九老陽用六老/隂三驅七復長陽</span></span><br/>
<span class='tline' id='l37' data-llen='1312:1359'><span class='krp-note'>少陽十朋二簋中隂少隂其他大衍五十天地之數五/十五二篇之䇿萬一千五百二十其為數止此而已俗</span></span><br/>
<span class='tline' id='l38' data-llen='1359:1403'><span class='krp-note'>儒謬増倍/數妄甚</span>曰乗承敵應<span class='krp-note'>上爻乗下爻曰乗屯六二之難/乗剛也下爻承上爻曰承歸妹</span></span><br/>
<span class='tline' id='l39' data-llen='1403:1450'><span class='krp-note'>初九吉相承也初與四二與五三與上其隂陽相抗者/曰敵艮上下敵應不相與也其隂陽相配者曰應比上</span></span><br/>
<span class='tline' id='l40' data-llen='1450:1490'><span class='krp-note'>下應恒剛柔皆應也若後儒有乗承比/應四義則在易爻例並無所謂比者</span>而苐在當時抽</span><br/>
<span class='tline' id='l41' data-llen='1490:1513'>辭比㫖多取成卦之聚畫陽與陽聚隂與隂聚無所間</span><br/>
<span class='tline' id='l42' data-llen='1513:1536'>錯者而乃從而分移之移陽于隂亦移隂于陽大傳所</span><br/>
<span class='tline' id='l43' data-llen='1536:1562'><a onclick="displayPageImage('KR1a0127', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1562:1585'>謂乾坤成列則隂陽聚也其所謂分隂分陽則從而分</span><br/>
<span class='tline' id='l45' data-llen='1585:1608'>之者也所謂剛柔相推則移之也推者移也而總以二</span><br/>
<span class='tline' id='l46' data-llen='1608:1631'>語概之曰方以類聚物以羣分然後推移之旨全焉特</span><br/>
<span class='tline' id='l47' data-llen='1631:1654'>三聖屬辭往往引而不發以俟其人之自省有曰書不</span><br/>
<span class='tline' id='l48' data-llen='1654:1677'>盡言言不盡意惟是神而明之黙成其德以俟乎其人</span><br/>
<span class='tline' id='l49' data-llen='1677:1700'>故雜卦言反易不言反易也苐言其對峙而反峙以明</span><br/>
<span class='tline' id='l50' data-llen='1700:1723'>序卦言對易不言對易也苐言其聨序而對序以著繫</span><br/>
<span class='tline' id='l51' data-llen='1723:1746'>傳言移易不言移易也苐言其變易遷易而移易以見</span><br/>
<span class='tline' id='l52' data-llen='1746:1772'><a onclick="displayPageImage('KR1a0127', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1772:1795'>是以卦之命名即有以移為名者艮兑名損山澤無所</span><br/>
<span class='tline' id='l54' data-llen='1795:1818'>為損也巽震名益風雷何以有益也澤高于地則不聚</span><br/>
<span class='tline' id='l55' data-llen='1818:1846'>而反名聚<span class='krp-note'>即萃/卦也</span>風入地下則不升而反名升徒以損泰</span><br/>
<span class='tline' id='l56' data-llen='1846:1877'>乾則移畫在上<span class='krp-note'>泰䷊/損䷨</span>益否坤則移畫在下<span class='krp-note'>否䷋/益䷩</span>萃</span><br/>
<span class='tline' id='l57' data-llen='1877:1911'>四移觀陽而不間則猶有聚<span class='krp-note'>觀䷓萃䷬萃移觀上不間/九為四則隂間而陽</span></span><br/>
<span class='tline' id='l58' data-llen='1911:1946'><span class='krp-note'>故萃為子/母聚卦</span>升四移過柔而上行則亦名升<span class='krp-note'>小過䷽升/䷭升移小</span></span><br/>
<span class='tline' id='l59' data-llen='1946:1981'><span class='krp-note'>過六二為四以隂升得名/故彖傳特曰柔以時升</span>是當其命卦名時固早已豫</span><br/>
<span class='tline' id='l60' data-llen='1981:2008'>啓其例而况彖象為辭非此不解訟無故而有舊德<span class='krp-note'>訟/卦</span></span><br/>
<span class='tline' id='l61' data-llen='2008:2034'><a onclick="displayPageImage('KR1a0127', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2034:2077'><span class='krp-note'>六三為大過上六所移而今將訟/上故食舊德象傳所云從上吉也</span>比何先而稱後夫<span class='krp-note'>比/九</span></span><br/>
<span class='tline' id='l63' data-llen='2077:2116'><span class='krp-note'>五為剝上所移而今處五後且在剝/為陽故稱夫象傳所云无首以此</span>天難入澤安有其</span><br/>
<span class='tline' id='l64' data-llen='2116:2159'>旋<span class='krp-note'>履上九為夬之三陽所移苟仍返為陽則純乾/矣故曰其旋元吉不然上天下澤無所旋返</span>一陽</span><br/>
<span class='tline' id='l65' data-llen='2159:2200'>初畜何為復道<span class='krp-note'>小畜初九本姤四所移今初四相畜不/過還其所相易者故曰復自道不然五</span></span><br/>
<span class='tline' id='l66' data-llen='2200:2229'><span class='krp-note'>陽一隂有/何復道</span>又况夫子所贊每故變其辭以示其義如剛</span><br/>
<span class='tline' id='l67' data-llen='2229:2266'>來下柔則明有往來<span class='krp-note'>隨以否之上九咸之九三與/初六相易是剛來而下于柔</span>柔上</span><br/>
<span class='tline' id='l68' data-llen='2266:2301'>剛下則顯相上下<span class='krp-note'>咸以否之六三與上九/相易是柔移上剛移下</span>剛自外來而</span><br/>
<span class='tline' id='l69' data-llen='2301:2334'>為主于内則明明移彼而就此<span class='krp-note'>无妄初九係遯三/所移為内震之主</span>柔來</span><br/>
<span class='tline' id='l70' data-llen='2334:2360'><a onclick="displayPageImage('KR1a0127', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2360:2389'>而文剛分剛上而文柔則公然以兩爻為移易<span class='krp-note'>賁移泰/之上柔</span></span><br/>
<span class='tline' id='l72' data-llen='2389:2428'><span class='krp-note'>損之三柔而皆飾乎二之剛又分/益之五剛在上位者而文三之柔</span>是移易一例文周倡</span><br/>
<span class='tline' id='l73' data-llen='2428:2451'>之夫子早發明之而漢初田何受易傳及孟喜有外黄</span><br/>
<span class='tline' id='l74' data-llen='2451:2474'>令焦延夀者實始嬗移易之學如云一隂一陽之卦自</span><br/>
<span class='tline' id='l75' data-llen='2474:2497'>姤復來五隂五陽之卦自剝夬來已駸駸得其要領而</span><br/>
<span class='tline' id='l76' data-llen='2497:2520'>苐其所著書費直題其前曰六十四卦之變凡四千九</span><br/>
<span class='tline' id='l77' data-llen='2520:2543'>十六章今所傳易林是也夫易林本以六十四卦變之</span><br/>
<span class='tline' id='l78' data-llen='2543:2566'>至四千九十有六是占變之詞與六十四卦三百八十</span><br/>
<span class='tline' id='l79' data-llen='2566:2592'><a onclick="displayPageImage('KR1a0127', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2592:2615'>四爻本詞不同意必焦氏當時卦變之外另有推易而</span><br/>
<span class='tline' id='l81' data-llen='2615:2638'>後儒不知混之為一故迄今所傳祗有易林一書名大</span><br/>
<span class='tline' id='l82' data-llen='2638:2662'>易通變而移易之學無聞焉乃東漢儒臣自馬融鄭𤣥</span><br/>
<span class='tline' id='l83' data-llen='2662:2685'>外凡説易家如宋衷干寳虞翻荀爽陸績侯果蜀才盧</span><br/>
<span class='tline' id='l84' data-llen='2685:2708'>氏以及蔡景君伏曼容諸儒各守師承以立説或主旁</span><br/>
<span class='tline' id='l85' data-llen='2708:2751'>通<span class='krp-note'>如地水師旁通/為天火同人類</span>或主正變<span class='krp-note'>如乾正變自姤至剝/坤正變自復至夬類</span>或以</span><br/>
<span class='tline' id='l86' data-llen='2751:2789'>乾坤為父母<span class='krp-note'>謂諸卦皆/乾坤所出</span>或以泰否為胚胎<span class='krp-note'>謂泰否隂陽/各均為諸卦</span></span><br/>
<span class='tline' id='l87' data-llen='2789:2831'><span class='krp-note'>包/育</span>或兼宗六子<span class='krp-note'>謂兼從六/子遷變</span>或專本十辟<span class='krp-note'>謂以復臨泰大/壯夬姤遯否觀</span></span><br/>
<span class='tline' id='l88' data-llen='2831:2857'><a onclick="displayPageImage('KR1a0127', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2857:2887'><span class='krp-note'>剥為十辟/卦辟主也</span>而罣十漏一依彼失此初未嘗不與推移相</span><br/>
<span class='tline' id='l90' data-llen='2887:2917'>合究之守一則不能相通遍易則無所自主<span class='krp-note'>推一謂止/移一爻遍</span></span><br/>
<span class='tline' id='l91' data-llen='2917:2946'><span class='krp-note'>易謂凡/爻可易</span>補苴傅㑹未免牽强以致王弼後起盡埽諸前</span><br/>
<span class='tline' id='l92' data-llen='2946:2969'>儒所説而更以清談以為互體不足遂及卦變變又不</span><br/>
<span class='tline' id='l93' data-llen='2969:2992'>足推致五行彌縫多闕不如盡已之為快而嗣此失學</span><br/>
<span class='tline' id='l94' data-llen='2992:3015'>之徒便于飾陋悉屏絶漢學專宗弼説而于是辭象變</span><br/>
<span class='tline' id='l95' data-llen='3015:3038'>占四不存一方體位數十亡八九矣乃考弼所註鹵莽</span><br/>
<span class='tline' id='l96' data-llen='3038:3061'>蔑略不可為訓其萬不通處則仍不能不襲諸舊説而</span><br/>
<span class='tline' id='l97' data-llen='3061:3087'><a onclick="displayPageImage('KR1a0127', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3087:3110'>竊入之賁之柔來而文剛弼曰坤之上六來居二位柔</span><br/>
<span class='tline' id='l99' data-llen='3110:3133'>來文剛之義也分剛上而文柔弼曰乾之九二分居上</span><br/>
<span class='tline' id='l100' data-llen='3133:3156'>位分剛上而文柔之義也是即卦變也延及趙宋則僅</span><br/>
<span class='tline' id='l101' data-llen='3156:3179'>曉王學而不識漢學程頥作傳專斥諸卦變而考其為</span><br/>
<span class='tline' id='l102' data-llen='3179:3202'>傳周章難明其萬不通處亦終不能不仍取卦變而雜</span><br/>
<span class='tline' id='l103' data-llen='3202:3225'>補之損之損下益上則曰下之成兑由三變上之成艮</span><br/>
<span class='tline' id='l104' data-llen='3225:3248'>由上變也漸之得位得中則曰艮巽之交在中二爻巽</span><br/>
<span class='tline' id='l105' data-llen='3248:3271'>四交三以陽而易隂艮三交四以隂而易陽也是即移</span><br/>
<span class='tline' id='l106' data-llen='3271:3297'><a onclick="displayPageImage('KR1a0127', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3297:3320'>易也是以陳摶之徒不聞正學反能摭京焦餘唾推作</span><br/>
<span class='tline' id='l108' data-llen='3320:3343'>卦變取移易倒易二義雜組之以為變卦反對之圖而</span><br/>
<span class='tline' id='l109' data-llen='3343:3366'>南宋朱漢上震曽録其圖于易傳叢説之中至朱文公</span><br/>
<span class='tline' id='l110' data-llen='3366:3389'>熹又謂漢上易變祗變三爻則似于彖傳不能盡通于</span><br/>
<span class='tline' id='l111' data-llen='3389:3420'>是又别為之圖<span class='krp-note'>即易經卷首所/列卦變圖也</span>自一隂一陽起至五隂</span><br/>
<span class='tline' id='l112' data-llen='3420:3451'>五陽止分作五部庶㡬盡變而爻止一移<span class='krp-note'>如師從初移/不復從上移</span></span><br/>
<span class='tline' id='l113' data-llen='3451:3490'><span class='krp-note'>類/</span>卦無三易<span class='krp-note'>如屯為二陽所易之卦祗從/臨遯易不復從頥萃易類</span>因于作本義</span><br/>
<span class='tline' id='l114' data-llen='3490:3513'>時凡一十九卦惟訟晉二卦與圖相同而餘即多立變</span><br/>
<span class='tline' id='l115' data-llen='3513:3539'><a onclick="displayPageImage('KR1a0127', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='3539:3574'>法全與圖異<span class='krp-note'>如隨據圖從泰否來據/本義從噬嗑未濟來類</span>其時好事諸君間</span><br/>
<span class='tline' id='l117' data-llen='3574:3597'>作偽闗朗傳以實圖書之言作偽衞元嵩元包以實先</span><br/>
<span class='tline' id='l118' data-llen='3597:3620'>後天卦變之旨而文殘義闕世多未信于是元儒朱升</span><br/>
<span class='tline' id='l119' data-llen='3620:3660'>作十辟卦變<span class='krp-note'>十辟/見前</span>并六子卦變<span class='krp-note'>如二隂二陽之卦其變/在二三五上者即是震</span></span><br/>
<span class='tline' id='l120' data-llen='3660:3698'><span class='krp-note'>變以震剛在初四也在初三四上/者即是坎變以坎剛在二五也</span>而明儒來氏知德即</span><br/>
<span class='tline' id='l121' data-llen='3698:3729'>以反對作變易<span class='krp-note'>即覆卦相易與/漢上又不同</span>何元子楷專以乾坤為</span><br/>
<span class='tline' id='l122' data-llen='3729:3762'>往來<span class='krp-note'>此程氏蘓氏諸卦/皆自乾坤來之説</span>雖名例稍殊而意不甚逺大抵</span><br/>
<span class='tline' id='l123' data-llen='3762:3785'>漢學又亡浸失其舊而趙宋以後則祗曉夫子彖傳有</span><br/>
<span class='tline' id='l124' data-llen='3785:3811'><a onclick="displayPageImage('KR1a0127', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='3811:3834'>所未解故必須卦變全不識文周為易屬辭比㫖之專</span><br/>
<span class='tline' id='l126' data-llen='3834:3857'>在乎此所以朱氏本義其載卦變于卷首但云彖傳以</span><br/>
<span class='tline' id='l127' data-llen='3857:3880'>卦變為説又云此夫子之易而不知文周為易其至今</span><br/>
<span class='tline' id='l128' data-llen='3880:3903'>晦蝕不能盡明者全以是也夫伏羲重卦即有以移易</span><br/>
<span class='tline' id='l129' data-llen='3903:3926'>為名者是周易為辭再三致意前既已略言之矣苐變</span><br/>
<span class='tline' id='l130' data-llen='3926:3949'>易移易原有不同不名移易而僅指為變則其義不出</span><br/>
<span class='tline' id='l131' data-llen='3949:3972'>仲氏曰傳不云乎剛柔相推推亦變也然而又云觀其</span><br/>
<span class='tline' id='l132' data-llen='3972:3995'>變而玩其占變所以占也夫子隠移易之文而謂之推</span><br/>
<span class='tline' id='l133' data-llen='3995:4021'><a onclick="displayPageImage('KR1a0127', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='4021:4044'>諸儒昧相推之㫖而僅題以變是舍辭象之分行而混</span><br/>
<span class='tline' id='l135' data-llen='4044:4067'>變占為一義毋亦其名不可居而三易之㫖遂因之以</span><br/>
<span class='tline' id='l136' data-llen='4067:4090'>長晦與夫猶是五部之推十辟之展一隂一陽以至五</span><br/>
<span class='tline' id='l137' data-llen='4090:4113'>隂五陽之遷化而循其名究其實尋端竟委以求盡其</span><br/>
<span class='tline' id='l138' data-llen='4113:4136'>所未盡湛然而深思剨然而相悦以解以之讀彖而彖</span><br/>
<span class='tline' id='l139' data-llen='4136:4159'>明讀象而象顯讀十翼而十翼以著一若三聖在天實</span><br/>
<span class='tline' id='l140' data-llen='4159:4182'>有以牖其衷者豈非所謂肆而隠推而能通不盡言而</span><br/>
<span class='tline' id='l141' data-llen='4182:4205'>可信者乎夫以三聖啟之厯之漢晉唐宋元明諸儒闡</span><br/>
<span class='tline' id='l142' data-llen='4205:4231'><a onclick="displayPageImage('KR1a0127', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='4231:4254'>之發之而明而昧昧而復明續而絶絶而復續如是其</span><br/>
<span class='tline' id='l144' data-llen='4254:4277'>不可沫也予終畏其沫之也因于作仲氏易成取卦變</span><br/>
<span class='tline' id='l145' data-llen='4277:4300'>諸圖彚前儒所已言者而合之今説以明千世一揆之</span><br/>
<span class='tline' id='l146' data-llen='4300:4317'>意曰推易始末後之學易者可覽觀焉</span><br/>
<span class='tline' id='l147' data-llen='4317:4331'>漢魏晉南北朝唐儒推易遺文</span><br/>
<span class='tline' id='l148' data-llen='4331:4334'>乾</span><br/>
<span class='tline' id='l149' data-llen='4334:4355'>初九　干寳曰陽在初九十一月之時自復來也</span><br/>
<span class='tline' id='l150' data-llen='4355:4376'>九二　干寳曰陽在九二十二月之時自臨來也</span><br/>
<span class='tline' id='l151' data-llen='4376:4402'><a onclick="displayPageImage('KR1a0127', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='4402:4422'>九三　干寳曰陽在九三正月之時自泰來也</span><br/>
<span class='tline' id='l153' data-llen='4422:4443'>九四　干寳曰陽氣在四二月之時自大壯來也</span><br/>
<span class='tline' id='l154' data-llen='4443:4463'>九五　干寳曰陽在九五三月之時自夬來也</span><br/>
<span class='tline' id='l155' data-llen='4463:4495'>上九　干寳曰陽在上九四月之時也<span class='krp-note'>不言自來者此/正乾值月時也</span></span><br/>
<span class='tline' id='l156' data-llen='4495:4518'>　此十辟卦生乾坤之説也京房設十二辟卦以為十</span><br/>
<span class='tline' id='l157' data-llen='4518:4541'>　二月卦主復一陽子十一月臨二陽丑十二月泰三</span><br/>
<span class='tline' id='l158' data-llen='4541:4564'>　陽寅正月大壯四陽夘二月夬五陽辰三月乾六陽</span><br/>
<span class='tline' id='l159' data-llen='4564:4587'>　巳四月姤一隂午五月遯二隂未六月否三隂申七</span><br/>
<span class='tline' id='l160' data-llen='4587:4613'><a onclick="displayPageImage('KR1a0127', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='4613:4636'>　月觀四隂酉八月剝五隂戌九月坤六隂亥十月陽</span><br/>
<span class='tline' id='l162' data-llen='4636:4659'>　起于子而止于已始于復而終于乾隂起于午而止</span><br/>
<span class='tline' id='l163' data-llen='4659:4682'>　于亥始于姤而終于坤此以卦氣直日立説並非推</span><br/>
<span class='tline' id='l164' data-llen='4682:4705'>　移相生之義而干令升以為爻所自來則是乾坤生</span><br/>
<span class='tline' id='l165' data-llen='4705:4728'>　諸卦今反諸卦生乾坤矣且乾卦爻辭初何嘗有復</span><br/>
<span class='tline' id='l166' data-llen='4728:4751'>　象二何嘗有臨象三何嘗有泰象其言潛見乾惕並</span><br/>
<span class='tline' id='l167' data-llen='4751:4774'>　無諸卦往來之義推之四五及上以至于坤皆然也</span><br/>
<span class='tline' id='l168' data-llen='4774:4794'>　是雖著所自來而于演易屬辭之㫖何與焉</span><br/>
<span class='tline' id='l169' data-llen='4794:4821'><a onclick="displayPageImage('KR1a0127', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4821:4844'>　何妥以九三為辰月九四為午月九五為申月上九</span><br/>
<span class='tline' id='l171' data-llen='4844:4867'>　為戌月孔穎達嘗非之謂宜據子十一月以來九二</span><br/>
<span class='tline' id='l172' data-llen='4867:4890'>　為丑寅之間九三為寅夘之間此仍主干令升説且</span><br/>
<span class='tline' id='l173' data-llen='4890:4913'>　以文言陽氣潛藏一段有類卦氣故云然總非正義</span><br/>
<span class='tline' id='l174' data-llen='4913:4923'>　善説易者其審之</span><br/>
<span class='tline' id='l175' data-llen='4923:4926'>坤</span><br/>
<span class='tline' id='l176' data-llen='4926:4949'>初六　干寳曰隂氣在初五月之時自姤來也　九家</span><br/>
<span class='tline' id='l177' data-llen='4949:4972'>　易曰初六始姤姤為五月盛夏而言堅冰五月隂氣</span><br/>
<span class='tline' id='l178' data-llen='4972:4999'><a onclick="displayPageImage('KR1a0127', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4999:5020'>　始生地中雖始于微霜而終至堅冰明漸至也</span><br/>
<span class='tline' id='l180' data-llen='5020:5040'>六二　干寳曰隂氣在二六月之時自遯來也</span><br/>
<span class='tline' id='l181' data-llen='5040:5060'>六三　干寳曰隂氣在三七月之時自否來也</span><br/>
<span class='tline' id='l182' data-llen='5060:5080'>六四　干寳曰隂氣在四八月之時自觀來也</span><br/>
<span class='tline' id='l183' data-llen='5080:5100'>六五　干寳曰隂氣在五九月之時自剝來也</span><br/>
<span class='tline' id='l184' data-llen='5100:5117'>上六　干寳曰隂在上六十月之時也</span><br/>
<span class='tline' id='l185' data-llen='5117:5124'>　説見乾卦</span><br/>
<span class='tline' id='l186' data-llen='5124:5127'>屯</span><br/>
<span class='tline' id='l187' data-llen='5127:5154'><a onclick="displayPageImage('KR1a0127', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='5154:5177'>荀爽曰此本坎卦案初六升二九二降初是剛柔交也</span><br/>
<span class='tline' id='l189' data-llen='5177:5191'>　虞翻曰坎二之初為剛柔交</span><br/>
<span class='tline' id='l190' data-llen='5191:5212'>　此六子卦母之所始<span class='krp-note'>見朱楓林/卦變圖</span></span><br/>
<span class='tline' id='l191' data-llen='5212:5235'>十年乃字反常也　九家易曰隂出乎坤今還乎坤故</span><br/>
<span class='tline' id='l192' data-llen='5235:5258'>　曰反常也又曰隂出乎坤謂乾再索而得坎今變成</span><br/>
<span class='tline' id='l193' data-llen='5258:5278'>　震中有坤體<span class='krp-note'>二四為/互坤</span>故曰還坤</span><br/>
<span class='tline' id='l194' data-llen='5278:5302'>　此乾坤主變之所始<span class='krp-note'>見李挺之何/氏訂詁諸圖</span></span><br/>
<span class='tline' id='l195' data-llen='5302:5305'>蒙</span><br/>
<span class='tline' id='l196' data-llen='5305:5332'><a onclick="displayPageImage('KR1a0127', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='5332:5355'>荀爽曰此本艮卦也案二進居三三降居二剛柔得中</span><br/>
<span class='tline' id='l198' data-llen='5355:5378'>　故能通發蒙時令得時中矣　虞翻曰艮三之二為</span><br/>
<span class='tline' id='l199' data-llen='5378:5386'>　剛柔接故亨</span><br/>
<span class='tline' id='l200' data-llen='5386:5398'>　此亦六子卦母與屯同</span><br/>
<span class='tline' id='l201' data-llen='5398:5401'>需</span><br/>
<span class='tline' id='l202' data-llen='5401:5424'>虞翻曰大壯四之五故有孚離日為光四之五得位正</span><br/>
<span class='tline' id='l203' data-llen='5424:5447'>　中故光亨　蜀才曰此本大壯卦案六五降四有孚</span><br/>
<span class='tline' id='l204' data-llen='5447:5466'>　光亨貞吉九四升五位乎天位以正中也</span><br/>
<span class='tline' id='l205' data-llen='5466:5493'><a onclick="displayPageImage('KR1a0127', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='5493:5516'>　此推易也但四陽兩隂之卦宜有四易此祗言其一</span><br/>
<span class='tline' id='l207' data-llen='5516:5539'>　耳按宋晁公武讀書志曰蜀才世多不知顔之推曰</span><br/>
<span class='tline' id='l208' data-llen='5539:5562'>　即范長生也李雄稱長生為范賢見華陽國志此又</span><br/>
<span class='tline' id='l209' data-llen='5562:5576'>　稱才則其人有聲抑可知矣</span><br/>
<span class='tline' id='l210' data-llen='5576:5579'>訟</span><br/>
<span class='tline' id='l211' data-llen='5579:5602'>荀爽曰陽來居二而孚于初故曰訟有孚矣　蜀才曰</span><br/>
<span class='tline' id='l212' data-llen='5602:5625'>　此本遯卦案二進居三三降居二是剛來而得中也</span><br/>
<span class='tline' id='l213' data-llen='5625:5636'>　虞翻曰遯三之二也</span><br/>
<span class='tline' id='l214' data-llen='5636:5663'><a onclick="displayPageImage('KR1a0127', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='5663:5677'>　此亦推易而未全者與需同</span><br/>
<span class='tline' id='l216' data-llen='5677:5680'>師</span><br/>
<span class='tline' id='l217' data-llen='5680:5703'>蜀才曰此本剝卦案上九降二六二升上是剛中而應</span><br/>
<span class='tline' id='l218' data-llen='5703:5711'>　行險而順也</span><br/>
<span class='tline' id='l219' data-llen='5711:5723'>　此推易與諸卦變皆同</span><br/>
<span class='tline' id='l220' data-llen='5723:5726'>比</span><br/>
<span class='tline' id='l221' data-llen='5726:5749'>蜀才曰此本師卦案六五降二九二升五剛往得中為</span><br/>
<span class='tline' id='l222' data-llen='5749:5769'>　比之主故能原究筮道以求長正而无咎矣</span><br/>
<span class='tline' id='l223' data-llen='5769:5796'><a onclick="displayPageImage('KR1a0127', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5796:5819'>　虞翻曰師二上之五得位衆隂頗從比而輔之故吉</span><br/>
<span class='tline' id='l225' data-llen='5819:5829'>　又曰與大有旁通</span><br/>
<span class='tline' id='l226' data-llen='5829:5852'>　凡推移必有主故一陽五隂之卦必從剥復來以隂</span><br/>
<span class='tline' id='l227' data-llen='5852:5875'>　陽各聚俱未分也若師則隂已分矣師可移比比亦</span><br/>
<span class='tline' id='l228' data-llen='5875:5898'>　可移師此如朱氏本義雜卦統變之法所謂頭緒既</span><br/>
<span class='tline' id='l229' data-llen='5898:5921'>　棼往來俱亂者在朱氏或未見漢儒有此然後人立</span><br/>
<span class='tline' id='l230' data-llen='5921:5944'>　説往往不能出前人郛廓即此是也　旁通用文言</span><br/>
<span class='tline' id='l231' data-llen='5944:5967'>　六爻發揮旁通情也為名陸績註云乾六爻發揮變</span><br/>
<span class='tline' id='l232' data-llen='5967:5994'><a onclick="displayPageImage('KR1a0127', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5994:6017'>　動旁通于坤坤來入乾以成六十四卦故曰旁通此</span><br/>
<span class='tline' id='l234' data-llen='6017:6040'>　專指畫卦時變象與揲蓍時占變立説正五易中所</span><br/>
<span class='tline' id='l235' data-llen='6040:6059'>　謂變易一例文王演易屬辭時何嘗有此</span><br/>
<span class='tline' id='l236' data-llen='6059:6082'>　孔頴達曰正卦列兩為對者為變卦即旁通也反卦</span><br/>
<span class='tline' id='l237' data-llen='6082:6097'>　轉兩為一者為覆卦即倒易也</span><br/>
<span class='tline' id='l238' data-llen='6097:6117'>　又舊儒蔡景君伏曼容虞氏皆有旁通之説</span><br/>
<span class='tline' id='l239' data-llen='6117:6121'>小畜</span><br/>
<span class='tline' id='l240' data-llen='6121:6135'>虞翻曰需上變為巽與遯旁通</span><br/>
<span class='tline' id='l241' data-llen='6135:6162'><a onclick="displayPageImage('KR1a0127', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='6162:6185'>　謂此從需卦上六變為上九易坎成巽而為小畜意</span><br/>
<span class='tline' id='l243' data-llen='6185:6208'>　以此卦從需來也然全乎變易非移易矣且變亦無</span><br/>
<span class='tline' id='l244' data-llen='6208:6231'>　主與後儒卦變又復不同若其與遯旁通則但巽與</span><br/>
<span class='tline' id='l245' data-llen='6231:6254'>　艮對變而三陽不變與前比大有旁通一例又别真</span><br/>
<span class='tline' id='l246' data-llen='6254:6260'>　不可解</span><br/>
<span class='tline' id='l247' data-llen='6260:6263'>履</span><br/>
<span class='tline' id='l248' data-llen='6263:6285'>虞翻曰謂變訟初為兑也與謙旁通<span class='krp-note'>説見/前</span></span><br/>
<span class='tline' id='l249' data-llen='6285:6288'>泰</span><br/>
<span class='tline' id='l250' data-llen='6288:6315'><a onclick="displayPageImage('KR1a0127', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='6315:6338'>蜀才曰此本坤卦天氣下地氣上　虞翻曰陽息坤反</span><br/>
<span class='tline' id='l252' data-llen='6338:6357'>　否也坤隂詘外為小往乾陽信内為大來</span><br/>
<span class='tline' id='l253' data-llen='6357:6368'>　此亦乾坤主變之説</span><br/>
<span class='tline' id='l254' data-llen='6368:6371'>否</span><br/>
<span class='tline' id='l255' data-llen='6371:6394'>蜀才曰此本乾卦陽往而消隂來而息　虞翻曰隂消</span><br/>
<span class='tline' id='l256' data-llen='6394:6415'>　乾又反泰也<span class='krp-note'>反泰為卦綜/所始説見後</span></span><br/>
<span class='tline' id='l257' data-llen='6415:6419'>同人</span><br/>
<span class='tline' id='l258' data-llen='6419:6442'>侯果曰九二升上乾爻上行曰乾行　蜀才曰此本夬</span><br/>
<span class='tline' id='l259' data-llen='6442:6469'><a onclick="displayPageImage('KR1a0127', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='6469:6492'>　卦九二升上上六降二剛柔得位得中而應乎乾下</span><br/>
<span class='tline' id='l261' data-llen='6492:6515'>　奉上之象也　崔憬曰君子謂九二能捨已同人以</span><br/>
<span class='tline' id='l262' data-llen='6515:6531'>　通天下之志　虞翻曰旁通師卦</span><br/>
<span class='tline' id='l263' data-llen='6531:6554'>　此亦推易與諸卦變皆同惟虞氏旁通説異見前崔</span><br/>
<span class='tline' id='l264' data-llen='6554:6560'>　憬唐人</span><br/>
<span class='tline' id='l265' data-llen='6560:6564'>大有</span><br/>
<span class='tline' id='l266' data-llen='6564:6573'>虞翻曰與比旁通</span><br/>
<span class='tline' id='l267' data-llen='6573:6576'>謙</span><br/>
<span class='tline' id='l268' data-llen='6576:6603'><a onclick="displayPageImage('KR1a0127', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6603:6626'>蔡景君説剝上來之三　侯果曰此本剝卦乾之上九</span><br/>
<span class='tline' id='l270' data-llen='6626:6649'>　來居坤三是天道下濟而光明也坤之六三上升乾</span><br/>
<span class='tline' id='l271' data-llen='6649:6672'>　位是地道卑而上行也　荀爽曰乾來之坤　虞翻</span><br/>
<span class='tline' id='l272' data-llen='6672:6686'>　曰乾上九來之坤與履旁通</span><br/>
<span class='tline' id='l273' data-llen='6686:6709'>　蔡侯説推易也荀慈明説乾坤主變也虞氏説旁通</span><br/>
<span class='tline' id='l274' data-llen='6709:6713'>　也</span><br/>
<span class='tline' id='l275' data-llen='6713:6716'>豫</span><br/>
<span class='tline' id='l276' data-llen='6716:6739'>虞翻曰復初之四與小畜旁通<span class='krp-note'>一推易/一旁通</span></span><br/>
<span class='tline' id='l277' data-llen='6739:6766'><a onclick="displayPageImage('KR1a0127', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6766:6769'>隨</span><br/>
<span class='tline' id='l279' data-llen='6769:6792'>蜀才曰此本否卦剛自上來居初柔自初往升上則内</span><br/>
<span class='tline' id='l280' data-llen='6792:6815'>　動而外悦　虞翻曰否上之初剛來下柔初上得正</span><br/>
<span class='tline' id='l281' data-llen='6815:6823'>　故元亨利貞</span><br/>
<span class='tline' id='l282' data-llen='6823:6846'>君子以嚮晦入宴息　侯果曰乾之上九來入坤初嚮</span><br/>
<span class='tline' id='l283' data-llen='6846:6864'>　晦者也坤初升兌上為休息入宴者也</span><br/>
<span class='tline' id='l284' data-llen='6864:6876'>　此推易之一與卦變同</span><br/>
<span class='tline' id='l285' data-llen='6876:6879'>蠱</span><br/>
<span class='tline' id='l286' data-llen='6879:6906'><a onclick="displayPageImage('KR1a0127', 'WYG', '001-16b' );" name="001-16b" class="pb">[001-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6906:6929'>九家易曰此卦本泰來乾天有河坤地有水二爻升降</span><br/>
<span class='tline' id='l288' data-llen='6929:6952'>　出入乾坤故利涉大川矣　虞翻曰泰初之上故剛</span><br/>
<span class='tline' id='l289' data-llen='6952:6979'>　上坤上之初故柔下又曰泰初之上而與隨旁通<span class='krp-note'>推/易</span></span><br/>
<span class='tline' id='l290' data-llen='6979:6988'>　<span class='krp-note'>兼旁/通</span></span><br/>
<span class='tline' id='l291' data-llen='6988:6991'>臨</span><br/>
<span class='tline' id='l292' data-llen='6991:7019'>蜀才曰此本坤卦　虞翻曰陽息至二與遯旁通<span class='krp-note'>一乾/坤主</span></span><br/>
<span class='tline' id='l293' data-llen='7019:7028'><span class='krp-note'>變一/旁通</span></span><br/>
<span class='tline' id='l294' data-llen='7028:7037'>　推易始末卷一</span><br/>
</p>
<p><br/>
</p>
  </div>
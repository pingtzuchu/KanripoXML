<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0115', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:191'>　　易經通注後序</span><br/>
<span class='tline' id='l9' data-llen='191:215'>　　易之為書也有太極之理有儀象卦爻之用自剛柔</span><br/>
<span class='tline' id='l10' data-llen='215:239'>　　未判之精以極於事物細微之際無不備具斯固造</span><br/>
<span class='tline' id='l11' data-llen='239:256'>　　化之奥典而日用之恒經也恭惟</span><br/>
<span class='tline' id='l12' data-llen='256:279'>皇上乗龍御天黙成德行其所以理萬幾而建皇極者</span><br/>
<span class='tline' id='l13' data-llen='279:303'>　　上通神明之德下類萬物之情易道之顯於今快覩</span><br/>
<span class='tline' id='l14' data-llen='303:327'>　　矣迺憂世覺民之意恩勤無已以為昔之儒者家訓</span><br/>
<span class='tline' id='l15' data-llen='327:351'>　　戸解疏傳浩繁未必悉當載籍多而耳目亂不若循</span><br/>
<span class='tline' id='l16' data-llen='351:377'><a onclick="displayPageImage('KR1a0115', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='377:399'>　　文順義正辭達旨使天下來世咸知所歸也爰</span><br/>
<span class='tline' id='l18' data-llen='399:428'>命大學士<span class='krp-note'>臣/</span>以漸暨<span class='krp-note'>臣/</span>本榮由繹原本考訂同異要約</span><br/>
<span class='tline' id='l19' data-llen='428:455'>　　詮釋務得旨歸<span class='krp-note'>臣/</span>自顧弇薄一經之守尚未通曉矧</span><br/>
<span class='tline' id='l20' data-llen='455:479'>　　兹聖人之書潔靜精微之旨豈能測識其萬一以無</span><br/>
<span class='tline' id='l21' data-llen='479:484'>　　負</span><br/>
<span class='tline' id='l22' data-llen='484:507'>簡命哉又竊自惟天之大雖極於無窮而管窺之所及</span><br/>
<span class='tline' id='l23' data-llen='507:531'>　　者亦天之體海之深雖極於不測而蠡測之所及者</span><br/>
<span class='tline' id='l24' data-llen='531:558'>　　亦海之量是可畏難而已耶是用洗心齋戒從<span class='krp-note'>臣/</span>以</span><br/>
<span class='tline' id='l25' data-llen='558:584'><a onclick="displayPageImage('KR1a0115', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='584:607'>　漸之後深思四聖之微言博稽諸儒之往訓竊以天</span><br/>
<span class='tline' id='l27' data-llen='607:630'>　地之理備於易而易之理具於吾人之心其動靜云</span><br/>
<span class='tline' id='l28' data-llen='630:653'>　為之宰妙乎無聲無臭者吾心之太極也其幾動神</span><br/>
<span class='tline' id='l29' data-llen='653:676'>　發順乎酬酢萬變之應者吾心之儀象卦爻也其舉</span><br/>
<span class='tline' id='l30' data-llen='676:699'>　而措之事業守之而貴行之而利者吾心之吉凶大</span><br/>
<span class='tline' id='l31' data-llen='699:722'>　業也圖畫之詳形容此心之易簡此心之用符合圖</span><br/>
<span class='tline' id='l32' data-llen='722:745'>　畫之精微豈有間哉雖然學固未有窮也卦以時遷</span><br/>
<span class='tline' id='l33' data-llen='745:768'>　稍間其機則太極之理滯矣爻以事變少違其適則</span><br/>
<span class='tline' id='l34' data-llen='768:794'><a onclick="displayPageImage('KR1a0115', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='794:817'>　太極之理悖矣卦爻之本推之於前不見其始之所</span><br/>
<span class='tline' id='l36' data-llen='817:840'>　以合引之於後不見其終之所以離少歧其動靜之</span><br/>
<span class='tline' id='l37' data-llen='840:863'>　功則太極之理廢矣造化由闔以至闢人心自始以</span><br/>
<span class='tline' id='l38' data-llen='863:886'>　至終無時非用也無時非體也其反復乎不息之誠</span><br/>
<span class='tline' id='l39' data-llen='886:909'>　而屢遷乎日新之德者誠不可以須臾離矣故曰君</span><br/>
<span class='tline' id='l40' data-llen='909:932'>　子所居而安者易之序也所樂而玩者爻之辭也居</span><br/>
<span class='tline' id='l41' data-llen='932:955'>　則觀其象而玩其辭動則觀其變而玩其占是以自</span><br/>
<span class='tline' id='l42' data-llen='955:978'>　天祐之吉无不利也此固昔之君子心知乎易之理</span><br/>
<span class='tline' id='l43' data-llen='978:1004'><a onclick="displayPageImage('KR1a0115', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1004:1027'>　而懋勤乎學易之功以神明乎用易之道者或有如</span><br/>
<span class='tline' id='l45' data-llen='1027:1050'>　此也已由此以思六經者吾心之常道心之理固非</span><br/>
<span class='tline' id='l46' data-llen='1050:1073'>　有所歉於經也經之理亦非有所溢於心也以受乎</span><br/>
<span class='tline' id='l47' data-llen='1073:1096'>　天地之中環之而應下學乎已形已見之易卦而上</span><br/>
<span class='tline' id='l48' data-llen='1096:1119'>　達乎不睹不聞之天心豈非學者之所當自致哉至</span><br/>
<span class='tline' id='l49' data-llen='1119:1142'>　夫圖象之繁傳注之密自漢以來之儒者皆可以言</span><br/>
<span class='tline' id='l50' data-llen='1142:1168'>　易而皆未足以盡易謂<span class='krp-note'>臣/</span>之所注必有當於易書之</span><br/>
<span class='tline' id='l51' data-llen='1168:1191'>　㫖此非臣愚之所敢出矣經筵日講官左春坊左庶</span><br/>
<span class='tline' id='l52' data-llen='1191:1217'><a onclick="displayPageImage('KR1a0115', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1217:1242'>　子兼内翰林祕書院侍讀加一級<span class='krp-note'>臣/</span>曹本榮謹序</span><br/>
<span class='tline' id='l54' data-llen='1242:1245'>　</span><br/>
<span class='tline' id='l55' data-llen='1245:1248'>　</span><br/>
<span class='tline' id='l56' data-llen='1248:1251'>　</span><br/>
<span class='tline' id='l57' data-llen='1251:1254'>　</span><br/>
<span class='tline' id='l58' data-llen='1254:1257'>　</span><br/>
<span class='tline' id='l59' data-llen='1257:1260'>　</span><br/>
<span class='tline' id='l60' data-llen='1260:1269'>　易經通注後序</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0055', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:205'>河南先生序易傳曰予所傳者辭也由辭以得意則在</span><br/>
<span class='tline' id='l9' data-llen='205:228'>乎人焉此易翼傳之所以作也先君玩大易之理誦易</span><br/>
<span class='tline' id='l10' data-llen='228:251'>傳之辭研精覃思凡數十年而後就如以廣其傳為請</span><br/>
<span class='tline' id='l11' data-llen='251:274'>先君以為程子續道統於千載之後成書既久莫得傳</span><br/>
<span class='tline' id='l12' data-llen='274:297'>授自謂精力未衰尚兾少進其後寢疾始以授尹焞張</span><br/>
<span class='tline' id='l13' data-llen='297:320'>繹先覺猶不敢自足矧後學耶嵗在壬辰如持節閩嶠</span><br/>
<span class='tline' id='l14' data-llen='320:343'>以藁本求是正於西山真公貳卿且請叙於篇首公雄</span><br/>
<span class='tline' id='l15' data-llen='343:366'>文大册焜燿斯世不靳淵源之論為之發揮所得不既</span><br/>
<span class='tline' id='l16' data-llen='366:392'><a onclick="displayPageImage('KR1a0055', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='392:415'>多乎已而謂如曰先君子没已久矣精力已畢見於此</span><br/>
<span class='tline' id='l18' data-llen='415:438'>書矣詎可不使流布以示學者如拜手而謝曰謹受教</span><br/>
<span class='tline' id='l19' data-llen='438:461'>是嵗仲夏朔旦男朝請大夫福建路轉運判官如岡刻</span><br/>
<span class='tline' id='l20' data-llen='461:470'>於漕司之澄清堂</span><br/>
<span class='tline' id='l21' data-llen='470:493'>後六十年陶孫勸學七閩訪澄清堂板已罹兵燬又十</span><br/>
<span class='tline' id='l22' data-llen='493:516'>有六年陶孫由詞垣勸學江右年踰學易愚未聞道無</span><br/>
<span class='tline' id='l23' data-llen='516:539'>所肖似缺焉私淑會廬陵學官來徴遺書謹取家蔵本</span><br/>
<span class='tline' id='l24' data-llen='539:562'>授之能刻梓以與程楊二先生參亦斯文之一幸也惟</span><br/>
<span class='tline' id='l25' data-llen='562:588'><a onclick="displayPageImage('KR1a0055', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='588:611'>曽大考歴事四朝紹熈得謝後屢召不起與誠齋同被</span><br/>
<span class='tline' id='l27' data-llen='611:634'>襃異出處同則其著書亦同於翼經而已其於誠齋不</span><br/>
<span class='tline' id='l28' data-llen='634:657'>能無異同者亦猶於伊川不能無異同也善讀者諒能</span><br/>
<span class='tline' id='l29' data-llen='657:680'>因其同而觀其所以異因其異而究其所以同者焉西</span><br/>
<span class='tline' id='l30' data-llen='680:703'>山先生不云乎其不同也乃所以相發也大徳丁未九</span><br/>
<span class='tline' id='l31' data-llen='703:726'>日曾孫承事郎江西等處儒學提舉陶孫謹書於儒學</span><br/>
<span class='tline' id='l32' data-llen='726:734'>公宇之存聖閣</span><br/>
<span class='tline' id='l33' data-llen='734:737'>　</span><br/>
<span class='tline' id='l34' data-llen='737:763'><a onclick="displayPageImage('KR1a0055', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='763:766'>　</span><br/>
<span class='tline' id='l36' data-llen='766:769'>　</span><br/>
<span class='tline' id='l37' data-llen='769:772'>　</span><br/>
<span class='tline' id='l38' data-llen='772:775'>　</span><br/>
<span class='tline' id='l39' data-llen='775:778'>　</span><br/>
<span class='tline' id='l40' data-llen='778:781'>　</span><br/>
<span class='tline' id='l41' data-llen='781:784'>　</span><br/>
<span class='tline' id='l42' data-llen='784:792'>　易翼傳後序</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l9' data-llen='227:254'><a onclick="displayPageImage('KR1c0017', 'SBCK', '030-1a' );" name="030-1a" class="pb">[030-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='254:267'>吕氏家塾讀詩記卷第三十</span><br/>
<span class='tline' id='l11' data-llen='267:275'>閔予小子之什</span><br/>
<span class='tline' id='l12' data-llen='275:310'>閔予小子嗣王朝<span class='krp-note'>直遥/反</span>於廟也<span class='krp-note'>鄭氏曰嗣王成王/也除武王之喪始</span></span><br/>
<span class='tline' id='l13' data-llen='310:332'><span class='krp-note'>朝於廟也○孔氏曰嗣/王朝於廟之樂歌也</span></span><br/>
<span class='tline' id='l14' data-llen='332:353'>　朱氏曰成王免武王之喪而朝於廟玩其辭知</span><br/>
<span class='tline' id='l15' data-llen='353:361'>　其哀未忘也</span><br/>
<span class='tline' id='l16' data-llen='361:390'>閔予小子遭家不造嬛嬛<span class='krp-note'>其傾/反</span>在疚<span class='krp-note'>音/救</span>於乎皇考</span><br/>
<span class='tline' id='l17' data-llen='390:411'>永丗克孝念兹皇祖陟降庭止維予小子夙夜敬</span><br/>
<span class='tline' id='l18' data-llen='411:423'>止於乎皇王繼序思不忘</span><br/>
<span class='tline' id='l19' data-llen='423:450'><a onclick="displayPageImage('KR1c0017', 'SBCK', '030-1b' );" name="030-1b" class="pb">[030-1b] <img width="20"  src="/static/img/kanseki-5.png"/></a></span><br/>
<span class='tline' id='l20' data-llen='450:471'>　鄭氏曰閔悼傷之言也造猶成也〇毛氏曰疚</span><br/>
<span class='tline' id='l21' data-llen='471:492'>　病也庭直也〇匡衡曰焭焭在疚言成王喪畢</span><br/>
<span class='tline' id='l22' data-llen='492:513'>　思慕意氣未能平也蓋所以就文武之業崇大</span><br/>
<span class='tline' id='l23' data-llen='513:534'>　化之本也○鄭氏曰皇考武王皇祖文王○毛</span><br/>
<span class='tline' id='l24' data-llen='534:555'>　氏曰序緒也○鄭氏曰可悼傷乎我小子耳遭</span><br/>
<span class='tline' id='l25' data-llen='555:576'>　武王崩家道未成嬛嬛然孤特在憂病之中○</span><br/>
<span class='tline' id='l26' data-llen='576:597'>　蘇氏曰成王始見於宗廟自傷嬛嬛無所依怙</span><br/>
<span class='tline' id='l27' data-llen='597:618'>　曰於乎我皇考武王終身能孝維念我皇祖文</span><br/>
<span class='tline' id='l28' data-llen='618:649'>　王以其直心陟降<span class='krp-note'>朱氏曰言文王一陟/一降直而無私也</span>○朱氏</span><br/>
<span class='tline' id='l29' data-llen='649:676'><a onclick="displayPageImage('KR1c0017', 'SBCK', '030-2a' );" name="030-2a" class="pb">[030-2a] <img width="20"  src="/static/img/kanseki-5.png"/></a></span><br/>
<span class='tline' id='l30' data-llen='676:697'>　曰今我夙夜敬止者思繼此而不忘耳○鄭氏</span><br/>
<span class='tline' id='l31' data-llen='697:718'>　曰於乎皇王歎文王武王也我繼其緒思其所</span><br/>
<span class='tline' id='l32' data-llen='718:725'>　行不忘也</span><br/>
<span class='tline' id='l33' data-llen='725:739'>　　　閔予小子一章十一句</span><br/>
<span class='tline' id='l34' data-llen='739:764'>訪落嗣王謀於廟也<span class='krp-note'>孔氏曰嗣王謀/於廟之樂歌也</span></span><br/>
<span class='tline' id='l35' data-llen='764:784'>蘇氏曰閔予小子成王朝廟言將繼其祖考之</span><br/>
<span class='tline' id='l36' data-llen='784:799'>　詩也訪落謀所以繼之之詩也</span><br/>
<span class='tline' id='l37' data-llen='799:824'>訪予落止率時昭考於乎悠哉朕未有艾<span class='krp-note'>立蓋/反</span>將</span><br/>
<span class='tline' id='l38' data-llen='824:853'>予就之繼猶判渙<span class='krp-note'>音/奐</span>維予小子未堪家多難<span class='krp-note'>乃且/反</span></span><br/>
<span class='tline' id='l39' data-llen='853:880'><a onclick="displayPageImage('KR1c0017', 'SBCK', '030-2b' );" name="030-2b" class="pb">[030-2b] <img width="20"  src="/static/img/kanseki-5.png"/></a></span><br/>
<span class='tline' id='l40' data-llen='880:899'>紹庭上下陟降厥家休矣皇考以保明其身</span><br/>
<span class='tline' id='l41' data-llen='899:919'>毛氏曰訪謀落始率循時是悠逺也○孔氏曰</span><br/>
<span class='tline' id='l42' data-llen='919:939'>釋詁云艾歴也○毛氏曰猶道判分渙散也○</span><br/>
<span class='tline' id='l43' data-llen='939:960'>　王氏曰紹庭紹皇祖之直〇朱氏曰家猶言國</span><br/>
<span class='tline' id='l44' data-llen='960:980'>也〇鄭氏曰美矣哉我君考武王〇王氏曰保</span><br/>
<span class='tline' id='l45' data-llen='980:1000'>其身無危亡之憂明其身無昏塞之患〇蘇氏</span><br/>
<span class='tline' id='l46' data-llen='1000:1020'>曰予將謀之於始以循我昭考武王之德〇王</span><br/>
<span class='tline' id='l47' data-llen='1020:1041'>　氏曰於乎悠哉朕未有艾者歎昭考之道悠而</span><br/>
<span class='tline' id='l48' data-llen='1041:1062'>　自以爲㓜稚未有所歴也○李氏曰將勉強從</span><br/>
<span class='tline' id='l49' data-llen='1062:1089'><a onclick="displayPageImage('KR1c0017', 'SBCK', '030-3a' );" name="030-3a" class="pb">[030-3a] <img width="20"  src="/static/img/kanseki-5.png"/></a></span><br/>
<span class='tline' id='l50' data-llen='1089:1110'>　就之以繼其道而恐泮渙不合也自訪予落止</span><br/>
<span class='tline' id='l51' data-llen='1110:1131'>　以至繼猶判渙皆是仰先王之盛德歎眇躬之</span><br/>
<span class='tline' id='l52' data-llen='1131:1152'>　凉薄苦前哲之髙逺也○王氏曰維予小子未</span><br/>
<span class='tline' id='l53' data-llen='1152:1173'>　堪家多難者自以爲㓜稚未堪王室多難也○</span><br/>
<span class='tline' id='l54' data-llen='1173:1194'>　李氏曰紹文王直道于上下俯仰於家未甞少</span><br/>
<span class='tline' id='l55' data-llen='1194:1215'>　離○曽氏曰成王自言未堪家多難因歎美武</span><br/>
<span class='tline' id='l56' data-llen='1215:1236'>　王能紹文王之道以陟降厥家其曰休矣皇考</span><br/>
<span class='tline' id='l57' data-llen='1236:1257'>　以保明其身蓋言以文王之直道保明其身也</span><br/>
<span class='tline' id='l58' data-llen='1257:1278'>　此詩與念兹皇祖陟降庭止同意雖不言繼序</span><br/>
<span class='tline' id='l59' data-llen='1278:1305'><a onclick="displayPageImage('KR1c0017', 'SBCK', '030-3b' );" name="030-3b" class="pb">[030-3b] <img width="20"  src="/static/img/kanseki-5.png"/></a></span><br/>
<span class='tline' id='l60' data-llen='1305:1323'>　思不忘然歎美皇考則此意在其中矣</span><br/>
<span class='tline' id='l61' data-llen='1323:1335'>　　　訪落一章十二句</span><br/>
<span class='tline' id='l62' data-llen='1335:1369'>敬之羣臣進戒嗣王也<span class='krp-note'>孔氏曰羣臣進戒嗣王之/樂歌也○釋文曰敬之一</span></span><br/>
<span class='tline' id='l63' data-llen='1369:1378'><span class='krp-note'>本無/之字</span></span><br/>
<span class='tline' id='l64' data-llen='1378:1403'>敬之敬之天維顯思命不易<span class='krp-note'>以䜴/反</span>哉無曰髙髙在</span><br/>
<span class='tline' id='l65' data-llen='1403:1424'>上陟降厥士日監在兹維予小子不聦敬止日就</span><br/>
<span class='tline' id='l66' data-llen='1424:1457'>月將學有緝熈于光明佛<span class='krp-note'>符弗/反</span>時仔<span class='krp-note'>音/兹</span>肩<span class='krp-note'>古賢/反</span>示</span><br/>
<span class='tline' id='l67' data-llen='1457:1469'>我顯德行<span class='krp-note'>下孟/反</span></span><br/>
<span class='tline' id='l68' data-llen='1469:1489'>朱氏曰思語辭也○李氏曰鄭氏以爲變易之</span><br/>
<span class='tline' id='l69' data-llen='1489:1516'><a onclick="displayPageImage('KR1c0017', 'SBCK', '030-4a' );" name="030-4a" class="pb">[030-4a] <img width="20"  src="/static/img/kanseki-5.png"/></a></span><br/>
<span class='tline' id='l70' data-llen='1516:1537'>　易不如杜元凱以爲難易之易左傳引命不易</span><br/>
<span class='tline' id='l71' data-llen='1537:1558'>　哉杜元凱注奉承其命甚難○毛氏曰士事也</span><br/>
<span class='tline' id='l72' data-llen='1558:1579'>　○鄭氏曰監視也○朱氏曰將進也〇鄭氏曰</span><br/>
<span class='tline' id='l73' data-llen='1579:1600'>　佛輔也時是也仔肩任也○朱氏曰羣臣進戒</span><br/>
<span class='tline' id='l74' data-llen='1600:1621'>　于王曰敬之哉敬之哉天道甚明其命不易保</span><br/>
<span class='tline' id='l75' data-llen='1621:1642'>　也無謂其髙而不吾察王之一陟一降於其事</span><br/>
<span class='tline' id='l76' data-llen='1642:1663'>　天無日不臨監于此者王不可不敬也〇孔氏</span><br/>
<span class='tline' id='l77' data-llen='1663:1684'>　曰王旣承其戒答之以謙曰維我小子○朱氏</span><br/>
<span class='tline' id='l78' data-llen='1684:1705'>　曰我不聦而未能敬然願學焉庶幾日有所就</span><br/>
<span class='tline' id='l79' data-llen='1705:1732'><a onclick="displayPageImage('KR1c0017', 'SBCK', '030-4b' );" name="030-4b" class="pb">[030-4b] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1732:1752'>月有所進〇歐陽氏曰但當以日月勉強積學</span><br/>
<span class='tline' id='l81' data-llen='1752:1773'>　而増緝廣大而至於其道光明然更頼羣臣輔</span><br/>
<span class='tline' id='l82' data-llen='1773:1793'>助我所負荷之任而告示我以顯然可修之德</span><br/>
<span class='tline' id='l83' data-llen='1793:1809'>　行也<span class='krp-note'>鄭氏曰緝/熈光明也</span></span><br/>
<span class='tline' id='l84' data-llen='1809:1821'>　　　敬之一章十二句</span><br/>
<span class='tline' id='l85' data-llen='1821:1860'>小毖<span class='krp-note'>音/祕</span>嗣王求助也<span class='krp-note'>孔氏曰嗣王求助之樂歌也/周公還政之後成王因祭在</span></span><br/>
<span class='tline' id='l86' data-llen='1860:1881'><span class='krp-note'>廟而求羣臣助巳詩/人述其事而作此歌</span></span><br/>
<span class='tline' id='l87' data-llen='1881:1901'>鄭氏曰天下之事當愼其小小時不愼後爲禍</span><br/>
<span class='tline' id='l88' data-llen='1901:1904'>大</span><br/>
<span class='tline' id='l89' data-llen='1904:1931'><a onclick="displayPageImage('KR1c0017', 'SBCK', '030-5a' );" name="030-5a" class="pb">[030-5a] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='1931:1964'>予其懲<span class='krp-note'>直升/反</span>而毖後患莫予荓<span class='krp-note'>普經/反</span>蜂<span class='krp-note'>孚逢/反</span>自求</span><br/>
<span class='tline' id='l91' data-llen='1964:1993'>辛螫<span class='krp-note'>音/釋</span>肈允彼桃蟲拚<span class='krp-note'>芳煩/反</span>飛維鳥未堪家多難</span><br/>
<span class='tline' id='l92' data-llen='1993:2005'>予又集于蓼<span class='krp-note'>音/了</span></span><br/>
<span class='tline' id='l93' data-llen='2005:2026'>　毛氏曰毖愼也○鄭氏曰懲艾也螫毒肈始允</span><br/>
<span class='tline' id='l94' data-llen='2026:2052'>　信也○王氏曰荓使也蜂之爲物善辛螫<span class='krp-note'>毛氏/曰荓</span></span><br/>
<span class='tline' id='l95' data-llen='2052:2089'><span class='krp-note'>蜂掣曳也○孔氏云釋訓作甹夆古/今字耳孫菼曰謂相掣曵入於惡也</span>○毛氏曰</span><br/>
<span class='tline' id='l96' data-llen='2089:2120'>　桃虫鷦也鳥之始小終大者<span class='krp-note'>孔氏曰陸機云今/鷦鷯是也微小於</span></span><br/>
<span class='tline' id='l97' data-llen='2120:2153'><span class='krp-note'>黃雀其雛化而爲鵰故俗/云鷦鷯生鵰言始小終大</span>○鄭氏曰拚飛翻飛</span><br/>
<span class='tline' id='l98' data-llen='2153:2181'>　也○毛氏曰堪任也蓼言辛苦也<span class='krp-note'>朱氏曰蓼辛/苦之物也</span></span><br/>
<span class='tline' id='l99' data-llen='2181:2208'><a onclick="displayPageImage('KR1c0017', 'SBCK', '030-5b' );" name="030-5b" class="pb">[030-5b] <img width="20"  src="/static/img/kanseki-5.png"/></a></span><br/>
<span class='tline' id='l100' data-llen='2208:2229'>　○鄭氏曰始者管叔及其羣弟流言於國成王</span><br/>
<span class='tline' id='l101' data-llen='2229:2250'>　信之而疑周公至後三監叛而作亂周公以王</span><br/>
<span class='tline' id='l102' data-llen='2250:2271'>　命舉兵誅之歴年乃巳故今周公歸政成王受</span><br/>
<span class='tline' id='l103' data-llen='2271:2292'>　之而求賢臣以自輔助也曰我其創艾於往時</span><br/>
<span class='tline' id='l104' data-llen='2292:2313'>　矣畏愼後復有禍難○朱氏曰旣而悟其姦故</span><br/>
<span class='tline' id='l105' data-llen='2313:2334'>　曰予其懲於此而愼後患蜂不可使而使之則</span><br/>
<span class='tline' id='l106' data-llen='2334:2355'>　是自求辛螫矣〇王氏曰肈允彼桃蟲拚飛維</span><br/>
<span class='tline' id='l107' data-llen='2355:2376'>　鳥者成王於是始信小物之能成大不敢不毖</span><br/>
<span class='tline' id='l108' data-llen='2376:2418'>　也<span class='krp-note'>鄭氏曰管蔡如鷦鳥之小後叛而作亂猶鷦/之飜飛爲大鳥也○橫渠張氏曰猶言𥘉爲</span></span><br/>
<span class='tline' id='l109' data-llen='2418:2445'><a onclick="displayPageImage('KR1c0017', 'SBCK', '030-6a' );" name="030-6a" class="pb">[030-6a] <img width="20"  src="/static/img/kanseki-5.png"/></a></span><br/>
<span class='tline' id='l110' data-llen='2445:2474'><span class='krp-note'>䑕後爲虎不必謂/桃蟲化爲鳥也</span>○蘇氏曰予方未堪多難而</span><br/>
<span class='tline' id='l111' data-llen='2474:2493'>　又集于辛苦之地其柰何捨我而弗助哉</span><br/>
<span class='tline' id='l112' data-llen='2493:2514'>　　莫予荓蜂言莫如予前之使蜂自求辛螫謂</span><br/>
<span class='tline' id='l113' data-llen='2514:2524'>　　信管蔡之時也</span><br/>
<span class='tline' id='l114' data-llen='2524:2535'>　　　小毖一章八句</span><br/>
<span class='tline' id='l115' data-llen='2535:2570'>載芟<span class='krp-note'>所衘/反</span>春籍田而祈社稷也<span class='krp-note'>鄭氏曰籍田甸師/氏所掌王載耒耜</span></span><br/>
<span class='tline' id='l116' data-llen='2570:2613'><span class='krp-note'>之田天子千畆諸侯百畒籍之言借也借民力治/之故謂之籍田〇孔氏曰月令孟春天子躬耕帝</span></span><br/>
<span class='tline' id='l117' data-llen='2613:2656'><span class='krp-note'>籍仲春擇元日命民社與耕籍異月俱在春時故/以春緫之祭法云王爲群姓立社曰㤗社王自爲</span></span><br/>
<span class='tline' id='l118' data-llen='2656:2699'><span class='krp-note'>立社曰王社此爲百姓祈祭當主於㤗社其稷與/社共祭亦當謂㤗社社稷〇蘇氏曰王社在籍田</span></span><br/>
<span class='tline' id='l119' data-llen='2699:2726'><a onclick="displayPageImage('KR1c0017', 'SBCK', '030-6b' );" name="030-6b" class="pb">[030-6b] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2726:2737'><span class='krp-note'>中籍田/所祈也</span></span><br/>
<span class='tline' id='l121' data-llen='2737:2774'>載芟載柞<span class='krp-note'>側伯/反</span>其耕澤澤<span class='krp-note'>音/釋</span>千耦<span class='krp-note'>五口/反</span>其耘<span class='krp-note'>音/云</span>徂</span><br/>
<span class='tline' id='l122' data-llen='2774:2799'>隰徂畛侯主侯伯侯亞侯旅侯彊侯以有嗿<span class='krp-note'>勑感/反</span></span><br/>
<span class='tline' id='l123' data-llen='2799:2824'>其饁<span class='krp-note'>于輙/反</span>思媚其婦有依其士有略其耜俶載南</span><br/>
<span class='tline' id='l124' data-llen='2824:2857'>畒播厥百榖實函<span class='krp-note'>户南/反</span>斯活驛驛<span class='krp-note'>音/亦</span>其逹有厭<span class='krp-note'>於/豔</span></span><br/>
<span class='tline' id='l125' data-llen='2857:2884'><span class='krp-note'>反</span>其傑厭厭其苗緜緜其麃<span class='krp-note'>表嬌/反</span>載穫濟濟有實</span><br/>
<span class='tline' id='l126' data-llen='2884:2913'>其積<span class='krp-note'>子賜/反</span>萬億及秭<span class='krp-note'>音/姊</span>爲酒爲醴烝卑祖妣以洽</span><br/>
<span class='tline' id='l127' data-llen='2913:2942'>百禮有飶<span class='krp-note'>滿即/反</span>其香邦家之光有椒<span class='krp-note'>子消/反</span>其馨胡</span><br/>
<span class='tline' id='l128' data-llen='2942:2959'>考之寧匪且有且匪今斯今振古如兹</span><br/>
<span class='tline' id='l129' data-llen='2959:2986'><a onclick="displayPageImage('KR1c0017', 'SBCK', '030-7a' );" name="030-7a" class="pb">[030-7a] <img width="20"  src="/static/img/kanseki-5.png"/></a></span><br/>
<span class='tline' id='l130' data-llen='2986:3007'>　鄭氏曰載始也○毛氏曰除草曰芟除木曰柞</span><br/>
<span class='tline' id='l131' data-llen='3007:3048'><span class='krp-note'>孔氏曰左傳云如農夫之務去草焉芟夷藴崇/之是除草曰芟也秋官柞氏掌攻草木及林麓</span></span><br/>
<span class='tline' id='l132' data-llen='3048:3073'><span class='krp-note'>是除木/曰柞</span>○鄭氏曰隰新發田也畛謂舊田有徑</span><br/>
<span class='tline' id='l133' data-llen='3073:3104'>　路也<span class='krp-note'>朱氏曰或曰畛田畔/也畛之外則隰也</span>○毛氏曰主家長也</span><br/>
<span class='tline' id='l134' data-llen='3104:3134'>　伯長子也亞仲叔也旅子弟也<span class='krp-note'>李氏曰亞伯之/次也旅者衆子</span></span><br/>
<span class='tline' id='l135' data-llen='3134:3158'><span class='krp-note'>弟/也</span>○鄭氏曰彊有餘力者周禮曰以彊予任民</span><br/>
<span class='tline' id='l136' data-llen='3158:3192'><span class='krp-note'>孔氏曰謂其人強治一夫之壯/田有餘力能佐助它事者也</span>以謂間民今時</span><br/>
<span class='tline' id='l137' data-llen='3192:3221'>　傭賃也春秋之義能東西之曰以<span class='krp-note'>朱氏曰傭力/之人隨主人</span></span><br/>
<span class='tline' id='l138' data-llen='3221:3251'><span class='krp-note'>所左/右</span>○李氏曰嗿者衆人飲食之聲也<span class='krp-note'>毛氏曰/嗿衆貌</span></span><br/>
<span class='tline' id='l139' data-llen='3251:3278'><a onclick="displayPageImage('KR1c0017', 'SBCK', '030-7b' );" name="030-7b" class="pb">[030-7b] <img width="20"  src="/static/img/kanseki-5.png"/></a></span><br/>
<span class='tline' id='l140' data-llen='3278:3299'>　○鄭氏曰饁饋饟也依之言愛也○鄭氏曰成</span><br/>
<span class='tline' id='l141' data-llen='3299:3320'>　王之時萬民樂治田業將耕先始芟柞其草木</span><br/>
<span class='tline' id='l142' data-llen='3320:3341'>　土氣烝逹而和耕之則澤澤然解散於是耘除</span><br/>
<span class='tline' id='l143' data-llen='3341:3362'>　其根株軰作者千耦言趨時也或往之隰或往</span><br/>
<span class='tline' id='l144' data-llen='3362:3383'>　之畛父子餘夫俱行強有餘力者相助又取傭</span><br/>
<span class='tline' id='l145' data-llen='3383:3404'>　賃務疾畢巳當種也○李氏曰婦人行饁爲夫</span><br/>
<span class='tline' id='l146' data-llen='3404:3425'>　者則愛其婦爲婦者亦依其夫言相慰勞苦也</span><br/>
<span class='tline' id='l147' data-llen='3425:3446'>　○毛氏曰略利也○孔氏大田䟽曰王肅以俶</span><br/>
<span class='tline' id='l148' data-llen='3446:3467'>　爲始載爲事○鄭氏曰播猶種也實種子也函</span><br/>
<span class='tline' id='l149' data-llen='3467:3494'><a onclick="displayPageImage('KR1c0017', 'SBCK', '030-8a' );" name="030-8a" class="pb">[030-8a] <img width="20"  src="/static/img/kanseki-5.png"/></a></span><br/>
<span class='tline' id='l150' data-llen='3494:3521'>　合也活生也○蘇氏曰驛驛苗生貌也<span class='krp-note'>釋文云/爾雅作</span></span><br/>
<span class='tline' id='l151' data-llen='3521:3547'><span class='krp-note'>繹云/生也</span>○鄭氏曰逹出地也○毛氏曰有厭其傑言</span><br/>
<span class='tline' id='l152' data-llen='3547:3578'>　傑苗厭然特美也<span class='krp-note'>王氏曰傑然之苗/受氣澤厭足也</span>○蘇氏曰緜</span><br/>
<span class='tline' id='l153' data-llen='3578:3599'>　緜詳密也○毛氏曰麃耘也〇蘇氏曰濟濟人</span><br/>
<span class='tline' id='l154' data-llen='3599:3620'>　衆貌〇鄭氏曰有實實成也○朱氏曰積露積</span><br/>
<span class='tline' id='l155' data-llen='3620:3641'>　也〇孔氏曰農夫旣去草木根株以此利耜始</span><br/>
<span class='tline' id='l156' data-llen='3641:3662'>　耕於南畒以種其百榖也○李氏曰其種皆函</span><br/>
<span class='tline' id='l157' data-llen='3662:3683'>　生氣而生長而其苗則驛驛然逹地而生○孔</span><br/>
<span class='tline' id='l158' data-llen='3683:3703'>　氏曰有厭然而特茂者其傑立之苗也厭厭</span><br/>
<span class='tline' id='l159' data-llen='3703:3730'><a onclick="displayPageImage('KR1c0017', 'SBCK', '030-8b' );" name="030-8b" class="pb">[030-8b] <img width="20"  src="/static/img/kanseki-5.png"/></a></span><br/>
<span class='tline' id='l160' data-llen='3730:3751'>　然而長大者其齊等之苗也○王氏曰前曰千</span><br/>
<span class='tline' id='l161' data-llen='3751:3772'>　耦其耘則旣耕而耘今曰緜緜其麃則旣苗而</span><br/>
<span class='tline' id='l162' data-llen='3772:3793'>　耘旣苗而耘則以緜緜爲善恐傷苗也〇孔氏</span><br/>
<span class='tline' id='l163' data-llen='3793:3814'>　曰至於大熟則穫刈濟濟然○毛氏曰飶芬香</span><br/>
<span class='tline' id='l164' data-llen='3814:3846'>　也椒猶飶也<span class='krp-note'>孔氏曰椒木之氣/香作者以椒言香</span>胡壽也○李氏曰</span><br/>
<span class='tline' id='l165' data-llen='3846:3873'>　胡考者耇老也士冠禮祝曰永享胡耇<span class='krp-note'>孔氏曰/謚法保</span></span><br/>
<span class='tline' id='l166' data-llen='3873:3898'><span class='krp-note'>民耆艾/曰胡</span>○毛氏曰且此也○王氏曰振古則舉</span><br/>
<span class='tline' id='l167' data-llen='3898:3919'>　古也○李氏曰其實之多萬億及秭故可爲醴</span><br/>
<span class='tline' id='l168' data-llen='3919:3940'>　而進與祖妣以和百禮〇王氏曰以洽百禮旣</span><br/>
<span class='tline' id='l169' data-llen='3940:3967'><a onclick="displayPageImage('KR1c0017', 'SBCK', '030-9a' );" name="030-9a" class="pb">[030-9a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3967:3988'>　烝卑祖妣而逹之祭祀賔客無所不洽也○朱</span><br/>
<span class='tline' id='l171' data-llen='3988:4009'>　氏曰以燕饗賔客則邦家之所以光也以養耆</span><br/>
<span class='tline' id='l172' data-llen='4009:4030'>老則胡考之所安也〇李氏曰非特此日方有此</span><br/>
<span class='tline' id='l173' data-llen='4030:4051'>　也非特今日方有豐年其所由來逺矣〇陳氏</span><br/>
<span class='tline' id='l174' data-llen='4051:4066'>　曰振古以來皆如上之所謂也</span><br/>
<span class='tline' id='l175' data-llen='4066:4079'>　　　載芟一章三十一句</span><br/>
<span class='tline' id='l176' data-llen='4079:4102'>良耜秋報社稷也<span class='krp-note'>孔氏曰秋報社/稷之樂歌也</span></span><br/>
<span class='tline' id='l177' data-llen='4102:4127'>畟畟<span class='krp-note'>楚側/反</span>良耜俶載南畒播厥百榖實函斯活或</span><br/>
<span class='tline' id='l178' data-llen='4127:4167'>來瞻女載筐<span class='krp-note'>丘方/反</span>及筥其饟伊黍其笠<span class='krp-note'>音/立</span>伊紏<span class='krp-note'>居/<img height='20' width='20' alt='&amp;KR0627' title='KR0627' src='https://raw.githubusercontent.com/kanripo/KR-Gaiji/master/images/KR0627.png'/></span></span><br/>
<span class='tline' id='l179' data-llen='4167:4194'><a onclick="displayPageImage('KR1c0017', 'SBCK', '030-9b' );" name="030-9b" class="pb">[030-9b] <img width="20"  src="/static/img/kanseki-5.png"/></a></span><br/>
<span class='tline' id='l180' data-llen='4194:4221'><a onclick="displayPageImage('KR1c0017', 'SBCK', '030-9b' );" name="030-9b" class="pb">[030-9b] <img width="20"  src="/static/img/kanseki-5.png"/></a></span><br/>
<span class='tline' id='l181' data-llen='4221:4248'>　文云薅抜田草也〇毛氏曰蓼水草也<span class='krp-note'>孔氏曰/蓼是穢</span></span><br/>
<span class='tline' id='l182' data-llen='4248:4289'><span class='krp-note'>草荼亦穢草非苦菜也王肅云荼陸穢蓼水穢/然則田有原有隰故並舉水陸穢草○朱氏曰</span></span><br/>
<span class='tline' id='l183' data-llen='4289:4330'><span class='krp-note'>先儒說荼但云苦菜莫詳其爲何物案此詩則/蓼屬也但水陸之别耳味苦氣辛能殺物今人</span></span><br/>
<span class='tline' id='l184' data-llen='4330:4365'><span class='krp-note'>用以藥溪取魚故又曰荼毒今/南方人猶謂之辣荼亦一驗也</span>○毛氏曰挃挃</span><br/>
<span class='tline' id='l185' data-llen='4365:4386'>　穫聲也○王氏曰栗栗緻也○毛氏曰墉城也</span><br/>
<span class='tline' id='l186' data-llen='4386:4407'>　黃牛黒脣曰犉社稷之牛角尺〇鄭氏曰捄角</span><br/>
<span class='tline' id='l187' data-llen='4407:4428'>　貌有來視汝謂婦子來饁者也〇李氏曰載筐</span><br/>
<span class='tline' id='l188' data-llen='4428:4449'>　及筥其饟伊黍此則言婦子行饁之器與所盛</span><br/>
<span class='tline' id='l189' data-llen='4449:4470'>　之物也○鄭氏曰饁者見戴紏然之笠以田器</span><br/>
<span class='tline' id='l190' data-llen='4470:4498'><a onclick="displayPageImage('KR1c0017', 'SBCK', '030-10a' );" name="030-10a" class="pb">[030-10a] <img width="20"  src="/static/img/kanseki-5.png"/></a></span><br/>
<span class='tline' id='l191' data-llen='4498:4519'>　刺地薅去荼蓼之事言閔其勤苦草穢旣除而</span><br/>
<span class='tline' id='l192' data-llen='4519:4540'>　禾稼茂禾稼茂而榖成熟○孔氏曰及其成熟</span><br/>
<span class='tline' id='l193' data-llen='4540:4561'>　乃穫刈之旣穫訖乃積聚之如城雉之峻壯其</span><br/>
<span class='tline' id='l194' data-llen='4561:4582'>　比迫如櫛齒之相次○李氏曰於是開百室而</span><br/>
<span class='tline' id='l195' data-llen='4582:4603'>　納之百室旣盈矣而婦子寧止蓋終歳勤勤不</span><br/>
<span class='tline' id='l196' data-llen='4603:4624'>　得安寧今農事巳畢故各享其樂○鄭氏曰於</span><br/>
<span class='tline' id='l197' data-llen='4624:4645'>　是殺牲報祭社稷〇蘇氏曰以嗣以續興來歳</span><br/>
<span class='tline' id='l198' data-llen='4645:4666'>　繼往歳也續古之人庶幾不替其先也○釋文</span><br/>
<span class='tline' id='l199' data-llen='4666:4677'>　犉作　曰本亦作犉</span><br/>
<span class='tline' id='l200' data-llen='4677:4705'><a onclick="displayPageImage('KR1c0017', 'SBCK', '030-10b' );" name="030-10b" class="pb">[030-10b] <img width="20"  src="/static/img/kanseki-5.png"/></a></span><br/>
<span class='tline' id='l201' data-llen='4705:4718'>　　　良耜一章二十三句</span><br/>
<span class='tline' id='l202' data-llen='4718:4755'>絲衣繹賔尸也<span class='krp-note'>鄭氏曰繹又祭也天子諸侯曰繹/以祭之明日卿大夫曰賔尸與祭</span></span><br/>
<span class='tline' id='l203' data-llen='4755:4787'><span class='krp-note'>同日周曰繹商謂之<img height='20' width='20' alt='&amp;KR0686' title='KR0686' src='https://raw.githubusercontent.com/kanripo/KR-Gaiji/master/images/KR0686.png'/>○/孔氏曰繹賔尸之樂歌也</span></span><br/>
<span class='tline' id='l204' data-llen='4787:4816'>絲衣其紑<span class='krp-note'>孚浮/反</span>載弁俅俅<span class='krp-note'>音/求</span>自堂徂基自羊徂牛</span><br/>
<span class='tline' id='l205' data-llen='4816:4845'>鼐<span class='krp-note'>乃代/反</span>鼎及鼒<span class='krp-note'>音/兹</span>兕觥其觩㫖酒思柔不呉不敖</span><br/>
<span class='tline' id='l206' data-llen='4845:4857'><span class='krp-note'>五告/反</span>胡考之休</span><br/>
<span class='tline' id='l207' data-llen='4857:4887'>　毛氏曰絲衣祭服也紑㓗鮮貌<span class='krp-note'>孔氏曰爵弁之/服玄衣纁裳皆</span></span><br/>
<span class='tline' id='l208' data-llen='4887:4914'><span class='krp-note'>以絲爲之故/云絲衣也</span>○鄭氏曰載猶戴也弁爵弁而祭</span><br/>
<span class='tline' id='l209' data-llen='4914:4946'>　於王士服也繹禮輕使士<span class='krp-note'>孔氏曰雜記云士弁/而祭於公禮有冠弁</span></span><br/>
<span class='tline' id='l210' data-llen='4946:4974'><a onclick="displayPageImage('KR1c0017', 'SBCK', '030-11a' );" name="030-11a" class="pb">[030-11a] <img width="20"  src="/static/img/kanseki-5.png"/></a></span><br/>
<span class='tline' id='l211' data-llen='4974:5015'><span class='krp-note'>韋弁皮弁皆不以絲爲衣士冠禮有爵弁服純/衣與此絲衣相當爵色之麻弁士冠禮注云爵</span></span><br/>
<span class='tline' id='l212' data-llen='5015:5046'><span class='krp-note'>弁其色赤而微黒如/爵頭然純衣絲衣也</span>○毛氏曰俅俅恭順貌基</span><br/>
<span class='tline' id='l213' data-llen='5046:5084'>　門塾之基<span class='krp-note'>孔氏曰釋宫云門側之堂謂之塾孫/炎曰夾門堂也繹禮在門不在廟郊</span></span><br/>
<span class='tline' id='l214' data-llen='5084:5121'><span class='krp-note'>特牲曰繹之於庫門内枋之於東方失/之矣繹於門内爲失明其當在門外</span>○毛氏</span><br/>
<span class='tline' id='l215' data-llen='5121:5142'>　曰自羊徂牛言先小後大也大鼎謂之鼐小鼎</span><br/>
<span class='tline' id='l216' data-llen='5142:5178'>　謂之鼒<span class='krp-note'>鄭氏曰鼎圜弇上謂之鼒○孔/氏曰孫炎曰鼎歛上而小口者</span>○吕氏</span><br/>
<span class='tline' id='l217' data-llen='5178:5199'>　曰自堂徂基乃所謂於彼乎於此乎○王氏曰</span><br/>
<span class='tline' id='l218' data-llen='5199:5220'>　自堂徂基自堂上降而徂基也自羊徂牛先小</span><br/>
<span class='tline' id='l219' data-llen='5220:5241'>　後大也鼐鼎及鼒先大後小也或先小後大或</span><br/>
<span class='tline' id='l220' data-llen='5241:5269'><a onclick="displayPageImage('KR1c0017', 'SBCK', '030-11b' );" name="030-11b" class="pb">[030-11b] <img width="20"  src="/static/img/kanseki-5.png"/></a></span><br/>
<span class='tline' id='l221' data-llen='5269:5290'>　先大後小反復展視所以致勤敬也〇孔氏曰</span><br/>
<span class='tline' id='l222' data-llen='5290:5311'>　觩然設兕觥貌〇朱氏曰思語辭柔和也〇毛</span><br/>
<span class='tline' id='l223' data-llen='5311:5332'>　氏曰吴譁也○鄭氏曰不吴不敖不讙譁不慠</span><br/>
<span class='tline' id='l224' data-llen='5332:5352'>　慢恭敬獲福得壽考之休也○釋文兕觥作</span><br/>
<span class='tline' id='l225' data-llen='5352:5373'>　觵曰字又作兕觥〇橫渠張氏曰天子旣以臣</span><br/>
<span class='tline' id='l226' data-llen='5373:5394'>　爲尸不可祭罷便使出門而就臣位故其退尸</span><br/>
<span class='tline' id='l227' data-llen='5394:5415'>　也皆有漸言絲衣巳是不着冕服言弁巳是不</span><br/>
<span class='tline' id='l228' data-llen='5415:5421'>　冠冕也</span><br/>
<span class='tline' id='l229' data-llen='5421:5432'>　　　絲衣一章九句</span><br/>
<span class='tline' id='l230' data-llen='5432:5460'><a onclick="displayPageImage('KR1c0017', 'SBCK', '030-12a' );" name="030-12a" class="pb">[030-12a] <img width="20"  src="/static/img/kanseki-5.png"/></a></span><br/>
<span class='tline' id='l231' data-llen='5460:5497'>酌告成大武也<span class='krp-note'>朱氏曰内則曰十三舞勺即此詩/也然此詩與賚般皆不用詩中字</span></span><br/>
<span class='tline' id='l232' data-llen='5497:5540'><span class='krp-note'>明篇疑皆樂章之名爾○橫渠張氏曰酌周公没/嗣王以武功之成由周公告其成於宗廟之歌也</span></span><br/>
<span class='tline' id='l233' data-llen='5540:5565'>於鑠<span class='krp-note'>舒灼/反</span>王師遵養時晦時純熈矣是用大介我</span><br/>
<span class='tline' id='l234' data-llen='5565:5594'>龍受之蹻蹻<span class='krp-note'>居表/反</span>王之造<span class='krp-note'>七報/反</span>載用有嗣實維爾</span><br/>
<span class='tline' id='l235' data-llen='5594:5599'>公允師</span><br/>
<span class='tline' id='l236' data-llen='5599:5620'>　孔氏曰於嘆美○朱氏曰鑠盛也○孔氏曰王</span><br/>
<span class='tline' id='l237' data-llen='5620:5641'>　師王肅云武王之衆也○歐陽氏曰遵養循養</span><br/>
<span class='tline' id='l238' data-llen='5641:5662'>　也○鄭氏曰純大介助也○蘇氏曰熈光也○</span><br/>
<span class='tline' id='l239' data-llen='5662:5683'>　鄭氏曰龍寵也○毛氏曰蹻蹻武貌造爲也〇</span><br/>
<span class='tline' id='l240' data-llen='5683:5711'><a onclick="displayPageImage('KR1c0017', 'SBCK', '030-12b' );" name="030-12b" class="pb">[030-12b] <img width="20"  src="/static/img/kanseki-5.png"/></a></span><br/>
<span class='tline' id='l241' data-llen='5711:5732'>　鄭氏曰載則允信也○朱氏曰言武王之初有</span><br/>
<span class='tline' id='l242' data-llen='5732:5753'>　於鑠之師而不用○蘇氏曰退自循養與時皆</span><br/>
<span class='tline' id='l243' data-llen='5753:5774'>　晦晦而益明其後旣純光矣則天下無不助之</span><br/>
<span class='tline' id='l244' data-llen='5774:5795'>　者○歐陽氏曰我龍受之者謂武王之功興此</span><br/>
<span class='tline' id='l245' data-llen='5795:5816'>　王業成王寵受而承之也蹻蹻王之造言蹻蹻</span><br/>
<span class='tline' id='l246' data-llen='5816:5837'>　然武功成王之所爲也載用有嗣者謂後丗能</span><br/>
<span class='tline' id='l247' data-llen='5837:5858'>　承其業爲有嗣矣實維爾公者武王用師實天</span><br/>
<span class='tline' id='l248' data-llen='5858:5871'>　下之至公信可謂王師矣</span><br/>
<span class='tline' id='l249' data-llen='5871:5881'>　　　酌一章九句</span><br/>
<span class='tline' id='l250' data-llen='5881:5909'><a onclick="displayPageImage('KR1c0017', 'SBCK', '030-13a' );" name="030-13a" class="pb">[030-13a] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5909:5944'>桓講武類禡<span class='krp-note'>馬嫁/反</span>也桓武志也<span class='krp-note'>釋文云本或以桓/武志也爲注○鄭</span></span><br/>
<span class='tline' id='l252' data-llen='5944:5987'><span class='krp-note'>氏曰類也禡也皆師祭也○孔氏曰講武類禡之/樂歌也○朱氏曰案左氏傳楚莊王曰武王克商</span></span><br/>
<span class='tline' id='l253' data-llen='5987:6030'><span class='krp-note'>作頌曰載戢干戈載槖弓矢我求懿德肆于時夏/允王保之又作武其卒章曰耆定爾功其三曰敷</span></span><br/>
<span class='tline' id='l254' data-llen='6030:6071'><span class='krp-note'>時繹思我徂維求定其六曰綏萬邦屢豐年然/則桓賚兩篇皆大武樂中一章也與此序不同</span></span><br/>
<span class='tline' id='l255' data-llen='6071:6092'>　晁氏曰桓之序曰桓武志也或以爲注或以爲</span><br/>
<span class='tline' id='l256' data-llen='6092:6102'>　序失其傳多如此</span><br/>
<span class='tline' id='l257' data-llen='6102:6131'>綏萬邦婁<span class='krp-note'>力注/反</span>豐年天命匪解<span class='krp-note'>音/懈</span>桓桓武王保有</span><br/>
<span class='tline' id='l258' data-llen='6131:6156'>厥士于以四方克定厥家於<span class='krp-note'>音/烏</span>昭于天皇以閒之</span><br/>
<span class='tline' id='l259' data-llen='6156:6177'>　鄭氏曰綏安也○孔氏曰婁豐年數有豐年桓</span><br/>
<span class='tline' id='l260' data-llen='6177:6205'><a onclick="displayPageImage('KR1c0017', 'SBCK', '030-13b' );" name="030-13b" class="pb">[030-13b] <img width="20"  src="/static/img/kanseki-5.png"/></a></span><br/>
<span class='tline' id='l261' data-llen='6205:6226'>　桓然有威武王肅云於乎周道乃昭見於天〇</span><br/>
<span class='tline' id='l262' data-llen='6226:6247'>　李氏曰士與熊羆之士虎賁之士同○毛氏曰</span><br/>
<span class='tline' id='l263' data-llen='6247:6268'>　間代也○鄭氏曰皇君也○王氏曰師之所處</span><br/>
<span class='tline' id='l264' data-llen='6268:6289'>　荆棘生焉大軍之後必有凶年桓武志也而曰</span><br/>
<span class='tline' id='l265' data-llen='6289:6310'>　綏萬邦屢豐年則其爲武志也異乎人之武志</span><br/>
<span class='tline' id='l266' data-llen='6310:6343'>　矣<span class='krp-note'>李氏曰武王用兵蓋爲/天下除害故能召和氣</span>天命匪解者武王匪</span><br/>
<span class='tline' id='l267' data-llen='6343:6364'>　解故天命亦匪解也〇蘇氏曰武王克商以安</span><br/>
<span class='tline' id='l268' data-llen='6364:6385'>　天下屢獲豐年之祥矣然天命之於周乆而不</span><br/>
<span class='tline' id='l269' data-llen='6385:6406'>　厭也故武王桓桓保有其衆用之四方之不服</span><br/>
<span class='tline' id='l270' data-llen='6406:6434'><a onclick="displayPageImage('KR1c0017', 'SBCK', '030-14a' );" name="030-14a" class="pb">[030-14a] <img width="20"  src="/static/img/kanseki-5.png"/></a></span><br/>
<span class='tline' id='l271' data-llen='6434:6455'>　以定其家其德上昭于天遂以代商有天下言</span><br/>
<span class='tline' id='l272' data-llen='6455:6464'>　武之不可廢也</span><br/>
<span class='tline' id='l273' data-llen='6464:6474'>　　　桓一章九句</span><br/>
<span class='tline' id='l274' data-llen='6474:6499'>賚<span class='krp-note'>來代/反</span>大封於廟也賚予也言所以錫予善人也</span><br/>
<span class='tline' id='l275' data-llen='6499:6530'><span class='krp-note'>鄭氏曰武王伐紂時封諸臣有功/者○孔氏曰大封於廟之樂歌也</span></span><br/>
<span class='tline' id='l276' data-llen='6530:6555'>文王旣勤止我應受之敷時繹<span class='krp-note'>音/亦</span>思我徂維求定</span><br/>
<span class='tline' id='l277' data-llen='6555:6569'>時周之命於<span class='krp-note'>音/烏</span>繹思</span><br/>
<span class='tline' id='l278' data-llen='6569:6590'>　毛氏曰勤勞應當也○朱氏曰敷布也時是也</span><br/>
<span class='tline' id='l279' data-llen='6590:6611'>　繹㝷繹也〇蘇氏曰思辭也○鄭氏曰今我往</span><br/>
<span class='tline' id='l280' data-llen='6611:6639'><a onclick="displayPageImage('KR1c0017', 'SBCK', '030-14b' );" name="030-14b" class="pb">[030-14b] <img width="20"  src="/static/img/kanseki-5.png"/></a></span><br/>
<span class='tline' id='l281' data-llen='6639:6660'>　以此求定〇蘇氏曰文王勤勞天下至矣其子</span><br/>
<span class='tline' id='l282' data-llen='6660:6681'>　孫應受而有之然而不敢專也〇朱氏曰布此</span><br/>
<span class='tline' id='l283' data-llen='6681:6702'>　以賚有功皆文王之功德在人而可㝷繹者所</span><br/>
<span class='tline' id='l284' data-llen='6702:6723'>　以求天下之安定而巳○王氏曰大賚善人封</span><br/>
<span class='tline' id='l285' data-llen='6723:6744'>　建以爲諸侯與共天下則所以求天下之定也</span><br/>
<span class='tline' id='l286' data-llen='6744:6765'>　○朱氏曰此周之命也又嘆使諸臣受封賞者</span><br/>
<span class='tline' id='l287' data-llen='6765:6778'>　繹思文王之德以戒之也</span><br/>
<span class='tline' id='l288' data-llen='6778:6788'>　　　賚一章六句</span><br/>
<span class='tline' id='l289' data-llen='6788:6825'>般<span class='krp-note'>薄寒/反</span>巡守<span class='krp-note'>手又/反</span>而祀四嶽河海也<span class='krp-note'>鄭氏曰般樂/也○孔氏曰</span></span><br/>
<span class='tline' id='l290' data-llen='6825:6853'><a onclick="displayPageImage('KR1c0017', 'SBCK', '030-15a' );" name="030-15a" class="pb">[030-15a] <img width="20"  src="/static/img/kanseki-5.png"/></a></span><br/>
<span class='tline' id='l291' data-llen='6853:6896'><span class='krp-note'>巡守而祀四嶽河海之樂歌也○朱氏曰鄭氏曰/般樂也蘇氏曰遊般也今考詩中無此意當闕之</span></span><br/>
<span class='tline' id='l292' data-llen='6896:6938'><span class='krp-note'>孔氏以般樂也爲序文曰定本般樂爲鄭注未知/孰是○釋文曰崔靈恩集注本用此注爲序文</span></span><br/>
<span class='tline' id='l293' data-llen='6938:6971'>於<span class='krp-note'>音/烏</span>皇時周陟其髙山嶞<span class='krp-note'>吐果/反</span>山喬嶽允猶翕<span class='krp-note'>許/及</span></span><br/>
<span class='tline' id='l294' data-llen='6971:6995'><span class='krp-note'>反</span>河敷天之下裒<span class='krp-note'>蒲侯/反</span>時之對時周之命</span><br/>
<span class='tline' id='l295' data-llen='6995:7015'>鄭氏曰皇君喬髙也於乎美哉君是周邦而巡</span><br/>
<span class='tline' id='l296' data-llen='7015:7035'>守○王氏曰巒山謂之嶞嶞狹而長也陟其髙</span><br/>
<span class='tline' id='l297' data-llen='7035:7056'>　山嶞山喬岳則巡守之所陟無所不至〇蘇氏</span><br/>
<span class='tline' id='l298' data-llen='7056:7084'>曰猶道也翕河大河受衆水者也<span class='krp-note'>鄭氏曰河言/翕者河自大</span></span><br/>
<span class='tline' id='l299' data-llen='7084:7112'><span class='krp-note'>陸之北敷爲九/祭者合爲一</span>陟其山嶽而道於大河思其有</span><br/>
<span class='tline' id='l300' data-llen='7112:7140'><a onclick="displayPageImage('KR1c0017', 'SBCK', '030-15b' );" name="030-15b" class="pb">[030-15b] <img width="20"  src="/static/img/kanseki-5.png"/></a></span><br/>
<span class='tline' id='l301' data-llen='7140:7160'>功於民是以至於敷天之下無不緫答其功者</span><br/>
<span class='tline' id='l302' data-llen='7160:7181'>　此周之命也○王氏曰裒時之對者裒其神而</span><br/>
<span class='tline' id='l303' data-llen='7181:7201'>對之以祭祀也時周之命者能懷柔百神則受</span><br/>
<span class='tline' id='l304' data-llen='7201:7207'>　命長矣</span><br/>
<span class='tline' id='l305' data-llen='7207:7217'>　　　般一章七句</span><br/>
<span class='tline' id='l306' data-llen='7217:7236'>閔予小子之什十一篇十一章百三十七句</span><br/>
<span class='tline' id='l307' data-llen='7236:7249'>吕氏家塾讀詩記卷第三十</span><br/>
<span class='tline' id='l308' data-llen='7249:7277'><a onclick="displayPageImage('KR1c0017', 'SBCK', '030-16a' );" name="030-16a" class="pb">[030-16a] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
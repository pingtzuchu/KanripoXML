<div id="txtcont" class="span9" style="position: relative;">
    <p><br/>
<span class='tline' id='l9' data-llen='224:251'><a onclick="displayPageImage('KR1c0017', 'SBCK', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='251:261'>吕氏家塾讀詩記序</span><br/>
<span class='tline' id='l11' data-llen='261:282'>詩自齊魯韓氏之說不傳而天下之學者盡宗毛</span><br/>
<span class='tline' id='l12' data-llen='282:303'>氏毛氏之學傳者亦衆而王述之類今皆不存則</span><br/>
<span class='tline' id='l13' data-llen='303:324'>推衍毛說者又獨鄭氏之箋而巳唐初諸儒為作</span><br/>
<span class='tline' id='l14' data-llen='324:345'>䟽義因訛踵陋百千萬言而不能有以出乎二氏</span><br/>
<span class='tline' id='l15' data-llen='345:352'>之區域至於</span><br/>
<span class='tline' id='l16' data-llen='352:373'>本朝劉侍讀歐陽公王丞相蘇黃門河南程氏橫</span><br/>
<span class='tline' id='l17' data-llen='373:394'>渠張氏始用已意有所發明雖其淺深得失有不</span><br/>
<span class='tline' id='l18' data-llen='394:415'>能同然自是之後三百五篇之微詞奥義乃可得</span><br/>
<span class='tline' id='l19' data-llen='415:442'><a onclick="displayPageImage('KR1c0017', 'SBCK', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l20' data-llen='442:463'>而尋繹蓋不待講於齊魯韓氏之傳而學者巳知</span><br/>
<span class='tline' id='l21' data-llen='463:484'>詩之不專於毛鄭矣及其旣乆求者益衆說者愈</span><br/>
<span class='tline' id='l22' data-llen='484:505'>多同異紛紜爭立門户無復推讓祖述之意則學</span><br/>
<span class='tline' id='l23' data-llen='505:526'>者無所適從而或反以爲病今觀吕氏家塾之書</span><br/>
<span class='tline' id='l24' data-llen='526:547'>兼揔衆說巨細不遺挈領提綱首尾該貫旣足以</span><br/>
<span class='tline' id='l25' data-llen='547:568'>息夫同異之爭而其述作之體則雖融㑹通徹渾</span><br/>
<span class='tline' id='l26' data-llen='568:589'>然若出於一家之言而一字之訓一事之義亦未</span><br/>
<span class='tline' id='l27' data-llen='589:610'>甞不謹其說之所自及其斷以已意雖或超然出</span><br/>
<span class='tline' id='l28' data-llen='610:631'>於前人意慮之表而謙讓退託未甞敢有輕議前</span><br/>
<span class='tline' id='l29' data-llen='631:658'><a onclick="displayPageImage('KR1c0017', 'SBCK', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l30' data-llen='658:679'>人之心也嗚呼如伯恭父者眞可謂有意乎温柔</span><br/>
<span class='tline' id='l31' data-llen='679:700'>敦厚之教矣學者以是讀之則於可群可怨之旨</span><br/>
<span class='tline' id='l32' data-llen='700:721'>其庶幾乎雖然此書所謂朱氏者實熹少時淺陋</span><br/>
<span class='tline' id='l33' data-llen='721:742'>之說而伯恭父誤有取焉其後歷時旣乆自知其</span><br/>
<span class='tline' id='l34' data-llen='742:763'>說有所未安如雅鄭邪正之云者或不免有所更</span><br/>
<span class='tline' id='l35' data-llen='763:784'>定則伯恭父反不能不置疑於其間熹竊惑之方</span><br/>
<span class='tline' id='l36' data-llen='784:805'>將相與反復其說以求眞是之歸而伯恭父巳下</span><br/>
<span class='tline' id='l37' data-llen='805:826'>丗矣嗚呼伯恭父巳矣若熹之衰頽汨没其勢又</span><br/>
<span class='tline' id='l38' data-llen='826:847'>安能復有所進以獨决此論之是非乎伯恭父之</span><br/>
<span class='tline' id='l39' data-llen='847:874'><a onclick="displayPageImage('KR1c0017', 'SBCK', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l40' data-llen='874:895'>弟子約旣以是書授其兄之友丘侯宗卿而宗卿</span><br/>
<span class='tline' id='l41' data-llen='895:916'>將爲版本以傳永乆且以書屬熹序之熹不得辭</span><br/>
<span class='tline' id='l42' data-llen='916:937'>也乃略爲之說因并附其所疑者以與四方同志</span><br/>
<span class='tline' id='l43' data-llen='937:958'>之士共之而又以識予之悲恨云爾淳熈壬寅九</span><br/>
<span class='tline' id='l44' data-llen='958:968'>月已夘新安朱熹序</span><br/>
</p>
<p><br/>
</p>
  </div>
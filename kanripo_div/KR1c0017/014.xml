<div id="txtcont" class="span9" style="position: relative;">
    <p><br/>
<span class='tline' id='l9' data-llen='227:254'><a onclick="displayPageImage('KR1c0017', 'SBCK', '014-1a' );" name="014-1a" class="pb">[014-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='254:267'>吕氏家塾讀詩記卷第十四</span><br/>
<span class='tline' id='l11' data-llen='267:270'>檜</span><br/>
<span class='tline' id='l12' data-llen='270:294'>鄭氏詩譜曰檜者古髙辛氏火正祝融之墟<span class='krp-note'>孔/氏</span></span><br/>
<span class='tline' id='l13' data-llen='294:330'><span class='krp-note'>曰左傳梓愼云鄭祝融之墟也鄭/滅檜而處之故知檜是祝融之境</span>國在禹貢豫</span><br/>
<span class='tline' id='l14' data-llen='330:352'>　州外方之北滎波之南居溱洧之間祝融氏名黎</span><br/>
<span class='tline' id='l15' data-llen='352:383'>　其後八姓惟妘姓檜者處其地焉<span class='krp-note'>孔氏曰祝融重/黎也重黎之弟</span></span><br/>
<span class='tline' id='l16' data-llen='383:424'><span class='krp-note'>呉回生陸終陸終生子六人四曰㑹人案丗夲/㑹人即檜之祖也○釋文曰王肅云周武王封</span></span><br/>
<span class='tline' id='l17' data-llen='424:454'><span class='krp-note'>祝融之後於濟洛/河頴之間爲檜子</span>周夷王厲王之時檜公不務</span><br/>
<span class='tline' id='l18' data-llen='454:475'>　政事而好絜衣服大夫去之於是檜之變風始</span><br/>
<span class='tline' id='l19' data-llen='475:502'><a onclick="displayPageImage('KR1c0017', 'SBCK', '014-1b' );" name="014-1b" class="pb">[014-1b] <img width="20"  src="/static/img/kanseki-5.png"/></a></span><br/>
<span class='tline' id='l20' data-llen='502:544'>作<span class='krp-note'>孔氏曰案鄭語史伯於幽王之丗爲桓公謀滅/虢檜云鄶仲恃險羔裘之作在檜仲之前不知</span></span><br/>
<span class='tline' id='l21' data-llen='544:566'><span class='krp-note'>其幾/丗也</span>其國北鄰於<img height='20' width='20' alt='&amp;KR0593' title='KR0593' src='https://raw.githubusercontent.com/kanripo/KR-Gaiji/master/images/KR0593.png'/></span><br/>
<span class='tline' id='l22' data-llen='566:586'>　檜至平王之初武公滅之其風之變固在於</span><br/>
<span class='tline' id='l23' data-llen='586:604'>　東遷之前然未必知其爲夷厲之丗也</span><br/>
<span class='tline' id='l24' data-llen='604:625'>羔裘大夫以道去其君也國小而迫君不用道好</span><br/>
<span class='tline' id='l25' data-llen='625:646'>絜其衣服逍遥遊燕而不能自強於政治故作是</span><br/>
<span class='tline' id='l26' data-llen='646:687'>詩也<span class='krp-note'>范氏曰君有過則諌諌而不聽則去爲臣之/道也○鄭氏曰以道去其君者三諌不從待</span></span><br/>
<span class='tline' id='l27' data-llen='687:730'><span class='krp-note'>放於郊得玦乃去○孔氏曰公羊傳曰古者大夫/巳去三年待放范寗曰君賜之環則還賜之玦則</span></span><br/>
<span class='tline' id='l28' data-llen='730:773'><span class='krp-note'>往荀卿云召人以環絶人以玦玦古穴反〇廣漢/張氏曰羔裘之詩言其所事惟在於衣服之間則</span></span><br/>
<span class='tline' id='l29' data-llen='773:800'><a onclick="displayPageImage('KR1c0017', 'SBCK', '014-2a' );" name="014-2a" class="pb">[014-2a] <img width="20"  src="/static/img/kanseki-5.png"/></a></span><br/>
<span class='tline' id='l30' data-llen='800:816'><span class='krp-note'>其不能自強於/政治可知矣</span></span><br/>
<span class='tline' id='l31' data-llen='816:845'>羔裘逍遥狐裘以朝<span class='krp-note'>直遥/反</span>豈不爾思勞心忉忉<span class='krp-note'>音/刀</span></span><br/>
<span class='tline' id='l32' data-llen='845:874'>　毛氏曰羔裘以遊燕狐裘以適朝<span class='krp-note'>鄭氏曰諸侯/之朝服緇衣</span></span><br/>
<span class='tline' id='l33' data-llen='874:906'><span class='krp-note'>羔裘蘇氏曰錦衣狐裘/其所以朝天子之服也</span>○范氏曰急於遊燕而</span><br/>
<span class='tline' id='l34' data-llen='906:926'>怠於政治此賢人所以去也夫忠臣之事君言</span><br/>
<span class='tline' id='l35' data-llen='926:947'>　不用而去之不得巳也其心豈捨君哉故曰豈</span><br/>
<span class='tline' id='l36' data-llen='947:973'>　不爾思勞心忉忉<span class='krp-note'>朱氏曰孟子去齊/其心蓋如此云</span></span><br/>
<span class='tline' id='l37' data-llen='973:991'>羔裘翶翔狐裘在堂豈不爾思我心憂傷</span><br/>
<span class='tline' id='l38' data-llen='991:1010'>鄭氏曰翺翔猶逍遥也○毛氏曰堂公堂也</span><br/>
<span class='tline' id='l39' data-llen='1010:1037'><a onclick="displayPageImage('KR1c0017', 'SBCK', '014-2b' );" name="014-2b" class="pb">[014-2b] <img width="20"  src="/static/img/kanseki-5.png"/></a></span><br/>
<span class='tline' id='l40' data-llen='1037:1066'>羔裘如膏<span class='krp-note'>古報/反</span>日出有曜<span class='krp-note'>羊照/反</span>豈不爾思中心是</span><br/>
<span class='tline' id='l41' data-llen='1066:1069'>悼</span><br/>
<span class='tline' id='l42' data-llen='1069:1089'>朱氏曰羔裘之色潤澤如脂膏所漬日出照之</span><br/>
<span class='tline' id='l43' data-llen='1089:1111'>則有光曜<span class='krp-note'>毛氏曰日出照曜/然後見其如膏</span></span><br/>
<span class='tline' id='l44' data-llen='1111:1122'>　　羔裘三章章四句</span><br/>
<span class='tline' id='l45' data-llen='1122:1157'>素冠刺不能三年也<span class='krp-note'>朱氏曰喪禮爲父爲君斬衰/三年爲母齊衰三年〇毛氏</span></span><br/>
<span class='tline' id='l46' data-llen='1157:1200'><span class='krp-note'>曰子夏三年之喪畢見於夫子援琴而絃衎衎而/樂作而曰先王制禮不敢不及夫子曰君子也閔</span></span><br/>
<span class='tline' id='l47' data-llen='1200:1243'><span class='krp-note'>子騫三年之喪畢見於夫子援琴而絃切切而哀/作而曰先王制禮不敢過也夫子曰君子也子路</span></span><br/>
<span class='tline' id='l48' data-llen='1243:1286'><span class='krp-note'>曰敢問何謂也夫子曰子夏哀巳盡能引而致之/於禮故曰君子也閔子騫哀未盡能自割以禮故</span></span><br/>
<span class='tline' id='l49' data-llen='1286:1313'><a onclick="displayPageImage('KR1c0017', 'SBCK', '014-3a' );" name="014-3a" class="pb">[014-3a] <img width="20"  src="/static/img/kanseki-5.png"/></a></span><br/>
<span class='tline' id='l50' data-llen='1313:1338'><span class='krp-note'>曰君子也夫三年之喪賢/者之所輕不肖者之所勉</span></span><br/>
<span class='tline' id='l51' data-llen='1338:1367'>庶見素冠兮棘人欒欒<span class='krp-note'>力端/反</span>兮勞心慱慱<span class='krp-note'>徒端/反</span>兮</span><br/>
<span class='tline' id='l52' data-llen='1367:1397'>毛氏曰庶幸也素冠練冠也<span class='krp-note'>孔氏曰素白也此/冠練布使熟其色</span></span><br/>
<span class='tline' id='l53' data-llen='1397:1437'><span class='krp-note'>益白喪禮至朞而練至祥乃除/練後常服此冠故爲練冠也</span>棘急也<span class='krp-note'>朱氏曰/喪事欲</span></span><br/>
<span class='tline' id='l54' data-llen='1437:1464'><span class='krp-note'>其揔揔耳哀/遽之狀也</span>欒欒瘠貌慱慱憂勞也〇張氏曰</span><br/>
<span class='tline' id='l55' data-llen='1464:1491'>不能三年不期而除則未始用練冠<span class='krp-note'>曽氏曰不/能三年雖</span></span><br/>
<span class='tline' id='l56' data-llen='1491:1532'><span class='krp-note'>不知爲服歳月然宰我謂鑚燧改火期可巳矣/齊宣王曰爲期之喪猶愈於巳乎古之不能三</span></span><br/>
<span class='tline' id='l57' data-llen='1532:1573'><span class='krp-note'>年者意皆如此詩人思見練冠蓋當時止爲一/歳服歟○范氏曰檜當夷厲之時巳如此則孔</span></span><br/>
<span class='tline' id='l58' data-llen='1573:1600'><span class='krp-note'>子孟子之/丗可知也</span>○董氏曰棘人崔靈恩集注作悈人</span><br/>
<span class='tline' id='l59' data-llen='1600:1627'><a onclick="displayPageImage('KR1c0017', 'SBCK', '014-3b' );" name="014-3b" class="pb">[014-3b] <img width="20"  src="/static/img/kanseki-5.png"/></a></span><br/>
<span class='tline' id='l60' data-llen='1627:1635'>　說文欒作臠</span><br/>
<span class='tline' id='l61' data-llen='1635:1653'>庶見素衣兮我心傷悲兮聊與子同歸兮</span><br/>
<span class='tline' id='l62' data-llen='1653:1674'>　毛氏曰素冠故素衣也○朱氏曰與子同歸言</span><br/>
<span class='tline' id='l63' data-llen='1674:1682'>其愛慕之辭也</span><br/>
<span class='tline' id='l64' data-llen='1682:1711'>庶見素韠<span class='krp-note'>音/畢</span>兮我心藴<span class='krp-note'>於粉/反</span>結兮聊與子如一兮</span><br/>
<span class='tline' id='l65' data-llen='1711:1731'>朱氏曰韠蔽膝也以韋爲之冕服謂之　其餘</span><br/>
<span class='tline' id='l66' data-llen='1731:1752'>　曰韠韠從裳色素衣素裳則素韠也藴結者思</span><br/>
<span class='tline' id='l67' data-llen='1752:1768'>　之不解也與子如一甚於同歸矣</span><br/>
<span class='tline' id='l68' data-llen='1768:1788'>　鄭康成王肅皆以素冠爲大祥之冠蓋引喪</span><br/>
<span class='tline' id='l69' data-llen='1788:1815'><a onclick="displayPageImage('KR1c0017', 'SBCK', '014-4a' );" name="014-4a" class="pb">[014-4a] <img width="20"  src="/static/img/kanseki-5.png"/></a></span><br/>
<span class='tline' id='l70' data-llen='1815:1836'>　　服小記除成喪者其祭也朝服縞冠之文其</span><br/>
<span class='tline' id='l71' data-llen='1836:1857'>　　說誤矣唯其不能三年是以嗟傷不見旣練</span><br/>
<span class='tline' id='l72' data-llen='1857:1878'>　　之冠若除喪之縞冠雖使短喪其除之也蓋</span><br/>
<span class='tline' id='l73' data-llen='1878:1899'>　　亦服是冠矣至於二章之素衣鄭說猶不通</span><br/>
<span class='tline' id='l74' data-llen='1899:1920'>　　朝服緇衣素裳初無素衣之制遂轉衣爲裳</span><br/>
<span class='tline' id='l75' data-llen='1920:1941'>　　其牽合益甚矣三章之素韠於旣練之服雖</span><br/>
<span class='tline' id='l76' data-llen='1941:1962'>　　無所攷觀詩者當亦得其大意不必委曲瑣</span><br/>
<span class='tline' id='l77' data-llen='1962:1983'>　　細拘於禮文况爲鄭說者旣曰衣者衣裳之</span><br/>
<span class='tline' id='l78' data-llen='1983:2004'>　　大名則爲毛說者亦曰韠從裳色衣裳旣素</span><br/>
<span class='tline' id='l79' data-llen='2004:2031'><a onclick="displayPageImage('KR1c0017', 'SBCK', '014-4b' );" name="014-4b" class="pb">[014-4b] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2031:2051'>　則必有素韠豈不可乎孔氏又謂經傳未有</span><br/>
<span class='tline' id='l81' data-llen='2051:2071'>　以布爲素者殊不知經傳以色白爲素如繪</span><br/>
<span class='tline' id='l82' data-llen='2071:2089'>　事後素之類多矣不必專以帛爲素也</span><br/>
<span class='tline' id='l83' data-llen='2089:2100'>　　素冠三章章三句</span><br/>
<span class='tline' id='l84' data-llen='2100:2129'>隰有萇<span class='krp-note'>丈羊/反</span>楚疾恣<span class='krp-note'>姿利/反</span>也國人疾其君之淫恣</span><br/>
<span class='tline' id='l85' data-llen='2129:2138'>而思無情慾者也</span><br/>
<span class='tline' id='l86' data-llen='2138:2176'>隰有萇楚猗<span class='krp-note'>於可/反</span>儺<span class='krp-note'>乃可/反</span>其枝夭<span class='krp-note'>於驕/反</span>之沃沃<span class='krp-note'>烏毒/反</span></span><br/>
<span class='tline' id='l87' data-llen='2176:2188'>樂<span class='krp-note'>音/洛</span>子之無知</span><br/>
<span class='tline' id='l88' data-llen='2188:2224'>毛氏曰萇楚銚<span class='krp-note'>音/遥</span>弋也<span class='krp-note'>孔氏曰郭璞云今羊桃/也或口鬼桃陸璣䟽云</span></span><br/>
<span class='tline' id='l89' data-llen='2224:2251'><a onclick="displayPageImage('KR1c0017', 'SBCK', '014-5a' );" name="014-5a" class="pb">[014-5a] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2251:2284'><span class='krp-note'>葉長而狄華紫赤色其枝/莖弱過一尺引蔓于草上</span>○孔氏曰猗儺然枝</span><br/>
<span class='tline' id='l91' data-llen='2284:2304'>條柔弱○毛氏曰夭少也○吕氏曰萇楚始生</span><br/>
<span class='tline' id='l92' data-llen='2304:2324'>猶能自立然枝幹柔弱至于長則引蔓于草上</span><br/>
<span class='tline' id='l93' data-llen='2324:2341'>則旣長不如初生之自立故引以爲喻</span><br/>
<span class='tline' id='l94' data-llen='2341:2360'>隰有萇楚猗儺其華夭之沃沃樂子之無家</span><br/>
<span class='tline' id='l95' data-llen='2360:2373'>鄭氏曰無家謂無夫婦室家</span><br/>
<span class='tline' id='l96' data-llen='2373:2392'>隰有萇楚猗儺其實夭之沃沃樂子之無室</span><br/>
<span class='tline' id='l97' data-llen='2392:2403'>朱氏曰無室猶無家也</span><br/>
<span class='tline' id='l98' data-llen='2403:2424'>　　夭如厥草惟夭之夭謂萇楚始生之時也隰</span><br/>
<span class='tline' id='l99' data-llen='2424:2451'><a onclick="displayPageImage('KR1c0017', 'SBCK', '014-5b' );" name="014-5b" class="pb">[014-5b] <img width="20"  src="/static/img/kanseki-5.png"/></a></span><br/>
<span class='tline' id='l100' data-llen='2451:2472'>　　有萇楚猗儺其枝柔弱牽蔓蓋如人之多慾</span><br/>
<span class='tline' id='l101' data-llen='2472:2493'>　　者矣反思始茁其牙未有牽蔓之時生意沃</span><br/>
<span class='tline' id='l102' data-llen='2493:2514'>　　沃然蓋甚可愛也此所謂赤子之心也此檜</span><br/>
<span class='tline' id='l103' data-llen='2514:2535'>　　君未有知識未有室家之時也曰無知無家</span><br/>
<span class='tline' id='l104' data-llen='2535:2555'>　　無室者蓋疾其君之多慾故其辭過而激</span><br/>
<span class='tline' id='l105' data-llen='2555:2569'>　　　隰有萇楚三章章四句</span><br/>
<span class='tline' id='l106' data-llen='2569:2594'>匪風思周道也國小政亂憂及禍難<span class='krp-note'>乃旦/反</span>而思周</span><br/>
<span class='tline' id='l107' data-llen='2594:2598'>道焉</span><br/>
<span class='tline' id='l108' data-llen='2598:2619'>　　匪風下泉思周道之詩獨作於曹檜何也曰</span><br/>
<span class='tline' id='l109' data-llen='2619:2646'><a onclick="displayPageImage('KR1c0017', 'SBCK', '014-6a' );" name="014-6a" class="pb">[014-6a] <img width="20"  src="/static/img/kanseki-5.png"/></a></span><br/>
<span class='tline' id='l110' data-llen='2646:2667'>　　政出天子則強不陵弱各得其所政出諸侯</span><br/>
<span class='tline' id='l111' data-llen='2667:2688'>　　則徴發之煩共億之困侵伐之暴唯小國偏</span><br/>
<span class='tline' id='l112' data-llen='2688:2709'>　　受其害所以睠懷宗周爲獨切也戰國時房</span><br/>
<span class='tline' id='l113' data-llen='2709:2730'>　　喜謂韓王曰大國惡有天子而小國利之以</span><br/>
<span class='tline' id='l114' data-llen='2730:2751'>　此二詩驗之其理益明賈誼欲衆建諸侯而少</span><br/>
<span class='tline' id='l115' data-llen='2751:2772'>　　其力雖其言略而不精亦可謂少知治體矣</span><br/>
<span class='tline' id='l116' data-llen='2772:2801'>匪風發兮匪車偈<span class='krp-note'>起竭/反</span>兮顧瞻周道中心怛<span class='krp-note'>都逹/反</span></span><br/>
<span class='tline' id='l117' data-llen='2801:2804'>兮</span><br/>
<span class='tline' id='l118' data-llen='2804:2825'>　毛氏曰發發飄風非有道之風偈偈疾驅非有</span><br/>
<span class='tline' id='l119' data-llen='2825:2852'><a onclick="displayPageImage('KR1c0017', 'SBCK', '014-6b' );" name="014-6b" class="pb">[014-6b] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2852:2891'>　道之車<span class='krp-note'>前漢王吉治韓詩上昌邑王䟽曰詩云/匪風發兮匪車偈兮說曰是非古之風</span></span><br/>
<span class='tline' id='l121' data-llen='2891:2930'><span class='krp-note'>也發發者是非古之車也掲掲者蓋傷之也/○程氏曰匪風不和之風匪車無法之車</span>○</span><br/>
<span class='tline' id='l122' data-llen='2930:2951'>　鄭氏曰迴首曰顧〇朱氏曰周道適周之路也</span><br/>
<span class='tline' id='l123' data-llen='2951:2972'>　○毛氏曰怛傷也○范氏曰匪風發兮匪車偈</span><br/>
<span class='tline' id='l124' data-llen='2972:3002'>兮猶惡政之及民也<span class='krp-note'>張氏曰人之不安常/如在風中車/上</span>○程</span><br/>
<span class='tline' id='l125' data-llen='3002:3030'>氏曰顧瞻盼戀思而傷怛也<span class='krp-note'>朱氏曰顧瞻周/道而思王室</span>○</span><br/>
<span class='tline' id='l126' data-llen='3030:3051'>前漢王吉引詩偈作掲怛作<img height='20' width='20' alt='&amp;KR1826' title='KR1826' src='https://raw.githubusercontent.com/kanripo/KR-Gaiji/master/images/KR1826.png'/></span><br/>
<span class='tline' id='l127' data-llen='3051:3080'>匪風飄<span class='krp-note'>符遥/反</span>兮匪車嘌<span class='krp-note'>匹遥/反</span>兮顧瞻周道中心弔</span><br/>
<span class='tline' id='l128' data-llen='3080:3083'>兮</span><br/>
<span class='tline' id='l129' data-llen='3083:3110'><a onclick="displayPageImage('KR1c0017', 'SBCK', '014-7a' );" name="014-7a" class="pb">[014-7a] <img width="20"  src="/static/img/kanseki-5.png"/></a></span><br/>
<span class='tline' id='l130' data-llen='3110:3138'>　毛氏曰迴風曰飄<span class='krp-note'>孔氏曰迴/風旋風也</span>嘌嘌無節度也弔</span><br/>
<span class='tline' id='l131' data-llen='3138:3142'>傷也</span><br/>
<span class='tline' id='l132' data-llen='3142:3186'>誰能亨<span class='krp-note'>普庚/反</span>魚漑<span class='krp-note'>古愛/反</span>之釡<span class='krp-note'>符甫/反</span><img height='20' width='20' alt='&amp;KR1092' title='KR1092' src='https://raw.githubusercontent.com/kanripo/KR-Gaiji/master/images/KR1092.png'/><span class='krp-note'>音/㝷</span>誰將西歸</span><br/>
<span class='tline' id='l133' data-llen='3186:3192'>懷之好音</span><br/>
<span class='tline' id='l134' data-llen='3192:3233'>毛氏曰漑滌<span class='krp-note'>徒歷/反</span>也<img height='20' width='20' alt='&amp;KR1092' title='KR1092' src='https://raw.githubusercontent.com/kanripo/KR-Gaiji/master/images/KR1092.png'/>釡屬<span class='krp-note'>孔氏曰釋器云䰝/謂之鬵孫炎曰關</span></span><br/>
<span class='tline' id='l135' data-llen='3233:3288'><span class='krp-note'>東謂甑爲<img height='20' width='20' alt='&amp;KR1092' title='KR1092' src='https://raw.githubusercontent.com/kanripo/KR-Gaiji/master/images/KR1092.png'/>然則<img height='20' width='20' alt='&amp;KR1092' title='KR1092' src='https://raw.githubusercontent.com/kanripo/KR-Gaiji/master/images/KR1092.png'/>是甑亨魚用釡不用甑雙/舉者以其俱是食器故連言之耳○䰝即陵反</span></span><br/>
<span class='tline' id='l136' data-llen='3288:3318'><span class='krp-note'>甑同/音</span>○鄭氏曰檜在周之東故言西歸<span class='krp-note'>孔氏曰/於時檜</span></span><br/>
<span class='tline' id='l137' data-llen='3318:3346'><span class='krp-note'>在滎陽周都豐/鎬周在於西</span>○程氏曰魚美好之物人所欲</span><br/>
<span class='tline' id='l138' data-llen='3346:3366'>興善政人所思〇朱氏曰誰能亨魚乎有則我</span><br/>
<span class='tline' id='l139' data-llen='3366:3393'><a onclick="displayPageImage('KR1c0017', 'SBCK', '014-7b' );" name="014-7b" class="pb">[014-7b] <img width="20"  src="/static/img/kanseki-5.png"/></a></span><br/>
<span class='tline' id='l140' data-llen='3393:3420'>願爲之漑其釡<img height='20' width='20' alt='&amp;KR1092' title='KR1092' src='https://raw.githubusercontent.com/kanripo/KR-Gaiji/master/images/KR1092.png'/>誰將西歸乎有則我願慰勞</span><br/>
<span class='tline' id='l141' data-llen='3420:3440'>之以好音而勉之言有能興周道者則已將歸</span><br/>
<span class='tline' id='l142' data-llen='3440:3486'>之也<span class='krp-note'>毛氏曰亨魚煩則碎治民煩則散知亨魚/則知治民矣〇張氏曰漑之釡<img height='20' width='20' alt='&amp;KR1092' title='KR1092' src='https://raw.githubusercontent.com/kanripo/KR-Gaiji/master/images/KR1092.png'/>欲治民</span></span><br/>
<span class='tline' id='l143' data-llen='3486:3511'><span class='krp-note'>不煩也漑沃之使水多也/水寛則魚不壞政亦務寛</span></span><br/>
<span class='tline' id='l144' data-llen='3511:3523'>　　　匪風三章章四句</span><br/>
<span class='tline' id='l145' data-llen='3523:3536'>檜國四篇十二章四十五句</span><br/>
<span class='tline' id='l146' data-llen='3536:3549'>吕氏家塾讀詩記卷第十四</span><br/>
</p>
<p><br/>
</p>
  </div>
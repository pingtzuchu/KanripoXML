<div id="txtcont" class="span9" style="position: relative;">
    <p><br/>
<span class='tline' id='l9' data-llen='228:255'><a onclick="displayPageImage('KR1c0017', 'SBCK', '032-1a' );" name="032-1a" class="pb">[032-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='255:269'>吕氏家塾讀詩記卷第三十二</span><br/>
<span class='tline' id='l11' data-llen='269:273'>商頌</span><br/>
<span class='tline' id='l12' data-llen='273:294'>那祀成湯也微子至于戴公其間禮樂廢壞有正</span><br/>
<span class='tline' id='l13' data-llen='294:319'>考甫者得商頌十二篇於周之大師以那爲首<span class='krp-note'>孔/氏</span></span><br/>
<span class='tline' id='l14' data-llen='319:362'><span class='krp-note'>曰祀成湯之樂歌也成王殺武庚封微子啓於宋/代武庚爲商後自微子至戴公凡十君戴公當宣</span></span><br/>
<span class='tline' id='l15' data-llen='362:405'><span class='krp-note'>王時丗本云宋緍公生弗甫何弗甫何生宋父宋/父生正考父正考父是孔子七丗之祖魯語云正</span></span><br/>
<span class='tline' id='l16' data-llen='405:448'><span class='krp-note'>考父校商之名頌十二篇於周大師以那爲首韋/昭云名頌頌之美者〇鄭氏曰自正考父至孔子</span></span><br/>
<span class='tline' id='l17' data-llen='448:471'><span class='krp-note'>時又無七篇周用六代/之樂故周大師有商頌</span></span><br/>
<span class='tline' id='l18' data-llen='471:504'>猗<span class='krp-note'>於冝/反</span>與<span class='krp-note'>音/余</span>那與置我鞉<span class='krp-note'>音/桃</span>鼔奏鼔簡簡衎我烈</span><br/>
<span class='tline' id='l19' data-llen='504:531'><a onclick="displayPageImage('KR1c0017', 'SBCK', '032-1b' );" name="032-1b" class="pb">[032-1b] <img width="20"  src="/static/img/kanseki-5.png"/></a></span><br/>
<span class='tline' id='l20' data-llen='531:556'>祖湯孫奏假<span class='krp-note'>古雅/反</span>綏我思成鞉鼔淵淵嘒嘒管聲</span><br/>
<span class='tline' id='l21' data-llen='556:577'>旣和且平依我磬聲於赫湯孫穆穆厥聲庸鼔有</span><br/>
<span class='tline' id='l22' data-llen='577:602'>斁<span class='krp-note'>音/亦</span>萬舞有奕我有嘉客亦不夷懌自古在昔先</span><br/>
<span class='tline' id='l23' data-llen='602:623'>民有作温恭朝夕執事有恪顧予烝甞湯孫之將</span><br/>
<span class='tline' id='l24' data-llen='623:644'>　毛氏曰猗歎辭那多也○王氏曰美商之樂歎</span><br/>
<span class='tline' id='l25' data-llen='644:665'>　而多之也○朱氏曰置讀如置器之置〇鄭氏</span><br/>
<span class='tline' id='l26' data-llen='665:698'>　曰鞉與鼔也<span class='krp-note'>孔氏曰鞉如鼔而小持/其柄揺之傍耳還自擊</span>○歐陽氏</span><br/>
<span class='tline' id='l27' data-llen='698:719'>　曰書曰下管鞉鼔蓋自虞夏以來舊物常用者</span><br/>
<span class='tline' id='l28' data-llen='719:750'>　〇毛氏曰鞉鼔樂之所成也<span class='krp-note'>孔氏曰王制曰天/子賜伯子男樂則</span></span><br/>
<span class='tline' id='l29' data-llen='750:777'><a onclick="displayPageImage('KR1c0017', 'SBCK', '032-2a' );" name="032-2a" class="pb">[032-2a] <img width="20"  src="/static/img/kanseki-5.png"/></a></span><br/>
<span class='tline' id='l30' data-llen='777:818'><span class='krp-note'>以鞉將之注云鞉所以節樂是樂成由鞉也學/記曰鼔無當於五聲五聲不得不和是樂之所</span></span><br/>
<span class='tline' id='l31' data-llen='818:843'><span class='krp-note'>成在/於鼔</span>○鄭氏曰簡簡和大也〇毛氏曰衎樂也</span><br/>
<span class='tline' id='l32' data-llen='843:864'>　鄭氏曰烈祖湯也○歐陽氏曰湯孫斥主祀之</span><br/>
<span class='tline' id='l33' data-llen='864:885'>　時王爾自太甲以下至紂皆可爲湯孫不知所</span><br/>
<span class='tline' id='l34' data-llen='885:906'>　斥者何王爾○朱氏曰奏假奏樂以感格于祖</span><br/>
<span class='tline' id='l35' data-llen='906:927'>　考也〇鄭氏曰綏安也安我心所思而成之謂</span><br/>
<span class='tline' id='l36' data-llen='927:948'>　神明來格也禮記曰齊之日思其居處思其笑</span><br/>
<span class='tline' id='l37' data-llen='948:969'>　語思其志意思其所樂思其所嗜齊三日乃見</span><br/>
<span class='tline' id='l38' data-llen='969:990'>　其所爲齊者祭之日入室僾然必有見乎其位</span><br/>
<span class='tline' id='l39' data-llen='990:1017'><a onclick="displayPageImage('KR1c0017', 'SBCK', '032-2b' );" name="032-2b" class="pb">[032-2b] <img width="20"  src="/static/img/kanseki-5.png"/></a></span><br/>
<span class='tline' id='l40' data-llen='1017:1038'>　周旋出户肅然必有聞乎其容聲出户而聽愾</span><br/>
<span class='tline' id='l41' data-llen='1038:1065'>　然必有聞乎其嘆息之聲此之謂思成<span class='krp-note'>蘇氏曰/以是安</span></span><br/>
<span class='tline' id='l42' data-llen='1065:1106'><span class='krp-note'>我所思之人見其所爲齊者非有也而生於其/思故謂之思成○朱氏曰思成未詳或曰思辭</span></span><br/>
<span class='tline' id='l43' data-llen='1106:1147'><span class='krp-note'>也安我以成也或曰安我所思無不成也按此/句與下篇綏我眉壽之語相似莫知何者爲是</span></span><br/>
<span class='tline' id='l44' data-llen='1147:1168'>　○王氏曰淵淵深也深以言其聞之逺嘒嘒細</span><br/>
<span class='tline' id='l45' data-llen='1168:1189'>　也○鄭氏曰磬玉磬也堂下諸縣與諸管聲皆</span><br/>
<span class='tline' id='l46' data-llen='1189:1209'>　和平不相奪倫又與玉磬之聲相依亦謂和</span><br/>
<span class='tline' id='l47' data-llen='1209:1249'>　平也<span class='krp-note'>孔氏曰禮設樂懸之位皆鍾鼔在庭故知/堂下樂也知是玉磬者以鍾鼔磬管同爲</span></span><br/>
<span class='tline' id='l48' data-llen='1249:1290'><span class='krp-note'>樂器磬非樂之主而云依我磬聲明此異於常/磬非石磬也益稷曰戞擊鳴球謂玉磬也〇王</span></span><br/>
<span class='tline' id='l49' data-llen='1290:1317'><a onclick="displayPageImage('KR1c0017', 'SBCK', '032-3a' );" name="032-3a" class="pb">[032-3a] <img width="20"  src="/static/img/kanseki-5.png"/></a></span><br/>
<span class='tline' id='l50' data-llen='1317:1347'><span class='krp-note'>氏曰依我磬聲者言/與堂上之樂諧也</span>○橫渠張氏曰玉磬聲之</span><br/>
<span class='tline' id='l51' data-llen='1347:1368'>　最和平者養心○鄭氏曰穆穆美也於盛矣湯</span><br/>
<span class='tline' id='l52' data-llen='1368:1399'>　孫此樂之美其聲<span class='krp-note'>孔氏曰穆穆然而/美者其樂之音聲</span>○歐陽氏</span><br/>
<span class='tline' id='l53' data-llen='1399:1420'>　曰其述樂而間稱湯孫至于再三者蓋詩無定</span><br/>
<span class='tline' id='l54' data-llen='1420:1441'>　體作者之意或然也○毛氏曰大鍾曰庸斁斁</span><br/>
<span class='tline' id='l55' data-llen='1441:1468'>　然盛也<span class='krp-note'>朱氏曰/庸鏞通</span>○鄭氏曰萬舞干舞○王氏曰</span><br/>
<span class='tline' id='l56' data-llen='1468:1489'>　有奕萬舞之綴兆衆大也○鄭氏曰嘉客謂二</span><br/>
<span class='tline' id='l57' data-llen='1489:1510'>　王後來助祭者亦不恱懌乎言恱懌也○毛氏</span><br/>
<span class='tline' id='l58' data-llen='1510:1531'>　曰恪敬也○孔氏曰王制祭統言四時祭名皆</span><br/>
<span class='tline' id='l59' data-llen='1531:1558'><a onclick="displayPageImage('KR1c0017', 'SBCK', '032-3b' );" name="032-3b" class="pb">[032-3b] <img width="20"  src="/static/img/kanseki-5.png"/></a></span><br/>
<span class='tline' id='l60' data-llen='1558:1579'>　曰秋甞冬烝〇蘇氏曰商人尚聲臭味未成滌</span><br/>
<span class='tline' id='l61' data-llen='1579:1600'>　蕩其聲樂三闋然後出迎牲故其祀成湯也奏</span><br/>
<span class='tline' id='l62' data-llen='1600:1621'>　樂以樂其烈祖成湯於是鞉鼔管籥作於堂下</span><br/>
<span class='tline' id='l63' data-llen='1621:1642'>　其聲依堂上之玉磬無相奪倫者至於九獻之</span><br/>
<span class='tline' id='l64' data-llen='1642:1663'>　後鍾鼔交作萬舞陳於庭而祀事畢矣於時王</span><br/>
<span class='tline' id='l65' data-llen='1663:1684'>　者之後皆來助祭無不和恱者○毛氏曰恪敬</span><br/>
<span class='tline' id='l66' data-llen='1684:1705'>　也○朱氏曰自古在昔先民有作温恭朝夕執</span><br/>
<span class='tline' id='l67' data-llen='1705:1726'>　事有恪言恭敬之道古人所行不可忘也閔馬</span><br/>
<span class='tline' id='l68' data-llen='1726:1747'>　父曰先聖王之傳恭猶不敢專稱曰自古古曰</span><br/>
<span class='tline' id='l69' data-llen='1747:1774'><a onclick="displayPageImage('KR1c0017', 'SBCK', '032-4a' );" name="032-4a" class="pb">[032-4a] <img width="20"  src="/static/img/kanseki-5.png"/></a></span><br/>
<span class='tline' id='l70' data-llen='1774:1795'>　在昔昔曰先民〇蘇氏曰將奉也湯其尚顧予</span><br/>
<span class='tline' id='l71' data-llen='1795:1814'>　烝甞哉此湯孫之所奉者庶幾其顧之也</span><br/>
<span class='tline' id='l72' data-llen='1814:1826'>　　　那一章二十二句</span><br/>
<span class='tline' id='l73' data-llen='1826:1863'>烈祖祀中宗也<span class='krp-note'>鄭氏曰中宗商王太戊湯之玄孫/也有桑榖之異懼而修德商道復</span></span><br/>
<span class='tline' id='l74' data-llen='1863:1906'><span class='krp-note'>興故表顯之號爲中宗○孔氏曰祀中宗之樂歌/也禮王者祖有功而宗有德不毀其廟匡衡以爲</span></span><br/>
<span class='tline' id='l75' data-llen='1906:1949'><span class='krp-note'>殷中宗周成宣王皆以時毀古文尚書說經稱中/宗明其廟宗而不毀貢禹說王者宗有德廟不毀</span></span><br/>
<span class='tline' id='l76' data-llen='1949:1963'><span class='krp-note'>宗而復毀非/尊德之義</span></span><br/>
<span class='tline' id='l77' data-llen='1963:1984'>嗟嗟烈祖有秩斯祜申錫無疆及爾斯所旣載清</span><br/>
<span class='tline' id='l78' data-llen='1984:2016'>酤<span class='krp-note'>音/户</span>賚我思成亦有和羮旣戒旣平<img height='20' width='20' alt='&amp;KR0934' title='KR0934' src='https://raw.githubusercontent.com/kanripo/KR-Gaiji/master/images/KR0934.png'/>假無言時</span><br/>
<span class='tline' id='l79' data-llen='2016:2043'><a onclick="displayPageImage('KR1c0017', 'SBCK', '032-4b' );" name="032-4b" class="pb">[032-4b] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2043:2075'>靡有爭綏我眉壽黃耇無疆約軧<span class='krp-note'>𥘉支/反</span>錯<span class='krp-note'>如字又/采故反</span></span><br/>
<span class='tline' id='l81' data-llen='2075:2100'>衡八鸞鶬鶬<span class='krp-note'>七羊/反</span>以假以享我受命溥將自天降</span><br/>
<span class='tline' id='l82' data-llen='2100:2125'>康豐年穰穰來假<span class='krp-note'>音/格</span>來饗降福無疆顧予烝甞湯</span><br/>
<span class='tline' id='l83' data-llen='2125:2130'>孫之將</span><br/>
<span class='tline' id='l84' data-llen='2130:2151'>　歐陽氏曰序言烈祖祀中宗則嗟嗟烈祖者中</span><br/>
<span class='tline' id='l85' data-llen='2151:2172'>　宗也如丙以甲爲祖戊亦可以丙爲祖矣湯之</span><br/>
<span class='tline' id='l86' data-llen='2172:2193'>　後丗以湯爲祖中宗之後丗以中宗爲祖此常</span><br/>
<span class='tline' id='l87' data-llen='2193:2213'>事也〇毛氏曰申重也○蘇氏曰嗟乎我烈祖</span><br/>
<span class='tline' id='l88' data-llen='2213:2233'>成湯有秩秩無窮之福可以申錫於無疆以及</span><br/>
<span class='tline' id='l89' data-llen='2233:2260'><a onclick="displayPageImage('KR1c0017', 'SBCK', '032-5a' );" name="032-5a" class="pb">[032-5a] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2260:2289'>　爾之所<span class='krp-note'>鄭氏曰其福乃/及女之此所</span>○歐陽氏曰爾時主祀</span><br/>
<span class='tline' id='l91' data-llen='2289:2310'>　之主也○毛氏曰酤酒賚賜也○孔氏曰旣載</span><br/>
<span class='tline' id='l92' data-llen='2310:2331'>　清酒於樽以酌獻故神明賜之我所思而得成</span><br/>
<span class='tline' id='l93' data-llen='2331:2371'><span class='krp-note'>蘇氏曰以卑我所思成之人猶言烝卑祖妣/古語質也○歐陽氏曰神賚我使成祀事也</span>○</span><br/>
<span class='tline' id='l94' data-llen='2371:2392'>　鄭氏曰和羹者五味調腥熟得節○朱氏曰戒</span><br/>
<span class='tline' id='l95' data-llen='2392:2413'>　夙戒也平平和也○歐陽氏曰上言旣載清酤</span><br/>
<span class='tline' id='l96' data-llen='2413:2434'>　下言亦有和羹乃是直陳祭時酒與羹爾〇毛</span><br/>
<span class='tline' id='l97' data-llen='2434:2462'>　氏曰<img height='20' width='20' alt='&amp;KR0934' title='KR0934' src='https://raw.githubusercontent.com/kanripo/KR-Gaiji/master/images/KR0934.png'/>緫假大也緫大無言無爭也○歐陽氏</span><br/>
<span class='tline' id='l98' data-llen='2462:2483'>　曰執事之臣緫無喧譁又不交侵其職位以見</span><br/>
<span class='tline' id='l99' data-llen='2483:2510'><a onclick="displayPageImage('KR1c0017', 'SBCK', '032-5b' );" name="032-5b" class="pb">[032-5b] <img width="20"  src="/static/img/kanseki-5.png"/></a></span><br/>
<span class='tline' id='l100' data-llen='2510:2531'>　在廟之人皆肅恭而舉動得禮所以神明錫以</span><br/>
<span class='tline' id='l101' data-llen='2531:2557'>　眉壽黃耇之福也○鄭氏曰約軧轂飾也<span class='krp-note'>孔氏/曰軧</span></span><br/>
<span class='tline' id='l102' data-llen='2557:2594'><span class='krp-note'>者長轂之名以皮/纒約而朱<img height='20' width='20' alt='&amp;KR0238' title='KR0238' src='https://raw.githubusercontent.com/kanripo/KR-Gaiji/master/images/KR0238.png'/>之也</span>鸞在鑣四馬則八鸞諸侯來</span><br/>
<span class='tline' id='l103' data-llen='2594:2615'>　助祭者乗篆轂錯衡之車駕四馬其鸞鶬鶬然</span><br/>
<span class='tline' id='l104' data-llen='2615:2653'>　聲和<span class='krp-note'>孔氏曰考工記云容轂必直陳篆必正/注云篆轂約也彼言篆轂即此約軝</span>○</span><br/>
<span class='tline' id='l105' data-llen='2653:2674'>　歐陽氏曰約軧錯衡八鸞鶬鶬者此始謂助祭</span><br/>
<span class='tline' id='l106' data-llen='2674:2695'>　之諸侯也以假以享者謂諸侯旣至而助享也</span><br/>
<span class='tline' id='l107' data-llen='2695:2716'>　○蘇氏曰溥將溥且大〇歐陽氏曰我時王受</span><br/>
<span class='tline' id='l108' data-llen='2716:2737'>　天命溥將天降豐穰使我備物而祭○朱氏曰</span><br/>
<span class='tline' id='l109' data-llen='2737:2764'><a onclick="displayPageImage('KR1c0017', 'SBCK', '032-6a' );" name="032-6a" class="pb">[032-6a] <img width="20"  src="/static/img/kanseki-5.png"/></a></span><br/>
<span class='tline' id='l110' data-llen='2764:2790'>　言我受命廣大而天降以豐年黍稷之多<span class='krp-note'>孔氏/曰從</span></span><br/>
<span class='tline' id='l111' data-llen='2790:2820'><span class='krp-note'>天下平安之福故/獲得豐年穰穰然</span>○歐陽氏曰上云以享者謂</span><br/>
<span class='tline' id='l112' data-llen='2820:2841'>　諸侯者來助致享於神也下云來饗者謂神來</span><br/>
<span class='tline' id='l113' data-llen='2841:2862'>　至而歆饗也〇蘇氏曰人旣助之天又應之然</span><br/>
<span class='tline' id='l114' data-llen='2862:2883'>　後庶幾祖宗來格而享其祭報之以福曰其尚</span><br/>
<span class='tline' id='l115' data-llen='2883:2904'>　頋予烝甞哉此湯孫之所奉也〇王氏曰祀中</span><br/>
<span class='tline' id='l116' data-llen='2904:2920'>　宗而曰湯孫者有天下以湯故也</span><br/>
<span class='tline' id='l117' data-llen='2920:2941'>　　及爾斯所言流慶無窮仐方於爾之所其後</span><br/>
<span class='tline' id='l118' data-llen='2941:2962'>　　蓋未艾也所謂申錫無疆也亦有和羮旣戒</span><br/>
<span class='tline' id='l119' data-llen='2962:2989'><a onclick="displayPageImage('KR1c0017', 'SBCK', '032-6b' );" name="032-6b" class="pb">[032-6b] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2989:3010'>　　旣平儀禮載祭祀燕享毎始言羹定蓋以羹</span><br/>
<span class='tline' id='l121' data-llen='3010:3031'>　　熟爲節然後行禮定即戒平之謂也此所謂</span><br/>
<span class='tline' id='l122' data-llen='3031:3052'>　　旣載清酤亦有和羹皆言祭之始也豐年穰</span><br/>
<span class='tline' id='l123' data-llen='3052:3073'>　　穰言時和歳豐祭禮得成所謂可以備物者</span><br/>
<span class='tline' id='l124' data-llen='3073:3082'>　　得其一說也</span><br/>
<span class='tline' id='l125' data-llen='3082:3095'>　　　烈祖一章二十二句</span><br/>
<span class='tline' id='l126' data-llen='3095:3132'>玄鳥祀髙宗也<span class='krp-note'>鄭氏曰髙宗殷王武丁中宗玄孫/之孫也有雊雉之異又懼而脩德</span></span><br/>
<span class='tline' id='l127' data-llen='3132:3162'><span class='krp-note'>殷道復興故亦表顯之號爲髙宗/云〇孔氏曰祀髙宗之樂歌也</span></span><br/>
<span class='tline' id='l128' data-llen='3162:3183'>　王氏曰玄鳥祀髙宗之詩而上頌其祖下稱其</span><br/>
<span class='tline' id='l129' data-llen='3183:3210'><a onclick="displayPageImage('KR1c0017', 'SBCK', '032-7a' );" name="032-7a" class="pb">[032-7a] <img width="20"  src="/static/img/kanseki-5.png"/></a></span><br/>
<span class='tline' id='l130' data-llen='3210:3231'>　孫子而巳蓋上有以紹其祖下有以貽其孫子</span><br/>
<span class='tline' id='l131' data-llen='3231:3242'>　是乃髙宗之功美也</span><br/>
<span class='tline' id='l132' data-llen='3242:3263'>天命玄鳥降而生商宅殷土芒芒古帝命武湯正</span><br/>
<span class='tline' id='l133' data-llen='3263:3284'>域彼四方方命厥后奄有九有商之先后受命不</span><br/>
<span class='tline' id='l134' data-llen='3284:3305'>殆在武丁孫子武丁孫子武王靡不勝龍旂十乗</span><br/>
<span class='tline' id='l135' data-llen='3305:3331'>大糦<span class='krp-note'>尺志/反</span>是承邦畿千里維民所止肈域彼四海四</span><br/>
<span class='tline' id='l136' data-llen='3331:3353'>海來假來假祁祁景貟維河殷受命咸冝百禄是何</span><br/>
<span class='tline' id='l137' data-llen='3353:3374'>　毛氏曰玄鳥鳦也春分玄鳥降湯之先祖有娀</span><br/>
<span class='tline' id='l138' data-llen='3374:3395'>　氏女簡狄配髙辛氏帝帝率與之祈于郊禖而</span><br/>
<span class='tline' id='l139' data-llen='3395:3422'><a onclick="displayPageImage('KR1c0017', 'SBCK', '032-7b' );" name="032-7b" class="pb">[032-7b] <img width="20"  src="/static/img/kanseki-5.png"/></a></span><br/>
<span class='tline' id='l140' data-llen='3422:3448'>　生契故本其爲天所命以玄鳥至而生焉<span class='krp-note'>孔氏/曰釋</span></span><br/>
<span class='tline' id='l141' data-llen='3448:3489'><span class='krp-note'>鳥云燕燕鳦也色玄故又名玄鳥月令仲春玄/鳥至日以太牢祀于髙禖玄鳥春分而至氣候</span></span><br/>
<span class='tline' id='l142' data-llen='3489:3519'><span class='krp-note'>之常記其祈福之/時故言天命玄鳥</span>芒芒大貌○鄭氏曰契爲堯</span><br/>
<span class='tline' id='l143' data-llen='3519:3540'>　司徒有功封商○李氏曰生契而謂之商者契</span><br/>
<span class='tline' id='l144' data-llen='3540:3561'>　封於商也○鄭氏曰自契至于湯八遷始居亳</span><br/>
<span class='tline' id='l145' data-llen='3561:3582'>　之殷地而受命國日以廣大芒芒然○王氏曰</span><br/>
<span class='tline' id='l146' data-llen='3582:3603'>　古帝命武湯言古者上帝命武湯也〇鄭氏曰</span><br/>
<span class='tline' id='l147' data-llen='3603:3624'>　武湯有威武之德者成湯○李氏曰正域彼四</span><br/>
<span class='tline' id='l148' data-llen='3624:3645'>　方正其四方之疆域〇鄭氏曰方命其君謂徧</span><br/>
<span class='tline' id='l149' data-llen='3645:3672'><a onclick="displayPageImage('KR1c0017', 'SBCK', '032-8a' );" name="032-8a" class="pb">[032-8a] <img width="20"  src="/static/img/kanseki-5.png"/></a></span><br/>
<span class='tline' id='l150' data-llen='3672:3703'>　告諸侯也<span class='krp-note'>鮮于氏曰隨其所在/之方而命羣后也</span>○毛氏曰九有</span><br/>
<span class='tline' id='l151' data-llen='3703:3724'>　九州也○鄭氏曰覆有九州爲之王也○孔氏</span><br/>
<span class='tline' id='l152' data-llen='3724:3745'>　曰乃有諸侯建龍旂者十乗來助祭於祭之時</span><br/>
<span class='tline' id='l153' data-llen='3745:3771'>　有大黍稷之食此諸侯於是奉承而進之<span class='krp-note'>釋文/曰大</span></span><br/>
<span class='tline' id='l154' data-llen='3771:3797'><span class='krp-note'>糦韓詩云/大祭也</span>○朱氏曰商丗諸侯多矣而止十乗</span><br/>
<span class='tline' id='l155' data-llen='3797:3818'>　者疑諸侯當朝者歳以服數爲節又使分助四</span><br/>
<span class='tline' id='l156' data-llen='3818:3839'>　方之祭故與○蘇氏曰湯始受命以正域四方</span><br/>
<span class='tline' id='l157' data-llen='3839:3860'>　之諸侯四方之君罔不受命遂奄九州而有之</span><br/>
<span class='tline' id='l158' data-llen='3860:3881'>　其後丗丗受天命無有危殆以至武丁之子孫</span><br/>
<span class='tline' id='l159' data-llen='3881:3908'><a onclick="displayPageImage('KR1c0017', 'SBCK', '032-8b' );" name="032-8b" class="pb">[032-8b] <img width="20"  src="/static/img/kanseki-5.png"/></a></span><br/>
<span class='tline' id='l160' data-llen='3908:3929'>　○曽氏曰所謂武王者皆成湯耳再言武丁孫</span><br/>
<span class='tline' id='l161' data-llen='3929:3950'>　子當念其祖也武王靡不勝言湯無敵於天下</span><br/>
<span class='tline' id='l162' data-llen='3950:3971'>　也鄭氏謂髙宗之孫子有武功有王德於天下</span><br/>
<span class='tline' id='l163' data-llen='3971:3992'>　者此非所以稱繼體守文之君况肈域彼四海</span><br/>
<span class='tline' id='l164' data-llen='3992:4013'>　殷受命咸冝豈所以稱武丁孫子哉〇毛氏曰</span><br/>
<span class='tline' id='l165' data-llen='4013:4034'>　畿疆也○鄭氏曰止猶居也○曽氏曰邦畿千</span><br/>
<span class='tline' id='l166' data-llen='4034:4055'>　里維民所止人於其所歸赴則止焉商之盛時</span><br/>
<span class='tline' id='l167' data-llen='4055:4076'>　邦畿千里民所歸赴也○鄭氏曰假至也祈祈</span><br/>
<span class='tline' id='l168' data-llen='4076:4098'>　衆多也皆來朝覲貢獻其至也祈祈然〇毛氏曰</span><br/>
<span class='tline' id='l169' data-llen='4098:4125'><a onclick="displayPageImage('KR1c0017', 'SBCK', '032-9a' );" name="032-9a" class="pb">[032-9a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4125:4145'>景大貟均何任也○釋文曰維河王肅以爲河</span><br/>
<span class='tline' id='l171' data-llen='4145:4166'>　水〇蘇氏曰其至者祈祈而多其大而均如衆</span><br/>
<span class='tline' id='l172' data-llen='4166:4204'>　水之赴河<span class='krp-note'>王氏曰景與旣景乃岡同意貟與聊/樂我貟同義河蓋武丁孫子所都也</span></span><br/>
<span class='tline' id='l173' data-llen='4204:4233'><span class='krp-note'>○朱氏曰景貟/維河之義未詳</span>○朱氏曰咸冝無不冝也〇鄭</span><br/>
<span class='tline' id='l174' data-llen='4233:4258'>　氏曰百禄是何謂檐負天之多福<span class='krp-note'>朱氏曰/何荷通</span></span><br/>
<span class='tline' id='l175' data-llen='4258:4278'>　武丁孫子指作頌之商王也武王靡不勝而</span><br/>
<span class='tline' id='l176' data-llen='4278:4294'>　　下皆稱先代之盛以勉時王也</span><br/>
<span class='tline' id='l177' data-llen='4294:4307'>　　　玄鳥一章二十二句</span><br/>
<span class='tline' id='l178' data-llen='4307:4345'>長發大禘也<span class='krp-note'>孔氏曰大禘之樂歌也王肅以大禘/爲殷祭謂禘祭宗廟○王氏曰長發</span></span><br/>
<span class='tline' id='l179' data-llen='4345:4372'><a onclick="displayPageImage('KR1c0017', 'SBCK', '032-9b' );" name="032-9b" class="pb">[032-9b] <img width="20"  src="/static/img/kanseki-5.png"/></a></span><br/>
<span class='tline' id='l180' data-llen='4372:4415'><span class='krp-note'>序以爲大禘之詩也雝序以爲禘太祖周無四時/之禘故也今曰大禘則商有四時之禘故也四時</span></span><br/>
<span class='tline' id='l181' data-llen='4415:4458'><span class='krp-note'>之禘爲小則禘其祖之所自出爲大矣○孔氏曰/王制及祭統言春礿夏禘秋甞冬烝則夏祭宗廟</span></span><br/>
<span class='tline' id='l182' data-llen='4458:4487'><span class='krp-note'>亦名禘也○橫渠張氏曰長發/大禘禘其祖之所自出則帝嚳</span></span><br/>
<span class='tline' id='l183' data-llen='4487:4508'>濬哲維商長發其祥洪水芒芒禹敷下土方外大</span><br/>
<span class='tline' id='l184' data-llen='4508:4531'>國是疆幅隕<span class='krp-note'>音/圎</span>旣長有娀方將帝立子生商</span><br/>
<span class='tline' id='l185' data-llen='4531:4552'>　毛氏曰濬深也〇鄭氏曰長猶乆也深知乎維</span><br/>
<span class='tline' id='l186' data-llen='4552:4583'>　商家之德也<span class='krp-note'>孔氏曰緫嘆商家深/智不指斥一人也</span>乆發見其禎</span><br/>
<span class='tline' id='l187' data-llen='4583:4604'>　祥矣〇毛氏曰洪大也諸夏爲外幅廣也隕均</span><br/>
<span class='tline' id='l188' data-llen='4604:4645'>　也<span class='krp-note'>孔氏曰幅如布帛之幅故爲廣也王肅云外/諸夏大國也○鄭氏曰隕當作圎圎謂周也</span></span><br/>
<span class='tline' id='l189' data-llen='4645:4673'><a onclick="displayPageImage('KR1c0017', 'SBCK', '032-10a' );" name="032-10a" class="pb">[032-10a] <img width="20"  src="/static/img/kanseki-5.png"/></a></span><br/>
<span class='tline' id='l190' data-llen='4673:4693'>有娀契母也將大也契生商也○孔氏曰帝堯</span><br/>
<span class='tline' id='l191' data-llen='4693:4714'>　之末有大水芒芒然禹敷廣下土以正四方京</span><br/>
<span class='tline' id='l192' data-llen='4714:4734'>師之外大國於是畫其疆境令使中國廣大均</span><br/>
<span class='tline' id='l193' data-llen='4734:4755'>　平旣巳長逺矣於是時契巳佐禹是其祥乆見</span><br/>
<span class='tline' id='l194' data-llen='4755:4776'>　也又說商興之由有娀方將帝立子生商謂上</span><br/>
<span class='tline' id='l195' data-llen='4776:4797'>　天祐契使賢而生有商國也〇王氏曰有娀氏</span><br/>
<span class='tline' id='l196' data-llen='4797:4828'>　國方大之時帝立子生商也<span class='krp-note'>朱氏曰有娀氏始/大故帝立其女之</span></span><br/>
<span class='tline' id='l197' data-llen='4828:4839'><span class='krp-note'>子而造/商室也</span></span><br/>
<span class='tline' id='l198' data-llen='4839:4864'>玄王桓撥<span class='krp-note'>本末/反</span>受小國是逹受大國是逹率履不</span><br/>
<span class='tline' id='l199' data-llen='4864:4892'><a onclick="displayPageImage('KR1c0017', 'SBCK', '032-10b' );" name="032-10b" class="pb">[032-10b] <img width="20"  src="/static/img/kanseki-5.png"/></a></span><br/>
<span class='tline' id='l200' data-llen='4892:4919'>越遂視旣發相<span class='krp-note'>息亮/反</span>土烈烈海外有截<span class='krp-note'>才結/反</span></span><br/>
<span class='tline' id='l201' data-llen='4919:4940'>　毛氏曰玄王契也○歐陽氏曰書稱格王寧王</span><br/>
<span class='tline' id='l202' data-llen='4940:4960'>蓋古人往往以美稱加王爾玄者深微之謂也</span><br/>
<span class='tline' id='l203' data-llen='4960:4988'>　老氏言玄之又玄是矣不必爲黒也<span class='krp-note'>孔氏曰國/語云昔我</span></span><br/>
<span class='tline' id='l204' data-llen='4988:5029'><span class='krp-note'>先王后稷又曰我先王不窋韋昭注云商頌亦/以契爲玄王是其爲王之祖故呼爲王非號爲</span></span><br/>
<span class='tline' id='l205' data-llen='5029:5061'><span class='krp-note'>王也○朱氏曰或曰以/玄鳥降而生故曰玄王</span>○蘇氏曰桓武也〇毛</span><br/>
<span class='tline' id='l206' data-llen='5061:5082'>　氏曰撥治也〇蘇氏曰契之爲人武而能治○</span><br/>
<span class='tline' id='l207' data-llen='5082:5103'>　王氏曰受小國是逹受大國是逹者隨所受大</span><br/>
<span class='tline' id='l208' data-llen='5103:5132'>小能逹其道也逹與在邦必逹同意<span class='krp-note'>朱氏曰逹通/逹也受小國</span></span><br/>
<span class='tline' id='l209' data-llen='5132:5160'><a onclick="displayPageImage('KR1c0017', 'SBCK', '032-11a' );" name="032-11a" class="pb">[032-11a] <img width="20"  src="/static/img/kanseki-5.png"/></a></span><br/>
<span class='tline' id='l210' data-llen='5160:5189'><span class='krp-note'>大國無所不逹言/其無所不冝也</span>○王氏曰率履不越者循行</span><br/>
<span class='tline' id='l211' data-llen='5189:5210'>　無所踰也〇蘇氏曰履蹈也○朱氏曰言契能</span><br/>
<span class='tline' id='l212' data-llen='5210:5231'>　率不越遂視其民則旣發以應之矣〇毛氏曰</span><br/>
<span class='tline' id='l213' data-llen='5231:5263'>　相土契孫也<span class='krp-note'>孔氏曰殷本紀云契/子昭明昭明子相土</span>○鄭氏曰截</span><br/>
<span class='tline' id='l214' data-llen='5263:5283'>整齊也相土居夏后之世承契之業入爲王官</span><br/>
<span class='tline' id='l215' data-llen='5283:5304'>　之伯出長諸侯其威武之盛烈烈然四海之外</span><br/>
<span class='tline' id='l216' data-llen='5304:5336'>　率服截爾整齊<span class='krp-note'>朱氏曰其後湯以七十里/起豈相土之後甞中衰歟</span></span><br/>
<span class='tline' id='l217' data-llen='5336:5361'>帝命不違至于湯齊湯降不遲聖敬日躋<span class='krp-note'>子兮/反</span>昭</span><br/>
<span class='tline' id='l218' data-llen='5361:5388'>假<span class='krp-note'>古雅/反</span>遲遲上帝是祗<span class='krp-note'>諸時/反</span>帝命式于九圍</span><br/>
<span class='tline' id='l219' data-llen='5388:5416'><a onclick="displayPageImage('KR1c0017', 'SBCK', '032-11b' );" name="032-11b" class="pb">[032-11b] <img width="20"  src="/static/img/kanseki-5.png"/></a></span><br/>
<span class='tline' id='l220' data-llen='5416:5437'>　蘇氏曰商之先祖旣有明德天命未甞去之至</span><br/>
<span class='tline' id='l221' data-llen='5437:5458'>　於湯而王業成與天命㑹焉〇朱氏曰降猶生</span><br/>
<span class='tline' id='l222' data-llen='5458:5479'>　也○毛氏曰不遲言疾也躋升也○王氏曰昭</span><br/>
<span class='tline' id='l223' data-llen='5479:5500'>　假昭假上帝也○鮮于氏曰假言感假〇鄭氏</span><br/>
<span class='tline' id='l224' data-llen='5500:5521'>　曰祗敬也○李氏曰式法也○毛氏曰九圍九</span><br/>
<span class='tline' id='l225' data-llen='5521:5559'>　州也<span class='krp-note'>孔氏曰謂九州九圍者蓋以九分天/下各爲九處規圍然故謂之九圍也</span>○朱</span><br/>
<span class='tline' id='l226' data-llen='5559:5580'>　氏曰湯生也應期而降適當其時其聖敬又日</span><br/>
<span class='tline' id='l227' data-llen='5580:5601'>　躋升以至昭假于天遲遲乆也言其純亦不巳</span><br/>
<span class='tline' id='l228' data-llen='5601:5622'>　也○王氏曰以能祗上帝故帝命式于九圍也</span><br/>
<span class='tline' id='l229' data-llen='5622:5650'><a onclick="displayPageImage('KR1c0017', 'SBCK', '032-12a' );" name="032-12a" class="pb">[032-12a] <img width="20"  src="/static/img/kanseki-5.png"/></a></span><br/>
<span class='tline' id='l230' data-llen='5650:5680'>　式與成王之孚下土之式同意<span class='krp-note'>李氏曰帝命之/爲法於天下也</span></span><br/>
<span class='tline' id='l231' data-llen='5680:5709'>受小球<span class='krp-note'>音/求</span>大球爲下國綴<span class='krp-note'>張衛/反</span>旒何天之休不競</span><br/>
<span class='tline' id='l232' data-llen='5709:5731'>不絿不剛不柔敷政優優百禄是遒<span class='krp-note'>子由/反</span></span><br/>
<span class='tline' id='l233' data-llen='5731:5752'>　毛氏曰球玉也〇王氏曰小球大球小國大國</span><br/>
<span class='tline' id='l234' data-llen='5752:5773'>　所贄之瑞也○鄭氏曰綴猶結也旒旌之垂者</span><br/>
<span class='tline' id='l235' data-llen='5773:5812'>　也<span class='krp-note'>孔氏曰大行人及考工記說旌旗之事/皆云九旒七旒是旌旗垂者名爲旒也</span>○孔</span><br/>
<span class='tline' id='l236' data-llen='5812:5833'>　氏曰諸侯心繫天子如旌旗之旒綴著於縿○</span><br/>
<span class='tline' id='l237' data-llen='5833:5854'>　李氏曰諸侯皆服屬於我此所以負荷其天之</span><br/>
<span class='tline' id='l238' data-llen='5854:5875'>　福也○鄭氏曰不競不爭也○毛氏曰絿急也</span><br/>
<span class='tline' id='l239' data-llen='5875:5903'><a onclick="displayPageImage('KR1c0017', 'SBCK', '032-12b' );" name="032-12b" class="pb">[032-12b] <img width="20"  src="/static/img/kanseki-5.png"/></a></span><br/>
<span class='tline' id='l240' data-llen='5903:5924'>　優優和也遒聚也○孔氏曰又述湯不爭競不</span><br/>
<span class='tline' id='l241' data-llen='5924:5945'>　急躁不太剛猛不太柔弱敷陳政教則優優而</span><br/>
<span class='tline' id='l242' data-llen='5945:5956'>　和故百禄聚而歸之</span><br/>
<span class='tline' id='l243' data-llen='5956:5989'>受小共<span class='krp-note'>音/恭</span>大共爲下國駿<span class='krp-note'>音/峻</span>厖<span class='krp-note'>莫邦/反</span>何天之龍敷</span><br/>
<span class='tline' id='l244' data-llen='5989:6018'>奏其勇不震不動不戁<span class='krp-note'>奴版/反</span>不竦<span class='krp-note'>小勇/反</span>百禄是緫</span><br/>
<span class='tline' id='l245' data-llen='6018:6026'><span class='krp-note'>子孔/反</span></span><br/>
<span class='tline' id='l246' data-llen='6026:6047'>　王氏曰小共大共小國大國所共之貢也〇毛</span><br/>
<span class='tline' id='l247' data-llen='6047:6082'>　氏曰駿大厖厚也<span class='krp-note'>鄭氏曰駿之言俊也○孔氏/曰鄭以爲湯爲下國作英俊</span></span><br/>
<span class='tline' id='l248' data-llen='6082:6118'><span class='krp-note'>厚德之君○朱氏曰駿厖之義未/詳○董氏曰齊詩作駿駹謂馬也</span>○毛氏蓼蕭</span><br/>
<span class='tline' id='l249' data-llen='6118:6146'><a onclick="displayPageImage('KR1c0017', 'SBCK', '032-13a' );" name="032-13a" class="pb">[032-13a] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='6146:6167'>　傳云龍寵也〇孔氏曰荷天之榮寵○毛氏曰</span><br/>
<span class='tline' id='l251' data-llen='6167:6188'>　戁恐竦懼也○李氏曰又陳進其勇不可震不</span><br/>
<span class='tline' id='l252' data-llen='6188:6209'>　可動不戁恐不竦懼毅然以天下自任無有恐</span><br/>
<span class='tline' id='l253' data-llen='6209:6224'>　懼之心百福所以緫而歸之也</span><br/>
<span class='tline' id='l254' data-llen='6224:6253'>武王載斾<span class='krp-note'>蒲貝/反</span>有䖍秉鉞<span class='krp-note'>音/越</span>如火烈烈則莫我敢</span><br/>
<span class='tline' id='l255' data-llen='6253:6278'>曷苞有三蘖<span class='krp-note'>五葛/反</span>莫遂莫逹九有有截韋顧旣伐</span><br/>
<span class='tline' id='l256' data-llen='6278:6284'>昆吾夏桀</span><br/>
<span class='tline' id='l257' data-llen='6284:6305'>　毛氏曰武王湯也斾旗也○王氏曰曷者誰何</span><br/>
<span class='tline' id='l258' data-llen='6305:6326'>　之謂也○鄭氏曰建斾持鉞興師誅有罪其威</span><br/>
<span class='tline' id='l259' data-llen='6326:6354'><a onclick="displayPageImage('KR1c0017', 'SBCK', '032-13b' );" name="032-13b" class="pb">[032-13b] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='6354:6375'>　勢如猛火誰敢禦我〇毛氏曰苞本也〇朱氏</span><br/>
<span class='tline' id='l261' data-llen='6375:6397'>　曰蘖旁生萌蘖也言一本生三蘖也本則夏桀蘖</span><br/>
<span class='tline' id='l262' data-llen='6397:6418'>　則韋也頋也昆吾也皆桀之黨也湯旣受命征</span><br/>
<span class='tline' id='l263' data-llen='6418:6439'>　不義桀與三蘖皆不能遂其惡而天下截然歸</span><br/>
<span class='tline' id='l264' data-llen='6439:6460'>　商矣韋顧旣伐而昆吾夏桀次之此紀當時用</span><br/>
<span class='tline' id='l265' data-llen='6460:6481'>　師之序也○鄭氏曰韋豕韋彭姓也顧昆吾巳</span><br/>
<span class='tline' id='l266' data-llen='6481:6502'>　姓也三國黨於桀惡湯先伐韋顧克之昆吾夏</span><br/>
<span class='tline' id='l267' data-llen='6502:6538'>　桀則同時誅也<span class='krp-note'>孔氏曰鄭語云祝融其後八姓/巳姓昆吾顧温彭姓豕韋則商</span></span><br/>
<span class='tline' id='l268' data-llen='6538:6579'><span class='krp-note'>滅之矣昭十八年左傳云二月乙夘周毛得殺/毛伯過長弘曰是昆吾稔之日也檀弓注曰桀</span></span><br/>
<span class='tline' id='l269' data-llen='6579:6607'><a onclick="displayPageImage('KR1c0017', 'SBCK', '032-14a' );" name="032-14a" class="pb">[032-14a] <img width="20"  src="/static/img/kanseki-5.png"/></a></span><br/>
<span class='tline' id='l270' data-llen='6607:6616'><span class='krp-note'>以乙/夘亡</span></span><br/>
<span class='tline' id='l271' data-llen='6616:6631'>　　䖍敬也有䖍秉鉞敬天討也</span><br/>
<span class='tline' id='l272' data-llen='6631:6652'>昔在中葉有震且業允也天子降予卿士實維阿</span><br/>
<span class='tline' id='l273' data-llen='6652:6670'>衡實左<span class='krp-note'>音/佐</span>右<span class='krp-note'>音/又</span>商王</span><br/>
<span class='tline' id='l274' data-llen='6670:6691'>　毛氏曰葉丗也業危也○孔氏曰震懼也○鄭</span><br/>
<span class='tline' id='l275' data-llen='6691:6712'>　氏曰阿倚衡平也伊尹湯所依倚而取平故以</span><br/>
<span class='tline' id='l276' data-llen='6712:6733'>　爲官名○孔氏曰昔在中間之丗湯未興之前</span><br/>
<span class='tline' id='l277' data-llen='6733:6754'>　國弱而危懼也○朱氏曰承上文而言昔在則</span><br/>
<span class='tline' id='l278' data-llen='6754:6775'>　前此矣豈謂湯之前丗中衰時與允也天子則</span><br/>
<span class='tline' id='l279' data-llen='6775:6803'><a onclick="displayPageImage('KR1c0017', 'SBCK', '032-14b' );" name="032-14b" class="pb">[032-14b] <img width="20"  src="/static/img/kanseki-5.png"/></a></span><br/>
<span class='tline' id='l280' data-llen='6803:6824'>　湯也降猶維嶽降神之降言天賜之也卿士則</span><br/>
<span class='tline' id='l281' data-llen='6824:6845'>　伊尹也言至於湯得伊尹而有天下也〇劉氏</span><br/>
<span class='tline' id='l282' data-llen='6845:6863'>　曰禘于太祖則功臣與祭故言伊尹也</span><br/>
<span class='tline' id='l283' data-llen='6863:6884'>　　　長發七章一章八句四章章七句一章九</span><br/>
<span class='tline' id='l284' data-llen='6884:6894'>　　　句一章六句</span><br/>
<span class='tline' id='l285' data-llen='6894:6915'>殷武祀髙宗也<span class='krp-note'>孔氏曰祀髙/宗之樂歌也</span></span><br/>
<span class='tline' id='l286' data-llen='6915:6948'>撻<span class='krp-note'>他逹/反</span>彼殷武奮伐荆楚罙<span class='krp-note'>靣規/反</span>入其阻<span class='krp-note'>莊吕/反</span>裒</span><br/>
<span class='tline' id='l287' data-llen='6948:6967'><span class='krp-note'>蒲侯/反</span>荆之旅有截其所湯孫之緒</span><br/>
<span class='tline' id='l288' data-llen='6967:6994'>　毛氏曰撻疾意也荆楚荆州之楚國也<span class='krp-note'>孔氏曰/周有天</span></span><br/>
<span class='tline' id='l289' data-llen='6994:7022'><a onclick="displayPageImage('KR1c0017', 'SBCK', '032-15a' );" name="032-15a" class="pb">[032-15a] <img width="20"  src="/static/img/kanseki-5.png"/></a></span><br/>
<span class='tline' id='l290' data-llen='7022:7055'><span class='krp-note'>下始封熊繹爲楚子於武/丁之丗不知楚君何人也</span>○蘇氏曰自盤庚没</span><br/>
<span class='tline' id='l291' data-llen='7055:7076'>　而殷道衰楚人叛之髙宗撻然用武以伐其國</span><br/>
<span class='tline' id='l292' data-llen='7076:7097'>　○鄭氏曰所猶處也髙宗所伐之處國邑皆服</span><br/>
<span class='tline' id='l293' data-llen='7097:7118'>　其罪截然齊壹〇朱氏曰湯孫之緒業皆髙宗</span><br/>
<span class='tline' id='l294' data-llen='7118:7123'>　之功</span><br/>
<span class='tline' id='l295' data-llen='7123:7144'>　　罙入其阻裒荆之旅謂入巢穴其衆無所遁</span><br/>
<span class='tline' id='l296' data-llen='7144:7163'>　　逃窮而保聚如勾踐棲於㑹稽之類也</span><br/>
<span class='tline' id='l297' data-llen='7163:7188'>維女荆楚居國南郷昔有成湯自彼氐<span class='krp-note'>都啼/反</span>羌莫</span><br/>
<span class='tline' id='l298' data-llen='7188:7203'>敢不來享莫敢不來王曰商是常</span><br/>
<span class='tline' id='l299' data-llen='7203:7231'><a onclick="displayPageImage('KR1c0017', 'SBCK', '032-15b' );" name="032-15b" class="pb">[032-15b] <img width="20"  src="/static/img/kanseki-5.png"/></a></span><br/>
<span class='tline' id='l300' data-llen='7231:7251'>孔氏曰首章言伐楚之功二章言責楚之義〇</span><br/>
<span class='tline' id='l301' data-llen='7251:7271'>鄭氏曰氐羌夷狄國在西方者享獻也丗見曰</span><br/>
<span class='tline' id='l302' data-llen='7271:7301'>　王<span class='krp-note'>孔氏曰氐羌逺夷/一丗一見於王</span>○王氏曰荆楚居國南郷</span><br/>
<span class='tline' id='l303' data-llen='7301:7321'>比之氐羌則近國爾成湯之時自彼氐羌莫敢</span><br/>
<span class='tline' id='l304' data-llen='7321:7342'>　不來享莫敢不來王謂四夷事中國乃常道也</span><br/>
<span class='tline' id='l305' data-llen='7342:7363'>　○蘇氏曰旣克之則告之曰爾雖逺居吾國之</span><br/>
<span class='tline' id='l306' data-llen='7363:7384'>　南耳昔成湯之丗雖氐羌莫敢不來朝曰此商</span><br/>
<span class='tline' id='l307' data-llen='7384:7402'>　之常禮也况於女荆楚則曷敢不至哉</span><br/>
<span class='tline' id='l308' data-llen='7402:7427'>天命多辟<span class='krp-note'>音/壁</span>設都于禹之績歳事來辟勿予禍適</span><br/>
<span class='tline' id='l309' data-llen='7427:7455'><a onclick="displayPageImage('KR1c0017', 'SBCK', '032-16a' );" name="032-16a" class="pb">[032-16a] <img width="20"  src="/static/img/kanseki-5.png"/></a></span><br/>
<span class='tline' id='l310' data-llen='7455:7472'><span class='krp-note'>直革/反</span>稼穡匪解<span class='krp-note'>音/懈</span></span><br/>
<span class='tline' id='l311' data-llen='7472:7493'>　毛氏曰辟君適過也○鄭氏曰多衆也衆君諸</span><br/>
<span class='tline' id='l312' data-llen='7493:7514'>　侯也來辟猶來王也○蘇氏曰荆楚旣服天命</span><br/>
<span class='tline' id='l313' data-llen='7514:7535'>　諸夏之君凡建國于禹迹者咸以歳事來見於</span><br/>
<span class='tline' id='l314' data-llen='7535:7556'>　王以祈王之不譴曰予稼穡匪懈庶可以免咎</span><br/>
<span class='tline' id='l315' data-llen='7556:7577'>　矣○李氏曰言夷狄率服則天下無事所先者</span><br/>
<span class='tline' id='l316' data-llen='7577:7583'>　農事耳</span><br/>
<span class='tline' id='l317' data-llen='7583:7604'>天命降監下民有嚴不僭不濫不敢怠遑命于下</span><br/>
<span class='tline' id='l318' data-llen='7604:7611'>國封建厥福</span><br/>
<span class='tline' id='l319' data-llen='7611:7639'><a onclick="displayPageImage('KR1c0017', 'SBCK', '032-16b' );" name="032-16b" class="pb">[032-16b] <img width="20"  src="/static/img/kanseki-5.png"/></a></span><br/>
<span class='tline' id='l320' data-llen='7639:7660'>　毛氏曰不僭不濫賞不僭刑不濫也○鄭氏曰</span><br/>
<span class='tline' id='l321' data-llen='7660:7681'>　遑暇也○朱氏曰天視自我民視天聽自我民</span><br/>
<span class='tline' id='l322' data-llen='7681:7702'>　聽天命之降監皆在下民則下民有嚴矣惟不</span><br/>
<span class='tline' id='l323' data-llen='7702:7723'>　僭不濫不敢怠遑則天命之於下國而封建厥</span><br/>
<span class='tline' id='l324' data-llen='7723:7749'>　福<span class='krp-note'>蘇氏曰封建/其所當福</span>此髙宗所以受命中興也</span><br/>
<span class='tline' id='l325' data-llen='7749:7770'>商邑翼翼四方之極赫赫厥聲濯濯厥靈壽考且</span><br/>
<span class='tline' id='l326' data-llen='7770:7778'>寧以保我後生</span><br/>
<span class='tline' id='l327' data-llen='7778:7799'>　毛氏曰商邑京師也○鄭氏曰極中也商邑之</span><br/>
<span class='tline' id='l328' data-llen='7799:7825'>禮俗翼翼然可則倣乃四方之中正也<span class='krp-note'>孔氏曰/翼翼然</span></span><br/>
<span class='tline' id='l329' data-llen='7825:7853'><a onclick="displayPageImage('KR1c0017', 'SBCK', '032-17a' );" name="032-17a" class="pb">[032-17a] <img width="20"  src="/static/img/kanseki-5.png"/></a></span><br/>
<span class='tline' id='l330' data-llen='7853:7878'><span class='krp-note'>禮讓/恭敬</span>○孔氏曰赫赫顯盛也聲美聲也濯濯光</span><br/>
<span class='tline' id='l331' data-llen='7878:7899'>　明也靈神靈也○朱氏曰赫赫厥聲濯濯厥靈</span><br/>
<span class='tline' id='l332' data-llen='7899:7920'>　言髙宗中興之盛如此壽考且寧云者蓋髙宗</span><br/>
<span class='tline' id='l333' data-llen='7920:7940'>　之享國五十有九年我後生謂後嗣子孫也</span><br/>
<span class='tline' id='l334' data-llen='7940:7969'>陟彼景山松栢丸丸是斷<span class='krp-note'>音/短</span>是遷方斵<span class='krp-note'>陟角/反</span>是䖍</span><br/>
<span class='tline' id='l335' data-llen='7969:7994'>松桷<span class='krp-note'>音/角</span>有梴<span class='krp-note'>刃連/反</span>旅楹有閑寢成孔安</span><br/>
<span class='tline' id='l336' data-llen='7994:8028'>　孔氏曰景山大山也<span class='krp-note'>朱氏曰春秋傳云商湯有/景亳之命而此言陟彼景</span></span><br/>
<span class='tline' id='l337' data-llen='8028:8060'><span class='krp-note'>山蓋商所都之山名衛詩/亦言景山乃商舊都也</span>○毛氏曰丸丸易直</span><br/>
<span class='tline' id='l338' data-llen='8060:8081'>　也遷徙也梴長貌〇鄭氏曰旅楹衆楹也○朱</span><br/>
<span class='tline' id='l339' data-llen='8081:8109'><a onclick="displayPageImage('KR1c0017', 'SBCK', '032-17b' );" name="032-17b" class="pb">[032-17b] <img width="20"  src="/static/img/kanseki-5.png"/></a></span><br/>
<span class='tline' id='l340' data-llen='8109:8130'>　氏曰寢廟中之寢也○鄭氏曰升景山掄材木</span><br/>
<span class='tline' id='l341' data-llen='8130:8158'>　取松栢易直者斷而遷之<span class='krp-note'>孔氏曰謂徙/之來歸也</span>○孔氏</span><br/>
<span class='tline' id='l342' data-llen='8158:8179'>　曰又方正而斵之〇朱氏曰䖍亦斷截〇孔氏</span><br/>
<span class='tline' id='l343' data-llen='8179:8200'>　曰以松爲屋之榱桷有梴然而長桷者椽也椽</span><br/>
<span class='tline' id='l344' data-llen='8200:8221'>　以長爲善陳烈其楹有閑然而大〇朱氏曰安</span><br/>
<span class='tline' id='l345' data-llen='8221:8242'>　所以安髙宗之神也此蓋廟成始祔而祭之之</span><br/>
<span class='tline' id='l346' data-llen='8242:8247'>　詩也</span><br/>
<span class='tline' id='l347' data-llen='8247:8268'>　　　殷武六章三章章六句二章章七句一章</span><br/>
<span class='tline' id='l348' data-llen='8268:8275'>　　　五句</span><br/>
<span class='tline' id='l349' data-llen='8275:8303'><a onclick="displayPageImage('KR1c0017', 'SBCK', '032-18a' );" name="032-18a" class="pb">[032-18a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='8303:8316'>那五篇十六章百五十四句</span><br/>
<span class='tline' id='l351' data-llen='8316:8330'>吕氏家塾讀詩記卷第三十二</span><br/>
<span class='tline' id='l352' data-llen='8330:8358'><a onclick="displayPageImage('KR1c0017', 'SBCK', '032-18b' );" name="032-18b" class="pb">[032-18b] <img width="20"  src="/static/img/kanseki-5.png"/></a></span><br/>
<span class='tline' id='l353' data-llen='8358:8386'><a onclick="displayPageImage('KR1c0017', 'SBCK', '032-18b' );" name="032-18b" class="pb">[032-18b] <img width="20"  src="/static/img/kanseki-5.png"/></a></span><br/>
<span class='tline' id='l354' data-llen='8386:8402'>　六經遭秦火多㫁缺惟三百萹幸</span><br/>
<span class='tline' id='l355' data-llen='8402:8418'>　而獲全漢興言詩者三家毛氏㝡</span><br/>
<span class='tline' id='l356' data-llen='8418:8434'>　著後世求詩人之意扵千百載之</span><br/>
<span class='tline' id='l357' data-llen='8434:8446'>　下異論紛紜莫知折衷</span><br/>
<span class='tline' id='l358' data-llen='8446:8462'>　東莱吕伯共病之因取諸儒之説</span><br/>
<span class='tline' id='l359' data-llen='8462:8490'><a onclick="displayPageImage('KR1c0017', 'SBCK', '032-19a' );" name="032-19a" class="pb">[032-19a] <img width="20"  src="/static/img/kanseki-5.png"/></a></span><br/>
<span class='tline' id='l360' data-llen='8490:8505'>　擇其善者萃為一書間或断以</span><br/>
<span class='tline' id='l361' data-llen='8505:8520'>　己意扵是學者始知所歸一今</span><br/>
<span class='tline' id='l362' data-llen='8520:8536'>　東州士子家寳其書而編怢既多</span><br/>
<span class='tline' id='l363' data-llen='8536:8551'>　傳冩易誤建寕所刻益又脱遺</span><br/>
<span class='tline' id='l364' data-llen='8551:8566'>　其友丘漕宗卿惜其傳之未廣</span><br/>
<span class='tline' id='l365' data-llen='8566:8594'><a onclick="displayPageImage('KR1c0017', 'SBCK', '032-19b' );" name="032-19b" class="pb">[032-19b] <img width="20"  src="/static/img/kanseki-5.png"/></a></span><br/>
<span class='tline' id='l366' data-llen='8594:8609'>　始鋟木扵江西漕䑓噫伯共自</span><br/>
<span class='tline' id='l367' data-llen='8609:8625'>　少年嚅嚌道眞涵泳聖涯至以此</span><br/>
<span class='tline' id='l368' data-llen='8625:8640'>　得疾且死六經皆有論著未就</span><br/>
<span class='tline' id='l369' data-llen='8640:8655'>　獨此書粗備誠不可使其無傳</span><br/>
<span class='tline' id='l370' data-llen='8655:8670'>　雖　伯共之學不止扵是然使</span><br/>
<span class='tline' id='l371' data-llen='8670:8698'><a onclick="displayPageImage('KR1c0017', 'SBCK', '032-20a' );" name="032-20a" class="pb">[032-20a] <img width="20"  src="/static/img/kanseki-5.png"/></a></span><br/>
<span class='tline' id='l372' data-llen='8698:8713'>　學者因是書以求先王所以厚</span><br/>
<span class='tline' id='l373' data-llen='8713:8728'>　人倫美教化君子之所以事君</span><br/>
<span class='tline' id='l374' data-llen='8728:8743'>　事父則扵聖學之門之豈小補</span><br/>
<span class='tline' id='l375' data-llen='8743:8757'>　哉淳熈壬寅重陽後一日錫</span><br/>
<span class='tline' id='l376' data-llen='8757:8764'>　山尤衺書</span><br/>
</p>
<p><br/>
</p>
  </div>
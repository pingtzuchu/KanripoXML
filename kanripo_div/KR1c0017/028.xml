<div id="txtcont" class="span9" style="position: relative;">
    <p><br/>
<span class='tline' id='l9' data-llen='228:255'><a onclick="displayPageImage('KR1c0017', 'SBCK', '028-1a' );" name="028-1a" class="pb">[028-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='255:269'>吕氏家塾讀詩記卷第二十八</span><br/>
<span class='tline' id='l11' data-llen='269:273'>周頌</span><br/>
<span class='tline' id='l12' data-llen='273:294'>　蘇氏曰周頌皆有所施於禮樂蓋因禮而作頌</span><br/>
<span class='tline' id='l13' data-llen='294:309'>　非如風雅有徒作而不用者也</span><br/>
<span class='tline' id='l14' data-llen='309:330'>清廟祀文王也周公旣成洛邑朝諸侯率以祀文</span><br/>
<span class='tline' id='l15' data-llen='330:371'>王焉<span class='krp-note'>李氏曰周公之營洛邑見於召誥洛誥按召/誥曰周公乃朝用書命庶殷侯甸男邦伯則</span></span><br/>
<span class='tline' id='l16' data-llen='371:414'><span class='krp-note'>是周公營洛邑之時諸侯皆在也至於成洛邑以/朝諸侯則於書無所見○鄭氏曰成洛邑居攝五</span></span><br/>
<span class='tline' id='l17' data-llen='414:457'><span class='krp-note'>年時○孔氏曰周公朝諸侯正在居攝六年明堂/位云踐天子之位以治天下六年朝諸侯於明堂</span></span><br/>
<span class='tline' id='l18' data-llen='457:500'><span class='krp-note'>即此時也切以爲不然按洛誥云在十有二月惟/周公誕保文武受命惟七年則是周公成洛邑在</span></span><br/>
<span class='tline' id='l19' data-llen='500:527'><a onclick="displayPageImage('KR1c0017', 'SBCK', '028-1b' );" name="028-1b" class="pb">[028-1b] <img width="20"  src="/static/img/kanseki-5.png"/></a></span><br/>
<span class='tline' id='l20' data-llen='527:570'><span class='krp-note'>於七年非在於五年朝諸侯者特相成王以朝諸/侯而巳周公非自居南靣而受諸侯之朝率以祀</span></span><br/>
<span class='tline' id='l21' data-llen='570:606'><span class='krp-note'>文王者洛誥所謂王在新邑祭烝歳文王/騂牛一武王騂牛一此所謂祀文王也</span></span><br/>
<span class='tline' id='l22' data-llen='606:626'>樂記曰清廟之瑟朱弦而䟽越壹倡而三嘆有</span><br/>
<span class='tline' id='l23' data-llen='626:646'>　遺音者矣朱氏曰書大傳曰周公升歌清廟</span><br/>
<span class='tline' id='l24' data-llen='646:666'>　苟在廟中甞見文王者愀然如復見文王焉</span><br/>
<span class='tline' id='l25' data-llen='666:687'>　孔氏曰禮記每云升歌清廟然則祭宗廟之盛</span><br/>
<span class='tline' id='l26' data-llen='687:706'>　歌文王之德莫重於清廟故爲周頌之首</span><br/>
<span class='tline' id='l27' data-llen='706:735'>於<span class='krp-note'>音/烏</span>穆清廟肅雝顯相<span class='krp-note'>息亮/反</span>濟濟多士秉文之德</span><br/>
<span class='tline' id='l28' data-llen='735:760'>對越在天駿<span class='krp-note'>音/峻</span>奔走在廟不顯不承無射於人斯</span><br/>
<span class='tline' id='l29' data-llen='760:787'><a onclick="displayPageImage('KR1c0017', 'SBCK', '028-2a' );" name="028-2a" class="pb">[028-2a] <img width="20"  src="/static/img/kanseki-5.png"/></a></span><br/>
<span class='tline' id='l30' data-llen='787:807'>　毛氏曰於歎辭穆美也朱氏曰穆又有深逺</span><br/>
<span class='tline' id='l31' data-llen='807:828'>　之意○釋文曰清廟者杜預云蕭然清淨之稱</span><br/>
<span class='tline' id='l32' data-llen='828:862'>　也<span class='krp-note'>鄭氏曰廟之言貌也死者/不可得立宫室象貌之耳</span>○毛氏曰肅敬雝</span><br/>
<span class='tline' id='l33' data-llen='862:883'>　和相助也○蘇氏曰於乎美哉其祀文王於清</span><br/>
<span class='tline' id='l34' data-llen='883:903'>　廟也有肅肅其敬雝雝其和者實顯相其禮</span><br/>
<span class='tline' id='l35' data-llen='903:924'>　鄭氏曰濟濟之衆士皆執行文王之德對配越</span><br/>
<span class='tline' id='l36' data-llen='924:952'>　於也在天文王精神在天駿大也<span class='krp-note'>朱氏曰駿/大而疾也</span>俱</span><br/>
<span class='tline' id='l37' data-llen='952:973'>　奔走而來在廟中助祭○王氏曰秉文王之德</span><br/>
<span class='tline' id='l38' data-llen='973:994'>　故能對越文王在天之神駿奔走在廟以承清</span><br/>
<span class='tline' id='l39' data-llen='994:1021'><a onclick="displayPageImage('KR1c0017', 'SBCK', '028-2b' );" name="028-2b" class="pb">[028-2b] <img width="20"  src="/static/img/kanseki-5.png"/></a></span><br/>
<span class='tline' id='l40' data-llen='1021:1042'>　廟之事也〇朱氏曰洋洋乎如在其上如在其</span><br/>
<span class='tline' id='l41' data-llen='1042:1063'>　左右是對越其在天者〇王氏曰於是文王之</span><br/>
<span class='tline' id='l42' data-llen='1063:1084'>　德可謂顯矣成王率諸侯多士駿奔走在廟則</span><br/>
<span class='tline' id='l43' data-llen='1084:1111'>　可謂承矣顯也承也如此無射於人矣<span class='krp-note'>鄭氏曰/是不光</span></span><br/>
<span class='tline' id='l44' data-llen='1111:1152'><span class='krp-note'>明文王之德與言其光明之也是不承文王與/言其承之也此文王之德人無厭之○蘇氏曰</span></span><br/>
<span class='tline' id='l45' data-llen='1152:1183'><span class='krp-note'>言文王之澤乆而不忘/○朱氏曰謂見尊奉也</span>○朱氏曰斯語辭也</span><br/>
<span class='tline' id='l46' data-llen='1183:1203'>　士虞禮祝辭曰哀子某哀顯相夙興夜處不</span><br/>
<span class='tline' id='l47' data-llen='1203:1223'>　寧然則自主人之外餘皆顯相也成王祭主</span><br/>
<span class='tline' id='l48' data-llen='1223:1243'>　也周公及助祭之諸侯皆顯相也濟濟多士</span><br/>
<span class='tline' id='l49' data-llen='1243:1270'><a onclick="displayPageImage('KR1c0017', 'SBCK', '028-3a' );" name="028-3a" class="pb">[028-3a] <img width="20"  src="/static/img/kanseki-5.png"/></a></span><br/>
<span class='tline' id='l50' data-llen='1270:1290'>　廣言助祭之人凡執事者皆在也秉文之德</span><br/>
<span class='tline' id='l51' data-llen='1290:1311'>　　顯相多士凡助祭者莫不秉文之德也相維</span><br/>
<span class='tline' id='l52' data-llen='1311:1331'>　辟公天子穆穆言顯相之肅雝則成王穆然</span><br/>
<span class='tline' id='l53' data-llen='1331:1344'>　奉祭之氣象不言可見矣</span><br/>
<span class='tline' id='l54' data-llen='1344:1354'>　　清廟一章八句</span><br/>
<span class='tline' id='l55' data-llen='1354:1387'>維天之命太平告文王也<span class='krp-note'>孔氏曰太平告文王之/樂歌也○蘇氏曰文王</span></span><br/>
<span class='tline' id='l56' data-llen='1387:1421'><span class='krp-note'>受命未終而没成王周公繼之天下太/平以爲文王之德之致也故以告之</span></span><br/>
<span class='tline' id='l57' data-llen='1421:1442'>維天之命於穆不巳於乎不顯文王之德之純假</span><br/>
<span class='tline' id='l58' data-llen='1442:1465'>以溢<span class='krp-note'>音/逸</span>我我其收之駿惠我文王曽孫篤之</span><br/>
<span class='tline' id='l59' data-llen='1465:1492'><a onclick="displayPageImage('KR1c0017', 'SBCK', '028-3b' );" name="028-3b" class="pb">[028-3b] <img width="20"  src="/static/img/kanseki-5.png"/></a></span><br/>
<span class='tline' id='l60' data-llen='1492:1512'>中庸曰維天之命於穆不巳蓋曰天之所以爲</span><br/>
<span class='tline' id='l61' data-llen='1512:1532'>天也於乎不顯文王之德之純蓋曰文王之所</span><br/>
<span class='tline' id='l62' data-llen='1532:1565'>以爲文也純亦不巳<span class='krp-note'>李氏曰中庸亦是斷章取/義此詩但言天命周家無</span></span><br/>
<span class='tline' id='l63' data-llen='1565:1586'><span class='krp-note'>窮</span>○毛氏曰孟仲子曰大哉天命之無極鄭</span><br/>
<span class='tline' id='l64' data-llen='1586:1607'>氏曰命猶道也天之道於乎美哉動而不止行而</span><br/>
<span class='tline' id='l65' data-llen='1607:1627'>不已○程氏曰天命即天道也言天之自然者</span><br/>
<span class='tline' id='l66' data-llen='1627:1647'>曰天道言天之賦與萬物者曰天命天命不巳</span><br/>
<span class='tline' id='l67' data-llen='1647:1667'>文王純於天道亦不巳純則無二無雜不巳則</span><br/>
<span class='tline' id='l68' data-llen='1667:1687'>無間斷先後〇王氏曰不顯者乃所以甚言其</span><br/>
<span class='tline' id='l69' data-llen='1687:1714'><a onclick="displayPageImage('KR1c0017', 'SBCK', '028-4a' );" name="028-4a" class="pb">[028-4a] <img width="20"  src="/static/img/kanseki-5.png"/></a></span><br/>
<span class='tline' id='l70' data-llen='1714:1735'>　顯也○蘇氏曰假大也○鄭氏曰溢盈溢也○</span><br/>
<span class='tline' id='l71' data-llen='1735:1756'>　橫渠張氏曰純則舉大本也○朱氏曰溢盈而</span><br/>
<span class='tline' id='l72' data-llen='1756:1779'>　𬒳於物也收受也言文王之德大而𬒳及於我</span><br/>
<span class='tline' id='l73' data-llen='1779:1800'>　我旣受之矣〇鄭氏曰駿惠大順也曽猶重也</span><br/>
<span class='tline' id='l74' data-llen='1800:1821'>　自孫之子而下事先祖皆稱曽孫欲使後王皆</span><br/>
<span class='tline' id='l75' data-llen='1821:1842'>　厚之非維今也○李氏曰後丗當大順文王而</span><br/>
<span class='tline' id='l76' data-llen='1842:1863'>　厚之則可以保太平之業也〇蘇氏曰惟爾子</span><br/>
<span class='tline' id='l77' data-llen='1863:1888'>　孫丗益厚之<span class='krp-note'>朱氏曰後王又當/篤厚之而不忘也</span></span><br/>
<span class='tline' id='l78' data-llen='1888:1909'>　　說詩者非惟有鑿說之害亦有衍說之害如</span><br/>
<span class='tline' id='l79' data-llen='1909:1936'><a onclick="displayPageImage('KR1c0017', 'SBCK', '028-4b' );" name="028-4b" class="pb">[028-4b] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1936:1957'>　　此詩曽孫篤之毛氏謂能厚行之於文義未</span><br/>
<span class='tline' id='l81' data-llen='1957:1978'>　　有害也然詩人之意本勉後人篤厚之而不</span><br/>
<span class='tline' id='l82' data-llen='1978:1999'>　　忘所謂行者固亦在其中矣但曰曽孫篤之</span><br/>
<span class='tline' id='l83' data-llen='1999:2020'>　　則意味深長衍一行字意味即短至王氏遂</span><br/>
<span class='tline' id='l84' data-llen='2020:2041'>　　云篤力行而有所至說益詳而無復餘味矣</span><br/>
<span class='tline' id='l85' data-llen='2041:2054'>　　凡諸說皆當以此例之</span><br/>
<span class='tline' id='l86' data-llen='2054:2067'>　　　維天之命一章八句</span><br/>
<span class='tline' id='l87' data-llen='2067:2104'>維清奏象舞也<span class='krp-note'>孔氏曰奏象之樂歌也○劉氏曰/象則文王之樂所謂象箾者蓋文</span></span><br/>
<span class='tline' id='l88' data-llen='2104:2147'><span class='krp-note'>舞也文王之舞謂之象武王之舞謂之武將舞象/則先歌維清是以序曰奏象舞其辭曰文王也將</span></span><br/>
<span class='tline' id='l89' data-llen='2147:2174'><a onclick="displayPageImage('KR1c0017', 'SBCK', '028-5a' );" name="028-5a" class="pb">[028-5a] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2174:2217'><span class='krp-note'>舞武則先歌武是以武之序曰奏大武其辭曰於/皇武王也内則十三學舞勺勺大舞也十五學舞</span></span><br/>
<span class='tline' id='l91' data-llen='2217:2260'><span class='krp-note'>象象則象箾也○朱氏曰祭統曰下而管象豈所/謂南籥者歟○孔氏曰文王時有擊刺之法武王</span></span><br/>
<span class='tline' id='l92' data-llen='2260:2304'><span class='krp-note'>作樂象而爲舞名之曰象○橫渠張氏曰武王𥘉/有天下象文王武功之舞歌維清以奏之成童以</span></span><br/>
<span class='tline' id='l93' data-llen='2304:2311'><span class='krp-note'>學/之</span></span><br/>
<span class='tline' id='l94' data-llen='2311:2344'>維清緝熈文王之典肈<span class='krp-note'>音/召</span>禋<span class='krp-note'>音/因</span>迄<span class='krp-note'>詩乞/反</span>用有成維</span><br/>
<span class='tline' id='l95' data-llen='2344:2349'>周之禎</span><br/>
<span class='tline' id='l96' data-llen='2349:2370'>　毛氏曰典法也肈始禋祀也迄至禎祥也○鄭</span><br/>
<span class='tline' id='l97' data-llen='2370:2391'>　氏曰清明也○王氏曰緝續熈廣也○朱氏曰</span><br/>
<span class='tline' id='l98' data-llen='2391:2412'>　此清明而緝熈者文王之典也○橫渠張氏曰</span><br/>
<span class='tline' id='l99' data-llen='2412:2439'><a onclick="displayPageImage('KR1c0017', 'SBCK', '028-5b' );" name="028-5b" class="pb">[028-5b] <img width="20"  src="/static/img/kanseki-5.png"/></a></span><br/>
<span class='tline' id='l100' data-llen='2439:2459'>肈禋始大祀文王也〇蘇氏曰迄于周公遂以</span><br/>
<span class='tline' id='l101' data-llen='2459:2479'>有成其成雖當周公之丗然其禎祥見於文王</span><br/>
<span class='tline' id='l102' data-llen='2479:2483'>　矣</span><br/>
<span class='tline' id='l103' data-llen='2483:2504'>　　周公宗祀文王於明堂以配上帝所謂肈禋</span><br/>
<span class='tline' id='l104' data-llen='2504:2525'>　　以文王配帝始於此也大宗伯曰以禋祀祀</span><br/>
<span class='tline' id='l105' data-llen='2525:2533'>　　昊天上帝</span><br/>
<span class='tline' id='l106' data-llen='2533:2544'>　　　維清一章五句</span><br/>
<span class='tline' id='l107' data-llen='2544:2576'>烈文成王即政諸侯助祭也<span class='krp-note'>孔氏曰成王即政諸/侯助祭之樂歌也謂</span></span><br/>
<span class='tline' id='l108' data-llen='2576:2619'><span class='krp-note'>周公居攝七年致政成王成王乃祭祖考戒諸侯/○蘇氏曰武王崩成王逾年即位而稱王雖稱王</span></span><br/>
<span class='tline' id='l109' data-llen='2619:2646'><a onclick="displayPageImage('KR1c0017', 'SBCK', '028-6a' );" name="028-6a" class="pb">[028-6a] <img width="20"  src="/static/img/kanseki-5.png"/></a></span><br/>
<span class='tline' id='l110' data-llen='2646:2689'><span class='krp-note'>矣而不能治王事故未甞即政是以周公當國而/治事非攝其位蓋行其事也其後七年退而復辟</span></span><br/>
<span class='tline' id='l111' data-llen='2689:2732'><span class='krp-note'>則成王於是即政亦非復其位蓋復其事也故此/詩之序曰成王即政即政非即位也苟成王有即</span></span><br/>
<span class='tline' id='l112' data-llen='2732:2751'><span class='krp-note'>位有即政則周公/之未甞攝位明矣</span></span><br/>
<span class='tline' id='l113' data-llen='2751:2777'>烈文辟<span class='krp-note'>音壁/下同</span>公錫兹祉福惠我無疆子孫保之無</span><br/>
<span class='tline' id='l114' data-llen='2777:2798'>封靡于爾邦維王其崇之念兹戎功繼序其皇之</span><br/>
<span class='tline' id='l115' data-llen='2798:2819'>無競維人四方其訓之不顯維德百辟其刑之於</span><br/>
<span class='tline' id='l116' data-llen='2819:2826'>乎前王不忘</span><br/>
<span class='tline' id='l117' data-llen='2826:2847'>　毛氏曰烈光也〇孔氏曰有光明文章者君人</span><br/>
<span class='tline' id='l118' data-llen='2847:2868'>　之辟公○歐陽氏曰呼助祭之諸侯曰烈文辟</span><br/>
<span class='tline' id='l119' data-llen='2868:2895'><a onclick="displayPageImage('KR1c0017', 'SBCK', '028-6b' );" name="028-6b" class="pb">[028-6b] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2895:2916'>　公文武錫此祉福矣惠我君臣以無疆之休子</span><br/>
<span class='tline' id='l121' data-llen='2916:2937'>　孫其永保之〇王氏曰戒之以無封以專利無</span><br/>
<span class='tline' id='l122' data-llen='2937:2958'>　靡以傷財則王之所崇也〇朱氏曰崇尊尚也</span><br/>
<span class='tline' id='l123' data-llen='2958:2979'>　○毛氏曰戎大也〇蘇氏曰念其先祖之功則</span><br/>
<span class='tline' id='l124' data-llen='2979:3014'>　繼其序者益大矣<span class='krp-note'>朱氏曰皇大也〇王氏曰念/祖考之戎功則師衆之不缺</span></span><br/>
<span class='tline' id='l125' data-llen='3014:3035'>　○鄭氏曰無疆乎維得賢人也得賢人則國家</span><br/>
<span class='tline' id='l126' data-llen='3035:3056'>　疆矣〇李氏抑詩解曰苟能得人則四方皆訓</span><br/>
<span class='tline' id='l127' data-llen='3056:3077'>　效之矣〇李氏曰莫光顯者修德也百辟其有</span><br/>
<span class='tline' id='l128' data-llen='3077:3098'>　不爲法乎○鄭氏烝民箋云百辟百君○王氏</span><br/>
<span class='tline' id='l129' data-llen='3098:3125'><a onclick="displayPageImage('KR1c0017', 'SBCK', '028-7a' );" name="028-7a" class="pb">[028-7a] <img width="20"  src="/static/img/kanseki-5.png"/></a></span><br/>
<span class='tline' id='l130' data-llen='3125:3146'>　曰無競維人四方其訓之者戒之以用人也不</span><br/>
<span class='tline' id='l131' data-llen='3146:3167'>　顯維德百辟其刑之者戒之以務德也於乎前</span><br/>
<span class='tline' id='l132' data-llen='3167:3188'>　王不忘者言如上所云則前王所念而不釋也</span><br/>
<span class='tline' id='l133' data-llen='3188:3209'>　先王之戒諸侯也欲其競競則中國強矣欲其</span><br/>
<span class='tline' id='l134' data-llen='3209:3230'>　顯顯則中國尊矣欲其四方訓之百辟刑之則</span><br/>
<span class='tline' id='l135' data-llen='3230:3251'>　欲其各以德善胥訓胥效也内則百僚師師外</span><br/>
<span class='tline' id='l136' data-llen='3251:3272'>　則諸侯胥訓胥效則能以天下爲一家中國爲</span><br/>
<span class='tline' id='l137' data-llen='3272:3293'>　一人矣而先儒以謂先王不欲諸侯名譽出境</span><br/>
<span class='tline' id='l138' data-llen='3293:3314'>　是乃力征經營天下惴惴恐天下軋巳之私意</span><br/>
<span class='tline' id='l139' data-llen='3314:3341'><a onclick="displayPageImage('KR1c0017', 'SBCK', '028-7b' );" name="028-7b" class="pb">[028-7b] <img width="20"  src="/static/img/kanseki-5.png"/></a></span><br/>
<span class='tline' id='l140' data-llen='3341:3361'>何足以語先王也蓋所謂德者以至誠岀於仁</span><br/>
<span class='tline' id='l141' data-llen='3361:3381'>義也未有仁而遺其親未有義而後其君苟能</span><br/>
<span class='tline' id='l142' data-llen='3381:3401'>使人至誠出於仁義則其彊也其顯也是乃吾</span><br/>
<span class='tline' id='l143' data-llen='3401:3407'>之所保也</span><br/>
<span class='tline' id='l144' data-llen='3407:3428'>　　於乎前王不忘如其自唐叔以下實寵嘉之</span><br/>
<span class='tline' id='l145' data-llen='3428:3440'>　　　烈文一章十三句</span><br/>
<span class='tline' id='l146' data-llen='3440:3476'>天作祀先王先公也<span class='krp-note'>孔氏曰祀先王先公之樂歌/也〇蘇氏曰周之𥘉時祀猶</span></span><br/>
<span class='tline' id='l147' data-llen='3476:3484'><span class='krp-note'>及先/公</span></span><br/>
<span class='tline' id='l148' data-llen='3484:3509'>天作髙山大<span class='krp-note'>音/㤗</span>王荒之彼作矣文王康之彼徂矣</span><br/>
<span class='tline' id='l149' data-llen='3509:3536'><a onclick="displayPageImage('KR1c0017', 'SBCK', '028-8a' );" name="028-8a" class="pb">[028-8a] <img width="20"  src="/static/img/kanseki-5.png"/></a></span><br/>
<span class='tline' id='l150' data-llen='3536:3553'>𡵨有夷之行<span class='krp-note'>如/字</span>子孫保之</span><br/>
<span class='tline' id='l151' data-llen='3553:3574'>鄭氏曰髙山謂𡵨山也天生此髙山大王自豳</span><br/>
<span class='tline' id='l152' data-llen='3574:3594'>遷焉〇勃海胡氏曰荒奄也太王遷居奄有之</span><br/>
<span class='tline' id='l153' data-llen='3594:3625'><span class='krp-note'>毛氏曰荒大也○橫渠/張氏曰闢而大之也</span>○鄭氏曰康安徂往行</span><br/>
<span class='tline' id='l154' data-llen='3625:3646'>道也○毛氏曰夷易也〇蘇氏曰大王遷於𡵨</span><br/>
<span class='tline' id='l155' data-llen='3646:3667'>　山始荒而有之亦旣作之矣文王從而安之文</span><br/>
<span class='tline' id='l156' data-llen='3667:3689'>　王旣逝矣𡵨周之人丗載其夷易之道子孫保</span><br/>
<span class='tline' id='l157' data-llen='3689:3695'>之不替也</span><br/>
<span class='tline' id='l158' data-llen='3695:3706'>　　　天作一章七句</span><br/>
<span class='tline' id='l159' data-llen='3706:3733'><a onclick="displayPageImage('KR1c0017', 'SBCK', '028-8b' );" name="028-8b" class="pb">[028-8b] <img width="20"  src="/static/img/kanseki-5.png"/></a></span><br/>
<span class='tline' id='l160' data-llen='3733:3766'>昊天有成命郊祀天地也<span class='krp-note'>孔氏曰郊祀天地之樂/歌也〇蘇氏曰郊謂冬</span></span><br/>
<span class='tline' id='l161' data-llen='3766:3786'><span class='krp-note'>至祭昊天於圎丘夏/至祭地祗於方澤</span></span><br/>
<span class='tline' id='l162' data-llen='3786:3811'>昊天有成命二后受之成王<span class='krp-note'>如/字</span>不敢康夙夜基命</span><br/>
<span class='tline' id='l163' data-llen='3811:3830'>宥<span class='krp-note'>音/又</span>密於緝熈單厥心肆其靖之</span><br/>
<span class='tline' id='l164' data-llen='3830:3850'>毛氏曰二后文武也○鄭氏曰成王不敢康成</span><br/>
<span class='tline' id='l165' data-llen='3850:3870'>此王功不敢自安逸○毛氏曰宥寛也○孔氏</span><br/>
<span class='tline' id='l166' data-llen='3870:3890'>曰於於乎可歎美也○蘇氏曰單厥心肆其靖</span><br/>
<span class='tline' id='l167' data-llen='3890:3910'>之盡其心矣故能定之也○朱氏曰宥宏深也</span><br/>
<span class='tline' id='l168' data-llen='3910:3930'>密靜密也天將祚周以天下旣有成命矣文武</span><br/>
<span class='tline' id='l169' data-llen='3930:3957'><a onclick="displayPageImage('KR1c0017', 'SBCK', '028-9a' );" name="028-9a" class="pb">[028-9a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3957:3978'>　受之將成其王業不敢康寧夙夜積德以爲受</span><br/>
<span class='tline' id='l171' data-llen='3978:3999'>　命之基者至深逺矣又續而廣之盡其心以定</span><br/>
<span class='tline' id='l172' data-llen='3999:4020'>　天命也○蘇氏曰此詩有成王不敢康而執競</span><br/>
<span class='tline' id='l173' data-llen='4020:4041'>　有不顯成康丗或以爲此言成王誦康王釗也</span><br/>
<span class='tline' id='l174' data-llen='4041:4062'>　然則周頌有康王子孫之詩矣周公制禮禮之</span><br/>
<span class='tline' id='l175' data-llen='4062:4083'>　所及樂必從之樂之所及詩必從之故頌之施</span><br/>
<span class='tline' id='l176' data-llen='4083:4104'>　於禮樂者備矣後丗無容易之且詩曰成王不</span><br/>
<span class='tline' id='l177' data-llen='4104:4125'>　敢康夙夜基命宥密又曰自彼成康奄有四方</span><br/>
<span class='tline' id='l178' data-llen='4125:4146'>　成王非基命之君而周之奄有四方非自成康</span><br/>
<span class='tline' id='l179' data-llen='4146:4173'><a onclick="displayPageImage('KR1c0017', 'SBCK', '028-9b' );" name="028-9b" class="pb">[028-9b] <img width="20"  src="/static/img/kanseki-5.png"/></a></span><br/>
<span class='tline' id='l180' data-llen='4173:4196'>　始也<span class='krp-note'>李氏書曰成王畏相/必不是周之成王</span></span><br/>
<span class='tline' id='l181' data-llen='4196:4210'>　　　昊天有成命一章七句</span><br/>
<span class='tline' id='l182' data-llen='4210:4244'>我將祀文王於明堂也<span class='krp-note'>孔氏曰祀文王於明堂之/樂歌也即孝經所謂宗祀</span></span><br/>
<span class='tline' id='l183' data-llen='4244:4287'><span class='krp-note'>文王於明堂以配上帝月令季秋大享帝但月令/秦丗之書周法不必然○陳氏曰古者祭天於圎</span></span><br/>
<span class='tline' id='l184' data-llen='4287:4330'><span class='krp-note'>丘掃地而行事器用陶匏牲用犢其禮極簡聖人/之意以爲未足以報本故於季秋之月有大享之</span></span><br/>
<span class='tline' id='l185' data-llen='4330:4373'><span class='krp-note'>禮焉天即帝也郊而曰天所以尊之也故以后稷/配焉后稷逺矣配稷於郊亦以尊稷也明堂而曰</span></span><br/>
<span class='tline' id='l186' data-llen='4373:4416'><span class='krp-note'>帝所以親之也故以文王配焉文王親也配文王/於明堂亦以親文王也尊尊而親親周道備矣然</span></span><br/>
<span class='tline' id='l187' data-llen='4416:4459'><span class='krp-note'>則郊者古禮而明堂者周制也周公以義起之也/○朱氏曰程子曰万物本乎天人本乎祖故冬至</span></span><br/>
<span class='tline' id='l188' data-llen='4459:4502'><span class='krp-note'>祭天而祖配之以冬至氣之始也万物成形於帝/而人成形於父故季秋享帝而以父配之以季秋</span></span><br/>
<span class='tline' id='l189' data-llen='4502:4530'><a onclick="displayPageImage('KR1c0017', 'SBCK', '028-10a' );" name="028-10a" class="pb">[028-10a] <img width="20"  src="/static/img/kanseki-5.png"/></a></span><br/>
<span class='tline' id='l190' data-llen='4530:4540'><span class='krp-note'>物成之/時也</span></span><br/>
<span class='tline' id='l191' data-llen='4540:4565'>我將我享維羊維牛維天其右<span class='krp-note'>音/又</span>之儀式刑文王</span><br/>
<span class='tline' id='l192' data-llen='4565:4590'>之典日靖四方伊嘏<span class='krp-note'>古雅/反</span>文王旣右饗之我其夙</span><br/>
<span class='tline' id='l193' data-llen='4590:4601'>夜畏天之威于時保之</span><br/>
<span class='tline' id='l194' data-llen='4601:4622'>　鄭氏曰將猶奉也○毛氏曰享獻也○鄭氏曰</span><br/>
<span class='tline' id='l195' data-llen='4622:4643'>　右之右助之○橫渠張氏曰維天其右之不必</span><br/>
<span class='tline' id='l196' data-llen='4643:4664'>　饗之〇蘇氏曰奉其牛羊而獻之曰天其尚右</span><br/>
<span class='tline' id='l197' data-llen='4664:4685'>　我而饗此乎蓋不敢必也○鄭氏曰儀則式象</span><br/>
<span class='tline' id='l198' data-llen='4685:4706'>　也○毛氏曰刑法也○陳氏曰法文王之典以</span><br/>
<span class='tline' id='l199' data-llen='4706:4734'><a onclick="displayPageImage('KR1c0017', 'SBCK', '028-10b' );" name="028-10b" class="pb">[028-10b] <img width="20"  src="/static/img/kanseki-5.png"/></a></span><br/>
<span class='tline' id='l200' data-llen='4734:4765'>　安四方○鄭氏曰受福曰嘏<span class='krp-note'>孔氏曰特牲少牢/皆祝以神辭嘏主</span></span><br/>
<span class='tline' id='l201' data-llen='4765:4795'><span class='krp-note'>人與之/以福</span>維受福於文王文王旣右而饗之<span class='krp-note'>孔氏/曰佑</span></span><br/>
<span class='tline' id='l202' data-llen='4795:4820'><span class='krp-note'>助而歆/饗之</span>時是也○陳氏曰歌是詩於文王併言</span><br/>
<span class='tline' id='l203' data-llen='4820:4841'>　所以配享之意〇李氏曰雖曰享吾之祭亦豈</span><br/>
<span class='tline' id='l204' data-llen='4841:4862'>　可自滿哉故當夙興夜寐亹亹怵惕畏天之威</span><br/>
<span class='tline' id='l205' data-llen='4862:4884'>　○朱氏曰夙夜畏天之威然後天命可以長保矣</span><br/>
<span class='tline' id='l206' data-llen='4884:4904'>　明堂祀上帝而文王配焉故此詩雖文王之</span><br/>
<span class='tline' id='l207' data-llen='4904:4924'>　樂歌必先言祀天而次言祀文王我將我享</span><br/>
<span class='tline' id='l208' data-llen='4924:4945'>　　維羊維牛維天其右之言祀天也儀式文王</span><br/>
<span class='tline' id='l209' data-llen='4945:4973'><a onclick="displayPageImage('KR1c0017', 'SBCK', '028-11a' );" name="028-11a" class="pb">[028-11a] <img width="20"  src="/static/img/kanseki-5.png"/></a></span><br/>
<span class='tline' id='l210' data-llen='4973:4994'>　　之典日靖四方伊嘏文王旣右饗之言祀文</span><br/>
<span class='tline' id='l211' data-llen='4994:5015'>　　王也於天維庶其饗之不敢加一辭焉於文</span><br/>
<span class='tline' id='l212' data-llen='5015:5036'>　　王則言儀式其典日靖四方天不待贊法文</span><br/>
<span class='tline' id='l213' data-llen='5036:5057'>　　王所以法天也卒章惟言畏天之威而不及</span><br/>
<span class='tline' id='l214' data-llen='5057:5078'>　　文王者統於尊也畏天所以畏文王也天與</span><br/>
<span class='tline' id='l215' data-llen='5078:5086'>　　文王一也</span><br/>
<span class='tline' id='l216' data-llen='5086:5097'>　　　我將一章十句</span><br/>
<span class='tline' id='l217' data-llen='5097:5131'>時邁巡守告祭柴望也<span class='krp-note'>孔氏曰巡守告祭柴望之/樂歌也武王旣定天下而</span></span><br/>
<span class='tline' id='l218' data-llen='5131:5174'><span class='krp-note'>巡行其守土諸侯至于方岳之下乃作告至之祭/爲柴望之禮柴祭昊天望祭山川左傳云昔武王</span></span><br/>
<span class='tline' id='l219' data-llen='5174:5202'><a onclick="displayPageImage('KR1c0017', 'SBCK', '028-11b' );" name="028-11b" class="pb">[028-11b] <img width="20"  src="/static/img/kanseki-5.png"/></a></span><br/>
<span class='tline' id='l220' data-llen='5202:5243'><span class='krp-note'>克商作頌曰載戢干戈明此篇武王事也國語/稱周文公之頌曰載戢干戈明此詩周公作也</span></span><br/>
<span class='tline' id='l221' data-llen='5243:5264'>時邁其邦昊天其子之實右序有周薄言震之莫</span><br/>
<span class='tline' id='l222' data-llen='5264:5285'>不震疊壞柔百神及河喬嶽允王維后明昭有周</span><br/>
<span class='tline' id='l223' data-llen='5285:5314'>式序在位載戢<span class='krp-note'>側立/反</span>干戈載櫜<span class='krp-note'>音/羔</span>弓矢我求懿德</span><br/>
<span class='tline' id='l224' data-llen='5314:5330'>肆于時夏<span class='krp-note'>户雅/反</span>允王保之</span><br/>
<span class='tline' id='l225' data-llen='5330:5351'>　毛氏曰邁行也○鄭氏曰時出行其邦國謂巡</span><br/>
<span class='tline' id='l226' data-llen='5351:5372'>　守也右序右助次序也○毛氏曰震動疊懼懷</span><br/>
<span class='tline' id='l227' data-llen='5372:5393'>　來柔安喬髙也○李氏葛覃解曰薄者語辭也</span><br/>
<span class='tline' id='l228' data-llen='5393:5414'>　○歐陽氏曰武王巡守諸國警動之而諸侯皆</span><br/>
<span class='tline' id='l229' data-llen='5414:5442'><a onclick="displayPageImage('KR1c0017', 'SBCK', '028-12a' );" name="028-12a" class="pb">[028-12a] <img width="20"  src="/static/img/kanseki-5.png"/></a></span><br/>
<span class='tline' id='l230' data-llen='5442:5463'>　警懼而修職也〇鄭氏曰武王巡守其至方嶽</span><br/>
<span class='tline' id='l231' data-llen='5463:5484'>　之下來安羣神望乎山川皆以尊卑祭之信哉</span><br/>
<span class='tline' id='l232' data-llen='5484:5505'>　武王之冝爲君也○李氏曰以諸侯則莫不畏</span><br/>
<span class='tline' id='l233' data-llen='5505:5526'>　威以百神則莫不懷柔人神各得其所詩人推</span><br/>
<span class='tline' id='l234' data-llen='5526:5547'>　美之曰信乎王能盡爲君之道也〇鄭氏曰式</span><br/>
<span class='tline' id='l235' data-llen='5547:5573'>　用也載之言則也○毛氏曰戢聚櫜韜也<span class='krp-note'>孔氏/曰櫜</span></span><br/>
<span class='tline' id='l236' data-llen='5573:5599'><span class='krp-note'>者弓衣/一名韜</span>○鄭氏曰懿美也肆陳也○朱氏曰則</span><br/>
<span class='tline' id='l237' data-llen='5599:5620'>　又曰明昭乎有周也其巡守則以慶讓黜陟之</span><br/>
<span class='tline' id='l238' data-llen='5620:5641'>　典式序諸侯之在位者歛其甲兵而收藏之與</span><br/>
<span class='tline' id='l239' data-llen='5641:5669'><a onclick="displayPageImage('KR1c0017', 'SBCK', '028-12b' );" name="028-12b" class="pb">[028-12b] <img width="20"  src="/static/img/kanseki-5.png"/></a></span><br/>
<span class='tline' id='l240' data-llen='5669:5691'>　爲休息又益求懿德之行而脩之使廣𬒳乎中</span><br/>
<span class='tline' id='l241' data-llen='5691:5712'>　國則信乎能保天下矣〇李氏曰文猶膏梁武</span><br/>
<span class='tline' id='l242' data-llen='5712:5734'>　猶藥石藥石可以治病而不可以養生武王取天</span><br/>
<span class='tline' id='l243' data-llen='5734:5755'>　下矣必求文德以施中國所謂懿德者非必美</span><br/>
<span class='tline' id='l244' data-llen='5755:5776'>　德之士也但求文德而施之則可以保天下也</span><br/>
<span class='tline' id='l245' data-llen='5776:5817'><span class='krp-note'>鄭氏曰陳其功於是夏而歌之樂歌之大者稱/夏○孔氏曰春官鐘師以鐘鼓奏九夏注引呂</span></span><br/>
<span class='tline' id='l246' data-llen='5817:5848'><span class='krp-note'>叔玉云肆夏繁遏渠皆周頌也肆/夏時邁也繁遏執競也渠思文也</span></span><br/>
<span class='tline' id='l247' data-llen='5848:5869'>　　人之宗子主一家者也天之子主天下者也</span><br/>
<span class='tline' id='l248' data-llen='5869:5889'>　時邁其邦人神莫不受職則昊天其子之可</span><br/>
<span class='tline' id='l249' data-llen='5889:5917'><a onclick="displayPageImage('KR1c0017', 'SBCK', '028-13a' );" name="028-13a" class="pb">[028-13a] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='5917:5923'>　　知矣</span><br/>
<span class='tline' id='l251' data-llen='5923:5935'>　　　時邁一章十五句</span><br/>
<span class='tline' id='l252' data-llen='5935:5956'>執競祀武王也<span class='krp-note'>孔氏曰祀武/王之樂歌也</span></span><br/>
<span class='tline' id='l253' data-llen='5956:5977'>執競武王無競維烈不顯成康上帝是皇自彼成</span><br/>
<span class='tline' id='l254' data-llen='5977:6006'>康奄有四方斤斤<span class='krp-note'>紀覲/反</span>其明鍾鼔喤喤<span class='krp-note'>華彭/反</span>磬筦</span><br/>
<span class='tline' id='l255' data-llen='6006:6039'><span class='krp-note'>音/管</span>將將<span class='krp-note'>七羊/反</span>降福穰穰<span class='krp-note'>如羊/反</span>降福簡簡威儀反反</span><br/>
<span class='tline' id='l256' data-llen='6039:6054'><span class='krp-note'>如/字</span>旣醉旣飽福禄來反</span><br/>
<span class='tline' id='l257' data-llen='6054:6075'>　鄭氏曰競強也○毛氏曰烈業也○李氏曰易</span><br/>
<span class='tline' id='l258' data-llen='6075:6096'>　曰天行徤君子以自強不息人君亦自強然後</span><br/>
<span class='tline' id='l259' data-llen='6096:6124'><a onclick="displayPageImage('KR1c0017', 'SBCK', '028-13b' );" name="028-13b" class="pb">[028-13b] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='6124:6145'>　可以成功○毛氏曰不顯成康不顯乎其成大</span><br/>
<span class='tline' id='l261' data-llen='6145:6176'>　功而安之也皇美也奄同也<span class='krp-note'>孔氏曰釋言又云/奄蓋也鄭於閟宫</span></span><br/>
<span class='tline' id='l262' data-llen='6176:6209'><span class='krp-note'>玄鳥箋皆以奄爲覆覆四/方同爲巳有與傳不異也</span>斤斤明察也○朱氏</span><br/>
<span class='tline' id='l263' data-llen='6209:6230'>　曰武王持其自強不息之心故其功烈之盛天</span><br/>
<span class='tline' id='l264' data-llen='6230:6251'>　下莫得而競此其所以成大功而安之○李氏</span><br/>
<span class='tline' id='l265' data-llen='6251:6272'>　曰惟能如此故上帝美之所以集大命而有天</span><br/>
<span class='tline' id='l266' data-llen='6272:6293'>　下也○蘇氏曰周之興也逺矣至於武王成而</span><br/>
<span class='tline' id='l267' data-llen='6293:6314'>　安之然後能奄有四方使其明無所不至○毛</span><br/>
<span class='tline' id='l268' data-llen='6314:6335'>　氏曰喤喤和也將將集也穰穰衆也簡簡大也</span><br/>
<span class='tline' id='l269' data-llen='6335:6363'><a onclick="displayPageImage('KR1c0017', 'SBCK', '028-14a' );" name="028-14a" class="pb">[028-14a] <img width="20"  src="/static/img/kanseki-5.png"/></a></span><br/>
<span class='tline' id='l270' data-llen='6363:6385'>　○毛氏賔之𥘉筵傳曰反反言重愼也○毛氏</span><br/>
<span class='tline' id='l271' data-llen='6385:6406'>　曰反復也〇李氏曰旣醉旣飽蓋祭終而飲福</span><br/>
<span class='tline' id='l272' data-llen='6406:6427'>　爾言祭祀之時鍾皷管磬之樂皆和故神降之</span><br/>
<span class='tline' id='l273' data-llen='6427:6448'>　福祭終飲福威儀備具此福禄所以反復至未</span><br/>
<span class='tline' id='l274' data-llen='6448:6453'>　艾也</span><br/>
<span class='tline' id='l275' data-llen='6453:6465'>　　　執競一章十四句</span><br/>
<span class='tline' id='l276' data-llen='6465:6501'>思文后稷配天也<span class='krp-note'>孔氏曰后稷配天之樂歌也○/國語云周文公之爲頌曰思文</span></span><br/>
<span class='tline' id='l277' data-llen='6501:6544'><span class='krp-note'>后稷克配彼天是此篇周公所作○李氏曰惟思/文時邁乃周公作餘詩乃他人所作也國語所以</span></span><br/>
<span class='tline' id='l278' data-llen='6544:6567'><span class='krp-note'>唯此二詩知其周公所/作其餘不可得而知也</span></span><br/>
<span class='tline' id='l279' data-llen='6567:6595'><a onclick="displayPageImage('KR1c0017', 'SBCK', '028-14b' );" name="028-14b" class="pb">[028-14b] <img width="20"  src="/static/img/kanseki-5.png"/></a></span><br/>
<span class='tline' id='l280' data-llen='6595:6620'>思文后稷克配彼天立我烝<span class='krp-note'>之丞/反</span>民莫匪爾極貽</span><br/>
<span class='tline' id='l281' data-llen='6620:6649'><span class='krp-note'>音/夷</span>我來牟<span class='krp-note'>如/字</span>帝命率育無此疆爾界陳常于時夏</span><br/>
<span class='tline' id='l282' data-llen='6649:6669'>朱氏曰思語辭也○鄭氏曰先祖有文德之后</span><br/>
<span class='tline' id='l283' data-llen='6669:6690'>　稷○朱氏曰克配彼天言其播種之功可以配</span><br/>
<span class='tline' id='l284' data-llen='6690:6711'>　天也○毛氏曰極中也○孔氏曰昔堯遭洪水</span><br/>
<span class='tline' id='l285' data-llen='6711:6732'>　后稷播殖百榖存立我天下衆民之命使衆民</span><br/>
<span class='tline' id='l286' data-llen='6732:6753'>　無不於爾后稷得其中正言民頼后稷復其常</span><br/>
<span class='tline' id='l287' data-llen='6753:6780'>　性○鄭氏曰貽遺也○毛氏曰牟麥也<span class='krp-note'>李氏曰/孟子曰</span></span><br/>
<span class='tline' id='l288' data-llen='6780:6818'><span class='krp-note'>麰麥播種而耰之趙𡵨曰麰麥大麥/也廣雅又以爲來小麥也牟大麥也</span>○鄭氏曰</span><br/>
<span class='tline' id='l289' data-llen='6818:6846'><a onclick="displayPageImage('KR1c0017', 'SBCK', '028-15a' );" name="028-15a" class="pb">[028-15a] <img width="20"  src="/static/img/kanseki-5.png"/></a></span><br/>
<span class='tline' id='l290' data-llen='6846:6867'>　育養也○蘇氏曰率育徧養也〇朱氏曰后稷</span><br/>
<span class='tline' id='l291' data-llen='6867:6888'>　貽我民以來牟之種○李氏曰此乃天命后稷</span><br/>
<span class='tline' id='l292' data-llen='6888:6909'>　率育斯民無有内外彼己之殊○陳氏曰遂使</span><br/>
<span class='tline' id='l293' data-llen='6909:6927'>　常道得陳於中國所謂冨而後教之也</span><br/>
<span class='tline' id='l294' data-llen='6927:6938'>　　　思文一章八句</span><br/>
<span class='tline' id='l295' data-llen='6938:6952'>清廟之什十篇十章九十五句</span><br/>
<span class='tline' id='l296' data-llen='6952:6966'>吕氏家塾讀詩記卷第二十八</span><br/>
<span class='tline' id='l297' data-llen='6966:6994'><a onclick="displayPageImage('KR1c0017', 'SBCK', '028-15b' );" name="028-15b" class="pb">[028-15b] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
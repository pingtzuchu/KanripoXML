<div id="txtcont" class="span9" style="position: relative;">
    <p>
<span class='tline' id='l7' data-llen='191:217'><a onclick="displayPageImage('KR1a0046', 'WYG', '037-1a' );" name="037-1a" class="pb">[037-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='217:225'>欽定四庫全書</span>
<span class='tline' id='l9' data-llen='225:246'>　厚齋易學卷三十七　　　　宋　馮椅　撰</span>
<span class='tline' id='l10' data-llen='246:253'>易外傳第五</span>
<span class='tline' id='l11' data-llen='253:264'>象上贊<span class='krp-note'>乾至履/</span></span>
<span class='tline' id='l12' data-llen='264:287'>　此孔子所題文王卦爻之象之名而贊之也象者像</span>
<span class='tline' id='l13' data-llen='287:310'>　也以剛柔雜居六位之畫之象以像此理耿氏曰六</span>
<span class='tline' id='l14' data-llen='310:328'>　爻有象乃鄭王之徒分而益之非古也</span>
<span class='tline' id='l15' data-llen='328:340'>天行健君子以自彊不息</span>
<span class='tline' id='l16' data-llen='340:366'><a onclick="displayPageImage('KR1a0046', 'WYG', '037-1b' );" name="037-1b" class="pb">[037-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='366:389'>　天行健乾之象行古道通健无息也程可久曰不言</span>
<span class='tline' id='l18' data-llen='389:412'>　乾避斥尊也所以别他卦也傳謂天形如雞子上規</span>
<span class='tline' id='l19' data-llen='412:435'>　之星常見下規之星常隱中日月五星之所由二十</span>
<span class='tline' id='l20' data-llen='435:458'>　八宿佈于其間半覆地上半繞地下故觀天之道有</span>
<span class='tline' id='l21' data-llen='458:481'>　以見重乾之象也胡翼之曰天之形南極入地下三</span>
<span class='tline' id='l22' data-llen='481:504'>　十六度北極出地上三十六度夫人之一呼一吸謂</span>
<span class='tline' id='l23' data-llen='504:527'>　之一息一息之間天行已八十餘里一晝夜一萬三</span>
<span class='tline' id='l24' data-llen='527:550'>　千六百餘息而天行九十餘萬里自古及今未有毫</span>
<span class='tline' id='l25' data-llen='550:576'><a onclick="displayPageImage('KR1a0046', 'WYG', '037-2a' );" name="037-2a" class="pb">[037-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='576:599'>　釐之過亦未嘗有毫釐之不及蓋乾之至健而然也</span>
<span class='tline' id='l27' data-llen='599:622'>　張舜文曰乾坤坎離曰天行地勢水洊至明兩作象</span>
<span class='tline' id='l28' data-llen='622:645'>　皆在上何也四卦者覆而無變體卦也故其象自體</span>
<span class='tline' id='l29' data-llen='645:668'>　而起用震艮巽兑曰洊雷兼山隨風麗澤象皆在下</span>
<span class='tline' id='l30' data-llen='668:691'>　何也四卦者覆而相變用卦也故其象攝用而歸體</span>
<span class='tline' id='l31' data-llen='691:714'>　君子通上下而言之欲人皆可以體乾也以者以此</span>
<span class='tline' id='l32' data-llen='714:737'>　卦之義後並倣此自强不息體天行之健也李子思</span>
<span class='tline' id='l33' data-llen='737:760'>　曰天積陽氣而成者也君子以之充元氣以自强故</span>
<span class='tline' id='l34' data-llen='760:786'><a onclick="displayPageImage('KR1a0046', 'WYG', '037-2b' );" name="037-2b" class="pb">[037-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='786:809'>　能不息游定夫曰至誠无息天行健也未能无息而</span>
<span class='tline' id='l36' data-llen='809:832'>　能不息者君子自强也楊廷秀曰天行健誠者天之</span>
<span class='tline' id='l37' data-llen='832:855'>　道也自强不息誠之者人之道也馮氏曰孔子贊易</span>
<span class='tline' id='l38' data-llen='855:878'>　為天下後世為之也乾天之道必待聖人體之則學</span>
<span class='tline' id='l39' data-llen='878:901'>　易體乾之事絶矣聖人者又豈待孔子論贊而後知</span>
<span class='tline' id='l40' data-llen='901:924'>　耶今觀其贊象之辭于每卦六爻之前别設一意皆</span>
<span class='tline' id='l41' data-llen='924:947'>　中庸可企及之事與全卦之義逺近淺深較然不同</span>
<span class='tline' id='l42' data-llen='947:970'>　凡生而有知者皆可學而至雖聖人之髙明皆可迹</span>
<span class='tline' id='l43' data-llen='970:996'><a onclick="displayPageImage('KR1a0046', 'WYG', '037-3a' );" name="037-3a" class="pb">[037-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='996:1019'>　此而造焉以乾象言之獨言天道之健君子自强不</span>
<span class='tline' id='l45' data-llen='1019:1042'>　息以法天則為君者自强于仁為臣者自强于忠為</span>
<span class='tline' id='l46' data-llen='1042:1065'>　父者自强于慈為子者自强于孝至于士農工商各</span>
<span class='tline' id='l47' data-llen='1065:1088'>　自强于其業是人皆可以學易而易之為書誠有補</span>
<span class='tline' id='l48' data-llen='1088:1111'>　于天下後世然自强不息雖聖人之髙明可迹此而</span>
<span class='tline' id='l49' data-llen='1111:1134'>　造也毛伯玉曰泛言君子然後易之用无往而不通</span>
<span class='tline' id='l50' data-llen='1134:1157'>　又曰文王設卦觀象至孔子大象則專釋八卦之所</span>
<span class='tline' id='l51' data-llen='1157:1180'>　像者于卦爻之義初不相關其初本異卷是各一道</span>
<span class='tline' id='l52' data-llen='1180:1206'><a onclick="displayPageImage('KR1a0046', 'WYG', '037-3b' );" name="037-3b" class="pb">[037-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1206:1210'>　也</span>
<span class='tline' id='l54' data-llen='1210:1220'>潛龍勿用陽在下也</span>
<span class='tline' id='l55' data-llen='1220:1243'>　贊初九也下聲户一經並同以位言之在下卦之下</span>
<span class='tline' id='l56' data-llen='1243:1266'>　以象言之陽氣在地下也陽宜在上之物今反在下</span>
<span class='tline' id='l57' data-llen='1266:1289'>　不得時位所以勿用正義曰經言龍而贊言陽者明</span>
<span class='tline' id='l58' data-llen='1289:1297'>　龍則陽氣也</span>
<span class='tline' id='l59' data-llen='1297:1307'>見龍在田徳施普也</span>
<span class='tline' id='l60' data-llen='1307:1331'>　贊九二也施去聲普古溥周而博也龍在田則雨澤膏</span>
<span class='tline' id='l61' data-llen='1331:1357'><a onclick="displayPageImage('KR1a0046', 'WYG', '037-4a' );" name="037-4a" class="pb">[037-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1357:1380'>　潤之象故曰徳施普也經言利見大人而贊不言之</span>
<span class='tline' id='l63' data-llen='1380:1403'>　者徳施普則天下利見可知不言者舉一隅也後並</span>
<span class='tline' id='l64' data-llen='1403:1426'>　倣此正義曰初爻舉自然之象五爻並論人事互文</span>
<span class='tline' id='l65' data-llen='1426:1430'>　也</span>
<span class='tline' id='l66' data-llen='1430:1440'>終日乾乾反復道也</span>
<span class='tline' id='l67' data-llen='1440:1463'>　贊九三也反平聲陽自外來内曰反自下往上曰復</span>
<span class='tline' id='l68' data-llen='1463:1486'>　或作覆非三已過中則反二之中者道也或上復五</span>
<span class='tline' id='l69' data-llen='1486:1509'>　亦為中道所以終日乾乾夕惕若者或反或復懐危</span>
<span class='tline' id='l70' data-llen='1509:1535'><a onclick="displayPageImage('KR1a0046', 'WYG', '037-4b' );" name="037-4b" class="pb">[037-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1535:1558'>　懼也合道則无咎矣耿睎道曰若反為道復為非道</span>
<span class='tline' id='l72' data-llen='1558:1581'>　則君子去復而取反可也若復為道反為非道則君</span>
<span class='tline' id='l73' data-llen='1581:1604'>　子去反而取復可也无為終日乾乾而至于夕惕若</span>
<span class='tline' id='l74' data-llen='1604:1627'>　也惟進而可與幾止而可以存義反復莫非道也是</span>
<span class='tline' id='l75' data-llen='1627:1643'>　以君子去取之際慎思而審擇之</span>
<span class='tline' id='l76' data-llen='1643:1653'>或躍在淵進无咎也</span>
<span class='tline' id='l77' data-llen='1653:1676'>　贊九四縁九三而言也三以或進或退審處為无咎</span>
<span class='tline' id='l78' data-llen='1676:1696'>　四已離下體將離人而之天故以進為无咎</span>
<span class='tline' id='l79' data-llen='1696:1722'><a onclick="displayPageImage('KR1a0046', 'WYG', '037-5a' );" name="037-5a" class="pb">[037-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1722:1732'>飛龍在天大人造也</span>
<span class='tline' id='l81' data-llen='1732:1755'>　贊九五也造徂早反作興也正義曰姚陸之屬以為</span>
<span class='tline' id='l82' data-llen='1755:1778'>　造至之造案贊辭皆為韵其讀非也歆向作聚亦非</span>
<span class='tline' id='l83' data-llen='1778:1799'>　大人乗時以有為故利見一曰猶云聖人作也</span>
<span class='tline' id='l84' data-llen='1799:1810'>亢龍有悔盈不可久也</span>
<span class='tline' id='l85' data-llen='1810:1829'>　贊上九也盈謂亢也盈則傾覆故不可久</span>
<span class='tline' id='l86' data-llen='1829:1840'>用九天徳不可為首也</span>
<span class='tline' id='l87' data-llen='1840:1863'>　用九舉目以見義天徳不可為首也贊用九也朱子</span>
<span class='tline' id='l88' data-llen='1863:1889'><a onclick="displayPageImage('KR1a0046', 'WYG', '037-5b' );" name="037-5b" class="pb">[037-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1889:1912'>　曰言陽剛不可為物先也此贊以下普為一韵道咎</span>
<span class='tline' id='l90' data-llen='1912:1935'>　造久首為一韵自坤而下贊皆叶韵語可以類推之</span>
<span class='tline' id='l91' data-llen='1935:1947'>地勢坤君子以厚徳載物</span>
<span class='tline' id='l92' data-llen='1947:1970'>　地勢坤程可久曰地隆于西北而傾東南其勢則二</span>
<span class='tline' id='l93' data-llen='1970:1993'>　見重坤之象君子以厚徳載物李去非曰天以氣運</span>
<span class='tline' id='l94' data-llen='1993:2016'>　故曰行地以形載故曰勢李子思曰地之勢最厚坤</span>
<span class='tline' id='l95' data-llen='2016:2039'>　者厚之至也天覆地地載天凡物居天之下者地无</span>
<span class='tline' id='l96' data-llen='2039:2062'>　不載焉君子之徳博厚配地故亦能自任以天下萬</span>
<span class='tline' id='l97' data-llen='2062:2088'><a onclick="displayPageImage('KR1a0046', 'WYG', '037-6a' );" name="037-6a" class="pb">[037-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2088:2094'>　物之載</span>
<span class='tline' id='l99' data-llen='2094:2112'>初六履霜隂始凝也馴致其道至堅氷也</span>
<span class='tline' id='l100' data-llen='2112:2135'>　初六履霜初六象隂始凝也霜隂氣凝結之始履霜</span>
<span class='tline' id='l101' data-llen='2135:2158'>　下有堅氷二字衍文徐邈本无凝魚氷反結而聚也</span>
<span class='tline' id='l102' data-llen='2158:2181'>　馴致其道至堅氷也明堅氷至之占霜之馴致乃至</span>
<span class='tline' id='l103' data-llen='2181:2200'>　堅氷馴似俊反徐聲馴狎順也致詣送也</span>
<span class='tline' id='l104' data-llen='2200:2219'>六二之動直以方也不習无不利地道光也</span>
<span class='tline' id='l105' data-llen='2219:2242'>　六二之動直以方也直方六二之象言其直方之徳</span>
<span class='tline' id='l106' data-llen='2242:2268'><a onclick="displayPageImage('KR1a0046', 'WYG', '037-6b' );" name="037-6b" class="pb">[037-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2268:2291'>　至静而不可見動乃見之動猶坤至柔而動也剛之</span>
<span class='tline' id='l108' data-llen='2291:2314'>　動言占此爻之動也不習无不利地道光也直方地</span>
<span class='tline' id='l109' data-llen='2314:2337'>　之道也不習而无不利乃為光明乾六爻唯九五應</span>
<span class='tline' id='l110' data-llen='2337:2357'>　天道之光明坤六爻唯六二應地道之光明</span>
<span class='tline' id='l111' data-llen='2357:2375'>含章可貞以時發也或從王事知光大也</span>
<span class='tline' id='l112' data-llen='2375:2398'>　含章可貞六三象以時發也程正叔曰以時而發非</span>
<span class='tline' id='l113' data-llen='2398:2421'>　含藏終不為也或從王事占知光大也若止含章未</span>
<span class='tline' id='l114' data-llen='2421:2444'>　為知也唯王事之可從者或從之而不終含藏其知</span>
<span class='tline' id='l115' data-llen='2444:2470'><a onclick="displayPageImage('KR1a0046', 'WYG', '037-7a' );" name="037-7a" class="pb">[037-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2470:2480'>　乃光大知今作智</span>
<span class='tline' id='l117' data-llen='2480:2490'>括囊无咎慎不害也</span>
<span class='tline' id='l118' data-llen='2490:2513'>　括囊无咎六四象占慎不害也明括囊乃慎之至无</span>
<span class='tline' id='l119' data-llen='2513:2522'>　咎乃不害事也</span>
<span class='tline' id='l120' data-llen='2522:2532'>黄常元吉文在中也</span>
<span class='tline' id='l121' data-llen='2532:2555'>　黄常元吉六五象占文在中也朱子曰文在中而見</span>
<span class='tline' id='l122' data-llen='2555:2578'>　於外李季辨曰文釋黄中釋常也鄭舜舉曰坤純隂</span>
<span class='tline' id='l123' data-llen='2578:2601'>　唯三與五為陽位經於三曰含章贊於五曰文在中</span>
<span class='tline' id='l124' data-llen='2601:2627'><a onclick="displayPageImage('KR1a0046', 'WYG', '037-7b' );" name="037-7b" class="pb">[037-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2627:2638'>　謂其中藴陽明之美</span>
<span class='tline' id='l126' data-llen='2638:2648'>龍戰于野其道窮也</span>
<span class='tline' id='l127' data-llen='2648:2671'>　龍戰于野上六象其道窮也地道窮極則與天際矣</span>
<span class='tline' id='l128' data-llen='2671:2681'>用六永貞以大終也</span>
<span class='tline' id='l129' data-llen='2681:2704'>　用六永貞占以大終也大謂乾陽六爻皆六其變為</span>
<span class='tline' id='l130' data-llen='2704:2716'>　乾故始為坤終為乾也</span>
<span class='tline' id='l131' data-llen='2716:2726'>雲雷屯君子以經論</span>
<span class='tline' id='l132' data-llen='2726:2749'>　雲雷屯君子以經論取象於結而未解經論治絲之</span>
<span class='tline' id='l133' data-llen='2749:2775'><a onclick="displayPageImage('KR1a0046', 'WYG', '037-8a' );" name="037-8a" class="pb">[037-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2775:2798'>　事經引之論理之所以解其結也論今轉注作綸朱</span>
<span class='tline' id='l135' data-llen='2798:2821'>　子發曰雲蓄雨而未降屯也屯者結而未解之時解</span>
<span class='tline' id='l136' data-llen='2821:2844'>　絲棼者經之論之凡事有未决反復思念亦此象也</span>
<span class='tline' id='l137' data-llen='2844:2871'>　程可久曰伯舅和<span class='krp-note'>原/缺</span>許公云雷經也雲論也毛伯玉</span>
<span class='tline' id='l138' data-llen='2871:2894'>　曰聖人設卦觀象因象命卦其法有三以屯一卦推</span>
<span class='tline' id='l139' data-llen='2894:2917'>　之剛柔始交其畫然也動乎險中其義然也雷雨之</span>
<span class='tline' id='l140' data-llen='2917:2940'>　動二體所配也參而觀之所以為屯者瞭然矣它卦</span>
<span class='tline' id='l141' data-llen='2940:2963'>　不必盡然觀其所重者可也總而言之是三者皆象</span>
<span class='tline' id='l142' data-llen='2963:2989'><a onclick="displayPageImage('KR1a0046', 'WYG', '037-8b' );" name="037-8b" class="pb">[037-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2989:3012'>　也至于大象則專釋八卦之所像者故與卦義往往</span>
<span class='tline' id='l144' data-llen='3012:3035'>　不相關其初本自異篇是各一道也此泛言屯結之</span>
<span class='tline' id='l145' data-llen='3035:3058'>　象耳經論所以解其結也它倣此二郭曰在天成象</span>
<span class='tline' id='l146' data-llen='3058:3081'>　在地成形坎在上則為雲在下則為雨象物之宜也</span>
<span class='tline' id='l147' data-llen='3081:3101'>　在上為雲故雲雷屯在下為雨故雷雨作解</span>
<span class='tline' id='l148' data-llen='3101:3118'>雖般桓志行正也以貴下賤大得民也</span>
<span class='tline' id='l149' data-llen='3118:3141'>　雖般桓初九象志行正也明利居貞之占以貴下賤</span>
<span class='tline' id='l150' data-llen='3141:3164'>　大得民也明利建侯之占下去聲九陽也陽為貴為</span>
<span class='tline' id='l151' data-llen='3164:3190'><a onclick="displayPageImage('KR1a0046', 'WYG', '037-9a' );" name="037-9a" class="pb">[037-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3190:3213'>　大為君隂為賤為小為民以一陽下三隂故曰以貴</span>
<span class='tline' id='l153' data-llen='3213:3236'>　下賤衆不歸五之陷而歸初之動故曰大得民朱子</span>
<span class='tline' id='l154' data-llen='3236:3248'>　曰為民所歸侯之象也</span>
<span class='tline' id='l155' data-llen='3248:3264'>六二之難乗剛也十年乃字反常也</span>
<span class='tline' id='l156' data-llen='3264:3287'>　六二之難以難明屯如亶如乗馬班如之象乗剛也</span>
<span class='tline' id='l157' data-llen='3287:3310'>　乗初九故有此象十年乃字通匪冦昬冓以下之占</span>
<span class='tline' id='l158' data-llen='3310:3329'>　反常也至十年則事變而反屯難之常矣</span>
<span class='tline' id='l159' data-llen='3329:3347'>即鹿无虞以從禽也君子舍之往吝窮也</span>
<span class='tline' id='l160' data-llen='3347:3373'><a onclick="displayPageImage('KR1a0046', 'WYG', '037-9b' );" name="037-9b" class="pb">[037-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3373:3396'>　即鹿无虞六三象以從禽也以有從禽之心不俟虞</span>
<span class='tline' id='l162' data-llen='3396:3419'>　人之導故入於林中一説有何字亦通見輯傳君子</span>
<span class='tline' id='l163' data-llen='3419:3445'>　舍之<span class='krp-note'>句/</span>往吝並占窮也三為下卦之終上无應故往</span>
<span class='tline' id='l164' data-llen='3445:3457'>　則入於林中而途窮也</span>
<span class='tline' id='l165' data-llen='3457:3464'>求而往明也</span>
<span class='tline' id='l166' data-llen='3464:3487'>　求而往六四求昬冓往之占明也言見之明故能不</span>
<span class='tline' id='l167' data-llen='3487:3510'>　以班馬而不往援九五必求在下之正應以共濟也</span>
<span class='tline' id='l168' data-llen='3510:3519'>屯其膏施未光也</span>
<span class='tline' id='l169' data-llen='3519:3546'><a onclick="displayPageImage('KR1a0046', 'WYG', '037-10a' );" name="037-10a" class="pb">[037-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3546:3569'>　屯其膏九五象施未光也其膏澤上屯故所施未光</span>
<span class='tline' id='l171' data-llen='3569:3575'>　施去聲</span>
<span class='tline' id='l172' data-llen='3575:3585'>泣血漣如何可長也</span>
<span class='tline' id='l173' data-llen='3585:3607'>　泣血漣如上六象何可長也程可久曰言當蚤變</span>
<span class='tline' id='l174' data-llen='3607:3621'>山下出泉蒙君子以果行育徳</span>
<span class='tline' id='l175' data-llen='3621:3644'>　山下出泉蒙君子以果行育徳下户五反行去聲劉</span>
<span class='tline' id='l176' data-llen='3644:3667'>　長民曰山壯于外泉養其内君子體蒙之象外果其</span>
<span class='tline' id='l177' data-llen='3667:3690'>　行内育其徳張敬夫曰坎不謂之水者有泉之始達</span>
<span class='tline' id='l178' data-llen='3690:3717'><a onclick="displayPageImage('KR1a0046', 'WYG', '037-10b' );" name="037-10b" class="pb">[037-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3717:3740'>　之義竊謂人之徳性如山之有泉亦惟於蒙之時養</span>
<span class='tline' id='l180' data-llen='3740:3763'>　之即所謂聖功也故曰以以其蒙也果行閑邪於外</span>
<span class='tline' id='l181' data-llen='3763:3767'>　也</span>
<span class='tline' id='l182' data-llen='3767:3777'>利用刑人以正法也</span>
<span class='tline' id='l183' data-llen='3777:3801'>　利用刑人初六占以正法也耿氏曰行法欲正其始故</span>
<span class='tline' id='l184' data-llen='3801:3821'>　著於初李去非曰坎為法律故取正法之義</span>
<span class='tline' id='l185' data-llen='3821:3830'>子克家剛柔接也</span>
<span class='tline' id='l186' data-llen='3830:3853'>　子克家九二占包蒙納婦在其中矣剛柔接也初蒙</span>
<span class='tline' id='l187' data-llen='3853:3880'><a onclick="displayPageImage('KR1a0046', 'WYG', '037-11a' );" name="037-11a" class="pb">[037-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3880:3894'>　三婦五父皆以六接九二也</span>
<span class='tline' id='l189' data-llen='3894:3904'>勿用取女行不順也</span>
<span class='tline' id='l190' data-llen='3904:3927'>　勿用取女六三占行不順也女子有行行嫁也隂上</span>
<span class='tline' id='l191' data-llen='3927:3938'>　逆下順嫁上為不順</span>
<span class='tline' id='l192' data-llen='3938:3948'>困蒙之吝獨逺實也</span>
<span class='tline' id='l193' data-llen='3948:3971'>　困蒙之吝六四象獨逺實也逺去聲隂虛陽實在二</span>
<span class='tline' id='l194' data-llen='3971:3994'>　隂之中二與上相逺无陽明以發其蒙也言獨者卦</span>
<span class='tline' id='l195' data-llen='3994:4004'>　唯此爻不近於陽</span>
<span class='tline' id='l196' data-llen='4004:4031'><a onclick="displayPageImage('KR1a0046', 'WYG', '037-11b' );" name="037-11b" class="pb">[037-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4031:4041'>童蒙之吉順以巽也</span>
<span class='tline' id='l198' data-llen='4041:4064'>　童蒙之吉六五象占順以巽也王景孟曰不順則不</span>
<span class='tline' id='l199' data-llen='4064:4087'>　能從善不巽則不能下賢程可久曰未有知識之時</span>
<span class='tline' id='l200' data-llen='4087:4110'>　承上而應二能資諸人以取吉者也荀慈明曰順於</span>
<span class='tline' id='l201' data-llen='4110:4133'>　上巽於二夫彖言童蒙求我志止在二而此兼及上</span>
<span class='tline' id='l202' data-llen='4133:4146'>　九者爻之取義與卦異也</span>
<span class='tline' id='l203' data-llen='4146:4156'>利用禦冦上下順也</span>
<span class='tline' id='l204' data-llen='4156:4179'>　利用禦冦上九占上下順也上謂五下謂初初上首</span>
<span class='tline' id='l205' data-llen='4179:4206'><a onclick="displayPageImage('KR1a0046', 'WYG', '037-12a' );" name="037-12a" class="pb">[037-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4206:4229'>　尾有相應之義况卦當二陽在下今九自初升上六</span>
<span class='tline' id='l207' data-llen='4229:4241'>　自上降初往來相應也</span>
<span class='tline' id='l208' data-llen='4241:4255'>雲上于天需君子以飲食宴樂</span>
<span class='tline' id='l209' data-llen='4255:4278'>　雲上于天需坎雲乾天也天降時雨山川出雲雲上</span>
<span class='tline' id='l210' data-llen='4278:4301'>　於天則雨澤將至故須之君子以飲食宴樂所以待</span>
<span class='tline' id='l211' data-llen='4301:4319'>　時也需有飲食之道飲上聲食實職反</span>
<span class='tline' id='l212' data-llen='4319:4338'>需于郊不犯難行也利用恒无咎未失常也</span>
<span class='tline' id='l213' data-llen='4338:4361'>　需于郊初九象不犯難行也去坎難逺可行前以湏</span>
<span class='tline' id='l214' data-llen='4361:4388'><a onclick="displayPageImage('KR1a0046', 'WYG', '037-12b' );" name="037-12b" class="pb">[037-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4388:4411'>　之不犯坎也難去聲利用恒无咎占未失常也久於</span>
<span class='tline' id='l216' data-llen='4411:4431'>　須時未失常道林慎微曰恒言心常言道也</span>
<span class='tline' id='l217' data-llen='4431:4448'>需于沙衍在中也雖小有言以吉終也</span>
<span class='tline' id='l218' data-llen='4448:4471'>　需于沙九二象衍在中也衍怡戰反寛裕之意蘭惠</span>
<span class='tline' id='l219' data-llen='4471:4494'>　卿曰沙者寛平而居郊與泥之問朱子曰以寛居中</span>
<span class='tline' id='l220' data-llen='4494:4517'>　不急迫也李仲永曰陽道常饒饒衍在中不為坎所</span>
<span class='tline' id='l221' data-llen='4517:4540'>　陷雖小有言以吉終也釋占疑以小有言為吉故曰</span>
<span class='tline' id='l222' data-llen='4540:4557'>　雖小有言則知小有言已非吉道也</span>
<span class='tline' id='l223' data-llen='4557:4584'><a onclick="displayPageImage('KR1a0046', 'WYG', '037-13a' );" name="037-13a" class="pb">[037-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4584:4602'>需于泥災在外也自我致寇敬慎不敗也</span>
<span class='tline' id='l225' data-llen='4602:4625'>　需于泥九三象災在外也坎離為災難然在外卦不</span>
<span class='tline' id='l226' data-llen='4625:4648'>　與乾同體自我致寇敬慎不敗也釋占云所以致坎</span>
<span class='tline' id='l227' data-llen='4648:4671'>　之寇至者自我迫而致之苟敬慎以少須之則不敗</span>
<span class='tline' id='l228' data-llen='4671:4694'>　於寇也二三兩爻之占孔子皆反經之辭以為釋其</span>
<span class='tline' id='l229' data-llen='4694:4702'>　垂教尤切也</span>
<span class='tline' id='l230' data-llen='4702:4711'>需于血順以聽也</span>
<span class='tline' id='l231' data-llen='4711:4729'>　需于血六四象順以聽也明占聽去聲</span>
<span class='tline' id='l232' data-llen='4729:4756'><a onclick="displayPageImage('KR1a0046', 'WYG', '037-13b' );" name="037-13b" class="pb">[037-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4756:4766'>酒食貞吉以中正也</span>
<span class='tline' id='l234' data-llen='4766:4785'>　酒食貞吉九五象占以中正也釋貞之義</span>
<span class='tline' id='l235' data-llen='4785:4804'>不速之客來敬之終吉雖不當位未大失也</span>
<span class='tline' id='l236' data-llen='4804:4827'>　不速之客來敬之終吉上六占雖不當位未大失也</span>
<span class='tline' id='l237' data-llen='4827:4850'>　以六居上正當位而云不當位者不當九五中正之</span>
<span class='tline' id='l238' data-llen='4850:4873'>　位也易以吉凶為得失之象大小為隂陽之象明不</span>
<span class='tline' id='l239' data-llen='4873:4896'>　速之客終吉非謂上六也此爻直以吉失自為一韻</span>
<span class='tline' id='l240' data-llen='4896:4911'>天與水違行訟君子以作事謀始</span>
<span class='tline' id='l241' data-llen='4911:4938'><a onclick="displayPageImage('KR1a0046', 'WYG', '037-14a' );" name="037-14a" class="pb">[037-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='4938:4961'>　天與水違行訟天浮而上水流而下天西旋水東注</span>
<span class='tline' id='l243' data-llen='4961:4984'>　其行違也猶人之所行相違則有訟君子以作事謀</span>
<span class='tline' id='l244' data-llen='4984:5007'>　始李氏曰使事不至於背馳則訟端絶矣都聖與曰</span>
<span class='tline' id='l245' data-llen='5007:5030'>　天為三才之始水為五行之始君子法之所以作事</span>
<span class='tline' id='l246' data-llen='5030:5035'>　謀始</span>
<span class='tline' id='l247' data-llen='5035:5054'>不永所事訟不可長也雖小有言其辯明也</span>
<span class='tline' id='l248' data-llen='5054:5077'>　不永所事初六象訟不可長也所事謂訟也雖小有</span>
<span class='tline' id='l249' data-llen='5077:5098'>　言占其辯明也以辨明曲直而小有言故終吉</span>
<span class='tline' id='l250' data-llen='5098:5125'><a onclick="displayPageImage('KR1a0046', 'WYG', '037-14b' );" name="037-14b" class="pb">[037-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5125:5142'>不克訟歸逋竄也自下訟上患至掇也</span>
<span class='tline' id='l252' data-llen='5142:5165'>　自下訟上患至掇也下上定體二下四上掇都活都</span>
<span class='tline' id='l253' data-llen='5165:5183'>　劣二反自取也言禍患之至乃自取之</span>
<span class='tline' id='l254' data-llen='5183:5192'>食舊徳從上吉也</span>
<span class='tline' id='l255' data-llen='5192:5213'>　食舊徳六三象從上吉也上去聲謂從上之事</span>
<span class='tline' id='l256' data-llen='5213:5224'>復即命渝安貞不失也</span>
<span class='tline' id='l257' data-llen='5224:5247'>　復即命渝安貞九四占不失也不失謂得之矣吉之</span>
<span class='tline' id='l258' data-llen='5247:5252'>　象也</span>
<span class='tline' id='l259' data-llen='5252:5279'><a onclick="displayPageImage('KR1a0046', 'WYG', '037-15a' );" name="037-15a" class="pb">[037-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5279:5288'>訟元吉以中正也</span>
<span class='tline' id='l261' data-llen='5288:5308'>　訟元吉九五占以中正也以此聽訟故元吉</span>
<span class='tline' id='l262' data-llen='5308:5319'>以訟受服亦不足敬也</span>
<span class='tline' id='l263' data-llen='5319:5342'>　以訟受服明上九錫鞶帶之象亦不足敬也帶非服</span>
<span class='tline' id='l264' data-llen='5342:5365'>　也為屈服之服以訟受人之屈服者亦不足敬言帶</span>
<span class='tline' id='l265' data-llen='5365:5371'>　之三禠</span>
<span class='tline' id='l266' data-llen='5371:5385'>地中有水師君子以容民畜衆</span>
<span class='tline' id='l267' data-llen='5385:5408'>　畜聚也地能容而後聚衆水猶君子之容民而畜衆</span>
<span class='tline' id='l268' data-llen='5408:5435'><a onclick="displayPageImage('KR1a0046', 'WYG', '037-15b' );" name="037-15b" class="pb">[037-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5435:5458'>　也都聖與曰周官禮俗以馭民田役以馭衆容民而</span>
<span class='tline' id='l270' data-llen='5458:5481'>　後畜衆郭立之曰司空掌邦土居四民容民也司馬</span>
<span class='tline' id='l271' data-llen='5481:5504'>　掌邦政統六師畜衆也比閭族黨州鄉所以容民伍</span>
<span class='tline' id='l272' data-llen='5504:5527'>　兩卒旅師軍所以畜衆李氏曰容民則無流民畜衆</span>
<span class='tline' id='l273' data-llen='5527:5547'>　則無畔衆武有七徳言安民和衆亦此意也</span>
<span class='tline' id='l274' data-llen='5547:5557'>師出以律失律凶也</span>
<span class='tline' id='l275' data-llen='5557:5578'>　師出以律初六象失律凶也失律明否臧之占</span>
<span class='tline' id='l276' data-llen='5578:5596'>在師中吉承天龍也王三錫命懐萬邦也</span>
<span class='tline' id='l277' data-llen='5596:5623'><a onclick="displayPageImage('KR1a0046', 'WYG', '037-16a' );" name="037-16a" class="pb">[037-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5623:5646'>　在師中吉九二象承天龍也龍今寵天謂九五正應</span>
<span class='tline' id='l279' data-llen='5646:5669'>　寵謂寵任蓋大君寵任之專故在師之中而吉也王</span>
<span class='tline' id='l280' data-llen='5669:5692'>　三錫命占懐萬邦也言諸侯以王命出師有功而錫</span>
<span class='tline' id='l281' data-llen='5692:5715'>　命所以萬邦之諸侯皆説而懐之馮氏曰賞一人而</span>
<span class='tline' id='l282' data-llen='5715:5723'>　千萬人勸也</span>
<span class='tline' id='l283' data-llen='5723:5733'>師或輿尸大无功也</span>
<span class='tline' id='l284' data-llen='5733:5755'>　師或輿尸六三象大无功也以大無功明占之凶</span>
<span class='tline' id='l285' data-llen='5755:5765'>左次无咎未失常也</span>
<span class='tline' id='l286' data-llen='5765:5792'><a onclick="displayPageImage('KR1a0046', 'WYG', '037-16b' );" name="037-16b" class="pb">[037-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='5792:5815'>　左次无咎六四象占未失常也行師有進有次未為</span>
<span class='tline' id='l288' data-llen='5815:5823'>　失其常度也</span>
<span class='tline' id='l289' data-llen='5823:5841'>長子帥師以中行也弟子輿尸使不當也</span>
<span class='tline' id='l290' data-llen='5841:5864'>　長子帥師六五象以中行也謂九二行道也弟子輿</span>
<span class='tline' id='l291' data-llen='5864:5881'>　尸占使不當也不當使之亦主師事</span>
<span class='tline' id='l292' data-llen='5881:5899'>大君有命以正功也小人勿用必亂邦也</span>
<span class='tline' id='l293' data-llen='5899:5920'>　大君有命上六象占以正功也有功則有賞命</span>
<span class='tline' id='l294' data-llen='5920:5936'>地上有水比先王以建萬國親諸侯</span>
<span class='tline' id='l295' data-llen='5936:5963'><a onclick="displayPageImage('KR1a0046', 'WYG', '037-17a' );" name="037-17a" class="pb">[037-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='5963:5987'>　地上有水千源萬𣲖皆相合比萬國之諸侯猶水在</span>
<span class='tline' id='l297' data-llen='5987:6010'>　地上相比也先王推本封建之始親諸侯使之相親</span>
<span class='tline' id='l298' data-llen='6010:6033'>　也親取比義都聖與曰萬國猶地諸侯之得國猶水</span>
<span class='tline' id='l299' data-llen='6033:6056'>　之居地也使諸侯小承大大字小國人各比于諸侯</span>
<span class='tline' id='l300' data-llen='6056:6079'>　諸侯各比于其上方伯連率各率之以上比于天子</span>
<span class='tline' id='l301' data-llen='6079:6102'>　李子思曰于師得古聖人井田之法于比得古聖人</span>
<span class='tline' id='l302' data-llen='6102:6109'>　封建之法</span>
<span class='tline' id='l303' data-llen='6109:6119'>比之初六有他吉也</span>
<span class='tline' id='l304' data-llen='6119:6146'><a onclick="displayPageImage('KR1a0046', 'WYG', '037-17b' );" name="037-17b" class="pb">[037-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6146:6166'>　比之初六有他吉也以爻義明占比好先故</span>
<span class='tline' id='l306' data-llen='6166:6176'>比之自内不自失也</span>
<span class='tline' id='l307' data-llen='6176:6199'>　比之自内六二象不自失也不失則吉矣自内比初</span>
<span class='tline' id='l308' data-llen='6199:6215'>　以偕比五則非忘己而徇人者矣</span>
<span class='tline' id='l309' data-llen='6215:6225'>比之匪人不亦傷乎</span>
<span class='tline' id='l310' data-llen='6225:6248'>　比之匪人六三象不亦傷乎石守道曰上不受下不</span>
<span class='tline' id='l311' data-llen='6248:6260'>　納中又不居是可傷也</span>
<span class='tline' id='l312' data-llen='6260:6270'>外比于賢以從上也</span>
<span class='tline' id='l313' data-llen='6270:6297'><a onclick="displayPageImage('KR1a0046', 'WYG', '037-18a' );" name="037-18a" class="pb">[037-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6297:6320'>　明六四之象賢謂九五陽明賢君也故曰以從上從</span>
<span class='tline' id='l315' data-llen='6320:6329'>　上故正而吉也</span>
<span class='tline' id='l316' data-llen='6329:6352'>顯比之吉位正中也舍逆取順失前禽也邑人不誡上</span>
<span class='tline' id='l317' data-llen='6352:6357'>使中也</span>
<span class='tline' id='l318' data-llen='6357:6380'>　顯比之吉九五象占位正中也故顯于比以五隂明</span>
<span class='tline' id='l319' data-llen='6380:6403'>　占下四隂來前逆者也則舍之上一隂以背之而去</span>
<span class='tline' id='l320' data-llen='6403:6426'>　順者也則取之故失上六之前禽舍今捨邑人不誡</span>
<span class='tline' id='l321' data-llen='6426:6446'>　占上使中也以中道使民從禽故不誡而吉</span>
<span class='tline' id='l322' data-llen='6446:6473'><a onclick="displayPageImage('KR1a0046', 'WYG', '037-18b' );" name="037-18b" class="pb">[037-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6473:6483'>比之无首无所終也</span>
<span class='tline' id='l324' data-llen='6483:6502'>　比之无首上六象无所終也无收結故凶</span>
<span class='tline' id='l325' data-llen='6502:6516'>風行天上小畜君子以懿文徳</span>
<span class='tline' id='l326' data-llen='6516:6539'>　風行天上小畜胡翼之曰風行於天之上功不及物</span>
<span class='tline' id='l327' data-llen='6539:6562'>　李去非曰雲以成雨而風行天上則雲散而不能雨</span>
<span class='tline' id='l328' data-llen='6562:6585'>　君子以懿文徳正義曰懿美也以於其時施未得行</span>
<span class='tline' id='l329' data-llen='6585:6608'>　喻君子之人但修美文徳待時而發風為號令若風</span>
<span class='tline' id='l330' data-llen='6608:6631'>　行天下則施附於物不得云施未行也今風在天上</span>
<span class='tline' id='l331' data-llen='6631:6658'><a onclick="displayPageImage('KR1a0046', 'WYG', '037-19a' );" name="037-19a" class="pb">[037-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='6658:6675'>　去物既逺無所施及故曰風行天上</span>
<span class='tline' id='l333' data-llen='6675:6684'>復自道其義吉也</span>
<span class='tline' id='l334' data-llen='6684:6703'>　復自道初九象其義吉也唯其自道故吉</span>
<span class='tline' id='l335' data-llen='6703:6714'>牽復在中亦不自失也</span>
<span class='tline' id='l336' data-llen='6714:6737'>　牽復在中牽復九二象在中在初與三之中亦不自</span>
<span class='tline' id='l337' data-llen='6737:6760'>　失也吉凶失得之象不自失言無凶也天下之理不</span>
<span class='tline' id='l338' data-llen='6760:6770'>　凶則吉亦承上文</span>
<span class='tline' id='l339' data-llen='6770:6781'>夫妻反目不能正室也</span>
<span class='tline' id='l340' data-llen='6781:6808'><a onclick="displayPageImage('KR1a0046', 'WYG', '037-19b' );" name="037-19b" class="pb">[037-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='6808:6831'>　夫妻反目九三占不能正室也言隂在上陽在下室</span>
<span class='tline' id='l342' data-llen='6831:6839'>　家之道不正</span>
<span class='tline' id='l343' data-llen='6839:6849'>有孚惕出上合志也</span>
<span class='tline' id='l344' data-llen='6849:6872'>　有孚惕出六四象占上合志也言上孚于九五而與</span>
<span class='tline' id='l345' data-llen='6872:6878'>　合志也</span>
<span class='tline' id='l346' data-llen='6878:6888'>有孚攣如不獨富也</span>
<span class='tline' id='l347' data-llen='6888:6911'>　有孚攣如九五象不獨富也釋富以其鄰言不獨本</span>
<span class='tline' id='l348' data-llen='6911:6917'>　爻之富</span>
<span class='tline' id='l349' data-llen='6917:6944'><a onclick="displayPageImage('KR1a0046', 'WYG', '037-20a' );" name="037-20a" class="pb">[037-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='6944:6962'>既雨既處徳積載也君子征凶有所疑也</span>
<span class='tline' id='l351' data-llen='6962:6985'>　既雨既處上九象徳積載也積三陽之徳以載上君</span>
<span class='tline' id='l352' data-llen='6985:7008'>　子征凶占有所疑也三陽猶欲上進則凶矣葢月幾</span>
<span class='tline' id='l353' data-llen='7008:7018'>　望則隂疑于陽矣</span>
<span class='tline' id='l354' data-llen='7018:7034'>上天下澤履君子以辨上下定民志</span>
<span class='tline' id='l355' data-llen='7034:7057'>　上天下澤履君子以辨上下定民志此以履為禮天</span>
<span class='tline' id='l356' data-llen='7057:7080'>　髙地下禮制行矣然不取象于地而取象于澤者以</span>
<span class='tline' id='l357' data-llen='7080:7103'>　天地不交為否之象今因澤卑于地而乃有取焉楊</span>
<span class='tline' id='l358' data-llen='7103:7130'><a onclick="displayPageImage('KR1a0046', 'WYG', '037-20b' );" name="037-20b" class="pb">[037-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7130:7153'>　廷秀曰此上下之間粲然有禮之象也司馬君實曰</span>
<span class='tline' id='l360' data-llen='7153:7176'>　禮者人之所履也民生有欲喜進務得而不可厭者</span>
<span class='tline' id='l361' data-llen='7176:7199'>　也不以禮節之則貪侈而無窮是故先王作為禮以</span>
<span class='tline' id='l362' data-llen='7199:7222'>　治之使尊卑有等長幼有倫然後上下各安其分而</span>
<span class='tline' id='l363' data-llen='7222:7245'>　無覬覦之心先王制世御民之方也程正叔曰天下</span>
<span class='tline' id='l364' data-llen='7245:7268'>　之分明而後民志定民志不定天下不可得而治也</span>
<span class='tline' id='l365' data-llen='7268:7291'>　古之時公卿大夫而下位各稱其徳終身居之得其</span>
<span class='tline' id='l366' data-llen='7291:7314'>　分也農工商賈勤其事而所享有限後世自士庻至</span>
<span class='tline' id='l367' data-llen='7314:7341'><a onclick="displayPageImage('KR1a0046', 'WYG', '037-21a' );" name="037-21a" class="pb">[037-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7341:7364'>　于公卿日志于尊榮農工商賈日志于富侈億兆之</span>
<span class='tline' id='l369' data-llen='7364:7387'>　心交騖於外天下紛然如之何其可一也欲其不亂</span>
<span class='tline' id='l370' data-llen='7387:7392'>　難矣</span>
<span class='tline' id='l371' data-llen='7392:7402'>素履之往獨行願也</span>
<span class='tline' id='l372' data-llen='7402:7425'>　素履之往初九象獨行願也無應故曰獨中庸君子</span>
<span class='tline' id='l373' data-llen='7425:7440'>　素其位而行不願乎其外是也</span>
<span class='tline' id='l374' data-llen='7440:7451'>幽人貞吉中不自亂也</span>
<span class='tline' id='l375' data-llen='7451:7474'>　幽人貞吉九二占終不自亂也近六三則隂陽之情</span>
<span class='tline' id='l376' data-llen='7474:7501'><a onclick="displayPageImage('KR1a0046', 'WYG', '037-21b' );" name="037-21b" class="pb">[037-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='7501:7518'>　相求以居中故能不自亂有貞之象</span>
<span class='tline' id='l378' data-llen='7518:7541'>眇能視不足以有明也跛能履不足以與行也咥人之</span>
<span class='tline' id='l379' data-llen='7541:7557'>凶位不當也武人為于大君志剛也</span>
<span class='tline' id='l380' data-llen='7557:7580'>　眇能視六三象不足以有明也眇故跛能履象不足</span>
<span class='tline' id='l381' data-llen='7580:7603'>　以與行也跛故咥人之凶占位不當也所履者剛故</span>
<span class='tline' id='l382' data-llen='7603:7626'>　咥人武人為于大君占志剛也六雖隂屬武而三陽</span>
<span class='tline' id='l383' data-llen='7626:7631'>　志剛</span>
<span class='tline' id='l384' data-llen='7631:7640'>愬愬終吉志行也</span>
<span class='tline' id='l385' data-llen='7640:7667'><a onclick="displayPageImage('KR1a0046', 'WYG', '037-22a' );" name="037-22a" class="pb">[037-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='7667:7685'>　愬愬終吉九四占志行也近君故志行</span>
<span class='tline' id='l387' data-llen='7685:7695'>夬履貞厲位正當也</span>
<span class='tline' id='l388' data-llen='7695:7718'>　夬履貞厲九五象占位正當也當位故雖厲而无咎</span>
<span class='tline' id='l389' data-llen='7718:7728'>元吉在上大有慶也</span>
<span class='tline' id='l390' data-llen='7728:7751'>　元吉在上上九之占大有慶也慶者君臣相得之辭</span>
<span class='tline' id='l391' data-llen='7751:7774'>　慶聲羌爻正應三无應五之象此孔子新意孔子於</span>
<span class='tline' id='l392' data-llen='7774:7797'>　四曰志行上曰有慶兩爻皆以應五為義葢六三武</span>
<span class='tline' id='l393' data-llen='7797:7820'>　人為于大君之象九五履而决之有危厲之證故欲</span>
<span class='tline' id='l394' data-llen='7820:7847'><a onclick="displayPageImage('KR1a0046', 'WYG', '037-22b' );" name="037-22b" class="pb">[037-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='7847:7870'>　四上以同體相濟共决六三以正大君之權故曰位</span>
<span class='tline' id='l396' data-llen='7870:7888'>　正當也此贊明行剛行當慶叶為一韻</span>
<span class='tline' id='l397' data-llen='7888:7891'>　</span>
<span class='tline' id='l398' data-llen='7891:7894'>　</span>
<span class='tline' id='l399' data-llen='7894:7897'>　</span>
<span class='tline' id='l400' data-llen='7897:7900'>　</span>
<span class='tline' id='l401' data-llen='7900:7903'>　</span>
<span class='tline' id='l402' data-llen='7903:7914'>　厚齋易學卷三十七</span>
</p>
<p>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='191:217'><a onclick="displayPageImage('KR1a0046', 'WYG', '050-1a' );" name="050-1a" class="pb">[050-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='217:225'>欽定四庫全書</span><br/>
<span class='tline' id='l9' data-llen='225:245'>　厚齋易學卷五十　　　　宋　馮椅　撰</span><br/>
<span class='tline' id='l10' data-llen='245:253'>易外傳第十八</span><br/>
<span class='tline' id='l11' data-llen='253:257'>雜卦</span><br/>
<span class='tline' id='l12' data-llen='257:280'>　六十四卦紛雜並陳之必有其序然其間先後豈必</span><br/>
<span class='tline' id='l13' data-llen='280:303'>　如繩之貫也事物之理不齊未免逐兩卦别生義例</span><br/>
<span class='tline' id='l14' data-llen='303:326'>　以序之孔子恐學易者之拘於一定之序也於是有</span><br/>
<span class='tline' id='l15' data-llen='326:349'>　雜卦焉各以兩兩相對亦有單舉者其配偶其次第</span><br/>
<span class='tline' id='l16' data-llen='349:375'><a onclick="displayPageImage('KR1a0046', 'WYG', '050-1b' );" name="050-1b" class="pb">[050-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='375:398'>　若无意而實有意學者宜盡心焉此猶卦序既濟之</span><br/>
<span class='tline' id='l18' data-llen='398:421'>　終復繼之以未濟示易有无窮之意義也虞仲翔曰</span><br/>
<span class='tline' id='l19' data-llen='421:444'>　雜六十四卦以為義韓康伯曰錯綜其義或以同相</span><br/>
<span class='tline' id='l20' data-llen='444:467'>　類或以異相明正義曰序卦依文王而次序之雜卦</span><br/>
<span class='tline' id='l21' data-llen='467:486'>　孔子更以意錯雜而對辨不與序卦同也</span><br/>
<span class='tline' id='l22' data-llen='486:492'>乾剛坤柔</span><br/>
<span class='tline' id='l23' data-llen='492:515'>　易自乾坤而出必始二卦剛柔各以其材之盛者言</span><br/>
<span class='tline' id='l24' data-llen='515:538'>　之剛柔者立本者也變通者趣時者也由乾坤以立</span><br/>
<span class='tline' id='l25' data-llen='538:564'><a onclick="displayPageImage('KR1a0046', 'WYG', '050-2a' );" name="050-2a" class="pb">[050-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='564:580'>　其本而六十二卦无非趣時之義</span><br/>
<span class='tline' id='l27' data-llen='580:586'>比樂師憂</span><br/>
<span class='tline' id='l28' data-llen='586:609'>　言涉人道之始也樂聲洛比者情相親也故有友助</span><br/>
<span class='tline' id='l29' data-llen='609:630'>　之意而樂師者衆雜處也故有争奪之患而憂</span><br/>
<span class='tline' id='l30' data-llen='630:640'>臨觀之義或與或求</span><br/>
<span class='tline' id='l31' data-llen='640:663'>　羣比而衆不可以无主故必有出其類者以臨之而</span><br/>
<span class='tline' id='l32' data-llen='663:686'>　示人之觀瞻故二卦皆有二義二陽求臨於四隂四</span><br/>
<span class='tline' id='l33' data-llen='686:709'>　隂與之臨四隂求觀於二陽二陽與之觀此猶在下</span><br/>
<span class='tline' id='l34' data-llen='709:735'><a onclick="displayPageImage('KR1a0046', 'WYG', '050-2b' );" name="050-2b" class="pb">[050-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='735:758'>　者求所臨而在上者與之以臨在下者求所觀而在</span><br/>
<span class='tline' id='l36' data-llen='758:781'>　上者與之以觀其義在交相與求也故曰或以柔愛</span><br/>
<span class='tline' id='l37' data-llen='781:787'>　求為韻</span><br/>
<span class='tline' id='l38' data-llen='787:800'>屯見而不失其居蒙雜而著</span><br/>
<span class='tline' id='l39' data-llen='800:823'>　見今現居去聲今据人生而必有羣聚羣聚則必有</span><br/>
<span class='tline' id='l40' data-llen='823:846'>　臨之觀之者屯者草昧之始險艱見於外而天子諸</span><br/>
<span class='tline' id='l41' data-llen='846:869'>　侯不失其位是以臨之而有以統之也坎外而九居</span><br/>
<span class='tline' id='l42' data-llen='869:892'>　初五之象也蒙者未有知識之始聖賢雜處於庶民</span><br/>
<span class='tline' id='l43' data-llen='892:918'><a onclick="displayPageImage('KR1a0046', 'WYG', '050-3a' );" name="050-3a" class="pb">[050-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='918:941'>　之上而觀瞻開明有以示之而使化之也二陽雜于</span><br/>
<span class='tline' id='l45' data-llen='941:958'>　四隂而後能發蒙之象也居著為韻</span><br/>
<span class='tline' id='l46' data-llen='958:966'>震起也艮止也</span><br/>
<span class='tline' id='l47' data-llen='966:989'>　此下肆言處己應物消息吉凶之道二卦以一陽言</span><br/>
<span class='tline' id='l48' data-llen='989:1012'>　也李氏曰陽在隂下居非其所則起陽在隂上居得</span><br/>
<span class='tline' id='l49' data-llen='1012:1019'>　其所則止</span><br/>
<span class='tline' id='l50' data-llen='1019:1028'>損益盛衰之始也</span><br/>
<span class='tline' id='l51' data-llen='1028:1051'>　二卦合言之者此損則彼益此益則彼損也損之又</span><br/>
<span class='tline' id='l52' data-llen='1051:1077'><a onclick="displayPageImage('KR1a0046', 'WYG', '050-3b' );" name="050-3b" class="pb">[050-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1077:1100'>　損則日衰矣益之又益則日盛矣故一損一益乃盛</span><br/>
<span class='tline' id='l54' data-llen='1100:1117'>　衰之始此衰則彼盛此盛則彼衰也</span><br/>
<span class='tline' id='l55' data-llen='1117:1127'>大畜時也无妄災也</span><br/>
<span class='tline' id='l56' data-llen='1127:1150'>　二卦以乾言之乾非畜止之物時乎受畜爾无妄陽</span><br/>
<span class='tline' id='l57' data-llen='1150:1173'>　動上窮故有災眚震動而上乾陽又上進此龍之亢</span><br/>
<span class='tline' id='l58' data-llen='1173:1196'>　而有悔猶蝸牛之升髙不知囬者也序卦先无妄此</span><br/>
<span class='tline' id='l59' data-llen='1196:1216'>　後之者言君子時乎為物所畜則災眚至矣</span><br/>
<span class='tline' id='l60' data-llen='1216:1225'>萃聚而升不來也</span><br/>
<span class='tline' id='l61' data-llen='1225:1251'><a onclick="displayPageImage('KR1a0046', 'WYG', '050-4a' );" name="050-4a" class="pb">[050-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1251:1274'>　二卦以坤言之坤地也澤流下則聚於地木漸上則</span><br/>
<span class='tline' id='l63' data-llen='1274:1281'>　不復來也</span><br/>
<span class='tline' id='l64' data-llen='1281:1289'>謙輕而豫怡也</span><br/>
<span class='tline' id='l65' data-llen='1289:1312'>　此以一陽言也輕去聲怡虞本今作怠誤以心在下</span><br/>
<span class='tline' id='l66' data-llen='1312:1335'>　也或作治盖以起止始災來怡為韻謙一陽退處於</span><br/>
<span class='tline' id='l67' data-llen='1335:1358'>　下故為自處者輕豫一陽奮出於上故為和樂而怡</span><br/>
<span class='tline' id='l68' data-llen='1358:1380'>　一曰謙輕而不為備豫則豫治其備也故怡作治</span><br/>
<span class='tline' id='l69' data-llen='1380:1390'>噬嗑食也賁无色也</span><br/>
<span class='tline' id='l70' data-llen='1390:1416'><a onclick="displayPageImage('KR1a0046', 'WYG', '050-4b' );" name="050-4b" class="pb">[050-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1416:1439'>　二卦以離言也噬嗑言其威賁言其文噬嗑頥中有</span><br/>
<span class='tline' id='l72' data-llen='1439:1462'>　物噬之而後嗑則為食物之象凡繪畫之事後素功</span><br/>
<span class='tline' id='l73' data-llen='1462:1485'>　五色畢陳乃以粉間之使相雜而成章所以為賁飾</span><br/>
<span class='tline' id='l74' data-llen='1485:1496'>　之象无色言其素也</span><br/>
<span class='tline' id='l75' data-llen='1496:1504'>兑見而巽伏也</span><br/>
<span class='tline' id='l76' data-llen='1504:1527'>　二卦以一隂言也見今現兑説巽入説見於外巽入</span><br/>
<span class='tline' id='l77' data-llen='1527:1550'>　於内李氏元逹曰巽之隂内伏伏乃隂之性也兑之</span><br/>
<span class='tline' id='l78' data-llen='1550:1565'>　隂外見見則發乎情也伏聲白</span><br/>
<span class='tline' id='l79' data-llen='1565:1591'><a onclick="displayPageImage('KR1a0046', 'WYG', '050-5a' );" name="050-5a" class="pb">[050-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1591:1601'>隨无故也蠱則飭也</span><br/>
<span class='tline' id='l81' data-llen='1601:1624'>　故者有所因之謂隨者因人而隨之者也故曰无故</span><br/>
<span class='tline' id='l82' data-llen='1624:1647'>　柴氏曰不主於故隨時而行飭或作飾整治修飭之</span><br/>
<span class='tline' id='l83' data-llen='1647:1670'>　也事物蠱敗則加整治修飭之郭立之曰柔在内蠱</span><br/>
<span class='tline' id='l84' data-llen='1670:1693'>　所以起剛在上蠱所以飭郭子和曰言非大有作為</span><br/>
<span class='tline' id='l85' data-llen='1693:1716'>　也毛伯玉曰志在於隨不事其事是以為蠱蠱則多</span><br/>
<span class='tline' id='l86' data-llen='1716:1739'>　事繁興是以為飭然則无故者有故之端也以食色</span><br/>
<span class='tline' id='l87' data-llen='1739:1746'>　伏飭為韻</span><br/>
<span class='tline' id='l88' data-llen='1746:1772'><a onclick="displayPageImage('KR1a0046', 'WYG', '050-5b' );" name="050-5b" class="pb">[050-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1772:1780'>剥爛也復反也</span><br/>
<span class='tline' id='l90' data-llen='1780:1803'>　物過熟則爛爛則剥落陽窮於上而反於下則剥變</span><br/>
<span class='tline' id='l91' data-llen='1803:1825'>　為復毛伯玉曰彼爛則此復反今翻以爛反為韻</span><br/>
<span class='tline' id='l92' data-llen='1825:1834'>晉晝也明夷咮也</span><br/>
<span class='tline' id='l93' data-llen='1834:1857'>　二卦以離言也晉明出地上故為晝咮舊作誅韻語</span><br/>
<span class='tline' id='l94' data-llen='1857:1880'>　不叶明夷明入地中明者傷也離為飛鳥鳥以喙傷</span><br/>
<span class='tline' id='l95' data-llen='1880:1903'>　物咮聲晝喙也但取傷義明則安闇則傷李子思曰</span><br/>
<span class='tline' id='l96' data-llen='1903:1926'>　晉為晝則明夷為夜明夷為咮則晉為賞故晉之明</span><br/>
<span class='tline' id='l97' data-llen='1926:1952'><a onclick="displayPageImage('KR1a0046', 'WYG', '050-6a' );" name="050-6a" class="pb">[050-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1952:1975'>　出地上者晝也則明夷之明入地下者夜也晉之錫</span><br/>
<span class='tline' id='l99' data-llen='1975:1998'>　馬蕃庶者賞之事也則明夷之左股之傷者咮之類</span><br/>
<span class='tline' id='l100' data-llen='1998:2021'>　也晝夜之更相代猶嘉傷之更相用序卦之次序與</span><br/>
<span class='tline' id='l101' data-llen='2021:2033'>　雜卦之反對其揆則一</span><br/>
<span class='tline' id='l102' data-llen='2033:2042'>井通而困相遘也</span><br/>
<span class='tline' id='l103' data-llen='2042:2065'>　二卦以坎言也遘遇也舊作遇遘亦遇也特遇韻不</span><br/>
<span class='tline' id='l104' data-llen='2065:2088'>　叶此言困窮而通之義困於上而反於下下遇井則</span><br/>
<span class='tline' id='l105' data-llen='2088:2111'>　通矣林黄中曰泉之在井其脉通流李氏曰井上有</span><br/>
<span class='tline' id='l106' data-llen='2111:2137'><a onclick="displayPageImage('KR1a0046', 'WYG', '050-6b' );" name="050-6b" class="pb">[050-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2137:2160'>　説相遇之象也象以上水為井以无水為困其水居</span><br/>
<span class='tline' id='l108' data-llen='2160:2173'>　下而上通則必遇之合也</span><br/>
<span class='tline' id='l109' data-llen='2173:2181'>咸速也恒乆也</span><br/>
<span class='tline' id='l110' data-llen='2181:2204'>　毛伯玉曰二卦男女之相從也自其初言之易於相</span><br/>
<span class='tline' id='l111' data-llen='2204:2227'>　感故曰速自其後言之乆而相安故曰恒又曰以一</span><br/>
<span class='tline' id='l112' data-llen='2227:2249'>　日之恩誤百年之身者有之矣以晝咮遘乆為韻</span><br/>
<span class='tline' id='l113' data-llen='2249:2257'>渙離也節止也</span><br/>
<span class='tline' id='l114' data-llen='2257:2280'>　二卦以坎言也離去聲離散也物散則止之故渙反</span><br/>
<span class='tline' id='l115' data-llen='2280:2306'><a onclick="displayPageImage('KR1a0046', 'WYG', '050-7a' );" name="050-7a" class="pb">[050-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2306:2329'>　為節人情乆則易離也有以節文之則止而不散亦</span><br/>
<span class='tline' id='l117' data-llen='2329:2343'>　縁上咸恒為義以離止為韻</span><br/>
<span class='tline' id='l118' data-llen='2343:2351'>解緩也蹇難也</span><br/>
<span class='tline' id='l119' data-llen='2351:2374'>　二卦亦坎也解取懈怠之義緩謂凡事緩慢也難去</span><br/>
<span class='tline' id='l120' data-llen='2374:2397'>　聲毛伯玉曰先蹇後解者卦之序也先解後蹇所謂</span><br/>
<span class='tline' id='l121' data-llen='2397:2420'>　雜卦也物不可以乆懈懈則緩而廢弛故蹇難生焉</span><br/>
<span class='tline' id='l122' data-llen='2420:2443'>　雜卦不唯顛倒六十四卦之序雖覆變相因之次亦</span><br/>
<span class='tline' id='l123' data-llen='2443:2466'>　顛倒之凡此者必有意義以類推之可也以緩難為</span><br/>
<span class='tline' id='l124' data-llen='2466:2492'><a onclick="displayPageImage('KR1a0046', 'WYG', '050-7b' );" name="050-7b" class="pb">[050-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2492:2496'>　韻</span><br/>
<span class='tline' id='l126' data-llen='2496:2505'>睽外也家人内也</span><br/>
<span class='tline' id='l127' data-llen='2505:2528'>　二卦以離言也睽在外卦家人在内卦先睽後家人</span><br/>
<span class='tline' id='l128' data-llen='2528:2551'>　者亦暌於外者必反於内之意李氏曰外而踈内而</span><br/>
<span class='tline' id='l129' data-llen='2551:2555'>　親</span><br/>
<span class='tline' id='l130' data-llen='2555:2563'>否泰反其類也</span><br/>
<span class='tline' id='l131' data-llen='2563:2586'>　以三隂三陽言也類猶乃與類行之類隂陽各以類</span><br/>
<span class='tline' id='l132' data-llen='2586:2609'>　否則隂類在内而陽類在外泰則陽類在内而隂類</span><br/>
<span class='tline' id='l133' data-llen='2609:2635'><a onclick="displayPageImage('KR1a0046', 'WYG', '050-8a' );" name="050-8a" class="pb">[050-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2635:2658'>　在外反謂相反也先否後泰者謂反否之類則為泰</span><br/>
<span class='tline' id='l135' data-llen='2658:2681'>　矣毛伯玉曰治亂所以相反者君子小人之黨不同</span><br/>
<span class='tline' id='l136' data-llen='2681:2685'>　也</span><br/>
<span class='tline' id='l137' data-llen='2685:2695'>大壯則止遯則退也</span><br/>
<span class='tline' id='l138' data-llen='2695:2718'>　二卦以四陽言君子進退之義也大壯則陽長隂消</span><br/>
<span class='tline' id='l139' data-llen='2718:2741'>　六五君位故四陽止而不進存君也遯則隂長陽消</span><br/>
<span class='tline' id='l140' data-llen='2741:2764'>　二隂上進故四陽退避全身也言大壯則君子安遯</span><br/>
<span class='tline' id='l141' data-llen='2764:2787'>　則君子退止本艮也而節壯皆言止各有所指也渙</span><br/>
<span class='tline' id='l142' data-llen='2787:2813'><a onclick="displayPageImage('KR1a0046', 'WYG', '050-8b' );" name="050-8b" class="pb">[050-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2813:2836'>　亦言離正猶春秋貴賤不嫌同號美惡不嫌同辭耿</span><br/>
<span class='tline' id='l144' data-llen='2836:2859'>　睎道曰剛過則折不可以不知止以外内類退為韻</span><br/>
<span class='tline' id='l145' data-llen='2859:2869'>大有衆也同人親也</span><br/>
<span class='tline' id='l146' data-llen='2869:2892'>　二卦以五陽一隂言也衆或作終非同人則卑而情</span><br/>
<span class='tline' id='l147' data-llen='2892:2915'>　親先大有者謂人君得衆則必有以固結其心使之</span><br/>
<span class='tline' id='l148' data-llen='2915:2921'>　親上也</span><br/>
<span class='tline' id='l149' data-llen='2921:2931'>革去故也鼎取新也</span><br/>
<span class='tline' id='l150' data-llen='2931:2954'>　二卦以離言也故舊敝革取改革之義故為去故鼎</span><br/>
<span class='tline' id='l151' data-llen='2954:2980'><a onclick="displayPageImage('KR1a0046', 'WYG', '050-9a' );" name="050-9a" class="pb">[050-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2980:3003'>　取熟物之義故為取新天下之物有故必有新然必</span><br/>
<span class='tline' id='l153' data-llen='3003:3026'>　去其故而後可以取其新李氏曰已陳而敝者為故</span><br/>
<span class='tline' id='l154' data-llen='3026:3049'>　方作而興者為新知所去取則通變之道得矣石守</span><br/>
<span class='tline' id='l155' data-llen='3049:3066'>　道曰改革窮敝之事則必新立制度</span><br/>
<span class='tline' id='l156' data-llen='3066:3076'>小過過也中孚信也</span><br/>
<span class='tline' id='l157' data-llen='3076:3099'>　二卦以中爻言也小過者過以舉事中孚者信而後</span><br/>
<span class='tline' id='l158' data-llen='3099:3108'>　行以親信為韻</span><br/>
<span class='tline' id='l159' data-llen='3108:3118'>豐多故也親寡旅也</span><br/>
<span class='tline' id='l160' data-llen='3118:3144'><a onclick="displayPageImage('KR1a0046', 'WYG', '050-9b' );" name="050-9b" class="pb">[050-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3144:3167'>　二卦以離言也朱子曰以明而動其故必多李去非</span><br/>
<span class='tline' id='l162' data-llen='3167:3190'>　曰火烈于山親之者寡李氏曰時極盛則事益繁旅</span><br/>
<span class='tline' id='l163' data-llen='3190:3213'>　于行則親益寡本言旅寡親今倒言之者欲叶韻也</span><br/>
<span class='tline' id='l164' data-llen='3213:3221'>離上而坎下也</span><br/>
<span class='tline' id='l165' data-llen='3221:3244'>　二卦以中一爻言也隂性本下在離則麗于陽隨之</span><br/>
<span class='tline' id='l166' data-llen='3244:3265'>　而騰上陽性本上在坎則䧟于隂隨之而趣下</span><br/>
<span class='tline' id='l167' data-llen='3265:3275'>小畜寡也履不處也</span><br/>
<span class='tline' id='l168' data-llen='3275:3298'>　二卦以一隂言也隂豈能畜陽以居至寡之地而一</span><br/>
<span class='tline' id='l169' data-llen='3298:3325'><a onclick="displayPageImage('KR1a0046', 'WYG', '050-10a' );" name="050-10a" class="pb">[050-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3325:3348'>　隂為之主故以寡而得衆也履貴處得其地而卦義</span><br/>
<span class='tline' id='l171' data-llen='3348:3371'>　以陽不處陽位為吉故不處而行也以故旅下處為</span><br/>
<span class='tline' id='l172' data-llen='3371:3375'>　韻</span><br/>
<span class='tline' id='l173' data-llen='3375:3385'>需不進也訟不親也</span><br/>
<span class='tline' id='l174' data-llen='3385:3408'>　二卦以乾坎言也需險在前故不敢進訟天水違行</span><br/>
<span class='tline' id='l175' data-llen='3408:3427'>　故不相親不進者有待也不親者有争也</span><br/>
<span class='tline' id='l176' data-llen='3427:3433'>大過顛也</span><br/>
<span class='tline' id='l177' data-llen='3433:3456'>　此一卦以本末弱言也本末弱故顛以進親顛為韻</span><br/>
<span class='tline' id='l178' data-llen='3456:3483'><a onclick="displayPageImage('KR1a0046', 'WYG', '050-10b' );" name="050-10b" class="pb">[050-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3483:3499'>遘遇也柔遇剛也漸女歸待男行也</span><br/>
<span class='tline' id='l180' data-llen='3499:3522'>　遘以一隂言漸以六三言也遘柔進而遇剛為女遇</span><br/>
<span class='tline' id='l181' data-llen='3522:3545'>　男子非婚媾之正漸巽女在外待艮男以歸也以剛</span><br/>
<span class='tline' id='l182' data-llen='3545:3551'>　行為韻</span><br/>
<span class='tline' id='l183' data-llen='3551:3561'>頥養正也既濟定也</span><br/>
<span class='tline' id='l184' data-llen='3561:3584'>　二卦以六爻言也頥二陽分于上下四隂在中為所</span><br/>
<span class='tline' id='l185' data-llen='3584:3607'>　養之正既濟六爻各當其位无徃來升降之變故云</span><br/>
<span class='tline' id='l186' data-llen='3607:3612'>　定也</span><br/>
<span class='tline' id='l187' data-llen='3612:3639'><a onclick="displayPageImage('KR1a0046', 'WYG', '050-11a' );" name="050-11a" class="pb">[050-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3639:3653'>歸妹女之終也未濟男之窮也</span><br/>
<span class='tline' id='l189' data-llen='3653:3676'>　歸妹以六三言未濟以三陽言也歸妹六自外卦歸</span><br/>
<span class='tline' id='l190' data-llen='3676:3699'>　三為少妹之女歸其夫家女嫁至少妹則婚禮畢矣</span><br/>
<span class='tline' id='l191' data-llen='3699:3722'>　故曰女之終未濟三陽皆失其位三男无一得所處</span><br/>
<span class='tline' id='l192' data-llen='3722:3745'>　者故曰男之窮未濟之義程正叔得之成都隠者或</span><br/>
<span class='tline' id='l193' data-llen='3745:3757'>　曰潘閬云以終窮為韻</span><br/>
<span class='tline' id='l194' data-llen='3757:3766'>夬決也剛決柔也</span><br/>
<span class='tline' id='l195' data-llen='3766:3789'>　以言窮則反本也一隂既決則復變為乾所謂終則</span><br/>
<span class='tline' id='l196' data-llen='3789:3816'><a onclick="displayPageImage('KR1a0046', 'WYG', '050-11b' );" name="050-11b" class="pb">[050-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3816:3824'>　有始天行也</span><br/>
<span class='tline' id='l198' data-llen='3824:3835'>君子道長小人道憂也</span><br/>
<span class='tline' id='l199' data-llen='3835:3858'>　此又雜卦聖人之㣲意夫易者道隂陽之書者也此</span><br/>
<span class='tline' id='l200' data-llen='3858:3881'>　篇始于乾剛坤柔對立以立其本中間雜陳人道卒</span><br/>
<span class='tline' id='l201' data-llen='3881:3904'>　歸於剛之决柔明君子小人之消長盖剛柔者晝夜</span><br/>
<span class='tline' id='l202' data-llen='3904:3927'>　之象也剛為陽明為君子剛長則天下治晝之象也</span><br/>
<span class='tline' id='l203' data-llen='3927:3950'>　柔為隂闇為小人柔長則天下亂夜之象也一晝一</span><br/>
<span class='tline' id='l204' data-llen='3950:3973'>　夜迭相乘承在天地者鼓萬物而不與聖人同憂聖</span><br/>
<span class='tline' id='l205' data-llen='3973:4000'><a onclick="displayPageImage('KR1a0046', 'WYG', '050-12a' );" name="050-12a" class="pb">[050-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4000:4023'>　人憂患斯世故以剛决柔則君子之道長小人之道</span><br/>
<span class='tline' id='l207' data-llen='4023:4046'>　憂危而知退則天下有治而无亂矣此聖人之治天</span><br/>
<span class='tline' id='l208' data-llen='4046:4069'>　下所以成天地所不及之功也毛伯玉曰雜卦之義</span><br/>
<span class='tline' id='l209' data-llen='4069:4092'>　與序卦不必同序卦之説與卦體不必合是故其為</span><br/>
<span class='tline' id='l210' data-llen='4092:4115'>　畫也以竒耦相易其為爻也以剛柔相易其為卦也</span><br/>
<span class='tline' id='l211' data-llen='4115:4138'>　以二體相易其為位也以乗承相易其象也其義也</span><br/>
<span class='tline' id='l212' data-llen='4138:4161'>　其類也其吉凶也无徃而非變變之中又有變焉方</span><br/>
<span class='tline' id='l213' data-llen='4161:4184'>　其兩兩相從也不以覆則以變覆亦變也是之謂易</span><br/>
<span class='tline' id='l214' data-llen='4184:4211'><a onclick="displayPageImage('KR1a0046', 'WYG', '050-12b' );" name="050-12b" class="pb">[050-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4211:4234'>　朱子曰自遘以下卦不反對或疑其簡錯今以韻卟</span><br/>
<span class='tline' id='l216' data-llen='4234:4257'>　之非誤也竊謂此所以謂之雜卦若孔子之本指所</span><br/>
<span class='tline' id='l217' data-llen='4257:4279'>　能意曉者則識之所不可通者則以俟後之君子</span><br/>
<span class='tline' id='l218' data-llen='4279:4282'>　</span><br/>
<span class='tline' id='l219' data-llen='4282:4285'>　</span><br/>
<span class='tline' id='l220' data-llen='4285:4288'>　</span><br/>
<span class='tline' id='l221' data-llen='4288:4291'>　</span><br/>
<span class='tline' id='l222' data-llen='4291:4301'>　厚齋易學卷五十</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='182:208'><a onclick="displayPageImage('KR1a0046', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='208:224'>欽定四庫全書　　　　　經部一</span><br/>
<span class='tline' id='l9' data-llen='224:240'>　厚齊易學　　　　　　　易類</span><br/>
<span class='tline' id='l10' data-llen='240:246'>　　提要</span><br/>
<span class='tline' id='l11' data-llen='246:272'>　　　　<span class='krp-note'>臣/</span>等謹案厚齋易學五十卷宋馮椅撰椅字</span><br/>
<span class='tline' id='l12' data-llen='272:295'>　　　　儀之一作竒之號厚齋南康都昌人宋史馮</span><br/>
<span class='tline' id='l13' data-llen='295:318'>　　　　去非傳云父椅家居授徒所著易書詩語孟</span><br/>
<span class='tline' id='l14' data-llen='318:341'>　　　　輯説等書共二百餘卷今多不傳惟所輯易</span><br/>
<span class='tline' id='l15' data-llen='341:364'>　　　　說尚散見永樂大典中考胡一桂啟蒙翼傳</span><br/>
<span class='tline' id='l16' data-llen='364:390'><a onclick="displayPageImage('KR1a0046', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='390:413'>　　　　引宋中興藝文志云寜宗時馮椅為易輯注</span><br/>
<span class='tline' id='l18' data-llen='413:437'>　　　　輯傳外傳猶以程逈朱熹未及盡正孔傳名義</span><br/>
<span class='tline' id='l19' data-llen='437:460'>　　　　乃改彖曰象曰為贊又以隋經籍志有説卦</span><br/>
<span class='tline' id='l20' data-llen='460:483'>　　　　三篇改繫辭傳上下為説卦上中俞琰讀易</span><br/>
<span class='tline' id='l21' data-llen='483:506'>　　　　舉要所説亦同今檢永樂大典所載但有輯</span><br/>
<span class='tline' id='l22' data-llen='506:529'>　　　　注輯傳而無所謂外傳者與舊説殊不相合</span><br/>
<span class='tline' id='l23' data-llen='529:552'>　　　　以椅自序核之當日盖各為一書輯注止解</span><br/>
<span class='tline' id='l24' data-llen='552:575'>　　　　彖象輯傳則尊彖象為經而退十翼為傳外</span><br/>
<span class='tline' id='l25' data-llen='575:601'><a onclick="displayPageImage('KR1a0046', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='601:624'>　　　　傳則以十翼為經各附先儒之説而㫁以已</span><br/>
<span class='tline' id='l27' data-llen='624:647'>　　　　意永樂大典編纂不出一手割裂其文雜附</span><br/>
<span class='tline' id='l28' data-llen='647:670'>　　　　於各卦爻下遂併外傳之名而沒之今反覆</span><br/>
<span class='tline' id='l29' data-llen='670:694'>　　　　參校釐為輯注四卷輯傳二十八卷外傳十八</span><br/>
<span class='tline' id='l30' data-llen='694:717'>　　　　卷仍分三書以還其舊輯注多用古文如坤</span><br/>
<span class='tline' id='l31' data-llen='717:740'>　　　　卦黄裳之裳作常蒙卦瀆蒙之瀆作黷屯卦</span><br/>
<span class='tline' id='l32' data-llen='740:763'>　　　　磐桓之磐作般邅如之邅作亶師卦大人作</span><br/>
<span class='tline' id='l33' data-llen='763:786'>　　　　大人旅卦資斧作齊斧雖異今本而皆根舊</span><br/>
<span class='tline' id='l34' data-llen='786:812'><a onclick="displayPageImage('KR1a0046', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='812:835'>　　　　義至如履否同人諸卦以為舊脱卦名宜補</span><br/>
<span class='tline' id='l36' data-llen='835:858'>　　　　姤彖女壯勿用取下以為衍女字之類則椅</span><br/>
<span class='tline' id='l37' data-llen='858:881'>　　　　之自抒所見者也輯傳各卦皆分卦序卦義</span><br/>
<span class='tline' id='l38' data-llen='881:904'>　　　　彖義爻義象占諸目縷析條分至為詳悉其</span><br/>
<span class='tline' id='l39' data-llen='904:928'>　　　　蒐採亦頗博洽如王安石張弼張汝明李椿年</span><br/>
<span class='tline' id='l40' data-llen='928:951'>　　　　李元量李舜臣閭丘昕毛樸馮時行蘭廷瑞</span><br/>
<span class='tline' id='l41' data-llen='951:974'>　　　　諸家其全書今皆不傳尚藉是以存梗槩外</span><br/>
<span class='tline' id='l42' data-llen='974:997'>　　　　傳薈稡羣言亦多所闡發其以繫詞為説卦</span><br/>
<span class='tline' id='l43' data-llen='997:1023'><a onclick="displayPageImage('KR1a0046', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1023:1046'>　　　　宗呉仁傑之本董真卿周易㑹通駁之良是</span><br/>
<span class='tline' id='l45' data-llen='1046:1069'>　　　　明楊時喬周易古今文乃以合於隋志取之</span><br/>
<span class='tline' id='l46' data-llen='1069:1092'>　　　　斯好竒之過矣然合觀三書皆元元本本淹</span><br/>
<span class='tline' id='l47' data-llen='1092:1115'>　　　　貫宏通要不以一二微瑕掩也啟蒙翼傳又</span><br/>
<span class='tline' id='l48' data-llen='1115:1138'>　　　　云鄱陽汪標手編諸家易解為一鉅集名經</span><br/>
<span class='tline' id='l49' data-llen='1138:1161'>　　　　傳通解以椅易解為底本求古今解増入盖</span><br/>
<span class='tline' id='l50' data-llen='1161:1184'>　　　　宋元之際甚重其書今標書亦不傳則此書</span><br/>
<span class='tline' id='l51' data-llen='1184:1207'>　　　　彌可寶貴矣董真卿胡一桂皆稱是書為易</span><br/>
<span class='tline' id='l52' data-llen='1207:1233'><a onclick="displayPageImage('KR1a0046', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1233:1256'>　　　　輯宋史藝文志作易學文獻通考則作厚齊</span><br/>
<span class='tline' id='l54' data-llen='1256:1279'>　　　　易學考王湜先有易學宜有所别故今從通</span><br/>
<span class='tline' id='l55' data-llen='1279:1300'>　　　　考之名焉乾隆四十六年九月恭校上</span><br/>
<span class='tline' id='l56' data-llen='1300:1332'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l57' data-llen='1332:1358'>　　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l59' data-llen='1378:1404'><a onclick="displayPageImage('KR1a0046', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l60' data-llen='1404:1412'>厚齋易學自序</span><br/>
<span class='tline' id='l61' data-llen='1412:1435'>周易一經文王困於羑里即包犧氏所畫之卦立大衍</span><br/>
<span class='tline' id='l62' data-llen='1435:1458'>之法推七八九六之數以生爻而繫之辭者也古有官</span><br/>
<span class='tline' id='l63' data-llen='1458:1481'>占即畫觀象以事揆理而遂知休咎至夏商各為一書</span><br/>
<span class='tline' id='l64' data-llen='1481:1504'>曰連山歸藏意每卦為之辭矣葢間或畧見於傳記也</span><br/>
<span class='tline' id='l65' data-llen='1504:1527'>然庖犧氏畫八卦因而重之為六十有四以盡其變故</span><br/>
<span class='tline' id='l66' data-llen='1527:1550'>連山歸藏之辭至六十又四而止文王則以所重之卦</span><br/>
<span class='tline' id='l67' data-llen='1550:1573'>復衍其爻為三百八十又四乃别為辭以繫卦於以體</span><br/>
<span class='tline' id='l68' data-llen='1573:1599'><a onclick="displayPageImage('KR1a0046', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l69' data-llen='1599:1622'>其常創為辭以繫爻於以盡其變故定名曰易文王既</span><br/>
<span class='tline' id='l70' data-llen='1622:1645'>没周之子孫乃著其代以别夏商而曰周易然猶與連</span><br/>
<span class='tline' id='l71' data-llen='1645:1668'>山歸藏並列於卜筮之官而謂之三易者葢因周之易</span><br/>
<span class='tline' id='l72' data-llen='1668:1691'>云爾其實夏商以前不謂之易也自孔子定六經止贊</span><br/>
<span class='tline' id='l73' data-llen='1691:1714'>周易門人又述其緒言以為之傳而連山歸藏始廢易</span><br/>
<span class='tline' id='l74' data-llen='1714:1737'>道始尊先漢以來儒家者流宗主孔氏遂以孔贊與周</span><br/>
<span class='tline' id='l75' data-llen='1737:1760'>易並行以孔贊等篇為傳而改上下篇為上下經此其</span><br/>
<span class='tline' id='l76' data-llen='1760:1783'>始變也後以孔贊參入經文自費直鄭康成倡之王輔</span><br/>
<span class='tline' id='l77' data-llen='1783:1809'><a onclick="displayPageImage('KR1a0046', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l78' data-llen='1809:1832'>嗣和之而世不復知有文王之易矣何也取信於孔子</span><br/>
<span class='tline' id='l79' data-llen='1832:1855'>之贊而不復推究文王之本指一也孔子推明人事而</span><br/>
<span class='tline' id='l80' data-llen='1855:1878'>象數之本言焉而不發至使後世屏棄之間知學此則</span><br/>
<span class='tline' id='l81' data-llen='1878:1901'>又多穿鑿傅㑹以為之說二也甚至繫卦之辭為彖孔</span><br/>
<span class='tline' id='l82' data-llen='1901:1924'>子題彖以推明之而今繫以彖曰而彖反為孔子之傳</span><br/>
<span class='tline' id='l83' data-llen='1924:1947'>矣繫爻之辭為象孔子題象以推明之而今繫以象曰</span><br/>
<span class='tline' id='l84' data-llen='1947:1970'>而象亦為孔子之傳矣孔門說卦三篇將以推明繫辭</span><br/>
<span class='tline' id='l85' data-llen='1970:1993'>之指今題以繫辭上下而繫辭又為孔子之傳矣易之</span><br/>
<span class='tline' id='l86' data-llen='1993:2019'><a onclick="displayPageImage('KR1a0046', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l87' data-llen='2019:2042'>稱周或以為周匝庖犧之卦例以為易八卦之重以為</span><br/>
<span class='tline' id='l88' data-llen='2042:2065'>文王六爻之辭以為周公凡一經之名義錯亂無一存</span><br/>
<span class='tline' id='l89' data-llen='2065:2088'>者況文王之本指乎天開我宋聖道日明康節卲氏首</span><br/>
<span class='tline' id='l90' data-llen='2088:2111'>定經傳之序吕氏㣲仲晁氏以道從而訂之近日吳斗</span><br/>
<span class='tline' id='l91' data-llen='2111:2134'>南復是正之沙隨程可久晦菴朱文公先生皆以註解</span><br/>
<span class='tline' id='l92' data-llen='2134:2157'>傳雖名義㣲有未盡當而文王之全經則天髙日白矣</span><br/>
<span class='tline' id='l93' data-llen='2157:2180'>椅自束髪受易於先人葢伯祖父以此經鳴於三舎予</span><br/>
<span class='tline' id='l94' data-llen='2180:2203'>數十年來博親師友搜攬衆說遂以文王之本文如王</span><br/>
<span class='tline' id='l95' data-llen='2203:2229'><a onclick="displayPageImage('KR1a0046', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l96' data-llen='2229:2252'>氏所傳乾卦之文為正而為之輯註訂其音切釋其文</span><br/>
<span class='tline' id='l97' data-llen='2252:2275'>義辯其異同使讀者粲然識其大指不惑於支離然後</span><br/>
<span class='tline' id='l98' data-llen='2275:2298'>輯孔子贊傳左氏占辭及諸儒之說撮其不悖於大義</span><br/>
<span class='tline' id='l99' data-llen='2298:2321'>者釐為輯傳義有未備者傳以己意又於孔子之傳裒</span><br/>
<span class='tline' id='l100' data-llen='2321:2344'>輯衆說别為一書庶不相亂俾萬世復見文王之全經</span><br/>
<span class='tline' id='l101' data-llen='2344:2367'>孔子曰文王既没文不在兹乎信哉伯祖父葢黼其名</span><br/>
<span class='tline' id='l102' data-llen='2367:2389'>宋嘉定十年丁丑嵗夏五月辛卯既望草堂馮椅序</span><br/>
<span class='tline' id='l103' data-llen='2389:2412'>孔子之贊易止於彖爻葢其成書也孔安國稱先君孔</span><br/>
<span class='tline' id='l104' data-llen='2412:2438'><a onclick="displayPageImage('KR1a0046', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span><br/>
<span class='tline' id='l105' data-llen='2438:2461'>子贊易道以黜八索此書是已葢述周文王之易而贊</span><br/>
<span class='tline' id='l106' data-llen='2461:2484'>述其義聲韻相叶實贊體也孔子没門人追述其平日</span><br/>
<span class='tline' id='l107' data-llen='2484:2507'>講說問答之辭與夫所傳於古而記之有補於易者為</span><br/>
<span class='tline' id='l108' data-llen='2507:2530'>之傳則文言說卦是已何以知之以其書有子曰有古</span><br/>
<span class='tline' id='l109' data-llen='2530:2553'>語有占法而知之也至於序卦雜卦其猶孔子之遺書</span><br/>
<span class='tline' id='l110' data-llen='2553:2576'>與不然何雜卦之聲韻與贊相似也史謂孔子晚而好</span><br/>
<span class='tline' id='l111' data-llen='2576:2599'>易讀之韋編三絶而門人記其言有曰加我數年卒以</span><br/>
<span class='tline' id='l112' data-llen='2599:2622'>學易可以無大過矣夫孔子之於羣經初不若是其綢</span><br/>
<span class='tline' id='l113' data-llen='2622:2648'><a onclick="displayPageImage('KR1a0046', 'WYG', '000-7a' );" name="000-7a" class="pb">[000-7a] <img width="20"  src="/static/img/kanseki-5.png"/></a></span><br/>
<span class='tline' id='l114' data-llen='2648:2671'>繆也而獨於易焉見之何哉葢昔者文王之作經也即</span><br/>
<span class='tline' id='l115' data-llen='2671:2694'>庖犧所重之卦演而生爻以隂陽竒耦之數位畫雜居</span><br/>
<span class='tline' id='l116' data-llen='2694:2717'>之象仰探造化旁稽物理近察人情自為類例字字有</span><br/>
<span class='tline' id='l117' data-llen='2717:2740'>據然不明言其故而使人觀象玩占以見諸行事至孔</span><br/>
<span class='tline' id='l118' data-llen='2740:2763'>子時與連山歸藏並列於卜筮占者不勝異說而易道</span><br/>
<span class='tline' id='l119' data-llen='2763:2786'>晦矣孔子憂之於是即卦之彖爻之象以知之所及者</span><br/>
<span class='tline' id='l120' data-llen='2786:2809'>為之贊又間以新意推廣文王所未言者此非沈酣紬</span><br/>
<span class='tline' id='l121' data-llen='2809:2832'>繹不能以臻此也至於文言說序雜卦諸篇又其平日</span><br/>
<span class='tline' id='l122' data-llen='2832:2858'><a onclick="displayPageImage('KR1a0046', 'WYG', '000-7b' );" name="000-7b" class="pb">[000-7b] <img width="20"  src="/static/img/kanseki-5.png"/></a></span><br/>
<span class='tline' id='l123' data-llen='2858:2881'>之與門人講說與夫記録古語之舊者天下後世以信</span><br/>
<span class='tline' id='l124' data-llen='2881:2904'>孔子而信周易故異說屏除而連山歸藏與八索俱廢</span><br/>
<span class='tline' id='l125' data-llen='2904:2927'>文王之經如離明當天而衆星蔑矣中更秦火而此書</span><br/>
<span class='tline' id='l126' data-llen='2927:2950'>獨以卜筮獲存亦可知天意之未喪斯文也奈之何儒</span><br/>
<span class='tline' id='l127' data-llen='2950:2973'>生坑戮解散間得所傳者私自名家大義紛錯文言止</span><br/>
<span class='tline' id='l128' data-llen='2973:2996'>於乾坤故費直參入於經說卦三篇漢初出於河内女</span><br/>
<span class='tline' id='l129' data-llen='2996:3019'>子今止存其一而又有繫辭上下二篇夫繫辭云者文</span><br/>
<span class='tline' id='l130' data-llen='3019:3042'>王之經而非傳也意者後人以其間推明繫辭之指而</span><br/>
<span class='tline' id='l131' data-llen='3042:3068'><a onclick="displayPageImage('KR1a0046', 'WYG', '000-8a' );" name="000-8a" class="pb">[000-8a] <img width="20"  src="/static/img/kanseki-5.png"/></a></span><br/>
<span class='tline' id='l132' data-llen='3068:3091'>目之與要即所謂說卦上中篇也今所謂說卦者乃止</span><br/>
<span class='tline' id='l133' data-llen='3091:3114'>下篇爾是說也近世吳斗南知之若夫所謂十翼云者</span><br/>
<span class='tline' id='l134' data-llen='3114:3137'>以其羽翼周易葢十篇也十篇之次猶多異說然其槩</span><br/>
<span class='tline' id='l135' data-llen='3137:3160'>可知也彖象之贊各釐上下篇為四說卦合今之繫辭</span><br/>
<span class='tline' id='l136' data-llen='3160:3183'>上下篇為三文言序卦雜卦各一是其目也今釐贊於</span><br/>
<span class='tline' id='l137' data-llen='3183:3206'>經以合於傳復孔門全書之舊裒稡諸儒之說為之輯</span><br/>
<span class='tline' id='l138' data-llen='3206:3229'>注庶有補於世教云爾斯亦孔子贊易之心也是日椅</span><br/>
<span class='tline' id='l139' data-llen='3229:3233'>又叙</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='191:217'><a onclick="displayPageImage('KR1a0046', 'WYG', '042-1a' );" name="042-1a" class="pb">[042-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='217:225'>欽定四庫全書</span>
<span class='tline' id='l9' data-llen='225:246'>　厚齋易學卷四十二　　　　宋　馮椅　撰</span>
<span class='tline' id='l10' data-llen='246:253'>易外傳第十</span>
<span class='tline' id='l11' data-llen='253:265'>象下贊<span class='krp-note'>漸至未濟/</span></span>
<span class='tline' id='l12' data-llen='265:280'>山上有木漸君子以居賢德善俗</span>
<span class='tline' id='l13' data-llen='280:303'>　朱子曰疑賢字衍或善下有脱字京云脱風字王子</span>
<span class='tline' id='l14' data-llen='303:326'>　雍本有之地卑也木生於地之中自下而升也山已</span>
<span class='tline' id='l15' data-llen='326:349'>　髙矣木在於山之上其髙以漸也耿晞道曰地中生</span>
<span class='tline' id='l16' data-llen='349:375'><a onclick="displayPageImage('KR1a0046', 'WYG', '042-1b' );" name="042-1b" class="pb">[042-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='375:398'>　木以順爲本故其升不來山上有木以止爲本故其</span>
<span class='tline' id='l18' data-llen='398:421'>　進有漸又曰益動而巽進德之象漸止而巽居德之</span>
<span class='tline' id='l19' data-llen='421:444'>　象程可久曰居以其德止於内也善風俗入於外也</span>
<span class='tline' id='l20' data-llen='444:467'>　王介甫曰俗以漸善者也竊謂居德體艮善俗體巽</span>
<span class='tline' id='l21' data-llen='467:484'>　居則久於其道而化成善俗以漸也</span>
<span class='tline' id='l22' data-llen='484:494'>小子之厲義无咎也</span>
<span class='tline' id='l23' data-llen='494:512'>　小子之厲初六占義无咎也其義如此</span>
<span class='tline' id='l24' data-llen='512:522'>飲食衎衎不素飽也</span>
<span class='tline' id='l25' data-llen='522:548'><a onclick="displayPageImage('KR1a0046', 'WYG', '042-2a' );" name="042-2a" class="pb">[042-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='548:571'>　飲食衎衎六二占不素飽也飽道九反與九三道保</span>
<span class='tline' id='l27' data-llen='571:588'>　皆叶咎韻素空也猶詩不素餐之義</span>
<span class='tline' id='l28' data-llen='588:611'>夫征不復離羣醜也婦孕不育失其道也利用御冦順</span>
<span class='tline' id='l29' data-llen='611:616'>相保也</span>
<span class='tline' id='l30' data-llen='616:639'>　夫征不復九三占離羣醜也離去聲麗也約象爲離</span>
<span class='tline' id='l31' data-llen='639:662'>　醜匹也一曰衆也九徃四麗上卦之羣匹故不復三</span>
<span class='tline' id='l32' data-llen='662:685'>　或曰離去下卦之羣匹也婦孕不育占失其道也失</span>
<span class='tline' id='l33' data-llen='685:708'>　婦之道利用禦冦占順相保也三本坤順四巽亦爲</span>
<span class='tline' id='l34' data-llen='708:734'><a onclick="displayPageImage('KR1a0046', 'WYG', '042-2b' );" name="042-2b" class="pb">[042-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='734:742'>　順故曰相保</span>
<span class='tline' id='l36' data-llen='742:752'>或得其桷順以巽也</span>
<span class='tline' id='l37' data-llen='752:775'>　或得其桷六四占順以巽也六自坤歸四成巽桷順</span>
<span class='tline' id='l38' data-llen='775:788'>　以巽以承鴻之棲故无咎</span>
<span class='tline' id='l39' data-llen='788:799'>終莫之勝吉得所願也</span>
<span class='tline' id='l40' data-llen='799:822'>　終莫之勝吉九五占得所願也如詩適我願兮之願</span>
<span class='tline' id='l41' data-llen='822:831'>　蓋言隂陽之情</span>
<span class='tline' id='l42' data-llen='831:844'>其羽可用爲儀吉不可亂也</span>
<span class='tline' id='l43' data-llen='844:870'><a onclick="displayPageImage('KR1a0046', 'WYG', '042-3a' );" name="042-3a" class="pb">[042-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='870:893'>　其羽可用爲儀吉上九占不可亂也言其飛有序其</span>
<span class='tline' id='l45' data-llen='893:899'>　進有漸</span>
<span class='tline' id='l46' data-llen='899:914'>澤上有雷歸妹君子以永終知敝</span>
<span class='tline' id='l47' data-llen='914:937'>　李季辨曰澤上有雷水氣隨之而升則爲女子從人</span>
<span class='tline' id='l48' data-llen='937:960'>　之象君子指兄也兄之嫁妹未必如父之於女慮逺</span>
<span class='tline' id='l49' data-llen='960:983'>　防敝之周澤之從雷一時之感也故戒之以此終身</span>
<span class='tline' id='l50' data-llen='983:1006'>　不改永終也以我御窮知敝也耿睎道曰永終則不</span>
<span class='tline' id='l51' data-llen='1006:1029'>　敝曰知敝則不待見而後圗也程正叔曰天下之事</span>
<span class='tline' id='l52' data-llen='1029:1055'><a onclick="displayPageImage('KR1a0046', 'WYG', '042-3b' );" name="042-3b" class="pb">[042-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1055:1068'>　莫不有終當思永終之戒</span>
<span class='tline' id='l54' data-llen='1068:1084'>歸妹以娣以恒也跛能履吉相承也</span>
<span class='tline' id='l55' data-llen='1084:1107'>　初九象占以恒也有嫡則有娣以娣之歸長道也跛</span>
<span class='tline' id='l56' data-llen='1107:1130'>　能履吉象占相承也二應五婦乗夫也初承二娣承</span>
<span class='tline' id='l57' data-llen='1130:1153'>　嫡也故曰相承跛而能履非以正行事也承嫡而已</span>
<span class='tline' id='l58' data-llen='1153:1176'>　故征吉或疑卦无夫義殊不知各爻取象不相䝉也</span>
<span class='tline' id='l59' data-llen='1176:1187'>利幽人之貞未變常也</span>
<span class='tline' id='l60' data-llen='1187:1210'>　利幽人之貞九二占未變常也五隂柔隔於九四不</span>
<span class='tline' id='l61' data-llen='1210:1236'><a onclick="displayPageImage('KR1a0046', 'WYG', '042-4a' );" name="042-4a" class="pb">[042-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1236:1254'>　能下應但守女子之貞而已未變常也</span>
<span class='tline' id='l63' data-llen='1254:1263'>歸妹以須未當也</span>
<span class='tline' id='l64' data-llen='1263:1286'>　歸妹以須六三象占未當也於禮未爲當取不當位</span>
<span class='tline' id='l65' data-llen='1286:1291'>　之象</span>
<span class='tline' id='l66' data-llen='1291:1302'>愆期之志有待而行也</span>
<span class='tline' id='l67' data-llen='1302:1325'>　愆期之志明九四愆期之占有待而行也以待釋遲</span>
<span class='tline' id='l68' data-llen='1325:1348'>　或作時非也行謂女子有行言妹之所以愆期者非</span>
<span class='tline' id='l69' data-llen='1348:1362'>　失時也乃有待乎禮而行也</span>
<span class='tline' id='l70' data-llen='1362:1388'><a onclick="displayPageImage('KR1a0046', 'WYG', '042-4b' );" name="042-4b" class="pb">[042-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1388:1410'>帝乙歸妹不如其娣之袂良也其位在中以貴行也</span>
<span class='tline' id='l72' data-llen='1410:1433'>　帝乙歸妹不如其娣之袂良也六五象占其位在中</span>
<span class='tline' id='l73' data-llen='1433:1456'>　以貴行也位在中得中道之象貴非不能盛飾而行</span>
<span class='tline' id='l74' data-llen='1456:1467'>　此儉之禮故可尚也</span>
<span class='tline' id='l75' data-llen='1467:1477'>上六无實承虚匡也</span>
<span class='tline' id='l76' data-llen='1477:1494'>　上六无實承虚匡也虛者无實之象</span>
<span class='tline' id='l77' data-llen='1494:1508'>雷電皆至豐君子以折獄致刑</span>
<span class='tline' id='l78' data-llen='1508:1531'>　象電之明所以折獄象雷之威所以致刑雷與電皆</span>
<span class='tline' id='l79' data-llen='1531:1557'><a onclick="displayPageImage('KR1a0046', 'WYG', '042-5a' );" name="042-5a" class="pb">[042-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1557:1580'>　至故折獄即致刑也郭子和曰折獄斷弊也致刑麗</span>
<span class='tline' id='l81' data-llen='1580:1604'>　於刑也蘭惠卿曰折者折𠂻至當之理致者自此致</span>
<span class='tline' id='l82' data-llen='1604:1627'>　之於彼林黄中曰舜戒臯陶曰唯明克允易凢刑獄</span>
<span class='tline' id='l83' data-llen='1627:1650'>　之事未嘗不取諸離也李去非曰噬嗑明在上故明</span>
<span class='tline' id='l84' data-llen='1650:1673'>　罰勅法其權在上所以曰先王豐明在下故折獄致</span>
<span class='tline' id='l85' data-llen='1673:1686'>　刑責在有司所以稱君子</span>
<span class='tline' id='l86' data-llen='1686:1696'>唯旬无咎過旬災也</span>
<span class='tline' id='l87' data-llen='1696:1719'>　唯旬无咎初九占過旬災也過旬則後時故有災災</span>
<span class='tline' id='l88' data-llen='1719:1745'><a onclick="displayPageImage('KR1a0046', 'WYG', '042-5b' );" name="042-5b" class="pb">[042-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1745:1756'>　自外至六五罪之也</span>
<span class='tline' id='l90' data-llen='1756:1767'>有孚發若信以發志也</span>
<span class='tline' id='l91' data-llen='1767:1790'>　有孚發若六二占信以發志也信有孚也六五之志</span>
<span class='tline' id='l92' data-llen='1790:1794'>　也</span>
<span class='tline' id='l93' data-llen='1794:1813'>豐其沛不可大事也折其右肱終不可用也</span>
<span class='tline' id='l94' data-llen='1813:1836'>　豐其沛九三象不可大事也子夏以沛爲小盖取諸</span>
<span class='tline' id='l95' data-llen='1836:1859'>　此呂氏曰晝雖晦猶可作也故可以小事不可大事</span>
<span class='tline' id='l96' data-llen='1859:1882'>　也折其右肱占終不可用也陸氏曰使不得終竟用</span>
<span class='tline' id='l97' data-llen='1882:1908'><a onclick="displayPageImage('KR1a0046', 'WYG', '042-6a' );" name="042-6a" class="pb">[042-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='1908:1922'>　事則固无咎矣用字韻未詳</span>
<span class='tline' id='l99' data-llen='1922:1945'>豐其蔀位不當也日中見斗幽不明也遇其夷主吉行</span>
<span class='tline' id='l100' data-llen='1945:1948'>也</span>
<span class='tline' id='l101' data-llen='1948:1971'>　豐其蔀九四象位不當也位陰故亦以五爲蔀蘇氏</span>
<span class='tline' id='l102' data-llen='1971:1994'>　曰使九四而當位則明照天下矣豈復爲五所覆哉</span>
<span class='tline' id='l103' data-llen='1994:2017'>　日中見斗象幽不明也以位居陰故幽而不明本爻</span>
<span class='tline' id='l104' data-llen='2017:2040'>　爲人所見也遇其夷主占吉行也程可久曰動則與</span>
<span class='tline' id='l105' data-llen='2040:2063'>　五相遇其柔中坦夷之德相得而吉行矣路氏曰謂</span>
<span class='tline' id='l106' data-llen='2063:2089'><a onclick="displayPageImage('KR1a0046', 'WYG', '042-6b' );" name="042-6b" class="pb">[042-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2089:2105'>　之吉行者以遇主之吉而可行也</span>
<span class='tline' id='l108' data-llen='2105:2114'>六五之吉有慶也</span>
<span class='tline' id='l109' data-llen='2114:2137'>　六五之吉有慶也明占不及譽者舉慶則譽在其中</span>
<span class='tline' id='l110' data-llen='2137:2141'>　矣</span>
<span class='tline' id='l111' data-llen='2141:2160'>豐其屋天際翔也闚其户闃其无人自藏也</span>
<span class='tline' id='l112' data-llen='2160:2183'>　豐其屋上六象天際翔也詩如翬斯飛之意天際言</span>
<span class='tline' id='l113' data-llen='2183:2206'>　其髙亢也上一爻爲天之上故曰天際震動之極故</span>
<span class='tline' id='l114' data-llen='2206:2229'>　有飛翔之狀闚其户闃其无人占自藏也藏平聲言</span>
<span class='tline' id='l115' data-llen='2229:2255'><a onclick="displayPageImage('KR1a0046', 'WYG', '042-7a' );" name="042-7a" class="pb">[042-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2255:2267'>　自爲揜蔽亦重隂之象</span>
<span class='tline' id='l117' data-llen='2267:2285'>山上有火旅君子以明慎用刑而不留獄</span>
<span class='tline' id='l118' data-llen='2285:2308'>　山上有火旅呂氏曰火非山上之物火寓於山故爲</span>
<span class='tline' id='l119' data-llen='2308:2331'>　旅林黄中曰山上非火之所歸李子思曰山下有火</span>
<span class='tline' id='l120' data-llen='2331:2354'>　聚而爲明故爲賁山上有火散而不留故爲旅君子</span>
<span class='tline' id='l121' data-llen='2354:2377'>　以明慎用刑而不留獄林黄中曰明取諸離慎取諸</span>
<span class='tline' id='l122' data-llen='2377:2400'>　艮程可久曰旅可托宿而已故以之不留獄朱子發</span>
<span class='tline' id='l123' data-llen='2400:2423'>　曰明者或不慎慎者或留獄皆失旅之象李季辨曰</span>
<span class='tline' id='l124' data-llen='2423:2449'><a onclick="displayPageImage('KR1a0046', 'WYG', '042-7b' );" name="042-7b" class="pb">[042-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2449:2472'>　貨財貴乎通而刑獄不欲積滯財利君子所不言故</span>
<span class='tline' id='l126' data-llen='2472:2495'>　體其象以明獄毛伯玉曰陽失位爲旅非山上有火</span>
<span class='tline' id='l127' data-llen='2495:2518'>　也至於觀象而用之則取其火以爲明取其止以爲</span>
<span class='tline' id='l128' data-llen='2518:2541'>　慎取其旅以不留獄无徃而非易无徃而非象也獄</span>
<span class='tline' id='l129' data-llen='2541:2564'>　者小人之蘧廬久則重困留則蔓延趙氏曰噬嗑與</span>
<span class='tline' id='l130' data-llen='2564:2587'>　豐之爲刑以有震之威離之明也噬嗑繼之以賁豐</span>
<span class='tline' id='l131' data-llen='2587:2610'>　繼之以旅則離明如故而震爲艮止矣明无時而不</span>
<span class='tline' id='l132' data-llen='2610:2633'>　用威有時而當止故賁曰无敢折獄旅曰明慎用刑</span>
<span class='tline' id='l133' data-llen='2633:2659'><a onclick="displayPageImage('KR1a0046', 'WYG', '042-8a' );" name="042-8a" class="pb">[042-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2659:2682'>　而不留獄知无敢之辭又知明慎不留之辭則知震</span>
<span class='tline' id='l135' data-llen='2682:2691'>　變爲艮之義矣</span>
<span class='tline' id='l136' data-llen='2691:2700'>旅瑣瑣志窮災也</span>
<span class='tline' id='l137' data-llen='2700:2723'>　旅瑣瑣初六象志窮災也无童僕而自負販於道其</span>
<span class='tline' id='l138' data-llen='2723:2732'>　志窮矣此明占</span>
<span class='tline' id='l139' data-llen='2732:2742'>得童僕貞終无尤也</span>
<span class='tline' id='l140' data-llen='2742:2765'>　得童僕貞六二占終无尤也旅以行爲義而貞固以</span>
<span class='tline' id='l141' data-llen='2765:2786'>　守宜有尤矣而童僕之助終无尤也災尤協聲</span>
<span class='tline' id='l142' data-llen='2786:2812'><a onclick="displayPageImage('KR1a0046', 'WYG', '042-8b' );" name="042-8b" class="pb">[042-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2812:2830'>旅焚其次亦以傷矣以旅與下其義䘮也</span>
<span class='tline' id='l144' data-llen='2830:2853'>　旅焚其次九三象亦以傷矣焚次則傷資以旅與下</span>
<span class='tline' id='l145' data-llen='2853:2876'>　其義䘮也明䘮其童僕之占以在旅而與下无以爲</span>
<span class='tline' id='l146' data-llen='2876:2891'>　資此童僕之所以亡也䘮去聲</span>
<span class='tline' id='l147' data-llen='2891:2908'>旅于處未得位也䘮其齊斧心未快也</span>
<span class='tline' id='l148' data-llen='2908:2931'>　旅于處九四占未得位也得位則即次矣未得位故</span>
<span class='tline' id='l149' data-llen='2931:2954'>　姑處䘮其齊斧心未快也明占其心不快者以䘮其</span>
<span class='tline' id='l150' data-llen='2954:2960'>　齊斧也</span>
<span class='tline' id='l151' data-llen='2960:2986'><a onclick="displayPageImage('KR1a0046', 'WYG', '042-9a' );" name="042-9a" class="pb">[042-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='2986:2995'>終以譽命上逮也</span>
<span class='tline' id='l153' data-llen='2995:3018'>　終以譽命六五占上逮也逮企而及也九自三終歸</span>
<span class='tline' id='l154' data-llen='3018:3029'>　於五是上逮於五也</span>
<span class='tline' id='l155' data-llen='3029:3048'>以旅在上其義焚也䘮牛于易終莫之聞也</span>
<span class='tline' id='l156' data-llen='3048:3071'>　以旅在上其義焚也明上九鳥焚其巢之象以旅而</span>
<span class='tline' id='l157' data-llen='3071:3094'>　亢於上其義必焚其巢也承九三以旅與下其義䘮</span>
<span class='tline' id='l158' data-llen='3094:3117'>　也之文䘮牛於易占終莫之聞也牛在平野巢在髙</span>
<span class='tline' id='l159' data-llen='3117:3130'>　亢牛䘮而終於逺莫得聞</span>
<span class='tline' id='l160' data-llen='3130:3156'><a onclick="displayPageImage('KR1a0046', 'WYG', '042-9b' );" name="042-9b" class="pb">[042-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3156:3168'>隨風巽君子以申命行事</span>
<span class='tline' id='l162' data-llen='3168:3191'>　隨風巽正義兩風相隨物无不順申命説見彖賛程</span>
<span class='tline' id='l163' data-llen='3191:3214'>　可久曰申前事而命之行也李氏曰上之言謂之命</span>
<span class='tline' id='l164' data-llen='3214:3237'>　舉而錯之謂之事李子思曰天下有風后所以施命</span>
<span class='tline' id='l165' data-llen='3237:3260'>　若風相隨而至則是施命不一之象古之出命者必</span>
<span class='tline' id='l166' data-llen='3260:3277'>　反覆申戒之然後其事可行於天下</span>
<span class='tline' id='l167' data-llen='3277:3292'>進退志疑也利武人之貞志治也</span>
<span class='tline' id='l168' data-llen='3292:3315'>　進退初六象志疑也陰善疑故進退利武人之貞占</span>
<span class='tline' id='l169' data-llen='3315:3342'><a onclick="displayPageImage('KR1a0046', 'WYG', '042-10a' );" name="042-10a" class="pb">[042-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3342:3365'>　志治也治平聲李氏曰先於志疑而後於志治者始</span>
<span class='tline' id='l171' data-llen='3365:3388'>　疑而終決也李泰發曰治者蚤正素定臨事不惑蘭</span>
<span class='tline' id='l172' data-llen='3388:3398'>　惠卿曰其志整治</span>
<span class='tline' id='l173' data-llen='3398:3407'>紛若之吉得中也</span>
<span class='tline' id='l174' data-llen='3407:3430'>　紛若之吉九二占得中也用史巫紛若宜非吉事乃</span>
<span class='tline' id='l175' data-llen='3430:3451'>　謂之吉者以二得中以九居之亦剛柔之中也</span>
<span class='tline' id='l176' data-llen='3451:3460'>頻巽之吝志窮也</span>
<span class='tline' id='l177' data-llen='3460:3483'>　頻巽之吝九三象占志窮也志於執剛用柔而前又</span>
<span class='tline' id='l178' data-llen='3483:3510'><a onclick="displayPageImage('KR1a0046', 'WYG', '042-10b' );" name="042-10b" class="pb">[042-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3510:3527'>　濵巽則其志窮矣亦下卦之終之象</span>
<span class='tline' id='l180' data-llen='3527:3536'>田獲三品有功也</span>
<span class='tline' id='l181' data-llen='3536:3553'>　田獲三品六四占有功也田之有功</span>
<span class='tline' id='l182' data-llen='3553:3563'>九五之吉位正中也</span>
<span class='tline' id='l183' data-llen='3563:3586'>　九五之吉占位正中也但以位正中故貞而獲吉悔</span>
<span class='tline' id='l184' data-llen='3586:3593'>　亡无不利</span>
<span class='tline' id='l185' data-llen='3593:3610'>巽在牀下上窮也䘮其齊斧正乎凶也</span>
<span class='tline' id='l186' data-llen='3610:3633'>　巽在牀下上九象上窮也上窮則反下䘮其齊斧正</span>
<span class='tline' id='l187' data-llen='3633:3660'><a onclick="displayPageImage('KR1a0046', 'WYG', '042-11a' );" name="042-11a" class="pb">[042-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3660:3678'>　乎凶也又明占之貞凶者乃正乎凶也</span>
<span class='tline' id='l189' data-llen='3678:3690'>麗澤兌君子以朋友講習</span>
<span class='tline' id='l190' data-llen='3690:3713'>　麗澤兌麗義見離彖贊李仲永曰麗澤者相連而不</span>
<span class='tline' id='l191' data-llen='3713:3736'>　相離也君子以朋友講習同門曰朋同志曰友朋友</span>
<span class='tline' id='l192' data-llen='3736:3759'>　相麗之象講兌爲口舌頰輔習重習麗澤也鳥數飛</span>
<span class='tline' id='l193' data-llen='3759:3782'>　爲習都聖與曰講其所未知而明之習其所已知而</span>
<span class='tline' id='l194' data-llen='3782:3799'>　行之程正叔曰猶麗澤之互有滋益</span>
<span class='tline' id='l195' data-llen='3799:3809'>和兌之吉行未疑也</span>
<span class='tline' id='l196' data-llen='3809:3836'><a onclick="displayPageImage('KR1a0046', 'WYG', '042-11b' );" name="042-11b" class="pb">[042-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='3836:3859'>　和兌之吉初九象占行未疑也爻與六三相逺九二</span>
<span class='tline' id='l198' data-llen='3859:3882'>　未相疑也凡曰疑者謂隂爻林黄中曰未者因九二</span>
<span class='tline' id='l199' data-llen='3882:3905'>　以成文也在初未疑至九二則可疑矣程正叔曰謂</span>
<span class='tline' id='l200' data-llen='3905:3920'>　未有失也若得中正則无是言</span>
<span class='tline' id='l201' data-llen='3920:3929'>孚兌之吉信志也</span>
<span class='tline' id='l202' data-llen='3929:3952'>　孚兑之吉九二象占信志也二與三其志相信非苟</span>
<span class='tline' id='l203' data-llen='3952:3970'>　爲相説者也馮氏曰其志可信而信之</span>
<span class='tline' id='l204' data-llen='3970:3980'>來兌之凶位不當也</span>
<span class='tline' id='l205' data-llen='3980:4007'><a onclick="displayPageImage('KR1a0046', 'WYG', '042-12a' );" name="042-12a" class="pb">[042-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4007:4030'>　來兌之凶六三象占位不當也自外來居不當其位</span>
<span class='tline' id='l207' data-llen='4030:4041'>　故凶此孔子之例也</span>
<span class='tline' id='l208' data-llen='4041:4050'>九四之喜有慶也</span>
<span class='tline' id='l209' data-llen='4050:4071'>　九四之喜占有慶也相得則曰喜相樂則曰慶</span>
<span class='tline' id='l210' data-llen='4071:4080'>孚于剥位正當也</span>
<span class='tline' id='l211' data-llen='4080:4103'>　孚于剥九五象位正當也明有厲之占當説之時剛</span>
<span class='tline' id='l212' data-llen='4103:4116'>　過故有厲此亦孔子之例</span>
<span class='tline' id='l213' data-llen='4116:4125'>上六引兌未光也</span>
<span class='tline' id='l214' data-llen='4125:4152'><a onclick="displayPageImage('KR1a0046', 'WYG', '042-12b' );" name="042-12b" class="pb">[042-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4152:4173'>　上六引兌象占未光也言所引不必皆隨皆正</span>
<span class='tline' id='l216' data-llen='4173:4188'>風行水上渙先王以享于帝立廟</span>
<span class='tline' id='l217' data-llen='4188:4211'>　風行水上渙水爲險難遇風則渙散帝上帝立創也</span>
<span class='tline' id='l218' data-llen='4211:4234'>　李仲永曰方險難之時雖欲享於帝立廟不可得也</span>
<span class='tline' id='l219' data-llen='4234:4257'>　盖難散之後方始爲之決曰享帝尊尊也立廟親親</span>
<span class='tline' id='l220' data-llen='4257:4280'>　也朱子曰皆所以合其渙李季辯曰享帝立廟則渙</span>
<span class='tline' id='l221' data-llen='4280:4303'>　之主定矣朱子發曰享於上帝使知天無二主立廟</span>
<span class='tline' id='l222' data-llen='4303:4326'>　則人知反本鬼有所歸所以一天下之心合天下之</span>
<span class='tline' id='l223' data-llen='4326:4353'><a onclick="displayPageImage('KR1a0046', 'WYG', '042-13a' );" name="042-13a" class="pb">[042-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4353:4376'>　渙虞仲翔曰隂上至四承五爲享帝陽下至二爲立</span>
<span class='tline' id='l225' data-llen='4376:4399'>　廟蓋初耦二竒亦有廟宇之象劉氏曰巽者潔齋之</span>
<span class='tline' id='l226' data-llen='4399:4422'>　時故卦有巽者多言神事觀曰盥薦升曰用禴巽曰</span>
<span class='tline' id='l227' data-llen='4422:4445'>　史巫馮氏曰大象别立一意以爲用易之方享帝立</span>
<span class='tline' id='l228' data-llen='4445:4458'>　廟與王假有廟意有不同</span>
<span class='tline' id='l229' data-llen='4458:4466'>初六之吉順也</span>
<span class='tline' id='l230' data-llen='4466:4489'>　初六之吉占順也一隂巽入陽下之象朱子曰非有</span>
<span class='tline' id='l231' data-llen='4489:4508'>　濟渙之材但能順乎九二故其象占如此</span>
<span class='tline' id='l232' data-llen='4508:4535'><a onclick="displayPageImage('KR1a0046', 'WYG', '042-13b' );" name="042-13b" class="pb">[042-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4535:4544'>渙奔其杌得願也</span>
<span class='tline' id='l234' data-llen='4544:4565'>　渙奔其杌九二象得願也徃者中心之所欲也</span>
<span class='tline' id='l235' data-llen='4565:4574'>渙其躬志在外也</span>
<span class='tline' id='l236' data-llen='4574:4596'>　渙其躬六三象志在外也外謂上九一曰九五也</span>
<span class='tline' id='l237' data-llen='4596:4606'>渙其羣元吉光大也</span>
<span class='tline' id='l238' data-llen='4606:4629'>　渙其羣元吉六四象占光大也獨能離其羣以輔九</span>
<span class='tline' id='l239' data-llen='4629:4643'>　五所以光大光大釋元吉也</span>
<span class='tline' id='l240' data-llen='4643:4652'>王居无咎正位也</span>
<span class='tline' id='l241' data-llen='4652:4679'><a onclick="displayPageImage('KR1a0046', 'WYG', '042-14a' );" name="042-14a" class="pb">[042-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='4679:4702'>　王居无咎九五占正位也王之居積所以散之而无</span>
<span class='tline' id='l243' data-llen='4702:4720'>　咎者以正王者之位散與之權得專也</span>
<span class='tline' id='l244' data-llen='4720:4728'>渙其血逺害也</span>
<span class='tline' id='l245' data-llen='4728:4751'>　渙其血上九象逺害也逺去聲乗剛之爭必見傷害</span>
<span class='tline' id='l246' data-llen='4751:4767'>澤上有水節君子以制數度議德行</span>
<span class='tline' id='l247' data-llen='4767:4790'>　澤上有水節義見輯傳卦下行去聲程可久曰澤受</span>
<span class='tline' id='l248' data-llen='4790:4813'>　水有節如名位不同禮亦異數是謂制數度以德詔</span>
<span class='tline' id='l249' data-llen='4813:4836'>　爵以材居位是謂議德行李去非曰數有多寡度有</span>
<span class='tline' id='l250' data-llen='4836:4863'><a onclick="displayPageImage('KR1a0046', 'WYG', '042-14b' );" name="042-14b" class="pb">[042-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='4863:4886'>　長短制之所以立法也劉長民曰名位有等差德行</span>
<span class='tline' id='l252' data-llen='4886:4909'>　有小大君子議德行升之品位則名器不濫毛伯玉</span>
<span class='tline' id='l253' data-llen='4909:4932'>　曰象取於以澤節水剛柔分而剛得中取於畫説以</span>
<span class='tline' id='l254' data-llen='4932:4955'>　行險取於德當位以節取於爻是皆觀象於正名之</span>
<span class='tline' id='l255' data-llen='4955:4964'>　後因而通之爾</span>
<span class='tline' id='l256' data-llen='4964:4974'>不出户庭知通塞也</span>
<span class='tline' id='l257' data-llen='4974:4997'>　不出户庭初九象知通塞也明无咎塞色白反通塞</span>
<span class='tline' id='l258' data-llen='4997:5011'>　言時九二塞其前故不可出</span>
<span class='tline' id='l259' data-llen='5011:5038'><a onclick="displayPageImage('KR1a0046', 'WYG', '042-15a' );" name="042-15a" class="pb">[042-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5038:5049'>不出門庭凶失時極也</span>
<span class='tline' id='l261' data-llen='5049:5072'>　不出門庭凶九二象占失時極也明凶極中也言失</span>
<span class='tline' id='l262' data-llen='5072:5086'>　時中之義二居中故有極象</span>
<span class='tline' id='l263' data-llen='5086:5096'>不節之嗟又誰咎也</span>
<span class='tline' id='l264' data-llen='5096:5119'>　不節之嗟六三象又誰咎也明无咎自己所致難咎</span>
<span class='tline' id='l265' data-llen='5119:5124'>　他人</span>
<span class='tline' id='l266' data-llen='5124:5134'>安節之亨承上道也</span>
<span class='tline' id='l267' data-llen='5134:5157'>　安節之亨六四象占承上道也明亨謂志通於君也</span>
<span class='tline' id='l268' data-llen='5157:5184'><a onclick="displayPageImage('KR1a0046', 'WYG', '042-15b' );" name="042-15b" class="pb">[042-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5184:5195'>　承六五乃君臣之道</span>
<span class='tline' id='l270' data-llen='5195:5205'>甘節之吉居位中也</span>
<span class='tline' id='l271' data-llen='5205:5228'>　甘節之吉九五象占居位中也明吉甘於味屬土居</span>
<span class='tline' id='l272' data-llen='5228:5251'>　中央五位居中應甘之象二五皆中二失中而五得</span>
<span class='tline' id='l273' data-llen='5251:5262'>　中者位當不當之異</span>
<span class='tline' id='l274' data-llen='5262:5272'>苦節貞凶其道窮也</span>
<span class='tline' id='l275' data-llen='5272:5291'>　苦節貞凶上六象占其道窮也説見彖贊</span>
<span class='tline' id='l276' data-llen='5291:5306'>澤上有風中孚君子以議獄緩死</span>
<span class='tline' id='l277' data-llen='5306:5333'><a onclick="displayPageImage('KR1a0046', 'WYG', '042-16a' );" name="042-16a" class="pb">[042-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5333:5356'>　中虛象獄二隂在獄中象死一居陽位者不可死也</span>
<span class='tline' id='l279' data-llen='5356:5366'>初九虞吉志未變也</span>
<span class='tline' id='l280' data-llen='5366:5376'>其子和之中心願也</span>
<span class='tline' id='l281' data-llen='5376:5386'>或鼔或罷位不當也</span>
<span class='tline' id='l282' data-llen='5386:5395'>馬匹亡絶類上也</span>
<span class='tline' id='l283' data-llen='5395:5405'>有孚攣如位正當也</span>
<span class='tline' id='l284' data-llen='5405:5416'>翰音登于天何可長也</span>
<span class='tline' id='l285' data-llen='5416:5439'>山上有雷小過君子以行過乎恭喪過乎哀用過乎儉</span>
<span class='tline' id='l286' data-llen='5439:5466'><a onclick="displayPageImage('KR1a0046', 'WYG', '042-16b' );" name="042-16b" class="pb">[042-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='5466:5489'>　山上有雷小過雷出地奮今在山上則過矣然未至</span>
<span class='tline' id='l288' data-llen='5489:5512'>　天上大壯則所過亦小也行過恭喪過哀用過儉呂</span>
<span class='tline' id='l289' data-llen='5512:5535'>　與叔曰過猶不及君子不取於斯三者許其過者可</span>
<span class='tline' id='l290' data-llen='5535:5546'>　過於厚不可過於薄</span>
<span class='tline' id='l291' data-llen='5546:5557'>飛鳥以凶不可如何也</span>
<span class='tline' id='l292' data-llen='5557:5580'>　飛鳥以凶初六象占不可如何也李泰發曰飛鳥迅</span>
<span class='tline' id='l293' data-llen='5580:5603'>　速其離網罟畢弋之患間不容髪其可救乎不可如</span>
<span class='tline' id='l294' data-llen='5603:5626'>　何者吾末如之何也已矣程正叔曰救止莫及无所</span>
<span class='tline' id='l295' data-llen='5626:5653'><a onclick="displayPageImage('KR1a0046', 'WYG', '042-17a' );" name="042-17a" class="pb">[042-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='5653:5660'>　用其力也</span>
<span class='tline' id='l297' data-llen='5660:5671'>不及其君臣不可過也</span>
<span class='tline' id='l298' data-llen='5671:5694'>　不及其君六二象臣不可過也明无咎之占程可久</span>
<span class='tline' id='l299' data-llen='5694:5710'>　曰君臣之分甚嚴臣道不可過也</span>
<span class='tline' id='l300' data-llen='5710:5720'>從或戕之凶如何也</span>
<span class='tline' id='l301' data-llen='5720:5744'>　從或戕之凶九三占如何也如奈也蘭氏曰其凶可知</span>
<span class='tline' id='l302' data-llen='5744:5761'>　李泰發曰雖有明知不能爲之計矣</span>
<span class='tline' id='l303' data-llen='5761:5780'>弗過遇之位不當也徃厲必戒終不可長也</span>
<span class='tline' id='l304' data-llen='5780:5807'><a onclick="displayPageImage('KR1a0046', 'WYG', '042-17b' );" name="042-17b" class="pb">[042-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='5807:5830'>　弗過遇之九四象位不當也不當其位故不能防隂</span>
<span class='tline' id='l306' data-llen='5830:5853'>　小而與之相遇也徃厲必戒占終不可長也雖與隂</span>
<span class='tline' id='l307' data-llen='5853:5867'>　小相遇終不可長保其不變</span>
<span class='tline' id='l308' data-llen='5867:5876'>宻雲不雨已上也</span>
<span class='tline' id='l309' data-llen='5876:5899'>　宻雲不雨六五象已上也上上聲也或作尚非言隂</span>
<span class='tline' id='l310' data-llen='5899:5905'>　已上陽</span>
<span class='tline' id='l311' data-llen='5905:5914'>弗遇過之已亢也</span>
<span class='tline' id='l312' data-llen='5914:5937'>　弗遇過之上六象已亢也亢極也隂不言亢言位之</span>
<span class='tline' id='l313' data-llen='5937:5964'><a onclick="displayPageImage('KR1a0046', 'WYG', '042-18a' );" name="042-18a" class="pb">[042-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='5964:5969'>　亢也</span>
<span class='tline' id='l315' data-llen='5969:5986'>水在火上既濟君子以思患而豫防之</span>
<span class='tline' id='l316' data-llen='5986:6009'>　水在火上既濟水下而濟火火則不燥火上而濟水</span>
<span class='tline' id='l317' data-llen='6009:6033'>　水則不寒故爲既濟思患豫防石氏曰火性炎上水性</span>
<span class='tline' id='l318' data-llen='6033:6056'>　就下火不能長居其上必有時傾覆而又水火亦相</span>
<span class='tline' id='l319' data-llen='6056:6079'>　克故君子當既濟則思有患難豫先防備李去非曰</span>
<span class='tline' id='l320' data-llen='6079:6102'>　預爲之防所以先天地之數也毛伯玉曰天下之亂</span>
<span class='tline' id='l321' data-llen='6102:6125'>　未有不伏於治知者防之於未然以爲理之必至不</span>
<span class='tline' id='l322' data-llen='6125:6152'><a onclick="displayPageImage('KR1a0046', 'WYG', '042-18b' );" name="042-18b" class="pb">[042-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6152:6158'>　可忽也</span>
<span class='tline' id='l324' data-llen='6158:6167'>曳其輪義无咎也</span>
<span class='tline' id='l325' data-llen='6167:6190'>　曳其輪初九象義无咎也能力濟難其義无咎非本</span>
<span class='tline' id='l326' data-llen='6190:6200'>　有咎而補過者也</span>
<span class='tline' id='l327' data-llen='6200:6209'>七日得以中道也</span>
<span class='tline' id='l328' data-llen='6209:6232'>　七日得六二占以中道也以二之道得中非初三多</span>
<span class='tline' id='l329' data-llen='6232:6254'>　凶无位之地故六雖反五其位不當數周復還也</span>
<span class='tline' id='l330' data-llen='6254:6262'>三年克之憊也</span>
<span class='tline' id='l331' data-llen='6262:6289'><a onclick="displayPageImage('KR1a0046', 'WYG', '042-19a' );" name="042-19a" class="pb">[042-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='6289:6312'>　三年克之九三占憊也憊歩拜反困劣也陸作備當</span>
<span class='tline' id='l333' data-llen='6312:6324'>　是古通其義憊其聲備</span>
<span class='tline' id='l334' data-llen='6324:6333'>終日戒有所疑也</span>
<span class='tline' id='l335' data-llen='6333:6356'>　終日戒六四占有所疑也六陰也善疑疑其敝壞故</span>
<span class='tline' id='l336' data-llen='6356:6363'>　終日戒之</span>
<span class='tline' id='l337' data-llen='6363:6384'>東隣殺牛不如西隣之時也實受其福吉大來也</span>
<span class='tline' id='l338' data-llen='6384:6407'>　東隣殺牛不如西隣之時也九五象以時明禴祭言</span>
<span class='tline' id='l339' data-llen='6407:6430'>　禮時爲大不以物之豐殺也實受其福占吉大來也</span>
<span class='tline' id='l340' data-llen='6430:6457'><a onclick="displayPageImage('KR1a0046', 'WYG', '042-19b' );" name="042-19b" class="pb">[042-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='6457:6469'>　占者福也本爻陽爲大</span>
<span class='tline' id='l342' data-llen='6469:6479'>濡其首厲何可乆也</span>
<span class='tline' id='l343' data-llen='6479:6502'>　濡其首厲上六象占何可久也易窮則變柔弱之材</span>
<span class='tline' id='l344' data-llen='6502:6525'>　又不能持守既濟之治烏能久哉濡首而厲固其必</span>
<span class='tline' id='l345' data-llen='6525:6530'>　至也</span>
<span class='tline' id='l346' data-llen='6530:6546'>火在水上未濟君子以慎辨物居方</span>
<span class='tline' id='l347' data-llen='6546:6569'>　火在水上未濟李氏曰功未及物故爲未濟慎辨物</span>
<span class='tline' id='l348' data-llen='6569:6592'>　居方耿睎道曰二卦之所以不同者分定與亂耳故</span>
<span class='tline' id='l349' data-llen='6592:6619'><a onclick="displayPageImage('KR1a0046', 'WYG', '042-20a' );" name="042-20a" class="pb">[042-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='6619:6642'>　君子慎辨物使物以群分慎居方使方以類聚如此</span>
<span class='tline' id='l351' data-llen='6642:6665'>　則分定而不亂爲既濟矣李子思曰坎離互藏其宅</span>
<span class='tline' id='l352' data-llen='6665:6688'>　乾坤之交也未濟者水火各反其位坎離之不交也</span>
<span class='tline' id='l353' data-llen='6688:6711'>　坎離不交則上下名分之所由以辨不可以不交之</span>
<span class='tline' id='l354' data-llen='6711:6734'>　故而義无所取也李季辨曰水火不相射則各從其</span>
<span class='tline' id='l355' data-llen='6734:6738'>　類</span>
<span class='tline' id='l356' data-llen='6738:6748'>濡其尾亦不知極也</span>
<span class='tline' id='l357' data-llen='6748:6771'>　濡其尾初六象亦不知極也亦䝉既濟上六象贊爲</span>
<span class='tline' id='l358' data-llen='6771:6798'><a onclick="displayPageImage('KR1a0046', 'WYG', '042-20b' );" name="042-20b" class="pb">[042-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='6798:6821'>　辭李季辨曰極終也濡尾不徃莫知所終即彖不續</span>
<span class='tline' id='l360' data-llen='6821:6844'>　終之意蓋極之爲言至也有終之之意既濟上六不</span>
<span class='tline' id='l361' data-llen='6844:6867'>　知所終故何可久未濟者既濟之反未濟之初六即</span>
<span class='tline' id='l362' data-llen='6867:6881'>　既濟之上六也故爻義相䝉</span>
<span class='tline' id='l363' data-llen='6881:6892'>九二貞吉中以行正也</span>
<span class='tline' id='l364' data-llen='6892:6915'>　九二貞吉占中以行正也曵其輪得中以行正道故</span>
<span class='tline' id='l365' data-llen='6915:6919'>　吉</span>
<span class='tline' id='l366' data-llen='6919:6929'>未濟征凶位不當也</span>
<span class='tline' id='l367' data-llen='6929:6956'><a onclick="displayPageImage('KR1a0046', 'WYG', '042-21a' );" name="042-21a" class="pb">[042-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='6956:6979'>　未濟征凶六三占位不當也毛伯玉曰六爻皆不當</span>
<span class='tline' id='l369' data-llen='6979:7002'>　位而獨言於此爻蓋九二九四以不純用其剛爲吉</span>
<span class='tline' id='l370' data-llen='7002:7025'>　而六五又以柔中爲亨各因爻取義獨此爻以非其</span>
<span class='tline' id='l371' data-llen='7025:7034'>　人而居其位也</span>
<span class='tline' id='l372' data-llen='7034:7043'>貞吉悔亡志行也</span>
<span class='tline' id='l373' data-llen='7043:7066'>　貞吉悔亡九四占志行也毛伯玉曰四能出險必貞</span>
<span class='tline' id='l374' data-llen='7066:7083'>　而吉其悔乃亡悔亡則四之志行矣</span>
<span class='tline' id='l375' data-llen='7083:7093'>君子之光其暉吉也</span>
<span class='tline' id='l376' data-llen='7093:7120'><a onclick="displayPageImage('KR1a0046', 'WYG', '042-21b' );" name="042-21b" class="pb">[042-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='7120:7143'>　君子之光六五占其暉吉也暉日光離之象程可久</span>
<span class='tline' id='l378' data-llen='7143:7159'>　曰光明輝映世之未濟非所患也</span>
<span class='tline' id='l379' data-llen='7159:7170'>飲酒濡首亦不知節也</span>
<span class='tline' id='l380' data-llen='7170:7193'>　飲酒濡首上九象亦不知節也謂不知飲酒之節而</span>
<span class='tline' id='l381' data-llen='7193:7209'>　至於濡者也亦又承初六之贊辭</span>
<span class='tline' id='l382' data-llen='7209:7212'>　</span>
<span class='tline' id='l383' data-llen='7212:7215'>　</span>
<span class='tline' id='l384' data-llen='7215:7226'>　厚齋易學卷四十二</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='192:218'><a onclick="displayPageImage('KR1a0046', 'WYG', '049-1a' );" name="049-1a" class="pb">[049-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='218:226'>欽定四庫全書</span>
<span class='tline' id='l9' data-llen='226:247'>　厚齋易學卷四十九　　　　宋　馮椅　撰</span>
<span class='tline' id='l10' data-llen='247:255'>易外傳第十七</span>
<span class='tline' id='l11' data-llen='255:259'>序卦</span>
<span class='tline' id='l12' data-llen='259:282'>　周官太卜掌三易夏曰連山商曰歸藏周曰周易按</span>
<span class='tline' id='l13' data-llen='282:305'>　連山歸藏乃神農黄帝之氏而十三卦制器神農黄</span>
<span class='tline' id='l14' data-llen='305:329'>　帝實次包犧則是自神農以後傳包犧八卦而其序各</span>
<span class='tline' id='l15' data-llen='329:352'>　不同所以夏用連山而首艮商用歸藏而首坤二氏</span>
<span class='tline' id='l16' data-llen='352:378'><a onclick="displayPageImage('KR1a0046', 'WYG', '049-1b' );" name="049-1b" class="pb">[049-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='378:401'>　無文字可傳所傅者卦之序也然則序卦者文王周</span>
<span class='tline' id='l18' data-llen='401:414'>　易之序孔子推明其㫖也</span>
<span class='tline' id='l19' data-llen='414:437'>有天地然後萬物生焉盈天地之間者唯萬物故受之</span>
<span class='tline' id='l20' data-llen='437:445'>以屯屯者盈也</span>
<span class='tline' id='l21' data-llen='445:468'>　直以天地體乾坤又以盈明屯義屯非盈也其象為</span>
<span class='tline' id='l22' data-llen='468:491'>　靁雨之動滿盈故亦為盈義人亦物也後去聲凡卦</span>
<span class='tline' id='l23' data-llen='491:503'>　所受之義詳說在輯傳</span>
<span class='tline' id='l24' data-llen='503:512'>屯者物之始生也</span>
<span class='tline' id='l25' data-llen='512:538'><a onclick="displayPageImage('KR1a0046', 'WYG', '049-2a' );" name="049-2a" class="pb">[049-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='538:549'>　凡物生之始必屯艱</span>
<span class='tline' id='l27' data-llen='549:568'>物生必蒙故受之以蒙蒙者蒙也物之穉也</span>
<span class='tline' id='l28' data-llen='568:591'>　上蒙卦名下蒙卦義後凡此類皆同若有物蒙蔽之</span>
<span class='tline' id='l29' data-llen='591:609'>　而聰明未開也穉直利反㓜也一作稚</span>
<span class='tline' id='l30' data-llen='609:630'>物穉不可不養也故受之以需需者飲食之道也</span>
<span class='tline' id='l31' data-llen='630:653'>　需非養也養人以飲食而需為飲食之道人之㓜穉</span>
<span class='tline' id='l32' data-llen='653:668'>　須飲食以養也飲上聲食聲似</span>
<span class='tline' id='l33' data-llen='668:680'>飲食必有訟故受之以訟</span>
<span class='tline' id='l34' data-llen='680:706'><a onclick="displayPageImage('KR1a0046', 'WYG', '049-2b' );" name="049-2b" class="pb">[049-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='706:729'>　飲食有得有不得或得則多或得則寡必有爭爭而</span>
<span class='tline' id='l36' data-llen='729:751'>　不决必訟之於公以求决其曲直均其多寡得否</span>
<span class='tline' id='l37' data-llen='751:767'>訟必有衆起故受之以師師者衆也</span>
<span class='tline' id='l38' data-llen='767:790'>　訟必有黨有證故為衆起之義師之為言衆也興兵</span>
<span class='tline' id='l39' data-llen='790:797'>　亦為用衆</span>
<span class='tline' id='l40' data-llen='797:808'>衆必有所比比者比也</span>
<span class='tline' id='l41' data-llen='808:822'>　比言其相親宻詩其比如櫛</span>
<span class='tline' id='l42' data-llen='822:835'>比必有所畜故受之以小畜</span>
<span class='tline' id='l43' data-llen='835:861'><a onclick="displayPageImage('KR1a0046', 'WYG', '049-3a' );" name="049-3a" class="pb">[049-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='861:884'>　小畜畜比大畜畜无妄比者人情故為所畜之小无</span>
<span class='tline' id='l45' data-llen='884:897'>　妄者天理故為所畜之大</span>
<span class='tline' id='l46' data-llen='897:910'>物畜然後有禮故受之以履</span>
<span class='tline' id='l47' data-llen='910:933'>　人情相比必有出於其類者畜之畜之則有上下等</span>
<span class='tline' id='l48' data-llen='933:956'>　級品節斯之謂禮履聲同亦為禮人之所行也以通</span>
<span class='tline' id='l49' data-llen='956:979'>　篇例之當云履者禮也今无之者以礙泰義故不言</span>
<span class='tline' id='l50' data-llen='979:1002'>　若夫天理无妄藴畜於中心必有以養其天理故大</span>
<span class='tline' id='l51' data-llen='1002:1012'>　畜之後次之以頥</span>
<span class='tline' id='l52' data-llen='1012:1038'><a onclick="displayPageImage('KR1a0046', 'WYG', '049-3b' );" name="049-3b" class="pb">[049-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1038:1051'>履而泰然後安故受之以泰</span>
<span class='tline' id='l54' data-llen='1051:1059'>　取安泰之義</span>
<span class='tline' id='l55' data-llen='1059:1065'>泰者通也</span>
<span class='tline' id='l56' data-llen='1065:1081'>　又别起義以接否卦故易安為通</span>
<span class='tline' id='l57' data-llen='1081:1104'>物不可以終通故受之以否物不可以終否故受之以</span>
<span class='tline' id='l58' data-llen='1104:1108'>同人</span>
<span class='tline' id='l59' data-llen='1108:1117'>　取交不交之義</span>
<span class='tline' id='l60' data-llen='1117:1133'>與人同者物必歸焉故受之以大有</span>
<span class='tline' id='l61' data-llen='1133:1159'><a onclick="displayPageImage('KR1a0046', 'WYG', '049-4a' );" name="049-4a" class="pb">[049-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1159:1172'>　物歸之則能有天下之大</span>
<span class='tline' id='l63' data-llen='1172:1186'>有大者不可以盈故受之以謙</span>
<span class='tline' id='l64' data-llen='1186:1209'>　有大者易盈故聖人欲人滿而不溢謙者歉然不足</span>
<span class='tline' id='l65' data-llen='1209:1227'>　之意與滿盈相反故彖賛率以盈對謙</span>
<span class='tline' id='l66' data-llen='1227:1241'>有大而能謙必豫故受之以豫</span>
<span class='tline' id='l67' data-llen='1241:1264'>　二卦之義難通故通大有以三卦為義謂有大物而</span>
<span class='tline' id='l68' data-llen='1264:1277'>　又能謙則人情必說豫也</span>
<span class='tline' id='l69' data-llen='1277:1300'>豫必有隨故受之以隨以喜隨人者必有事故受之以</span>
<span class='tline' id='l70' data-llen='1300:1326'><a onclick="displayPageImage('KR1a0046', 'WYG', '049-4b' );" name="049-4b" class="pb">[049-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1326:1333'>蠱蠱者事也</span>
<span class='tline' id='l72' data-llen='1333:1356'>　喜謂豫也此又通三卦以為義謙而說說而隨隨而</span>
<span class='tline' id='l73' data-llen='1356:1379'>　忘反故事乃蠱敗正義曰蠱乃有事非訓蠱為事也</span>
<span class='tline' id='l74' data-llen='1379:1394'>　耿睎道曰事斯有蠱蠱斯有事</span>
<span class='tline' id='l75' data-llen='1394:1411'>有事而後可大故受之以臨臨者大也</span>
<span class='tline' id='l76' data-llen='1411:1429'>　臨非訓大也陽為大大謂二陽浸長也</span>
<span class='tline' id='l77' data-llen='1429:1452'>物大然後可觀故受之以觀可觀而後有所合故受之</span>
<span class='tline' id='l78' data-llen='1452:1461'>以噬嗑嗑者合也</span>
<span class='tline' id='l79' data-llen='1461:1487'><a onclick="displayPageImage('KR1a0046', 'WYG', '049-5a' );" name="049-5a" class="pb">[049-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1487:1510'>　二卦之序其義未明四隂之觀二陽無有閒之者頥</span>
<span class='tline' id='l81' data-llen='1510:1532'>　中有物以閒之必噬之而後嗑噬嗑去閒之卦也</span>
<span class='tline' id='l82' data-llen='1532:1551'>物不可以苟合而已故受之以賁賁者飾也</span>
<span class='tline' id='l83' data-llen='1551:1562'>　㑹合必有禮文之飾</span>
<span class='tline' id='l84' data-llen='1562:1577'>致飾然後亨則盡矣故受之以剥</span>
<span class='tline' id='l85' data-llen='1577:1600'>　亨今享鄭徐用今文享燕享也為酒食燕樂以盡其</span>
<span class='tline' id='l86' data-llen='1600:1615'>　歡洽之情則无復有飾之者矣</span>
<span class='tline' id='l87' data-llen='1615:1621'>剥者剥也</span>
<span class='tline' id='l88' data-llen='1621:1647'><a onclick="displayPageImage('KR1a0046', 'WYG', '049-5b' );" name="049-5b" class="pb">[049-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1647:1670'>　卦名為剥撃之剥卦義為剥落之剥乃盡也或曰當</span>
<span class='tline' id='l90' data-llen='1670:1683'>　為剥者盡也則文義相貫</span>
<span class='tline' id='l91' data-llen='1683:1701'>物不可以終盡剥窮上反下故受之以復</span>
<span class='tline' id='l92' data-llen='1701:1711'>　上下定體反今翻</span>
<span class='tline' id='l93' data-llen='1711:1724'>復則不妄矣故受之以无妄</span>
<span class='tline' id='l94' data-llen='1724:1740'>　復之无妄又别立一義不與剥通</span>
<span class='tline' id='l95' data-llen='1740:1755'>有无妄然後可畜故受之以大畜</span>
<span class='tline' id='l96' data-llen='1755:1778'>　或於无妄下加物字自復以來皆言聖學大抵真實</span>
<span class='tline' id='l97' data-llen='1778:1804'><a onclick="displayPageImage('KR1a0046', 'WYG', '049-6a' );" name="049-6a" class="pb">[049-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='1804:1814'>　无虗偽乃可畜聚</span>
<span class='tline' id='l99' data-llen='1814:1831'>物畜然後可養故受之以頥頥者養也</span>
<span class='tline' id='l100' data-llen='1831:1848'>　此雖轉言物然所畜誠實亦必貴養</span>
<span class='tline' id='l101' data-llen='1848:1862'>不養則不可動故受之以大過</span>
<span class='tline' id='l102' data-llen='1862:1881'>　謂養萬民然後可以動衆舉大過人之事</span>
<span class='tline' id='l103' data-llen='1881:1898'>物不可以終過故受之以坎坎者陷也</span>
<span class='tline' id='l104' data-llen='1898:1921'>　過義又一轉為過猶不及之過坎陷於中不可過也</span>
<span class='tline' id='l105' data-llen='1921:1937'>陷必有所麗故受之以離離者麗也</span>
<span class='tline' id='l106' data-llen='1937:1963'><a onclick="displayPageImage('KR1a0046', 'WYG', '049-6b' );" name="049-6b" class="pb">[049-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='1963:1976'>　坎又只論陷義不論中義</span>
<span class='tline' id='l108' data-llen='1976:1992'>麗必有所感故受之以咸咸者感也</span>
<span class='tline' id='l109' data-llen='1992:2015'>　鼂以道曰後人妄有上下經之辯故省此三句王氏</span>
<span class='tline' id='l110' data-llen='2015:2026'>　昭素云諸本皆有之</span>
<span class='tline' id='l111' data-llen='2026:2034'>　　　右上篇</span>
<span class='tline' id='l112' data-llen='2034:2057'>有天地然後有萬物有萬物然後有男女有男女然後</span>
<span class='tline' id='l113' data-llen='2057:2080'>有夫婦有夫婦然後有父子有父子然後有君臣有君</span>
<span class='tline' id='l114' data-llen='2080:2103'>臣然後有上下有上下然後禮義有所錯夫婦之道不</span>
<span class='tline' id='l115' data-llen='2103:2129'><a onclick="displayPageImage('KR1a0046', 'WYG', '049-7a' );" name="049-7a" class="pb">[049-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2129:2145'>可以不久也故受之以恒恒者久也</span>
<span class='tline' id='l117' data-llen='2145:2168'>　咸至恒又自天地萬物起論直推至禮義有所錯然</span>
<span class='tline' id='l118' data-llen='2168:2191'>　後再言夫婦之道以恒接咸則知上下篇之分自文</span>
<span class='tline' id='l119' data-llen='2191:2199'>　王序卦然矣</span>
<span class='tline' id='l120' data-llen='2199:2209'>物不可以久居其所</span>
<span class='tline' id='l121' data-llen='2209:2223'>　鄭作物不可以終久於其所</span>
<span class='tline' id='l122' data-llen='2223:2234'>故受之以遯遯者退也</span>
<span class='tline' id='l123' data-llen='2234:2251'>　退則不久終於其所矣恒又轉一義</span>
<span class='tline' id='l124' data-llen='2251:2277'><a onclick="displayPageImage('KR1a0046', 'WYG', '049-7b' );" name="049-7b" class="pb">[049-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2277:2291'>物不可以終遯故受之以大壯</span>
<span class='tline' id='l126' data-llen='2291:2303'>　以雜卦大壯則止為義</span>
<span class='tline' id='l127' data-llen='2303:2316'>物不可以終壯故受之以晉</span>
<span class='tline' id='l128' data-llen='2316:2324'>　亦以壯為止</span>
<span class='tline' id='l129' data-llen='2324:2341'>晉者進也進必有所傷故受之以明夷</span>
<span class='tline' id='l130' data-llen='2341:2353'>　二卦反對故取此為義</span>
<span class='tline' id='l131' data-llen='2353:2373'>夷者傷也傷于外者必反其家故受之以家人</span>
<span class='tline' id='l132' data-llen='2373:2387'>　反今返生外字意以接家人</span>
<span class='tline' id='l133' data-llen='2387:2413'><a onclick="displayPageImage('KR1a0046', 'WYG', '049-8a' );" name="049-8a" class="pb">[049-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2413:2429'>家道窮必乖故受之以睽睽者乖也</span>
<span class='tline' id='l135' data-llen='2429:2444'>　二卦反對故取家道之窮為義</span>
<span class='tline' id='l136' data-llen='2444:2459'>乖必有難故受之以蹇蹇者難也</span>
<span class='tline' id='l137' data-llen='2459:2476'>　難去聲蹇亦非難以其有艱難之意</span>
<span class='tline' id='l138' data-llen='2476:2499'>物不可以終難故受之以解解者緩也緩必有所失故</span>
<span class='tline' id='l139' data-llen='2499:2505'>受之以損</span>
<span class='tline' id='l140' data-llen='2505:2528'>　解則難有緩義損去則有失義此皆欲生卦序之意</span>
<span class='tline' id='l141' data-llen='2528:2535'>　故取諸此</span>
<span class='tline' id='l142' data-llen='2535:2561'><a onclick="displayPageImage('KR1a0046', 'WYG', '049-8b' );" name="049-8b" class="pb">[049-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2561:2584'>損而不已必益故受之以益益而不已必決故受之以</span>
<span class='tline' id='l144' data-llen='2584:2587'>夬</span>
<span class='tline' id='l145' data-llen='2587:2603'>　如水澤之積益而不已必決其防</span>
<span class='tline' id='l146' data-llen='2603:2623'>夬者決也決必有所遇故受之以遘遘者遇也</span>
<span class='tline' id='l147' data-llen='2623:2645'>　正義作君子決去小人之義去於此必有遇於彼</span>
<span class='tline' id='l148' data-llen='2645:2668'>物相遇而後聚故受之以萃萃者聚也聚而上者謂之</span>
<span class='tline' id='l149' data-llen='2668:2691'>升故受之以升升而不已必困故受之以困困乎上者</span>
<span class='tline' id='l150' data-llen='2691:2701'>必反下故受之以井</span>
<span class='tline' id='l151' data-llen='2701:2727'><a onclick="displayPageImage('KR1a0046', 'WYG', '049-9a' );" name="049-9a" class="pb">[049-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='2727:2750'>　二卦反對其序不通却就升言困義反平聲上下定</span>
<span class='tline' id='l153' data-llen='2750:2754'>　體</span>
<span class='tline' id='l154' data-llen='2754:2767'>井道不可不革故受之以革</span>
<span class='tline' id='l155' data-llen='2767:2777'>　亦止得如此取義</span>
<span class='tline' id='l156' data-llen='2777:2790'>革物者莫若鼎故受之以鼎</span>
<span class='tline' id='l157' data-llen='2790:2813'>　石氏曰革既革窮弊之事則必新立制度鼎取新義</span>
<span class='tline' id='l158' data-llen='2813:2830'>　又取神器之名故以長子主器為序</span>
<span class='tline' id='l159' data-llen='2830:2848'>主器者莫若長子故受之以震震者動也</span>
<span class='tline' id='l160' data-llen='2848:2874'><a onclick="displayPageImage('KR1a0046', 'WYG', '049-9b' );" name="049-9b" class="pb">[049-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='2874:2883'>　又以卦性為義</span>
<span class='tline' id='l162' data-llen='2883:2906'>物不可以終動止之故受之以艮艮者止也物不可以</span>
<span class='tline' id='l163' data-llen='2906:2929'>終止故受之以漸漸者進也進必有所歸故受之以歸</span>
<span class='tline' id='l164' data-llen='2929:2932'>妹</span>
<span class='tline' id='l165' data-llen='2932:2955'>　進本晉今漸亦取進義欲就以歸為義也故歸妹不</span>
<span class='tline' id='l166' data-llen='2955:2961'>　取妹義</span>
<span class='tline' id='l167' data-llen='2961:2984'>得其所歸者必大故受之以豐豐者大也窮大者必失</span>
<span class='tline' id='l168' data-llen='2984:3007'>其居故受之以旅旅而无所容故受之以巽巽者入也</span>
<span class='tline' id='l169' data-llen='3007:3034'><a onclick="displayPageImage('KR1a0046', 'WYG', '049-10a' );" name="049-10a" class="pb">[049-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3034:3046'>入而後說之故受之以兌</span>
<span class='tline' id='l171' data-llen='3046:3058'>　此又通旅无所容為義</span>
<span class='tline' id='l172' data-llen='3058:3074'>兌者說也說而後散之故受之以渙</span>
<span class='tline' id='l173' data-llen='3074:3088'>　散去聲說與散似不甚相蒙</span>
<span class='tline' id='l174' data-llen='3088:3094'>渙者離也</span>
<span class='tline' id='l175' data-llen='3094:3113'>　離平聲坎險在下九五已離乎險故曰渙</span>
<span class='tline' id='l176' data-llen='3113:3136'>物不可以終離故受之以節節而信之故受之以中孚</span>
<span class='tline' id='l177' data-llen='3136:3159'>　人情不知限極渙然无統故立為品節使尊卑大小</span>
<span class='tline' id='l178' data-llen='3159:3186'><a onclick="displayPageImage('KR1a0046', 'WYG', '049-10b' );" name="049-10b" class="pb">[049-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3186:3209'>　各安其分人情初若不堪及其久也知天下之分不</span>
<span class='tline' id='l180' data-llen='3209:3222'>　可不節不節則亂故信之</span>
<span class='tline' id='l181' data-llen='3222:3237'>有其信者必行之故受之以小過</span>
<span class='tline' id='l182' data-llen='3237:3258'>　以信而必行无從權適變之意故或小有過差</span>
<span class='tline' id='l183' data-llen='3258:3272'>有過物者必濟故受之以既濟</span>
<span class='tline' id='l184' data-llen='3272:3289'>　物猶人也又取過人為義不取過差</span>
<span class='tline' id='l185' data-llen='3289:3304'>物不可窮也故受之以未濟終焉</span>
<span class='tline' id='l186' data-llen='3304:3327'>　常人則以未濟而後既濟為序今以未濟後於既濟</span>
<span class='tline' id='l187' data-llen='3327:3354'><a onclick="displayPageImage('KR1a0046', 'WYG', '049-11a' );" name="049-11a" class="pb">[049-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3354:3377'>　則有無窮之義濟不濟未可知也所謂過此以往未</span>
<span class='tline' id='l189' data-llen='3377:3400'>　之或知也終焉二字趙氏蕤謂疑非孔子之辭後人</span>
<span class='tline' id='l190' data-llen='3400:3407'>　増益之也</span>
<span class='tline' id='l191' data-llen='3407:3415'>　　　右下篇</span>
<span class='tline' id='l192' data-llen='3415:3418'>　</span>
<span class='tline' id='l193' data-llen='3418:3421'>　</span>
<span class='tline' id='l194' data-llen='3421:3424'>　</span>
<span class='tline' id='l195' data-llen='3424:3427'>　</span>
<span class='tline' id='l196' data-llen='3427:3454'><a onclick="displayPageImage('KR1a0046', 'WYG', '049-11b' );" name="049-11b" class="pb">[049-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='3454:3457'>　</span>
<span class='tline' id='l198' data-llen='3457:3460'>　</span>
<span class='tline' id='l199' data-llen='3460:3463'>　</span>
<span class='tline' id='l200' data-llen='3463:3466'>　</span>
<span class='tline' id='l201' data-llen='3466:3469'>　</span>
<span class='tline' id='l202' data-llen='3469:3472'>　</span>
<span class='tline' id='l203' data-llen='3472:3475'>　</span>
<span class='tline' id='l204' data-llen='3475:3486'>　厚齋易學卷四十九</span>
</p>
<p>
</p>
  </div>
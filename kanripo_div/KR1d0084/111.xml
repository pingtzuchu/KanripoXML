<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1d0084', 'WYG', '111-1a' );" name="111-1a" class="pb">[111-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　禮書卷一百十二</span><br/>
<span class='tline' id='l10' data-llen='200:221'>　　　　　　　　　　　　宋　陳祥道　撰</span><br/>
<span class='tline' id='l11' data-llen='221:247'><a onclick="displayPageImage('KR1d0084', 'WYG', '111-2a' );" name="111-2a" class="pb">[111-2a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l13' data-llen='249:275'><a onclick="displayPageImage('KR1d0084', 'WYG', '111-3a' );" name="111-3a" class="pb">[111-3a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l15' data-llen='277:303'><a onclick="displayPageImage('KR1d0084', 'WYG', '111-4a' );" name="111-4a" class="pb">[111-4a] <img width="20"  src="/static/img/kanseki-5.png"/></a></span><br/>
<span class='tline' id='l16' data-llen='303:319'>　　弓<span class='krp-note'>臂弣蔽簫/隈淵茭附</span></span><br/>
<span class='tline' id='l17' data-llen='319:342'>説文曰弓象形史記曰揮作弓弓以木為身以角為靣</span><br/>
<span class='tline' id='l18' data-llen='342:365'>筋所以為深絲所以為固張則筋外而角内弛則角外</span><br/>
<span class='tline' id='l19' data-llen='365:388'>而筋内弣把中也簫弓端也隈其曲也茭其接也弣或</span><br/>
<span class='tline' id='l20' data-llen='388:415'>作拊又曰質旁曰撻中曰蔽簫或作弰又曰弭曰彆<span class='krp-note'>方/結</span></span><br/>
<span class='tline' id='l21' data-llen='415:441'><span class='krp-note'>反/</span>曰峻弓人曰挺臂中有柎焉故剽又曰凡為弓方其</span><br/>
<span class='tline' id='l22' data-llen='441:464'>峻而髙其柎長其隈而薄其蔽又曰茭解中有變焉故</span><br/>
<span class='tline' id='l23' data-llen='464:487'>校廣雅曰柎柄也鄭康成曰茭讀為骹茭解謂接中也</span><br/>
<span class='tline' id='l24' data-llen='487:513'><a onclick="displayPageImage('KR1d0084', 'WYG', '111-4b' );" name="111-4b" class="pb">[111-4b] <img width="20"  src="/static/img/kanseki-5.png"/></a></span><br/>
<span class='tline' id='l25' data-llen='513:536'>賈公彦曰隈簫角接處也説文曰彆弓戾也詩曰象弭</span><br/>
<span class='tline' id='l26' data-llen='536:559'>魚服爾雅曰弓無縁者謂之弭左傳曰左執鞭弭葢無</span><br/>
<span class='tline' id='l27' data-llen='559:582'>縁之弓以骨飾其弭而已故亦謂之弭杜子春曰隈弓</span><br/>
<span class='tline' id='l28' data-llen='582:605'>之淵鄭司農曰蔽謂弓人所握持者毛氏曰弭所以解</span><br/>
<span class='tline' id='l29' data-llen='605:628'>紛曲禮曰凡遺人弓者張公尚筋弛弓尚角右手執簫</span><br/>
<span class='tline' id='l30' data-llen='628:651'>左手承弣則右手執簫矣簫之飾不特以骨而已爾雅</span><br/>
<span class='tline' id='l31' data-llen='651:674'>曰以金者謂之銑以蜃者謂之珧以玉者謂之珪爾雅</span><br/>
<span class='tline' id='l32' data-llen='674:688'>曰蜃小者珧郭璞曰珧小蚌也</span><br/>
<span class='tline' id='l33' data-llen='688:714'><a onclick="displayPageImage('KR1d0084', 'WYG', '111-5a' );" name="111-5a" class="pb">[111-5a] <img width="20"  src="/static/img/kanseki-5.png"/></a></span><br/>
<span class='tline' id='l34' data-llen='714:720'>　　弓韔</span><br/>
<span class='tline' id='l35' data-llen='720:744'>明堂位曰載弧韣月令曰𤣥鳥至乃禮天子所御帶以</span><br/>
<span class='tline' id='l36' data-llen='744:766'>弓韣既夕禮弓有韣詩曰虎韔鏤膺交韔二弓又曰</span><br/>
<span class='tline' id='l37' data-llen='766:789'>抑鬯弓忌又曰彤弓弨兮受言櫜之又曰載櫜弓矢説</span><br/>
<span class='tline' id='l38' data-llen='789:812'>文曰弢弓衣也左傳曰右屬櫜鞬杜氏曰櫜以受矢鞬</span><br/>
<span class='tline' id='l39' data-llen='812:835'>以受弓韔弢韣櫜鞬皆弓衣也亦曰弓室鄭氏釋既夕</span><br/>
<span class='tline' id='l40' data-llen='835:858'>禮謂之緇布為之覲禮言包干戈以虎皮詩言虎韔而</span><br/>
<span class='tline' id='l41' data-llen='858:881'>韔韣皆從韋則古之弓衣以皮為之也明器之弓以緇</span><br/>
<span class='tline' id='l42' data-llen='881:907'><a onclick="displayPageImage('KR1d0084', 'WYG', '111-5b' );" name="111-5b" class="pb">[111-5b] <img width="20"  src="/static/img/kanseki-5.png"/></a></span><br/>
<span class='tline' id='l43' data-llen='907:930'>布葢鄭氏以漢禮言之耳内則曰歛簟而襡之樂記曰</span><br/>
<span class='tline' id='l44' data-llen='930:953'>包干戈以虎皮名曰建櫜則韣櫜之名不獨施於弓也</span><br/>
<span class='tline' id='l45' data-llen='953:976'>詩言虎韔鏤膺交韔二弓又言二矛重弓重弓則一韔</span><br/>
<span class='tline' id='l46' data-llen='976:987'>之内皆二弓以備毁折</span><br/>
<span class='tline' id='l47' data-llen='987:993'>　　弓檠</span><br/>
<span class='tline' id='l48' data-llen='993:1025'>荀子曰接人用枻<span class='krp-note'>韓氏云枻者檠/枻正弓弩之器</span>揚子曰見弓之張兮</span><br/>
<span class='tline' id='l49' data-llen='1025:1048'>弛而不失其良兮亦檠之而已矣蘇氏傳曰檠弓弩説</span><br/>
<span class='tline' id='l50' data-llen='1048:1071'>文曰檠榜也亦作□則枻榜皆檠之異名考工記弓人</span><br/>
<span class='tline' id='l51' data-llen='1071:1097'><a onclick="displayPageImage('KR1d0084', 'WYG', '111-6a' );" name="111-6a" class="pb">[111-6a] <img width="20"  src="/static/img/kanseki-5.png"/></a></span><br/>
<span class='tline' id='l52' data-llen='1097:1120'>為弓寒奠體氷析灂寒奠體則不流冰析灂則審環葢</span><br/>
<span class='tline' id='l53' data-llen='1120:1141'>奠體者納之檠而已析灂者下於檠而復納之也</span><br/>
<span class='tline' id='l54' data-llen='1141:1147'>　　弓柲</span><br/>
<span class='tline' id='l55' data-llen='1147:1170'>既夕明器弓有柲詩曰竹閉緄縢考工記曰恒角而達</span><br/>
<span class='tline' id='l56' data-llen='1170:1193'>譬如終紲葢柲以竹為之狀如弓然約於弓裏命之曰</span><br/>
<span class='tline' id='l57' data-llen='1193:1216'>柲所以備損傷也緄繩也縢約之也柲以閉之故亦謂</span><br/>
<span class='tline' id='l58' data-llen='1216:1239'>之閉緄以繫之故亦謂之紲如此則納之韣中足以定</span><br/>
<span class='tline' id='l59' data-llen='1239:1255'>往來之體袪翩反之病矣柲亦作䪐</span><br/>
<span class='tline' id='l60' data-llen='1255:1281'><a onclick="displayPageImage('KR1d0084', 'WYG', '111-6b' );" name="111-6b" class="pb">[111-6b] <img width="20"  src="/static/img/kanseki-5.png"/></a></span><br/>
<span class='tline' id='l61' data-llen='1281:1287'>　　依撻</span><br/>
<span class='tline' id='l62' data-llen='1287:1310'>既夕禮曰弓設依撻鄭氏曰依纒弦也撻弣側矢道也</span><br/>
<span class='tline' id='l63' data-llen='1310:1341'>皆以韋為之賈公彦曰依今弓<img height='20' width='20' alt='&amp;KR3212' title='KR3212' src='https://raw.githubusercontent.com/kanripo/KR-Gaiji/master/images/KR3212.png'/>也撻所以撻矢令出也</span><br/>
<span class='tline' id='l64' data-llen='1341:1351'>生者以骨死者以韋</span><br/>
<span class='tline' id='l65' data-llen='1351:1354'>　</span><br/>
<span class='tline' id='l66' data-llen='1354:1357'>　</span><br/>
<span class='tline' id='l67' data-llen='1357:1360'>　</span><br/>
<span class='tline' id='l68' data-llen='1360:1370'>　禮書卷一百十二</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0084', 'WYG', '034-1a' );" name="034-1a" class="pb">[034-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　禮書卷三十四</span><br/>
<span class='tline' id='l10' data-llen='198:219'>　　　　　　　　　　　　宋　陳祥道　撰</span><br/>
<span class='tline' id='l11' data-llen='219:245'><a onclick="displayPageImage('KR1d0084', 'WYG', '034-2a' );" name="034-2a" class="pb">[034-2a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l13' data-llen='247:273'><a onclick="displayPageImage('KR1d0084', 'WYG', '034-3a' );" name="034-3a" class="pb">[034-3a] <img width="20"  src="/static/img/kanseki-5.png"/></a></span><br/>
<span class='tline' id='l14' data-llen='273:279'>　　九州</span><br/>
<span class='tline' id='l15' data-llen='279:294'>　　　冀<span class='krp-note'>禮河内曰冀州/</span></span><br/>
<span class='tline' id='l16' data-llen='294:315'>　　　兖<span class='krp-note'>書濟河惟兖州/禮河東曰兖州</span></span><br/>
<span class='tline' id='l17' data-llen='315:336'>　　　青<span class='krp-note'>書海岱惟青州/禮正東曰青州</span></span><br/>
<span class='tline' id='l18' data-llen='336:353'>　　　徐<span class='krp-note'>書海岱及淮惟徐州/</span></span><br/>
<span class='tline' id='l19' data-llen='353:374'>　　　揚<span class='krp-note'>書淮海惟揚州/禮東南曰揚州</span></span><br/>
<span class='tline' id='l20' data-llen='374:397'>　　　荆<span class='krp-note'>書荆及衡陽惟荆州/禮正南曰荆州</span></span><br/>
<span class='tline' id='l21' data-llen='397:418'>　　　豫<span class='krp-note'>書荆河惟豫州/禮正南曰豫州</span></span><br/>
<span class='tline' id='l22' data-llen='418:444'><a onclick="displayPageImage('KR1d0084', 'WYG', '034-3b' );" name="034-3b" class="pb">[034-3b] <img width="20"  src="/static/img/kanseki-5.png"/></a></span><br/>
<span class='tline' id='l23' data-llen='444:461'>　　　梁<span class='krp-note'>書華陽黒水惟梁州/</span></span><br/>
<span class='tline' id='l24' data-llen='461:484'>　　　雍<span class='krp-note'>書黑水西河惟雍州/禮正西曰雍州</span></span><br/>
<span class='tline' id='l25' data-llen='484:507'>禮言共工霸九州黄帝書言地有九州則堯以前九州</span><br/>
<span class='tline' id='l26' data-llen='507:530'>耳至舜之時洪水泛濫通道阻塞乃釐下土方設居方</span><br/>
<span class='tline' id='l27' data-llen='530:553'>肇十有二州分冀為幽并分青為營州封十有二山建</span><br/>
<span class='tline' id='l28' data-llen='553:576'>十有二牧然後政教之所加貢賦之所出有所統焉及</span><br/>
<span class='tline' id='l29' data-llen='576:599'>水土既平禹又即舊域而辨之以為九州故書言禹別</span><br/>
<span class='tline' id='l30' data-llen='599:622'>九州傳言貢金九牧則肇十有二州不在治水之後矣</span><br/>
<span class='tline' id='l31' data-llen='622:648'><a onclick="displayPageImage('KR1d0084', 'WYG', '034-4a' );" name="034-4a" class="pb">[034-4a] <img width="20"  src="/static/img/kanseki-5.png"/></a></span><br/>
<span class='tline' id='l32' data-llen='648:671'>孔安國言禹治水之後始制十有二州誤也禹貢先冀</span><br/>
<span class='tline' id='l33' data-llen='671:694'>次兖以治水始於近也周官先揚次荆以治地先於逺</span><br/>
<span class='tline' id='l34' data-llen='694:717'>也商書言九有之師商頌言奄有九有式于九圍王制</span><br/>
<span class='tline' id='l35' data-llen='717:740'>於商亦言九州千七百七十三國則商之九州葢亦襲</span><br/>
<span class='tline' id='l36' data-llen='740:763'>夏而已先儒以爾雅之九州為商制於義或然然禹貢</span><br/>
<span class='tline' id='l37' data-llen='763:786'>有徐梁而無幽并爾雅有幽營徐而無梁并青周禮有</span><br/>
<span class='tline' id='l38' data-llen='786:809'>幽并而無徐梁則周之時徐梁入於青兖而析冀於幽</span><br/>
<span class='tline' id='l39' data-llen='809:832'>并矣至漢武帝南置交趾北置四方之州兼徐梁幽并</span><br/>
<span class='tline' id='l40' data-llen='832:858'><a onclick="displayPageImage('KR1d0084', 'WYG', '034-4b' );" name="034-4b" class="pb">[034-4b] <img width="20"  src="/static/img/kanseki-5.png"/></a></span><br/>
<span class='tline' id='l41' data-llen='858:881'>夏周之制改雍曰梁改梁曰益凡十三部則地域之判</span><br/>
<span class='tline' id='l42' data-llen='881:904'>合因革固不常也班固曰冀州民多懻忮李巡曰兖信</span><br/>
<span class='tline' id='l43' data-llen='904:932'>也徐舒也揚輕也荆强也豫舒也雍壅也冀近也<span class='krp-note'>謂兩/河之</span></span><br/>
<span class='tline' id='l44' data-llen='932:960'><span class='krp-note'>間情性/相近</span>其論俗方之情性大槩或然然以冀為近則與</span><br/>
<span class='tline' id='l45' data-llen='960:983'>班異矣葢民生天地之間其剛柔緩急繫水土之風謂</span><br/>
<span class='tline' id='l46' data-llen='983:1006'>之風好惡取舍隨君上之情欲謂之俗故太平之人仁</span><br/>
<span class='tline' id='l47' data-llen='1006:1029'>丹穴之人智太䝉之人信倥侗之人武秦人上氣力先</span><br/>
<span class='tline' id='l48' data-llen='1029:1052'>獵射燕人少思慮多輕薄凡此皆地使之然也陳楚之</span><br/>
<span class='tline' id='l49' data-llen='1052:1078'><a onclick="displayPageImage('KR1d0084', 'WYG', '034-5a' );" name="034-5a" class="pb">[034-5a] <img width="20"  src="/static/img/kanseki-5.png"/></a></span><br/>
<span class='tline' id='l50' data-llen='1078:1101'>信巫重祀衛之亟會流淫魏之薄恩生分周之高富下</span><br/>
<span class='tline' id='l51' data-llen='1101:1124'>仕韓之椎剽跕躧燕之輕色急人齊之侈詐不悁吳粤</span><br/>
<span class='tline' id='l52' data-llen='1124:1147'>之好劍輕死朝鮮貴正信而尚禮嚴重亷恥而尚禮義</span><br/>
<span class='tline' id='l53' data-llen='1147:1170'>宋多君子而好稼穡凡此皆俗使之然也班固以鄭俗</span><br/>
<span class='tline' id='l54' data-llen='1170:1193'>流淫繫於陿險之所居以揚州多士本於淮南王之所</span><br/>
<span class='tline' id='l55' data-llen='1193:1213'>化是不和鄭風所刺之由職方氏所辨之異也</span><br/>
<span class='tline' id='l56' data-llen='1213:1221'>　　九州所宜</span><br/>
<span class='tline' id='l57' data-llen='1221:1263'>　　　冀州<span class='krp-note'>土白壤/男三女</span>　<span class='krp-note'>田中中羊其利松柏稷其民五/其畜牛    其穀黍</span></span><br/>
<span class='tline' id='l58' data-llen='1263:1289'><a onclick="displayPageImage('KR1d0084', 'WYG', '034-5b' );" name="034-5b" class="pb">[034-5b] <img width="20"  src="/static/img/kanseki-5.png"/></a></span><br/>
<span class='tline' id='l59' data-llen='1289:1335'>　　　兖州<span class='krp-note'>土黒墳魚田中下二貢漆絲/其利蒲    其民  男三女</span>　<span class='krp-note'>篚織文擾/其畜六</span></span><br/>
<span class='tline' id='l60' data-llen='1335:1349'>　　　　　<span class='krp-note'>其穀/四種</span></span><br/>
<span class='tline' id='l61' data-llen='1349:1397'>　　　青州<span class='krp-note'>土白墳利田上下其貢鹽絺海物/絲  其  蒲魚    民二男二女</span>　<span class='krp-note'>篚檿/其畜</span></span><br/>
<span class='tline' id='l62' data-llen='1397:1416'>　　　　　<span class='krp-note'>雞狗稻其/穀宜  麥</span></span><br/>
<span class='tline' id='l63' data-llen='1416:1456'>　　　徐州<span class='krp-note'>其赤埴墳/篚𤣥纎縞</span>　<span class='krp-note'>田上中幽貢土五色/周禮有  州無徐州</span></span><br/>
<span class='tline' id='l64' data-llen='1456:1504'>　　　揚州<span class='krp-note'>土塗泥織田下下利貢金三品/簜  篚  貝  其  金錫竹箭</span>　<span class='krp-note'>瑤琨篠/其民二</span></span><br/>
<span class='tline' id='l65' data-llen='1504:1530'>　　　　　<span class='krp-note'>男五女其其畜宜/鳥獸    穀宜稻</span></span><br/>
<span class='tline' id='l66' data-llen='1530:1579'>　　　荆州<span class='krp-note'>土塗泥𤣥田下中/品  篚  纁璣組</span>　<span class='krp-note'>貢羽毛齒革革金三/其利丹銀齒    其</span></span><br/>
<span class='tline' id='l67' data-llen='1579:1605'><a onclick="displayPageImage('KR1d0084', 'WYG', '034-6a' );" name="034-6a" class="pb">[034-6a] <img width="20"  src="/static/img/kanseki-5.png"/></a></span><br/>
<span class='tline' id='l68' data-llen='1605:1633'>　　　　　<span class='krp-note'>民一男二女穀其畜/宜鳥獸  其  宜稻</span></span><br/>
<span class='tline' id='l69' data-llen='1633:1680'>　　　豫州<span class='krp-note'>土惟壤下土墳壚利田中上枲貢漆枲絺/紵  篚纎纊  其  林漆絲    其民二</span></span><br/>
<span class='tline' id='l70' data-llen='1680:1705'>　　　　　<span class='krp-note'>男三女穀其畜六/擾  其  五種</span></span><br/>
<span class='tline' id='l71' data-llen='1705:1751'>　　　梁州<span class='krp-note'>土青黎織田下上禮貢璆鐵銀鏤砮磬熊/羆狐狸  皮  周  有并無梁州  爾雅</span></span><br/>
<span class='tline' id='l72' data-llen='1751:1765'>　　　　　<span class='krp-note'>無梁/并青</span></span><br/>
<span class='tline' id='l73' data-llen='1765:1810'>　　　雍州<span class='krp-note'>土黄壤石田上上三貢琳球琅玕織皮馬/其利玉    其民  男二女  其畜牛</span></span><br/>
<span class='tline' id='l74' data-llen='1810:1825'>　　　　　<span class='krp-note'>其穀宜/黍稷</span></span><br/>
<span class='tline' id='l75' data-llen='1825:1833'>　　五地所宜</span><br/>
<span class='tline' id='l76' data-llen='1833:1859'><a onclick="displayPageImage('KR1d0084', 'WYG', '034-6b' );" name="034-6b" class="pb">[034-6b] <img width="20"  src="/static/img/kanseki-5.png"/></a></span><br/>
<span class='tline' id='l77' data-llen='1859:1885'>　　　山林<span class='krp-note'>毛物/</span>　<span class='krp-note'>皂物/</span>　<span class='krp-note'>民毛而方/</span></span><br/>
<span class='tline' id='l78' data-llen='1885:1911'>　　　川澤<span class='krp-note'>鱗物/</span>　<span class='krp-note'>膏物/</span>　<span class='krp-note'>民黒而津/</span></span><br/>
<span class='tline' id='l79' data-llen='1911:1937'>　　　丘陵<span class='krp-note'>羽物/</span>　<span class='krp-note'>覈物/</span>　<span class='krp-note'>民專而長/</span></span><br/>
<span class='tline' id='l80' data-llen='1937:1963'>　　　墳衍<span class='krp-note'>介物/</span>　<span class='krp-note'>莢物/</span>　<span class='krp-note'>民晳而瘠/</span></span><br/>
<span class='tline' id='l81' data-llen='1963:1990'>　　　原隰<span class='krp-note'>臝物/</span>　<span class='krp-note'>叢物/</span>　<span class='krp-note'>民豐肉而庳/</span></span><br/>
<span class='tline' id='l82' data-llen='1990:2013'>書禹貢冀州厥土惟白壤厥田中中兖州厥土黒墳厥</span><br/>
<span class='tline' id='l83' data-llen='2013:2036'>田中下厥貢漆絲厥篚織文青州厥土白墳田上下貢</span><br/>
<span class='tline' id='l84' data-llen='2036:2059'>鹽絺海物惟錯岱畎絲枲鈆松怪石厥篚檿絲徐州厥</span><br/>
<span class='tline' id='l85' data-llen='2059:2085'><a onclick="displayPageImage('KR1d0084', 'WYG', '034-7a' );" name="034-7a" class="pb">[034-7a] <img width="20"  src="/static/img/kanseki-5.png"/></a></span><br/>
<span class='tline' id='l86' data-llen='2085:2109'>土赤埴墳田上中貢土五色厥篚𤣥纎縞揚州厥土塗</span><br/>
<span class='tline' id='l87' data-llen='2109:2132'>泥田下下貢金三品厥篚織貝豫州厥土惟壤下土墳</span><br/>
<span class='tline' id='l88' data-llen='2132:2155'>壚田中上貢漆枲絺紵厥篚纎纊錫貢磬錯梁州厥土</span><br/>
<span class='tline' id='l89' data-llen='2155:2178'>青黎田下上貢璆鐵銀鏤砮磬熊羆狐貍織皮雍州厥</span><br/>
<span class='tline' id='l90' data-llen='2178:2201'>土黄壤田上上貢球琳琅玕周禮職方氏揚州其利金</span><br/>
<span class='tline' id='l91' data-llen='2201:2224'>錫竹箭其民二男五女其畜宜鳥獸其穀宜稻荆州其</span><br/>
<span class='tline' id='l92' data-llen='2224:2247'>利丹銀齒革其民一男二女其畜宜鳥獸其穀宜稻豫</span><br/>
<span class='tline' id='l93' data-llen='2247:2270'>州其利林漆絲枲其民二男三女其畜宜六擾其穀宜</span><br/>
<span class='tline' id='l94' data-llen='2270:2296'><a onclick="displayPageImage('KR1d0084', 'WYG', '034-7b' );" name="034-7b" class="pb">[034-7b] <img width="20"  src="/static/img/kanseki-5.png"/></a></span><br/>
<span class='tline' id='l95' data-llen='2296:2319'>五種青州其利蒲魚其民二男二女其畜宜雞狗其穀</span><br/>
<span class='tline' id='l96' data-llen='2319:2342'>宜稻麥兖州其利蒲魚其民二男三女其畜宜六擾其</span><br/>
<span class='tline' id='l97' data-llen='2342:2365'>穀宜四種雍州其利玉石其民三男二女其畜宜牛馬</span><br/>
<span class='tline' id='l98' data-llen='2365:2388'>其穀宜黍稷幽州其利魚鹽其民一男三女其畜宜四</span><br/>
<span class='tline' id='l99' data-llen='2388:2411'>擾其穀宜三種冀州其利松柏其民五男三女其畜宜</span><br/>
<span class='tline' id='l100' data-llen='2411:2434'>牛羊其穀宜黍稷并州其利布帛其民二男三女其畜</span><br/>
<span class='tline' id='l101' data-llen='2434:2457'>宜五擾其穀宜五種大司徒以土會之法辨五地之物</span><br/>
<span class='tline' id='l102' data-llen='2457:2480'>生一曰山林其動物宜毛物其植物宜皂物其民毛而</span><br/>
<span class='tline' id='l103' data-llen='2480:2506'><a onclick="displayPageImage('KR1d0084', 'WYG', '034-8a' );" name="034-8a" class="pb">[034-8a] <img width="20"  src="/static/img/kanseki-5.png"/></a></span><br/>
<span class='tline' id='l104' data-llen='2506:2529'>方二曰川澤其動物宜鱗物其植物宜膏物其民黒而</span><br/>
<span class='tline' id='l105' data-llen='2529:2552'>津三曰丘陵其動物宜羽物其植物宜覈物其民専而</span><br/>
<span class='tline' id='l106' data-llen='2552:2575'>長四曰墳衍其動物宜介物其植物宜莢物其民晳而</span><br/>
<span class='tline' id='l107' data-llen='2575:2598'>瘠五曰原隰其動物宜臝物其植物宜叢物其民豐肉</span><br/>
<span class='tline' id='l108' data-llen='2598:2627'>而庳以土均之法辨五物九等制天下之地征<span class='krp-note'>九等騂/剛赤緹</span></span><br/>
<span class='tline' id='l109' data-llen='2627:2661'><span class='krp-note'>之/屬</span>載師掌任土之法以物地事<span class='krp-note'>物物色之以/知其所宜</span>土均掌平</span><br/>
<span class='tline' id='l110' data-llen='2661:2684'>土地之政以均地守以均地事以均地貢草人掌土化</span><br/>
<span class='tline' id='l111' data-llen='2684:2707'>之法以物地相其宜而為之種凡糞種騂剛用牛赤緹</span><br/>
<span class='tline' id='l112' data-llen='2707:2733'><a onclick="displayPageImage('KR1d0084', 'WYG', '034-8b' );" name="034-8b" class="pb">[034-8b] <img width="20"  src="/static/img/kanseki-5.png"/></a></span><br/>
<span class='tline' id='l113' data-llen='2733:2756'>用羊墳壤用麋渇澤用鹿鹹潟用貆勃壤用狐埴壚用</span><br/>
<span class='tline' id='l114' data-llen='2756:2779'>豕疆㯺用蕡輕爂用犬土方氏以辨土宜土化之法而</span><br/>
<span class='tline' id='l115' data-llen='2779:2818'>授任地者<span class='krp-note'>土宜謂九穀植穉所宜也土化地之輕重/糞種所宜用也任地者載師之屬</span>鴻</span><br/>
<span class='tline' id='l116' data-llen='2818:2841'>列子曰土地各以其類生是故山氣多男澤氣多女障</span><br/>
<span class='tline' id='l117' data-llen='2841:2864'>氣多喑風氣多聾林氣多癃木氣多傴岸下氣多腫石</span><br/>
<span class='tline' id='l118' data-llen='2864:2887'>氣多力險阻氣多癭暑氣多天寒氣多夀谷氣多庳丘</span><br/>
<span class='tline' id='l119' data-llen='2887:2910'>氣多狂衍氣多貪輕土多利重土多遲清水音小濁水</span><br/>
<span class='tline' id='l120' data-llen='2910:2933'>音大湍水人輕遲水人重堅土人剛弱土人肥壚土人</span><br/>
<span class='tline' id='l121' data-llen='2933:2959'><a onclick="displayPageImage('KR1d0084', 'WYG', '034-9a' );" name="034-9a" class="pb">[034-9a] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='2959:2982'>大沙土人細息土人美耗土人醜汾水濛濁而宜麻濟</span><br/>
<span class='tline' id='l123' data-llen='2982:3005'>水通和而宜麥河水中濁而宜菽雒水輕利而宜禾渭</span><br/>
<span class='tline' id='l124' data-llen='3005:3028'>水多力而宜黍漢水重安而宜竹江水肥仁而宜稻平</span><br/>
<span class='tline' id='l125' data-llen='3028:3051'>土之人慧而宜五穀爾雅曰太平之人仁丹穴之人智</span><br/>
<span class='tline' id='l126' data-llen='3051:3074'>太䝉之人信倥侗之人武禮記王制凡居民材必因天</span><br/>
<span class='tline' id='l127' data-llen='3074:3097'>地寒煖燥濕廣谷大川異制民生其間者異俗剛柔輕</span><br/>
<span class='tline' id='l128' data-llen='3097:3120'>重遲速異齊五味異和器械異制衣服異宜修其教不</span><br/>
<span class='tline' id='l129' data-llen='3120:3143'>異其俗齊其政不易其宜中國戎夷五方之民皆有性</span><br/>
<span class='tline' id='l130' data-llen='3143:3169'><a onclick="displayPageImage('KR1d0084', 'WYG', '034-9b' );" name="034-9b" class="pb">[034-9b] <img width="20"  src="/static/img/kanseki-5.png"/></a></span><br/>
<span class='tline' id='l131' data-llen='3169:3192'>也不可推移東方曰夷被髮文身有不火食者矣南方</span><br/>
<span class='tline' id='l132' data-llen='3192:3215'>曰蠻雕題交趾有不火食者矣西方曰戎被髮衣皮有</span><br/>
<span class='tline' id='l133' data-llen='3215:3238'>不粒食者矣北方曰狄衣羽毛穴居有不粒食者矣中</span><br/>
<span class='tline' id='l134' data-llen='3238:3261'>國夷蠻戎狄皆有安居和味宜服利用備器五方之民</span><br/>
<span class='tline' id='l135' data-llen='3261:3284'>言語不通嗜欲不同達其志通其欲東方曰寄南方曰</span><br/>
<span class='tline' id='l136' data-llen='3284:3296'>象西方曰狄鞮北方曰譯</span><br/>
<span class='tline' id='l137' data-llen='3296:3319'>　大司徒以土㑹之法辨五地之物生以土宜之法辨</span><br/>
<span class='tline' id='l138' data-llen='3319:3342'>　十有二土之名物以相民宅而知其利害辨十有二</span><br/>
<span class='tline' id='l139' data-llen='3342:3369'><a onclick="displayPageImage('KR1d0084', 'WYG', '034-10a' );" name="034-10a" class="pb">[034-10a] <img width="20"  src="/static/img/kanseki-5.png"/></a></span><br/>
<span class='tline' id='l140' data-llen='3369:3392'>　壤之物而知其種以教稼穡樹藝鄭氏曰以萬物自</span><br/>
<span class='tline' id='l141' data-llen='3392:3415'>　生焉則言土土猶吐也以人所耕而種藝焉則言壤</span><br/>
<span class='tline' id='l142' data-llen='3415:3438'>　壤和緩之貌也孔安國曰無塊曰壤盖無塊其質也</span><br/>
<span class='tline' id='l143' data-llen='3438:3461'>　和緩其性也禹貢冀州白而壤雍州黄而壤豫州厥</span><br/>
<span class='tline' id='l144' data-llen='3461:3484'>　土惟壤則壤色非一而已壤與墳埴塗泥雖殊而墳</span><br/>
<span class='tline' id='l145' data-llen='3484:3507'>　埴塗泥亦壤中之小别耳此所以禹貢總言三壤而</span><br/>
<span class='tline' id='l146' data-llen='3507:3530'>　周官總言十二壤也墳其起者也埴其黏者也壚其</span><br/>
<span class='tline' id='l147' data-llen='3530:3553'>　疏者也禹貢有墳壚孔安國鄭康成皆以壚為疏盖</span><br/>
<span class='tline' id='l148' data-llen='3553:3580'><a onclick="displayPageImage('KR1d0084', 'WYG', '034-10b' );" name="034-10b" class="pb">[034-10b] <img width="20"  src="/static/img/kanseki-5.png"/></a></span><br/>
<span class='tline' id='l149' data-llen='3580:3603'>　有傳然也禹貢墳壤塗泥青黎各繫一州此言其大</span><br/>
<span class='tline' id='l150' data-llen='3603:3626'>　致而已然則草人土化之法凡地預有之也凡地高</span><br/>
<span class='tline' id='l151' data-llen='3626:3649'>　者宜黍稷下者宜稻麥山氣多男澤氣多女東南多</span><br/>
<span class='tline' id='l152' data-llen='3649:3672'>　絲纊西北多織皮先王之於民因其地以施教順其</span><br/>
<span class='tline' id='l153' data-llen='3672:3695'>　俗以行政山者不使居川澤者不使居中原居山者</span><br/>
<span class='tline' id='l154' data-llen='3695:3718'>　不以魚鼈為禮居澤者不以豕鹿為禮騂剛之地糞</span><br/>
<span class='tline' id='l155' data-llen='3718:3741'>　種不以羊赤緹之地糞種不以牛然後五方之民各</span><br/>
<span class='tline' id='l156' data-llen='3741:3764'>　安其性樂其業而無偏弊之患此大司徒土均載師</span><br/>
<span class='tline' id='l157' data-llen='3764:3791'><a onclick="displayPageImage('KR1d0084', 'WYG', '034-11a' );" name="034-11a" class="pb">[034-11a] <img width="20"  src="/static/img/kanseki-5.png"/></a></span><br/>
<span class='tline' id='l158' data-llen='3791:3807'>　土方氏草人所以有功於天下也</span><br/>
<span class='tline' id='l159' data-llen='3807:3814'>　　十二分</span><br/>
<span class='tline' id='l160' data-llen='3814:3837'>　天有十二次日月之所躔地有十二辰王侯之所國</span><br/>
<span class='tline' id='l161' data-llen='3837:3860'>　周官大司徒辨十有二土十有二壤保章氏以星土</span><br/>
<span class='tline' id='l162' data-llen='3860:3883'>　辨九州所封封域皆有分星以觀妖祥盖九州十二</span><br/>
<span class='tline' id='l163' data-llen='3883:3906'>　域或繫之北斗或繫之二十八宿或繫之五星則雍</span><br/>
<span class='tline' id='l164' data-llen='3906:3929'>　主魁冀主樞青兖主機揚徐主權荆主衡梁主開陽</span><br/>
<span class='tline' id='l165' data-llen='3929:3953'>　豫主摇光此繫之北斗者也星紀吳越也𤣥枵齊也</span><br/>
<span class='tline' id='l166' data-llen='3953:3980'><a onclick="displayPageImage('KR1d0084', 'WYG', '034-11b' );" name="034-11b" class="pb">[034-11b] <img width="20"  src="/static/img/kanseki-5.png"/></a></span><br/>
<span class='tline' id='l167' data-llen='3980:4003'>　娵訾衛也降婁魯也大梁趙也實沉晉也鶉首秦也</span><br/>
<span class='tline' id='l168' data-llen='4003:4026'>　鶉火周也鶉尾楚也夀星鄭也大火宋也析木燕也</span><br/>
<span class='tline' id='l169' data-llen='4026:4049'>　此繫之二十八宿者也嵗星主齊吳熒惑主楚越鎮</span><br/>
<span class='tline' id='l170' data-llen='4049:4072'>　星主王子太白主大臣辰星主燕趙代此繫之五星</span><br/>
<span class='tline' id='l171' data-llen='4072:4096'>　者也然吳越南而星紀在丑齊東而𤣥枵在子魯東</span><br/>
<span class='tline' id='l172' data-llen='4096:4119'>　而降婁在戌東西南北相反而相屬何耶先儒以謂</span><br/>
<span class='tline' id='l173' data-llen='4119:4143'>　古者受封之日嵗星所在之辰其國屬焉觀春秋傳凡</span><br/>
<span class='tline' id='l174' data-llen='4143:4166'>　言占相之屬以嵗之所在為福嵗之所衝為災故師</span><br/>
<span class='tline' id='l175' data-llen='4166:4193'><a onclick="displayPageImage('KR1d0084', 'WYG', '034-12a' );" name="034-12a" class="pb">[034-12a] <img width="20"  src="/static/img/kanseki-5.png"/></a></span><br/>
<span class='tline' id='l176' data-llen='4193:4216'>　曠梓慎禆竈之徒以天道在西北而晉不害嵗在越</span><br/>
<span class='tline' id='l177' data-llen='4216:4240'>　而吴不利嵗淫𤣥枵而宋鄭饑嵗棄星紀而周楚惡</span><br/>
<span class='tline' id='l178' data-llen='4240:4263'>　嵗在豕韋而蔡禍嵗及大梁而楚凶則古之言星次</span><br/>
<span class='tline' id='l179' data-llen='4263:4286'>　者未嘗不視嵗之所在也梓慎曰龍宋鄭之星也宋</span><br/>
<span class='tline' id='l180' data-llen='4286:4310'>　大辰之虚也陳太皞之虛也鄭祝融之虚也皆火房也</span><br/>
<span class='tline' id='l181' data-llen='4310:4333'>　衛髙陽之虚也其星為大水以陳為火則大皞之木</span><br/>
<span class='tline' id='l182' data-llen='4333:4356'>　為火母故也以衛為水則高陽水行故也子産曰高</span><br/>
<span class='tline' id='l183' data-llen='4356:4379'>　辛氏有二子伯曰閼伯季曰實沉居於曠林而不相</span><br/>
<span class='tline' id='l184' data-llen='4379:4406'><a onclick="displayPageImage('KR1d0084', 'WYG', '034-12b' );" name="034-12b" class="pb">[034-12b] <img width="20"  src="/static/img/kanseki-5.png"/></a></span><br/>
<span class='tline' id='l185' data-llen='4406:4429'>　能后帝不臧遷閼伯於商丘主辰商人是因故辰為</span><br/>
<span class='tline' id='l186' data-llen='4429:4452'>　商星遷實沉于大夏主參唐人是因故參為晉星然</span><br/>
<span class='tline' id='l187' data-llen='4452:4475'>　則十二域之所主亦若此也班固曰丙丁江淮海岱</span><br/>
<span class='tline' id='l188' data-llen='4475:4498'>　戊已中州河濟庚卒華山以西壬癸常山以北一曰</span><br/>
<span class='tline' id='l189' data-llen='4498:4521'>　甲齊乙東夷丙楚丁南夷戊魏已韓庚秦辛西夷壬</span><br/>
<span class='tline' id='l190' data-llen='4521:4544'>　燕趙癸壮夷子周丑翟寅趙夘鄭辰邯鄲已衛午秦</span><br/>
<span class='tline' id='l191' data-llen='4544:4567'>　未中山申齊酉魯戌吳越亥燕代北又以方位辨周</span><br/>
<span class='tline' id='l192' data-llen='4567:4572'>　土也</span><br/>
<span class='tline' id='l193' data-llen='4572:4599'><a onclick="displayPageImage('KR1d0084', 'WYG', '034-13a' );" name="034-13a" class="pb">[034-13a] <img width="20"  src="/static/img/kanseki-5.png"/></a></span><br/>
<span class='tline' id='l194' data-llen='4599:4602'>　</span><br/>
<span class='tline' id='l195' data-llen='4602:4605'>　</span><br/>
<span class='tline' id='l196' data-llen='4605:4608'>　</span><br/>
<span class='tline' id='l197' data-llen='4608:4611'>　</span><br/>
<span class='tline' id='l198' data-llen='4611:4614'>　</span><br/>
<span class='tline' id='l199' data-llen='4614:4617'>　</span><br/>
<span class='tline' id='l200' data-llen='4617:4620'>　</span><br/>
<span class='tline' id='l201' data-llen='4620:4623'>　</span><br/>
<span class='tline' id='l202' data-llen='4623:4650'><a onclick="displayPageImage('KR1d0084', 'WYG', '034-13b' );" name="034-13b" class="pb">[034-13b] <img width="20"  src="/static/img/kanseki-5.png"/></a></span><br/>
<span class='tline' id='l203' data-llen='4650:4653'>　</span><br/>
<span class='tline' id='l204' data-llen='4653:4656'>　</span><br/>
<span class='tline' id='l205' data-llen='4656:4659'>　</span><br/>
<span class='tline' id='l206' data-llen='4659:4662'>　</span><br/>
<span class='tline' id='l207' data-llen='4662:4665'>　</span><br/>
<span class='tline' id='l208' data-llen='4665:4668'>　</span><br/>
<span class='tline' id='l209' data-llen='4668:4671'>　</span><br/>
<span class='tline' id='l210' data-llen='4671:4680'>　禮書卷三十四</span><br/>
</p>
<p><br/>
</p>
  </div>
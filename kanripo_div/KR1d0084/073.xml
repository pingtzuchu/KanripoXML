<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0084', 'WYG', '073-1a' );" name="073-1a" class="pb">[073-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　禮書卷七十四</span><br/>
<span class='tline' id='l10' data-llen='198:219'>　　　　　　　　　　　　宋　陳祥道　撰</span><br/>
<span class='tline' id='l11' data-llen='219:245'><a onclick="displayPageImage('KR1d0084', 'WYG', '073-2a' );" name="073-2a" class="pb">[073-2a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l13' data-llen='247:273'><a onclick="displayPageImage('KR1d0084', 'WYG', '073-3a' );" name="073-3a" class="pb">[073-3a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l15' data-llen='275:301'><a onclick="displayPageImage('KR1d0084', 'WYG', '073-4a' );" name="073-4a" class="pb">[073-4a] <img width="20"  src="/static/img/kanseki-5.png"/></a></span><br/>
<span class='tline' id='l16' data-llen='301:307'>　　誓戒</span><br/>
<span class='tline' id='l17' data-llen='307:330'>周官太宰祀五帝則掌百官之誓戒前期十日帥執事</span><br/>
<span class='tline' id='l18' data-llen='330:353'>而卜日遂戒祀大神示享先王亦如之大司宼若禋祀</span><br/>
<span class='tline' id='l19' data-llen='353:376'>五帝則戒之日涖誓百官戒於百族遂師凡國祭祀審</span><br/>
<span class='tline' id='l20' data-llen='376:399'>其戒誓太史大祭祀與執事卜日戒及宿之日與羣執</span><br/>
<span class='tline' id='l21' data-llen='399:422'>事讀禮書而協事司士凡祭祀掌士之戒令詔相其法</span><br/>
<span class='tline' id='l22' data-llen='422:445'>事滌狼氏凡誓執鞭以趨於前旦命之郊特牲曰卜之</span><br/>
<span class='tline' id='l23' data-llen='445:468'>日王立于澤親聽誓命獻命庫門之内戒百官也太廟</span><br/>
<span class='tline' id='l24' data-llen='468:494'><a onclick="displayPageImage('KR1d0084', 'WYG', '073-4b' );" name="073-4b" class="pb">[073-4b] <img width="20"  src="/static/img/kanseki-5.png"/></a></span><br/>
<span class='tline' id='l25' data-llen='494:517'>之命戒百姓也明堂位曰各揚其職百官廢職服大刑</span><br/>
<span class='tline' id='l26' data-llen='517:528'>少牢饋食筮旬有一日</span><br/>
<span class='tline' id='l27' data-llen='528:551'>　戒者勑以事誓者告以言大司寇戒之日涖誓百官</span><br/>
<span class='tline' id='l28' data-llen='551:574'>　士師五戒而誓居其一則戒之中有誓而誓則明其</span><br/>
<span class='tline' id='l29' data-llen='574:597'>　戒而巳夫小宗祭則兄弟皆與宗子祭則族人皆侍</span><br/>
<span class='tline' id='l30' data-llen='597:620'>　則周禮所謂百族郊特牲所謂百姓者儀禮所謂子</span><br/>
<span class='tline' id='l31' data-llen='620:643'>　姓兄弟之類是也澤郊學也誓於澤即其所澤而誓</span><br/>
<span class='tline' id='l32' data-llen='643:666'>　也繼之以庫門太廟者庫門之内象法之所在戒百</span><br/>
<span class='tline' id='l33' data-llen='666:692'><a onclick="displayPageImage('KR1d0084', 'WYG', '073-5a' );" name="073-5a" class="pb">[073-5a] <img width="20"  src="/static/img/kanseki-5.png"/></a></span><br/>
<span class='tline' id='l34' data-llen='692:715'>　官於此所以謹之也太廟先祖之所在戒百姓於此</span><br/>
<span class='tline' id='l35' data-llen='715:738'>　所以親之也掌之以太宰重其事也協之以太史正</span><br/>
<span class='tline' id='l36' data-llen='738:761'>　其禮也涖之以司寇肅其職也然古者用刑之法常</span><br/>
<span class='tline' id='l37' data-llen='761:784'>　恕以寛誓人之辭常嚴以峻故軍旅之誓曰孥戮汝</span><br/>
<span class='tline' id='l38' data-llen='784:807'>　無餘刑祭祀之誓曰服大刑明堂位之所言者誓百</span><br/>
<span class='tline' id='l39' data-llen='807:830'>　官之辭也滌狼氏所謂殺轘鞭墨者誓其屬之辭也</span><br/>
<span class='tline' id='l40' data-llen='830:853'>　凡欲齊莊謹肅而巳孰謂其法太苛哉天子諸侯誓</span><br/>
<span class='tline' id='l41' data-llen='853:876'>　以卜吉之日戒宿以卜尸之日大夫前有十日之戒</span><br/>
<span class='tline' id='l42' data-llen='876:902'><a onclick="displayPageImage('KR1d0084', 'WYG', '073-5b' );" name="073-5b" class="pb">[073-5b] <img width="20"  src="/static/img/kanseki-5.png"/></a></span><br/>
<span class='tline' id='l43' data-llen='902:925'>　則與天子諸侯同後有一日之宿則與天子諸侯異</span><br/>
<span class='tline' id='l44' data-llen='925:948'>　此所謂有曲而殺也士有筮日而無諏日有宿而無</span><br/>
<span class='tline' id='l45' data-llen='948:976'>　戒<span class='krp-note'>此戒宿/之戒</span>與大夫異宿以三日而不以一日則與天</span><br/>
<span class='tline' id='l46' data-llen='976:999'>　子諸侯同此所謂有順而摭也考之月令教習田獵</span><br/>
<span class='tline' id='l47' data-llen='999:1022'>　整設于屏外司徒搢扑北靣誓之聘禮誓于其境賔</span><br/>
<span class='tline' id='l48' data-llen='1022:1045'>　南靣上介西靣衆介北靣史讀書司馬執䇿立于其</span><br/>
<span class='tline' id='l49' data-llen='1045:1068'>　後鄭氏曰史於衆介之前北靣讀誓以勑告士衆然</span><br/>
<span class='tline' id='l50' data-llen='1068:1091'>　則祭祀之誓亦應如此禮曰獻命庫門之内戒百官</span><br/>
<span class='tline' id='l51' data-llen='1091:1117'><a onclick="displayPageImage('KR1d0084', 'WYG', '073-6a' );" name="073-6a" class="pb">[073-6a] <img width="20"  src="/static/img/kanseki-5.png"/></a></span><br/>
<span class='tline' id='l52' data-llen='1117:1140'>　也北靣獻命固其理也古之讀誓者史官耳太史所</span><br/>
<span class='tline' id='l53' data-llen='1140:1163'>　謂戒及宿之日讀禮書而協事是也唐制大尉讀誓</span><br/>
<span class='tline' id='l54' data-llen='1163:1173'>　非古也今猶襲之</span><br/>
<span class='tline' id='l55' data-llen='1173:1205'>　　后齊宫<span class='krp-note'>記曰旬有一日宫宰戒夫人/則后夫人散齊致齊與君同</span></span><br/>
<span class='tline' id='l56' data-llen='1205:1212'>　　王齊宫</span><br/>
<span class='tline' id='l57' data-llen='1212:1235'>曲禮曰立如齊齊者不樂不弔檀弓曰君子非有太故</span><br/>
<span class='tline' id='l58' data-llen='1235:1258'>不宿於外非致齊也非疾也不晝夜居於内石駘仲卒</span><br/>
<span class='tline' id='l59' data-llen='1258:1286'><span class='krp-note'>駘仲衛/大夫</span>無適子有庻子六人卜所以為後者曰沐浴佩</span><br/>
<span class='tline' id='l60' data-llen='1286:1312'><a onclick="displayPageImage('KR1d0084', 'WYG', '073-6b' );" name="073-6b" class="pb">[073-6b] <img width="20"  src="/static/img/kanseki-5.png"/></a></span><br/>
<span class='tline' id='l61' data-llen='1312:1335'>玉則兆王制天子齊戒受諫冡宰齊戒受質月令先立</span><br/>
<span class='tline' id='l62' data-llen='1335:1358'>春三曰太史謁之天子天子乃齊立春之日天子親帥</span><br/>
<span class='tline' id='l63' data-llen='1358:1386'>三公九卿諸侯大夫以迎春於東郊<span class='krp-note'>四時/皆然</span>禮器曰三日</span><br/>
<span class='tline' id='l64' data-llen='1386:1409'>繫七日戒三日宿慎之至也郊特牲曰大古冠布齊則</span><br/>
<span class='tline' id='l65' data-llen='1409:1433'>緇之其緌也孔子曰吾未之聞也昏禮𤣥冕齊戒鬼神</span><br/>
<span class='tline' id='l66' data-llen='1433:1457'>隂陽也齊之𤣥也以隂幽思也故君子三日齊必見其</span><br/>
<span class='tline' id='l67' data-llen='1457:1480'>所祭者玉藻將適公所齊戒居外寢沐浴君羔幦虎犆</span><br/>
<span class='tline' id='l68' data-llen='1480:1513'><span class='krp-note'>此君齊/車之飾</span>大夫齊車鹿幦豹犆朝車士齊車鹿幦豹犆<span class='krp-note'>臣/之</span></span><br/>
<span class='tline' id='l69' data-llen='1513:1539'><a onclick="displayPageImage('KR1d0084', 'WYG', '073-7a' );" name="073-7a" class="pb">[073-7a] <img width="20"  src="/static/img/kanseki-5.png"/></a></span><br/>
<span class='tline' id='l70' data-llen='1539:1570'><span class='krp-note'>朝車與齊/車同飾</span>𤣥冠丹組纓諸侯之齊冠也𤣥冠綦組纓士</span><br/>
<span class='tline' id='l71' data-llen='1570:1613'>之齊冠也<span class='krp-note'>言齊時所服也四命以上齊祭異冠正義曰/言齊者兼祭祀之時故曲禮云立如齊謂祭</span></span><br/>
<span class='tline' id='l72' data-llen='1613:1663'><span class='krp-note'>祀時恐此齊亦兼祭祀故言齊時所服其祭諸侯則𤣥/冕也云四命以上齊祭異冠者以諸侯𤣥冕祭𤣥冠齊</span></span><br/>
<span class='tline' id='l73' data-llen='1663:1714'><span class='krp-note'>孤則爵弁祭亦𤣥冠齊是齊祭異冠也必知孤亦𤣥冠/齊者以諸侯尚𤣥冠齊明孤亦𤣥冠齊也其三命以下</span></span><br/>
<span class='tline' id='l74' data-llen='1714:1764'><span class='krp-note'>大夫則朝服以祭士則𤣥端以祭皆𤣥冠也此云𤣥冠/綦組纓士之齊冠是齊祭同冠也其天子之士與諸侯</span></span><br/>
<span class='tline' id='l75' data-llen='1764:1811'><span class='krp-note'>上大夫同故深衣目録云士祭朝服謂之天子之士也/祭用朝服與諸侯大夫同然則天子大夫與諸侯孤同</span></span><br/>
<span class='tline' id='l76' data-llen='1811:1859'><span class='krp-note'>亦爵弁祭𤣥冠齊此是熊氏説也皇氏以為天子大夫/與諸侯大夫同但朝服以祭便與鄭注四命以上齊祭</span></span><br/>
<span class='tline' id='l77' data-llen='1859:1910'><span class='krp-note'>異冠於文為妨皇氏之説非也其天子之祭𤣥冕祭前氏/則𤣥冠齊絺冕祭則𤣥冕齊以次差之可知也此亦熊</span></span><br/>
<span class='tline' id='l78' data-llen='1910:1936'><a onclick="displayPageImage('KR1d0084', 'WYG', '073-7b' );" name="073-7b" class="pb">[073-7b] <img width="20"  src="/static/img/kanseki-5.png"/></a></span><br/>
<span class='tline' id='l79' data-llen='1936:1983'><span class='krp-note'>説此云四命齊祭異冠者謂自祭也若助祭於君則齊/祭同冠故鄭志答趙商問云以雜記云大夫冕而祭於</span></span><br/>
<span class='tline' id='l80' data-llen='1983:2030'><span class='krp-note'>公弁而祭於巳士弁而祭於公冠而祭於已是為三命/以下齊祭異冠何但四命以上也觀注自若但施於巳</span></span><br/>
<span class='tline' id='l81' data-llen='2030:2077'><span class='krp-note'>祭不可通之也鄭答云齊祭謂齊時一冠祭時亦一冠/四命乃然大夫冕士弁而祭於君齊時之冠祭時服之</span></span><br/>
<span class='tline' id='l82' data-llen='2077:2124'><span class='krp-note'>何以亦異如鄭此言是助祭齊祭同冠故云何以亦異/若然士之助祭則齊服應服爵弁而鄭注旅賁氏云王</span></span><br/>
<span class='tline' id='l83' data-llen='2124:2173'><span class='krp-note'>齊服服衮冕則士之齊服服𤣥端不服爵弁者熊氏云/若士助王祭祀服爵弁若助王受朝覲齊服則服𤣥端</span></span><br/>
<span class='tline' id='l84' data-llen='2173:2210'><span class='krp-note'>義或/然也</span>齊則綪結佩而爵韠<span class='krp-note'>綪屈也爵韠/者齊服𤣥端</span>祭義曰致齊於</span><br/>
<span class='tline' id='l85' data-llen='2210:2233'>内散齊於外齊之日思其居處思其笑語思其志意思</span><br/>
<span class='tline' id='l86' data-llen='2233:2263'>其所樂思其所嗜齊三日乃見其所為齊者<span class='krp-note'>致齊思此/五者散齊</span></span><br/>
<span class='tline' id='l87' data-llen='2263:2289'><a onclick="displayPageImage('KR1d0084', 'WYG', '073-8a' );" name="073-8a" class="pb">[073-8a] <img width="20"  src="/static/img/kanseki-5.png"/></a></span><br/>
<span class='tline' id='l88' data-llen='2289:2324'><span class='krp-note'>七日不御不樂不弔耳/見所為齊者思之熟也</span>祭統曰及時將祭君子乃齊齊</span><br/>
<span class='tline' id='l89' data-llen='2324:2347'>之為言齊也齊不齊以致齊者也是故君子非有大事</span><br/>
<span class='tline' id='l90' data-llen='2347:2370'>也非有恭敬也則不齊不齊則於物無防也嗜欲無止</span><br/>
<span class='tline' id='l91' data-llen='2370:2393'>也及其將齊也防其邪物訖其嗜欲耳不聼樂故記曰</span><br/>
<span class='tline' id='l92' data-llen='2393:2416'>齊者不樂言不敢散其志也心不茍慮必依於道手足</span><br/>
<span class='tline' id='l93' data-llen='2416:2439'>不茍動必依於禮是故君子之齊也専致其精明之徳</span><br/>
<span class='tline' id='l94' data-llen='2439:2462'>也故散齊七日以定之致齊三日以齊之定之之謂齊</span><br/>
<span class='tline' id='l95' data-llen='2462:2485'>齊者精明之至也然後可以交於神明也是故先期旬</span><br/>
<span class='tline' id='l96' data-llen='2485:2511'><a onclick="displayPageImage('KR1d0084', 'WYG', '073-8b' );" name="073-8b" class="pb">[073-8b] <img width="20"  src="/static/img/kanseki-5.png"/></a></span><br/>
<span class='tline' id='l97' data-llen='2511:2534'>有一日宫宰戒夫人夫人亦散齊七日致齊三日君致</span><br/>
<span class='tline' id='l98' data-llen='2534:2557'>齊於外夫人致齊於内然後㑹於太廟中庸曰使天下</span><br/>
<span class='tline' id='l99' data-llen='2557:2580'>之人齊明盛服以承祭祀洋洋乎如在其上如在其左</span><br/>
<span class='tline' id='l100' data-llen='2580:2610'>右周禮膳夫王齊日三舉<span class='krp-note'>鄭司農曰/齊必變食</span>玉府王齊則共食</span><br/>
<span class='tline' id='l101' data-llen='2610:2647'>玉<span class='krp-note'>玉是陽精之純者食之以禦水/氣鄭司農云王齊當食王屑</span>鬯人凡王之齊事共</span><br/>
<span class='tline' id='l102' data-llen='2647:2684'>其秬鬯<span class='krp-note'>給淬/浴</span>司服其齊服有𤣥端素端<span class='krp-note'>士齊有素端者/亦為札荒有所</span></span><br/>
<span class='tline' id='l103' data-llen='2684:2715'><span class='krp-note'>禱請變素服言/端者明異制</span>太史戒及宿之日與羣執事讀禮書而</span><br/>
<span class='tline' id='l104' data-llen='2715:2746'>協事<span class='krp-note'>正義曰戒散/齊宿致齊也</span>旅賁氏凡祭祀㑹同賔客則服而趨</span><br/>
<span class='tline' id='l105' data-llen='2746:2772'><a onclick="displayPageImage('KR1d0084', 'WYG', '073-9a' );" name="073-9a" class="pb">[073-9a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='2772:2809'><span class='krp-note'>會同賔客王亦齊服服衮/冕則此士之齊服服𤣥端</span>既夕記士處適寢有疾疾者</span><br/>
<span class='tline' id='l107' data-llen='2809:2839'>齊<span class='krp-note'>適寢者不齊/不居其室</span>養者皆齊孟子雖有惡人齊戒沐浴可</span><br/>
<span class='tline' id='l108' data-llen='2839:2862'>以事上帝孔子曰齊必變食齊必有明衣布子之所慎</span><br/>
<span class='tline' id='l109' data-llen='2862:2887'>齊戰疾雖菜羮𤓰祭蔬食必齊如也荀子曰端衣𤣥裳</span><br/>
<span class='tline' id='l110' data-llen='2887:2910'>絻而乘路志不在於食葷莊子曰不飲酒不茹葷是祭</span><br/>
<span class='tline' id='l111' data-llen='2910:2933'>祀之齊非心齊也揚子曰孝子有祭乎有齊乎夫能存</span><br/>
<span class='tline' id='l112' data-llen='2933:2956'>亡形屬荒絶者惟齊乎故孝子之於齊見父母之存也</span><br/>
<span class='tline' id='l113' data-llen='2956:2979'>是以齊不賔國語宣王不藉千畮虢文公諫曰先時五</span><br/>
<span class='tline' id='l114' data-llen='2979:3005'><a onclick="displayPageImage('KR1d0084', 'WYG', '073-9b' );" name="073-9b" class="pb">[073-9b] <img width="20"  src="/static/img/kanseki-5.png"/></a></span><br/>
<span class='tline' id='l115' data-llen='3005:3028'>日瞽告有協風至王即齊宫百官御事各即其齊三日</span><br/>
<span class='tline' id='l116' data-llen='3028:3051'>王乃淳濯饗醴及期鬱人薦鬯犧人薦醴王祼鬯饗醴</span><br/>
<span class='tline' id='l117' data-llen='3051:3071'>乃行左氏隠公祭鍾巫齊于社圃館于寪氏也</span><br/>
<span class='tline' id='l118' data-llen='3071:3094'>　祭統曰君致齊於外夫人致齊於内然後㑹於太廟</span><br/>
<span class='tline' id='l119' data-llen='3094:3117'>　祭義曰致齊於内散齊於外檀弓曰非致齊也非疾</span><br/>
<span class='tline' id='l120' data-llen='3117:3140'>　也不晝夜居於内儀禮疾者齊處適寢國語耕藉之</span><br/>
<span class='tline' id='l121' data-llen='3140:3163'>　禮王即齊宫百官御事各即其齊三日蓋君齊於路</span><br/>
<span class='tline' id='l122' data-llen='3163:3186'>　寢夫人齊於正寢而大夫士亦各齊於適寢散齊夜</span><br/>
<span class='tline' id='l123' data-llen='3186:3213'><a onclick="displayPageImage('KR1d0084', 'WYG', '073-10a' );" name="073-10a" class="pb">[073-10a] <img width="20"  src="/static/img/kanseki-5.png"/></a></span><br/>
<span class='tline' id='l124' data-llen='3213:3236'>　處適寢亦豫外事所謂致齊於内散齊於外是也致</span><br/>
<span class='tline' id='l125' data-llen='3236:3259'>　齊晝夜處適寢不豫外事所謂非致齊也不晝夜居</span><br/>
<span class='tline' id='l126' data-llen='3259:3282'>　於内是也鄭氏曰散齊不御不樂不弔則散齊雖豫</span><br/>
<span class='tline' id='l127' data-llen='3282:3305'>　外事其它與致齊同矣故不飲酒不茹葷不賔不鳴</span><br/>
<span class='tline' id='l128' data-llen='3305:3328'>　佩喪者則弗見也不蠲則弗見也凡不以哀欲惡貳</span><br/>
<span class='tline' id='l129' data-llen='3328:3351'>　其心而巳則浹旬之間其可伐鼔乎季桓子將祭齊</span><br/>
<span class='tline' id='l130' data-llen='3351:3374'>　三日而二日伐鼔孔子曰三日齊一日用之猶恐不</span><br/>
<span class='tline' id='l131' data-llen='3374:3397'>　敬二日伐鼓何居蓋季桓子之於祭特齊三日而巳</span><br/>
<span class='tline' id='l132' data-llen='3397:3424'><a onclick="displayPageImage('KR1d0084', 'WYG', '073-10b' );" name="073-10b" class="pb">[073-10b] <img width="20"  src="/static/img/kanseki-5.png"/></a></span><br/>
<span class='tline' id='l133' data-llen='3424:3447'>　非禮經所謂致齊之日也祭有大小禮有輕重先王</span><br/>
<span class='tline' id='l134' data-llen='3447:3470'>　之時蓋有三日齊者國語所謂百官各即其齊三日</span><br/>
<span class='tline' id='l135' data-llen='3470:3493'>　月令天子迎氣亦齊三日是也考之儀禮大夫旬有</span><br/>
<span class='tline' id='l136' data-llen='3493:3516'>　一日筮日前祭二日宿戒尸明日筮尸又明日乃祭</span><br/>
<span class='tline' id='l137' data-llen='3516:3539'>　士筮日又前期三日之朝筮尸先儒謂人君卜日則</span><br/>
<span class='tline' id='l138' data-llen='3539:3562'>　散齊卜尸則致齊大夫前祭一日筮尸則散齊九日</span><br/>
<span class='tline' id='l139' data-llen='3562:3585'>　致齊一日士前祭三日筮尸則致齊與人君同而散</span><br/>
<span class='tline' id='l140' data-llen='3585:3608'>　齊與人君異然致齊不必繫於筮尸大夫致齊一日</span><br/>
<span class='tline' id='l141' data-llen='3608:3635'><a onclick="displayPageImage('KR1d0084', 'WYG', '073-11a' );" name="073-11a" class="pb">[073-11a] <img width="20"  src="/static/img/kanseki-5.png"/></a></span><br/>
<span class='tline' id='l142' data-llen='3635:3658'>　散齊九日於禮無據古之齊也非特施於祭祀而巳</span><br/>
<span class='tline' id='l143' data-llen='3658:3681'>　故將適公所宿齊戒居外寢沐浴則見君必齊矣昏</span><br/>
<span class='tline' id='l144' data-llen='3681:3705'>　禮𤣥冕齊戒鬼神隂陽也則娶妻必齊矣周禮金路</span><br/>
<span class='tline' id='l145' data-llen='3705:3728'>　以賔謂之齊車其僕謂之齊僕其右謂之齊右則會</span><br/>
<span class='tline' id='l146' data-llen='3728:3751'>　同賔客必齊矣死於適寢以齊終也則疾必齊矣祭</span><br/>
<span class='tline' id='l147' data-llen='3751:3774'>　統曰君子非有大事也非有祭祀恭敬也則不齊是</span><br/>
<span class='tline' id='l148' data-llen='3774:3797'>　凡所以致恭敬者未嘗不齊也然㑹同賔客其齊服</span><br/>
<span class='tline' id='l149' data-llen='3797:3818'>　蓋亦服𤣥端而巳鄭氏謂王齊服衮冕無據</span><br/>
<span class='tline' id='l150' data-llen='3818:3845'><a onclick="displayPageImage('KR1d0084', 'WYG', '073-11b' );" name="073-11b" class="pb">[073-11b] <img width="20"  src="/static/img/kanseki-5.png"/></a></span><br/>
<span class='tline' id='l151' data-llen='3845:3859'>　　齊服<span class='krp-note'>𤣥端/素服</span></span><br/>
<span class='tline' id='l152' data-llen='3859:3883'>　周官司服其齊服有𤣥端記曰太古冠布齊則緇之</span><br/>
<span class='tline' id='l153' data-llen='3883:3908'>　又曰𤣥端丹組纓諸侯之齊冠也𤣥冠綦組纓士之</span><br/>
<span class='tline' id='l154' data-llen='3908:3933'>　齊冠也又曰齊之𤣥也以隂幽思也又曰𤣥冕齊戒</span><br/>
<span class='tline' id='l155' data-llen='3933:3958'>　鬼神隂陽也荀卿曰𤣥端𤣥裳絻而乗路者志不在</span><br/>
<span class='tline' id='l156' data-llen='3958:3982'>　於食葷蓋太古之齊冠以緇後世齊冠以𤣥天子齊</span><br/>
<span class='tline' id='l157' data-llen='3982:4008'>　則𤣥冕𤣥端所謂端衣𤣥裳絻而乘路是也諸侯而</span><br/>
<span class='tline' id='l158' data-llen='4008:4043'>　下則𤣥冠𤣥端所謂𤣥冠丹組纓是也<span class='krp-note'>鄭氏謂𤣥端/素端士之齊</span></span><br/>
<span class='tline' id='l159' data-llen='4043:4070'><a onclick="displayPageImage('KR1d0084', 'WYG', '073-12a' );" name="073-12a" class="pb">[073-12a] <img width="20"  src="/static/img/kanseki-5.png"/></a></span><br/>
<span class='tline' id='l160' data-llen='4070:4111'>　<span class='krp-note'>服蓋以司服所言其齊服有𤣥端素/端之文在士服之下故誤為之説也</span>諸侯之齊於婚</span><br/>
<span class='tline' id='l161' data-llen='4111:4135'>　以天子之𤣥冕攝盛故也然諸侯與士之於祭祀其</span><br/>
<span class='tline' id='l162' data-llen='4135:4159'>　齊則同故皆𤣥冠以一其誠其分則異故殊組纓以</span><br/>
<span class='tline' id='l163' data-llen='4159:4191'>　辦其守天子諸侯大夫齊祭異服<span class='krp-note'>天子於羣小祀齊/祭同冕不同服</span></span><br/>
<span class='tline' id='l164' data-llen='4191:4227'>　士齊祭則一於冠端𤣥而巳<span class='krp-note'>鄭氏曰四命以上齊祭/異冠然三命而下齊祭</span></span><br/>
<span class='tline' id='l165' data-llen='4227:4257'>　<span class='krp-note'>雖同冠而/不同纓</span>其𤣥冠蓋與朝服之冠同其所異者組纓</span><br/>
<span class='tline' id='l166' data-llen='4257:4280'>　而巳丹者正陽之色諸侯以為組纓以其純於徳故</span><br/>
<span class='tline' id='l167' data-llen='4280:4303'>　也綦者隂陽之雜士以為組纓以其未純於徳故也</span><br/>
<span class='tline' id='l168' data-llen='4303:4330'><a onclick="displayPageImage('KR1d0084', 'WYG', '073-12b' );" name="073-12b" class="pb">[073-12b] <img width="20"  src="/static/img/kanseki-5.png"/></a></span><br/>
<span class='tline' id='l169' data-llen='4330:4353'>　綦蒼艾色也詩以綦巾為女巾書與詩以騏弁為士</span><br/>
<span class='tline' id='l170' data-llen='4353:4376'>　弁禮以綦組綬為世子之佩則綦皆卑者之飾也儀</span><br/>
<span class='tline' id='l171' data-llen='4376:4402'>　禮曰𤣥端𤣥裳雜裳可也鄭氏謂上士𤣥裳中士黄</span><br/>
<span class='tline' id='l172' data-llen='4402:4426'>　裳下士雜裳前𤣥後黄於義或然然齊之飾不特如</span><br/>
<span class='tline' id='l173' data-llen='4426:4449'>　此而巳其明衣布其韠爵其佩綪結其車羔幦鹿幦</span><br/>
<span class='tline' id='l174' data-llen='4449:4476'>　　尸<span class='krp-note'>雜記曰尸冕弁而出士虞/記曰尸服卒者之上服</span></span><br/>
<span class='tline' id='l175' data-llen='4476:4505'>曲禮坐如尸為人子者祭祀不為尸<span class='krp-note'>尸卜筮/無父者</span>禮曰君子</span><br/>
<span class='tline' id='l176' data-llen='4505:4528'>抱孫不抱子此言孫可以為王父尸子不可以為父尸</span><br/>
<span class='tline' id='l177' data-llen='4528:4555'><a onclick="displayPageImage('KR1d0084', 'WYG', '073-13a' );" name="073-13a" class="pb">[073-13a] <img width="20"  src="/static/img/kanseki-5.png"/></a></span><br/>
<span class='tline' id='l178' data-llen='4555:4584'><span class='krp-note'>以孫與祖/昭穆同</span>為君尸者大夫士見之則下之君知所以為</span><br/>
<span class='tline' id='l179' data-llen='4584:4613'>尸者則自下之<span class='krp-note'>尊尸也下/下車也</span>尸必式乘必以几禮運曰醆</span><br/>
<span class='tline' id='l180' data-llen='4613:4636'>斝及尸君非禮也是謂僣君曾子問曰祭必有尸乎若</span><br/>
<span class='tline' id='l181' data-llen='4636:4664'>厭祭亦可乎<span class='krp-note'>厭時/無尸</span>孔子曰祭成喪者必有尸尸必以孫</span><br/>
<span class='tline' id='l182' data-llen='4664:4695'>孫㓜則使人抱之無孫則取於同姓可也<span class='krp-note'>人以有子孫/為成人子不</span></span><br/>
<span class='tline' id='l183' data-llen='4695:4724'><span class='krp-note'>殤父義/由此也</span>祭殤必厭蓋弗成也祭成喪而無尸是殤之也</span><br/>
<span class='tline' id='l184' data-llen='4724:4753'>禮器曰周坐尸詔侑武方其禮亦然其道一也<span class='krp-note'>言此亦/周所因</span></span><br/>
<span class='tline' id='l185' data-llen='4753:4797'><span class='krp-note'>於商也武當為無聲之誤也方猶常也告尸行節/勸尸飲酒無常若孝子之為也孝子就養無方</span>夏立</span><br/>
<span class='tline' id='l186' data-llen='4797:4824'><a onclick="displayPageImage('KR1d0084', 'WYG', '073-13b' );" name="073-13b" class="pb">[073-13b] <img width="20"  src="/static/img/kanseki-5.png"/></a></span><br/>
<span class='tline' id='l187' data-llen='4824:4864'>尸而卒祭<span class='krp-note'>夏禮尸有/事乃卒</span>殷坐尸<span class='krp-note'>無事/猶坐</span>周旅酬六尸<span class='krp-note'>使之相/酌也后</span></span><br/>
<span class='tline' id='l188' data-llen='4864:4905'><span class='krp-note'>稷之尸發/爵不受旅</span>曽子曰周禮其猶醵與<span class='krp-note'>合錢飲酒為醵旅酬/相酌似之也王居明</span></span><br/>
<span class='tline' id='l189' data-llen='4905:4947'><span class='krp-note'>堂之禮仲秋/乃命國醵</span>郊特牲曰尸陳也<span class='krp-note'>尸或詁為主此尸神象/當從主訓之言陳非也</span></span><br/>
<span class='tline' id='l190' data-llen='4947:4970'>舉斝角詔妥尸古者尸無事則立有事而後坐也尸神</span><br/>
<span class='tline' id='l191' data-llen='4970:5004'>象也<span class='krp-note'>天子奠斝/諸侯奠角</span>玉藻曰尸襲<span class='krp-note'>尸/尊</span>君與尸行接武大夫繼</span><br/>
<span class='tline' id='l192' data-llen='5004:5027'>武士中武小記曰練筮日筮尸視濯皆繩屨大祥吉服</span><br/>
<span class='tline' id='l193' data-llen='5027:5050'>而筮尸父為士子為天子諸侯則祭以天子諸侯其尸</span><br/>
<span class='tline' id='l194' data-llen='5050:5073'>服以士服父為天子諸侯子為士祭以士其尸服以士</span><br/>
<span class='tline' id='l195' data-llen='5073:5100'><a onclick="displayPageImage('KR1d0084', 'WYG', '073-14a' );" name="073-14a" class="pb">[073-14a] <img width="20"  src="/static/img/kanseki-5.png"/></a></span><br/>
<span class='tline' id='l196' data-llen='5100:5123'>服少儀曰婦人為尸坐則不手拜士虞禮男男尸女女</span><br/>
<span class='tline' id='l197' data-llen='5123:5152'>尸酌尸之僕如君之僕<span class='krp-note'>當其為/尸則尊</span>曽子問曰卿大夫將為</span><br/>
<span class='tline' id='l198' data-llen='5152:5175'>尸於公受宿矣而有齊衰内喪則如之何孔子曰出舍</span><br/>
<span class='tline' id='l199' data-llen='5175:5207'>乎公宫以待事禮也<span class='krp-note'>尸重受宿則不得/哭内䘮同宫也</span>孔子曰尸弁冕</span><br/>
<span class='tline' id='l200' data-llen='5207:5238'>而出卿大夫士皆下之尸必式必有前驅<span class='krp-note'>冕兼曰弁者/君之尸或服</span></span><br/>
<span class='tline' id='l201' data-llen='5238:5267'><span class='krp-note'>大夫士/之服也</span>祭統冕而總干以樂皇尸尸謖君與卿四人餕</span><br/>
<span class='tline' id='l202' data-llen='5267:5290'>尸在廟門外則疑於臣在廟中則全於君夫人薦豆執</span><br/>
<span class='tline' id='l203' data-llen='5290:5313'>挍執醴授之執鐙尸酢夫人執柄夫人受尸執足坊記</span><br/>
<span class='tline' id='l204' data-llen='5313:5340'><a onclick="displayPageImage('KR1d0084', 'WYG', '073-14b' );" name="073-14b" class="pb">[073-14b] <img width="20"  src="/static/img/kanseki-5.png"/></a></span><br/>
<span class='tline' id='l205' data-llen='5340:5363'>曰祭祀之有尸也宗廟之有主也示民有事也七日戒</span><br/>
<span class='tline' id='l206' data-llen='5363:5386'>三日齊承一人焉以為尸過之者趨走以教敬也尸飲</span><br/>
<span class='tline' id='l207' data-llen='5386:5420'>三衆賔飲一示民有上下也<span class='krp-note'>主人主婦上賔獻尸乃/後主人降洗爵獻賔</span>掌</span><br/>
<span class='tline' id='l208' data-llen='5420:5454'>次凡祭祀張尸次<span class='krp-note'>鄭司農云尸次祭祀/之尸所居之更衣帳</span>大司樂尸出入</span><br/>
<span class='tline' id='l209' data-llen='5454:5477'>則令奏肆夏大祀凡大禋祀肆享祭示則執明水火而</span><br/>
<span class='tline' id='l210' data-llen='5477:5500'>號祝隋則執釁逆牲逆尸令鍾鼓右亦如之相尸禮小</span><br/>
<span class='tline' id='l211' data-llen='5500:5523'>祝大祭祀逆齍盛逆尸沃尸盥節服氏郊祀裘冕二人</span><br/>
<span class='tline' id='l212' data-llen='5523:5565'>執戈送逆尸<span class='krp-note'>裘冕者亦從尸服也裘大裘也凡尸服卒/者之上服從車從尸車送逆徃來春秋傳</span></span><br/>
<span class='tline' id='l213' data-llen='5565:5592'><a onclick="displayPageImage('KR1d0084', 'WYG', '073-15a' );" name="073-15a" class="pb">[073-15a] <img width="20"  src="/static/img/kanseki-5.png"/></a></span><br/>
<span class='tline' id='l214' data-llen='5592:5628'><span class='krp-note'>曰晉祀夏郊/董伯為尸</span>士師若祭勝國之社稷則為之尸<span class='krp-note'>以刑官/為尸畧</span></span><br/>
<span class='tline' id='l215' data-llen='5628:5655'><span class='krp-note'>之/也</span>祀五帝則沃尸及王盥洎鑊水士虞禮尸服卒者之</span><br/>
<span class='tline' id='l216' data-llen='5655:5700'>上服<span class='krp-note'>上服者如特牲士𤣥端也不以爵弁服為上者祭/於君之服非所以自配鬼神士之妻則宵衣耳</span></span><br/>
<span class='tline' id='l217' data-llen='5700:5733'>男男尸女女尸必使異姓不使賤者<span class='krp-note'>異姓婦也賤者謂/庶孫之妾也尸配</span></span><br/>
<span class='tline' id='l218' data-llen='5733:5762'><span class='krp-note'>尊者必/使適也</span>詩鳬鷖曰神祗祖考安樂之也詩曰鳬鷖在涇</span><br/>
<span class='tline' id='l219' data-llen='5762:5796'>公尸來燕來寧<span class='krp-note'>箋水鳥而居水中猶人/為公尸之在宗廟也</span>鳬鷖在沙公尸</span><br/>
<span class='tline' id='l220' data-llen='5796:5831'>來燕來宜<span class='krp-note'>喻祭四方百/物之尸也</span>鳬鷖在渚公尸來燕來處<span class='krp-note'>喻祭/天地</span></span><br/>
<span class='tline' id='l221' data-llen='5831:5865'><span class='krp-note'>之尸/也</span>鳬鷖在潨公尸來燕來宗<span class='krp-note'>喻祭社稷/山川之尸</span>鳬鷖在亹公</span><br/>
<span class='tline' id='l222' data-llen='5865:5892'><a onclick="displayPageImage('KR1d0084', 'WYG', '073-15b' );" name="073-15b" class="pb">[073-15b] <img width="20"  src="/static/img/kanseki-5.png"/></a></span><br/>
<span class='tline' id='l223' data-llen='5892:5927'>尸來止熏熏<span class='krp-note'>亹之言門也燕七祀之尸/於門户之外故以喻也</span>中霤禮祭五祀</span><br/>
<span class='tline' id='l224' data-llen='5927:5950'>於廟用特牲有主有尸逸禮記祫于太廟之禮云毁廟</span><br/>
<span class='tline' id='l225' data-llen='5950:5961'>之主升合食而立二尸</span><br/>
<span class='tline' id='l226' data-llen='5961:5984'>　古者事死如事生事亡如事存故祭祀必立尸周官</span><br/>
<span class='tline' id='l227' data-llen='5984:6007'>　節服氏郊祀裘冕二人執戈送逆尸士師若祭勝國</span><br/>
<span class='tline' id='l228' data-llen='6007:6030'>　之社稷則為之尸祀五帝則沃尸及王盥守祧若將</span><br/>
<span class='tline' id='l229' data-llen='6030:6053'>　祭祀則各以其服授尸鳬鷖之序言神祗祖考而詩</span><br/>
<span class='tline' id='l230' data-llen='6053:6082'>　稱公尸則凡祭有尸矣<span class='krp-note'>惟奠與祭/殤與尸</span>春秋傳曰晉祀夏</span><br/>
<span class='tline' id='l231' data-llen='6082:6109'><a onclick="displayPageImage('KR1d0084', 'WYG', '073-16a' );" name="073-16a" class="pb">[073-16a] <img width="20"  src="/static/img/kanseki-5.png"/></a></span><br/>
<span class='tline' id='l232' data-llen='6109:6132'>　郊董伯為尸傳曰舜祀唐郊丹朱為尸又周公祭泰</span><br/>
<span class='tline' id='l233' data-llen='6132:6155'>　山以召公為尸曾子問曰卿大夫為尸於公則凡尸</span><br/>
<span class='tline' id='l234' data-llen='6155:6197'>　皆貴者矣<span class='krp-note'>白虎通曰王者宗廟以卿為尸不以公為/尸嫌三公尊近天子親稽首拜尸也杜佑</span></span><br/>
<span class='tline' id='l235' data-llen='6197:6243'>　<span class='krp-note'>曰天子不以公為尸諸侯不以卿為尸天子諸侯雖/以卿大夫為尸皆取同姓之嫡也卿大夫不以臣為</span></span><br/>
<span class='tline' id='l236' data-llen='6243:6273'>　<span class='krp-note'>尸俱以孫者/避君故也</span>禮記曰為人子者祭祀不為尸則凡尸</span><br/>
<span class='tline' id='l237' data-llen='6273:6296'>　皆無父者矣然則天子諸侯之尸以卿大夫則㓜者</span><br/>
<span class='tline' id='l238' data-llen='6296:6319'>　不與焉禮曰祭成祭喪者必有尸尸必以孫孫則使</span><br/>
<span class='tline' id='l239' data-llen='6319:6342'>　人抱之無孫則取於同姓可也此大夫士之禮歟蓋</span><br/>
<span class='tline' id='l240' data-llen='6342:6369'><a onclick="displayPageImage('KR1d0084', 'WYG', '073-16b' );" name="073-16b" class="pb">[073-16b] <img width="20"  src="/static/img/kanseki-5.png"/></a></span><br/>
<span class='tline' id='l241' data-llen='6369:6392'>　䘮禮始䘮而奠則無尸以人道事之也既葬而祭則</span><br/>
<span class='tline' id='l242' data-llen='6392:6415'>　有尸以神道事之也祭祀同几則一尸儀禮曰男男</span><br/>
<span class='tline' id='l243' data-llen='6415:6438'>　尸女女尸謂虞祭也父為士子為大夫葬以士禮而</span><br/>
<span class='tline' id='l244' data-llen='6438:6461'>　祭之尸則服士服父為大夫子為士葬以大夫禮而</span><br/>
<span class='tline' id='l245' data-llen='6461:6484'>　祭之尸則服大夫服故周官司服享先公則鷩冕以</span><br/>
<span class='tline' id='l246' data-llen='6484:6507'>　為祭則各以其服授尸尸服鷩冕而王服衮以臨之</span><br/>
<span class='tline' id='l247' data-llen='6507:6530'>　則非所以致敬故弗敢也然小記曰父為天子諸侯</span><br/>
<span class='tline' id='l248' data-llen='6530:6553'>　子為士祭以士其尸服以士服者鄭氏曰父以罪誅</span><br/>
<span class='tline' id='l249' data-llen='6553:6580'><a onclick="displayPageImage('KR1d0084', 'WYG', '073-17a' );" name="073-17a" class="pb">[073-17a] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='6580:6603'>　尸服以士服不成其為君也以卒者不成其為君故</span><br/>
<span class='tline' id='l251' data-llen='6603:6626'>　不敢服其為君之服也儀禮大夫前祭一日筮尸士</span><br/>
<span class='tline' id='l252' data-llen='6626:6649'>　則前祭三日筮尸大夫於尸再宿而一戒士於尸一</span><br/>
<span class='tline' id='l253' data-llen='6649:6672'>　宿而無戒則大夫之禮有所屈士之禮有所伸推而</span><br/>
<span class='tline' id='l254' data-llen='6672:6695'>　上之則人君蓋亦前三日筮尸而宿戒之儀又加隆</span><br/>
<span class='tline' id='l255' data-llen='6695:6718'>　矣周官掌次祭祀張尸次儀禮大夫士之祭皆祝迎</span><br/>
<span class='tline' id='l256' data-llen='6718:6741'>　尸於門外祝入門左則固張於廟門之西矣及其入</span><br/>
<span class='tline' id='l257' data-llen='6741:6764'>　也主人立于阼階東西南靣尸盥而進升自西階主</span><br/>
<span class='tline' id='l258' data-llen='6764:6791'><a onclick="displayPageImage('KR1d0084', 'WYG', '073-17b' );" name="073-17b" class="pb">[073-17b] <img width="20"  src="/static/img/kanseki-5.png"/></a></span><br/>
<span class='tline' id='l259' data-llen='6791:6814'>　人升自阼階祝從尸主人從祝尸入即席東靣而坐</span><br/>
<span class='tline' id='l260' data-llen='6814:6837'>　祝主人西南而立皆拜妥尸尸答拜遂坐而按祭焉</span><br/>
<span class='tline' id='l261' data-llen='6837:6860'>　禮記曰周坐尸詔侑無方夏立尸而卒祭殷坐尸周</span><br/>
<span class='tline' id='l262' data-llen='6860:6883'>　旅酬六尸觀儀禮大夫士之祭則人君事尸之儀略</span><br/>
<span class='tline' id='l263' data-llen='6883:6927'>　可見矣<span class='krp-note'>後魏文成帝拓䟦濬時高允獻書云祭尸乆廢/今風俗則取其狀貌類者以為尸黷亂愔禮</span></span><br/>
<span class='tline' id='l264' data-llen='6927:6973'>　<span class='krp-note'>又周蠻夷傳巴梁間俗毎秋祭祀取鄉里鬚靣人迭/迎為尸以祭之唐柳道州人毎祭祀迎同姓丈夫婦</span></span><br/>
<span class='tline' id='l265' data-llen='6973:6990'>　<span class='krp-note'>人狎神以享亦/為尸之遺法</span></span><br/>
<span class='tline' id='l266' data-llen='6990:6999'>　禮書卷七十四</span><br/>
</p>
<p><br/>
</p>
  </div>
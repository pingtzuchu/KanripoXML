<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0084', 'WYG', '050-1a' );" name="050-1a" class="pb">[050-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　禮書卷五十一</span><br/>
<span class='tline' id='l10' data-llen='198:219'>　　　　　　　　　　　　宋　陳祥道　撰</span><br/>
<span class='tline' id='l11' data-llen='219:245'><a onclick="displayPageImage('KR1d0084', 'WYG', '050-2a' );" name="050-2a" class="pb">[050-2a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l13' data-llen='247:273'><a onclick="displayPageImage('KR1d0084', 'WYG', '050-3a' );" name="050-3a" class="pb">[050-3a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l15' data-llen='275:301'><a onclick="displayPageImage('KR1d0084', 'WYG', '050-4a' );" name="050-4a" class="pb">[050-4a] <img width="20"  src="/static/img/kanseki-5.png"/></a></span><br/>
<span class='tline' id='l16' data-llen='301:306'>　　笏</span><br/>
<span class='tline' id='l17' data-llen='306:329'>玉藻曰笏天子以球玉諸侯以象大夫以魚須文竹士</span><br/>
<span class='tline' id='l18' data-llen='329:367'>竹本象可也<span class='krp-note'>球美玉也文猶飾也大夫士飾/竹以為笏不與君並用純物也</span>見於天子</span><br/>
<span class='tline' id='l19' data-llen='367:401'>與射無説笏入太廟説笏非古也<span class='krp-note'>言凡吉事無説笏也/太廟之中唯君當事</span></span><br/>
<span class='tline' id='l20' data-llen='401:439'><span class='krp-note'>説笏/也</span>小功不説笏當事免則説之<span class='krp-note'>免悲哀哭踊之時不/在於記事也小功輕</span></span><br/>
<span class='tline' id='l21' data-llen='439:469'><span class='krp-note'>不當事可/以説笏也</span>既搢必盥雖有執於朝弗有盥矣凡有指畫</span><br/>
<span class='tline' id='l22' data-llen='469:492'>於君前用笏造受命於君前則書於笏笏畢用也因飾</span><br/>
<span class='tline' id='l23' data-llen='492:519'>焉笏度二尺有六寸其中傳三寸其殺六分而去一<span class='krp-note'>殺/猶</span></span><br/>
<span class='tline' id='l24' data-llen='519:545'><a onclick="displayPageImage('KR1d0084', 'WYG', '050-4b' );" name="050-4b" class="pb">[050-4b] <img width="20"  src="/static/img/kanseki-5.png"/></a></span><br/>
<span class='tline' id='l25' data-llen='545:585'><span class='krp-note'>杼也天子杼上終葵首諸侯不終半/葵首大夫士又杼其下首廣二寸</span>又曰天子搢珽方正</span><br/>
<span class='tline' id='l26' data-llen='585:608'>於天下也諸侯荼前詘後直讓於天子也大夫前詘後</span><br/>
<span class='tline' id='l27' data-llen='608:631'>詘無所不讓也又曰將適公所史進象笏書思對命又</span><br/>
<span class='tline' id='l28' data-llen='631:661'>玉藻曰年不順成君衣布搢本<span class='krp-note'>搢本去珽荼/佩士笏也</span>内則曰子</span><br/>
<span class='tline' id='l29' data-llen='661:684'>事父母韠紳搢笏樂記曰武王散軍而郊射禆冕搢笏</span><br/>
<span class='tline' id='l30' data-llen='684:707'>而虎賁之士説劒也儀禮士緇帶韎韐竹笏禮器曰大</span><br/>
<span class='tline' id='l31' data-llen='707:730'>圭不瑑周禮王搢大圭執鎮圭藻藉五采五就以朝日</span><br/>
<span class='tline' id='l32' data-llen='730:753'>考工記曰大圭長三尺杼上終葵首天子服之荀卿曰</span><br/>
<span class='tline' id='l33' data-llen='753:779'><a onclick="displayPageImage('KR1d0084', 'WYG', '050-5a' );" name="050-5a" class="pb">[050-5a] <img width="20"  src="/static/img/kanseki-5.png"/></a></span><br/>
<span class='tline' id='l34' data-llen='779:802'>天子御珽諸侯御荼大夫服笏管子曰天子執玉笏以</span><br/>
<span class='tline' id='l35' data-llen='802:825'>朝日釋名曰笏忽也君有命則書其上備忽忘也或曰</span><br/>
<span class='tline' id='l36' data-llen='825:848'>簿可以簿疏物也徐廣車服儀制曰笏即手板也蜀志</span><br/>
<span class='tline' id='l37' data-llen='848:871'>秦密見太守以簿繫頰則漢魏以來皆執手板故云若</span><br/>
<span class='tline' id='l38' data-llen='871:878'>今吏之持簿</span><br/>
<span class='tline' id='l39' data-llen='878:901'>　天下之事常脩治於人之所慎而廢弛於人之所忽</span><br/>
<span class='tline' id='l40' data-llen='901:924'>　先王於是制為之笏或執或搢而畢用之使人稽其</span><br/>
<span class='tline' id='l41' data-llen='924:947'>　名以見其義觀其制以思其徳庸有臨事而失者乎</span><br/>
<span class='tline' id='l42' data-llen='947:973'><a onclick="displayPageImage('KR1d0084', 'WYG', '050-5b' );" name="050-5b" class="pb">[050-5b] <img width="20"  src="/static/img/kanseki-5.png"/></a></span><br/>
<span class='tline' id='l43' data-llen='973:996'>　天子之笏以玉諸侯以象大夫以魚須文竹士竹本</span><br/>
<span class='tline' id='l44' data-llen='996:1019'>　象可也葢玉徳之美象義之辨竹禮之節天子尚徳</span><br/>
<span class='tline' id='l45' data-llen='1019:1042'>　諸侯貴義大夫士則循禮而已此笏所以異也魚須</span><br/>
<span class='tline' id='l46' data-llen='1042:1065'>　文竹竹而以魚須文之也竹本象可也竹本而象飾</span><br/>
<span class='tline' id='l47' data-llen='1065:1088'>　之也大夫近尊而其勢屈士遠尊而其體伸此飾所</span><br/>
<span class='tline' id='l48' data-llen='1088:1111'>　以異也禮大夫沐稷而君與士皆沐梁大夫之臣曰</span><br/>
<span class='tline' id='l49' data-llen='1111:1134'>　私人而君與士之臣皆曰私臣大夫祭則堂之上下</span><br/>
<span class='tline' id='l50' data-llen='1134:1157'>　共尊而君與士則堂下異尊大夫内子拜尸西而君</span><br/>
<span class='tline' id='l51' data-llen='1157:1183'><a onclick="displayPageImage('KR1d0084', 'WYG', '050-6a' );" name="050-6a" class="pb">[050-6a] <img width="20"  src="/static/img/kanseki-5.png"/></a></span><br/>
<span class='tline' id='l52' data-llen='1183:1206'>　與士之妻則北面大夫之於主婦不致爵而君與士</span><br/>
<span class='tline' id='l53' data-llen='1206:1229'>　則致爵大夫嗣子不舉奠而君與士之嗣則舉奠大</span><br/>
<span class='tline' id='l54' data-llen='1229:1252'>　夫賔尸尸酢主人乃設席而君與士則先酢而設席</span><br/>
<span class='tline' id='l55' data-llen='1252:1275'>　大夫前祭一日筮尸而君與士則前祭三日筮尸大</span><br/>
<span class='tline' id='l56' data-llen='1275:1298'>　夫祭之日視濯而君與士則前祭一日視濯凡此皆</span><br/>
<span class='tline' id='l57' data-llen='1298:1321'>　順而摭之之禮則其飾笏以象不亦可乎天子之於</span><br/>
<span class='tline' id='l58' data-llen='1321:1344'>　天下體無所屈故珽必方正諸侯之於天子則謹度</span><br/>
<span class='tline' id='l59' data-llen='1344:1367'>　以臣之於臣民則制度以君之故荼必前屈後直大</span><br/>
<span class='tline' id='l60' data-llen='1367:1393'><a onclick="displayPageImage('KR1d0084', 'WYG', '050-6b' );" name="050-6b" class="pb">[050-6b] <img width="20"  src="/static/img/kanseki-5.png"/></a></span><br/>
<span class='tline' id='l61' data-llen='1393:1416'>　夫於其君則為臣於天子則為陪臣故笏必前屈後</span><br/>
<span class='tline' id='l62' data-llen='1416:1440'>　屈士笏之制無所經見觀其飾之以象疑亦前屈後直</span><br/>
<span class='tline' id='l63' data-llen='1440:1463'>　歟天子之朝日執鎮圭搢大圭則所執者摯也所搢</span><br/>
<span class='tline' id='l64' data-llen='1463:1486'>　者笏也諸侯之朝大夫之聘葢亦如此則諸侯執命</span><br/>
<span class='tline' id='l65' data-llen='1486:1509'>　圭者必搢荼大夫執聘圭者必搢笏及其合瑞而授</span><br/>
<span class='tline' id='l66' data-llen='1509:1532'>　圭則執其所搢而已此所謂見於天子無説笏也見</span><br/>
<span class='tline' id='l67' data-llen='1532:1555'>　天子也入太廟也射也皆禮之不可忽者故不説笏</span><br/>
<span class='tline' id='l68' data-llen='1555:1578'>　小功則禮可以勝情故亦不説笏當事而免則事可</span><br/>
<span class='tline' id='l69' data-llen='1578:1604'><a onclick="displayPageImage('KR1d0084', 'WYG', '050-7a' );" name="050-7a" class="pb">[050-7a] <img width="20"  src="/static/img/kanseki-5.png"/></a></span><br/>
<span class='tline' id='l70' data-llen='1604:1627'>　以勝禮故説之小功不説笏則大功以上説之可知</span><br/>
<span class='tline' id='l71' data-llen='1627:1658'>　　大圭<span class='krp-note'>三尺杼上終葵首杼殺也考/工記曰凡為輪行澤者欲杼</span></span><br/>
<span class='tline' id='l72' data-llen='1658:1681'>　典瑞王搢大圭執鎮圭繅藉五采五就以朝日玉藻</span><br/>
<span class='tline' id='l73' data-llen='1681:1704'>　曰笏天子以球玉又曰天子搢珽方正於天下也左</span><br/>
<span class='tline' id='l74' data-llen='1704:1727'>　氏曰衮冕黻珽昭其度也禮器曰大圭不琢玉人曰</span><br/>
<span class='tline' id='l75' data-llen='1727:1750'>　大圭長三尺杼上終葵首天子服之鄭氏釋玉藻曰</span><br/>
<span class='tline' id='l76' data-llen='1750:1783'>　珽亦笏也或謂之大圭球美玉也<span class='krp-note'>禹貢雍州厥貢球/琳琅玕爾雅釋地</span></span><br/>
<span class='tline' id='l77' data-llen='1783:1823'>　<span class='krp-note'>西北之美者有崐崙之璆琳琅説/文曰球或從翏則  璆與球同</span>釋玉人曰大圭或謂</span><br/>
<span class='tline' id='l78' data-llen='1823:1849'><a onclick="displayPageImage('KR1d0084', 'WYG', '050-7b' );" name="050-7b" class="pb">[050-7b] <img width="20"  src="/static/img/kanseki-5.png"/></a></span><br/>
<span class='tline' id='l79' data-llen='1849:1880'>　之珽杼殺也終葵椎也<span class='krp-note'>賈公彦曰齊人/謂椎為終葵</span>為椎於杼上</span><br/>
<span class='tline' id='l80' data-llen='1880:1903'>　明無所屈也葢天子之笏其玉以球其不琢也謂之</span><br/>
<span class='tline' id='l81' data-llen='1903:1926'>　大圭其方正也謂之珽其實一也終葵首六寸相玉</span><br/>
<span class='tline' id='l82' data-llen='1926:1949'>　書曰珽玉六寸明自炤是也典瑞曰搢大圭玉藻曰</span><br/>
<span class='tline' id='l83' data-llen='1949:1972'>　搢珽玉人曰天子服之荀子曰天子御珽然則搢之</span><br/>
<span class='tline' id='l84' data-llen='1972:1995'>　者服之也御者進之也天子諸侯之笏必以人進之</span><br/>
<span class='tline' id='l85' data-llen='1995:2018'>　大夫士則服之而已玉藻曰史進象笏諸侯之禮也</span><br/>
<span class='tline' id='l86' data-llen='2018:2041'>　然王朝日禮神執鎮圭而搢大圭既禮神矣宜置鎮</span><br/>
<span class='tline' id='l87' data-llen='2041:2067'><a onclick="displayPageImage('KR1d0084', 'WYG', '050-8a' );" name="050-8a" class="pb">[050-8a] <img width="20"  src="/static/img/kanseki-5.png"/></a></span><br/>
<span class='tline' id='l88' data-llen='2067:2090'>　圭而用大圭歟玉藻言笏度二尺有六寸其中博三</span><br/>
<span class='tline' id='l89' data-llen='2090:2113'>　寸具殺六分而去一然天子之笏長三尺而六寸為</span><br/>
<span class='tline' id='l90' data-llen='2113:2136'>　椎首而計之則於二尺六寸為有餘去椎首而計之</span><br/>
<span class='tline' id='l91' data-llen='2136:2159'>　則於二尺六寸為不足葢玉藻所言非天子之笏孔</span><br/>
<span class='tline' id='l92' data-llen='2159:2182'>　頴達曰二尺六寸短於天子葢諸侯以下度分皆然</span><br/>
<span class='tline' id='l93' data-llen='2182:2196'>　　諸侯荼<span class='krp-note'>前詘/後直</span></span><br/>
<span class='tline' id='l94' data-llen='2196:2219'>　玉藻曰笏諸侯以象又曰諸侯荼前詘後直讓於天</span><br/>
<span class='tline' id='l95' data-llen='2219:2242'>　子也荀子曰諸侯御荼鄭氏曰荼讀為舒遲之舒舒</span><br/>
<span class='tline' id='l96' data-llen='2242:2268'><a onclick="displayPageImage('KR1d0084', 'WYG', '050-8b' );" name="050-8b" class="pb">[050-8b] <img width="20"  src="/static/img/kanseki-5.png"/></a></span><br/>
<span class='tline' id='l97' data-llen='2268:2292'>　懦者畏在前也詘謂圜殺其首不為椎頭觀考工記弓</span><br/>
<span class='tline' id='l98' data-llen='2292:2322'>　人曰斵目必荼<span class='krp-note'>鄭司農曰/荼徐也</span>書大傳曰陽盛則吁荼萬物</span><br/>
<span class='tline' id='l99' data-llen='2322:2346'>　而養之史日月朓則王侯其荼葢古者荼舒通用荼之</span><br/>
<span class='tline' id='l100' data-llen='2346:2366'>　度二尺六寸其中博三寸其殺六分而去一</span><br/>
<span class='tline' id='l101' data-llen='2366:2373'>　　大夫笏</span><br/>
<span class='tline' id='l102' data-llen='2373:2396'>　大夫之笏以魚須文竹鄭氏曰文猶飾也庾氏曰以</span><br/>
<span class='tline' id='l103' data-llen='2396:2419'>　鮫魚須飾竹以成文考之書大傳曰東海魚須目鄭</span><br/>
<span class='tline' id='l104' data-llen='2419:2442'>　氏曰魚須今以為簮司馬相如賦曰靡魚須之橈旃</span><br/>
<span class='tline' id='l105' data-llen='2442:2468'><a onclick="displayPageImage('KR1d0084', 'WYG', '050-9a' );" name="050-9a" class="pb">[050-9a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='2468:2496'>　張揖曰以魚須為旃柄則大夫以之飾笏宜矣<span class='krp-note'>陸徳/明讀</span></span><br/>
<span class='tline' id='l107' data-llen='2496:2523'>　<span class='krp-note'>須為/班</span>葢竹取其堅貞有節也前詘後詘無所不讓也</span><br/>
<span class='tline' id='l108' data-llen='2523:2546'>　以魚須飾之卑者不敢用純也王天子用全上公用</span><br/>
<span class='tline' id='l109' data-llen='2546:2565'>　龍侯用瓉伯用将亦卑者不敢用純之意</span><br/>
<span class='tline' id='l110' data-llen='2565:2572'>　　士竹本</span><br/>
<span class='tline' id='l111' data-llen='2572:2595'>　儀禮士竹笏玉藻曰士竹本象可也葢竹本尢堅貞</span><br/>
<span class='tline' id='l112' data-llen='2595:2618'>　而有節者也士以節義為尚故笏用焉象諸侯所以</span><br/>
<span class='tline' id='l113' data-llen='2618:2641'>　為笏者也士卑而伸故飾笏用焉玉藻曰年不順成</span><br/>
<span class='tline' id='l114' data-llen='2641:2667'><a onclick="displayPageImage('KR1d0084', 'WYG', '050-9b' );" name="050-9b" class="pb">[050-9b] <img width="20"  src="/static/img/kanseki-5.png"/></a></span><br/>
<span class='tline' id='l115' data-llen='2667:2690'>　君搢本葢竹本也先儒謂士竹本象者以象飾其本</span><br/>
<span class='tline' id='l116' data-llen='2690:2713'>　誤矣天子之笏曰珽諸侯曰荼大夫以下曰笏者尊</span><br/>
<span class='tline' id='l117' data-llen='2713:2736'>　者文其名卑者命其實故車天子諸侯曰路大夫以</span><br/>
<span class='tline' id='l118' data-llen='2736:2759'>　下曰車寝天子諸侯曰宫大夫以下曰寝妻諸侯曰</span><br/>
<span class='tline' id='l119' data-llen='2759:2782'>　夫人大夫曰孺人士曰婦庶人曰妻死諸侯曰薨大</span><br/>
<span class='tline' id='l120' data-llen='2782:2800'>　夫曰卒士曰不禄庶人曰死意與此同</span><br/>
<span class='tline' id='l121' data-llen='2800:2803'>　</span><br/>
<span class='tline' id='l122' data-llen='2803:2812'>　禮書卷五十一</span><br/>
</p>
<p><br/>
</p>
  </div>
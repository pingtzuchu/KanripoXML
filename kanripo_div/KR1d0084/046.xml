<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0084', 'WYG', '046-1a' );" name="046-1a" class="pb">[046-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　禮書卷四十七</span><br/>
<span class='tline' id='l10' data-llen='198:219'>　　　　　　　　　　　　宋　陳祥道　撰</span><br/>
<span class='tline' id='l11' data-llen='219:245'><a onclick="displayPageImage('KR1d0084', 'WYG', '046-2a' );" name="046-2a" class="pb">[046-2a] <img width="20"  src="/static/img/kanseki-5.png"/></a></span><br/>
<span class='tline' id='l12' data-llen='245:248'>　</span><br/>
<span class='tline' id='l13' data-llen='248:251'>　</span><br/>
<span class='tline' id='l14' data-llen='251:254'>　</span><br/>
<span class='tline' id='l15' data-llen='254:257'>　</span><br/>
<span class='tline' id='l16' data-llen='257:260'>　</span><br/>
<span class='tline' id='l17' data-llen='260:263'>　</span><br/>
<span class='tline' id='l18' data-llen='263:266'>　</span><br/>
<span class='tline' id='l19' data-llen='266:269'>　</span><br/>
<span class='tline' id='l20' data-llen='269:295'><a onclick="displayPageImage('KR1d0084', 'WYG', '046-2b' );" name="046-2b" class="pb">[046-2b] <img width="20"  src="/static/img/kanseki-5.png"/></a></span><br/>
<span class='tline' id='l21' data-llen='295:301'>　　五席</span><br/>
<span class='tline' id='l22' data-llen='301:324'>　　　王大朝覲大饗射封國命諸侯祀先王酢席皆</span><br/>
<span class='tline' id='l23' data-llen='324:347'>　　　　三　<span class='krp-note'>次席黼純繅席畫純/莞筵紛純</span></span><br/>
<span class='tline' id='l24' data-llen='347:370'>　　　諸侯祭祀席二　<span class='krp-note'>莞席紛純/蒲筵繢純</span></span><br/>
<span class='tline' id='l25' data-llen='370:395'>　　　諸侯酢筵國賔席二　<span class='krp-note'>繅席畫純/莞筵紛純</span></span><br/>
<span class='tline' id='l26' data-llen='395:421'>　　　公食大夫席二　<span class='krp-note'>萑席𤣥帛純/蒲筵緇布純</span></span><br/>
<span class='tline' id='l27' data-llen='421:443'>　　　大夫鄉飲士鄉射席一<span class='krp-note'>蒲筵緇/布純</span></span><br/>
<span class='tline' id='l28' data-llen='443:466'>周禮大宰大朝覲會同贊玉几玉爵司几筵掌五几五</span><br/>
<span class='tline' id='l29' data-llen='466:492'><a onclick="displayPageImage('KR1d0084', 'WYG', '046-3a' );" name="046-3a" class="pb">[046-3a] <img width="20"  src="/static/img/kanseki-5.png"/></a></span><br/>
<span class='tline' id='l30' data-llen='492:515'>席之名物辨其用與其位凡大朝覲大饗射凡封國命</span><br/>
<span class='tline' id='l31' data-llen='515:538'>諸侯王位設黼依依前南鄉設莞筵紛純加繅席畫純</span><br/>
<span class='tline' id='l32' data-llen='538:561'>加次席黼純左右玉几祀先王酢席亦如之諸侯祭祀</span><br/>
<span class='tline' id='l33' data-llen='561:584'>席蒲筵繢純加莞席紛純右彫几酢席莞筵紛純加繅</span><br/>
<span class='tline' id='l34' data-llen='584:607'>席畫純筵國賔于牖前亦如之左彤几甸役則設熊席</span><br/>
<span class='tline' id='l35' data-llen='607:630'>左漆几凡喪事設葦席右素几其柏席用萑黼純諸侯</span><br/>
<span class='tline' id='l36' data-llen='630:653'>則紛純毎敦一几吉事變几凶事仍几書狄設黼扆綴</span><br/>
<span class='tline' id='l37' data-llen='653:676'>衣牖間南嚮敷重篾席黼純華玉仍几西席東嚮敷重</span><br/>
<span class='tline' id='l38' data-llen='676:702'><a onclick="displayPageImage('KR1d0084', 'WYG', '046-3b' );" name="046-3b" class="pb">[046-3b] <img width="20"  src="/static/img/kanseki-5.png"/></a></span><br/>
<span class='tline' id='l39' data-llen='702:725'>㡳席綴純文貝仍几東序西嚮敷重豐席畫純彫玉仍</span><br/>
<span class='tline' id='l40' data-llen='725:749'>几西夾南嚮敷重筍席𤣥紛純漆仍几詩行葦曰肆筵</span><br/>
<span class='tline' id='l41' data-llen='749:772'>設席授几有緝御篤公劉曰或肆之筵或授之几公食</span><br/>
<span class='tline' id='l42' data-llen='772:796'>大夫禮蒲筵常緇布純加萑席尋𤣥帛純上大夫蒲筵</span><br/>
<span class='tline' id='l43' data-llen='796:819'>加萑席其純皆如下大夫純鄉飲酒鄉射禮蒲筵緇布</span><br/>
<span class='tline' id='l44' data-llen='819:851'>純燕禮司宫筵賔于戸西東上無加席<span class='krp-note'>席用蒲筵緇布/純也無加席燕</span></span><br/>
<span class='tline' id='l45' data-llen='851:883'><span class='krp-note'>私禮臣屈也諸侯/之官無司几筵</span>小臣設公席于阼階上西鄉設加席</span><br/>
<span class='tline' id='l46' data-llen='883:906'>大射小臣設公席于阼階上西鄉司宫設賔席于戸西</span><br/>
<span class='tline' id='l47' data-llen='906:932'><a onclick="displayPageImage('KR1d0084', 'WYG', '046-4a' );" name="046-4a" class="pb">[046-4a] <img width="20"  src="/static/img/kanseki-5.png"/></a></span><br/>
<span class='tline' id='l48' data-llen='932:955'>南靣有加席聘禮賔立接西塾几筵既設擯者出請命</span><br/>
<span class='tline' id='l49' data-llen='955:996'><span class='krp-note'>有几筵者以其/廟受宜依神也</span>賔請覿宰夫徹几改筵<span class='krp-note'>將禮賔徹神几/改神席更布也</span></span><br/>
<span class='tline' id='l50' data-llen='996:1044'><span class='krp-note'>公食大夫禮曰蒲筵常緇布純加萑席尋𤣥帛純此筵/上下大夫也周禮筵國賔于牖前莞筵紛純加繅席畫</span></span><br/>
<span class='tline' id='l51' data-llen='1044:1079'><span class='krp-note'>純左彤几者則是筵孤/也孤彤几卿大夫漆几</span>公出迎賔以入公升側受几于</span><br/>
<span class='tline' id='l52' data-llen='1079:1109'>序端宰夫内拂几三奉兩端以進<span class='krp-note'>以進自東/箱來授君</span>公東南鄉</span><br/>
<span class='tline' id='l53' data-llen='1109:1133'>外拂几三卒振𬒮中攝之進西鄉擯者告賔進訝受几</span><br/>
<span class='tline' id='l54' data-llen='1133:1160'>于筵前東靣候<span class='krp-note'>未設/也</span>公一拜送賔以几辟北靣設几公</span><br/>
<span class='tline' id='l55' data-llen='1160:1193'>食大夫禮宰夫設筵加席几<span class='krp-note'>公不賔至授几者親/設湆醫可以畧此</span>司宫</span><br/>
<span class='tline' id='l56' data-llen='1193:1219'><a onclick="displayPageImage('KR1d0084', 'WYG', '046-4b' );" name="046-4b" class="pb">[046-4b] <img width="20"  src="/static/img/kanseki-5.png"/></a></span><br/>
<span class='tline' id='l57' data-llen='1219:1247'>具几與蒲筵常緇布純加萑席尋𤣥帛純皆卷自末<span class='krp-note'>丈/六</span></span><br/>
<span class='tline' id='l58' data-llen='1247:1281'><span class='krp-note'>尺曰常半常曰尋必/長筵者以左右饌也</span>宰夫筵出自東房上大夫蒲筵加</span><br/>
<span class='tline' id='l59' data-llen='1281:1316'>萑席其純皆如下大夫純<span class='krp-note'>謂三命大夫也孤為賔則/莞筵紛純加繅席畫純</span>士</span><br/>
<span class='tline' id='l60' data-llen='1316:1339'>虞禮素几葦席在西序下祝布席于室中東靣右几尸</span><br/>
<span class='tline' id='l61' data-llen='1339:1362'>出執几席從尸出門右南靣席設于尊西北東靣几在</span><br/>
<span class='tline' id='l62' data-llen='1362:1385'>南特牲禮几席陳于西祝筵几于室中東靣少牢禮司</span><br/>
<span class='tline' id='l63' data-llen='1385:1415'>宫筵于奥祝設几于筵上右之<span class='krp-note'>西南隅曰奥/近南為右</span>有司徹司</span><br/>
<span class='tline' id='l64' data-llen='1415:1442'>宫筵于户西南靣又筵于西序東靣主人降受宰几<span class='krp-note'>周/禮</span></span><br/>
<span class='tline' id='l65' data-llen='1442:1468'><a onclick="displayPageImage('KR1d0084', 'WYG', '046-5a' );" name="046-5a" class="pb">[046-5a] <img width="20"  src="/static/img/kanseki-5.png"/></a></span><br/>
<span class='tline' id='l66' data-llen='1468:1497'><span class='krp-note'>大宰贊玉/几玉爵</span>二手横執几揖尸升主人西靣左手執几縮</span><br/>
<span class='tline' id='l67' data-llen='1497:1521'>之以右𬒮推拂几三二手横執几進授尸于筵前尸進</span><br/>
<span class='tline' id='l68' data-llen='1521:1544'>二手受于手間主人退尸還几縮之右手執外廉北靣</span><br/>
<span class='tline' id='l69' data-llen='1544:1579'>奠于筵上左之南縮不坐<span class='krp-note'>主人陽長左鬼神陰長/右不坐奠之者几輕</span>卒𧃊</span><br/>
<span class='tline' id='l70' data-llen='1579:1602'>有司官徹饋饌于室中西北隅南靣如饋之設右几厞</span><br/>
<span class='tline' id='l71' data-llen='1602:1631'>用席曲禮曰羣居五人則長者必異席<span class='krp-note'>席以四/人為節</span>為人子</span><br/>
<span class='tline' id='l72' data-llen='1631:1660'>者坐不中席母踖席<span class='krp-note'>升席必/由下也</span>奉席如橋衡請席何鄉請</span><br/>
<span class='tline' id='l73' data-llen='1660:1683'>祍何趾席南鄉北鄉以西方為上東鄉西鄉以南方為</span><br/>
<span class='tline' id='l74' data-llen='1683:1709'><a onclick="displayPageImage('KR1d0084', 'WYG', '046-5b' );" name="046-5b" class="pb">[046-5b] <img width="20"  src="/static/img/kanseki-5.png"/></a></span><br/>
<span class='tline' id='l75' data-llen='1709:1732'>上若非飲食之客則布席席間函丈主人跪正席客跪</span><br/>
<span class='tline' id='l76' data-llen='1732:1755'>撫席而辭客徹重席主人固辭客踐席乃坐侍坐於所</span><br/>
<span class='tline' id='l77' data-llen='1755:1778'>尊敬無餘席客至於寢門則主人請入為席虚坐盡後</span><br/>
<span class='tline' id='l78' data-llen='1778:1810'>食坐盡前有憂者側席而坐<span class='krp-note'>側特也不在接/人不布他靣席</span>有喪者專</span><br/>
<span class='tline' id='l79' data-llen='1810:1837'>席而坐<span class='krp-note'>單/席</span>禮器曰禮有以多為貴者天子之席五重諸</span><br/>
<span class='tline' id='l80' data-llen='1837:1860'>侯之席三重大夫再重有以少為貴者鬼神之祭單席</span><br/>
<span class='tline' id='l81' data-llen='1860:1883'>莞簟之安而槀鞂之設郊特牲曰大饗君三重席而酢</span><br/>
<span class='tline' id='l82' data-llen='1883:1906'>焉三獻之介君專席而酢焉莞簟之安而蒲越槀鞂之</span><br/>
<span class='tline' id='l83' data-llen='1906:1932'><a onclick="displayPageImage('KR1d0084', 'WYG', '046-6a' );" name="046-6a" class="pb">[046-6a] <img width="20"  src="/static/img/kanseki-5.png"/></a></span><br/>
<span class='tline' id='l84' data-llen='1932:1955'>尚明之也玉藻曰登席不由前為躐席浴出履蒯席君</span><br/>
<span class='tline' id='l85' data-llen='1955:1978'>賜之食越席再拜受登祭之論語曰席不正不坐鄭康</span><br/>
<span class='tline' id='l86' data-llen='1978:2001'>成曰鋪陳曰筵藉之曰席紛如綬有文而狹者繅席削</span><br/>
<span class='tline' id='l87' data-llen='2001:2024'>蒲蒻展之編以五采次席桃枝席有次列成文莞小蒲</span><br/>
<span class='tline' id='l88' data-llen='2024:2047'>席孔安國曰篾桃枝竹也㡳蒻苹也豐莞也筍蒻竹也</span><br/>
<span class='tline' id='l89' data-llen='2047:2064'>爾雅曰莞符籬郭璞曰西人呼蒲為莞</span><br/>
<span class='tline' id='l90' data-llen='2064:2087'>　司几筵之席莫貴於次席而次席黼純畫之席莫貴</span><br/>
<span class='tline' id='l91' data-llen='2087:2110'>　於篾席而篾席亦黼純孔安國以篾席為桃枝席鄭</span><br/>
<span class='tline' id='l92' data-llen='2110:2136'><a onclick="displayPageImage('KR1d0084', 'WYG', '046-6b' );" name="046-6b" class="pb">[046-6b] <img width="20"  src="/static/img/kanseki-5.png"/></a></span><br/>
<span class='tline' id='l93' data-llen='2136:2159'>　氏以次席為桃枝席葢有所傳然也司几筵王筵有</span><br/>
<span class='tline' id='l94' data-llen='2159:2182'>　莞而無蒲純有黼而無繢諸侯筵有蒲與莞席有莞</span><br/>
<span class='tline' id='l95' data-llen='2182:2205'>　繅而無次純有繢而無黼則蒲不如莞繢不如紛紛</span><br/>
<span class='tline' id='l96' data-llen='2205:2228'>　不如畫而斷割之義又王之所獨也司几筵王席三</span><br/>
<span class='tline' id='l97' data-llen='2228:2251'>　諸侯席三鄉飲鄉射大夫士一而巳禮器曰禮有以</span><br/>
<span class='tline' id='l98' data-llen='2251:2274'>　多為貴者天子之席五重諸侯三重大夫再重郊特</span><br/>
<span class='tline' id='l99' data-llen='2274:2297'>　牲曰大饗君三重席而酢焉舉重數也司几筵王之</span><br/>
<span class='tline' id='l100' data-llen='2297:2320'>　朝祀席皆三諸侯祭祀席二禮器曰禮有以少為貴</span><br/>
<span class='tline' id='l101' data-llen='2320:2346'><a onclick="displayPageImage('KR1d0084', 'WYG', '046-7a' );" name="046-7a" class="pb">[046-7a] <img width="20"  src="/static/img/kanseki-5.png"/></a></span><br/>
<span class='tline' id='l102' data-llen='2346:2369'>　者鬼神之祭單席非祀廟之禮也司几筵諸侯筵國</span><br/>
<span class='tline' id='l103' data-llen='2369:2392'>　賔莞筵紛純加繅席畫純公食大夫蒲筵常緇布純</span><br/>
<span class='tline' id='l104' data-llen='2392:2416'>　加萑席尋𤣥帛純鄭氏釋聘禮謂蒲筵萑席筵上下</span><br/>
<span class='tline' id='l105' data-llen='2416:2439'>　大夫也莞筵繅席筵孤也公食大夫大射賔有加席</span><br/>
<span class='tline' id='l106' data-llen='2439:2462'>　燕禮之賔無加席鄭氏曰燕禮私臣屈也筵席之制</span><br/>
<span class='tline' id='l107' data-llen='2462:2494'>　短不過尋長不過常中者不過九尺<span class='krp-note'>公食大夫蒲筵/常萑席尋匠人</span></span><br/>
<span class='tline' id='l108' data-llen='2494:2523'>　<span class='krp-note'>明堂度九/尺之筵</span>純縁之制上不過黼下不過緇布其卷之</span><br/>
<span class='tline' id='l109' data-llen='2523:2546'>　也必自末其奉之也如橋衡敷必請鄉升必由下主</span><br/>
<span class='tline' id='l110' data-llen='2546:2572'><a onclick="displayPageImage('KR1d0084', 'WYG', '046-7b' );" name="046-7b" class="pb">[046-7b] <img width="20"  src="/static/img/kanseki-5.png"/></a></span><br/>
<span class='tline' id='l111' data-llen='2572:2595'>　人敬客則請為席客敬主人則徹重席侍所尊者敬</span><br/>
<span class='tline' id='l112' data-llen='2595:2618'>　無餘席為人子者坐不中席食坐則前席虚坐則後</span><br/>
<span class='tline' id='l113' data-llen='2618:2641'>　席有喪者側席有憂者專席此禮之大畧然也司几</span><br/>
<span class='tline' id='l114' data-llen='2641:2664'>　筵大朝覲大饗射凡封國命諸侯祀先王無異席則</span><br/>
<span class='tline' id='l115' data-llen='2664:2687'>　祀先公亦用之矣賈公彦釋禮器謂天子大祫席五</span><br/>
<span class='tline' id='l116' data-llen='2687:2710'>　重禘祭四重時祭三重上公大祫四重諸侯大祫三</span><br/>
<span class='tline' id='l117' data-llen='2710:2733'>　重禘與時祭同二重其言無所經見然書皆言敷重</span><br/>
<span class='tline' id='l118' data-llen='2733:2756'>　席毛氏釋詩亦曰設重席則王之次席繅席皆重焉</span><br/>
<span class='tline' id='l119' data-llen='2756:2782'><a onclick="displayPageImage('KR1d0084', 'WYG', '046-8a' );" name="046-8a" class="pb">[046-8a] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2782:2805'>　與莞筵而五諸侯繅席亦重焉與蒲筵而三其數適</span><br/>
<span class='tline' id='l121' data-llen='2805:2813'>　與禮器合矣</span><br/>
<span class='tline' id='l122' data-llen='2813:2819'>　　熊席</span><br/>
<span class='tline' id='l123' data-llen='2819:2842'>　司几筵甸役設熊席鄭氏謂王甸有司祭表貉所設</span><br/>
<span class='tline' id='l124' data-llen='2842:2865'>　席然經言甸役不言甸役之祭則熊席之設位葢王</span><br/>
<span class='tline' id='l125' data-llen='2865:2888'>　也王師田掌次張幕設重帟重案司几筵設熊席皆</span><br/>
<span class='tline' id='l126' data-llen='2888:2911'>　野外之禮也葢大田簡衆大役任衆涖之不可以無</span><br/>
<span class='tline' id='l127' data-llen='2911:2922'>　威故席以熊皮為之</span><br/>
<span class='tline' id='l128' data-llen='2922:2948'><a onclick="displayPageImage('KR1d0084', 'WYG', '046-8b' );" name="046-8b" class="pb">[046-8b] <img width="20"  src="/static/img/kanseki-5.png"/></a></span><br/>
<span class='tline' id='l129' data-llen='2948:2959'>　　葦席<span class='krp-note'>萑席/</span></span><br/>
<span class='tline' id='l130' data-llen='2959:2982'>　爾雅曰菼騅也又曰葭蘆菼薍郭璞曰蘆葦也薍似</span><br/>
<span class='tline' id='l131' data-llen='2982:3009'>　葦而小<span class='krp-note'>實/中</span>毛氏曰薍為萑葭為葦孔頴達曰菼長為</span><br/>
<span class='tline' id='l132' data-llen='3009:3032'>　薍成為萑葭長為蘆成為葦然詩於霜降之時言兼</span><br/>
<span class='tline' id='l133' data-llen='3032:3055'>　葭蒼蒼於物長之時言敦彼行葦則葭非必初生之</span><br/>
<span class='tline' id='l134' data-llen='3055:3078'>　名葦非必已成之稱也萑似葦而小則葦席麤於萑</span><br/>
<span class='tline' id='l135' data-llen='3078:3101'>　矣故司几筵喪禮葦席柏席用萑黼純鄭司農以柏</span><br/>
<span class='tline' id='l136' data-llen='3101:3124'>　席為迫地之席鄭康成以柏席為椁中之席二者皆</span><br/>
<span class='tline' id='l137' data-llen='3124:3150'><a onclick="displayPageImage('KR1d0084', 'WYG', '046-9a' );" name="046-9a" class="pb">[046-9a] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='3150:3173'>　不可考然士喪禮始死與小歛之奠設於地大歛然</span><br/>
<span class='tline' id='l139' data-llen='3173:3196'>　後有席特未有几士虞素几葦席則歛之席亦葦席</span><br/>
<span class='tline' id='l140' data-llen='3196:3219'>　也司几筵言凡喪事設葦席右素几則虞亦喪事也</span><br/>
<span class='tline' id='l141' data-llen='3219:3242'>　檀弓曰虞而立尸有几筵者連言之也諸侯而上喪</span><br/>
<span class='tline' id='l142' data-llen='3242:3247'>　有几</span><br/>
<span class='tline' id='l143' data-llen='3247:3258'>　　越席<span class='krp-note'>藁秸/</span></span><br/>
<span class='tline' id='l144' data-llen='3258:3285'>禹貢甸服三百里貢秸服<span class='krp-note'>秸藁/也</span>禮器言大路素而越席</span><br/>
<span class='tline' id='l145' data-llen='3285:3318'>郊特牲曰蒲越藁秸之尚明之也<span class='krp-note'>蒲越槀秸藉神席也/明之者神明之也</span></span><br/>
<span class='tline' id='l146' data-llen='3318:3344'><a onclick="displayPageImage('KR1d0084', 'WYG', '046-9b' );" name="046-9b" class="pb">[046-9b] <img width="20"  src="/static/img/kanseki-5.png"/></a></span><br/>
<span class='tline' id='l147' data-llen='3344:3372'>左傳曰大路越席昭其儉也<span class='krp-note'>越席/結草</span>荀卿曰大路越席所</span><br/>
<span class='tline' id='l148' data-llen='3372:3401'>以養體<span class='krp-note'>越席剪/蒲席也</span>禮器曰禮有以多為貴者天子之席五</span><br/>
<span class='tline' id='l149' data-llen='3401:3424'>重諸侯之席三重大夫再重又曰禮有以少為貴者鬼</span><br/>
<span class='tline' id='l150' data-llen='3424:3447'>神之祭單席正義曰熊氏云天子祫席五重此文是也</span><br/>
<span class='tline' id='l151' data-llen='3447:3470'>禘則冝四重也時祭三重司几筵職是也受神酢席亦</span><br/>
<span class='tline' id='l152' data-llen='3470:3493'>然祭天則蒲越槀鞂郊特牲云是也自天地以外日月</span><br/>
<span class='tline' id='l153' data-llen='3493:3516'>山川五祀則鬼神之祭單席是也祭統曰鋪筵為依神</span><br/>
<span class='tline' id='l154' data-llen='3516:3539'>也淮南子曰越席不縁漢儀云高皇帝配天紺席祭天</span><br/>
<span class='tline' id='l155' data-llen='3539:3566'><a onclick="displayPageImage('KR1d0084', 'WYG', '046-10a' );" name="046-10a" class="pb">[046-10a] <img width="20"  src="/static/img/kanseki-5.png"/></a></span><br/>
<span class='tline' id='l156' data-llen='3566:3589'>用六綵綺席六重成帝初即位丞相衡御史大夫譚奏</span><br/>
<span class='tline' id='l157' data-llen='3589:3612'>言饗帝之義掃地而祭尚質也其牲用犢其席槀秸其</span><br/>
<span class='tline' id='l158' data-llen='3612:3635'>器陶匏皆因天地之性貴誠上質不敢修其文也以為</span><br/>
<span class='tline' id='l159' data-llen='3635:3658'>神祗功徳至大雖修精微而備庶物猶不足以報功唯</span><br/>
<span class='tline' id='l160' data-llen='3658:3681'>至誠為可故上質不飾以章天徳天子從焉後漢書志</span><br/>
<span class='tline' id='l161' data-llen='3681:3704'>光武隴蜀平後乃增廣郊祀凡用席二百一十六枚皆</span><br/>
<span class='tline' id='l162' data-llen='3704:3727'>莞簟宋書志南郊皇天神座太祖坐蒯席各二不設茵</span><br/>
<span class='tline' id='l163' data-llen='3727:3750'>蓐古者席槀晉江左用蒯梁南郊席用槀秸五帝以上</span><br/>
<span class='tline' id='l164' data-llen='3750:3777'><a onclick="displayPageImage('KR1d0084', 'WYG', '046-10b' );" name="046-10b" class="pb">[046-10b] <img width="20"  src="/static/img/kanseki-5.png"/></a></span><br/>
<span class='tline' id='l165' data-llen='3777:3800'>悉用蒲席槀薦開元禮皇帝冬至祀圜丘設昊天上帝</span><br/>
<span class='tline' id='l166' data-llen='3800:3823'>神座席以槀鞂高祖神堯皇帝席以莞五方帝日月席</span><br/>
<span class='tline' id='l167' data-llen='3823:3846'>皆以槀鞂五星十二辰河漢及内官五十五座席皆以</span><br/>
<span class='tline' id='l168' data-llen='3846:3849'>莞</span><br/>
<span class='tline' id='l169' data-llen='3849:3872'>　祭天服大裘乘素車器用陶匏冪用疏布杓用樿牲</span><br/>
<span class='tline' id='l170' data-llen='3872:3895'>　用犢凡皆以為徳産之致精微盡天下之物無以稱</span><br/>
<span class='tline' id='l171' data-llen='3895:3918'>　其徳故特報以内心之誠而已則藉用槀鞂越席不</span><br/>
<span class='tline' id='l172' data-llen='3918:3941'>　亦宜乎槀鞂本於自然越席出於人為人為者不若</span><br/>
<span class='tline' id='l173' data-llen='3941:3968'><a onclick="displayPageImage('KR1d0084', 'WYG', '046-11a' );" name="046-11a" class="pb">[046-11a] <img width="20"  src="/static/img/kanseki-5.png"/></a></span><br/>
<span class='tline' id='l174' data-llen='3968:3991'>　自然之尤質故大路用焉則越不施於天神可知矣</span><br/>
<span class='tline' id='l175' data-llen='3991:4014'>　唐禮冬至祀圜丘設昊天上帝神座席以槀鞂髙祖</span><br/>
<span class='tline' id='l176' data-llen='4014:4030'>　神堯皇帝席以莞亦古之遺制歟</span><br/>
<span class='tline' id='l177' data-llen='4030:4035'>　　衽</span><br/>
<span class='tline' id='l178' data-llen='4035:4058'>　周官玉府掌王之燕衣服祍席曲禮曰請席何鄉請</span><br/>
<span class='tline' id='l179' data-llen='4058:4081'>　衽何趾鄭氏曰祍卧席也卧席北趾然請衽何趾則</span><br/>
<span class='tline' id='l180' data-llen='4081:4104'>　趾特未定謂之北趾拘矣管子曰俶衽則請有常則</span><br/>
<span class='tline' id='l181' data-llen='4104:4127'>　否則請以何趾者以其始衽故也昏禮御衽于奥媵</span><br/>
<span class='tline' id='l182' data-llen='4127:4154'><a onclick="displayPageImage('KR1d0084', 'WYG', '046-11b' );" name="046-11b" class="pb">[046-11b] <img width="20"  src="/static/img/kanseki-5.png"/></a></span><br/>
<span class='tline' id='l183' data-llen='4154:4177'>　衽良席在東北趾玉藻曰君子之寢常東首喪大記</span><br/>
<span class='tline' id='l184' data-llen='4177:4200'>　曰疾病寢東首於北牖下論語曰疾君視之東首葢</span><br/>
<span class='tline' id='l185' data-llen='4200:4223'>　寢東首者庸禮也昏寢南首斯須禮也其他不必皆</span><br/>
<span class='tline' id='l186' data-llen='4223:4246'>　然至疾病則復其庸禮以正終焉此所以特言東首</span><br/>
<span class='tline' id='l187' data-llen='4246:4269'>　於北牖下鄭司農釋玉府云衽單席也賈公彦曰下</span><br/>
<span class='tline' id='l188' data-llen='4269:4292'>　莞上簟内則云歛枕篋簟席襡器而藏之則卧之簟</span><br/>
<span class='tline' id='l189' data-llen='4292:4306'>　席也然衽於文從衣非簟也</span><br/>
<span class='tline' id='l190' data-llen='4306:4312'>　　蒯席</span><br/>
<span class='tline' id='l191' data-llen='4312:4339'><a onclick="displayPageImage('KR1d0084', 'WYG', '046-12a' );" name="046-12a" class="pb">[046-12a] <img width="20"  src="/static/img/kanseki-5.png"/></a></span><br/>
<span class='tline' id='l192' data-llen='4339:4362'>　玉藻浴出履蒯席鄭氏曰蒯席澁便於足考之經傳</span><br/>
<span class='tline' id='l193' data-llen='4362:4385'>　草席亦謂之蓐春秋傳曰蓐食又曰軍行左追蓐是</span><br/>
<span class='tline' id='l194' data-llen='4385:4411'>　也蓐亦謂之兹<span class='krp-note'>爾雅/</span>周紀衛康叔布兹春秋傳諸侯</span><br/>
<span class='tline' id='l195' data-llen='4411:4420'>　病曰負兹是也</span><br/>
<span class='tline' id='l196' data-llen='4420:4423'>　</span><br/>
<span class='tline' id='l197' data-llen='4423:4426'>　</span><br/>
<span class='tline' id='l198' data-llen='4426:4429'>　</span><br/>
<span class='tline' id='l199' data-llen='4429:4432'>　</span><br/>
<span class='tline' id='l200' data-llen='4432:4459'><a onclick="displayPageImage('KR1d0084', 'WYG', '046-12b' );" name="046-12b" class="pb">[046-12b] <img width="20"  src="/static/img/kanseki-5.png"/></a></span><br/>
<span class='tline' id='l201' data-llen='4459:4462'>　</span><br/>
<span class='tline' id='l202' data-llen='4462:4465'>　</span><br/>
<span class='tline' id='l203' data-llen='4465:4468'>　</span><br/>
<span class='tline' id='l204' data-llen='4468:4471'>　</span><br/>
<span class='tline' id='l205' data-llen='4471:4474'>　</span><br/>
<span class='tline' id='l206' data-llen='4474:4477'>　</span><br/>
<span class='tline' id='l207' data-llen='4477:4480'>　</span><br/>
<span class='tline' id='l208' data-llen='4480:4489'>　禮書卷四十七</span><br/>
</p>
<p><br/>
</p>
  </div>
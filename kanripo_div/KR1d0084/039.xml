<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0084', 'WYG', '039-1a' );" name="039-1a" class="pb">[039-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　禮書卷三十九</span><br/>
<span class='tline' id='l10' data-llen='198:219'>　　　　　　　　　　　　宋　陳祥道　撰</span><br/>
<span class='tline' id='l11' data-llen='219:245'><a onclick="displayPageImage('KR1d0084', 'WYG', '039-2a' );" name="039-2a" class="pb">[039-2a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l13' data-llen='247:273'><a onclick="displayPageImage('KR1d0084', 'WYG', '039-3a' );" name="039-3a" class="pb">[039-3a] <img width="20"  src="/static/img/kanseki-5.png"/></a></span><br/>
<span class='tline' id='l14' data-llen='273:283'>　　六服朝覲之禮</span><br/>
<span class='tline' id='l15' data-llen='283:306'>曲禮曰天子當依而立諸侯北面而見天子曰覲天子</span><br/>
<span class='tline' id='l16' data-llen='306:339'>當宁而立諸公東面諸侯西面曰朝<span class='krp-note'>諸侯春見曰朝受/摯於朝受享於廟</span></span><br/>
<span class='tline' id='l17' data-llen='339:386'><span class='krp-note'>生氣文也秋見曰覲一受之於廟殺氣質也朝者位於/内朝而序進覲者位於廟門外而序入王南面立於依</span></span><br/>
<span class='tline' id='l18' data-llen='386:432'><span class='krp-note'>宁而受焉夏宗依春冬遇依秋春秋時齊侯言魯昭/公以遇禮相見取易畧也覲禮今存朝宗遇禮今亡</span>諸</span><br/>
<span class='tline' id='l19' data-llen='432:455'>候未及期相見曰遇相見於卻地曰㑹王制曰天子無</span><br/>
<span class='tline' id='l20' data-llen='455:478'>事與諸侯相見曰朝考禮正刑一徳以尊于天子郊特</span><br/>
<span class='tline' id='l21' data-llen='478:501'>牲曰朝覲大夫之私覿非禮也大夫執圭而使所以申</span><br/>
<span class='tline' id='l22' data-llen='501:527'><a onclick="displayPageImage('KR1d0084', 'WYG', '039-3b' );" name="039-3b" class="pb">[039-3b] <img width="20"  src="/static/img/kanseki-5.png"/></a></span><br/>
<span class='tline' id='l23' data-llen='527:550'>信也不敢私覿所以致敬也而庭實私覿何為乎諸侯</span><br/>
<span class='tline' id='l24' data-llen='550:573'>之庭又曰覲禮天子不下堂而見諸侯下堂而見諸侯</span><br/>
<span class='tline' id='l25' data-llen='573:596'>天子之失禮也由夷王以下凡自稱天子曰予一人伯</span><br/>
<span class='tline' id='l26' data-llen='596:619'>曰天子之力臣諸侯之於天子曰某土之守臣某其在</span><br/>
<span class='tline' id='l27' data-llen='619:642'>邉邑曰某屏之臣明堂位曰昔者周公朝諸侯于明堂</span><br/>
<span class='tline' id='l28' data-llen='642:665'>之位天子負斧依南鄉而立三公中階之前北面東上</span><br/>
<span class='tline' id='l29' data-llen='665:688'>諸侯之位阼階之東西面北上諸男之國門西北面東</span><br/>
<span class='tline' id='l30' data-llen='688:711'>上九夷之國東門之外西面北上八蠻之國南門之外</span><br/>
<span class='tline' id='l31' data-llen='711:737'><a onclick="displayPageImage('KR1d0084', 'WYG', '039-4a' );" name="039-4a" class="pb">[039-4a] <img width="20"  src="/static/img/kanseki-5.png"/></a></span><br/>
<span class='tline' id='l32' data-llen='737:760'>北面東上六戎之國西門之外東面南上五狄之國北</span><br/>
<span class='tline' id='l33' data-llen='760:783'>門之外南面東上丸采之國應門之外北面東上四塞</span><br/>
<span class='tline' id='l34' data-llen='783:806'>世告至此周公明堂之位也明堂也者明諸侯之尊卑</span><br/>
<span class='tline' id='l35' data-llen='806:829'>也樂記曰朝覲然後諸侯知所以臣經解曰朝覲之禮</span><br/>
<span class='tline' id='l36' data-llen='829:852'>所以明君臣之義也聘覲之禮廢則君臣之義失諸侯</span><br/>
<span class='tline' id='l37' data-llen='852:875'>之行惡而倍畔侵陵之敗起矣中庸曰朝聘以時厚徃</span><br/>
<span class='tline' id='l38' data-llen='875:898'>而薄來所以懐諸侯也詩蓼蕭澤及四海也既見君子</span><br/>
<span class='tline' id='l39' data-llen='898:929'>我心冩兮<span class='krp-note'>逺國之君朝/見於天子也</span>既見君子鞗革沖沖和鸞雝雝</span><br/>
<span class='tline' id='l40' data-llen='929:955'><a onclick="displayPageImage('KR1d0084', 'WYG', '039-4b' );" name="039-4b" class="pb">[039-4b] <img width="20"  src="/static/img/kanseki-5.png"/></a></span><br/>
<span class='tline' id='l41' data-llen='955:993'>萬福攸同<span class='krp-note'>諸侯燕見天子天/子必乗車迎于門</span>湛露天子燕諸侯也<span class='krp-note'>諸侯/朝覲</span></span><br/>
<span class='tline' id='l42' data-llen='993:1029'><span class='krp-note'>㑹同天子與之/燕所以示慈惠</span>車攻赤芾金舄㑹同有繹<span class='krp-note'>繹陳/也</span>庭燎曰</span><br/>
<span class='tline' id='l43' data-llen='1029:1057'>夜如何其夜未央庭燎之光君子至止鸞聲將將<span class='krp-note'>君子/謂諸</span></span><br/>
<span class='tline' id='l44' data-llen='1057:1084'><span class='krp-note'>侯/也</span>沔水曰沔彼流水朝宗于海嗟我兄弟邦人諸友莫</span><br/>
<span class='tline' id='l45' data-llen='1084:1121'>肯念亂誰無父母<span class='krp-note'>諸友謂諸侯也女自姿聴不/朝無肯念此於禮法為亂者</span>雨無正</span><br/>
<span class='tline' id='l46' data-llen='1121:1144'>曰三事大夫莫肯夙夜邦君諸侯莫肯朝夕采菽刺幽</span><br/>
<span class='tline' id='l47' data-llen='1144:1167'>王也侮慢諸侯諸侯來朝不能錫命以禮數徵㑹之而</span><br/>
<span class='tline' id='l48' data-llen='1167:1190'>無信義君子見㣲而思古焉采菽采菽筐之筥之君子</span><br/>
<span class='tline' id='l49' data-llen='1190:1216'><a onclick="displayPageImage('KR1d0084', 'WYG', '039-5a' );" name="039-5a" class="pb">[039-5a] <img width="20"  src="/static/img/kanseki-5.png"/></a></span><br/>
<span class='tline' id='l50' data-llen='1216:1239'>來朝何錫予之雖無予之路車乗馬菀栁刺幽王也暴</span><br/>
<span class='tline' id='l51' data-llen='1239:1262'>虐無親而刑罸不中諸侯皆不欲朝韓奕尹吉甫美宣</span><br/>
<span class='tline' id='l52' data-llen='1262:1285'>王也能錫命諸侯韓侯入覲以其介圭入覲于王清廟</span><br/>
<span class='tline' id='l53' data-llen='1285:1308'>周公既成雒邑朝諸侯率以祀文王焉烈文成王即政</span><br/>
<span class='tline' id='l54' data-llen='1308:1331'>諸侯助祭也臣工諸侯助祭遣於廟也振鷺二王之後</span><br/>
<span class='tline' id='l55' data-llen='1331:1354'>來助祭也載見諸侯始見乎武王廟也有客㣲子來見</span><br/>
<span class='tline' id='l56' data-llen='1354:1377'>祖廟也長發曰受小球大球為下國綴旒受小共大共</span><br/>
<span class='tline' id='l57' data-llen='1377:1400'>為下國駿龎殷武曰莫敢不來享莫敢不來王大宰大</span><br/>
<span class='tline' id='l58' data-llen='1400:1426'><a onclick="displayPageImage('KR1d0084', 'WYG', '039-5b' );" name="039-5b" class="pb">[039-5b] <img width="20"  src="/static/img/kanseki-5.png"/></a></span><br/>
<span class='tline' id='l59' data-llen='1426:1449'>朝覲㑹同質玉幣玉几玉獻玉爵大宗伯以賓禮親邦</span><br/>
<span class='tline' id='l60' data-llen='1449:1472'>國春見曰朝夏見曰宗秋見曰覲冬見曰遇時見曰㑹</span><br/>
<span class='tline' id='l61' data-llen='1472:1515'>殷見曰同<span class='krp-note'>此六禮者以諸侯見王為文六服之内四方/以時分來或朝春或宗夏或覲秋或遇冬名</span></span><br/>
<span class='tline' id='l62' data-llen='1515:1562'><span class='krp-note'>殊禮異更遞而徧朝猶朝也欲其尊王覲之言勤也欲/其勤王之事遇偶也欲其若不期而俱至時見者言無</span></span><br/>
<span class='tline' id='l63' data-llen='1562:1609'><span class='krp-note'>常期諸侯有不順服者王將有征討之事則既朝覲王/為壇於國外合諸侯而命事焉春秋傳曰有事而㑹不</span></span><br/>
<span class='tline' id='l64' data-llen='1609:1657'><span class='krp-note'>協而盟是也殷猶衆也十二嵗王如不巡狩則六服盡王/朝朝禮既畢王亦為壇合諸侯以命政焉所命之政如</span></span><br/>
<span class='tline' id='l65' data-llen='1657:1690'><span class='krp-note'>巡狩殷見四方四/時分來終嵗則徧</span>司几筵凡大朝覲王位設黼依依前</span><br/>
<span class='tline' id='l66' data-llen='1690:1713'>南嚮設筦筵紛純加繅席畫純加次席黼純左右玉几</span><br/>
<span class='tline' id='l67' data-llen='1713:1739'><a onclick="displayPageImage('KR1d0084', 'WYG', '039-6a' );" name="039-6a" class="pb">[039-6a] <img width="20"  src="/static/img/kanseki-5.png"/></a></span><br/>
<span class='tline' id='l68' data-llen='1739:1769'><span class='krp-note'>左右有几/優至尊也</span>典瑞公執桓圭候執信圭伯執躬圭繅皆三</span><br/>
<span class='tline' id='l69' data-llen='1769:1792'>采三就子執穀璧男執蒲璧繅皆二采再就以朝覲宗</span><br/>
<span class='tline' id='l70' data-llen='1792:1815'>遇㑹同于王行人春朝諸侯而圖天下之事秋覲以比</span><br/>
<span class='tline' id='l71' data-llen='1815:1838'>邦國之功夏宗以陳天下之謨冬遇以協諸侯之慮時</span><br/>
<span class='tline' id='l72' data-llen='1838:1861'>㑹以發四方之禁殷同以施天下之政邦畿方千里其</span><br/>
<span class='tline' id='l73' data-llen='1861:1884'>外五百里謂之侯服嵗一見其貢祀物甸服二嵗一見</span><br/>
<span class='tline' id='l74' data-llen='1884:1907'>其貢嬪物男服三嵗一見其貢器物采服四嵗一見其</span><br/>
<span class='tline' id='l75' data-llen='1907:1930'>貢服物衞服五嵗一見其貢材物要服六嵗一見其貢</span><br/>
<span class='tline' id='l76' data-llen='1930:1956'><a onclick="displayPageImage('KR1d0084', 'WYG', '039-6b' );" name="039-6b" class="pb">[039-6b] <img width="20"  src="/static/img/kanseki-5.png"/></a></span><br/>
<span class='tline' id='l77' data-llen='1956:1979'>貨物九州之外謂之蕃國世一見各以其所貴寳為摯</span><br/>
<span class='tline' id='l78' data-llen='1979:2002'>　周官之制因地以辨服因服以制朝因朝以入貢則</span><br/>
<span class='tline' id='l79' data-llen='2002:2025'>　逺者不疏邇者不數不疏者不至於懈不數者不至</span><br/>
<span class='tline' id='l80' data-llen='2025:2048'>　於罷矣侯服嵗一見甸服二嵗一見男服三嵗一見</span><br/>
<span class='tline' id='l81' data-llen='2048:2071'>　采服四嵗一見衛服五嵗一見要服六嵗一見則侯</span><br/>
<span class='tline' id='l82' data-llen='2071:2095'>　服每嵗朝甸服二嵗朝男服三嵗朝采服四嵗朝衛服</span><br/>
<span class='tline' id='l83' data-llen='2095:2123'>　五嵗朝要服六嵗朝而要服朝之嵗五服盡朝於京師則侯服更</span><br/>
<span class='tline' id='l84' data-llen='2123:2165'>　六見甸服更四見<span class='krp-note'>元年三年/四年六年</span>男<span class='krp-note'>元年三/年六年</span>采<span class='krp-note'>元年四/年六年</span>衛</span><br/>
<span class='tline' id='l85' data-llen='2165:2191'><a onclick="displayPageImage('KR1d0084', 'WYG', '039-7a' );" name="039-7a" class="pb">[039-7a] <img width="20"  src="/static/img/kanseki-5.png"/></a></span><br/>
<span class='tline' id='l86' data-llen='2191:2221'>　<span class='krp-note'>元年五/年六年</span>各二見矣書曰六年五服一朝而不及要服者</span><br/>
<span class='tline' id='l87' data-llen='2221:2244'>　以其當朝之年而不數之也又六年王乃時巡則從</span><br/>
<span class='tline' id='l88' data-llen='2244:2267'>　王巡狩各㑹于方岳矣晉叔向曰明王之制嵗聘以</span><br/>
<span class='tline' id='l89' data-llen='2267:2290'>　志業間朝以講禮再朝而㑹以示威再㑹而盟以顯</span><br/>
<span class='tline' id='l90' data-llen='2290:2313'>　昭明先儒以為間朝在三年再朝在六年再㑹在十</span><br/>
<span class='tline' id='l91' data-llen='2313:2336'>　二年而再朝再㑹之年適與書合則叔向以為明王</span><br/>
<span class='tline' id='l92' data-llen='2336:2359'>　之制乃周制也然周三年一朝男服之禮耳叔向之</span><br/>
<span class='tline' id='l93' data-llen='2359:2382'>　言特為男服而發何耶考之周禮諸侯春入貢秋獻</span><br/>
<span class='tline' id='l94' data-llen='2382:2408'><a onclick="displayPageImage('KR1d0084', 'WYG', '039-7b' );" name="039-7b" class="pb">[039-7b] <img width="20"  src="/static/img/kanseki-5.png"/></a></span><br/>
<span class='tline' id='l95' data-llen='2408:2431'>　功此之謂嵗聘服之見有嵗方之見有時此之謂間</span><br/>
<span class='tline' id='l96' data-llen='2431:2454'>　朝朝有常嵗而㑹盟無常期故有事而㑹不協而盟</span><br/>
<span class='tline' id='l97' data-llen='2454:2487'>　<span class='krp-note'>司盟邦國有疑㑹同/以掌其盟約之載</span>則固疏於朝而盟又疏於㑹此</span><br/>
<span class='tline' id='l98' data-llen='2487:2510'>　所以言再朝而㑹再㑹而盟非謂㑹必六年盟必十</span><br/>
<span class='tline' id='l99' data-llen='2510:2533'>　二年也然則六年盡朝於京師與有事而㑹者異矣</span><br/>
<span class='tline' id='l100' data-llen='2533:2556'>　大宗伯殷頫曰視鄭氏謂殷覜者一服朝之嵗以朝</span><br/>
<span class='tline' id='l101' data-llen='2556:2579'>　者少諸侯使卿以大禮衆聘焉一服朝在元年七年</span><br/>
<span class='tline' id='l102' data-llen='2579:2602'>　十一年賈公彦謂甸服二年四年六年八年十年朝</span><br/>
<span class='tline' id='l103' data-llen='2602:2628'><a onclick="displayPageImage('KR1d0084', 'WYG', '039-8a' );" name="039-8a" class="pb">[039-8a] <img width="20"  src="/static/img/kanseki-5.png"/></a></span><br/>
<span class='tline' id='l104' data-llen='2628:2651'>　男服三年六年九年朝采服四年八年朝衛服五年</span><br/>
<span class='tline' id='l105' data-llen='2651:2674'>　十年朝而元年七年十一年甸侯采衛皆不朝矣故</span><br/>
<span class='tline' id='l106' data-llen='2674:2697'>　知一服朝在元年七年十一年也然觀康王即位大</span><br/>
<span class='tline' id='l107' data-llen='2697:2720'>　保率西方諸侯入應門左畢公率東方諸侯入應門</span><br/>
<span class='tline' id='l108' data-llen='2720:2743'>　右各執壤奠咸進陳戒則天下諸侯莫不盡朝矣自</span><br/>
<span class='tline' id='l109' data-llen='2743:2766'>　此侯服嵗一見甸服二嵗一見以至三嵗四嵗五嵗</span><br/>
<span class='tline' id='l110' data-llen='2766:2789'>　六嵗一見者皆以元年為始未聞元年獨一服朝也</span><br/>
<span class='tline' id='l111' data-llen='2789:2812'>　又行人云殷覜以除邦國之慝葢邦國有慝諸侯乃</span><br/>
<span class='tline' id='l112' data-llen='2812:2838'><a onclick="displayPageImage('KR1d0084', 'WYG', '039-8b' );" name="039-8b" class="pb">[039-8b] <img width="20"  src="/static/img/kanseki-5.png"/></a></span><br/>
<span class='tline' id='l113' data-llen='2838:2861'>　使其臣行衆覜之禮則衆覜亦無常期此鄭賈立説</span><br/>
<span class='tline' id='l114' data-llen='2861:2867'>　之誤也</span><br/>
<span class='tline' id='l115' data-llen='2867:2875'>　　朝覲冕服</span><br/>
<span class='tline' id='l116' data-llen='2875:2906'>司服享先公饗射則鷩冕<span class='krp-note'>鄭氏曰饗倉賔/客與諸侯同</span>凡兵事韋弁</span><br/>
<span class='tline' id='l117' data-llen='2906:2946'>服眡朝則皮弁服<span class='krp-note'>鄭氏曰王受諸侯朝覲於廟則衮冕/賈公彦曰覲禮天子兖冕春夏受贄</span></span><br/>
<span class='tline' id='l118' data-llen='2946:2979'><span class='krp-note'>在朝則皮弁服其受/享於廟同用衮冕</span>節服氏掌祭祀朝覲衮冕六人維</span><br/>
<span class='tline' id='l119' data-llen='2979:3010'>王之太常<span class='krp-note'>鄭氏曰服衮冕/者從王服也</span>諸侯則四人其服亦如之行</span><br/>
<span class='tline' id='l120' data-llen='3010:3033'>人上公之禮桓圭九寸繅藉九寸冕服九章朝位賓主</span><br/>
<span class='tline' id='l121' data-llen='3033:3059'><a onclick="displayPageImage('KR1d0084', 'WYG', '039-9a' );" name="039-9a" class="pb">[039-9a] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='3059:3083'>之間九十歩廟中將幣三享諸侯執信圭諸伯執躬圭繅</span><br/>
<span class='tline' id='l123' data-llen='3083:3107'>藉七寸冕服七章朝位賔主之間七十步廟中將幣三享</span><br/>
<span class='tline' id='l124' data-llen='3107:3131'>諸子執榖璧諸侯執蒲璧五寸繅藉五寸冕服五章朝位</span><br/>
<span class='tline' id='l125' data-llen='3131:3155'>賔主之間五十步廟中將幣三享射人三公執璧孤執皮</span><br/>
<span class='tline' id='l126' data-llen='3155:3179'>帛諸侯在朝則北面書曰康王既尸大子遂告諸侯諸侯</span><br/>
<span class='tline' id='l127' data-llen='3179:3203'>入應門奉圭奠幣羣公既聴命趨出王釋冕覲禮侯氏禆</span><br/>
<span class='tline' id='l128' data-llen='3203:3227'>冕釋幣于禰天子衮冕負斧依又曰諸侯覲于天子為宫</span><br/>
<span class='tline' id='l129' data-llen='3227:3251'>三百步天子乗龍載大旗象日月升龍降龍出拜日於東</span><br/>
<span class='tline' id='l130' data-llen='3251:3277'><a onclick="displayPageImage('KR1d0084', 'WYG', '039-9b' );" name="039-9b" class="pb">[039-9b] <img width="20"  src="/static/img/kanseki-5.png"/></a></span><br/>
<span class='tline' id='l131' data-llen='3277:3323'>門之外反祀方明<span class='krp-note'>鄭氏引朝事儀曰天子冕而執鎮圭尺有二/寸繅藉尺有二寸搢大圭乗大路建大常十</span></span><br/>
<span class='tline' id='l132' data-llen='3323:3368'><span class='krp-note'>有二旒樊纓十有二就貳車十有二乗帥諸侯/而朝日於東郊所以教尊尊也退而朝諸侯</span>曲禮曰天子</span><br/>
<span class='tline' id='l133' data-llen='3368:3391'>當依而立諸侯北面而見天子曰覲天子當宁而立諸</span><br/>
<span class='tline' id='l134' data-llen='3391:3414'>公東面諸侯西面曰朝曽子問稱孔子曰諸侯適天子</span><br/>
<span class='tline' id='l135' data-llen='3414:3447'>必告于祖奠于禰冕而出視朝<span class='krp-note'>鄭氏曰諸侯朝天子/必禆冕為將廟受也</span></span><br/>
<span class='tline' id='l136' data-llen='3447:3471'>　古者諸侯將適於王則禆冕而出眡朝至湯沐之邑則</span><br/>
<span class='tline' id='l137' data-llen='3471:3495'>　齋戒以入見而王駕齋馬乗齋車以其等為送逆之節</span><br/>
<span class='tline' id='l138' data-llen='3495:3519'>　其致敬朝事如此則侯氏禆冕王衮冕奚間於朝與廟</span><br/>
<span class='tline' id='l139' data-llen='3519:3546'><a onclick="displayPageImage('KR1d0084', 'WYG', '039-10a' );" name="039-10a" class="pb">[039-10a] <img width="20"  src="/static/img/kanseki-5.png"/></a></span><br/>
<span class='tline' id='l140' data-llen='3546:3570'>　哉曲禮曰天子當依而立諸侯北面而見曰覲天子當</span><br/>
<span class='tline' id='l141' data-llen='3570:3594'>　宁而立諸公東面諸侯西面曰朝鄭氏謂春朝受摰於</span><br/>
<span class='tline' id='l142' data-llen='3594:3618'>　朝受享於廟生氣文也秋覲一受之於廟殺氣質也夏</span><br/>
<span class='tline' id='l143' data-llen='3618:3641'>　宗依春冬遇依夏又以覲禮王服衮冕司服王眡朝</span><br/>
<span class='tline' id='l144' data-llen='3641:3664'>　皮弁服則謂受朝於廟則冕服受朝於朝則皮弁然</span><br/>
<span class='tline' id='l145' data-llen='3664:3689'>　皮弁服王日眡朝之禮非受諸侯朝覲之服也行人之職</span><br/>
<span class='tline' id='l146' data-llen='3689:3714'>　統言朝覲之禮上公冕服九章侯伯冕服七章子男冕服</span><br/>
<span class='tline' id='l147' data-llen='3714:3738'>　五章而繼之以廟中將幣則未將幣之前受朝於朝未</span><br/>
<span class='tline' id='l148' data-llen='3738:3765'><a onclick="displayPageImage('KR1d0084', 'WYG', '039-10b' );" name="039-10b" class="pb">[039-10b] <img width="20"  src="/static/img/kanseki-5.png"/></a></span><br/>
<span class='tline' id='l149' data-llen='3765:3789'>　聞不以冕服也又節服氏掌祭祀朝覲衮冕六人維王</span><br/>
<span class='tline' id='l150' data-llen='3789:3814'>　之太常維王之太常者從王之服而春朝秋覲皆然孰謂</span><br/>
<span class='tline' id='l151' data-llen='3814:3839'>　王之在朝與廟其服異耶或曰冕服祭服也施之於廟則</span><br/>
<span class='tline' id='l152' data-llen='3839:3863'>　可施於朝廷則不可是不然大車詩言周大夫聴男女</span><br/>
<span class='tline' id='l153' data-llen='3863:3888'>　之訟則服毳衣禮諸侯親迎則𤣥冕王養老則冕而總</span><br/>
<span class='tline' id='l154' data-llen='3888:3912'>　干耕藉則冕而秉耒是祭服有不施於廟也又司服王</span><br/>
<span class='tline' id='l155' data-llen='3912:3935'>　饗射則鷩冕射人三公北面執璧孤東面執皮帛卿</span><br/>
<span class='tline' id='l156' data-llen='3935:3959'>　西面執羔大夫西面執鴈諸侯在朝則亦北面鄭氏謂</span><br/>
<span class='tline' id='l157' data-llen='3959:3986'><a onclick="displayPageImage('KR1d0084', 'WYG', '039-11a' );" name="039-11a" class="pb">[039-11a] <img width="20"  src="/static/img/kanseki-5.png"/></a></span><br/>
<span class='tline' id='l158' data-llen='3986:4009'>　饗射饗食賓客與諸侯射也射人不言士者此與諸</span><br/>
<span class='tline' id='l159' data-llen='4009:4032'>　侯之賓射士不與也然則與諸侯之賓射固在朝矣</span><br/>
<span class='tline' id='l160' data-llen='4032:4055'>　王鷩冕三公執璧則毳冕而諸侯亦冕服可知射於</span><br/>
<span class='tline' id='l161' data-llen='4055:4078'>　朝以冕服則受朝於朝亦冕服可知康王既尸天子</span><br/>
<span class='tline' id='l162' data-llen='4078:4101'>　諸侯入應門奉圭以進既事王乃釋冕此在朝冕服</span><br/>
<span class='tline' id='l163' data-llen='4101:4124'>　之事也漢制百官賀正月天子服通天冠張衡東京</span><br/>
<span class='tline' id='l164' data-llen='4124:4147'>　賦曰冠通天佩玉璽韋彤曰通天冠朝㑹之正服猶</span><br/>
<span class='tline' id='l165' data-llen='4147:4170'>　古之皮弁也自晉以來天子郊祀天地明堂宗廟元</span><br/>
<span class='tline' id='l166' data-llen='4170:4197'><a onclick="displayPageImage('KR1d0084', 'WYG', '039-11b' );" name="039-11b" class="pb">[039-11b] <img width="20"  src="/static/img/kanseki-5.png"/></a></span><br/>
<span class='tline' id='l167' data-llen='4197:4220'>　㑹臨軒介幘通天冠平冕冕皂表朱緑裏加於通天</span><br/>
<span class='tline' id='l168' data-llen='4220:4243'>　冠上衣畫而裳繡為日月星辰十二章自此元日受</span><br/>
<span class='tline' id='l169' data-llen='4243:4266'>　朝始用祭服梁及隋唐因之葢古者受朝未嘗不以</span><br/>
<span class='tline' id='l170' data-llen='4266:4289'>　祭服漢失其制至晉以來諸儒考正乃復舊典本朝</span><br/>
<span class='tline' id='l171' data-llen='4289:4312'>　之制亦然近者元㑹用漢儀服通天冠絳紗袍恐非</span><br/>
<span class='tline' id='l172' data-llen='4312:4317'>　古也</span><br/>
<span class='tline' id='l173' data-llen='4317:4330'>　　諸侯朝天子送逆之節</span><br/>
<span class='tline' id='l174' data-llen='4330:4338'>　　賓主之間</span><br/>
<span class='tline' id='l175' data-llen='4338:4365'><a onclick="displayPageImage('KR1d0084', 'WYG', '039-12a' );" name="039-12a" class="pb">[039-12a] <img width="20"  src="/static/img/kanseki-5.png"/></a></span><br/>
<span class='tline' id='l176' data-llen='4365:4388'>　行人上公之禮其朝位賓主之間九十步侯伯之禮</span><br/>
<span class='tline' id='l177' data-llen='4388:4411'>　其朝位賓主之間七十步子男之禮其朝位賓主之</span><br/>
<span class='tline' id='l178' data-llen='4411:4434'>　間五十步皆廟中將幣三享齋僕朝覲宗遇皆乘金</span><br/>
<span class='tline' id='l179' data-llen='4434:4457'>　路其法儀各以其等為車送迎之節郊特牲曰覲禮</span><br/>
<span class='tline' id='l180' data-llen='4457:4480'>　下堂而見諸侯自夷王始也葢春朝夏宗秋覲冬遇</span><br/>
<span class='tline' id='l181' data-llen='4480:4503'>　其送迎之禮雖同然朝宗於朝以春夏者萬物交際</span><br/>
<span class='tline' id='l182' data-llen='4503:4526'>　之時故諸公東面諸侯西面諸侯西面以象生氣之</span><br/>
<span class='tline' id='l183' data-llen='4526:4549'>　文而王於堂下見之所以通上下之志也覲遇於廟</span><br/>
<span class='tline' id='l184' data-llen='4549:4576'><a onclick="displayPageImage('KR1d0084', 'WYG', '039-12b' );" name="039-12b" class="pb">[039-12b] <img width="20"  src="/static/img/kanseki-5.png"/></a></span><br/>
<span class='tline' id='l185' data-llen='4576:4599'>　以秋冬者萬物分辨之時故諸侯一於北面以象殺</span><br/>
<span class='tline' id='l186' data-llen='4599:4622'>　氣之質而王於堂上見之所以正君臣之分也夷王</span><br/>
<span class='tline' id='l187' data-llen='4622:4645'>　當覲而下堂故記者譏之賈公彦孔頴逹之徒於是</span><br/>
<span class='tline' id='l188' data-llen='4645:4667'>　謂秋覲無送逆之禮其言與齋僕不合非所信也</span><br/>
<span class='tline' id='l189' data-llen='4667:4677'>　　諸侯貢享之禮</span><br/>
<span class='tline' id='l190' data-llen='4677:4700'>夏書曰禹别九州任土作貢衮州厥貢漆絲厥篚織文</span><br/>
<span class='tline' id='l191' data-llen='4700:4723'>青州厥貢鹽絺海物惟錯岱畎絲枲鉛松恠石厥篚檿</span><br/>
<span class='tline' id='l192' data-llen='4723:4746'>絲徐州厥貢惟土五色羽畎夏翟嶧陽孤桐泗濱浮磬</span><br/>
<span class='tline' id='l193' data-llen='4746:4773'><a onclick="displayPageImage('KR1d0084', 'WYG', '039-13a' );" name="039-13a" class="pb">[039-13a] <img width="20"  src="/static/img/kanseki-5.png"/></a></span><br/>
<span class='tline' id='l194' data-llen='4773:4797'>淮夷蠙蛛暨魚厥篚𤣥纎縞揚州厥貢惟金三品瑤琨</span><br/>
<span class='tline' id='l195' data-llen='4797:4820'>篠蕩齒革羽毛惟木島夷卉服厥篚織貝厥包橘柚錫</span><br/>
<span class='tline' id='l196' data-llen='4820:4843'>貢荆州厥貢羽毛齒革惟金三品杶幹栝柏礪砥砮丹</span><br/>
<span class='tline' id='l197' data-llen='4843:4867'>惟箘簵楛包匭菁茅厥篚𤣥纁璣組九江納錫大龜豫</span><br/>
<span class='tline' id='l198' data-llen='4867:4890'>州厥貢漆枲絺紵厥篚纎纊錫貢磬錯梁州厥貢璆鐡</span><br/>
<span class='tline' id='l199' data-llen='4890:4913'>銀鏤砮磬熊羆狐貍織皮雍州厥貢球琳琅玕五百里</span><br/>
<span class='tline' id='l200' data-llen='4913:4937'>甸服百里賦納總二百里納銍三百里納秸服四百里粟</span><br/>
<span class='tline' id='l201' data-llen='4937:4960'>五百里米五百里侯服五百里綏服五百里要服五百</span><br/>
<span class='tline' id='l202' data-llen='4960:4987'><a onclick="displayPageImage('KR1d0084', 'WYG', '039-13b' );" name="039-13b" class="pb">[039-13b] <img width="20"  src="/static/img/kanseki-5.png"/></a></span><br/>
<span class='tline' id='l203' data-llen='4987:5010'>里荒服洛誥曰享多儀儀不及物惟曰不享惟不役志</span><br/>
<span class='tline' id='l204' data-llen='5010:5033'>于享凡民惟曰不享周禮太宰以九貢致邦國之用一</span><br/>
<span class='tline' id='l205' data-llen='5033:5056'>曰祀貢二曰嬪貢三曰器貢四曰幣貢五曰材貢六曰</span><br/>
<span class='tline' id='l206' data-llen='5056:5079'>貨貢七曰服貢八曰斿貢九曰物貢大朝覲㑹同贊玉</span><br/>
<span class='tline' id='l207' data-llen='5079:5120'>幣玉獻<span class='krp-note'>玉幣諸侯享幣也其合亦如小行人所/合六幣玉獻獻國珍異亦執玉以致之</span>小宰執</span><br/>
<span class='tline' id='l208' data-llen='5120:5143'>邦之九貢九賦九式之貳以均財節邦用太府掌九貢</span><br/>
<span class='tline' id='l209' data-llen='5143:5166'>九賦九功之貳凡邦國之貢以待弔用司㑹以九貢之</span><br/>
<span class='tline' id='l210' data-llen='5166:5189'>法致邦國之財用内府掌受九貢九賦九功之貨賄良</span><br/>
<span class='tline' id='l211' data-llen='5189:5216'><a onclick="displayPageImage('KR1d0084', 'WYG', '039-14a' );" name="039-14a" class="pb">[039-14a] <img width="20"  src="/static/img/kanseki-5.png"/></a></span><br/>
<span class='tline' id='l212' data-llen='5216:5239'>兵良器以待邦之大用土均以均地貢大司馬施貢分</span><br/>
<span class='tline' id='l213' data-llen='5239:5262'>職以任邦國職方氏制其貢各以其所有行人公侯伯</span><br/>
<span class='tline' id='l214' data-llen='5262:5285'>子男之禮廟中皆將幣三享行人邦畿方千里其外方</span><br/>
<span class='tline' id='l215' data-llen='5285:5308'>五百里謂之侯服嵗一見其貢祀物又其外方五百里</span><br/>
<span class='tline' id='l216' data-llen='5308:5331'>謂之甸服二嵗一見其貢嬪物又其外方五百里謂之</span><br/>
<span class='tline' id='l217' data-llen='5331:5354'>男服三嵗一見其貢器物又其外方五百里曰采服四</span><br/>
<span class='tline' id='l218' data-llen='5354:5377'>嵗一見其貢服物又其外方五百里謂之衛服五嵗一</span><br/>
<span class='tline' id='l219' data-llen='5377:5400'>見其貢材物又其外方五百里謂之要服六嵗一見其</span><br/>
<span class='tline' id='l220' data-llen='5400:5427'><a onclick="displayPageImage('KR1d0084', 'WYG', '039-14b' );" name="039-14b" class="pb">[039-14b] <img width="20"  src="/static/img/kanseki-5.png"/></a></span><br/>
<span class='tline' id='l221' data-llen='5427:5450'>貢貨物九州之外謂之蕃國世一見各以其所貴寳為</span><br/>
<span class='tline' id='l222' data-llen='5450:5473'>摯小行人令諸侯春入貢秋獻功王親受之合六幣圭</span><br/>
<span class='tline' id='l223' data-llen='5473:5496'>以馬璋以皮璧以帛琮以錦琥以繡璜以黼考工記璧</span><br/>
<span class='tline' id='l224' data-llen='5496:5525'>琮九寸諸侯以享天子曲禮曰五官致貢曰享<span class='krp-note'>貢功也/享獻也</span></span><br/>
<span class='tline' id='l225' data-llen='5525:5565'><span class='krp-note'>致其嵗終于王謂之獻太宰嵗終令/百官府受其㑹聴其政事詔王廢置</span>五官之長曰伯是</span><br/>
<span class='tline' id='l226' data-llen='5565:5593'>職方王制曰千里之内曰甸千里之外曰采曰流<span class='krp-note'>九州/之内</span></span><br/>
<span class='tline' id='l227' data-llen='5593:5623'><span class='krp-note'>地取其美物/以當穀税</span>郊特牲曰旅幣無方所以别土地之宜而</span><br/>
<span class='tline' id='l228' data-llen='5623:5646'>節逺邇之期也龜為前列先知也以鍾次之以和居參</span><br/>
<span class='tline' id='l229' data-llen='5646:5673'><a onclick="displayPageImage('KR1d0084', 'WYG', '039-15a' );" name="039-15a" class="pb">[039-15a] <img width="20"  src="/static/img/kanseki-5.png"/></a></span><br/>
<span class='tline' id='l230' data-llen='5673:5696'>之也虎豹之皮示服猛也束帛加璧徃徳也禮器曰大</span><br/>
<span class='tline' id='l231' data-llen='5696:5719'>饗其王事歟三牲魚腊四海九州之美味也籩豆之薦</span><br/>
<span class='tline' id='l232' data-llen='5719:5742'>四時之和氣也内金示和也束帛加璧尊徳也龜為前</span><br/>
<span class='tline' id='l233' data-llen='5742:5765'>外先知也金次之見情也丹漆絲纊竹箭與衆共財也</span><br/>
<span class='tline' id='l234' data-llen='5765:5788'>其餘無常貨各以其國之所有則致逺物也詩殷武曰</span><br/>
<span class='tline' id='l235' data-llen='5788:5811'>莫敢不來享長發曰受小球大球為下國綴旒受小共</span><br/>
<span class='tline' id='l236' data-llen='5811:5834'>大共為下國駿龎泮水詩曰憬彼淮夷來獻其琛元龜</span><br/>
<span class='tline' id='l237' data-llen='5834:5857'>象齒大賂南金覲禮侯氏入門右坐奠圭再拜稽首擯</span><br/>
<span class='tline' id='l238' data-llen='5857:5884'><a onclick="displayPageImage('KR1d0084', 'WYG', '039-15b' );" name="039-15b" class="pb">[039-15b] <img width="20"  src="/static/img/kanseki-5.png"/></a></span><br/>
<span class='tline' id='l239' data-llen='5884:5907'>者謁侯氏坐取圭升致命王受之玉侯氏降堦東北面</span><br/>
<span class='tline' id='l240' data-llen='5907:5930'>再拜稽首擯者延之曰升升成拜乃出四享皆束帛加</span><br/>
<span class='tline' id='l241' data-llen='5930:5970'>璧庭實唯國所有<span class='krp-note'>四當為三初享或用馬或用虎豹之/皮其次享三牲魚腊籩豆之實龜也</span></span><br/>
<span class='tline' id='l242' data-llen='5970:6012'><span class='krp-note'>金也丹漆絲纊竹箭也其餘無常貨此地物/非一國所能有分為三享皆以璧帛致之</span>奉束帛匹</span><br/>
<span class='tline' id='l243' data-llen='6012:6035'>馬卓上九馬隨之中庭西上奠幣再拜稽首擯者曰予</span><br/>
<span class='tline' id='l244' data-llen='6035:6058'>一人將受之侯氏升致命王撫玉候氏降自西階東面</span><br/>
<span class='tline' id='l245' data-llen='6058:6081'>援宰幣西階前再拜稽首以馬出授人九馬隨之事畢</span><br/>
<span class='tline' id='l246' data-llen='6081:6112'><span class='krp-note'>王不受玉撫之/而已輕財也</span>春秋傳曰天子班貢輕重以列列尊貢</span><br/>
<span class='tline' id='l247' data-llen='6112:6139'><a onclick="displayPageImage('KR1d0084', 'WYG', '039-16a' );" name="039-16a" class="pb">[039-16a] <img width="20"  src="/static/img/kanseki-5.png"/></a></span><br/>
<span class='tline' id='l248' data-llen='6139:6153'>重周之制也卑而貢重甸服也</span><br/>
<span class='tline' id='l249' data-llen='6153:6176'>　采邑有賦而無貢邦國有貢而無賦周官太宰以九</span><br/>
<span class='tline' id='l250' data-llen='6176:6199'>　賦歛財賄有家削邦縣邦都之賦以九貢致邦國之</span><br/>
<span class='tline' id='l251' data-llen='6199:6222'>　用有祀嬪器幣材貨服斿物之貢其制地貢在大司</span><br/>
<span class='tline' id='l252' data-llen='6222:6245'>　徒其施邦國之貢在大司馬其物則職方氏揚州之</span><br/>
<span class='tline' id='l253' data-llen='6245:6268'>　金錫荆州之丹銀青州蒲魚雍州玉石之類是也其</span><br/>
<span class='tline' id='l254' data-llen='6268:6291'>　用則太府以家削之賦待匪頒邦縣之賦待幣帛邦</span><br/>
<span class='tline' id='l255' data-llen='6291:6314'>　都之賦待祭祀邦國之貢待弔用是也然邦國有嵗</span><br/>
<span class='tline' id='l256' data-llen='6314:6341'><a onclick="displayPageImage('KR1d0084', 'WYG', '039-16b' );" name="039-16b" class="pb">[039-16b] <img width="20"  src="/static/img/kanseki-5.png"/></a></span><br/>
<span class='tline' id='l257' data-llen='6341:6364'>　之常貢有因朝而貢嵗之常貢則春入貢是也因朝</span><br/>
<span class='tline' id='l258' data-llen='6364:6387'>　而貢則侯服嵗一見其貢祀物之類是也二者之禮</span><br/>
<span class='tline' id='l259' data-llen='6387:6410'>　雖殊其玉帛庭實之設葢亦相類考之覲禮侯氏入</span><br/>
<span class='tline' id='l260' data-llen='6410:6433'>　門右坐奠圭再拜擯者謁侯氏坐取圭升致命王受</span><br/>
<span class='tline' id='l261' data-llen='6433:6456'>　之玉侯氏降拜升成拜乃出三享皆束帛加璧庭實</span><br/>
<span class='tline' id='l262' data-llen='6456:6479'>　唯國所有奉束帛匹馬卓上九馬隨之中庭西上奠</span><br/>
<span class='tline' id='l263' data-llen='6479:6502'>　幣再拜候氏升致命王撫玉侯氏降自西階東面授</span><br/>
<span class='tline' id='l264' data-llen='6502:6525'>　宰幣西階前再拜以馬出授人九馬隨之禮記言龜</span><br/>
<span class='tline' id='l265' data-llen='6525:6552'><a onclick="displayPageImage('KR1d0084', 'WYG', '039-17a' );" name="039-17a" class="pb">[039-17a] <img width="20"  src="/static/img/kanseki-5.png"/></a></span><br/>
<span class='tline' id='l266' data-llen='6552:6575'>　為前列先知也金次之示和也然後繼之以丹漆絲</span><br/>
<span class='tline' id='l267' data-llen='6575:6598'>　纊又聘禮夕幣之儀馬則北面奠幣于其前及見主</span><br/>
<span class='tline' id='l268' data-llen='6598:6621'>　君賓奉束帛加璧享庭實皮則攝之毛在内賓致命</span><br/>
<span class='tline' id='l269' data-llen='6621:6644'>　張皮凡庭實左先皮馬相間可知也賓之幣唯馬出</span><br/>
<span class='tline' id='l270' data-llen='6644:6667'>　其餘皆東由此推之侯氏奉玉帛以升庭實旅百先</span><br/>
<span class='tline' id='l271' data-llen='6667:6690'>　龜决金次丹漆絲纊馬在其南若皮則居馬之位而</span><br/>
<span class='tline' id='l272' data-llen='6690:6713'>　王特撫玉而已以示致方物者臣之職而不有其物</span><br/>
<span class='tline' id='l273' data-llen='6713:6736'>　者王之道也禹貢八州有貢惟冀州無貢以畿内王</span><br/>
<span class='tline' id='l274' data-llen='6736:6763'><a onclick="displayPageImage('KR1d0084', 'WYG', '039-17b' );" name="039-17b" class="pb">[039-17b] <img width="20"  src="/static/img/kanseki-5.png"/></a></span><br/>
<span class='tline' id='l275' data-llen='6763:6786'>　之所專特歛其賦而已非所謂貢也王制曰千里之</span><br/>
<span class='tline' id='l276' data-llen='6786:6809'>　内曰甸千里之外曰采曰流鄭氏謂甸者服治田出</span><br/>
<span class='tline' id='l277' data-llen='6809:6832'>　穀税采者九州之地采其美物以當穀税是也周禮</span><br/>
<span class='tline' id='l278' data-llen='6832:6855'>　太宰序九貢之物先祀貢嬪貢而繼之以器幣材貨</span><br/>
<span class='tline' id='l279' data-llen='6855:6878'>　服斿物之貢行人序九服之貢亦先祀物嬪物而繼</span><br/>
<span class='tline' id='l280' data-llen='6878:6901'>　之以器服材貨之物者候服貢祀物上先而下後也</span><br/>
<span class='tline' id='l281' data-llen='6901:6924'>　甸服貢嬪物内先而外後也男服貢器物采服貢服</span><br/>
<span class='tline' id='l282' data-llen='6924:6947'>　物以器服作治之功多而責近以詳也衞服貢材物</span><br/>
<span class='tline' id='l283' data-llen='6947:6974'><a onclick="displayPageImage('KR1d0084', 'WYG', '039-18a' );" name="039-18a" class="pb">[039-18a] <img width="20"  src="/static/img/kanseki-5.png"/></a></span><br/>
<span class='tline' id='l284' data-llen='6974:6998'>　要服貢貨物以材貨作治之功少而責逺以畧也材貨</span><br/>
<span class='tline' id='l285' data-llen='6998:7021'>　邦用所通服則王身所獨太宰退服在材貨之後此</span><br/>
<span class='tline' id='l286' data-llen='7021:7044'>　又著其先所養而後其所自養也幣斿物六服所共</span><br/>
<span class='tline' id='l287' data-llen='7044:7067'>　貢者也以幣繼嬪器之後以斿物繼貨物之後事之</span><br/>
<span class='tline' id='l288' data-llen='7067:7090'>　序也行人無幣斿物貢者以其所共貢者不可六服</span><br/>
<span class='tline' id='l289' data-llen='7090:7113'>　言之也賈公彦曰太宰言嵗之常貢故有幣行人因</span><br/>
<span class='tline' id='l290' data-llen='7113:7136'>　朝而貢三享之中已有幣矣故不及幣此説非也鄭</span><br/>
<span class='tline' id='l291' data-llen='7136:7159'>　康成於太宰以器貢為銀鐡石磬丹漆而與鄭注異</span><br/>
<span class='tline' id='l292' data-llen='7159:7186'><a onclick="displayPageImage('KR1d0084', 'WYG', '039-18b' );" name="039-18b" class="pb">[039-18b] <img width="20"  src="/static/img/kanseki-5.png"/></a></span><br/>
<span class='tline' id='l293' data-llen='7186:7209'>　於行人以器貢為尊彛之屬而與鄭注同於大宰以</span><br/>
<span class='tline' id='l294' data-llen='7209:7232'>　材貢為杶榦栝柏篠蕩於行人以材貢為八材是自</span><br/>
<span class='tline' id='l295' data-llen='7232:7255'>　惑也古者邦國致貢不必元日班固東都賦曰春王</span><br/>
<span class='tline' id='l296' data-llen='7255:7278'>　三朝㑹同漢宫天子受四海之徒籍膺萬國之珍貢</span><br/>
<span class='tline' id='l297' data-llen='7278:7301'>　唐禮正至朝㑹户部陳諸州貢物禮部陳諸蕃貢物</span><br/>
<span class='tline' id='l298' data-llen='7301:7323'>　而議者以此為周官春入貢之禮是附㑹之論也</span><br/>
<span class='tline' id='l299' data-llen='7323:7326'>　</span><br/>
<span class='tline' id='l300' data-llen='7326:7335'>　禮書卷三十九</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1d0084', 'WYG', '113-1a' );" name="113-1a" class="pb">[113-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　禮書卷一百十四</span><br/>
<span class='tline' id='l10' data-llen='200:221'>　　　　　　　　　　　　宋　陣祥道　撰</span><br/>
<span class='tline' id='l11' data-llen='221:247'><a onclick="displayPageImage('KR1d0084', 'WYG', '113-2a' );" name="113-2a" class="pb">[113-2a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l13' data-llen='249:275'><a onclick="displayPageImage('KR1d0084', 'WYG', '113-3a' );" name="113-3a" class="pb">[113-3a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l15' data-llen='277:303'><a onclick="displayPageImage('KR1d0084', 'WYG', '113-4a' );" name="113-4a" class="pb">[113-4a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l17' data-llen='305:331'><a onclick="displayPageImage('KR1d0084', 'WYG', '113-5a' );" name="113-5a" class="pb">[113-5a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l19' data-llen='333:359'><a onclick="displayPageImage('KR1d0084', 'WYG', '113-6a' );" name="113-6a" class="pb">[113-6a] <img width="20"  src="/static/img/kanseki-5.png"/></a></span><br/>
<span class='tline' id='l20' data-llen='359:365'>　　投壺</span><br/>
<span class='tline' id='l21' data-llen='365:388'>投壺之籌曰矢勝筭則以馬贊其禮則以司射實其筭</span><br/>
<span class='tline' id='l22' data-llen='388:411'>則以射中弦其詩則以射節之貍首鼓其節則以射鼓</span><br/>
<span class='tline' id='l23' data-llen='411:434'>之半而釋筭數筭勝飲不勝皆與射禮相類則投壺亦</span><br/>
<span class='tline' id='l24' data-llen='434:457'>兵象也葢兵凶戰危人情之所惡飲酒相樂人情之所</span><br/>
<span class='tline' id='l25' data-llen='457:480'>欲先王因其所欲而寓其所惡者於其中使樂為之不</span><br/>
<span class='tline' id='l26' data-llen='480:503'>憚則平日之所習乃異日之所用也昔晉侯與齊侯宴</span><br/>
<span class='tline' id='l27' data-llen='503:526'>投壺祭遵臨戎雅歌投壺然則投壺之樂豈間於貴賤</span><br/>
<span class='tline' id='l28' data-llen='526:552'><a onclick="displayPageImage('KR1d0084', 'WYG', '113-6b' );" name="113-6b" class="pb">[113-6b] <img width="20"  src="/static/img/kanseki-5.png"/></a></span><br/>
<span class='tline' id='l29' data-llen='552:575'>軍國之間乎其用鹿中者投壺輕於射禮故用中之下</span><br/>
<span class='tline' id='l30' data-llen='575:598'>禮而已鄭氏謂鹿中者大夫士之禮是以射禮言投壺</span><br/>
<span class='tline' id='l31' data-llen='598:605'>也恐不必然</span><br/>
<span class='tline' id='l32' data-llen='605:628'>　　主人請投賔固辭主人授矢拜送賔拜受矢之儀</span><br/>
<span class='tline' id='l33' data-llen='628:651'>禮記曰投壺之禮主人奉矢司射奉中使人執壺主人</span><br/>
<span class='tline' id='l34' data-llen='651:674'>請曰某有枉矢哨壺請以樂賔賔曰子有㫖酒嘉肴某</span><br/>
<span class='tline' id='l35' data-llen='674:697'>既賜矣又重以樂敢辭主人曰枉矢哨壺不足辭也敢</span><br/>
<span class='tline' id='l36' data-llen='697:722'>固以請賔曰某既賜矣又重以樂敢固辭主人曰枉矢哨壺</span><br/>
<span class='tline' id='l37' data-llen='722:748'><a onclick="displayPageImage('KR1d0084', 'WYG', '113-7a' );" name="113-7a" class="pb">[113-7a] <img width="20"  src="/static/img/kanseki-5.png"/></a></span><br/>
<span class='tline' id='l38' data-llen='748:773'>不足辭也敢固以請賓曰某固辭不得命敢不敬從賓再拜</span><br/>
<span class='tline' id='l39' data-llen='773:804'>受主人般還曰辟主人阼階之上拜送賓般還曰辟<span class='krp-note'>拜送送/矢也辟</span></span><br/>
<span class='tline' id='l40' data-llen='804:834'><span class='krp-note'>亦於其/階上</span>已拜受矢進即兩楹間退及位揖賔就筵盖古者諸</span><br/>
<span class='tline' id='l41' data-llen='834:859'>侯之射必先行燕禮鄉大夫之射必先行鄉飲酒之禮投壺</span><br/>
<span class='tline' id='l42' data-llen='859:884'>射之類必先行燕飲焉此賓所以辭曰子有㫖酒嘉肴某既</span><br/>
<span class='tline' id='l43' data-llen='884:909'>賜矣又重以樂也主人位於阼階之上然後奉矢三請於兩</span><br/>
<span class='tline' id='l44' data-llen='909:934'>楹之間既受則退而拜送既拜送自受矢既受矢則進而示</span><br/>
<span class='tline' id='l45' data-llen='934:959'>有事又退而揖賓就筵則主人再即楹間而再復位矣賓位</span><br/>
<span class='tline' id='l46' data-llen='959:985'><a onclick="displayPageImage('KR1d0084', 'WYG', '113-7b' );" name="113-7b" class="pb">[113-7b] <img width="20"  src="/static/img/kanseki-5.png"/></a></span><br/>
<span class='tline' id='l47' data-llen='985:1010'>於西階之上再辭乃從然後受矢於兩楹之間退而拜於其</span><br/>
<span class='tline' id='l48' data-llen='1010:1035'>位則賓一即楹間而一復位矣樂人及使者童子皆屬主黨</span><br/>
<span class='tline' id='l49' data-llen='1035:1060'>司射庭長及冠士立者皆屬賓黨盖主人以仁接賓則樂人</span><br/>
<span class='tline' id='l50' data-llen='1060:1085'>樂賓者也使者及童子事人者也故屬主黨司射作人者也</span><br/>
<span class='tline' id='l51' data-llen='1085:1131'><span class='krp-note'>鄉射禮司射/作三耦射</span>庭長正人者也<span class='krp-note'>鄉飲酒將旅使相為司正在庭/中立於觶南故知長司正也</span></span><br/>
<span class='tline' id='l52' data-llen='1131:1156'>冠士行禮者也立者觀禮者也故属賓黨壺以授矢致樂者</span><br/>
<span class='tline' id='l53' data-llen='1156:1181'>也故主黨執之中以盛算取勝者也故賓黨奉之然黨雖有</span><br/>
<span class='tline' id='l54' data-llen='1181:1206'>賓主之辨而主黨之樂人必位於西階之上使人執壺亦立</span><br/>
<span class='tline' id='l55' data-llen='1206:1232'><a onclick="displayPageImage('KR1d0084', 'WYG', '113-8a' );" name="113-8a" class="pb">[113-8a] <img width="20"  src="/static/img/kanseki-5.png"/></a></span><br/>
<span class='tline' id='l56' data-llen='1232:1257'>於司射之側凡皆所以就賓也鄉射司射升自西階西面北</span><br/>
<span class='tline' id='l57' data-llen='1257:1282'>上北面告於賔鄉射鄉飲拜受爵送爵皆北面然則司射奉</span><br/>
<span class='tline' id='l58' data-llen='1282:1307'>中賔主拜送矢受矢皆北面可知也司射執矢奉中北面則</span><br/>
<span class='tline' id='l59' data-llen='1307:1332'>使人執壺亦北面可知也鄉射射在脱屨升坐之前燕禮射</span><br/>
<span class='tline' id='l60' data-llen='1332:1374'>在脱屨升坐之後<span class='krp-note'>燕禮取爼以出卿大夫皆降賔反入反/卿大夫皆脱屨升就席乃告射則大司</span></span><br/>
<span class='tline' id='l61' data-llen='1374:1402'><span class='krp-note'>正為司/射矣</span>投壺所以樂賓也類於燕禮故鄭氏謂燕飲酒</span><br/>
<span class='tline' id='l62' data-llen='1402:1425'>既脱屨升坐主人乃請投壺也矢枉則不直壺哨則不</span><br/>
<span class='tline' id='l63' data-llen='1425:1441'>正大戴哨作峭然則小戴作哨誤矣</span><br/>
<span class='tline' id='l64' data-llen='1441:1467'><a onclick="displayPageImage('KR1d0084', 'WYG', '113-8b' );" name="113-8b" class="pb">[113-8b] <img width="20"  src="/static/img/kanseki-5.png"/></a></span><br/>
<span class='tline' id='l65' data-llen='1467:1477'>　　設壺釋矢之儀</span><br/>
<span class='tline' id='l66' data-llen='1477:1487'>　　數算立馬之儀</span><br/>
<span class='tline' id='l67' data-llen='1487:1511'>投壺曰司射進度壺間以二矢半反位設中東面執八筭</span><br/>
<span class='tline' id='l68' data-llen='1511:1535'>興請賔曰順投為入比投不釋勝飲不勝者正爵既行請</span><br/>
<span class='tline' id='l69' data-llen='1535:1559'>為勝者立馬一馬從二馬三馬既立請慶多馬請主人亦</span><br/>
<span class='tline' id='l70' data-llen='1559:1583'>如之命弦者曰請奏貍首間若一大師曰諾左右告矢具</span><br/>
<span class='tline' id='l71' data-llen='1583:1607'>請拾投有入者則司射坐而釋一筭焉賔黨於右主黨於</span><br/>
<span class='tline' id='l72' data-llen='1607:1631'>左卒投司射執算曰左右卒投請數二算為純一純以取</span><br/>
<span class='tline' id='l73' data-llen='1631:1657'><a onclick="displayPageImage('KR1d0084', 'WYG', '113-9a' );" name="113-9a" class="pb">[113-9a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='1657:1681'>一筭為竒遂以竒筭告曰某賢於某若干純竒則曰竒鈞</span><br/>
<span class='tline' id='l75' data-llen='1681:1705'>則曰左右鈞司射奉中於西階上乃進度壺於簷前盖於</span><br/>
<span class='tline' id='l76' data-llen='1705:1729'>是時受壺於使人而進焉然則使人執壺在司射之西矣</span><br/>
<span class='tline' id='l77' data-llen='1729:1753'>射之中南當楅西當西序東靣司射反西階之位而設中</span><br/>
<span class='tline' id='l78' data-llen='1753:1777'>則投壺之中亦東面矣投矢之禮以本入為順末中為逆</span><br/>
<span class='tline' id='l79' data-llen='1777:1801'>故曰順投為入拾投取勝然後可數比投自樂不足為工</span><br/>
<span class='tline' id='l80' data-llen='1801:1825'>故比投不釋筭射禮主人為下射賓為上射釋筭上射於</span><br/>
<span class='tline' id='l81' data-llen='1825:1849'>右下射於左投壺之釋筭亦如之則賓黨為上投主黨為</span><br/>
<span class='tline' id='l82' data-llen='1849:1875'><a onclick="displayPageImage('KR1d0084', 'WYG', '113-9b' );" name="113-9b" class="pb">[113-9b] <img width="20"  src="/static/img/kanseki-5.png"/></a></span><br/>
<span class='tline' id='l83' data-llen='1875:1899'>下投矣射禮之數右獲一純以取實於左手十純則縮而</span><br/>
<span class='tline' id='l84' data-llen='1899:1923'>變之每委異之有餘則畫諸純下一筭為竒竒則縮諸純</span><br/>
<span class='tline' id='l85' data-llen='1923:1947'>下然後兼斂左筭實于右手一純以委十則異之其他如</span><br/>
<span class='tline' id='l86' data-llen='1947:1971'>右獲投壺之數筭亦如之然則賔黨之筭自地數之以實</span><br/>
<span class='tline' id='l87' data-llen='1971:1988'>於手主黨之筭自手數之以委於地矣</span><br/>
<span class='tline' id='l88' data-llen='1988:1998'>　　觥<span class='krp-note'>角觥/</span></span><br/>
<span class='tline' id='l89' data-llen='1998:2021'>射禮既數獲司射適堂西命弟子設豐弟子奉豐升設</span><br/>
<span class='tline' id='l90' data-llen='2021:2044'>于西楹之西乃降勝者之弟子洗觶升酌南面坐奠于</span><br/>
<span class='tline' id='l91' data-llen='2044:2071'><a onclick="displayPageImage('KR1d0084', 'WYG', '113-10a' );" name="113-10a" class="pb">[113-10a] <img width="20"  src="/static/img/kanseki-5.png"/></a></span><br/>
<span class='tline' id='l92' data-llen='2071:2095'>豐上勝者皆襜決遂執張弓不勝者皆襲説決拾郤袒左</span><br/>
<span class='tline' id='l93' data-llen='2095:2118'>手右加弛弓于其上遂以執弣司射作升飲者勝者先</span><br/>
<span class='tline' id='l94' data-llen='2118:2141'>升堂少右不勝者進北靣坐取豐之上觶興少退立卒</span><br/>
<span class='tline' id='l95' data-llen='2141:2164'>觶進坐奠于豐下興揖先降投壺禮命酌曰請行觴酌</span><br/>
<span class='tline' id='l96' data-llen='2164:2187'>者曰諾此與弟子洗觶升酌者類也當飲者皆跪奉觴</span><br/>
<span class='tline' id='l97' data-llen='2187:2210'>此與不勝者取觶少退立卒觶者類也獻之屬莫重於</span><br/>
<span class='tline' id='l98' data-llen='2210:2233'>祼不勝者曰賜灌所以重勝者之禮已也酒所以養老</span><br/>
<span class='tline' id='l99' data-llen='2233:2256'>與病勝者跪曰敬養所以矜不勝者之養於已也然則</span><br/>
<span class='tline' id='l100' data-llen='2256:2283'><a onclick="displayPageImage('KR1d0084', 'WYG', '113-10b' );" name="113-10b" class="pb">[113-10b] <img width="20"  src="/static/img/kanseki-5.png"/></a></span><br/>
<span class='tline' id='l101' data-llen='2283:2306'>使酌者行觴特賔主黨之禮而已少儀曰侍投則擁矢</span><br/>
<span class='tline' id='l102' data-llen='2306:2329'>勝則洗而以請客亦如之則卑者之於尊長主人之於</span><br/>
<span class='tline' id='l103' data-llen='2329:2352'>客必親洗而酌焉此使酌者異矣侍投之禮罰不以角</span><br/>
<span class='tline' id='l104' data-llen='2352:2375'>則凡投以角不以觶矣以角不以觶則無用豐為鄭氏</span><br/>
<span class='tline' id='l105' data-llen='2375:2386'>曰酌奠于豐於經無見</span><br/>
<span class='tline' id='l106' data-llen='2386:2391'>　　馬</span><br/>
<span class='tline' id='l107' data-llen='2391:2414'>投壺飲不勝者正爵既行請為勝者立馬一馬從二馬</span><br/>
<span class='tline' id='l108' data-llen='2414:2437'>三馬既立請慶多馬又曰馬各直其筭葢射禮三耦而</span><br/>
<span class='tline' id='l109' data-llen='2437:2464'><a onclick="displayPageImage('KR1d0084', 'WYG', '113-11a' );" name="113-11a" class="pb">[113-11a] <img width="20"  src="/static/img/kanseki-5.png"/></a></span><br/>
<span class='tline' id='l110' data-llen='2464:2487'>已投壺之禮賔主亦三而已毎一勝則立一馬故三勝</span><br/>
<span class='tline' id='l111' data-llen='2487:2510'>者立三馬然一黨不必皆三勝或主黨一勝賔黨再勝</span><br/>
<span class='tline' id='l112' data-llen='2510:2533'>則以一勝之馬從二馬以明一勝不足以為功三勝足</span><br/>
<span class='tline' id='l113' data-llen='2533:2556'>以兼人也馬各直其筭則立於中之西筭之東矣多馬</span><br/>
<span class='tline' id='l114' data-llen='2556:2579'>有慶則偶必親酌矣鄭氏曰飲慶爵者偶親無豐以謂</span><br/>
<span class='tline' id='l115' data-llen='2579:2602'>勝者不親爵而使弟子酌者不親受而奠于豐所以賤</span><br/>
<span class='tline' id='l116' data-llen='2602:2625'>無能也慶賢者則不然是以偶親酌而無豐然投壺之</span><br/>
<span class='tline' id='l117' data-llen='2625:2648'>罰有豐此特鄭氏惑於射禮而言然也漢人格五之法</span><br/>
<span class='tline' id='l118' data-llen='2648:2675'><a onclick="displayPageImage('KR1d0084', 'WYG', '113-11b' );" name="113-11b" class="pb">[113-11b] <img width="20"  src="/static/img/kanseki-5.png"/></a></span><br/>
<span class='tline' id='l119' data-llen='2675:2698'>有功馬散馬皆刻馬象而植焉鄭氏釋周禮火弊獻禽</span><br/>
<span class='tline' id='l120' data-llen='2698:2721'>謂旌弊爭禽而不審者罰以假馬投壺之馬葢亦如此</span><br/>
<span class='tline' id='l121' data-llen='2721:2744'>少儀曰侍投則擁矢勝則洗而以請客亦如之不角不</span><br/>
<span class='tline' id='l122' data-llen='2744:2767'>擢馬葢洗則勝而以遺尊長與客其禮同不角不擢馬</span><br/>
<span class='tline' id='l123' data-llen='2767:2790'>特施於尊長而已客不與焉鄭氏亦以不角為待客禮</span><br/>
<span class='tline' id='l124' data-llen='2790:2794'>誤矣</span><br/>
<span class='tline' id='l125' data-llen='2794:2799'>　　籌</span><br/>
<span class='tline' id='l126' data-llen='2799:2822'>先王制禮未嘗無所因焉故室必用几而因几以度室</span><br/>
<span class='tline' id='l127' data-llen='2822:2849'><a onclick="displayPageImage('KR1d0084', 'WYG', '113-12a' );" name="113-12a" class="pb">[113-12a] <img width="20"  src="/static/img/kanseki-5.png"/></a></span><br/>
<span class='tline' id='l128' data-llen='2849:2872'>堂上必用筵而因筵以度堂野外必用步而因步以度</span><br/>
<span class='tline' id='l129' data-llen='2872:2895'>野投壺用指而已故因指以度籌春秋傳曰膚二寸而</span><br/>
<span class='tline' id='l130' data-llen='2895:2918'>合其説先儒則謂之側手為膚鋪四指為扶一指案寸</span><br/>
<span class='tline' id='l131' data-llen='2918:2941'>則膚扶一也投或于室或于堂或于庭籌之扶或以五</span><br/>
<span class='tline' id='l132' data-llen='2941:2963'>或以七或以九者所以隨日之早晏視地之廣狹也</span><br/>
<span class='tline' id='l133' data-llen='2963:2968'>　　算</span><br/>
<span class='tline' id='l134' data-llen='2968:2991'>投壺筭長二尺射箭籌長尺有握握布四指則射籌長</span><br/>
<span class='tline' id='l135' data-llen='2991:3014'>投算矣然射矢不曰籌故箭算曰籌投矢曰籌故箭籌</span><br/>
<span class='tline' id='l136' data-llen='3014:3041'><a onclick="displayPageImage('KR1d0084', 'WYG', '113-12b' );" name="113-12b" class="pb">[113-12b] <img width="20"  src="/static/img/kanseki-5.png"/></a></span><br/>
<span class='tline' id='l137' data-llen='3041:3052'>曰算大戴謂算大八分</span><br/>
<span class='tline' id='l138' data-llen='3052:3057'>　　壺</span><br/>
<span class='tline' id='l139' data-llen='3057:3080'>壺頸修七寸腹修五寸口徑二寸半容斗五升壺中實</span><br/>
<span class='tline' id='l140' data-llen='3080:3103'>小豆焉為其矢之躍而出也先儒釋大戴禮謂壺高尺</span><br/>
<span class='tline' id='l141' data-llen='3103:3126'>二寸併頸腹言之然則壺固無足矣觀司尊彛壺尊與</span><br/>
<span class='tline' id='l142' data-llen='3126:3139'>著尊同列則壺之無足可知</span><br/>
<span class='tline' id='l143' data-llen='3139:3158'>　　鼓<span class='krp-note'>或方或圓與投/壺篇所畫同</span></span><br/>
<span class='tline' id='l144' data-llen='3158:3181'>投壺命絃者曰請奏貍首間若一而其節之也有鼓鼙</span><br/>
<span class='tline' id='l145' data-llen='3181:3208'><a onclick="displayPageImage('KR1d0084', 'WYG', '113-13a' );" name="113-13a" class="pb">[113-13a] <img width="20"  src="/static/img/kanseki-5.png"/></a></span><br/>
<span class='tline' id='l146' data-llen='3208:3231'>故記者有魯鼓薛鼓之制鄭氏謂圓者擊鼙方者擊鼓</span><br/>
<span class='tline' id='l147' data-llen='3231:3254'>也射禮天子奏騶虞諸侯奏貍首卿大夫奏采蘋士大</span><br/>
<span class='tline' id='l148' data-llen='3254:3277'>夫奏采蘩而投壺特奏貍首者葢取其樂㑹時也大戴</span><br/>
<span class='tline' id='l149' data-llen='3277:3300'>之言投壺則曰嗟爾不寧侯為爾不朝于王所故抗而</span><br/>
<span class='tline' id='l150' data-llen='3300:3323'>射汝强飲强食貽爾曾孫諸侯百福其言與諸侯射禮</span><br/>
<span class='tline' id='l151' data-llen='3323:3346'>相類則小戴所記不特大夫士之禮而已先儒以小戴</span><br/>
<span class='tline' id='l152' data-llen='3346:3369'>所記稱主人請賔與鄉射鄉飲稱主者同與燕禮大射</span><br/>
<span class='tline' id='l153' data-llen='3369:3392'>稱公者異於是以為士大夫之禮然聘禮亦稱主人者</span><br/>
<span class='tline' id='l154' data-llen='3392:3419'><a onclick="displayPageImage('KR1d0084', 'WYG', '113-13b' );" name="113-13b" class="pb">[113-13b] <img width="20"  src="/static/img/kanseki-5.png"/></a></span><br/>
<span class='tline' id='l155' data-llen='3419:3442'>接賔之辭固無間於諸侯大夫士也諸侯奏貍首可也</span><br/>
<span class='tline' id='l156' data-llen='3442:3461'>大夫士亦奏之者其猶鄉射大夫歌騶虞歟</span><br/>
<span class='tline' id='l157' data-llen='3461:3464'>　</span><br/>
<span class='tline' id='l158' data-llen='3464:3467'>　</span><br/>
<span class='tline' id='l159' data-llen='3467:3470'>　</span><br/>
<span class='tline' id='l160' data-llen='3470:3473'>　</span><br/>
<span class='tline' id='l161' data-llen='3473:3476'>　</span><br/>
<span class='tline' id='l162' data-llen='3476:3486'>　禮書卷一百十四</span><br/>
</p>
<p><br/>
</p>
  </div>
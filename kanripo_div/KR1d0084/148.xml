<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0084', 'WYG', '148-1a' );" name="148-1a" class="pb">[148-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　禮書卷一百四十九</span><br/>
<span class='tline' id='l10' data-llen='202:222'>　　　　　　　　　　　宋　陳祥道　撰</span><br/>
<span class='tline' id='l11' data-llen='222:227'>　喪禮</span><br/>
<span class='tline' id='l12' data-llen='227:233'>　　括髮</span><br/>
<span class='tline' id='l13' data-llen='233:256'>　問喪曰親始死雞斯徒跣扱上衽檀弓曰始死羔裘</span><br/>
<span class='tline' id='l14' data-llen='256:280'>　𤣥冠者易之而已則始死有易冠無去冠者有易裘</span><br/>
<span class='tline' id='l15' data-llen='280:303'>　無袒衣矣儀禮小斂之節主人髻髮袒婦人髽于室</span><br/>
<span class='tline' id='l16' data-llen='303:329'><a onclick="displayPageImage('KR1d0084', 'WYG', '148-1b' );" name="148-1b" class="pb">[148-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='329:352'>　問喪曰三日而斂袒而踊之檀弓曰主人既小斂袒</span><br/>
<span class='tline' id='l18' data-llen='352:375'>　括髮又曰袒括髮變也袒括髮去飾之甚也又曰叔</span><br/>
<span class='tline' id='l19' data-llen='375:398'>　孫武叔之母死既小斂舉者出戸出戸袒且投其冠</span><br/>
<span class='tline' id='l20' data-llen='398:421'>　子游曰知禮喪大記曰小斂主人袒説髦括髮以麻</span><br/>
<span class='tline' id='l21' data-llen='421:444'>　則小斂投冠脱髡髻髮而袒矣葢人子之於始喪其</span><br/>
<span class='tline' id='l22' data-llen='444:467'>　幸生之心未巳故未忍去飾焉及小斂則已矣然後</span><br/>
<span class='tline' id='l23' data-llen='467:490'>　髻髮而袒叔孫武叔既小斂舉者出戸袒而投其冠</span><br/>
<span class='tline' id='l24' data-llen='490:513'>　子游嗤之則投冠髻髮宜在未舉出戸之前歟曽子</span><br/>
<span class='tline' id='l25' data-llen='513:539'><a onclick="displayPageImage('KR1d0084', 'WYG', '148-2a' );" name="148-2a" class="pb">[148-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='539:562'>　問曰女改服布深衣以趨喪鄭氏曰婦人始喪未成</span><br/>
<span class='tline' id='l27' data-llen='562:585'>　服之服然則男子始喪葢亦曰白布深衣也雞斯之</span><br/>
<span class='tline' id='l28' data-llen='585:608'>　喪不可以考鄭氏改雞斯為笄纚謂始死將斬衰者</span><br/>
<span class='tline' id='l29' data-llen='608:632'>　笄纚將齊衰者素冠婦人將斬衰者去笄而纚將齊衰</span><br/>
<span class='tline' id='l30' data-llen='632:657'>　者骨笄而纚孔穎達之徒遂謂始死去冠而有笄縱將小</span><br/>
<span class='tline' id='l31' data-llen='657:683'>　斂則去笄縱著素冠視斂其説無據喪服小記曰斬衰括髪</span><br/>
<span class='tline' id='l32' data-llen='683:709'>　以麻為母括髪以麻免而以布則小斂奉尸出堂主人拜賓</span><br/>
<span class='tline' id='l33' data-llen='709:732'>　之時為母括髮以麻與父同也尸出堂訖降自西階</span><br/>
<span class='tline' id='l34' data-llen='732:758'><a onclick="displayPageImage('KR1d0084', 'WYG', '148-2b' );" name="148-2b" class="pb">[148-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='758:786'>　即位復位之時為母不括髮而免以與父異也<span class='krp-note'>儀禮/男女</span></span><br/>
<span class='tline' id='l36' data-llen='786:826'>　<span class='krp-note'>奉尸俟于堂訖主降自西階東即位主/人拜賓即位踊襲絰于序東復位也</span>奔喪禮至家</span><br/>
<span class='tline' id='l37' data-llen='826:849'>　升階殯東西面坐哭括髮袒降堂東即位襲絰絞帶</span><br/>
<span class='tline' id='l38' data-llen='849:872'>　反位皆如初於又哭括髮袒成踊三哭亦括髮袒成</span><br/>
<span class='tline' id='l39' data-llen='872:905'>　踊<span class='krp-note'>又哭明日朝也三/哭又其明日朝也</span>奔母之喪西面哭括髮袒降堂</span><br/>
<span class='tline' id='l40' data-llen='905:928'>　東即位襲免於又哭不括髮奔喪不及殯先之墓括</span><br/>
<span class='tline' id='l41' data-llen='928:951'>　髮遂冠歸入門哭括髮袒於又哭三哭皆括髮袒為</span><br/>
<span class='tline' id='l42' data-llen='951:974'>　母所以異於父者一括髮其餘免以終事其義皆與</span><br/>
<span class='tline' id='l43' data-llen='974:1000'><a onclick="displayPageImage('KR1d0084', 'WYG', '148-3a' );" name="148-3a" class="pb">[148-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1000:1023'>　小記同也喪大記曰君大夫之喪子弁絰雜記曰小</span><br/>
<span class='tline' id='l45' data-llen='1023:1046'>　斂環絰君大夫士一也則大夫以上素弁士素委貌</span><br/>
<span class='tline' id='l46' data-llen='1046:1069'>　皆加環絰也孔穎達曰斬衰男子括髮齊衰男子免</span><br/>
<span class='tline' id='l47' data-llen='1069:1092'>　皆斂殯之時耳非斂殯則大夫以上加素弁士加素</span><br/>
<span class='tline' id='l48' data-llen='1092:1115'>　冠皆於括髮之上天子七日成服諸侯五日成服大</span><br/>
<span class='tline' id='l49' data-llen='1115:1127'>　夫三日成服於理或然</span><br/>
<span class='tline' id='l50' data-llen='1127:1132'>　　免</span><br/>
<span class='tline' id='l51' data-llen='1132:1155'>　問喪曰冠者不肉袒何也曰冠至尊也不居肉袒之</span><br/>
<span class='tline' id='l52' data-llen='1155:1181'><a onclick="displayPageImage('KR1d0084', 'WYG', '148-3b' );" name="148-3b" class="pb">[148-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1181:1204'>　體也故為之免以代之也又曰免者以何為也不冠</span><br/>
<span class='tline' id='l54' data-llen='1204:1227'>　者之所服也儀禮小斂主人括髮袒衆主人免于房</span><br/>
<span class='tline' id='l55' data-llen='1227:1250'>　喪服小記曰為母括髮以麻免而以布又曰男子免</span><br/>
<span class='tline' id='l56' data-llen='1250:1273'>　而婦人髽大記曰小斂主人即位襲帶絰踊母之喪</span><br/>
<span class='tline' id='l57' data-llen='1273:1296'>　即位而免奔喪曰奔母喪一括髮其餘以免終事小</span><br/>
<span class='tline' id='l58' data-llen='1296:1319'>　記又曰緦小功虞卒哭則免既葬而不報虞則雖主</span><br/>
<span class='tline' id='l59' data-llen='1319:1342'>　人皆冠及虞則皆免為兄弟既除喪已及其葬也反</span><br/>
<span class='tline' id='l60' data-llen='1342:1365'>　服其服報虞卒哭則免如不報虞則除之逺葬者反</span><br/>
<span class='tline' id='l61' data-llen='1365:1391'><a onclick="displayPageImage('KR1d0084', 'WYG', '148-4a' );" name="148-4a" class="pb">[148-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1391:1414'>　哭者皆冠及郊而后免反哭君弔雖不當免時也主</span><br/>
<span class='tline' id='l63' data-llen='1414:1437'>　人必免不散麻雖異國之君免也親者皆免又曰主</span><br/>
<span class='tline' id='l64' data-llen='1437:1460'>　人未除喪有兄弟自它國至則主人不免而為主問</span><br/>
<span class='tline' id='l65' data-llen='1460:1483'>　喪曰秃者不免童子惟當室緦緦者其免也當室則</span><br/>
<span class='tline' id='l66' data-llen='1483:1506'>　免而杖矣儀禮曰朋友在它邦則袒免歸則已大傳</span><br/>
<span class='tline' id='l67' data-llen='1506:1529'>　曰四世而緦服之窮也五世袒免殺同姓也文王世</span><br/>
<span class='tline' id='l68' data-llen='1529:1552'>　子曰族之相為也宜弔不弔宜免不免有司罰之鄭</span><br/>
<span class='tline' id='l69' data-llen='1552:1575'>　氏曰免狀如冠而廣一寸葢有所傳然也然則免於</span><br/>
<span class='tline' id='l70' data-llen='1575:1601'><a onclick="displayPageImage('KR1d0084', 'WYG', '148-4b' );" name="148-4b" class="pb">[148-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1601:1624'>　括髪為輕故為父括髮為母免於冠飾為重故緦小</span><br/>
<span class='tline' id='l72' data-llen='1624:1647'>　功之虞卒哭逺葬者之及郊反哭主人之於君弔必</span><br/>
<span class='tline' id='l73' data-llen='1647:1670'>　免然則袒免非喪服之常有時用之而已齊衰而下</span><br/>
<span class='tline' id='l74' data-llen='1670:1693'>　小斂皆袒免是有常服者必袒免止於袒免者無常</span><br/>
<span class='tline' id='l75' data-llen='1693:1716'>　服故施於五世焉秃者不免於疾也童子不免未可</span><br/>
<span class='tline' id='l76' data-llen='1716:1726'>　加以成人之服也</span><br/>
<span class='tline' id='l77' data-llen='1726:1731'>　　髽</span><br/>
<span class='tline' id='l78' data-llen='1731:1754'>　喪服女子子在室為父布總箭笄髽衰三年女子子</span><br/>
<span class='tline' id='l79' data-llen='1754:1780'><a onclick="displayPageImage('KR1d0084', 'WYG', '148-5a' );" name="148-5a" class="pb">[148-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1780:1803'>　適人者為其父母婦為舅姑惡笄有首以髽士喪禮</span><br/>
<span class='tline' id='l81' data-llen='1803:1830'>　小斂婦人髽于室既夕禮曰丈夫髽散帶垂即位<span class='krp-note'>鄭/氏</span></span><br/>
<span class='tline' id='l82' data-llen='1830:1859'>　<span class='krp-note'>曰此互/文以見</span>喪小記曰男子冠而婦人笄男子免而婦人</span><br/>
<span class='tline' id='l83' data-llen='1859:1882'>　髽奔喪曰婦人奔喪東髽檀弓曰南宫縚之妻之姑</span><br/>
<span class='tline' id='l84' data-llen='1882:1905'>　之喪夫子誨之髽曰爾無總總爾爾無扈扈爾又曰</span><br/>
<span class='tline' id='l85' data-llen='1905:1928'>　婦人髽而弔自敗於臺鮐始也鄭氏釋喪大記曰去</span><br/>
<span class='tline' id='l86' data-llen='1928:1951'>　纚大紒曰髽釋喪服曰髽露紒也猶男子之括髮斬</span><br/>
<span class='tline' id='l87' data-llen='1951:1974'>　衰括髮以麻則髽亦用麻以麻者自項而前交於額</span><br/>
<span class='tline' id='l88' data-llen='1974:2000'><a onclick="displayPageImage('KR1d0084', 'WYG', '148-5b' );" name="148-5b" class="pb">[148-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2000:2023'>　上郤繞紒如著慘頭焉葢其所傳然也其狀則母從</span><br/>
<span class='tline' id='l90' data-llen='2023:2046'>　従爾不至於縦而高也無扈扈爾不至於卑而大也</span><br/>
<span class='tline' id='l91' data-llen='2046:2069'>　爾雅曰卑而大扈則從從為縦而高可知也小斂主</span><br/>
<span class='tline' id='l92' data-llen='2069:2092'>　人括髮袒衆主人免于房婦人髽于室奔喪男子東</span><br/>
<span class='tline' id='l93' data-llen='2092:2115'>　括髮婦人東髽又小記曰男子免而婦人髽則婦人</span><br/>
<span class='tline' id='l94' data-llen='2115:2138'>　之髽猶男子之括髮免也故括髮以麻則髽以麻矣</span><br/>
<span class='tline' id='l95' data-llen='2138:2161'>　免而以布則髽以布矣髽以麻則斬衰也髽以布則</span><br/>
<span class='tline' id='l96' data-llen='2161:2184'>　齊衰也小斂齊之髽不言笄則未成服之髽無笄矣</span><br/>
<span class='tline' id='l97' data-llen='2184:2210'><a onclick="displayPageImage('KR1d0084', 'WYG', '148-6a' );" name="148-6a" class="pb">[148-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2210:2233'>　女子子適人者為其父母婦為舅姑惡笄有首以髽</span><br/>
<span class='tline' id='l99' data-llen='2233:2256'>　孔子言髽而繼之以榛笄則成服之髽有笄矣又儀</span><br/>
<span class='tline' id='l100' data-llen='2256:2279'>　禮言髽衰三年小記言齊衰惡笄以終喪則斬衰齊</span><br/>
<span class='tline' id='l101' data-llen='2279:2311'>　衰之髽皆終喪矣<span class='krp-note'>孔穎達曰常服/之髽不用麻布</span>然則啟殯之髽雖</span><br/>
<span class='tline' id='l102' data-llen='2311:2334'>　在成服之後葢亦無笄以對男子之袒而免故也男</span><br/>
<span class='tline' id='l103' data-llen='2334:2357'>　子之袒免及於五世婦人之髽不及於大功者以髽</span><br/>
<span class='tline' id='l104' data-llen='2357:2380'>　不特對免而又上同於括髮故也秃者不髽以疾也</span><br/>
<span class='tline' id='l105' data-llen='2380:2403'>　弔者不髽以疎也皇氏以麻髽布髽露紒為三髽然</span><br/>
<span class='tline' id='l106' data-llen='2403:2429'><a onclick="displayPageImage('KR1d0084', 'WYG', '148-6b' );" name="148-6b" class="pb">[148-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2429:2447'>　則髽雖麻與布之不同其為露紒一也</span><br/>
<span class='tline' id='l108' data-llen='2447:2452'>　　笄</span><br/>
<span class='tline' id='l109' data-llen='2452:2475'>　儀禮女子子在室為父箭笄髽衰三年傳曰箭笄長</span><br/>
<span class='tline' id='l110' data-llen='2475:2498'>　尺吉笄尺二寸女子子適人者為其父母婦為舅姑</span><br/>
<span class='tline' id='l111' data-llen='2498:2521'>　惡笄有首以髽卒哭子折笄首以笄布總傳曰笄有</span><br/>
<span class='tline' id='l112' data-llen='2521:2544'>　首者惡笄之有首也惡笄者櫛笄也折笄首者折吉</span><br/>
<span class='tline' id='l113' data-llen='2544:2567'>　笄之首也吉笄者象笄也何以言子折笄首而不言</span><br/>
<span class='tline' id='l114' data-llen='2567:2590'>　婦終之也妾為女君君之長子惡笄有首齊衰惡笄</span><br/>
<span class='tline' id='l115' data-llen='2590:2616'><a onclick="displayPageImage('KR1d0084', 'WYG', '148-7a' );" name="148-7a" class="pb">[148-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2616:2639'>　以終喪男子冠婦人笄檀弓曰南宫縚之妻之姑之</span><br/>
<span class='tline' id='l117' data-llen='2639:2662'>　喪夫子誨之髽葢榛以為笄然則喪笄有三箭笄也</span><br/>
<span class='tline' id='l118' data-llen='2662:2685'>　櫛笄也折首笄也箭笄櫛笄長尺折首笄長尺二寸</span><br/>
<span class='tline' id='l119' data-llen='2685:2708'>　箭笄為重櫛笄次之折首笄為輕斬衰笄以箭齊衰</span><br/>
<span class='tline' id='l120' data-llen='2708:2731'>　笄以櫛女子子在室為父箭筓則斬衰之笄以箭矣</span><br/>
<span class='tline' id='l121' data-llen='2731:2754'>　女子子適人者為其父母婦人為舅姑惡笄而女子</span><br/>
<span class='tline' id='l122' data-llen='2754:2777'>　子在室亦如之則齊衰以櫛矣箭笄惡不足以言之</span><br/>
<span class='tline' id='l123' data-llen='2777:2800'>　櫛笄言惡以其木之無文故也古者櫛以樿樿白理</span><br/>
<span class='tline' id='l124' data-llen='2800:2826'><a onclick="displayPageImage('KR1d0084', 'WYG', '148-7b' );" name="148-7b" class="pb">[148-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2826:2849'>　而無文則櫛笄用樿無樿則榛可矣故檀弓曰蓋榛</span><br/>
<span class='tline' id='l126' data-llen='2849:2872'>　以為笄也儀禮曰卒哭子折笄首折笄首者折吉笄</span><br/>
<span class='tline' id='l127' data-llen='2872:2895'>　之首也言子不言婦終之也葢惡笄有首吉笄折首</span><br/>
<span class='tline' id='l128' data-llen='2895:2918'>　吉笄則父而不子折其首别子而不婦以其不可全</span><br/>
<span class='tline' id='l129' data-llen='2918:2941'>　於子故吉笄以其不可全於婦故折其首儀禮曰女</span><br/>
<span class='tline' id='l130' data-llen='2941:2964'>　子子在室為父箭笄三年小記曰齊衰惡笄以終喪</span><br/>
<span class='tline' id='l131' data-llen='2964:2987'>　則惡笄不終喪而吉笄折其首者特子之適人者而</span><br/>
<span class='tline' id='l132' data-llen='2987:3010'>　已鄭氏曰笄有首者若今時刻鏤摘頭矣觀古無字</span><br/>
<span class='tline' id='l133' data-llen='3010:3036'><a onclick="displayPageImage('KR1d0084', 'WYG', '148-8a' );" name="148-8a" class="pb">[148-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3036:3046'>　則笄之形制可知</span><br/>
<span class='tline' id='l135' data-llen='3046:3052'>　　竹杖</span><br/>
<span class='tline' id='l136' data-llen='3052:3058'>　　削杖</span><br/>
<span class='tline' id='l137' data-llen='3058:3081'>　記曰斬衰貌若苴齊貌若枲喪服有苴絰有牡麻絰</span><br/>
<span class='tline' id='l138' data-llen='3081:3104'>　傳曰苴絰麻之有蕡者也牡麻者枲麻也爾雅曰蕡</span><br/>
<span class='tline' id='l139' data-llen='3104:3127'>　枲實也孫氏曰蕡麻子也葢枲之有蕡者其色苴惡</span><br/>
<span class='tline' id='l140' data-llen='3127:3150'>　故謂之苴無實者其色反是故謂之牡麻苴絰苴帶</span><br/>
<span class='tline' id='l141' data-llen='3150:3173'>　以苴麻名之也苴衰苴杖因絰帶名之也杖之制下</span><br/>
<span class='tline' id='l142' data-llen='3173:3199'><a onclick="displayPageImage('KR1d0084', 'WYG', '148-8b' );" name="148-8b" class="pb">[148-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3199:3222'>　本其大如經其長齊心苴杖竹也削杖桐也為父竹</span><br/>
<span class='tline' id='l144' data-llen='3222:3245'>　杖為母桐杖葢竹之為物堅貞而不變桐之為物柔</span><br/>
<span class='tline' id='l145' data-llen='3245:3268'>　脆而易彫為父斬為母齊斬者常伸而三年齊者或</span><br/>
<span class='tline' id='l146' data-llen='3268:3291'>　屈以期月此竹杖桐杖所以不同也杖雖主於父母</span><br/>
<span class='tline' id='l147' data-llen='3291:3314'>　凡斬衰皆杖為妻期亦杖為長子亦杖期服必杖而</span><br/>
<span class='tline' id='l148' data-llen='3314:3346'>　有所不杖童子婦人不杖有所必杖<span class='krp-note'>孔穎達曰婦人/不杖謂童女也</span></span><br/>
<span class='tline' id='l149' data-llen='3346:3375'>　其授也有官<span class='krp-note'>周禮肆/師之類</span>其授之也有日其執之輯之去</span><br/>
<span class='tline' id='l150' data-llen='3375:3398'>　之使人執之也有時其棄之也有所虞杖不入室祔</span><br/>
<span class='tline' id='l151' data-llen='3398:3424'><a onclick="displayPageImage('KR1d0084', 'WYG', '148-9a' );" name="148-9a" class="pb">[148-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3424:3447'>　杖不升堂練則筮日筮尸視濯要絰杖而已葢杖所</span><br/>
<span class='tline' id='l153' data-llen='3447:3475'>　以輔病者也喪久而平則杖不用矣<span class='krp-note'>鄭氏曰大/祥除衰杖</span></span><br/>
<span class='tline' id='l154' data-llen='3475:3478'>　</span><br/>
<span class='tline' id='l155' data-llen='3478:3481'>　</span><br/>
<span class='tline' id='l156' data-llen='3481:3484'>　</span><br/>
<span class='tline' id='l157' data-llen='3484:3487'>　</span><br/>
<span class='tline' id='l158' data-llen='3487:3490'>　</span><br/>
<span class='tline' id='l159' data-llen='3490:3493'>　</span><br/>
<span class='tline' id='l160' data-llen='3493:3519'><a onclick="displayPageImage('KR1d0084', 'WYG', '148-9b' );" name="148-9b" class="pb">[148-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3519:3522'>　</span><br/>
<span class='tline' id='l162' data-llen='3522:3525'>　</span><br/>
<span class='tline' id='l163' data-llen='3525:3528'>　</span><br/>
<span class='tline' id='l164' data-llen='3528:3531'>　</span><br/>
<span class='tline' id='l165' data-llen='3531:3534'>　</span><br/>
<span class='tline' id='l166' data-llen='3534:3537'>　</span><br/>
<span class='tline' id='l167' data-llen='3537:3540'>　</span><br/>
<span class='tline' id='l168' data-llen='3540:3551'>　禮書巻一百四十九</span><br/>
</p>
<p><br/>
</p>
  </div>
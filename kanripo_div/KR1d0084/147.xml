<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0084', 'WYG', '147-1a' );" name="147-1a" class="pb">[147-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　禮書卷一百四十八</span><br/>
<span class='tline' id='l10' data-llen='202:222'>　　　　　　　　　　　宋　陳祥道　撰</span><br/>
<span class='tline' id='l11' data-llen='222:228'>　　喪期</span><br/>
<span class='tline' id='l12' data-llen='228:251'>　易繫辭曰古之葬者厚衣之以薪葬之中野不封不</span><br/>
<span class='tline' id='l13' data-llen='251:274'>　樹喪期無數書稱堯之殂落百姓如喪考妣三載四</span><br/>
<span class='tline' id='l14' data-llen='274:297'>　海遏密八音而喪服精麤之制於經無見然則有喪</span><br/>
<span class='tline' id='l15' data-llen='297:320'>　無期有期無服皆心喪而已後世漸文故為冠絰衰</span><br/>
<span class='tline' id='l16' data-llen='320:346'><a onclick="displayPageImage('KR1d0084', 'WYG', '147-1b' );" name="147-1b" class="pb">[147-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='346:369'>　裳帶屨以飾之於是有斬齊功緦袒免之等三年期</span><br/>
<span class='tline' id='l18' data-llen='369:392'>　九月七月三月之别然後情文稱而恩義立矣葢喪</span><br/>
<span class='tline' id='l19' data-llen='392:415'>　服之制上取象於天下取法於地中取則於人故再</span><br/>
<span class='tline' id='l20' data-llen='415:438'>　期之喪三年期之喪二年九月七月之喪三時五月</span><br/>
<span class='tline' id='l21' data-llen='438:461'>　之喪二時三月之喪一時逺者象閏近者象時則凡</span><br/>
<span class='tline' id='l22' data-llen='461:484'>　在天地之間者有變易矣此喪服所以立中制節也</span><br/>
<span class='tline' id='l23' data-llen='484:507'>　孔子曰子生三年然後免於父母之懐則三年之喪</span><br/>
<span class='tline' id='l24' data-llen='507:530'>　固孝子之所以自盡也宰予欲短之曰舊穀既沒新</span><br/>
<span class='tline' id='l25' data-llen='530:556'><a onclick="displayPageImage('KR1d0084', 'WYG', '147-2a' );" name="147-2a" class="pb">[147-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='556:579'>　穀既升鑚燧改火期已久矣而孔子非之則至親不</span><br/>
<span class='tline' id='l27' data-llen='579:602'>　可以期斷也荀卿與三年問皆謂至親以期斷而以</span><br/>
<span class='tline' id='l28' data-llen='602:625'>　三年為加隆如此則是期為喪之盡而三年為禮之</span><br/>
<span class='tline' id='l29' data-llen='625:648'>　加也與孔子之説戾矣禮曰太古冠布齊則緇之鄭</span><br/>
<span class='tline' id='l30' data-llen='648:671'>　氏謂冠即白布冠今喪冠也然則太古之冠吉凶同</span><br/>
<span class='tline' id='l31' data-llen='671:681'>　色其服又可知也</span><br/>
<span class='tline' id='l32' data-llen='681:688'>　衣服升數</span><br/>
<span class='tline' id='l33' data-llen='688:694'>　　斬衰</span><br/>
<span class='tline' id='l34' data-llen='694:720'><a onclick="displayPageImage('KR1d0084', 'WYG', '147-2b' );" name="147-2b" class="pb">[147-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='720:758'>　正服<span class='krp-note'>三/升</span>義服<span class='krp-note'>三升/有半</span>冠<span class='krp-note'>六/升</span>受衰<span class='krp-note'>六/升</span>冠<span class='krp-note'>七/升</span></span><br/>
<span class='tline' id='l36' data-llen='758:764'>　　齊服</span><br/>
<span class='tline' id='l37' data-llen='764:807'>　降服<span class='krp-note'>四/升</span>正服<span class='krp-note'>五/升</span>義服<span class='krp-note'>六/升</span>冠<span class='krp-note'>七/升</span>受衰<span class='krp-note'>七/升</span>冠<span class='krp-note'>八/升</span></span><br/>
<span class='tline' id='l38' data-llen='807:813'>　　大功</span><br/>
<span class='tline' id='l39' data-llen='813:857'>　降服<span class='krp-note'>七/升</span>正服<span class='krp-note'>八/升</span>義服<span class='krp-note'>九/升</span>冠<span class='krp-note'>十/升</span>受衰<span class='krp-note'>十/升</span>冠<span class='krp-note'>十一/升</span></span><br/>
<span class='tline' id='l40' data-llen='857:863'>　　小功</span><br/>
<span class='tline' id='l41' data-llen='863:888'>　降服<span class='krp-note'>十/升</span>正服<span class='krp-note'>十二/升</span>義<span class='krp-note'>十三/升</span></span><br/>
<span class='tline' id='l42' data-llen='888:894'>　　緦麻</span><br/>
<span class='tline' id='l43' data-llen='894:920'><a onclick="displayPageImage('KR1d0084', 'WYG', '147-3a' );" name="147-3a" class="pb">[147-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='920:944'>　十五升<span class='krp-note'>抽其/半</span>小功緦麻<span class='krp-note'>冠升同/無受</span></span><br/>
<span class='tline' id='l45' data-llen='944:952'>　　舊説斬衰</span><br/>
<span class='tline' id='l46' data-llen='952:990'>　正服<span class='krp-note'>三/升</span>義服<span class='krp-note'>三升/有半</span>冠<span class='krp-note'>六/升</span>受衰<span class='krp-note'>六/升</span>冠<span class='krp-note'>七/升</span></span><br/>
<span class='tline' id='l47' data-llen='990:996'>　　齊衰</span><br/>
<span class='tline' id='l48' data-llen='996:1033'>　降服衰<span class='krp-note'>四/升</span>冠<span class='krp-note'>七/升</span>受衰<span class='krp-note'>七/升</span>冠<span class='krp-note'>八升父為母/伸三年服</span></span><br/>
<span class='tline' id='l49' data-llen='1033:1068'>　正服衰<span class='krp-note'>五/升</span>冠<span class='krp-note'>八/升</span>受衰<span class='krp-note'>八/升</span>冠<span class='krp-note'>九升父在/比服期</span></span><br/>
<span class='tline' id='l50' data-llen='1068:1098'>　義服衰<span class='krp-note'>六/升</span>冠<span class='krp-note'>九/升</span>受衰<span class='krp-note'>九/升</span>冠<span class='krp-note'>十/升</span></span><br/>
<span class='tline' id='l51' data-llen='1098:1104'>　　大功</span><br/>
<span class='tline' id='l52' data-llen='1104:1130'><a onclick="displayPageImage('KR1d0084', 'WYG', '147-3b' );" name="147-3b" class="pb">[147-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1130:1161'>　降服衰<span class='krp-note'>七/升</span>冠<span class='krp-note'>十/升</span>受衰<span class='krp-note'>十/升</span>冠<span class='krp-note'>十一/升</span></span><br/>
<span class='tline' id='l54' data-llen='1161:1192'>　正服衰<span class='krp-note'>八/升</span>冠<span class='krp-note'>十/升</span>受衰<span class='krp-note'>十/升</span>冠<span class='krp-note'>十一/升</span></span><br/>
<span class='tline' id='l55' data-llen='1192:1225'>　義服衰<span class='krp-note'>九/升</span>冠<span class='krp-note'>十一/升</span>受衰<span class='krp-note'>十二/升</span>冠<span class='krp-note'>十二/升</span></span><br/>
<span class='tline' id='l56' data-llen='1225:1231'>　　小功</span><br/>
<span class='tline' id='l57' data-llen='1231:1247'>　降服<span class='krp-note'>十/升</span>冠升同　無受</span><br/>
<span class='tline' id='l58' data-llen='1247:1264'>　正服<span class='krp-note'>十一/升</span>冠升同　無受</span><br/>
<span class='tline' id='l59' data-llen='1264:1281'>　義服<span class='krp-note'>十二/升</span>冠升同　無受</span><br/>
<span class='tline' id='l60' data-llen='1281:1287'>　　緦麻</span><br/>
<span class='tline' id='l61' data-llen='1287:1313'><a onclick="displayPageImage('KR1d0084', 'WYG', '147-4a' );" name="147-4a" class="pb">[147-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1313:1353'>　十五升抽其半<span class='krp-note'>十五升千二百縷抽其半六百縷縷/之細如麻朝服而數則半之喪服曰</span></span><br/>
<span class='tline' id='l63' data-llen='1353:1374'>　<span class='krp-note'>有事其縷/無事其緦</span>同冠升同　無受</span><br/>
<span class='tline' id='l64' data-llen='1374:1401'>服有降有正有義而其别有升數其變有有受無受<span class='krp-note'>八/十</span></span><br/>
<span class='tline' id='l65' data-llen='1401:1447'>　<span class='krp-note'>一縷為升或言八十縷為宗布簏者升數少細者升/數多鄭氏改升為登不必然也大夫已上虞卒哭異</span></span><br/>
<span class='tline' id='l66' data-llen='1447:1481'>　<span class='krp-note'>月故既虞則受士虞卒/哭同月故卒哭即受</span>間傳於喪服斬衰少一等而</span><br/>
<span class='tline' id='l67' data-llen='1481:1504'>　無三升有半齊衰多二等而有五升六升大功多一</span><br/>
<span class='tline' id='l68' data-llen='1504:1527'>　等而有七升小功多一等而有十二升葢斬衰三升</span><br/>
<span class='tline' id='l69' data-llen='1527:1550'>　正服也三升有半義服也齊衰四升降服也五升正</span><br/>
<span class='tline' id='l70' data-llen='1550:1576'><a onclick="displayPageImage('KR1d0084', 'WYG', '147-4b' );" name="147-4b" class="pb">[147-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1576:1599'>　服也六升義服也大功七升降服也八升正服也九</span><br/>
<span class='tline' id='l72' data-llen='1599:1622'>　升義服也小功十升降服也十一升正服也十二升</span><br/>
<span class='tline' id='l73' data-llen='1622:1645'>　義服也齊衰大功之冠其受也緦麻小功之衰其冠</span><br/>
<span class='tline' id='l74' data-llen='1645:1668'>　也則大功以上以其冠為受而冠衰升數異小功以</span><br/>
<span class='tline' id='l75' data-llen='1668:1691'>　下以其衰為冠而衰冠升數同喪服斬衰三升三升</span><br/>
<span class='tline' id='l76' data-llen='1691:1714'>　有半其冠同六升以其冠為受受冠七升則始喪衰</span><br/>
<span class='tline' id='l77' data-llen='1714:1737'>　異而冠同及受則冠衰皆同是喪之别尤嚴於衰而</span><br/>
<span class='tline' id='l78' data-llen='1737:1760'>　衰之别尤嚴於始也由是推之齊衰四升冠七升受</span><br/>
<span class='tline' id='l79' data-llen='1760:1786'><a onclick="displayPageImage('KR1d0084', 'WYG', '147-5a' );" name="147-5a" class="pb">[147-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1786:1809'>　冠八升則四升五升六升之衰其冠同七升受則衰</span><br/>
<span class='tline' id='l81' data-llen='1809:1832'>　同七升冠同八升矣大功八升若九升小功十升若</span><br/>
<span class='tline' id='l82' data-llen='1832:1855'>　十一升葢大功用小功之衰為冠小功用大功之冠</span><br/>
<span class='tline' id='l83' data-llen='1855:1878'>　為衰則大功七升八升九升而冠同十升受衰同十</span><br/>
<span class='tline' id='l84' data-llen='1878:1901'>　升而冠同十一升此喪服重輕之節然也何則喪服</span><br/>
<span class='tline' id='l85' data-llen='1901:1924'>　斬衰備舉義正齊衰舉上大功舉中下小功舉上中</span><br/>
<span class='tline' id='l86' data-llen='1924:1947'>　其文錯出互見則斬衰二衰同冠而齊衰大功可知</span><br/>
<span class='tline' id='l87' data-llen='1947:1970'>　矣斬衰二受同冠衰而齊衰大功又可知矣先儒以</span><br/>
<span class='tline' id='l88' data-llen='1970:1996'><a onclick="displayPageImage('KR1d0084', 'WYG', '147-5b' );" name="147-5b" class="pb">[147-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1996:2019'>　齊衰正服而下冠受之説不見於經於是謂正服衰</span><br/>
<span class='tline' id='l90' data-llen='2019:2042'>　五升冠八升受衰八升義服衰六升冠九升受衰九</span><br/>
<span class='tline' id='l91' data-llen='2042:2065'>　升冠十升冠大功降服衰七升冠十升受衰十升冠</span><br/>
<span class='tline' id='l92' data-llen='2065:2088'>　十一升正服衰八升冠十升受衰十升冠十一升義</span><br/>
<span class='tline' id='l93' data-llen='2088:2111'>　服九升冠十一升受衰十一升冠十二升自大功降</span><br/>
<span class='tline' id='l94' data-llen='2111:2134'>　服以上之冠去衰常三等受冠去衰常一等大功正</span><br/>
<span class='tline' id='l95' data-llen='2134:2157'>　服義服之冠去衰二等受冠去衰亦一等其銖銖而</span><br/>
<span class='tline' id='l96' data-llen='2157:2180'>　第之可謂詳矣然與斬衰之例不同以為不同耶至</span><br/>
<span class='tline' id='l97' data-llen='2180:2206'><a onclick="displayPageImage('KR1d0084', 'WYG', '147-6a' );" name="147-6a" class="pb">[147-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2206:2229'>　大功降正又異衰同冠而二受亦同冠衰是其説自</span><br/>
<span class='tline' id='l99' data-llen='2229:2252'>　惑也考之於經冕弁尊而衣服卑尊者常少卑者常</span><br/>
<span class='tline' id='l100' data-llen='2252:2275'>　多故王之大裘衮服同冕后之三翟同副弔服三衰</span><br/>
<span class='tline' id='l101' data-llen='2275:2298'>　同弁絰降義正之三衰同冠乃禮意也服重者冠衰</span><br/>
<span class='tline' id='l102' data-llen='2298:2321'>　相逺服輕者冠衰相近至輕者冠衰同故斬衰之冠</span><br/>
<span class='tline' id='l103' data-llen='2321:2344'>　去衰三等齊衰之冠去衰一等小功緦之冠與衰同</span><br/>
<span class='tline' id='l104' data-llen='2344:2353'>　等此禮之差也</span><br/>
<span class='tline' id='l105' data-llen='2353:2360'>　　斬衰制</span><br/>
<span class='tline' id='l106' data-llen='2360:2386'><a onclick="displayPageImage('KR1d0084', 'WYG', '147-6b' );" name="147-6b" class="pb">[147-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2386:2409'>　斬衰先斬布而後製故言斬衰者斬先衰疏衰先製</span><br/>
<span class='tline' id='l108' data-llen='2409:2432'>　而後緝故言疏衰者衰先齊春秋傳曰斬然在衰絰</span><br/>
<span class='tline' id='l109' data-llen='2432:2455'>　之中雜記曰三年之喪如斬期之喪如剡則斬者其</span><br/>
<span class='tline' id='l110' data-llen='2455:2494'>　痛甚剡其哀殺也<span class='krp-note'>齊衰不杖章傳曰父母長子妻服/斬母不服斬而亦云斬者以其服</span></span><br/>
<span class='tline' id='l111' data-llen='2494:2523'>　<span class='krp-note'>三年而并/言之也</span>喪禮齊衰而下各有降正義之三服斬衰</span><br/>
<span class='tline' id='l112' data-llen='2523:2546'>　則正義二服而已齊衰月數不斬衰則一於三年而</span><br/>
<span class='tline' id='l113' data-llen='2546:2569'>　已斬衰皆絞帶菅屨特公卿大夫之衆臣為其君布</span><br/>
<span class='tline' id='l114' data-llen='2569:2592'>　帶繩屨以其厭於天子諸侯故也曽子曰哭泣之哀</span><br/>
<span class='tline' id='l115' data-llen='2592:2618'><a onclick="displayPageImage('KR1d0084', 'WYG', '147-7a' );" name="147-7a" class="pb">[147-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2618:2641'>　齊斬之情饘粥之食孟子曰三年之喪齊疏之服飦</span><br/>
<span class='tline' id='l117' data-llen='2641:2664'>　粥之食自天子達於庶人三代共之雜記曰端衰喪</span><br/>
<span class='tline' id='l118' data-llen='2664:2687'>　車無等則父母之服貴賤一也然雜記又曰大夫為</span><br/>
<span class='tline' id='l119' data-llen='2687:2710'>　其父母兄弟之未為大夫者之喪服如士服士為其</span><br/>
<span class='tline' id='l120' data-llen='2710:2733'>　父母之為大夫者之喪服如士服春秋之時齊晏桓</span><br/>
<span class='tline' id='l121' data-llen='2733:2761'>　子卒<span class='krp-note'>襄十七/年左</span>晏嬰麤縗斬苴絰帶杖菅屨食粥居倚</span><br/>
<span class='tline' id='l122' data-llen='2761:2784'>　廬寝苫枕草其老曰非丈夫之禮也曰唯卿為大夫</span><br/>
<span class='tline' id='l123' data-llen='2784:2807'>　鄭氏曰此平仲之謙也言已非大夫故為父服士服</span><br/>
<span class='tline' id='l124' data-llen='2807:2833'><a onclick="displayPageImage('KR1d0084', 'WYG', '147-7b' );" name="147-7b" class="pb">[147-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2833:2856'>　耳麤衰斬者其縷齊斬之間謂縷如三升半不緝也</span><br/>
<span class='tline' id='l126' data-llen='2856:2879'>　斬衰以三升為正微細焉則屬於麤然則士與大夫</span><br/>
<span class='tline' id='l127' data-llen='2879:2902'>　為父服異者有麤衰斬枕草矣其為母五升縷而四</span><br/>
<span class='tline' id='l128' data-llen='2902:2925'>　升為兄弟六升縷而五升乎大功已下大夫士服同</span><br/>
<span class='tline' id='l129' data-llen='2925:2948'>　此葢周衰禮變而齊之服於是有等故大夫以尊而</span><br/>
<span class='tline' id='l130' data-llen='2948:2971'>　伸服斬衰枕草士以卑而屈服齊衰枕草而已禮記</span><br/>
<span class='tline' id='l131' data-llen='2971:2994'>　或記先王或記末世其可以末世之事而論先王之</span><br/>
<span class='tline' id='l132' data-llen='2994:3017'>　時哉鄭氏以此為真先王之禮宜乎王肅之所攻也</span><br/>
<span class='tline' id='l133' data-llen='3017:3043'><a onclick="displayPageImage('KR1d0084', 'WYG', '147-8a' );" name="147-8a" class="pb">[147-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3043:3050'>　　齊衰制</span><br/>
<span class='tline' id='l135' data-llen='3050:3073'>　疏者麤也斬衰固麤矣不曰疏者麤不足以言之也</span><br/>
<span class='tline' id='l136' data-llen='3073:3106'>　<span class='krp-note'>竹笄不言惡櫛笄/言惡笄與此同意</span>齊衰言麤大功小功言功緦麻言</span><br/>
<span class='tline' id='l137' data-llen='3106:3129'>　緦則小功漸著而緦又加密矣疏屨亦謂之疏者此</span><br/>
<span class='tline' id='l138' data-llen='3129:3152'>　猶周禮所謂疏材之疏異乎疏衰之疏也父在為母</span><br/>
<span class='tline' id='l139' data-llen='3152:3175'>　期父卒為母三年皆疏衰齊則父卒猶以餘尊所厭</span><br/>
<span class='tline' id='l140' data-llen='3175:3198'>　得伸三年而不得伸斬也若父喪未除而母卒不特</span><br/>
<span class='tline' id='l141' data-llen='3198:3221'>　餘尊在焉猶服期而不得三年也内則曰女子二十</span><br/>
<span class='tline' id='l142' data-llen='3221:3247'><a onclick="displayPageImage('KR1d0084', 'WYG', '147-8b' );" name="147-8b" class="pb">[147-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3247:3270'>　而嫁有故二十三而嫁鄭氏曰故謂父母之喪言二</span><br/>
<span class='tline' id='l144' data-llen='3270:3293'>　十三而嫁非止一喪也何則二十而服父喪未闋而</span><br/>
<span class='tline' id='l145' data-llen='3293:3316'>　服母三年則是二十四而嫁矣服父而已再期而大</span><br/>
<span class='tline' id='l146' data-llen='3316:3339'>　祥則是二十二而嫁矣以是知其父喪未闋猶為母</span><br/>
<span class='tline' id='l147' data-llen='3339:3362'>　期也子雖為母期猶心喪三年傳曰父必三年而後</span><br/>
<span class='tline' id='l148' data-llen='3362:3385'>　娶達子之志則子之心喪可知矣晉叔向曰王者三</span><br/>
<span class='tline' id='l149' data-llen='3385:3408'>　年之喪二謂太子與穆后也王為后期而云三年喪</span><br/>
<span class='tline' id='l150' data-llen='3408:3431'>　者達子之志也先儒謂父在為母齊衰五升冠八升</span><br/>
<span class='tline' id='l151' data-llen='3431:3457'><a onclick="displayPageImage('KR1d0084', 'WYG', '147-9a' );" name="147-9a" class="pb">[147-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3457:3480'>　既虞受衰八升冠九升父卒為母齊衰四升冠七升</span><br/>
<span class='tline' id='l153' data-llen='3480:3503'>　既虞受衰七升冠八升喪服記曰齊衰四升冠七升</span><br/>
<span class='tline' id='l154' data-llen='3503:3526'>　間傳亦曰為母既虞受衰七升葢自父卒言之其説</span><br/>
<span class='tline' id='l155' data-llen='3526:3531'>　是也</span><br/>
<span class='tline' id='l156' data-llen='3531:3541'>　　喪服祥禫月日</span><br/>
<span class='tline' id='l157' data-llen='3541:3564'>　朞之喪十三月大祥十五月禫而祥禫間月則三年</span><br/>
<span class='tline' id='l158' data-llen='3564:3587'>　之喪二十五月大祥二十七月禫而祥禫間月可知</span><br/>
<span class='tline' id='l159' data-llen='3587:3610'>　也聘禮士中曰禽二雙學記中年考校小記中一以</span><br/>
<span class='tline' id='l160' data-llen='3610:3636'><a onclick="displayPageImage('KR1d0084', 'WYG', '147-9b' );" name="147-9b" class="pb">[147-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3636:3659'>　上而祔玉藻士中武皆以中為間則士虞間傳所謂</span><br/>
<span class='tline' id='l162' data-llen='3659:3682'>　中月者其為間月可知也戴徳喪服變除禮二十五</span><br/>
<span class='tline' id='l163' data-llen='3682:3705'>　月大祥二十七月而禫鄭氏據以為説葢得之矣王</span><br/>
<span class='tline' id='l164' data-llen='3705:3728'>　肅之徒以記云三年之喪二十五月而畢又云祥而</span><br/>
<span class='tline' id='l165' data-llen='3728:3751'>　縞是月禫徙月樂祥之日鼓素琴夫子既祥三日而</span><br/>
<span class='tline' id='l166' data-llen='3751:3774'>　彈琴十日而成笙歌魯人朝祥而暮歌孔子曰踰月</span><br/>
<span class='tline' id='l167' data-llen='3774:3797'>　則善於是謂二十五月大祥其月為禫二十六月作</span><br/>
<span class='tline' id='l168' data-llen='3797:3821'>　樂是不知所謂是月樂者所以𤼵下文而不繫於上</span><br/>
<span class='tline' id='l169' data-llen='3821:3848'><a onclick="displayPageImage('KR1d0084', 'WYG', '147-10a' );" name="147-10a" class="pb">[147-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3848:3871'>　也語曰子於是日哭則不歌而文無所繫孰謂是月</span><br/>
<span class='tline' id='l171' data-llen='3871:3894'>　禫云者乃祥月乎果禫在祥月應曰月中而禫不可</span><br/>
<span class='tline' id='l172' data-llen='3894:3917'>　謂之中月也孟獻子禫縣而不樂然則所謂徙月樂</span><br/>
<span class='tline' id='l173' data-llen='3917:3940'>　者以備縣也若彈琴瑟笙歌間作而不縣既祥為之</span><br/>
<span class='tline' id='l174' data-llen='3940:3963'>　可也春秋文公二年冬公子遂如齊納幣僖公之喪</span><br/>
<span class='tline' id='l175' data-llen='3963:3986'>　至文公二年冬適二十六月左氏曰納幣禮也而公</span><br/>
<span class='tline' id='l176' data-llen='3986:4009'>　羊議其喪娶則公羊亦以三年之喪二十七月而除</span><br/>
<span class='tline' id='l177' data-llen='4009:4032'>　與鄭氏之説合矣然則喪大記云禫而從御吉祭而</span><br/>
<span class='tline' id='l178' data-llen='4032:4059'><a onclick="displayPageImage('KR1d0084', 'WYG', '147-10b' );" name="147-10b" class="pb">[147-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4059:4082'>　復寢間傳云大祥居復寢間何也孔穎達曰大祥去</span><br/>
<span class='tline' id='l180' data-llen='4082:4104'>　堊室復殯宫之寢則禫而復寢者復平居之寢也</span><br/>
<span class='tline' id='l181' data-llen='4104:4107'>　</span><br/>
<span class='tline' id='l182' data-llen='4107:4110'>　</span><br/>
<span class='tline' id='l183' data-llen='4110:4113'>　</span><br/>
<span class='tline' id='l184' data-llen='4113:4116'>　</span><br/>
<span class='tline' id='l185' data-llen='4116:4119'>　</span><br/>
<span class='tline' id='l186' data-llen='4119:4130'>　禮書卷一百四十八</span><br/>
</p>
<p><br/>
</p>
  </div>
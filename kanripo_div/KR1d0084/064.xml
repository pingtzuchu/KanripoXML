<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0084', 'WYG', '064-1a' );" name="064-1a" class="pb">[064-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　禮書卷六十五</span><br/>
<span class='tline' id='l10' data-llen='198:219'>　　　　　　　　　　　　宋　陳祥道　撰</span><br/>
<span class='tline' id='l11' data-llen='219:224'>　　婚</span><br/>
<span class='tline' id='l12' data-llen='224:247'>周禮大宗伯以昏冠之禮親成男女大司徒荒政十曰</span><br/>
<span class='tline' id='l13' data-llen='247:270'>多昏黨正凡其黨之昏冠教其禮事媒氏掌萬民之判</span><br/>
<span class='tline' id='l14' data-llen='270:293'>凡男女自成名以上皆書年月日名焉令男三十而娶</span><br/>
<span class='tline' id='l15' data-llen='293:316'>女二十而嫁凡娶判妻入子者皆書之中春之月令㑹</span><br/>
<span class='tline' id='l16' data-llen='316:342'><a onclick="displayPageImage('KR1d0084', 'WYG', '064-1b' );" name="064-1b" class="pb">[064-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='342:365'>男女於是時也奔者不禁若無故而不用令者罰之司</span><br/>
<span class='tline' id='l18' data-llen='365:388'>男女之無夫家者而會之凡嫁女娶妻純帛無過五兩</span><br/>
<span class='tline' id='l19' data-llen='388:411'>禁遷葬者與嫁殤者凡男女之隂訟聴之于勝國之社</span><br/>
<span class='tline' id='l20' data-llen='411:434'>其附于刑者歸之于士遂人以樂昏擾甿典瑞穀圭以</span><br/>
<span class='tline' id='l21' data-llen='434:457'>和難以聘女玉人穀圭七寸天子以聘女大璋諸侯以</span><br/>
<span class='tline' id='l22' data-llen='457:480'>聘女禮記曲禮三十曰壯有室女子許嫁纓非有大故</span><br/>
<span class='tline' id='l23' data-llen='480:503'>不入其門娶妻不娶同姓買妾不知其姓則卜之男女</span><br/>
<span class='tline' id='l24' data-llen='503:526'>非有行媒不相知名非受幣不交不親故日月以告君</span><br/>
<span class='tline' id='l25' data-llen='526:552'><a onclick="displayPageImage('KR1d0084', 'WYG', '064-2a' );" name="064-2a" class="pb">[064-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='552:575'>齊戒以告鬼神為酒食以召鄉黨僚友以厚其别也賀</span><br/>
<span class='tline' id='l27' data-llen='575:605'>娶妻者曰某子使某聞子有客使某羞<span class='krp-note'>不斥主人者/昏禮不賀</span>納</span><br/>
<span class='tline' id='l28' data-llen='605:628'>女於天子曰備百姓於國君曰備酒漿於大夫曰備埽</span><br/>
<span class='tline' id='l29' data-llen='628:651'>灑正義曰成九年夏季孫行父如宋致女此云納女故</span><br/>
<span class='tline' id='l30' data-llen='651:674'>注云納女猶致女也知壻不親迎嫁女之家使人致女</span><br/>
<span class='tline' id='l31' data-llen='674:697'>者以成九年二月伯姬歸於宋時宋公不親迎故魯季</span><br/>
<span class='tline' id='l32' data-llen='697:720'>孫行父如宋致女是也而天子亦有親迎以否者異義</span><br/>
<span class='tline' id='l33' data-llen='720:743'>云戴禮説天子親迎左氏説天子不親迎使上卿迎之</span><br/>
<span class='tline' id='l34' data-llen='743:769'><a onclick="displayPageImage('KR1d0084', 'WYG', '064-2b' );" name="064-2b" class="pb">[064-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='769:792'>諸侯亦不親迎使上大夫迎之鄭駮異義云文王娶大</span><br/>
<span class='tline' id='l36' data-llen='792:815'>姒親迎于渭又引孔子答哀公合二姓之好以繼先聖</span><br/>
<span class='tline' id='l37' data-llen='815:838'>之後以為天地宗廟社稷之主冕而親迎君何謂巳重</span><br/>
<span class='tline' id='l38' data-llen='838:861'>乎此天子諸侯有親迎也若不親迎則宜致女云備百</span><br/>
<span class='tline' id='l39' data-llen='861:884'>姓也曽子問昏禮既納幣有吉日女之父母死則如之</span><br/>
<span class='tline' id='l40' data-llen='884:907'>何孔子曰壻使人弔如壻之父母死則女之家亦使人</span><br/>
<span class='tline' id='l41' data-llen='907:930'>弔父喪稱父母喪稱母父母不在則稱伯父世母壻已</span><br/>
<span class='tline' id='l42' data-llen='930:953'>葬壻之伯父致命女氏曰某之子有父母之喪不得嗣</span><br/>
<span class='tline' id='l43' data-llen='953:979'><a onclick="displayPageImage('KR1d0084', 'WYG', '064-3a' );" name="064-3a" class="pb">[064-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='979:1002'>為兄弟使某致命女氏許諾而弗敢嫁禮也壻免喪女</span><br/>
<span class='tline' id='l45' data-llen='1002:1025'>之父母使人請壻弗取而后嫁之禮也女之父母死壻</span><br/>
<span class='tline' id='l46' data-llen='1025:1048'>亦如之曽子問曰親迎女在塗而壻之父母死如之何</span><br/>
<span class='tline' id='l47' data-llen='1048:1071'>孔子曰女改服布深衣縞總以趨喪女在塗而女之父</span><br/>
<span class='tline' id='l48' data-llen='1071:1094'>母死則女反如壻親迎女未至而有齊衰大功之喪則</span><br/>
<span class='tline' id='l49' data-llen='1094:1117'>如之何孔子曰男不入改服於外次女入改服於内次</span><br/>
<span class='tline' id='l50' data-llen='1117:1140'>然後即位而哭曽子問曰除喪則不復昏禮乎孔子曰</span><br/>
<span class='tline' id='l51' data-llen='1140:1163'>祭過時不祭禮也又何反於初孔子曰嫁女之家三夜</span><br/>
<span class='tline' id='l52' data-llen='1163:1189'><a onclick="displayPageImage('KR1d0084', 'WYG', '064-3b' );" name="064-3b" class="pb">[064-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1189:1212'>不息燭思相離也取婦之家三日不舉樂思嗣親也三</span><br/>
<span class='tline' id='l54' data-llen='1212:1235'>月而廟見稱來婦也擇日而祭於禰成婦之義也曽子</span><br/>
<span class='tline' id='l55' data-llen='1235:1258'>問曰女未廟見而死則如之何孔子曰不遷於祖不袝</span><br/>
<span class='tline' id='l56' data-llen='1258:1281'>於皇姑壻不杖不菲不次歸葬于女氏之黨示未成婦</span><br/>
<span class='tline' id='l57' data-llen='1281:1304'>也曽子問曰娶女有吉日而女死如之何孔子曰壻齊</span><br/>
<span class='tline' id='l58' data-llen='1304:1327'>衰而弔既葬而除之夫死亦如之郊特牲曰天地合而</span><br/>
<span class='tline' id='l59' data-llen='1327:1350'>後萬物興焉夫昏禮萬世之始也取於異姓所以附逺</span><br/>
<span class='tline' id='l60' data-llen='1350:1373'>别厚也幣必誠辭無不腆告之以直信信事人也信婦</span><br/>
<span class='tline' id='l61' data-llen='1373:1399'><a onclick="displayPageImage('KR1d0084', 'WYG', '064-4a' );" name="064-4a" class="pb">[064-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1399:1422'>徳也一與之齊終身不改故夫死不嫁男親迎男先於</span><br/>
<span class='tline' id='l63' data-llen='1422:1445'>女剛柔之義也天先乎地君先乎臣其義一也執摯以</span><br/>
<span class='tline' id='l64' data-llen='1445:1468'>相見敬章别也男女有别然後父子親父子親然後義</span><br/>
<span class='tline' id='l65' data-llen='1468:1491'>生義生然後禮作禮作然後萬物安無别無義禽獸之</span><br/>
<span class='tline' id='l66' data-llen='1491:1514'>道也壻親御授綏親之也親之也者親之也敬而親之</span><br/>
<span class='tline' id='l67' data-llen='1514:1537'>先王之所以得天下也出乎大門而先男帥女女從男</span><br/>
<span class='tline' id='l68' data-llen='1537:1560'>夫婦之義由此始也婦人從人者也幼從父兄嫁從夫</span><br/>
<span class='tline' id='l69' data-llen='1560:1584'>夫死從子夫也者夫也夫也者以知帥人者也𤣥冕齋</span><br/>
<span class='tline' id='l70' data-llen='1584:1610'><a onclick="displayPageImage('KR1d0084', 'WYG', '064-4b' );" name="064-4b" class="pb">[064-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1610:1633'>戒鬼神隂陽也將以為社稷主為先祖後而可以不敬</span><br/>
<span class='tline' id='l72' data-llen='1633:1656'>乎共牢而食同尊卑也故婦人無爵從夫之爵坐以夫</span><br/>
<span class='tline' id='l73' data-llen='1656:1679'>之齒器用陶匏尚禮然也三王作牢用陶匏厥明婦盥</span><br/>
<span class='tline' id='l74' data-llen='1679:1702'>饋舅姑卒食婦餕餘私之也舅姑降自西階婦降自阼</span><br/>
<span class='tline' id='l75' data-llen='1702:1725'>階授之室也昏禮不用樂幽隂之義也樂陽氣也昏禮</span><br/>
<span class='tline' id='l76' data-llen='1725:1748'>不賀人之序也大傳曰其庶姓别于上而戚單于下婚</span><br/>
<span class='tline' id='l77' data-llen='1748:1771'>姻可以通乎繋之以姓而弗别綴之以食而弗殊雖百</span><br/>
<span class='tline' id='l78' data-llen='1771:1794'>世而婚姻不通周道然也雜記大功之末可以冠子可</span><br/>
<span class='tline' id='l79' data-llen='1794:1820'><a onclick="displayPageImage('KR1d0084', 'WYG', '064-5a' );" name="064-5a" class="pb">[064-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1820:1843'>以嫁子父小功之末可以冠子可以嫁子可以娶婦已</span><br/>
<span class='tline' id='l81' data-llen='1843:1866'>雖小功既卒哭可以冠娶妻大殤小功則不可納幣一</span><br/>
<span class='tline' id='l82' data-llen='1866:1889'>束束五兩兩五尋婦見舅姑兄弟姑姊妺皆立於堂下</span><br/>
<span class='tline' id='l83' data-llen='1889:1912'>西面北上是見已見諸父各就其寢女雖未許嫁年二</span><br/>
<span class='tline' id='l84' data-llen='1912:1935'>十而笄禮之婦人執其禮燕則鬈首經解曰婚姻之禮</span><br/>
<span class='tline' id='l85' data-llen='1935:1958'>廢則夫婦之道苦而淫辟之罪多矣哀公問孔子曰非</span><br/>
<span class='tline' id='l86' data-llen='1958:1981'>禮無以别男女父子兄弟之親婚姻䟽數之交也大婚</span><br/>
<span class='tline' id='l87' data-llen='1981:2004'>為大大婚至矣大婚既至冕而親迎親之也親之也者</span><br/>
<span class='tline' id='l88' data-llen='2004:2030'><a onclick="displayPageImage('KR1d0084', 'WYG', '064-5b' );" name="064-5b" class="pb">[064-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2030:2053'>親之也哀公曰寡人願有言然冕而親迎不已重乎孔</span><br/>
<span class='tline' id='l90' data-llen='2053:2076'>子愀然作色而對曰合二姓之好以繼先聖之後以為</span><br/>
<span class='tline' id='l91' data-llen='2076:2099'>天地宗廟社稷之主君何謂已重乎公曰寡人固不固</span><br/>
<span class='tline' id='l92' data-llen='2099:2122'>焉得聞此言也寡人欲問不得其辭請少進孔子曰天</span><br/>
<span class='tline' id='l93' data-llen='2122:2145'>地不合萬物不生大婚萬世之嗣也君何謂已重焉孔</span><br/>
<span class='tline' id='l94' data-llen='2145:2168'>子遂言曰内以治宗廟之禮足以配天地之神明出以</span><br/>
<span class='tline' id='l95' data-llen='2168:2191'>治直言之禮足以立上下之敬物恥足以振之國恥足</span><br/>
<span class='tline' id='l96' data-llen='2191:2214'>以興之為政先禮禮其政之本歟坊記男女無媒不交</span><br/>
<span class='tline' id='l97' data-llen='2214:2240'><a onclick="displayPageImage('KR1d0084', 'WYG', '064-6a' );" name="064-6a" class="pb">[064-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2240:2264'>無幣不相見恐男女之無别也以此坊民民猶有自獻其</span><br/>
<span class='tline' id='l99' data-llen='2264:2288'>身子云婚禮壻親迎見於舅姑舅姑承子以授壻恐事之</span><br/>
<span class='tline' id='l100' data-llen='2288:2312'>違也以此坊民民猶有不至者婚義曰婚禮納采問名納</span><br/>
<span class='tline' id='l101' data-llen='2312:2336'>吉納徴請期皆主人筵几於廟而拜迎於門外入揖讓而</span><br/>
<span class='tline' id='l102' data-llen='2336:2360'>升聴命於廟所以敬慎重正婚禮也父親醮子而命之迎</span><br/>
<span class='tline' id='l103' data-llen='2360:2384'>男先於女也子承命以迎主人筵几於廟而拜迎於門外</span><br/>
<span class='tline' id='l104' data-llen='2384:2408'>壻執鴈入揖讓升堂再拜奠鴈蓋親受之於父母也降出</span><br/>
<span class='tline' id='l105' data-llen='2408:2432'>御婦車而壻授綏御輪三周先俟于門外婦至壻揖婦以</span><br/>
<span class='tline' id='l106' data-llen='2432:2458'><a onclick="displayPageImage('KR1d0084', 'WYG', '064-6b' );" name="064-6b" class="pb">[064-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2458:2482'>入共牢而食合卺而酳所以合體同尊卑以親之也夙興</span><br/>
<span class='tline' id='l108' data-llen='2482:2506'>婦沐浴以俟見質明賛見婦於舅姑婦執笲棗栗腵修以</span><br/>
<span class='tline' id='l109' data-llen='2506:2530'>見賛醴婦婦祭脯醢祭醴成婦順也舅姑入室婦以特豚</span><br/>
<span class='tline' id='l110' data-llen='2530:2554'>饋明婦順也厥明舅姑共饗婦以一獻之禮奠酬舅姑先</span><br/>
<span class='tline' id='l111' data-llen='2554:2578'>降自西階婦降自阼階以著代也是以古者先嫁三月祖</span><br/>
<span class='tline' id='l112' data-llen='2578:2602'>廟未毁教于公宫祖廟既毁教于宗室教以婦徳婦言婦</span><br/>
<span class='tline' id='l113' data-llen='2602:2626'>容婦功教成祭之牲用魚芼之以蘋藻所以成婦順也詩</span><br/>
<span class='tline' id='l114' data-llen='2626:2650'>桃夭曰后妃不妬忌則男女以正婚姻以時國無鰥民也</span><br/>
<span class='tline' id='l115' data-llen='2650:2676'><a onclick="displayPageImage('KR1d0084', 'WYG', '064-7a' );" name="064-7a" class="pb">[064-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2676:2700'>鵲巢夫人之徳也曰之子于歸百兩御之百兩將之百兩</span><br/>
<span class='tline' id='l117' data-llen='2700:2724'>成之摽有梅男女及時也野有死麕白茅包之有女懐春</span><br/>
<span class='tline' id='l118' data-llen='2724:2748'>吉士誘之何彼禯矣羙王姬也雖則王姬亦下嫁於諸侯</span><br/>
<span class='tline' id='l119' data-llen='2748:2778'>車服不繫其夫下王后一等碩人其頎衣錦褧衣<span class='krp-note'>國君夫/人瞿衣</span></span><br/>
<span class='tline' id='l120' data-llen='2778:2810'><span class='krp-note'>而嫁今衣錦者/在塗之服也</span>四牡有驕朱幩鑣鑣翟茀以朝有狐刺時</span><br/>
<span class='tline' id='l121' data-llen='2810:2834'>也古者國有凶荒則殺禮而多昏㑹男女之無夫家者所</span><br/>
<span class='tline' id='l122' data-llen='2834:2858'>以育人民也丰刺亂也婚姻之道缺陽倡而隂不和男行</span><br/>
<span class='tline' id='l123' data-llen='2858:2891'>而女不隨衣錦褧衣裳錦褧裳<span class='krp-note'>庶人之妻嫁服也/士妻緇衣纁袡</span>著刺時</span><br/>
<span class='tline' id='l124' data-llen='2891:2917'><a onclick="displayPageImage('KR1d0084', 'WYG', '064-7b' );" name="064-7b" class="pb">[064-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2917:2946'>也時不親迎也俟我於著乎而充耳以素乎而<span class='krp-note'>士之/服也</span>俟我</span><br/>
<span class='tline' id='l126' data-llen='2946:2976'>於庭乎而充耳以青乎而<span class='krp-note'>卿大夫/之服也</span>俟我於堂乎而充耳以</span><br/>
<span class='tline' id='l127' data-llen='2976:3005'>黄乎而<span class='krp-note'>人君之/服也</span>綢繆刺晉亂也國亂則婚姻不得其時也</span><br/>
<span class='tline' id='l128' data-llen='3005:3029'>東門之楊刺時也婚姻失時男女多違親迎女猶有不至</span><br/>
<span class='tline' id='l129' data-llen='3029:3058'>者也大明文定厥祥親迎于渭造舟為梁不顯其光<span class='krp-note'>天子/造舟</span></span><br/>
<span class='tline' id='l130' data-llen='3058:3090'><span class='krp-note'>諸侯維舟大夫/方舟士特舟</span>韓奕曰韓侯迎止于蹶之里諸娣從之祁</span><br/>
<span class='tline' id='l131' data-llen='3090:3114'>祁如雲春秋隠八年鄭公子忽如陳逆婦媯先配後祖鍼</span><br/>
<span class='tline' id='l132' data-llen='3114:3138'>子曰是不為夫婦誣其祖矣非禮也何以能育莊公二十</span><br/>
<span class='tline' id='l133' data-llen='3138:3164'><a onclick="displayPageImage('KR1d0084', 'WYG', '064-8a' );" name="064-8a" class="pb">[064-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3164:3188'>四年夏公如齊逆女秋哀姜至公使宗婦覿用幣非禮也</span><br/>
<span class='tline' id='l135' data-llen='3188:3212'>御孫曰男贄大者玉帛小者禽鳥以章物也女贄不過榛</span><br/>
<span class='tline' id='l136' data-llen='3212:3236'>栗棗脩以告䖍也今男女同贄是無别也男女之别國之</span><br/>
<span class='tline' id='l137' data-llen='3236:3260'>大節也而由夫人亂之無乃不可乎文四年夏逆婦姜于</span><br/>
<span class='tline' id='l138' data-llen='3260:3284'>齊卿不行非禮也君子是以知出姜之不允于魯也曰貴</span><br/>
<span class='tline' id='l139' data-llen='3284:3308'>聘而賤逆之君而卑之立而廢之棄信而壊其主在國必</span><br/>
<span class='tline' id='l140' data-llen='3308:3332'>亂在家必亡不允宜哉詩曰畏天之威于時保之敬主之</span><br/>
<span class='tline' id='l141' data-llen='3332:3356'>謂也七年穆伯為襄仲于莒聘焉穆伯如莒涖盟且為仲</span><br/>
<span class='tline' id='l142' data-llen='3356:3382'><a onclick="displayPageImage('KR1d0084', 'WYG', '064-8b' );" name="064-8b" class="pb">[064-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3382:3406'>逆及鄢陵登城見之美自為娶之仲請攻之宣元年春公</span><br/>
<span class='tline' id='l144' data-llen='3406:3430'>子遂如齊逆女尊君命也三月遂以夫人歸姜至自齊尊</span><br/>
<span class='tline' id='l145' data-llen='3430:3454'>夫人也成八年夏宋公使公孫壽來納幣禮也衛人來媵</span><br/>
<span class='tline' id='l146' data-llen='3454:3478'>共姬禮也凡諸侯嫁女同姓媵之異姓則否昭元年春楚</span><br/>
<span class='tline' id='l147' data-llen='3478:3502'>公子圍聘于齊且娶于公孫段氏伍舉為介將入館鄭人</span><br/>
<span class='tline' id='l148' data-llen='3502:3527'>惡之使行人子羽與之言乃館于外既聘將以衆逆子産患</span><br/>
<span class='tline' id='l149' data-llen='3527:3551'>之使子羽辭曰以敝邑褊小不足以容從者請墠聴命命</span><br/>
<span class='tline' id='l150' data-llen='3551:3575'>太宰伯州犂對曰圍布几筵告於莊共之廟而來若野賜</span><br/>
<span class='tline' id='l151' data-llen='3575:3601'><a onclick="displayPageImage('KR1d0084', 'WYG', '064-9a' );" name="064-9a" class="pb">[064-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3601:3625'>之是委君貺於草莽也是寡大夫不得列於諸卿也唯大</span><br/>
<span class='tline' id='l153' data-llen='3625:3649'>夫圖之鄭徐吾犯之妹美公孫楚聘之矣公孫黒又使强</span><br/>
<span class='tline' id='l154' data-llen='3649:3673'>委禽焉犯懼告子産子産曰是國無政非子之患也唯所</span><br/>
<span class='tline' id='l155' data-llen='3673:3697'>欲與犯請於二子請女擇焉皆許之子晳盛飾入布幣而</span><br/>
<span class='tline' id='l156' data-llen='3697:3721'>出子南戎服入左右射超乗而出女自房觀之曰子晳信</span><br/>
<span class='tline' id='l157' data-llen='3721:3745'>姜矣抑子南夫也夫夫婦婦所謂順也適子南氏子晳怒</span><br/>
<span class='tline' id='l158' data-llen='3745:3769'>欲殺之子南執戈逐之子晳傷而歸二年四月韓須如齊</span><br/>
<span class='tline' id='l159' data-llen='3769:3793'>逆女齊陳無宇送女致少姜少姜有寵於晉侯晉侯謂之</span><br/>
<span class='tline' id='l160' data-llen='3793:3819'><a onclick="displayPageImage('KR1d0084', 'WYG', '064-9b' );" name="064-9b" class="pb">[064-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3819:3843'>少齊謂陳無宇非卿執諸中都少姜為請曰送從逆班畏</span><br/>
<span class='tline' id='l162' data-llen='3843:3867'>大國也猶有所易是以亂作三年齊侯使晏嬰請繼室於</span><br/>
<span class='tline' id='l163' data-llen='3867:3891'>晉曰寡君使嬰曰寡人願事君朝夕不倦不腆先君之適</span><br/>
<span class='tline' id='l164' data-llen='3891:3915'>以備内官焜燿寡人之望則又無禄早世隕命寡人失望</span><br/>
<span class='tline' id='l165' data-llen='3915:3939'>君若不忌先君之好恵顧齊國辱収寡人徼福於大公丁</span><br/>
<span class='tline' id='l166' data-llen='3939:3963'>公照臨敝邑鎮撫其社稷則猶有先君之適及遺姑姊妹</span><br/>
<span class='tline' id='l167' data-llen='3963:3988'>若而人君若不棄敝邑而辱使董振擇之以備嬪嬙寡人之</span><br/>
<span class='tline' id='l168' data-llen='3988:4012'>望也韓宣子使叔向對曰寡君之願也寡人不能獨任其</span><br/>
<span class='tline' id='l169' data-llen='4012:4039'><a onclick="displayPageImage('KR1d0084', 'WYG', '064-10a' );" name="064-10a" class="pb">[064-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4039:4062'>社稷之事未有伉儷在縗絰之中是以未敢請君有辱</span><br/>
<span class='tline' id='l171' data-llen='4062:4085'>命恵莫大焉若恵顧敝邑撫有晉國賜之内主豈唯寡</span><br/>
<span class='tline' id='l172' data-llen='4085:4108'>君舉羣臣實受其貺昭五年晉韓宣子如楚送女叔向</span><br/>
<span class='tline' id='l173' data-llen='4108:4131'>為介及楚楚子朝其大夫曰晉吾仇敵也苟得志焉無</span><br/>
<span class='tline' id='l174' data-llen='4131:4154'>恤其他薳啟疆曰晉之事君臣曰可矣求諸侯而麇至</span><br/>
<span class='tline' id='l175' data-llen='4154:4177'>求婚而薦女君親送之上卿及上大夫致之猶欲恥之</span><br/>
<span class='tline' id='l176' data-llen='4177:4200'>君其亦有備矣不然柰何楚子終厚禮之成十一年聲</span><br/>
<span class='tline' id='l177' data-llen='4200:4223'>伯之母不聘穆姜曰吾不以妾為姒生聲伯而出之嫁</span><br/>
<span class='tline' id='l178' data-llen='4223:4250'><a onclick="displayPageImage('KR1d0084', 'WYG', '064-10b' );" name="064-10b" class="pb">[064-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4250:4273'>於齊管于奚生二子而寡以歸聲伯聲伯以其外弟為</span><br/>
<span class='tline' id='l180' data-llen='4273:4296'>大夫而嫁其外妹於施孝叔郤犨來聘求婦於聲伯聲</span><br/>
<span class='tline' id='l181' data-llen='4296:4319'>伯奪施氏婦以與之婦人曰鳥獸猶不失儷子將若何</span><br/>
<span class='tline' id='l182' data-llen='4319:4342'>曰不能死亡婦人遂行生二子於郤氏郤氏亡晉人歸</span><br/>
<span class='tline' id='l183' data-llen='4342:4365'>之施氏施氏逆諸河沈其二子婦人怒曰不能庇其伉</span><br/>
<span class='tline' id='l184' data-llen='4365:4388'>儷而亡之又不能字人之孤而殺之將何以終遂誓施</span><br/>
<span class='tline' id='l185' data-llen='4388:4411'>氏襄十二年靈王求后于齊齊侯問對於晏桓子桓子</span><br/>
<span class='tline' id='l186' data-llen='4411:4434'>對曰先王之禮辭有之天子求后於諸侯諸侯對曰夫</span><br/>
<span class='tline' id='l187' data-llen='4434:4461'><a onclick="displayPageImage('KR1d0084', 'WYG', '064-11a' );" name="064-11a" class="pb">[064-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4461:4484'>婦所生若而人妾婦之子若而人無女而有姊妹姑姊</span><br/>
<span class='tline' id='l189' data-llen='4484:4507'>妹則曰先守某公之遺女若而人齊侯許婚王使隂里</span><br/>
<span class='tline' id='l190' data-llen='4507:4530'>結之哀十二年昭公夫人孟子卒昭公娶于吳故不書</span><br/>
<span class='tline' id='l191' data-llen='4530:4553'>姓死不赴故不稱夫人不反哭故不言葬小君二十四</span><br/>
<span class='tline' id='l192' data-llen='4553:4576'>年公子荆之母嬖將以為夫人使宗人釁夏獻其禮對</span><br/>
<span class='tline' id='l193' data-llen='4576:4599'>曰無之公怒曰女為宗司立夫人國之大禮也何故無</span><br/>
<span class='tline' id='l194' data-llen='4599:4622'>之對曰周公及武公娶於薛孝恵娶於商自桓以下娶</span><br/>
<span class='tline' id='l195' data-llen='4622:4645'>於齊此禮也則有若以妾為夫人則固無其禮也公卒</span><br/>
<span class='tline' id='l196' data-llen='4645:4672'><a onclick="displayPageImage('KR1d0084', 'WYG', '064-11b' );" name="064-11b" class="pb">[064-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4672:4695'>立之而以荆為太子國人始惡之公羊隠二年紀履緰</span><br/>
<span class='tline' id='l198' data-llen='4695:4718'>來逆女何以不稱使婚禮不稱主人然則曷稱稱諸父</span><br/>
<span class='tline' id='l199' data-llen='4718:4741'>兄師友宋公使公孫夀來納幣則其稱主人何辭窮也</span><br/>
<span class='tline' id='l200' data-llen='4741:4764'>辭窮者何無母也然則紀有母乎曰有有則何以不稱</span><br/>
<span class='tline' id='l201' data-llen='4764:4787'>母母不通也外逆女不書此何以書譏始不親迎也始</span><br/>
<span class='tline' id='l202' data-llen='4787:4810'>不親迎昉於此乎前此矣前此則曷為始乎此託始焉</span><br/>
<span class='tline' id='l203' data-llen='4810:4833'>爾春秋之始也又曰女在其國稱女在塗稱婦入國稱</span><br/>
<span class='tline' id='l204' data-llen='4833:4856'>夫人伯姬歸于紀其言歸何婦人謂嫁曰歸桓三年公</span><br/>
<span class='tline' id='l205' data-llen='4856:4883'><a onclick="displayPageImage('KR1d0084', 'WYG', '064-12a' );" name="064-12a" class="pb">[064-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4883:4906'>子翬如齊逆女齊侯送姜氏于讙何以書譏諸侯越境</span><br/>
<span class='tline' id='l207' data-llen='4906:4929'>送女非禮也比入國矣何以不稱夫人自我言齊父母</span><br/>
<span class='tline' id='l208' data-llen='4929:4952'>之於子雖為鄰國夫人猶曰吾姜氏八年祭公來遂逆</span><br/>
<span class='tline' id='l209' data-llen='4952:4975'>王后于紀遂者何生事也大夫無遂事此其言遂何成</span><br/>
<span class='tline' id='l210' data-llen='4975:4998'>使乎我也其成使乎我柰何使我為媒可則因用是往</span><br/>
<span class='tline' id='l211' data-llen='4998:5021'>逆矣女在其國稱女此其稱王后何王者無外其辭成</span><br/>
<span class='tline' id='l212' data-llen='5021:5044'>矣九年春紀季姜歸于京師其辭成矣則其稱紀季姜</span><br/>
<span class='tline' id='l213' data-llen='5044:5067'>何自我言紀父母之於子雖為天王后猶曰吾季姜莊</span><br/>
<span class='tline' id='l214' data-llen='5067:5094'><a onclick="displayPageImage('KR1d0084', 'WYG', '064-12b' );" name="064-12b" class="pb">[064-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='5094:5117'>元年單伯逆王姬何以不稱使天子召而使之也逆之</span><br/>
<span class='tline' id='l216' data-llen='5117:5140'>者何使我主之也曷為使我主之天子嫁女乎諸侯必</span><br/>
<span class='tline' id='l217' data-llen='5140:5163'>使諸侯同姓者主之諸侯嫁女于大夫必使大夫同姓</span><br/>
<span class='tline' id='l218' data-llen='5163:5186'>者主之秋築王姬之館于外築之禮也于外非禮也于</span><br/>
<span class='tline' id='l219' data-llen='5186:5209'>外何以非禮築于外非禮也其築之何以非禮主王姬</span><br/>
<span class='tline' id='l220' data-llen='5209:5232'>者必為之改築於路寢則不可小寢則嫌羣公子之舍</span><br/>
<span class='tline' id='l221' data-llen='5232:5255'>則以卑矣其道必為之改築者也二十四年夫人姜氏</span><br/>
<span class='tline' id='l222' data-llen='5255:5278'>入其言入何難也其難柰何夫人不僂不可使入與公</span><br/>
<span class='tline' id='l223' data-llen='5278:5305'><a onclick="displayPageImage('KR1d0084', 'WYG', '064-13a' );" name="064-13a" class="pb">[064-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5305:5328'>有所約然後入大夫宗婦覿用幣用者不宜用也見用</span><br/>
<span class='tline' id='l225' data-llen='5328:5351'>幣非禮也然則曷用棗栗云乎腵脩云乎二十七年杞</span><br/>
<span class='tline' id='l226' data-llen='5351:5374'>伯姬來其言來何直來曰來大歸曰來歸莒慶來逆叔</span><br/>
<span class='tline' id='l227' data-llen='5374:5397'>姬何以書譏大夫越境逆女非禮也僖八年禘于大廟</span><br/>
<span class='tline' id='l228' data-llen='5397:5420'>用致夫人用者不宜用也致者不宜致也禘用致夫人</span><br/>
<span class='tline' id='l229' data-llen='5420:5443'>非禮也夫人何以不稱姜氏貶譏以妾為妻也其言以</span><br/>
<span class='tline' id='l230' data-llen='5443:5466'>妾為妻奈何葢脇于齊媵女之先至者也九年伯姬卒</span><br/>
<span class='tline' id='l231' data-llen='5466:5489'>此未適人何以卒許嫁矣婦人許嫁字而笄之死則以</span><br/>
<span class='tline' id='l232' data-llen='5489:5516'><a onclick="displayPageImage('KR1d0084', 'WYG', '064-13b' );" name="064-13b" class="pb">[064-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5516:5539'>成人之喪治之三十一年杞伯姬來求婦其言來求婦</span><br/>
<span class='tline' id='l234' data-llen='5539:5562'>何兄弟辭也其稱婦何有姑之辭也文二年公子遂如</span><br/>
<span class='tline' id='l235' data-llen='5562:5585'>齊納幣譏喪娶也娶在三年之外何譏乎喪娶三年之</span><br/>
<span class='tline' id='l236' data-llen='5585:5608'>内不圖婚吉禘于莊公譏然則曷為不祭焉譏三年之</span><br/>
<span class='tline' id='l237' data-llen='5608:5631'>恩疾矣非虚加之也以人心為皆有之以人心為皆有</span><br/>
<span class='tline' id='l238' data-llen='5631:5654'>之則曷為獨於娶焉譏娶者大吉也非常吉也其為吉</span><br/>
<span class='tline' id='l239' data-llen='5654:5677'>者主於已以為有人心焉者則宜於此焉變矣四年逆</span><br/>
<span class='tline' id='l240' data-llen='5677:5700'>婦姜于齊何略之也高子曰娶乎大夫者略之也八年</span><br/>
<span class='tline' id='l241' data-llen='5700:5727'><a onclick="displayPageImage('KR1d0084', 'WYG', '064-14a' );" name="064-14a" class="pb">[064-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5727:5750'>宋人殺其大夫司馬宋司城來奔司馬司城皆官舉也</span><br/>
<span class='tline' id='l243' data-llen='5750:5773'>曷為皆官舉宋三世無大夫三世内娶也十五年齊人</span><br/>
<span class='tline' id='l244' data-llen='5773:5796'>來歸子叔姬其言來何閔之也此有罪何閔爾父母之</span><br/>
<span class='tline' id='l245' data-llen='5796:5819'>於子雖有罪猶若其不欲服罪然十八年夫人姜氏歸</span><br/>
<span class='tline' id='l246' data-llen='5819:5842'>于齊成八年衛人來媵媵不書此何以書錄伯姬也九</span><br/>
<span class='tline' id='l247' data-llen='5842:5865'>年杞伯來逆叔姬之喪以歸内辭也脇而歸之伯姬歸</span><br/>
<span class='tline' id='l248' data-llen='5865:5888'>于宋季孫行父如宋致女未有言致女者此其言致女</span><br/>
<span class='tline' id='l249' data-llen='5888:5911'>何錄伯姬也晉人來媵錄伯姬也襄十五年劉夏逆王</span><br/>
<span class='tline' id='l250' data-llen='5911:5938'><a onclick="displayPageImage('KR1d0084', 'WYG', '064-14b' );" name="064-14b" class="pb">[064-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5938:5961'>后于齊外逆女不書此何以書過我也穀梁桓三年公</span><br/>
<span class='tline' id='l252' data-llen='5961:5984'>子翬如齊逆女逆女親者也使大夫非正也齊侯送姜</span><br/>
<span class='tline' id='l253' data-llen='5984:6007'>氏于讙禮送女父不下堂母不出祭門諸母兄弟不出</span><br/>
<span class='tline' id='l254' data-llen='6007:6030'>闕門父戒之曰謹慎従爾舅之言母戒之曰謹慎従爾</span><br/>
<span class='tline' id='l255' data-llen='6030:6053'>姑之言諸母般申之曰謹慎従爾父母之言送女踰境</span><br/>
<span class='tline' id='l256' data-llen='6053:6076'>非禮也公㑹齊侯于讙無譏乎曰為禮也齊侯來也公</span><br/>
<span class='tline' id='l257' data-llen='6076:6099'>之逆而㑹之可也夫人姜氏至自齊其不言翬之以來</span><br/>
<span class='tline' id='l258' data-llen='6099:6122'>何也公親受之于齊侯也子貢曰冕而親迎不已重乎</span><br/>
<span class='tline' id='l259' data-llen='6122:6149'><a onclick="displayPageImage('KR1d0084', 'WYG', '064-15a' );" name="064-15a" class="pb">[064-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='6149:6172'>孔子曰合二姓之好以繼萬世之後何謂巳重乎八年</span><br/>
<span class='tline' id='l261' data-llen='6172:6195'>祭公來遂逆王后于紀其不言使焉何也不正其以宗</span><br/>
<span class='tline' id='l262' data-llen='6195:6218'>廟之大事即謀於我故弗與使也遂繼事之辭也其曰</span><br/>
<span class='tline' id='l263' data-llen='6218:6241'>遂逆王后故略之也或曰天子無外王命之則成矣九</span><br/>
<span class='tline' id='l264' data-llen='6241:6264'>年紀季姜歸于京師為之中者歸之也十八年公㑹齊</span><br/>
<span class='tline' id='l265' data-llen='6264:6287'>侯于濼公與夫人姜氏遂如齊濼之㑹不言及夫人何</span><br/>
<span class='tline' id='l266' data-llen='6287:6310'>也以夫人伉弗稱數也莊元年單伯逆王姬其不言如</span><br/>
<span class='tline' id='l267' data-llen='6310:6333'>何也其義不可受於京師也曰躬君弑於齊使之主婚</span><br/>
<span class='tline' id='l268' data-llen='6333:6360'><a onclick="displayPageImage('KR1d0084', 'WYG', '064-15b' );" name="064-15b" class="pb">[064-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6360:6383'>姻與齊為禮其義固不可受也築王姬之館于外主王</span><br/>
<span class='tline' id='l270' data-llen='6383:6406'>姬者必自公門出於廟則巳尊於寢則已卑為之築節</span><br/>
<span class='tline' id='l271' data-llen='6406:6429'>矣築之外變之正也築之外變之為正何也仇讎之人</span><br/>
<span class='tline' id='l272' data-llen='6429:6452'>非所以接婚姻也衰麻非所以接弁冕也其不言齊侯</span><br/>
<span class='tline' id='l273' data-llen='6452:6475'>之來逆何也不使齊侯得與吾為禮也十九年公子結</span><br/>
<span class='tline' id='l274' data-llen='6475:6498'>媵陳人之婦于鄄遂及齊侯宋公盟媵淺事也不志此</span><br/>
<span class='tline' id='l275' data-llen='6498:6521'>其志何也辟要盟也何以見其辟要盟媵禮之輕者也</span><br/>
<span class='tline' id='l276' data-llen='6521:6544'>盟國之重也以輕事遂乎國重無説其曰陳人之婦略</span><br/>
<span class='tline' id='l277' data-llen='6544:6571'><a onclick="displayPageImage('KR1d0084', 'WYG', '064-16a' );" name="064-16a" class="pb">[064-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6571:6594'>之也其不日數渝惡之也夫人姜氏如莒婦人既嫁不</span><br/>
<span class='tline' id='l279' data-llen='6594:6617'>踰境踰境非正也二十二年公如齊納幣納幣大夫之</span><br/>
<span class='tline' id='l280' data-llen='6617:6640'>事也禮有納采有問名有納徴有告期四者備而後娶</span><br/>
<span class='tline' id='l281' data-llen='6640:6663'>禮也公之親納幣非禮也故譏之二十四年公如齊逆</span><br/>
<span class='tline' id='l282' data-llen='6663:6687'>女親迎恒事也不志此其志何也不正其親迎於齊也公</span><br/>
<span class='tline' id='l283' data-llen='6687:6710'>至自齊迎者行見諸舎見諸先至非正也丁丑夫人姜</span><br/>
<span class='tline' id='l284' data-llen='6710:6733'>氏入内弗受也日入惡入者也何用不受也以宗廟弗</span><br/>
<span class='tline' id='l285' data-llen='6733:6756'>受也娶仇人子弟以薦舎於前其義不可受也戊寅大</span><br/>
<span class='tline' id='l286' data-llen='6756:6783'><a onclick="displayPageImage('KR1d0084', 'WYG', '064-16b' );" name="064-16b" class="pb">[064-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6783:6806'>夫宗婦覿用幣禮大夫不見夫人不言及不正其行婦</span><br/>
<span class='tline' id='l288' data-llen='6806:6829'>道故列數之也男子之贄羔鴈雉腒婦人之贄棗栗腵</span><br/>
<span class='tline' id='l289' data-llen='6829:6852'>脩用幣非禮也大夫國體也而行婦道惡之故謹而日</span><br/>
<span class='tline' id='l290' data-llen='6852:6875'>之也二十七年莒慶來逆叔姬諸侯之嫁子於大夫主</span><br/>
<span class='tline' id='l291' data-llen='6875:6898'>大夫以與之來者接内也不正其接内故不與夫婦之</span><br/>
<span class='tline' id='l292' data-llen='6898:6921'>稱也文四年逆婦姜于齊為其禮成乎齊也其逆者誰</span><br/>
<span class='tline' id='l293' data-llen='6921:6944'>親迎而稱婦或者公與何其速婦之也曰公也其不言</span><br/>
<span class='tline' id='l294' data-llen='6944:6967'>公非成禮於齊也曰婦有姑之辭也其不言氏貶之也</span><br/>
<span class='tline' id='l295' data-llen='6967:6994'><a onclick="displayPageImage('KR1d0084', 'WYG', '064-17a' );" name="064-17a" class="pb">[064-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6994:7017'>夫人與有貶也十二年子叔姬卒其曰子叔姬貴也公</span><br/>
<span class='tline' id='l297' data-llen='7017:7040'>之母姉妹也其一傳曰許嫁以卒之也男子二十而冠</span><br/>
<span class='tline' id='l298' data-llen='7040:7063'>冠而列丈夫三十而娶女子十五而許嫁二十而嫁成</span><br/>
<span class='tline' id='l299' data-llen='7063:7086'>十四年僑如以夫人婦姜氏至自齊大夫不以夫人以</span><br/>
<span class='tline' id='l300' data-llen='7086:7109'>夫人非正也刺不親迎也僑如之挈由上致之也春秋</span><br/>
<span class='tline' id='l301' data-llen='7109:7132'>桓八年祭公來遂逆王后于紀襄十五年劉夏逆王后</span><br/>
<span class='tline' id='l302' data-llen='7132:7155'>于齊啖子曰古儒者或言天子當親迎或言不當親迎</span><br/>
<span class='tline' id='l303' data-llen='7155:7178'>二説不眀未敢定也然春秋所載皆譏也趙子曰康成</span><br/>
<span class='tline' id='l304' data-llen='7178:7205'><a onclick="displayPageImage('KR1d0084', 'WYG', '064-17b' );" name="064-17b" class="pb">[064-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='7205:7228'>據毛詩義以文王親迎為證據文王乃非天子不可為</span><br/>
<span class='tline' id='l306' data-llen='7228:7251'>證考之大體固無自逆之道王者之尊海内莫敵故嫁</span><br/>
<span class='tline' id='l307' data-llen='7251:7274'>女即使諸侯主之適諸侯諸侯莫敢有其室若屈萬乗</span><br/>
<span class='tline' id='l308' data-llen='7274:7297'>之尊而行親迎之禮則何莫敢敵之有乎曰夫子對哀</span><br/>
<span class='tline' id='l309' data-llen='7297:7320'>公云為天地社稷宗廟之主非謂天子乎答曰魯有郊</span><br/>
<span class='tline' id='l310' data-llen='7320:7343'>天地之禮故云爾何得言天子乎桓三年公子翬如齊</span><br/>
<span class='tline' id='l311' data-llen='7343:7366'>逆女莊二十四年夏公如齊逆女文四年夏逆婦姜于</span><br/>
<span class='tline' id='l312' data-llen='7366:7389'>齊宣元年公子遂如齊逆女成十四年秋叔孫僑如如</span><br/>
<span class='tline' id='l313' data-llen='7389:7416'><a onclick="displayPageImage('KR1d0084', 'WYG', '064-18a' );" name="064-18a" class="pb">[064-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7416:7439'>齊逆女啖子曰諸侯親迎皆常事不書穀梁云親迎常</span><br/>
<span class='tline' id='l315' data-llen='7439:7462'>事不志是也公子翬公子遂叔孫僑如為君逆夫人皆</span><br/>
<span class='tline' id='l316' data-llen='7462:7485'>以非禮翬遂公子而行婚禮尤不可也左氏以卿逆為</span><br/>
<span class='tline' id='l317' data-llen='7485:7508'>合禮殊誤矣公穀並云譏不親迎莊十九年秋公子結</span><br/>
<span class='tline' id='l318' data-llen='7508:7531'>媵陳人之婦于鄄遂及齊侯宋公盟成八年衛人來媵</span><br/>
<span class='tline' id='l319' data-llen='7531:7554'>九年晉人來媵十年齊人來媵啖子曰凡媵常事不書</span><br/>
<span class='tline' id='l320' data-llen='7554:7577'>公子結為遂事起本也三國來媵非禮也故書公羊云</span><br/>
<span class='tline' id='l321' data-llen='7577:7600'>媵不書穀梁云媵淺事也不志此説皆是左氏云凡諸</span><br/>
<span class='tline' id='l322' data-llen='7600:7627'><a onclick="displayPageImage('KR1d0084', 'WYG', '064-18b' );" name="064-18b" class="pb">[064-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7627:7650'>侯嫁女同姓媵之異姓則不若然則莒姓巳邾姓曹此</span><br/>
<span class='tline' id='l324' data-llen='7650:7673'>二國同姓至少如嫁女孰為媵乎恐此禮難行令則不</span><br/>
<span class='tline' id='l325' data-llen='7673:7696'>取趙子曰左氏云異姓則否啖子難之誠為當矣若寔</span><br/>
<span class='tline' id='l326' data-llen='7696:7719'>異姓不合媵則成十年直云齊人來媵足知非禮何假</span><br/>
<span class='tline' id='l327' data-llen='7719:7742'>先書衛晉乎所以先書二國者眀九女巳足而又來媵</span><br/>
<span class='tline' id='l328' data-llen='7742:7760'>所以為失禮非謂譏異姓來媵其義甚眀</span><br/>
<span class='tline' id='l329' data-llen='7760:7783'>　婚有六禮納采問名納吉納徴請期親迎而納采者</span><br/>
<span class='tline' id='l330' data-llen='7783:7806'>　擇其族類問名者詢其誰氏問名然後卜之故納吉</span><br/>
<span class='tline' id='l331' data-llen='7806:7833'><a onclick="displayPageImage('KR1d0084', 'WYG', '064-19a' );" name="064-19a" class="pb">[064-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7833:7856'>　納吉則其禮成矣故納徴然則納采問名同一使納</span><br/>
<span class='tline' id='l333' data-llen='7856:7879'>　吉納徴請期皆異使納采問名納吉請期以禽贄納</span><br/>
<span class='tline' id='l334' data-llen='7879:7902'>　徴以圭璋皮帛由徴以前慮其或不受也故皆言納</span><br/>
<span class='tline' id='l335' data-llen='7902:7926'>　既納徴則聴命而巳故於期言請焉曲禮曰日月以告</span><br/>
<span class='tline' id='l336' data-llen='7926:7949'>　君齋戒以告鬼神春秋之時楚公子娶於鄭曰告於</span><br/>
<span class='tline' id='l337' data-llen='7949:7972'>　莊共之廟而來鄭公子忽先配後祖君子譏之故士</span><br/>
<span class='tline' id='l338' data-llen='7972:7995'>　婚禮既納采問名然後歸卜於禰既卜然後納吉而</span><br/>
<span class='tline' id='l339' data-llen='7995:8018'>　卜常在告廟之日禮説曰卜郊受命于祖廟作龜于</span><br/>
<span class='tline' id='l340' data-llen='8018:8045'><a onclick="displayPageImage('KR1d0084', 'WYG', '064-19b' );" name="064-19b" class="pb">[064-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='8045:8068'>　禰宫尊祖親考之義也鄭氏謂受命退乃卜卜婚之</span><br/>
<span class='tline' id='l342' data-llen='8068:8091'>　禮葢亦如之然則告廟始於納采問名之後矣白虎</span><br/>
<span class='tline' id='l343' data-llen='8091:8114'>　通曰娶妻告廟者示不必人女此臆説也異義云戴</span><br/>
<span class='tline' id='l344' data-llen='8114:8137'>　禮説天子親迎左氏説天子不親迎上卿迎之諸侯</span><br/>
<span class='tline' id='l345' data-llen='8137:8160'>　亦不親迎使上大夫迎之鄭駮異義云文王娶大姒</span><br/>
<span class='tline' id='l346' data-llen='8160:8183'>　親迎於渭又孔子答哀公合二姓之好以繼先聖之</span><br/>
<span class='tline' id='l347' data-llen='8183:8206'>　後以為天地宗廟社稷之主冕而親迎何謂巳重乎</span><br/>
<span class='tline' id='l348' data-llen='8206:8229'>　此天子諸侯有親迎也然考之於經著之詩刺不親</span><br/>
<span class='tline' id='l349' data-llen='8229:8256'><a onclick="displayPageImage('KR1d0084', 'WYG', '064-20a' );" name="064-20a" class="pb">[064-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='8256:8279'>　迎而充耳以黄者人君之飾又文王迎于渭韓侯迎</span><br/>
<span class='tline' id='l351' data-llen='8279:8302'>　于蹶而春秋紀裂繻來逆女公羊曰譏不親迎也公</span><br/>
<span class='tline' id='l352' data-llen='8302:8325'>　子翬如齊逆女穀梁曰逆女親者也使大夫非正也</span><br/>
<span class='tline' id='l353' data-llen='8325:8348'>　莊公如齊逆女穀梁曰親迎常事也不志此其志何</span><br/>
<span class='tline' id='l354' data-llen='8348:8371'>　不正其親迎於齊也凡此皆言諸侯親迎之禮若天</span><br/>
<span class='tline' id='l355' data-llen='8371:8394'>　子則不然趙氏曰王者之尊海内莫敵故嫁女則使</span><br/>
<span class='tline' id='l356' data-llen='8394:8417'>　諸侯主之適諸侯諸侯莫敢有其室若屈萬乗之尊</span><br/>
<span class='tline' id='l357' data-llen='8417:8440'>　而行親迎之禮則何莫敢敵之有乎孔子對哀公曰</span><br/>
<span class='tline' id='l358' data-llen='8440:8467'><a onclick="displayPageImage('KR1d0084', 'WYG', '064-20b' );" name="064-20b" class="pb">[064-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8467:8490'>　為天地社稷宗廟之主以魯有郊祀天地之禮故云</span><br/>
<span class='tline' id='l360' data-llen='8490:8513'>　爾非為天子發也左氏謂諸侯不親迎公羊謂天子</span><br/>
<span class='tline' id='l361' data-llen='8513:8536'>　亦親迎其説不能全與經合當従趙氏之論為正漢</span><br/>
<span class='tline' id='l362' data-llen='8536:8559'>　恵帝納后納采鴈璧乗馬束帛聘黄金二萬斤十二</span><br/>
<span class='tline' id='l363' data-llen='8559:8582'>　匹其後桓帝納后悉依其故事北齊皇帝納后之禮</span><br/>
<span class='tline' id='l364' data-llen='8582:8605'>　納采至納徴訖告圓丘方澤及廟是日皇帝臨軒命</span><br/>
<span class='tline' id='l365' data-llen='8605:8628'>　太尉為使司徒副之持節詣后行宫東向奉璽綬唐</span><br/>
<span class='tline' id='l366' data-llen='8628:8651'>　皇帝納后卜日告天地並如開元禮然皆不聞有親</span><br/>
<span class='tline' id='l367' data-llen='8651:8678'><a onclick="displayPageImage('KR1d0084', 'WYG', '064-21a' );" name="064-21a" class="pb">[064-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8678:8691'>　迎者葢其傳襲於古然也</span><br/>
<span class='tline' id='l369' data-llen='8691:8699'>　　納采問名</span><br/>
<span class='tline' id='l370' data-llen='8699:8722'>　禮言婚禮下達而繼之以納采納采辭曰吾子有恵</span><br/>
<span class='tline' id='l371' data-llen='8722:8745'>　貺室某也某有先人之禮使某也謀納采則納采之</span><br/>
<span class='tline' id='l372' data-llen='8745:8768'>　前已達其言矣納采于廟賓受主人鴈訖降出擯者</span><br/>
<span class='tline' id='l373' data-llen='8768:8791'>　出請賓執鴈請問名入授如初禮擯者出請醴賓主</span><br/>
<span class='tline' id='l374' data-llen='8791:8814'>　人迎于廟門外揖讓如初一使而二鴈三入廟而再</span><br/>
<span class='tline' id='l375' data-llen='8814:8837'>　迎之則問名因於納采故其禮略也士昏贄用鴈者</span><br/>
<span class='tline' id='l376' data-llen='8837:8864'><a onclick="displayPageImage('KR1d0084', 'WYG', '064-21b' );" name="064-21b" class="pb">[064-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8864:8887'>　不以死贄亦攝盛也觀其所乗大夫之墨車所衣助</span><br/>
<span class='tline' id='l378' data-llen='8887:8910'>　祭之爵弁而女必次純衣纁袡腊必用鮮魚必殽全</span><br/>
<span class='tline' id='l379' data-llen='8910:8933'>　則攝贄以鴈不為過也鄭氏曰用鴈取其順隂陽來</span><br/>
<span class='tline' id='l380' data-llen='8933:8941'>　往理必不然</span><br/>
<span class='tline' id='l381' data-llen='8941:8949'>　　納吉納徴</span><br/>
<span class='tline' id='l382' data-llen='8949:8973'>　士納吉用鴈如納采禮納徴𤣥纁束帛儷皮如納吉</span><br/>
<span class='tline' id='l383' data-llen='8973:8997'>　禮鄭氏曰徴成也使使者納幣以成昏禮用𤣥纁者</span><br/>
<span class='tline' id='l384' data-llen='8997:9020'>　象隂陽備也束帛十端也周禮曰凡嫁子娶妻入幣</span><br/>
<span class='tline' id='l385' data-llen='9020:9047'><a onclick="displayPageImage('KR1d0084', 'WYG', '064-22a' );" name="064-22a" class="pb">[064-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='9047:9070'>　純帛無過五兩儷兩也執束帛以致命兩皮為庭實</span><br/>
<span class='tline' id='l387' data-llen='9070:9093'>　皮鹿皮釋周禮曰純實緇字也古緇以才為聲士大</span><br/>
<span class='tline' id='l388' data-llen='9093:9117'>　夫乃以𤣥纁束帛天子加以穀圭諸侯加以大璋雜</span><br/>
<span class='tline' id='l389' data-llen='9117:9140'>　記納幣一束束五兩兩五尋然則每端二丈賈公彦</span><br/>
<span class='tline' id='l390' data-llen='9140:9165'>　曰庻人用緇無纁其大夫無冠禮有婚禮若試為大夫及</span><br/>
<span class='tline' id='l391' data-llen='9165:9191'>　幼為大夫者依士禮若五十而爵改娶者昏禮𤣥纁及鹿</span><br/>
<span class='tline' id='l392' data-llen='9191:9216'>　皮則同於士餘有異者無文以言之也然考之于史曰錦</span><br/>
<span class='tline' id='l393' data-llen='9216:9249'>　繡千純<span class='krp-note'>蘇秦/傳</span>又曰文繡千純<span class='krp-note'>張儀/傳</span>則純匹帛也周禮所謂</span><br/>
<span class='tline' id='l394' data-llen='9249:9276'><a onclick="displayPageImage('KR1d0084', 'WYG', '064-22b' );" name="064-22b" class="pb">[064-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='9276:9299'>　純帛乃匹帛也鄭改以為緇誤矣匹帛無過五兩則</span><br/>
<span class='tline' id='l396' data-llen='9299:9323'>　庶人不必五兩大夫士不得過焉非謂庻人用緇大夫</span><br/>
<span class='tline' id='l397' data-llen='9323:9347'>　用𤣥纁也先王之制婚禮其用財不過如此則婦人</span><br/>
<span class='tline' id='l398' data-llen='9347:9370'>　之所飾可知矣以為合二姓之好上以事宗廟下以</span><br/>
<span class='tline' id='l399' data-llen='9370:9393'>　繼後世而不在財也是以梁鴻鄙孟光之綺繡袁隗</span><br/>
<span class='tline' id='l400' data-llen='9393:9416'>　却馬倫之囊裝王通亦曰婚娶論財夷虜之道也後</span><br/>
<span class='tline' id='l401' data-llen='9416:9432'>　世之俗有以金幣相髙葢不知此</span><br/>
<span class='tline' id='l402' data-llen='9432:9438'>　　請期</span><br/>
<span class='tline' id='l403' data-llen='9438:9465'><a onclick="displayPageImage('KR1d0084', 'WYG', '064-23a' );" name="064-23a" class="pb">[064-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9465:9488'>　納采以至納徴主人不辭而請期辭者以期在夫家</span><br/>
<span class='tline' id='l405' data-llen='9488:9511'>　而不在主人也請期曰吾子有賜命某既申受命矣</span><br/>
<span class='tline' id='l406' data-llen='9511:9534'>　惟是三族之不虞使某也請吉日葢惟父之昆弟已</span><br/>
<span class='tline' id='l407' data-llen='9534:9557'>　與子之昆弟無死喪之凶然後可以行禮焉其言止</span><br/>
<span class='tline' id='l408' data-llen='9557:9580'>　於三族而不及母妻之黨者雜記曰大功之末可以</span><br/>
<span class='tline' id='l409' data-llen='9580:9598'>　冠子嫁子妻之父母小功也故不避焉</span><br/>
<span class='tline' id='l410' data-llen='9598:9604'>　　親迎</span><br/>
<span class='tline' id='l411' data-llen='9604:9627'>　將迎則齋戒居外鬼神隂陽也及期則初婚之時父</span><br/>
<span class='tline' id='l412' data-llen='9627:9654'><a onclick="displayPageImage('KR1d0084', 'WYG', '064-23b' );" name="064-23b" class="pb">[064-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9654:9677'>　醮而命之曰往迎爾相承我宗事勉帥以敬先妣之</span><br/>
<span class='tline' id='l414' data-llen='9677:9700'>　嗣子諾乃行至于門外主人筵于戶西西上右几女</span><br/>
<span class='tline' id='l415' data-llen='9700:9723'>　立于房中南面主人迎于門外賓執鴈従至于廟門</span><br/>
<span class='tline' id='l416' data-llen='9723:9746'>　揖入升階奠鴈稽首降出婦従降自西階主人不降</span><br/>
<span class='tline' id='l417' data-llen='9746:9769'>　送壻御婦車授綏婦乘以几壻先俟于門外此所謂</span><br/>
<span class='tline' id='l418' data-llen='9769:9792'>　男帥女女従男夫婦之義由此始也納幣必以使而</span><br/>
<span class='tline' id='l419' data-llen='9792:9815'>　春秋之時有親行之者莊公如齊納幣是也逆女必</span><br/>
<span class='tline' id='l420' data-llen='9815:9838'>　親而春秋之時或以使公子翬公子遂如齊逆女是</span><br/>
<span class='tline' id='l421' data-llen='9838:9865'><a onclick="displayPageImage('KR1d0084', 'WYG', '064-24a' );" name="064-24a" class="pb">[064-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9865:9888'>　也應親而不親不應親而親之此春秋所以譏耳禮</span><br/>
<span class='tline' id='l423' data-llen='9888:9910'>　必親迎若不親迎則有婦入三月壻見之儀存焉</span><br/>
<span class='tline' id='l424' data-llen='9910:9913'>　</span><br/>
<span class='tline' id='l425' data-llen='9913:9916'>　</span><br/>
<span class='tline' id='l426' data-llen='9916:9919'>　</span><br/>
<span class='tline' id='l427' data-llen='9919:9922'>　</span><br/>
<span class='tline' id='l428' data-llen='9922:9925'>　</span><br/>
<span class='tline' id='l429' data-llen='9925:9928'>　</span><br/>
<span class='tline' id='l430' data-llen='9928:9955'><a onclick="displayPageImage('KR1d0084', 'WYG', '064-24b' );" name="064-24b" class="pb">[064-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9955:9958'>　</span><br/>
<span class='tline' id='l432' data-llen='9958:9961'>　</span><br/>
<span class='tline' id='l433' data-llen='9961:9964'>　</span><br/>
<span class='tline' id='l434' data-llen='9964:9967'>　</span><br/>
<span class='tline' id='l435' data-llen='9967:9970'>　</span><br/>
<span class='tline' id='l436' data-llen='9970:9973'>　</span><br/>
<span class='tline' id='l437' data-llen='9973:9976'>　</span><br/>
<span class='tline' id='l438' data-llen='9976:9985'>　禮書卷六十五</span><br/>
</p>
<p><br/>
</p>
  </div>
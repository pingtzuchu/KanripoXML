<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0084', 'WYG', '052-1a' );" name="052-1a" class="pb">[052-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　禮書卷五十三</span><br/>
<span class='tline' id='l10' data-llen='198:219'>　　　　　　　　　　　　宋　陳祥道　撰</span><br/>
<span class='tline' id='l11' data-llen='219:245'><a onclick="displayPageImage('KR1d0084', 'WYG', '052-2a' );" name="052-2a" class="pb">[052-2a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l13' data-llen='247:273'><a onclick="displayPageImage('KR1d0084', 'WYG', '052-3a' );" name="052-3a" class="pb">[052-3a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l15' data-llen='275:301'><a onclick="displayPageImage('KR1d0084', 'WYG', '052-4a' );" name="052-4a" class="pb">[052-4a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l17' data-llen='303:329'><a onclick="displayPageImage('KR1d0084', 'WYG', '052-5a' );" name="052-5a" class="pb">[052-5a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l19' data-llen='331:357'><a onclick="displayPageImage('KR1d0084', 'WYG', '052-6a' );" name="052-6a" class="pb">[052-6a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l21' data-llen='359:385'><a onclick="displayPageImage('KR1d0084', 'WYG', '052-7a' );" name="052-7a" class="pb">[052-7a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l23' data-llen='387:413'><a onclick="displayPageImage('KR1d0084', 'WYG', '052-8a' );" name="052-8a" class="pb">[052-8a] <img width="20"  src="/static/img/kanseki-5.png"/></a></span><br/>
<span class='tline' id='l24' data-llen='413:416'>　</span><br/>
<span class='tline' id='l25' data-llen='416:419'>　</span><br/>
<span class='tline' id='l26' data-llen='419:422'>　</span><br/>
<span class='tline' id='l27' data-llen='422:425'>　</span><br/>
<span class='tline' id='l28' data-llen='425:428'>　</span><br/>
<span class='tline' id='l29' data-llen='428:431'>　</span><br/>
<span class='tline' id='l30' data-llen='431:434'>　</span><br/>
<span class='tline' id='l31' data-llen='434:437'>　</span><br/>
<span class='tline' id='l32' data-llen='437:463'><a onclick="displayPageImage('KR1d0084', 'WYG', '052-8b' );" name="052-8b" class="pb">[052-8b] <img width="20"  src="/static/img/kanseki-5.png"/></a></span><br/>
<span class='tline' id='l33' data-llen='463:469'>　　大琮</span><br/>
<span class='tline' id='l34' data-llen='469:492'>　玉人曰大琮十有二寸射四寸厚寸是謂内鎮宗后</span><br/>
<span class='tline' id='l35' data-llen='492:515'>　守之鄭氏曰琮體八方射其外鉏牙賈公彦曰八角</span><br/>
<span class='tline' id='l36' data-llen='515:538'>　鋒各出二寸兩相并四寸也然地體方而四隅有維</span><br/>
<span class='tline' id='l37' data-llen='538:561'>　葢所射者四角而巳考工記曰土以黄其象方則八</span><br/>
<span class='tline' id='l38' data-llen='561:584'>　角之説未之聞也天子鎮圭以禮鬼神宗后内鎮其</span><br/>
<span class='tline' id='l39' data-llen='584:607'>　用無所經見不可考也禮大圭不瑑而大琮謂之内</span><br/>
<span class='tline' id='l40' data-llen='607:630'>　鎮葢亦刻鎮山以為飾而與大圭不類也夫王尊而</span><br/>
<span class='tline' id='l41' data-llen='630:656'><a onclick="displayPageImage('KR1d0084', 'WYG', '052-9a' );" name="052-9a" class="pb">[052-9a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='656:679'>　不親故為天下之所君后親而不尊故為天下之所</span><br/>
<span class='tline' id='l43' data-llen='679:702'>　宗觀祀天以璧祭地以琮則后固有宗道矣故謂之</span><br/>
<span class='tline' id='l44' data-llen='702:707'>　宗后</span><br/>
<span class='tline' id='l45' data-llen='707:714'>　　王駔琮</span><br/>
<span class='tline' id='l46' data-llen='714:721'>　　后駔琮</span><br/>
<span class='tline' id='l47' data-llen='721:744'>　玉人駔琮五寸宗后以為權駔琮七寸鼻寸有半寸</span><br/>
<span class='tline' id='l48' data-llen='744:767'>　天子以為權鄭司農云以為權故有鼻也鄭康成云</span><br/>
<span class='tline' id='l49' data-llen='767:790'>　駔讀為組以組繫之因名焉然則駔琮與駔圭璋璧</span><br/>
<span class='tline' id='l50' data-llen='790:816'><a onclick="displayPageImage('KR1d0084', 'WYG', '052-9b' );" name="052-9b" class="pb">[052-9b] <img width="20"  src="/static/img/kanseki-5.png"/></a></span><br/>
<span class='tline' id='l51' data-llen='816:839'>　琮之駔同以為權則與璧羡起度之意同璧羡起度</span><br/>
<span class='tline' id='l52' data-llen='839:862'>　而度不以璧駔宗起權而權不以琮書言闗石和鈞</span><br/>
<span class='tline' id='l53' data-llen='862:885'>　月令言正權石荀卿言衡石稱懸此權不以琮而以</span><br/>
<span class='tline' id='l54' data-llen='885:908'>　石也班固言圜而環之令肉倍好此權不以琮之方</span><br/>
<span class='tline' id='l55' data-llen='908:931'>　而以圜也禮曰天子與后猶日之與月隂之與陽相</span><br/>
<span class='tline' id='l56' data-llen='931:954'>　須而後成者也故建國則王立朝后立市祭祀則王</span><br/>
<span class='tline' id='l57' data-llen='954:977'>　耕以共粢盛后蠶以為祭服王獻尸后亞裸王親牽</span><br/>
<span class='tline' id='l58' data-llen='977:1000'>　射牲后親薦豆籩賔客則王裸獻后亞之王致酒后</span><br/>
<span class='tline' id='l59' data-llen='1000:1027'><a onclick="displayPageImage('KR1d0084', 'WYG', '052-10a' );" name="052-10a" class="pb">[052-10a] <img width="20"  src="/static/img/kanseki-5.png"/></a></span><br/>
<span class='tline' id='l60' data-llen='1027:1050'>　致飲玉亦王有鎮后有内鎮王有駔琮七寸后有駔</span><br/>
<span class='tline' id='l61' data-llen='1050:1072'>　琮五寸駔琮以為權而后有之者以其立市故也</span><br/>
<span class='tline' id='l62' data-llen='1072:1080'>　　上公桓圭</span><br/>
<span class='tline' id='l63' data-llen='1080:1087'>　　侯信圭</span><br/>
<span class='tline' id='l64' data-llen='1087:1094'>　　伯躬圭</span><br/>
<span class='tline' id='l65' data-llen='1094:1101'>　　子糓璧</span><br/>
<span class='tline' id='l66' data-llen='1101:1108'>　　男蒲璧</span><br/>
<span class='tline' id='l67' data-llen='1108:1131'>　書曰輯五瑞修五玉如五器卒乃復周禮大宗伯以</span><br/>
<span class='tline' id='l68' data-llen='1131:1158'><a onclick="displayPageImage('KR1d0084', 'WYG', '052-10b' );" name="052-10b" class="pb">[052-10b] <img width="20"  src="/static/img/kanseki-5.png"/></a></span><br/>
<span class='tline' id='l69' data-llen='1158:1181'>　玉作六瑞以等邦國公執桓圭侯執信圭伯執躬圭</span><br/>
<span class='tline' id='l70' data-llen='1181:1204'>　子執糓璧男執蒲璧典瑞公執桓圭侯執信圭伯執</span><br/>
<span class='tline' id='l71' data-llen='1204:1227'>　躬圭繅皆三采三就子執糓璧男執蒲璧繅皆二采</span><br/>
<span class='tline' id='l72' data-llen='1227:1250'>　再就以朝覲宗遇㑹同于王諸侯相見亦如之小行</span><br/>
<span class='tline' id='l73' data-llen='1250:1273'>　人成六瑞公用桓圭侯用信圭伯用躬圭子用糓璧</span><br/>
<span class='tline' id='l74' data-llen='1273:1296'>　男用蒲璧玉人命圭九寸謂之桓圭公守之命圭七</span><br/>
<span class='tline' id='l75' data-llen='1296:1319'>　寸謂之信圭侯守之命圭七寸謂之躬圭伯守之雜</span><br/>
<span class='tline' id='l76' data-llen='1319:1342'>　記曰圭公九寸侯伯七寸搏三寸厚半寸剡上左右</span><br/>
<span class='tline' id='l77' data-llen='1342:1369'><a onclick="displayPageImage('KR1d0084', 'WYG', '052-11a' );" name="052-11a" class="pb">[052-11a] <img width="20"  src="/static/img/kanseki-5.png"/></a></span><br/>
<span class='tline' id='l78' data-llen='1369:1392'>　各寸半鄭氏曰公二王之後及王之上公雙植謂之</span><br/>
<span class='tline' id='l79' data-llen='1392:1415'>　桓桓宫室之象所以安其上也信當為身身與躬圭</span><br/>
<span class='tline' id='l80' data-llen='1415:1438'>　葢皆象以人形為瑑飾文有麤縟耳欲其慎行以保</span><br/>
<span class='tline' id='l81' data-llen='1438:1461'>　身也糓所以養人蒲為席所以安人璧皆徑五寸不</span><br/>
<span class='tline' id='l82' data-llen='1461:1484'>　執圭者未成國也葢桓强立不撓而以安上為任故</span><br/>
<span class='tline' id='l83' data-llen='1484:1507'>　公圭瑑之身伸而躬屈伸者尊足以侯外而蔽内屈</span><br/>
<span class='tline' id='l84' data-llen='1507:1530'>　者卑足以長人而巳故侯伯之圭瑑之子不足以長</span><br/>
<span class='tline' id='l85' data-llen='1530:1553'>　人而可以養人故璧瑑以糓男不足於養人而可以</span><br/>
<span class='tline' id='l86' data-llen='1553:1580'><a onclick="displayPageImage('KR1d0084', 'WYG', '052-11b' );" name="052-11b" class="pb">[052-11b] <img width="20"  src="/static/img/kanseki-5.png"/></a></span><br/>
<span class='tline' id='l87' data-llen='1580:1603'>　安人故璧瑑以蒲圭者天之用璧者天之體盡其用</span><br/>
<span class='tline' id='l88' data-llen='1603:1626'>　者必盡其體得其體未必盡其用此圭璧所以不同</span><br/>
<span class='tline' id='l89' data-llen='1626:1649'>　也然王之三公八命其服七章之鷩冕其執七寸之</span><br/>
<span class='tline' id='l90' data-llen='1649:1672'>　信圭及大射則王服鷩冕故公降服毳冕降服毳冕</span><br/>
<span class='tline' id='l91' data-llen='1672:1695'>　則執躬圭而巳此禮所謂曲而殺也五玉亦謂之五</span><br/>
<span class='tline' id='l92' data-llen='1695:1725'>　器亦謂之五瑞亦謂之摰<span class='krp-note'>左氏曰男摰/大者玉帛</span>大宗伯作六</span><br/>
<span class='tline' id='l93' data-llen='1725:1748'>　瑞自王以下皆言執小行人成六瑞自王以下皆言</span><br/>
<span class='tline' id='l94' data-llen='1748:1771'>　用則執者自人言之也用者自玉言之也執之所以</span><br/>
<span class='tline' id='l95' data-llen='1771:1798'><a onclick="displayPageImage('KR1d0084', 'WYG', '052-12a' );" name="052-12a" class="pb">[052-12a] <img width="20"  src="/static/img/kanseki-5.png"/></a></span><br/>
<span class='tline' id='l96' data-llen='1798:1821'>　行禮用之所以合符宗伯典瑞行人皆言執特小行</span><br/>
<span class='tline' id='l97' data-llen='1821:1844'>　人言用則行禮非小行人所專掌特掌其合符之事</span><br/>
<span class='tline' id='l98' data-llen='1844:1867'>　而已若夫不施於行禮合符則寶而守之此玉人所</span><br/>
<span class='tline' id='l99' data-llen='1867:1890'>　以又言守之也覲禮侯氏入門坐奠圭拜取圭升致</span><br/>
<span class='tline' id='l100' data-llen='1890:1913'>　命王受之玉侯氏降擯者延之升成拜乃出葢於是</span><br/>
<span class='tline' id='l101' data-llen='1913:1936'>　時安玉崇玷之上明堂位所謂崇玷康圭者此也若</span><br/>
<span class='tline' id='l102' data-llen='1936:1959'>　夫壇壝宫之禮則諸侯升受王玉王授之於宰矣賈</span><br/>
<span class='tline' id='l103' data-llen='1959:1982'>　公彦曰壇上無玷當約聘禮側授宰玉其説或然易</span><br/>
<span class='tline' id='l104' data-llen='1982:2009'><a onclick="displayPageImage('KR1d0084', 'WYG', '052-12b' );" name="052-12b" class="pb">[052-12b] <img width="20"  src="/static/img/kanseki-5.png"/></a></span><br/>
<span class='tline' id='l105' data-llen='2009:2032'>　曰艮其身止諸躬也爾雅曰身我也躬身也葢屈身</span><br/>
<span class='tline' id='l106' data-llen='2032:2055'>　為躬信躬為身言信圭則身可知鄭氏改信為身不</span><br/>
<span class='tline' id='l107' data-llen='2055:2066'>　必然也桓説文作巘</span><br/>
<span class='tline' id='l108' data-llen='2066:2072'>　　介圭</span><br/>
<span class='tline' id='l109' data-llen='2072:2095'>　書曰太保承介圭上宗奉同瑁詩崧高曰錫爾介圭</span><br/>
<span class='tline' id='l110' data-llen='2095:2118'>　以作爾寶韓奕曰以其介圭入覲于王爾雅曰介大</span><br/>
<span class='tline' id='l111' data-llen='2118:2141'>　也又曰圭大尺有二寸謂之玠夫王之大圭長三尺</span><br/>
<span class='tline' id='l112' data-llen='2141:2164'>　則尺有二寸所以錫諸侯者也諸侯之圭長不過九</span><br/>
<span class='tline' id='l113' data-llen='2164:2191'><a onclick="displayPageImage('KR1d0084', 'WYG', '052-13a' );" name="052-13a" class="pb">[052-13a] <img width="20"  src="/static/img/kanseki-5.png"/></a></span><br/>
<span class='tline' id='l114' data-llen='2191:2214'>　寸錫以尺有二寸使寶之而已書於介圭言太保承</span><br/>
<span class='tline' id='l115' data-llen='2214:2237'>　之於瑁言上宗奉之書之介圭即大圭也王朝日執</span><br/>
<span class='tline' id='l116' data-llen='2237:2260'>　鎮圭搢大圭見諸侯則執瑁圭而大圭不搢則太保</span><br/>
<span class='tline' id='l117' data-llen='2260:2283'>　承之耳此承與奉所以不同也孔安國以書之介圭</span><br/>
<span class='tline' id='l118' data-llen='2283:2306'>　為王之守圭長尺二寸者毛氏以崧髙韓奕之介圭</span><br/>
<span class='tline' id='l119' data-llen='2306:2329'>　為公之守圭九寸者鄭氏以崧髙之介圭為所錫之</span><br/>
<span class='tline' id='l120' data-llen='2329:2352'>　圭尺二寸者以韓奕之介圭為享玉者然王與公之</span><br/>
<span class='tline' id='l121' data-llen='2352:2375'>　守圭曰鎮圭桓圭而已不謂之介其義當從鄭氏之</span><br/>
<span class='tline' id='l122' data-llen='2375:2402'><a onclick="displayPageImage('KR1d0084', 'WYG', '052-13b' );" name="052-13b" class="pb">[052-13b] <img width="20"  src="/static/img/kanseki-5.png"/></a></span><br/>
<span class='tline' id='l123' data-llen='2402:2406'>　説</span><br/>
<span class='tline' id='l124' data-llen='2406:2419'>　　王繅<span class='krp-note'>五采/五就</span></span><br/>
<span class='tline' id='l125' data-llen='2419:2434'>　　公侯伯繅<span class='krp-note'>三采/三就</span></span><br/>
<span class='tline' id='l126' data-llen='2434:2450'>　　子男繅<span class='krp-note'>朱緑二/采再就</span></span><br/>
<span class='tline' id='l127' data-llen='2450:2464'>　　聘王繅<span class='krp-note'>三采/六就</span></span><br/>
<span class='tline' id='l128' data-llen='2464:2479'>　　問諸侯繅<span class='krp-note'>二采/再就</span></span><br/>
<span class='tline' id='l129' data-llen='2479:2502'>　典瑞王搢大圭執鎮圭繅藉五采五就公執桓圭侯</span><br/>
<span class='tline' id='l130' data-llen='2502:2525'>　執信圭伯執躬圭繅皆三采三就子執糓璧男執蒲</span><br/>
<span class='tline' id='l131' data-llen='2525:2552'><a onclick="displayPageImage('KR1d0084', 'WYG', '052-14a' );" name="052-14a" class="pb">[052-14a] <img width="20"  src="/static/img/kanseki-5.png"/></a></span><br/>
<span class='tline' id='l132' data-llen='2552:2575'>　璧繅皆二采再就瑑圭璋璧琮繅皆二采一就以覜</span><br/>
<span class='tline' id='l133' data-llen='2575:2598'>　聘玉人琬圭九寸而繅以象徳大璋中璋九寸邊璋</span><br/>
<span class='tline' id='l134' data-llen='2598:2621'>　七寸有繅雜記贊行人曰圭公九寸侯伯七寸子男</span><br/>
<span class='tline' id='l135' data-llen='2621:2644'>　五寸博三寸厚半寸剡上左右各寸半玉也藻三采</span><br/>
<span class='tline' id='l136' data-llen='2644:2684'>　六等<span class='krp-note'>藻薦玉者也三采六等以朱白蒼畫之/再行也子男執璧作此贊者失之矣</span>覲禮侯</span><br/>
<span class='tline' id='l137' data-llen='2684:2707'>　氏奠圭於繅上聘禮記曰所以朝天子圭與繅皆九</span><br/>
<span class='tline' id='l138' data-llen='2707:2730'>　寸剡上寸半厚半寸博三寸繅三采六等朱白蒼問</span><br/>
<span class='tline' id='l139' data-llen='2730:2754'>　諸侯朱緣繅八寸皆𤣥纁繫長尺絢組又曰凡執玉</span><br/>
<span class='tline' id='l140' data-llen='2754:2781'><a onclick="displayPageImage('KR1d0084', 'WYG', '052-14b' );" name="052-14b" class="pb">[052-14b] <img width="20"  src="/static/img/kanseki-5.png"/></a></span><br/>
<span class='tline' id='l141' data-llen='2781:2804'>　無藉者襲曲禮執玉有藉者則裼無藉則襲左氏曰</span><br/>
<span class='tline' id='l142' data-llen='2804:2827'>　藻率鞞鞛昭其數也鄭氏謂繅所藉玉以韋衣木而</span><br/>
<span class='tline' id='l143' data-llen='2827:2850'>　畫之廣袤如其玉之大小一匝為一就葢玉之藉以</span><br/>
<span class='tline' id='l144' data-llen='2850:2873'>　繅而繅之長眡玉采以象徳之文就以象文之成君</span><br/>
<span class='tline' id='l145' data-llen='2873:2896'>　子以貞剛之質存乎内而以柔順藉之於外又有文</span><br/>
<span class='tline' id='l146' data-llen='2896:2919'>　焉然後可以行禮矣玉五采五就色不過五也公侯</span><br/>
<span class='tline' id='l147' data-llen='2919:2942'>　伯皆三采三就降殺以兩也子男二采而大夫聘王</span><br/>
<span class='tline' id='l148' data-llen='2942:2965'>　亦二采者禮窮則同也繅或作藻冕繅織絲為之則</span><br/>
<span class='tline' id='l149' data-llen='2965:2992'><a onclick="displayPageImage('KR1d0084', 'WYG', '052-15a' );" name="052-15a" class="pb">[052-15a] <img width="20"  src="/static/img/kanseki-5.png"/></a></span><br/>
<span class='tline' id='l150' data-llen='2992:3015'>　圭繅亦然鄭氏與杜預皆謂以韋為之亡據也繅可</span><br/>
<span class='tline' id='l151' data-llen='3015:3038'>　垂可屈則廣於玉矣鄭氏謂各眡其玉之大小亦亡</span><br/>
<span class='tline' id='l152' data-llen='3038:3061'>　據也雜記贊行人曰圭公九寸侯伯七寸子男五寸</span><br/>
<span class='tline' id='l153' data-llen='3061:3084'>　博三寸厚半寸剡上左右各寸半玉也藻三采六等</span><br/>
<span class='tline' id='l154' data-llen='3084:3107'>　然子男執璧則博剡者公侯伯之圭而已子男之繅</span><br/>
<span class='tline' id='l155' data-llen='3107:3130'>　二采再就則三采六等者公侯伯之繅而已鄭氏曰</span><br/>
<span class='tline' id='l156' data-llen='3130:3153'>　作此贊者失之矣其説是也然則圭繅皆有組以繫</span><br/>
<span class='tline' id='l157' data-llen='3153:3177'>　之聘禮所謂皆𤣥纁繫長尺絢組是也璧繅葢亦然</span><br/>
<span class='tline' id='l158' data-llen='3177:3204'><a onclick="displayPageImage('KR1d0084', 'WYG', '052-15b' );" name="052-15b" class="pb">[052-15b] <img width="20"  src="/static/img/kanseki-5.png"/></a></span><br/>
<span class='tline' id='l159' data-llen='3204:3227'>　春秋傳所謂楚康王再拜皆厭璧紐是也先儒以垂</span><br/>
<span class='tline' id='l160' data-llen='3227:3250'>　繅為有藉屈繅為無藉此説非也考之於禮王有以</span><br/>
<span class='tline' id='l161' data-llen='3250:3273'>　繅為之藉有以束帛為之藉有藉則裼無藉則襲特</span><br/>
<span class='tline' id='l162' data-llen='3273:3296'>　施於束帛而巳聘禮賔襲執圭公襲受玉及享則賔</span><br/>
<span class='tline' id='l163' data-llen='3296:3319'>　裼奉束帛加璧葢聘特用玉而其禮嚴享藉以帛而</span><br/>
<span class='tline' id='l164' data-llen='3319:3342'>　其禮殺此裼襲所以不同玉人曰天子圭中必則與</span><br/>
<span class='tline' id='l165' data-llen='3342:3365'>　繅之絢組異矣先儒以絢組為必是必者人有之也</span><br/>
<span class='tline' id='l166' data-llen='3365:3388'>　豈禮意哉國語曰大采朝日少采夕月韋昭謂朝日</span><br/>
<span class='tline' id='l167' data-llen='3388:3415'><a onclick="displayPageImage('KR1d0084', 'WYG', '052-16a' );" name="052-16a" class="pb">[052-16a] <img width="20"  src="/static/img/kanseki-5.png"/></a></span><br/>
<span class='tline' id='l168' data-llen='3415:3425'>　繅五采夕月三采</span><br/>
<span class='tline' id='l169' data-llen='3425:3428'>　</span><br/>
<span class='tline' id='l170' data-llen='3428:3431'>　</span><br/>
<span class='tline' id='l171' data-llen='3431:3434'>　</span><br/>
<span class='tline' id='l172' data-llen='3434:3437'>　</span><br/>
<span class='tline' id='l173' data-llen='3437:3440'>　</span><br/>
<span class='tline' id='l174' data-llen='3440:3443'>　</span><br/>
<span class='tline' id='l175' data-llen='3443:3446'>　</span><br/>
<span class='tline' id='l176' data-llen='3446:3473'><a onclick="displayPageImage('KR1d0084', 'WYG', '052-16b' );" name="052-16b" class="pb">[052-16b] <img width="20"  src="/static/img/kanseki-5.png"/></a></span><br/>
<span class='tline' id='l177' data-llen='3473:3476'>　</span><br/>
<span class='tline' id='l178' data-llen='3476:3479'>　</span><br/>
<span class='tline' id='l179' data-llen='3479:3482'>　</span><br/>
<span class='tline' id='l180' data-llen='3482:3485'>　</span><br/>
<span class='tline' id='l181' data-llen='3485:3488'>　</span><br/>
<span class='tline' id='l182' data-llen='3488:3491'>　</span><br/>
<span class='tline' id='l183' data-llen='3491:3494'>　</span><br/>
<span class='tline' id='l184' data-llen='3494:3503'>　禮書卷五十三</span><br/>
</p>
<p><br/>
</p>
  </div>
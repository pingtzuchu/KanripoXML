<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0084', 'WYG', '127-1a' );" name="127-1a" class="pb">[127-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　禮書卷一百二十八</span><br/>
<span class='tline' id='l10' data-llen='202:223'>　　　　　　　　　　　　宋　陳祥道　撰</span><br/>
<span class='tline' id='l11' data-llen='223:249'><a onclick="displayPageImage('KR1d0084', 'WYG', '127-2a' );" name="127-2a" class="pb">[127-2a] <img width="20"  src="/static/img/kanseki-5.png"/></a></span><br/>
<span class='tline' id='l12' data-llen='249:263'>　　行以肆夏趨以采薺之儀</span><br/>
<span class='tline' id='l13' data-llen='263:286'>　書傳曰天子左五鍾右五鍾出撞黄鍾右五鍾皆應</span><br/>
<span class='tline' id='l14' data-llen='286:309'>　然後太師奏登車告出也入撞㽔賓左右鍾皆應然</span><br/>
<span class='tline' id='l15' data-llen='309:344'>　後少師奏登堂就席告入也<span class='krp-note'>先儒謂比十二辰零鍾/即鎛也然鏄小鍾非大</span></span><br/>
<span class='tline' id='l16' data-llen='344:371'>　<span class='krp-note'>鍾/也</span>爾雅曰堂上謂之行堂下謂之步門外謂之趨周</span><br/>
<span class='tline' id='l17' data-llen='371:394'>　禮樂師行以肆夏趨以采薺自其出言之也則黄鍾</span><br/>
<span class='tline' id='l18' data-llen='394:417'>　之鍾所以奏肆夏也禮記趨以采薺行以肆夏自其</span><br/>
<span class='tline' id='l19' data-llen='417:440'>　入言之也則㽔賓之鍾所以奏采薺也出撞陽鍾而</span><br/>
<span class='tline' id='l20' data-llen='440:466'><a onclick="displayPageImage('KR1d0084', 'WYG', '127-2b' );" name="127-2b" class="pb">[127-2b] <img width="20"  src="/static/img/kanseki-5.png"/></a></span><br/>
<span class='tline' id='l21' data-llen='466:489'>　隂鍾應之則動而節之以止也入撞隂鍾而陽鍾應</span><br/>
<span class='tline' id='l22' data-llen='489:512'>　之則止而濟之以動也動而節之以止則無過舉止</span><br/>
<span class='tline' id='l23' data-llen='512:535'>　而濟之以動則無廢功後世儒者或謂出當言左應</span><br/>
<span class='tline' id='l24' data-llen='535:558'>　入當言右應黄鍾陽升出則升部皆應㽔賓隂降入</span><br/>
<span class='tline' id='l25' data-llen='558:581'>　則降部皆應其説誤矣周禮鍾師以鍾鼔奏九夏王</span><br/>
<span class='tline' id='l26' data-llen='581:604'>　夏肆夏昭夏納夏章夏齊夏族夏祴夏驁夏大司樂</span><br/>
<span class='tline' id='l27' data-llen='604:627'>　大祭祀宿縣遂以聲展之王出入令奏王夏尸出入</span><br/>
<span class='tline' id='l28' data-llen='627:650'>　令奏肆夏牲出入令奏昭夏大饗不入牲其他皆如</span><br/>
<span class='tline' id='l29' data-llen='650:676'><a onclick="displayPageImage('KR1d0084', 'WYG', '127-3a' );" name="127-3a" class="pb">[127-3a] <img width="20"  src="/static/img/kanseki-5.png"/></a></span><br/>
<span class='tline' id='l30' data-llen='676:699'>　祭祀大射王出入令奏王夏蓋王於祭祀大饗大射</span><br/>
<span class='tline' id='l31' data-llen='699:722'>　則出入奏王夏非此則行以肆夏而已肆夏非特施</span><br/>
<span class='tline' id='l32' data-llen='722:745'>　於王行也享牧伯亦行焉春秋傳稱三夏天子所以</span><br/>
<span class='tline' id='l33' data-llen='745:786'>　享元侯是也<span class='krp-note'>左傳曰金奏肆夏之三國語曰樂奏肆/夏繁遏渠吕叔玉以肆夏為時邁繁遏</span></span><br/>
<span class='tline' id='l34' data-llen='786:832'>　<span class='krp-note'>為執競渠為思文杜預韋昭謂肆夏一名樊昭夏一/名遏納夏一名渠鄭康成曰夏皆頌之族類樂崩則</span></span><br/>
<span class='tline' id='l35' data-llen='832:861'>　<span class='krp-note'>夏章亦従/而亡之</span>非特享牧伯也而送助祭者亦用焉禮記</span><br/>
<span class='tline' id='l36' data-llen='861:884'>　稱大饗其王事歟其出也肆夏送之是也諸侯之禮</span><br/>
<span class='tline' id='l37' data-llen='884:907'>　有肆夏無王夏大夫之禮有陔夏無肆夏故燕禮奏</span><br/>
<span class='tline' id='l38' data-llen='907:933'><a onclick="displayPageImage('KR1d0084', 'WYG', '127-3b' );" name="127-3b" class="pb">[127-3b] <img width="20"  src="/static/img/kanseki-5.png"/></a></span><br/>
<span class='tline' id='l39' data-llen='933:956'>　肆夏則諸侯有肆夏無王夏可知鄉飲酒奏陔夏以</span><br/>
<span class='tline' id='l40' data-llen='956:979'>　送賓而禮譏大夫之奏肆夏自趙文子始則大夫有</span><br/>
<span class='tline' id='l41' data-llen='979:1002'>　陔夏無肆夏可知然周禮與禮記皆言行以肆夏趨</span><br/>
<span class='tline' id='l42' data-llen='1002:1025'>　以采薺大戴禮記則言步中采薺趨中肆夏誤也夫</span><br/>
<span class='tline' id='l43' data-llen='1025:1048'>　王食則以樂侑之言則以樂歌之行則以肆夏采薺</span><br/>
<span class='tline' id='l44' data-llen='1048:1071'>　以節之登車則有鸞和以和之然則王之所以言語</span><br/>
<span class='tline' id='l45' data-llen='1071:1094'>　飲食行趨登車之際無非樂音樂以樂之禮以節之</span><br/>
<span class='tline' id='l46' data-llen='1094:1117'>　則純和之志不内散而非僻之心無自入焉所謂禮</span><br/>
<span class='tline' id='l47' data-llen='1117:1143'><a onclick="displayPageImage('KR1d0084', 'WYG', '127-4a' );" name="127-4a" class="pb">[127-4a] <img width="20"  src="/static/img/kanseki-5.png"/></a></span><br/>
<span class='tline' id='l48' data-llen='1143:1179'>　樂不可斯須去身者此也<span class='krp-note'>前漢志曰漢高祖時叔孫/通制宗廟樂皇帝入廟門</span></span><br/>
<span class='tline' id='l49' data-llen='1179:1225'>　<span class='krp-note'>奏永至以為行步之節猶古采薺肆夏也六年作昭/容禮容樂昭容猶古之昭夏也主出武徳舞禮容者</span></span><br/>
<span class='tline' id='l50' data-llen='1225:1271'>　<span class='krp-note'>主出文始五行舞入無樂者將至至尊之前不敢以/樂也出用樂者言舞不失節能以禮樂終也然周禮</span></span><br/>
<span class='tline' id='l51' data-llen='1271:1315'>　<span class='krp-note'>王與賓尸出入皆有樂漢之昭容禮容特主出樂而/已何承天曰今舞出樂謂之階步步階賓皆作</span></span><br/>
<span class='tline' id='l52' data-llen='1315:1320'>　　舞</span><br/>
<span class='tline' id='l53' data-llen='1320:1343'>封人歌舞牲及毛炮之豚鼓人凡祭祀百物之神鼔兵</span><br/>
<span class='tline' id='l54' data-llen='1343:1376'>舞帗舞者<span class='krp-note'>帗列五采繒為之/有秉皆舞者所執</span>舞師掌教兵舞帥而舞山</span><br/>
<span class='tline' id='l55' data-llen='1376:1399'>川之祭祀教帗舞帥而舞社稷之祭祀教羽舞師而舞</span><br/>
<span class='tline' id='l56' data-llen='1399:1425'><a onclick="displayPageImage('KR1d0084', 'WYG', '127-4b' );" name="127-4b" class="pb">[127-4b] <img width="20"  src="/static/img/kanseki-5.png"/></a></span><br/>
<span class='tline' id='l57' data-llen='1425:1457'>四方之祭祀教皇舞帥而舞旱暵之事<span class='krp-note'>羽析白羽為之/形如帗鄭司農</span></span><br/>
<span class='tline' id='l58' data-llen='1457:1490'><span class='krp-note'>曰𤣥謂皇析五采/羽為之亦如帗</span>韎師舞者十有六人大司樂以樂舞</span><br/>
<span class='tline' id='l59' data-llen='1490:1519'>教國子舞雲門大卷大咸大㲈大夏大濩大武<span class='krp-note'>此周所/存六代</span></span><br/>
<span class='tline' id='l60' data-llen='1519:1566'><span class='krp-note'>之樂黄帝曰雲門大卷黄帝能成名方物以眀民共財/言其徳如雲之出民得以有族類大咸咸池堯禪均刑</span></span><br/>
<span class='tline' id='l61' data-llen='1566:1613'><span class='krp-note'>法以儀民言其徳無所不施大㲈舜樂也言其徳能紹/堯之道也大夏禹樂也禹治水敷土言其徳能大中國</span></span><br/>
<span class='tline' id='l62' data-llen='1613:1655'><span class='krp-note'>也大濩湯樂也湯以寛治民而除暴言其/徳能使天下得其所也大武武王樂也</span>以六律六同五</span><br/>
<span class='tline' id='l63' data-llen='1655:1678'>聲八音六舞大合樂以致鬼神雲和之琴瑟雲門之舞</span><br/>
<span class='tline' id='l64' data-llen='1678:1701'>冬日至於地上圜丘奏之空桑之琴瑟咸池之舞夏日</span><br/>
<span class='tline' id='l65' data-llen='1701:1727'><a onclick="displayPageImage('KR1d0084', 'WYG', '127-5a' );" name="127-5a" class="pb">[127-5a] <img width="20"  src="/static/img/kanseki-5.png"/></a></span><br/>
<span class='tline' id='l66' data-llen='1727:1750'>至於澤中方丘奏之龍門之琴瑟九徳之歌九㲈之舞</span><br/>
<span class='tline' id='l67' data-llen='1750:1778'>于宗廟中奏之樂師掌國學之政以教國子小舞<span class='krp-note'>内則/曰十</span></span><br/>
<span class='tline' id='l68' data-llen='1778:1810'><span class='krp-note'>三舞勺成童舞/象二十舞大夏</span>凡舞有帗舞有羽舞有皇舞有旄舞有</span><br/>
<span class='tline' id='l69' data-llen='1810:1852'>干舞有人舞<span class='krp-note'>鄭司農云帗舞者全羽羽舞者析羽皇舞/者以羽冒覆頭上衣飾翡翠之羽旄舞者</span></span><br/>
<span class='tline' id='l70' data-llen='1852:1897'><span class='krp-note'>氂牛之尾干舞者兵舞人舞者手舞社稷以帗宗廟/以羽四方以皇辟雍以旄兵事以干星辰以人舞</span>大</span><br/>
<span class='tline' id='l71' data-llen='1897:1920'>胥掌學士之版春入學舎菜合舞秋頒學合聲以六樂</span><br/>
<span class='tline' id='l72' data-llen='1920:1943'>之㑹正舞位以序出入舞者籥師掌教國子舞羽龡籥</span><br/>
<span class='tline' id='l73' data-llen='1943:1966'>祭祀則鼔羽籥之舞賓客饗食亦如之司干掌舞器祭</span><br/>
<span class='tline' id='l74' data-llen='1966:1992'><a onclick="displayPageImage('KR1d0084', 'WYG', '127-5b' );" name="127-5b" class="pb">[127-5b] <img width="20"  src="/static/img/kanseki-5.png"/></a></span><br/>
<span class='tline' id='l75' data-llen='1992:2015'>祀舞者既陳則授舞器既舞則受之賓饗亦如之大祝</span><br/>
<span class='tline' id='l76' data-llen='2015:2038'>來瞽令皋舞女巫掌嵗時祓除釁浴旱暵則舞雩諸子</span><br/>
<span class='tline' id='l77' data-llen='2038:2061'>掌國子之倅大祭祀正六牲之體凡樂正舞位授舞器</span><br/>
<span class='tline' id='l78' data-llen='2061:2084'>司兵祭祀授舞者兵司戈盾祭祀授旅賁殳故士戈盾</span><br/>
<span class='tline' id='l79' data-llen='2084:2107'>授舞者兵亦如之禮記郊特牲諸侯之宫縣而祭以白</span><br/>
<span class='tline' id='l80' data-llen='2107:2130'>牲擊玉磬朱干設錫冕而舞大武乗大路諸侯之僣禮</span><br/>
<span class='tline' id='l81' data-llen='2130:2153'>也眀堂位升歌清廟下管象朱干玉戚冕而舞大武樂</span><br/>
<span class='tline' id='l82' data-llen='2153:2176'>記凡音之起由人心生也人心之動物使之然也感於</span><br/>
<span class='tline' id='l83' data-llen='2176:2202'><a onclick="displayPageImage('KR1d0084', 'WYG', '127-6a' );" name="127-6a" class="pb">[127-6a] <img width="20"  src="/static/img/kanseki-5.png"/></a></span><br/>
<span class='tline' id='l84' data-llen='2202:2225'>物而動故形於聲聲相應故生變變成方謂之音比音</span><br/>
<span class='tline' id='l85' data-llen='2225:2248'>而樂之及干戚羽旄謂之樂干戚之舞非備樂也其治</span><br/>
<span class='tline' id='l86' data-llen='2248:2271'>民勞者其舞行綴逺其治民逸者其舞行綴短故觀其</span><br/>
<span class='tline' id='l87' data-llen='2271:2294'>舞知其徳然後發以聲音而文以琴瑟動以干戚飾以</span><br/>
<span class='tline' id='l88' data-llen='2294:2317'>羽旄従以簫管奮至徳之光動四氣之和以著萬物之</span><br/>
<span class='tline' id='l89' data-llen='2317:2340'>理詩言其志也歌詠其聲也舞動其容也樂者非謂黄</span><br/>
<span class='tline' id='l90' data-llen='2340:2363'>鍾大吕弦歌干揚也樂之末節也故童者舞之先鼓以</span><br/>
<span class='tline' id='l91' data-llen='2363:2386'>警戒三步以見方再始以著往復亂以飭歸奮疾而不</span><br/>
<span class='tline' id='l92' data-llen='2386:2412'><a onclick="displayPageImage('KR1d0084', 'WYG', '127-6b' );" name="127-6b" class="pb">[127-6b] <img width="20"  src="/static/img/kanseki-5.png"/></a></span><br/>
<span class='tline' id='l93' data-llen='2412:2435'>拔極幽而不隠然後鍾磬竽瑟以和之干戚旄狄以舞</span><br/>
<span class='tline' id='l94' data-llen='2435:2458'>之此所以祭先王之廟也且夫武始而北出再成而滅</span><br/>
<span class='tline' id='l95' data-llen='2458:2481'>商三成而南四成而南國是彊五成而分周公左召公</span><br/>
<span class='tline' id='l96' data-llen='2481:2506'>右六成復綴以崇天子祭統君致齋於外夫人致齊於内然</span><br/>
<span class='tline' id='l97' data-llen='2506:2529'>後㑹於大廟君純冕立於阼夫人副褘立於東房君執</span><br/>
<span class='tline' id='l98' data-llen='2529:2552'>圭瓉裸尸大宗執璋瓉亞裸及舞君執干戚就舞位君</span><br/>
<span class='tline' id='l99' data-llen='2552:2575'>為東上冕而總干率其羣臣以樂皇尸是故天子之祭</span><br/>
<span class='tline' id='l100' data-llen='2575:2598'>也與天下樂之諸侯之祭也與竟内樂之冕而總干率</span><br/>
<span class='tline' id='l101' data-llen='2598:2624'><a onclick="displayPageImage('KR1d0084', 'WYG', '127-7a' );" name="127-7a" class="pb">[127-7a] <img width="20"  src="/static/img/kanseki-5.png"/></a></span><br/>
<span class='tline' id='l102' data-llen='2624:2642'>其羣臣以樂皇尸此與竟内樂之之義也</span><br/>
<span class='tline' id='l103' data-llen='2642:2678'>　　武舞六成之位<span class='krp-note'>舞有表有綴兆鄭氏曰綴謂鄼/舞者之位也兆其外營城也</span></span><br/>
<span class='tline' id='l104' data-llen='2678:2701'>　周官大胥以六樂之㑹正舞位樂記曰武始而北出</span><br/>
<span class='tline' id='l105' data-llen='2701:2724'>　再成而滅商三成而南四成而南國是彊五成而周</span><br/>
<span class='tline' id='l106' data-llen='2724:2747'>　公左召公右六成復綴以崇天子又曰先鼓以警戒</span><br/>
<span class='tline' id='l107' data-llen='2747:2770'>　三步而見方再始以著往復亂以飭歸先儒謂立四</span><br/>
<span class='tline' id='l108' data-llen='2770:2793'>　表於郊丘廟廷舞人自南表向二表為一成自二表</span><br/>
<span class='tline' id='l109' data-llen='2793:2816'>　至三表為二成自三表至北表為三成乃轉而南向</span><br/>
<span class='tline' id='l110' data-llen='2816:2842'><a onclick="displayPageImage('KR1d0084', 'WYG', '127-7b' );" name="127-7b" class="pb">[127-7b] <img width="20"  src="/static/img/kanseki-5.png"/></a></span><br/>
<span class='tline' id='l111' data-llen='2842:2865'>　自一表至二為四成自二表至三為五成自三表至</span><br/>
<span class='tline' id='l112' data-llen='2865:2888'>　南表為六成則天神皆降若八變則又自南而北為</span><br/>
<span class='tline' id='l113' data-llen='2888:2911'>　七成自二表至三為八成則地祗皆出若九變又自</span><br/>
<span class='tline' id='l114' data-llen='2911:2934'>　三表至北表為九成人鬼可得而禮焉蓋周都商之</span><br/>
<span class='tline' id='l115' data-llen='2934:2957'>　西南商都周之東北故舞始而北出則至二表矣此</span><br/>
<span class='tline' id='l116' data-llen='2957:2980'>　三步以見方者也再成而滅商則至三表矣此再始</span><br/>
<span class='tline' id='l117' data-llen='2980:3010'>　以著往者也三成而南則至四表矣<span class='krp-note'>家語曰三/成而南反</span>四成</span><br/>
<span class='tline' id='l118' data-llen='3010:3033'>　而南國是彊則又自北而南至二表矣五成而分周</span><br/>
<span class='tline' id='l119' data-llen='3033:3059'><a onclick="displayPageImage('KR1d0084', 'WYG', '127-8a' );" name="127-8a" class="pb">[127-8a] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='3059:3082'>　公左召公右則至三表矣此復亂以飭歸者也六成</span><br/>
<span class='tline' id='l121' data-llen='3082:3112'>　復綴以崇天子<span class='krp-note'>家語曰以/崇其天子</span>則復初表矣此樂終而徳</span><br/>
<span class='tline' id='l122' data-llen='3112:3135'>　尊也蓋武始而北出則出表之東北以商居東北故</span><br/>
<span class='tline' id='l123' data-llen='3135:3158'>　也三成而南則入表之西南以周居西南故也彊南</span><br/>
<span class='tline' id='l124' data-llen='3158:3181'>　國然後可得而分治分治然後可得而復綴分治繫</span><br/>
<span class='tline' id='l125' data-llen='3181:3204'>　於臣故散而為二復綴統於君故合而為一樂記言</span><br/>
<span class='tline' id='l126' data-llen='3204:3227'>　復綴以崇天子繼以夾振之而駟伐者又本其始也</span><br/>
<span class='tline' id='l127' data-llen='3227:3250'>　何則武舞四表所以象司馬之四表也夾振之而駟</span><br/>
<span class='tline' id='l128' data-llen='3250:3276'><a onclick="displayPageImage('KR1d0084', 'WYG', '127-8b' );" name="127-8b" class="pb">[127-8b] <img width="20"  src="/static/img/kanseki-5.png"/></a></span><br/>
<span class='tline' id='l129' data-llen='3276:3299'>　伐所以象司馬振鐸師徒皆作也夾振之而駟伐詩</span><br/>
<span class='tline' id='l130' data-llen='3299:3322'>　所謂駟騵彭彭是也復亂以飭歸國語所謂布憲施</span><br/>
<span class='tline' id='l131' data-llen='3322:3345'>　令謂之羸亂以優柔容民是也司馬之四表三表百</span><br/>
<span class='tline' id='l132' data-llen='3345:3368'>　步一表五十步始則行而不驟趨中則趨而不馳走</span><br/>
<span class='tline' id='l133' data-llen='3368:3391'>　及四表則馳走之時也故五十步而已舞之四表葢</span><br/>
<span class='tline' id='l134' data-llen='3391:3397'>　不必然</span><br/>
<span class='tline' id='l135' data-llen='3397:3400'>　</span><br/>
<span class='tline' id='l136' data-llen='3400:3411'>　禮書卷一百二十八</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0084', 'WYG', '071-1a' );" name="071-1a" class="pb">[071-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　禮書卷七十二</span><br/>
<span class='tline' id='l10' data-llen='198:219'>　　　　　　　　　　　　宋　陳祥道　撰</span><br/>
<span class='tline' id='l11' data-llen='219:227'>　　時祭之祫</span><br/>
<span class='tline' id='l12' data-llen='227:250'>　君子以義處禮則祭不至於數煩以仁處禮則祭不</span><br/>
<span class='tline' id='l13' data-llen='250:273'>　至於疏怠悽愴發於霜露之既降怵惕生於雨露之</span><br/>
<span class='tline' id='l14' data-llen='273:296'>　既濡此所以有四時之享也商禮春曰礿夏曰禘而</span><br/>
<span class='tline' id='l15' data-llen='296:320'>　五年之禘為大禘詩頌長𤼵大禘是也周禮春曰祀</span><br/>
<span class='tline' id='l16' data-llen='320:346'><a onclick="displayPageImage('KR1d0084', 'WYG', '071-1b' );" name="071-1b" class="pb">[071-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='346:369'>　夏曰礿而五年之禘不稱大焉詩頌雍禘太祖是也</span><br/>
<span class='tline' id='l18' data-llen='369:392'>　然四時之享皆前期十日而齋戒前祭一日而省眡</span><br/>
<span class='tline' id='l19' data-llen='392:415'>　祭之日禮交動乎上樂交應乎下自再祼以至九獻</span><br/>
<span class='tline' id='l20' data-llen='415:438'>　其禮非一舉自致神以至送尸其樂非一次以一日</span><br/>
<span class='tline' id='l21' data-llen='438:461'>　而厯七廟則日固不足而强有力亦莫善其事矣若</span><br/>
<span class='tline' id='l22' data-llen='461:484'>　日享一廟前祭視牲後祭又繹則彌月之間亦莫既</span><br/>
<span class='tline' id='l23' data-llen='484:507'>　其事矣考之經傳葢天子之禮春則犆祭夏秋冬則</span><br/>
<span class='tline' id='l24' data-llen='507:530'>　合享犆祭各於其廟合享同於太廟王制曰天子犆</span><br/>
<span class='tline' id='l25' data-llen='530:556'><a onclick="displayPageImage('KR1d0084', 'WYG', '071-2a' );" name="071-2a" class="pb">[071-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='556:579'>　礿祫禘祫嘗祫烝諸侯礿犆禘一犆一祫是天子春</span><br/>
<span class='tline' id='l27' data-llen='579:602'>　犆而三時皆祫諸侯亦春犆而冬皆祫其異於天子</span><br/>
<span class='tline' id='l28' data-llen='602:625'>　者禘一犆一祫而已禘一犆一祫而嘗烝皆祫是始</span><br/>
<span class='tline' id='l29' data-llen='625:648'>　年再祫次年三祫也天子言犆礿諸侯言礿犆天子</span><br/>
<span class='tline' id='l30' data-llen='648:671'>　言祫禘祫嘗祫烝諸侯言嘗祫烝祫此特變文而已</span><br/>
<span class='tline' id='l31' data-llen='671:713'>　非有異也<span class='krp-note'>鄭氏曰天子先祫而後時祭諸侯先時祭/而後祫凡祫之嵗春一礿而已孔頴達云</span></span><br/>
<span class='tline' id='l32' data-llen='713:759'>　<span class='krp-note'>皇氏以為虞夏祫祭毎年為之又云三時祫者夏秋/冬或一祫焉按禘祫志云祫於秋於冬於夏則夏殷</span></span><br/>
<span class='tline' id='l33' data-llen='759:793'>　<span class='krp-note'>三時俱殷祭皇氏之説/非也其言皆無所據</span>楚茨之詩始言以往烝嘗終</span><br/>
<span class='tline' id='l34' data-llen='793:819'><a onclick="displayPageImage('KR1d0084', 'WYG', '071-2b' );" name="071-2b" class="pb">[071-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='819:842'>　言神具醉止儀禮大夫三廟筮止丁亥之一日而言</span><br/>
<span class='tline' id='l36' data-llen='842:865'>　薦嵗事于皇祖禮記言嘗禘之禮所以仁昭穆則㑹</span><br/>
<span class='tline' id='l37' data-llen='865:889'>　羣神於烝嘗而具醉者祫也合三廟於一日而薦于皇</span><br/>
<span class='tline' id='l38' data-llen='889:912'>　祖者亦祫也嘗禘所以仁昭穆亦祫也祫有三年之</span><br/>
<span class='tline' id='l39' data-llen='912:945'>　祫有時祭之祫時祭之祫小祫也<span class='krp-note'>士虞禮曰薦此祫/事則時祭謂之祫</span></span><br/>
<span class='tline' id='l40' data-llen='945:972'>　<span class='krp-note'>宜/矣</span>三年之祫大祫也時祭有小禮有大禮小禮春也</span><br/>
<span class='tline' id='l41' data-llen='972:995'>　大禮夏秋冬也公羊傳曰大事者何大祫也則眀時</span><br/>
<span class='tline' id='l42' data-llen='995:1018'>　祭之祫為小祫矣禮記曰大嘗周禮曰大烝則眀春</span><br/>
<span class='tline' id='l43' data-llen='1018:1044'><a onclick="displayPageImage('KR1d0084', 'WYG', '071-3a' );" name="071-3a" class="pb">[071-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1044:1067'>　祀為小禮矣葢小祫止於未毁廟之主大祫已及於</span><br/>
<span class='tline' id='l45' data-llen='1067:1090'>　毁廟之主禮記曰周旅酬六尸又曰祫于太廟祝迎</span><br/>
<span class='tline' id='l46' data-llen='1090:1113'>　四廟之主夫天子旅酬止於六尸諸侯迎主止於四</span><br/>
<span class='tline' id='l47' data-llen='1113:1122'>　廟非小祫而何</span><br/>
<span class='tline' id='l48' data-llen='1122:1130'>　　月祭時享</span><br/>
<span class='tline' id='l49' data-llen='1130:1153'>　周禮大宗伯以肆獻祼饋食享先王以春祠夏禴秋</span><br/>
<span class='tline' id='l50' data-llen='1153:1176'>　嘗冬烝享先王祭法王立七廟一壇一墠曰考廟曰</span><br/>
<span class='tline' id='l51' data-llen='1176:1199'>　王考廟曰皇考廟曰顯考廟曰祖考廟皆月祭之逺</span><br/>
<span class='tline' id='l52' data-llen='1199:1225'><a onclick="displayPageImage('KR1d0084', 'WYG', '071-3b' );" name="071-3b" class="pb">[071-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1225:1254'>　廟為祧<span class='krp-note'>祧有一/為有二</span>祧享嘗乃止諸侯五廟一壇一墠曰</span><br/>
<span class='tline' id='l54' data-llen='1254:1277'>　考廟曰王考廟曰皇考廟皆月祭之顯考廟祖考廟</span><br/>
<span class='tline' id='l55' data-llen='1277:1300'>　享嘗乃止然則周禮有時祭無月祭祭法有月祭無</span><br/>
<span class='tline' id='l56' data-llen='1300:1323'>　時祭周語祭公謀父曰甸服者祭侯服者祀賓服者</span><br/>
<span class='tline' id='l57' data-llen='1323:1346'>　享要服者貢日祭月祀時享嵗貢楚語觀射父曰先</span><br/>
<span class='tline' id='l58' data-llen='1346:1369'>　王日祭月享時類嵗祀諸侯舎日卿大夫舍月士庶</span><br/>
<span class='tline' id='l59' data-llen='1369:1395'>　人舍時韋𤣥成韋昭之徒則曰天子日祭於祖考月祭於</span><br/>
<span class='tline' id='l60' data-llen='1395:1418'>　曽高時享於二祧嵗貢於壇墠此與漢法日祭於寢</span><br/>
<span class='tline' id='l61' data-llen='1418:1444'><a onclick="displayPageImage('KR1d0084', 'WYG', '071-4a' );" name="071-4a" class="pb">[071-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1444:1467'>　月祭於廟時祭於便殿其事相類而甸侯賓要荒五</span><br/>
<span class='tline' id='l63' data-llen='1467:1490'>　服之制與禹貢相合葢夏商之禮如此故左丘眀荀</span><br/>
<span class='tline' id='l64' data-llen='1490:1513'>　卿司馬遷皆得以傳之也周禮小宗伯凡天地之大</span><br/>
<span class='tline' id='l65' data-llen='1513:1536'>　烖類社稷宗廟為位則類於宗廟者無常時與所謂</span><br/>
<span class='tline' id='l66' data-llen='1536:1559'>　王時類者異矣王制庶人春薦韭夏薦麥秋薦黍冬</span><br/>
<span class='tline' id='l67' data-llen='1559:1582'>　薦稻韭以卵麥以魚黍以豚稻以鴈則薦於四時者</span><br/>
<span class='tline' id='l68' data-llen='1582:1605'>　有常物與所謂庶人舎時者異矣然則玉藻言天子</span><br/>
<span class='tline' id='l69' data-llen='1605:1629'>　聴朔於南門之外諸侯聴朔於太廟春秋文公六年書</span><br/>
<span class='tline' id='l70' data-llen='1629:1655'><a onclick="displayPageImage('KR1d0084', 'WYG', '071-4b' );" name="071-4b" class="pb">[071-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1655:1678'>　閏月不告朔猶朝于廟論語曰子貢欲去告朔之餼</span><br/>
<span class='tline' id='l72' data-llen='1678:1701'>　羊鄭氏釋玉藻謂天子聴朔於眀堂以特牲告其帝</span><br/>
<span class='tline' id='l73' data-llen='1701:1724'>　及神配以文王武王釋論語謂人君每月告朔有祭</span><br/>
<span class='tline' id='l74' data-llen='1724:1747'>　謂之朝享然周禮朝享非謂告朔而聴朔於眀堂以</span><br/>
<span class='tline' id='l75' data-llen='1747:1770'>　特牲告其帝及神配以文王武王無所經見要之告</span><br/>
<span class='tline' id='l76' data-llen='1770:1793'>　朔於廟餼以特牲謂之月祭此先王之禮也魯文公</span><br/>
<span class='tline' id='l77' data-llen='1793:1816'>　不行告朔之禮但身至廟拜謁而已故春秋譏之穀</span><br/>
<span class='tline' id='l78' data-llen='1816:1839'>　梁言天子告朔于諸侯諸侯受于禰廟禮也又曰閏</span><br/>
<span class='tline' id='l79' data-llen='1839:1865'><a onclick="displayPageImage('KR1d0084', 'WYG', '071-5a' );" name="071-5a" class="pb">[071-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1865:1888'>　月不以告朔然受朔于禰則異於玉藻閏月不告朔</span><br/>
<span class='tline' id='l81' data-llen='1888:1929'>　則異於左氏<span class='krp-note'>左氏曰閏以正時時以作事事以厚生/生民之道於是乎在不告朔棄時政也</span></span><br/>
<span class='tline' id='l82' data-llen='1929:1952'>　祭法諸侯月祭不及祖考其説與穀梁同不知何據</span><br/>
<span class='tline' id='l83' data-llen='1952:1957'>　然也</span><br/>
<span class='tline' id='l84' data-llen='1957:1965'>　　三代祭時</span><br/>
<span class='tline' id='l85' data-llen='1965:1977'>　　　夏<span class='krp-note'>祭其闇/</span></span><br/>
<span class='tline' id='l86' data-llen='1977:1989'>　　　商<span class='krp-note'>祭其陽/</span></span><br/>
<span class='tline' id='l87' data-llen='1989:2004'>　　　周<span class='krp-note'>祭日以朝及闇/</span></span><br/>
<span class='tline' id='l88' data-llen='2004:2030'><a onclick="displayPageImage('KR1d0084', 'WYG', '071-5b' );" name="071-5b" class="pb">[071-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2030:2053'>　祭義曰夏后氏祭其闇商人祭其陽周人祭日以朝</span><br/>
<span class='tline' id='l90' data-llen='2053:2076'>　及闇檀弓曰夏后氏大事用昏商人大事用日中周</span><br/>
<span class='tline' id='l91' data-llen='2076:2099'>　人大事用日出然則春秋書之大事于太廟傳稱國</span><br/>
<span class='tline' id='l92' data-llen='2099:2122'>　之大事在祀與戎則祭亦大事也夏尚黒用昏故祭</span><br/>
<span class='tline' id='l93' data-llen='2122:2145'>　其闇商尚白用日中故祭其陽周尚赤用日出故祭</span><br/>
<span class='tline' id='l94' data-llen='2145:2183'>　以朝及闇<span class='krp-note'>鄭氏謂陽讀為曰雨曰𤾉之/𤾉以朝及闇謂終日有事</span>葢三代正朔</span><br/>
<span class='tline' id='l95' data-llen='2183:2206'>　之所尚正則夏以建寅商以建丑周以建子朔則夏</span><br/>
<span class='tline' id='l96' data-llen='2206:2229'>　以平旦商以雞鳴周以夜半是皆夏據其末商周探</span><br/>
<span class='tline' id='l97' data-llen='2229:2255'><a onclick="displayPageImage('KR1d0084', 'WYG', '071-6a' );" name="071-6a" class="pb">[071-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2255:2278'>　其本則祭之早晏亦若此也少牢大夫之祭宗人請</span><br/>
<span class='tline' id='l99' data-llen='2278:2301'>　期曰旦眀行事子路祭於季氏質眀而始行事晏朝</span><br/>
<span class='tline' id='l100' data-llen='2301:2324'>　而退孔子取之此周禮也然禮與其失於晏也寧早</span><br/>
<span class='tline' id='l101' data-llen='2324:2347'>　則周雖未眀之時祭之可也故曰以朝及闇周官雞</span><br/>
<span class='tline' id='l102' data-llen='2347:2370'>　人凡國事為期則告之時宗伯祭之日告時于王葢</span><br/>
<span class='tline' id='l103' data-llen='2370:2388'>　雞人告于宗伯宗伯告于王然後行事</span><br/>
<span class='tline' id='l104' data-llen='2388:2401'>　　天子諸侯卜祭於廟堂</span><br/>
<span class='tline' id='l105' data-llen='2401:2413'>　　大夫士卜祭於廟門</span><br/>
<span class='tline' id='l106' data-llen='2413:2439'><a onclick="displayPageImage('KR1d0084', 'WYG', '071-6b' );" name="071-6b" class="pb">[071-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2439:2462'>　周官有大卜龜人占人簭人凡國之大事先簭而後</span><br/>
<span class='tline' id='l108' data-llen='2462:2485'>　卜表記則曰天子無筮禮器言諸侯以龜為寳表記</span><br/>
<span class='tline' id='l109' data-llen='2485:2508'>　則曰諸侯有守筮葢天子主於龜而未嘗無筮諸侯</span><br/>
<span class='tline' id='l110' data-llen='2508:2531'>　主於筮而未嘗無龜鄭康成謂天子至尊大事皆用</span><br/>
<span class='tline' id='l111' data-llen='2531:2554'>　卜此皆指其所主者言之也周官凡祭祀之禮肆師</span><br/>
<span class='tline' id='l112' data-llen='2554:2577'>　於卜日宿為期大宰大宗伯帥執事而卜日大史與</span><br/>
<span class='tline' id='l113' data-llen='2577:2600'>　執事卜日郊特牲曰卜郊受命於祖廟作龜于禰宫</span><br/>
<span class='tline' id='l114' data-llen='2600:2624'>　龜筴傳曰王者𤼵軍行將必鑚龜廟堂之上以決吉</span><br/>
<span class='tline' id='l115' data-llen='2624:2650'><a onclick="displayPageImage('KR1d0084', 'WYG', '071-7a' );" name="071-7a" class="pb">[071-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2650:2673'>　凶儀禮特牲少牢士冠皆筮於廟門之外士卜葬亦</span><br/>
<span class='tline' id='l117' data-llen='2673:2696'>　於廟門之外則人君卜於禰宫之内大夫士筮於禰</span><br/>
<span class='tline' id='l118' data-llen='2696:2733'>　門之外也<span class='krp-note'>鄭氏釋士冠禮謂筮不於堂/者嫌蓍之靈由廟神失之矣</span>考之於禮大</span><br/>
<span class='tline' id='l119' data-llen='2733:2756'>　夫士有筮無卜筮則有筮史卜則請於君故臧氏居</span><br/>
<span class='tline' id='l120' data-llen='2756:2780'>　蔡孔子所譏駟乞請卜子産弗與則士又可知矣記曰</span><br/>
<span class='tline' id='l121' data-llen='2780:2803'>　易抱龜南面天子卷冕北面少牢大夫朝服而祭亦</span><br/>
<span class='tline' id='l122' data-llen='2803:2828'>　朝服而筮特牲士冠端𤣥而祭亦冠端𤣥而筮則卜</span><br/>
<span class='tline' id='l123' data-llen='2828:2851'>　筮之嚴與祭同也然大夫士筮則主人西面筮史亦</span><br/>
<span class='tline' id='l124' data-llen='2851:2877'><a onclick="displayPageImage('KR1d0084', 'WYG', '071-7b' );" name="071-7b" class="pb">[071-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2877:2900'>　西面天子之卜則易南面天子北面何也北者正隂</span><br/>
<span class='tline' id='l126' data-llen='2900:2923'>　之位西者少隂之方天子求兆於正隂大夫士則求</span><br/>
<span class='tline' id='l127' data-llen='2923:2946'>　兆於少隂而已猶之天子藉於正陽之南郊諸侯藉</span><br/>
<span class='tline' id='l128' data-llen='2946:2969'>　於少陽之東郊也然天子之卜易雖抱龜南面受命</span><br/>
<span class='tline' id='l129' data-llen='2969:2992'>　及其卜也亦北面觀士喪禮筮宅筮者南面受命然</span><br/>
<span class='tline' id='l130' data-llen='2992:3015'>　後北面筮之則天子之卜葢亦然也士筮宅以筮而</span><br/>
<span class='tline' id='l131' data-llen='3015:3029'>　卜日又以龜豈非請於君乎</span><br/>
<span class='tline' id='l132' data-llen='3029:3035'>　　卜郊</span><br/>
<span class='tline' id='l133' data-llen='3035:3061'><a onclick="displayPageImage('KR1d0084', 'WYG', '071-8a' );" name="071-8a" class="pb">[071-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3061:3084'>　郊特牲曰郊之用辛也周之始郊日以至周官大司</span><br/>
<span class='tline' id='l135' data-llen='3084:3107'>　樂凡樂冬日至於地上之圜丘奏之天神皆降可得</span><br/>
<span class='tline' id='l136' data-llen='3107:3131'>　　而禮凡以神仕者以冬日至致天神人鬼則周之始</span><br/>
<span class='tline' id='l137' data-llen='3131:3154'>　郊乃周正月之郊也周正月之郊以冬日至則非始</span><br/>
<span class='tline' id='l138' data-llen='3154:3177'>　郊者用辛矣家語曰冬至之月用辛此王肅傳㑹之</span><br/>
<span class='tline' id='l139' data-llen='3177:3200'>　之論也春秋成十七年書九月辛丑用郊定十一年</span><br/>
<span class='tline' id='l140' data-llen='3200:3224'>　　五月辛丑郊哀元年四月辛丑郊穀梁曰我以十二</span><br/>
<span class='tline' id='l141' data-llen='3224:3247'>　月下辛卜正月上辛如不従則以正月下辛卜二月</span><br/>
<span class='tline' id='l142' data-llen='3247:3273'><a onclick="displayPageImage('KR1d0084', 'WYG', '071-8b' );" name="071-8b" class="pb">[071-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3273:3296'>　上辛如不従則以二月下辛卜三月上辛如不従則</span><br/>
<span class='tline' id='l144' data-llen='3296:3319'>　不郊矣郊三卜禮也四卜非禮也五卜强也考之於</span><br/>
<span class='tline' id='l145' data-llen='3319:3342'>　禮卜筮不過三則僖襄之四卜郊成之五卜郊其為</span><br/>
<span class='tline' id='l146' data-llen='3342:3365'>　非禮與强可知也然詩曰春秋匪懈享祀不忒皇皇</span><br/>
<span class='tline' id='l147' data-llen='3365:3388'>　后帝皇祖后稷眀堂位曰孟春乗大輅祀帝于郊配</span><br/>
<span class='tline' id='l148' data-llen='3388:3411'>　以后稷左氏曰啟蟄而郊郊而後耕則魯郊固在夏</span><br/>
<span class='tline' id='l149' data-llen='3411:3434'>　之孟春矣啖氏曰以周二月卜三月上辛不吉則卜</span><br/>
<span class='tline' id='l150' data-llen='3434:3457'>　中辛又不吉則卜下辛此説是也穀梁謂自夏正月</span><br/>
<span class='tline' id='l151' data-llen='3457:3483'><a onclick="displayPageImage('KR1d0084', 'WYG', '071-9a' );" name="071-9a" class="pb">[071-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3483:3506'>　至三月郊之時也皆卜上辛然考之儀禮少牢饋食</span><br/>
<span class='tline' id='l153' data-llen='3506:3529'>　筮旬有一日若不吉則及逺日又筮日如初曲禮曰</span><br/>
<span class='tline' id='l154' data-llen='3529:3552'>　旬之外曰逺日是古人踰旬則卜未聞踰月乃卜也</span><br/>
<span class='tline' id='l155' data-llen='3552:3575'>　社用甲郊用辛者甲者日之始辛者乾之方生物者</span><br/>
<span class='tline' id='l156' data-llen='3575:3598'>　社也故用甲成功者天也故用辛鄭氏謂用辛者凡</span><br/>
<span class='tline' id='l157' data-llen='3598:3621'>　為人君當齋戒自新若然是祭祀之卜日其義不在</span><br/>
<span class='tline' id='l158' data-llen='3621:3644'>　神而在人也公羊傳曰禘嘗不卜郊何以卜魯郊以</span><br/>
<span class='tline' id='l159' data-llen='3644:3655'>　周公之故不為非禮</span><br/>
<span class='tline' id='l160' data-llen='3655:3681'><a onclick="displayPageImage('KR1d0084', 'WYG', '071-9b' );" name="071-9b" class="pb">[071-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3681:3684'>　</span><br/>
<span class='tline' id='l162' data-llen='3684:3687'>　</span><br/>
<span class='tline' id='l163' data-llen='3687:3690'>　</span><br/>
<span class='tline' id='l164' data-llen='3690:3693'>　</span><br/>
<span class='tline' id='l165' data-llen='3693:3696'>　</span><br/>
<span class='tline' id='l166' data-llen='3696:3699'>　</span><br/>
<span class='tline' id='l167' data-llen='3699:3702'>　</span><br/>
<span class='tline' id='l168' data-llen='3702:3711'>　禮書卷七十二</span><br/>
</p>
<p><br/>
</p>
  </div>
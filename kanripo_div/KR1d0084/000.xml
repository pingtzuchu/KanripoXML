<div id="txtcont" class="span9" style="position: relative;">
    <p><br/>
<span class='tline' id='l7' data-llen='153:179'><a onclick="displayPageImage('KR1d0084', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='179:194'>欽定四庫全書　　　　經部四</span><br/>
<span class='tline' id='l9' data-llen='194:218'>　禮書　　　　　　　　　禮類五<span class='krp-note'>通禮之屬/</span></span><br/>
<span class='tline' id='l10' data-llen='218:224'>　　提要</span><br/>
<span class='tline' id='l11' data-llen='224:250'>　　　　<span class='krp-note'>臣/</span>等謹案禮書一百五十巻宋陳祥道撰祥</span><br/>
<span class='tline' id='l12' data-llen='250:273'>　　　　道字用之福州人李廌師友談記稱其許少</span><br/>
<span class='tline' id='l13' data-llen='273:296'>　　　　張榜登科又稱其元祐七年進禮圖儀禮注</span><br/>
<span class='tline' id='l14' data-llen='296:319'>　　　　除館閣校勘明年用為太常博士賜緋衣不</span><br/>
<span class='tline' id='l15' data-llen='319:342'>　　　　旬餘而卒又稱其仕宦二十七年止於宣義</span><br/>
<span class='tline' id='l16' data-llen='342:368'><a onclick="displayPageImage('KR1d0084', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='368:391'>　　　　郎宋史則作官至秘書省正字然晁公武讀</span><br/>
<span class='tline' id='l18' data-llen='391:414'>　　　　書志載是書亦稱左宣義郎太常博士陳祥</span><br/>
<span class='tline' id='l19' data-llen='414:437'>　　　　道撰與廌所記同廌又稱嘗為禮圖一百五</span><br/>
<span class='tline' id='l20' data-llen='437:460'>　　　　十巻儀禮説六十餘巻内相范公為進之乞</span><br/>
<span class='tline' id='l21' data-llen='460:483'>　　　　送秘閻及太常寺陳振孫書録解題則稱元</span><br/>
<span class='tline' id='l22' data-llen='483:506'>　　　　祐中表上之晁公武則稱朝廷聞之給札繕</span><br/>
<span class='tline' id='l23' data-llen='506:531'>　　　　寫奏御宋史陳𤾉𫝊則稱禮部侍郎趙挺之</span><br/>
<span class='tline' id='l24' data-llen='531:563'>　　　　言𤾉所著樂書二十巻<span class='krp-note'>案樂書實二百/巻宋史字誤</span>貫穿</span><br/>
<span class='tline' id='l25' data-llen='563:589'><a onclick="displayPageImage('KR1d0084', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='589:612'>　　　　明備乞援其兄祥道進禮書故事給札則廌</span><br/>
<span class='tline' id='l27' data-llen='612:635'>　　　　振孫所記為確公武朝聞之之説非其實也</span><br/>
<span class='tline' id='l28' data-llen='635:658'>　　　　其中多掊擊鄭學如論廟制引周官家語荀</span><br/>
<span class='tline' id='l29' data-llen='658:681'>　　　　子穀梁傳謂天子皆七廟與康成天子五廟</span><br/>
<span class='tline' id='l30' data-llen='681:704'>　　　　之説異論禘祫謂圜丘自圜丘禘自禘力破</span><br/>
<span class='tline' id='l31' data-llen='704:727'>　　　　康成禘即圜丘之説論禘大於祫並祭及親</span><br/>
<span class='tline' id='l32' data-llen='727:750'>　　　　廟攻康成禘小祫大祭不及親廟之説辨上</span><br/>
<span class='tline' id='l33' data-llen='750:773'>　　　　帝及五帝引掌次文闢康成上帝即五帝之</span><br/>
<span class='tline' id='l34' data-llen='773:799'><a onclick="displayPageImage('KR1d0084', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='799:830'>　　　　説葢祥道與陸佃皆王安石客<span class='krp-note'>案祥道為王/安石之徒見</span></span><br/>
<span class='tline' id='l36' data-llen='830:862'>　　　　<span class='krp-note'>晁公武讀書志祥/道論語解條下</span>安石説經既剏造新義務</span><br/>
<span class='tline' id='l37' data-llen='862:885'>　　　　異先儒故祥道與佃亦皆排斥舊説佃禮象</span><br/>
<span class='tline' id='l38' data-llen='885:909'>　　　　今不𫝊惟神宗時詳定郊廟禮文諸議今尚</span><br/>
<span class='tline' id='l39' data-llen='909:932'>　　　　載陶山集中大扺多生别解與祥道駁鄭畧</span><br/>
<span class='tline' id='l40' data-llen='932:955'>　　　　同葢一時風氣所趨無庸深詰然宗其大致</span><br/>
<span class='tline' id='l41' data-llen='955:978'>　　　　則貫通經傳縷析條分前圖後説考訂詳悉</span><br/>
<span class='tline' id='l42' data-llen='978:1001'>　　　　陳振孫稱其論辨精博間以繪畫唐代諸儒</span><br/>
<span class='tline' id='l43' data-llen='1001:1027'><a onclick="displayPageImage('KR1d0084', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1027:1050'>　　　　之論近世聶崇義之圖或正其失或補其闕</span><br/>
<span class='tline' id='l45' data-llen='1050:1073'>　　　　晁公武元祐黨家李廌蘓門賓客皆與王氏</span><br/>
<span class='tline' id='l46' data-llen='1073:1096'>　　　　之學異趣公武亦稱其書甚精博廌亦稱其</span><br/>
<span class='tline' id='l47' data-llen='1096:1119'>　　　　禮學通博一時少及則其書固甚為當世所</span><br/>
<span class='tline' id='l48' data-llen='1119:1142'>　　　　推重不以安石之故廢之矣乾隆四十六年</span><br/>
<span class='tline' id='l49' data-llen='1142:1154'>　　　　十一月恭校上</span><br/>
<span class='tline' id='l50' data-llen='1154:1189'>　　　　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l51' data-llen='1189:1215'>　　　　　　　　　　總　校　官<span class='krp-note'>臣/</span>陸　費　墀</span><br/>
</p>
<p><br/>
</p>
  </div>
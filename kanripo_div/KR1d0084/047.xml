<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0084', 'WYG', '047-1a' );" name="047-1a" class="pb">[047-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　禮書卷四十八</span><br/>
<span class='tline' id='l10' data-llen='198:218'>　　　　　　　　　　　宋　陳祥道　撰</span><br/>
<span class='tline' id='l11' data-llen='218:244'><a onclick="displayPageImage('KR1d0084', 'WYG', '047-2a' );" name="047-2a" class="pb">[047-2a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l13' data-llen='246:272'><a onclick="displayPageImage('KR1d0084', 'WYG', '047-3a' );" name="047-3a" class="pb">[047-3a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l15' data-llen='274:300'><a onclick="displayPageImage('KR1d0084', 'WYG', '047-4a' );" name="047-4a" class="pb">[047-4a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l17' data-llen='302:328'><a onclick="displayPageImage('KR1d0084', 'WYG', '047-5a' );" name="047-5a" class="pb">[047-5a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l19' data-llen='330:356'><a onclick="displayPageImage('KR1d0084', 'WYG', '047-6a' );" name="047-6a" class="pb">[047-6a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l21' data-llen='358:384'><a onclick="displayPageImage('KR1d0084', 'WYG', '047-7a' );" name="047-7a" class="pb">[047-7a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l23' data-llen='386:412'><a onclick="displayPageImage('KR1d0084', 'WYG', '047-8a' );" name="047-8a" class="pb">[047-8a] <img width="20"  src="/static/img/kanseki-5.png"/></a></span><br/>
<span class='tline' id='l24' data-llen='412:419'>　　　漆几</span><br/>
<span class='tline' id='l25' data-llen='419:426'>　　　文貝</span><br/>
<span class='tline' id='l26' data-llen='426:433'>　　　雕玉</span><br/>
<span class='tline' id='l27' data-llen='433:456'>　周禮司几筵五几莫貴於玉几書之四几莫貴於華</span><br/>
<span class='tline' id='l28' data-llen='456:479'>　玉几則玉几者華玉几也王設几於左右優至尊也</span><br/>
<span class='tline' id='l29' data-llen='479:502'>　諸侯而下或設之左或設之右適事之宜也諸侯祭</span><br/>
<span class='tline' id='l30' data-llen='502:525'>　祀席右几筵國賔左几則祭祀隂事也故右之筵國</span><br/>
<span class='tline' id='l31' data-llen='525:548'>　賔陽事也故左之士虞禮布席于室中東面右几少</span><br/>
<span class='tline' id='l32' data-llen='548:574'><a onclick="displayPageImage('KR1d0084', 'WYG', '047-8b' );" name="047-8b" class="pb">[047-8b] <img width="20"  src="/static/img/kanseki-5.png"/></a></span><br/>
<span class='tline' id='l33' data-llen='574:597'>　牢祝設几于筵上右之有司徹尸奠几于筵上左之</span><br/>
<span class='tline' id='l34' data-llen='597:621'>　卒𧃊而厭祭設右几鄭氏謂生人陽長左鬼神隂長</span><br/>
<span class='tline' id='l35' data-llen='621:644'>　右是也然鬼神雖長右而長右不必皆鬼神故甸役</span><br/>
<span class='tline' id='l36' data-llen='644:667'>　亦右几以甸役隂事故也鄭氏以甸役右几為貉祭</span><br/>
<span class='tline' id='l37' data-llen='667:690'>　然經言甸役而不言甸役之祭鄭氏之說其果然乎</span><br/>
<span class='tline' id='l38' data-llen='690:713'>　司几筵吉事變几凶事仍几葢吉事尚文而几必變</span><br/>
<span class='tline' id='l39' data-llen='713:736'>　凶事尚質而几常仍故也孔安國以書之仍几為因</span><br/>
<span class='tline' id='l40' data-llen='736:759'>　生時之几不改作誤矣詩曰肆筵設席授几有緝御</span><br/>
<span class='tline' id='l41' data-llen='759:785'><a onclick="displayPageImage('KR1d0084', 'WYG', '047-9a' );" name="047-9a" class="pb">[047-9a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='785:812'>　昏禮主人拂几授校<span class='krp-note'>校几/足</span>聘禮宰夫奉兩端以進公</span><br/>
<span class='tline' id='l43' data-llen='812:846'>　於序端受宰几攝之<span class='krp-note'>一手/受之</span>以授賔賔進訝受<span class='krp-note'>賔以兩/手於几</span></span><br/>
<span class='tline' id='l44' data-llen='846:874'>　<span class='krp-note'>兩端/執之</span>有司徹主人降受宰几二手横執以授尸尸二</span><br/>
<span class='tline' id='l45' data-llen='874:897'>　手横于手間則席常設於賔未至之前几常授於行</span><br/>
<span class='tline' id='l46' data-llen='897:934'>　禮之際其將授也必拂<span class='krp-note'>曲禮曰進几杖者拂之士昏/禮主人拂几鄭氏曰外拂之</span></span><br/>
<span class='tline' id='l47' data-llen='934:976'>　<span class='krp-note'>也聘禮公東南鄉外拂几三宰内拂几三/葢於敵以下外拂於尊者内拂皆拂之三</span>其授之也</span><br/>
<span class='tline' id='l48' data-llen='976:999'>　必拜送其受也必拜答執之或横或中攝授之或受</span><br/>
<span class='tline' id='l49' data-llen='999:1029'>　其足或受于手間其避拜送也或以几辟<span class='krp-note'>昏聘禮皆/以几有辟</span></span><br/>
<span class='tline' id='l50' data-llen='1029:1055'><a onclick="displayPageImage('KR1d0084', 'WYG', '047-9b' );" name="047-9b" class="pb">[047-9b] <img width="20"  src="/static/img/kanseki-5.png"/></a></span><br/>
<span class='tline' id='l51' data-llen='1055:1092'>　<span class='krp-note'>以賔卑/故也</span>或不以几辟<span class='krp-note'>有司徹不云以/几辟者尊尸也</span>其敬父母不傳</span><br/>
<span class='tline' id='l52' data-llen='1092:1122'>　<span class='krp-note'>内則父母/枕几不傳</span>其謀於長者必操以從是皆稱情以為文</span><br/>
<span class='tline' id='l53' data-llen='1122:1145'>　故也禮王大朝覲大饗射凡封國命諸侯祀先王酢</span><br/>
<span class='tline' id='l54' data-llen='1145:1168'>　席皆玉几諸侯祭祀彫几酢席筵國賔彤几凡甸役</span><br/>
<span class='tline' id='l55' data-llen='1168:1191'>　漆几鄭氏謂諸侯朝者彫几聘者彤几聘者孤彤几</span><br/>
<span class='tline' id='l56' data-llen='1191:1214'>　卿大夫其漆几歟然禮於祭祀言彫几而朝者不與</span><br/>
<span class='tline' id='l57' data-llen='1214:1237'>　於國賔言彤几則無間於孤卿大夫不知鄭氏何據</span><br/>
<span class='tline' id='l58' data-llen='1237:1260'>　云然耶馬融曰几長三尺阮諶曰几長五尺髙二尺</span><br/>
<span class='tline' id='l59' data-llen='1260:1287'><a onclick="displayPageImage('KR1d0084', 'WYG', '047-10a' );" name="047-10a" class="pb">[047-10a] <img width="20"  src="/static/img/kanseki-5.png"/></a></span><br/>
<span class='tline' id='l60' data-llen='1287:1310'>　舊圖几兩端赤中央黑葢各述其所傳然也覲禮天</span><br/>
<span class='tline' id='l61' data-llen='1310:1333'>　子設斧扆左右玉几司几筵大朝覲大饗射封國命</span><br/>
<span class='tline' id='l62' data-llen='1333:1356'>　諸侯王位設黼依左右玉几几所憑以安者也王於</span><br/>
<span class='tline' id='l63' data-llen='1356:1394'>　朝覲㑹同立而不坐<span class='krp-note'>曲禮曰天子當依而立曰覲當/宁而立曰朝明堂位曰天子負</span></span><br/>
<span class='tline' id='l64' data-llen='1394:1422'>　<span class='krp-note'>斧扆/而立</span>非有所憑也然必設几者鄭氏釋太宰謂立而</span><br/>
<span class='tline' id='l65' data-llen='1422:1445'>　設几優至尊也荀卿曰周公負扆而坐諸侯趨走堂</span><br/>
<span class='tline' id='l66' data-llen='1445:1468'>　下得非所傳聞者異歟儀禮昏聘公食大夫皆有几</span><br/>
<span class='tline' id='l67' data-llen='1468:1491'>　冠禮醴賔鄉飲酒鄉射及燕賔無几皆輕重之别也</span><br/>
<span class='tline' id='l68' data-llen='1491:1518'><a onclick="displayPageImage('KR1d0084', 'WYG', '047-10b' );" name="047-10b" class="pb">[047-10b] <img width="20"  src="/static/img/kanseki-5.png"/></a></span><br/>
<span class='tline' id='l69' data-llen='1518:1549'>　䘮或同時在殯則每敦異几<span class='krp-note'>鄭氏曰敦讀/曰燾燾履也</span>及祭則同</span><br/>
<span class='tline' id='l70' data-llen='1549:1572'>　几生事鬼事之别也几不特施於行禮而已燕居亦</span><br/>
<span class='tline' id='l71' data-llen='1572:1595'>　有焉士䘮禮所謂燕几是也不特施於燕居而已田</span><br/>
<span class='tline' id='l72' data-llen='1595:1618'>　役軍旅亦有焉周禮甸役右漆几春秋之時智伯在</span><br/>
<span class='tline' id='l73' data-llen='1618:1655'>　軍投之以几是也<span class='krp-note'>晉伐偪陽城荀偃士匄請班師/智伯怒投之以几出於其間</span>不</span><br/>
<span class='tline' id='l74' data-llen='1655:1678'>　特所憑以安而已死者用之拘足尸與嫁者或用以</span><br/>
<span class='tline' id='l75' data-llen='1678:1701'>　乘車士䘮禮綴足用燕几曲禮尸必式乘必以几昏</span><br/>
<span class='tline' id='l76' data-llen='1701:1711'>　禮婦乘以几是也</span><br/>
<span class='tline' id='l77' data-llen='1711:1738'><a onclick="displayPageImage('KR1d0084', 'WYG', '047-11a' );" name="047-11a" class="pb">[047-11a] <img width="20"  src="/static/img/kanseki-5.png"/></a></span><br/>
<span class='tline' id='l78' data-llen='1738:1744'>　　學校</span><br/>
<span class='tline' id='l79' data-llen='1744:1767'>王制曰有虞氏養國老於上庠養庶老於下庠夏后氏</span><br/>
<span class='tline' id='l80' data-llen='1767:1790'>養國老於東序養庶老於西序商人養國老於右學養</span><br/>
<span class='tline' id='l81' data-llen='1790:1813'>庶老於左學周人養國老於東膠養庶老於虞庠虞庠</span><br/>
<span class='tline' id='l82' data-llen='1813:1836'>在國之西郊又曰天子命之教然後為學小學在公宮</span><br/>
<span class='tline' id='l83' data-llen='1836:1859'>南之左太學在郊天子曰辟廱諸侯曰頖宮又曰耆老</span><br/>
<span class='tline' id='l84' data-llen='1859:1882'>皆朝于庠文王世子曰春夏學干戈秋冬學羽籥皆於</span><br/>
<span class='tline' id='l85' data-llen='1882:1905'>東序春誦夏弦大師詔之瞽宗秋學禮執禮者詔之冬</span><br/>
<span class='tline' id='l86' data-llen='1905:1932'><a onclick="displayPageImage('KR1d0084', 'WYG', '047-11b' );" name="047-11b" class="pb">[047-11b] <img width="20"  src="/static/img/kanseki-5.png"/></a></span><br/>
<span class='tline' id='l87' data-llen='1932:1955'>讀書典書者詔之禮在瞽宗書在上庠學記曰古之教</span><br/>
<span class='tline' id='l88' data-llen='1955:1978'>者黨有庠術有序國有學文王世子曰凡祭與養老乞</span><br/>
<span class='tline' id='l89' data-llen='1978:2001'>言合語之禮皆小樂正詔之於東序凡語于郊者於成</span><br/>
<span class='tline' id='l90' data-llen='2001:2024'>均以及取爵於上尊天子視學大昕鼔徵有司卒事適</span><br/>
<span class='tline' id='l91' data-llen='2024:2047'>東序明堂位曰米廩有虞氏之庠也序夏后氏之序也</span><br/>
<span class='tline' id='l92' data-llen='2047:2070'>瞽宗商學也頖宮周學也禮器曰魯人將有事于上帝</span><br/>
<span class='tline' id='l93' data-llen='2070:2093'>必先有事於頖宫祭義曰祀三老五更於太學所以教</span><br/>
<span class='tline' id='l94' data-llen='2093:2122'>諸侯之弟祀先賢於西學所以教諸侯之徳<span class='krp-note'>西學周/小學也</span>又</span><br/>
<span class='tline' id='l95' data-llen='2122:2149'><a onclick="displayPageImage('KR1d0084', 'WYG', '047-12a' );" name="047-12a" class="pb">[047-12a] <img width="20"  src="/static/img/kanseki-5.png"/></a></span><br/>
<span class='tline' id='l96' data-llen='2149:2180'>曰天子設四學當入學而太子齒<span class='krp-note'>四學謂周四/郊之虞庠也</span>鄉飲酒</span><br/>
<span class='tline' id='l97' data-llen='2180:2203'>賔迎于庠門之外孟子曰夏曰校殷曰序周曰庠詩曰</span><br/>
<span class='tline' id='l98' data-llen='2203:2226'>鎬京辟廱又曰於樂辟廱又曰思樂泮水又曰子衿刺</span><br/>
<span class='tline' id='l99' data-llen='2226:2249'>學校廢也周禮州長春秋以禮㑹民射于州序黨正以</span><br/>
<span class='tline' id='l100' data-llen='2249:2272'>禮屬民飲酒于序大司樂掌成均之法以治建國之學</span><br/>
<span class='tline' id='l101' data-llen='2272:2295'>政而合國之子弟凡有道者有徳者使教焉死則以為</span><br/>
<span class='tline' id='l102' data-llen='2295:2318'>樂祖祭於瞽宗又曰春合諸學秋合諸射賈誼曰帝入</span><br/>
<span class='tline' id='l103' data-llen='2318:2341'>東學上親而貴仁則親疎有序而恩相及矣帝入南學</span><br/>
<span class='tline' id='l104' data-llen='2341:2368'><a onclick="displayPageImage('KR1d0084', 'WYG', '047-12b' );" name="047-12b" class="pb">[047-12b] <img width="20"  src="/static/img/kanseki-5.png"/></a></span><br/>
<span class='tline' id='l105' data-llen='2368:2391'>上齒而貴信則長幼有差而民不誣矣帝入西學尚賢</span><br/>
<span class='tline' id='l106' data-llen='2391:2414'>而貴徳則聖智在位而功不遺矣帝入北學上貴而尊</span><br/>
<span class='tline' id='l107' data-llen='2414:2437'>爵則貴賤有等而下不踰矣帝入太學承師問道退習</span><br/>
<span class='tline' id='l108' data-llen='2437:2460'>而考於太傅太傅罰其不則而正其不及董仲舒曰成</span><br/>
<span class='tline' id='l109' data-llen='2460:2483'>均五帝之學書大傳曰古之帝王必立大學小學使公</span><br/>
<span class='tline' id='l110' data-llen='2483:2506'>卿之大子元士大夫之子十有三年始入小學見小節</span><br/>
<span class='tline' id='l111' data-llen='2506:2529'>焉踐小義焉二十入大學見大節焉踐大義焉故小師</span><br/>
<span class='tline' id='l112' data-llen='2529:2552'>取小學之賢者登之大學大師取大學之賢者登之天</span><br/>
<span class='tline' id='l113' data-llen='2552:2579'><a onclick="displayPageImage('KR1d0084', 'WYG', '047-13a' );" name="047-13a" class="pb">[047-13a] <img width="20"  src="/static/img/kanseki-5.png"/></a></span><br/>
<span class='tline' id='l114' data-llen='2579:2582'>子</span><br/>
<span class='tline' id='l115' data-llen='2582:2612'>　　周四代學<span class='krp-note'>辟廱在國虞庠在國之西/郊今圖辟廱之制如此</span></span><br/>
<span class='tline' id='l116' data-llen='2612:2653'>　　魯四代學<span class='krp-note'>記曰小學在公宮南之左大學在郊又/曰魯人將有事於上帝必先有事於泮</span></span><br/>
<span class='tline' id='l117' data-llen='2653:2697'>　　　<span class='krp-note'>宮則頖宮在郊太學也虞庠在公宮南之右小/學也白虎通曰諸侯曰頖宮半者象璜也獨南</span></span><br/>
<span class='tline' id='l118' data-llen='2697:2726'>　　　<span class='krp-note'>面禮儀之方有水耳其説是/也鄭康成曰頖班也非是</span></span><br/>
<span class='tline' id='l119' data-llen='2726:2740'>　　諸侯學<span class='krp-note'>頖宮/在郊</span></span><br/>
<span class='tline' id='l120' data-llen='2740:2763'>　四代之學虞則上庠下庠夏則東序西序商則右學</span><br/>
<span class='tline' id='l121' data-llen='2763:2786'>　左學周則東膠虞庠而周則又有辟廱成均瞽宗之</span><br/>
<span class='tline' id='l122' data-llen='2786:2813'><a onclick="displayPageImage('KR1d0084', 'WYG', '047-13b' );" name="047-13b" class="pb">[047-13b] <img width="20"  src="/static/img/kanseki-5.png"/></a></span><br/>
<span class='tline' id='l123' data-llen='2813:2836'>　名則上庠東序右學東膠大學也故國老於之養焉</span><br/>
<span class='tline' id='l124' data-llen='2836:2859'>　下庠西序左學虞庠小學也故庶老於之養焉記曰</span><br/>
<span class='tline' id='l125' data-llen='2859:2882'>　天子設四學葢周之制也周之辟廱即成均也東膠</span><br/>
<span class='tline' id='l126' data-llen='2882:2905'>　即東序也瞽宗即右學也葢以其明之以法和之以</span><br/>
<span class='tline' id='l127' data-llen='2905:2946'>　道則曰辟廱<span class='krp-note'>鄭氏釋王制謂辟明也廱和也所以明/和天下毛氏釋詩謂水旋丘如璧以節</span></span><br/>
<span class='tline' id='l128' data-llen='2946:2982'>　<span class='krp-note'>觀者故曰辟廱孔穎達曰/禮注觧其義詩注解其形</span>以其成其虧均其過不及</span><br/>
<span class='tline' id='l129' data-llen='2982:3005'>　則曰成均以習射事則曰序以紏徳行則曰膠以樂</span><br/>
<span class='tline' id='l130' data-llen='3005:3028'>　祖在焉則曰瞽宗以居右焉則曰右學葢周之學成</span><br/>
<span class='tline' id='l131' data-llen='3028:3055'><a onclick="displayPageImage('KR1d0084', 'WYG', '047-14a' );" name="047-14a" class="pb">[047-14a] <img width="20"  src="/static/img/kanseki-5.png"/></a></span><br/>
<span class='tline' id='l132' data-llen='3055:3078'>　均居中其左東序其右瞽宗此大學也虞庠在國之</span><br/>
<span class='tline' id='l133' data-llen='3078:3101'>　西郊則小學也記曰天子視學命有司行事祭先師</span><br/>
<span class='tline' id='l134' data-llen='3101:3124'>　先聖焉卒事遂適東序設三老五更之席又曰食三</span><br/>
<span class='tline' id='l135' data-llen='3124:3147'>　老五更於太學所以教諸侯之弟祀先賢於西學所</span><br/>
<span class='tline' id='l136' data-llen='3147:3170'>　以教諸侯之徳夫天子視學則成均也命有司行事</span><br/>
<span class='tline' id='l137' data-llen='3170:3193'>　祭先師先聖焉即祀先賢於西學也祀先賢於西學</span><br/>
<span class='tline' id='l138' data-llen='3193:3216'>　則祭於瞽宗也有司卒事適東序設三老五更之席</span><br/>
<span class='tline' id='l139' data-llen='3216:3239'>　即養國老於東膠也養國老於東膠即祀三老五更</span><br/>
<span class='tline' id='l140' data-llen='3239:3266'><a onclick="displayPageImage('KR1d0084', 'WYG', '047-14b' );" name="047-14b" class="pb">[047-14b] <img width="20"  src="/static/img/kanseki-5.png"/></a></span><br/>
<span class='tline' id='l141' data-llen='3266:3289'>　於大學也然則商之右學在周謂之西學亦謂之瞽</span><br/>
<span class='tline' id='l142' data-llen='3289:3312'>　宗夏之東序在周謂之東膠亦謂之太學葢夏學上</span><br/>
<span class='tline' id='l143' data-llen='3312:3335'>　東而下西商學上右而下左周之所存特其上者耳</span><br/>
<span class='tline' id='l144' data-llen='3335:3358'>　則右學東序葢與成均並建於一丘之上而已由是</span><br/>
<span class='tline' id='l145' data-llen='3358:3381'>　觀之成均頒學政右學祀樂祖東序養老更右學東</span><br/>
<span class='tline' id='l146' data-llen='3381:3404'>　序不特存其制而已又因其所上之方而位之也夫</span><br/>
<span class='tline' id='l147' data-llen='3404:3427'>　諸侯之學小學在内大學在外故王制言小學在公</span><br/>
<span class='tline' id='l148' data-llen='3427:3450'>　宮南之左大學在郊以其選士由内以升於外然後</span><br/>
<span class='tline' id='l149' data-llen='3450:3477'><a onclick="displayPageImage('KR1d0084', 'WYG', '047-15a' );" name="047-15a" class="pb">[047-15a] <img width="20"  src="/static/img/kanseki-5.png"/></a></span><br/>
<span class='tline' id='l150' data-llen='3477:3500'>　達于京故也天子之學小學居外大學居内故文王</span><br/>
<span class='tline' id='l151' data-llen='3500:3523'>　世子言凡語于郊者於成均取爵於上尊以其選士</span><br/>
<span class='tline' id='l152' data-llen='3523:3546'>　由外以升於内然後達于朝故也明堂位曰米廩有</span><br/>
<span class='tline' id='l153' data-llen='3546:3569'>　虞氏之庠也序夏后氏之序也瞽宗商學也頖宮周</span><br/>
<span class='tline' id='l154' data-llen='3569:3592'>　學也頖宮則泮水也其制半於辟廱而水葢闕於北</span><br/>
<span class='tline' id='l155' data-llen='3592:3615'>　方也諸侯樂懸闕其南而泮水闕其北者闕南而存</span><br/>
<span class='tline' id='l156' data-llen='3615:3638'>　北所以便其觀也闕北而示南所以便人之觀也頖</span><br/>
<span class='tline' id='l157' data-llen='3638:3661'>　宫大學也魯之大學在郊故將有事於上帝則於之</span><br/>
<span class='tline' id='l158' data-llen='3661:3688'><a onclick="displayPageImage('KR1d0084', 'WYG', '047-15b' );" name="047-15b" class="pb">[047-15b] <img width="20"  src="/static/img/kanseki-5.png"/></a></span><br/>
<span class='tline' id='l159' data-llen='3688:3711'>　先有事焉然則序與瞽宗葢亦設於頖宮之左右而</span><br/>
<span class='tline' id='l160' data-llen='3711:3734'>　米廩其公宮南之小學歟孟子曰夏曰校殷曰序周</span><br/>
<span class='tline' id='l161' data-llen='3734:3757'>　曰庠何也孟子因論井地而及此則校庠序者鄉學</span><br/>
<span class='tline' id='l162' data-llen='3757:3780'>　也鄉飲酒主人迎賔于庠門之外鄉簡不帥耆老皆</span><br/>
<span class='tline' id='l163' data-llen='3780:3803'>　朝于庠則庠鄉學名也周官州長㑹民射于州序黨</span><br/>
<span class='tline' id='l164' data-llen='3803:3826'>　正屬民飲酒于序則序亦鄉學名也鄭人之所欲毀</span><br/>
<span class='tline' id='l165' data-llen='3826:3849'>　者謂之鄉校則校亦鄉學名也然鄉曰庠記言黨有</span><br/>
<span class='tline' id='l166' data-llen='3849:3872'>　庠州曰序記言遂有序何也古之致仕者教子弟於</span><br/>
<span class='tline' id='l167' data-llen='3872:3899'><a onclick="displayPageImage('KR1d0084', 'WYG', '047-16a' );" name="047-16a" class="pb">[047-16a] <img width="20"  src="/static/img/kanseki-5.png"/></a></span><br/>
<span class='tline' id='l168' data-llen='3899:3922'>　閭塾之基則家有塾云者非家塾也合二十五家而</span><br/>
<span class='tline' id='l169' data-llen='3922:3945'>　教之於閭塾謂之家有塾則合五黨而教之鄉庠謂</span><br/>
<span class='tline' id='l170' data-llen='3945:3968'>　之黨有庠可也周禮遂官各降鄉官一等則遂之學</span><br/>
<span class='tline' id='l171' data-llen='3968:3991'>　亦降鄉一等矣降鄉一等而謂之州長其爵與遂大</span><br/>
<span class='tline' id='l172' data-llen='3991:4014'>　夫同則遂之學其名與州序同可也周之時干戈羽</span><br/>
<span class='tline' id='l173' data-llen='4014:4037'>　籥在東序絃誦與禮在瞽宗書在上庠以言學者之</span><br/>
<span class='tline' id='l174' data-llen='4037:4060'>　事始乎書立乎禮成乎樂而舞又樂之成焉故大司</span><br/>
<span class='tline' id='l175' data-llen='4060:4083'>　樂言樂徳樂語而終於樂舞樂師言樂成告備而終</span><br/>
<span class='tline' id='l176' data-llen='4083:4110'><a onclick="displayPageImage('KR1d0084', 'WYG', '047-16b' );" name="047-16b" class="pb">[047-16b] <img width="20"  src="/static/img/kanseki-5.png"/></a></span><br/>
<span class='tline' id='l177' data-llen='4110:4133'>　於臯舞孟子言仁義禮樂之實而終於不知手之舞</span><br/>
<span class='tline' id='l178' data-llen='4133:4156'>　之記言詩言志歌咏聲而終於舞動容此舞之所以</span><br/>
<span class='tline' id='l179' data-llen='4156:4179'>　為樂之成也由小學之書以進於瞽宗之禮樂由瞽</span><br/>
<span class='tline' id='l180' data-llen='4179:4202'>　宗之禮樂而成之以東序之舞則周之教法可知矣</span><br/>
<span class='tline' id='l181' data-llen='4202:4225'>　漢明帝時視辟廱冠帶搢紳之人圜橋門而觀者葢</span><br/>
<span class='tline' id='l182' data-llen='4225:4257'>　億萬計則周人辟廱之制宜亦然也<span class='krp-note'>白虎通曰辟者/壁也圜以法天</span></span><br/>
<span class='tline' id='l183' data-llen='4257:4303'>　<span class='krp-note'>外圜内方明徳當圜行當方考之於禮鬴簋錢之類/皆外圜内方圜而函方隂陽之義也然則白虎通辟</span></span><br/>
<span class='tline' id='l184' data-llen='4303:4333'>　<span class='krp-note'>廱之論葢/有所受耳</span>董仲舒以成均為五帝之學大戴賈誼有</span><br/>
<span class='tline' id='l185' data-llen='4333:4360'><a onclick="displayPageImage('KR1d0084', 'WYG', '047-17a' );" name="047-17a" class="pb">[047-17a] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='4360:4383'>　帝入五學之説鄭康成謂周有四郊之虞庠王肅謂</span><br/>
<span class='tline' id='l187' data-llen='4383:4398'>　辟廱即明堂耳此皆不可考也</span><br/>
<span class='tline' id='l188' data-llen='4398:4401'>　</span><br/>
<span class='tline' id='l189' data-llen='4401:4404'>　</span><br/>
<span class='tline' id='l190' data-llen='4404:4407'>　</span><br/>
<span class='tline' id='l191' data-llen='4407:4410'>　</span><br/>
<span class='tline' id='l192' data-llen='4410:4413'>　</span><br/>
<span class='tline' id='l193' data-llen='4413:4416'>　</span><br/>
<span class='tline' id='l194' data-llen='4416:4443'><a onclick="displayPageImage('KR1d0084', 'WYG', '047-17b' );" name="047-17b" class="pb">[047-17b] <img width="20"  src="/static/img/kanseki-5.png"/></a></span><br/>
<span class='tline' id='l195' data-llen='4443:4446'>　</span><br/>
<span class='tline' id='l196' data-llen='4446:4449'>　</span><br/>
<span class='tline' id='l197' data-llen='4449:4452'>　</span><br/>
<span class='tline' id='l198' data-llen='4452:4455'>　</span><br/>
<span class='tline' id='l199' data-llen='4455:4458'>　</span><br/>
<span class='tline' id='l200' data-llen='4458:4461'>　</span><br/>
<span class='tline' id='l201' data-llen='4461:4464'>　</span><br/>
<span class='tline' id='l202' data-llen='4464:4473'>　禮書卷四十八</span><br/>
</p>
<p><br/>
</p>
  </div>
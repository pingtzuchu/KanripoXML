<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0084', 'WYG', '095-1a' );" name="095-1a" class="pb">[095-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　禮書卷九十六</span><br/>
<span class='tline' id='l10' data-llen='198:219'>　　　　　　　　　　　　宋　陳祥道　撰</span><br/>
<span class='tline' id='l11' data-llen='219:245'><a onclick="displayPageImage('KR1d0084', 'WYG', '095-2a' );" name="095-2a" class="pb">[095-2a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l13' data-llen='247:273'><a onclick="displayPageImage('KR1d0084', 'WYG', '095-3a' );" name="095-3a" class="pb">[095-3a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l15' data-llen='275:301'><a onclick="displayPageImage('KR1d0084', 'WYG', '095-4a' );" name="095-4a" class="pb">[095-4a] <img width="20"  src="/static/img/kanseki-5.png"/></a></span><br/>
<span class='tline' id='l16' data-llen='301:306'>　　卣</span><br/>
<span class='tline' id='l17' data-llen='306:329'>　書曰秬鬯二卣詩與左傳曰秬鬯一卣爾雅曰彛卣</span><br/>
<span class='tline' id='l18' data-llen='329:358'>　罍器也又曰卣中尊<span class='krp-note'>郭氏曰不/大不小</span>葢卣盛鬯之器也古</span><br/>
<span class='tline' id='l19' data-llen='358:381'>　者人臣受鬯以卣不以彛則鬯之未祼也實卣則將</span><br/>
<span class='tline' id='l20' data-llen='381:404'>　祼則實彛矣周禮鬯人廟用修者謂始禘時自饋食</span><br/>
<span class='tline' id='l21' data-llen='404:427'>　始修漆尊也修讀曰卣卣中尊謂獻尊之屬尊者彛</span><br/>
<span class='tline' id='l22' data-llen='427:450'>　為上罍為下然卣盛鬯而獻尊之屬盛齊酒則卣與</span><br/>
<span class='tline' id='l23' data-llen='450:467'>　獻象異矣其飾或漆或畫不可考也</span><br/>
<span class='tline' id='l24' data-llen='467:493'><a onclick="displayPageImage('KR1d0084', 'WYG', '095-4b' );" name="095-4b" class="pb">[095-4b] <img width="20"  src="/static/img/kanseki-5.png"/></a></span><br/>
<span class='tline' id='l25' data-llen='493:501'>　　祀天犧象</span><br/>
<span class='tline' id='l26' data-llen='501:524'>　幂人疏布巾幂八尊畫布巾幂六彛禮記曰犧尊疏</span><br/>
<span class='tline' id='l27' data-llen='524:547'>　布鼏樿杓以素為貴又曰器用陶匏以象天地之性</span><br/>
<span class='tline' id='l28' data-llen='547:571'>　孔頴達謂祭天地以瓦為尊畫犧於上或曰夏商禮然</span><br/>
<span class='tline' id='l29' data-llen='571:594'>　明堂位曰犧象周尊也非夏商尊其以瓦為之畫犧</span><br/>
<span class='tline' id='l30' data-llen='594:603'>　於上理或然也</span><br/>
<span class='tline' id='l31' data-llen='603:609'>　　山罍</span><br/>
<span class='tline' id='l32' data-llen='609:622'>　　金罍<span class='krp-note'>金飾/龜目</span></span><br/>
<span class='tline' id='l33' data-llen='622:648'><a onclick="displayPageImage('KR1d0084', 'WYG', '095-5a' );" name="095-5a" class="pb">[095-5a] <img width="20"  src="/static/img/kanseki-5.png"/></a></span><br/>
<span class='tline' id='l34' data-llen='648:654'>　　大罍</span><br/>
<span class='tline' id='l35' data-llen='654:682'>周禮鬯人凡祭祀社壝用大罍<span class='krp-note'>大罍/瓦罍</span>司尊彛春祠夏禴</span><br/>
<span class='tline' id='l36' data-llen='682:705'>其朝踐用兩獻尊其再獻用兩象尊皆有罍諸臣之所</span><br/>
<span class='tline' id='l37' data-llen='705:728'>昨也秋嘗冬烝其朝獻用兩著尊其饋獻用兩壺尊皆</span><br/>
<span class='tline' id='l38' data-llen='728:751'>有罍諸臣之所昨也凡四時之間祀追享朝享其朝踐</span><br/>
<span class='tline' id='l39' data-llen='751:778'>用兩大尊其再獻用兩山尊皆有罍諸臣之所昨也<span class='krp-note'>諸/臣</span></span><br/>
<span class='tline' id='l40' data-llen='778:823'><span class='krp-note'>獻者酌罍以自酢不敢與王之神靈共尊大尊太/古之瓦尊山尊山罍也亦刻而畫之為山雲之形</span>詩曰</span><br/>
<span class='tline' id='l41' data-llen='823:854'>我姑酌彼金罍<span class='krp-note'>毛氏曰人/君黄金罍</span>又曰泂酌彼行潦挹彼注兹可</span><br/>
<span class='tline' id='l42' data-llen='854:880'><a onclick="displayPageImage('KR1d0084', 'WYG', '095-5b' );" name="095-5b" class="pb">[095-5b] <img width="20"  src="/static/img/kanseki-5.png"/></a></span><br/>
<span class='tline' id='l43' data-llen='880:903'>以濯罍又曰缾之罄矣維罍之恥禮記曰廟堂之上罍</span><br/>
<span class='tline' id='l44' data-llen='903:926'>尊在酌犧尊在西君西酌犧象夫人東酌罍尊又曰山</span><br/>
<span class='tline' id='l45' data-llen='926:949'>罍夏后氏之尊也儀禮燕大射設洗于阼階東南罍水</span><br/>
<span class='tline' id='l46' data-llen='949:972'>在東孔頴達曰韓詩説金罍大夫器也天子以玉諸侯</span><br/>
<span class='tline' id='l47' data-llen='972:995'>大夫皆以金士以梓毛詩説金罍酒器也諸臣之所昨</span><br/>
<span class='tline' id='l48' data-llen='995:1018'>人君以黄金飾尊大一碩金飾龜目葢刻為雲罍之象</span><br/>
<span class='tline' id='l49' data-llen='1018:1041'>謹案韓詩説天子以玉經無明文謂之罍者取象雲雷</span><br/>
<span class='tline' id='l50' data-llen='1041:1064'>博施如人君不及諸臣韓詩説士以梓士無飾言其木</span><br/>
<span class='tline' id='l51' data-llen='1064:1090'><a onclick="displayPageImage('KR1d0084', 'WYG', '095-6a' );" name="095-6a" class="pb">[095-6a] <img width="20"  src="/static/img/kanseki-5.png"/></a></span><br/>
<span class='tline' id='l52' data-llen='1090:1113'>體則以上同用梓而加飾耳毛詩説黄金罍謂天子也</span><br/>
<span class='tline' id='l53' data-llen='1113:1136'>周南王者之風故皆以天子之事言焉爾雅曰彛卣罍</span><br/>
<span class='tline' id='l54' data-llen='1136:1159'>器也小罍謂之坎説文曰罍龜目尊以木為之郭璞曰</span><br/>
<span class='tline' id='l55' data-llen='1159:1170'>罍形似壺大者受一斛</span><br/>
<span class='tline' id='l56' data-llen='1170:1193'>　司尊彛犧象之尊王與后之所獻罍諸臣之所昨則</span><br/>
<span class='tline' id='l57' data-llen='1193:1223'>　罍賤於尊矣<span class='krp-note'>先儒曰彛上/尊罍下尊</span>記曰五獻之尊門内壺君</span><br/>
<span class='tline' id='l58' data-llen='1223:1246'>　尊瓦甒燕禮君尊瓦大卿大夫士旅以壺大射膳尊</span><br/>
<span class='tline' id='l59' data-llen='1246:1269'>　兩甒卿大夫士旅亦以壺士喪奠以兩甒而祭以壺</span><br/>
<span class='tline' id='l60' data-llen='1269:1295'><a onclick="displayPageImage('KR1d0084', 'WYG', '095-6b' );" name="095-6b" class="pb">[095-6b] <img width="20"  src="/static/img/kanseki-5.png"/></a></span><br/>
<span class='tline' id='l61' data-llen='1295:1323'>　則壺賤於瓦尊矣有汙尊<span class='krp-note'>鑿土/為尊</span>然後有瓦大有瓦大</span><br/>
<span class='tline' id='l62' data-llen='1323:1346'>　然後有山罍罍或作櫑許慎曰罍龜目尊以木為之</span><br/>
<span class='tline' id='l63' data-llen='1346:1369'>　則罍非特以瓦也詩曰我姑酌彼金罍毛氏謂人君</span><br/>
<span class='tline' id='l64' data-llen='1369:1392'>　黄金罍孔頴達謂金飾龜目葢刻為雲雷之象周南</span><br/>
<span class='tline' id='l65' data-llen='1392:1415'>　王者之風則黄金罍為天子也於理或然韓詩謂天</span><br/>
<span class='tline' id='l66' data-llen='1415:1438'>　子罍以玉大夫以金士以梓此不可考罍之别有五</span><br/>
<span class='tline' id='l67' data-llen='1438:1461'>　山罍金罍大罍小罍水罍也周禮鬯人祭祀社壝用</span><br/>
<span class='tline' id='l68' data-llen='1461:1484'>　大罍則盛鬯者也儀禮罍水在洗東則盛水者也然</span><br/>
<span class='tline' id='l69' data-llen='1484:1510'><a onclick="displayPageImage('KR1d0084', 'WYG', '095-7a' );" name="095-7a" class="pb">[095-7a] <img width="20"  src="/static/img/kanseki-5.png"/></a></span><br/>
<span class='tline' id='l70' data-llen='1510:1533'>　則罍之為器豈施於一哉周禮天子禮諸侯如諸侯</span><br/>
<span class='tline' id='l71' data-llen='1533:1556'>　之相為賔春秋之時齊侯將享魯侯孔子曰犧象不</span><br/>
<span class='tline' id='l72' data-llen='1556:1579'>　出門則諸侯相饗用犧象矣燕禮君尊瓦大卿大夫</span><br/>
<span class='tline' id='l73' data-llen='1579:1602'>　壺大射膳尊瓦甒卿大夫壺則諸侯燕臣用壺矣昔</span><br/>
<span class='tline' id='l74' data-llen='1602:1625'>　周王燕晉荀躒樽以魯壺則天子燕諸侯之臣亦以</span><br/>
<span class='tline' id='l75' data-llen='1625:1655'>　壺也詩言我姑酌彼金罍其饗臣之禮歟<span class='krp-note'>禮器五獻/之尊門内</span></span><br/>
<span class='tline' id='l76' data-llen='1655:1700'>　<span class='krp-note'>壺君尊瓦甒鄭氏曰壺大一石瓦甒五斗觀喪大禮/棺槨之間大夫容壺士容甒則壺大於甒可知矣</span></span><br/>
<span class='tline' id='l77' data-llen='1700:1723'>　漢梁孝王有罍樽直千金後世寶之其制葢侈於古</span><br/>
<span class='tline' id='l78' data-llen='1723:1749'><a onclick="displayPageImage('KR1d0084', 'WYG', '095-7b' );" name="095-7b" class="pb">[095-7b] <img width="20"  src="/static/img/kanseki-5.png"/></a></span><br/>
<span class='tline' id='l79' data-llen='1749:1753'>　也</span><br/>
<span class='tline' id='l80' data-llen='1753:1756'>　</span><br/>
<span class='tline' id='l81' data-llen='1756:1759'>　</span><br/>
<span class='tline' id='l82' data-llen='1759:1762'>　</span><br/>
<span class='tline' id='l83' data-llen='1762:1765'>　</span><br/>
<span class='tline' id='l84' data-llen='1765:1768'>　</span><br/>
<span class='tline' id='l85' data-llen='1768:1771'>　</span><br/>
<span class='tline' id='l86' data-llen='1771:1780'>　禮書卷九十六</span><br/>
</p>
<p><br/>
</p>
  </div>
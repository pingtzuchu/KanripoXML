<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1d0084', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:196'>　禮書卷十一</span><br/>
<span class='tline' id='l10' data-llen='196:216'>　　　　　　　　　　　宋　陳祥道　撰</span><br/>
<span class='tline' id='l11' data-llen='216:242'><a onclick="displayPageImage('KR1d0084', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l13' data-llen='244:270'><a onclick="displayPageImage('KR1d0084', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l15' data-llen='272:298'><a onclick="displayPageImage('KR1d0084', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l17' data-llen='300:326'><a onclick="displayPageImage('KR1d0084', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l19' data-llen='328:354'><a onclick="displayPageImage('KR1d0084', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l21' data-llen='356:382'><a onclick="displayPageImage('KR1d0084', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span><br/>
<span class='tline' id='l22' data-llen='382:400'>　諸侯中衣<span class='krp-note'>制如深衣/其領繡黼</span></span><br/>
<span class='tline' id='l23' data-llen='400:415'>　　大夫士中衣<span class='krp-note'>其領/丹</span></span><br/>
<span class='tline' id='l24' data-llen='415:438'>長衣與深衣同以布中衣與長衣同揜袂深衣中衣用</span><br/>
<span class='tline' id='l25' data-llen='438:461'>於吉凶長衣用於凶而已詩曰素衣朱襮又曰素衣朱</span><br/>
<span class='tline' id='l26' data-llen='461:484'>繡禮曰繡黼丹朱中衣大夫之僣禮也爾雅曰黼領謂</span><br/>
<span class='tline' id='l27' data-llen='484:507'>之襮葢素以為衣繡黼以為領丹朱以為縁諸侯之服</span><br/>
<span class='tline' id='l28' data-llen='507:530'>也鄭氏謂讀朱繡為朱綃誤矣禮曰以帛裏布非禮也</span><br/>
<span class='tline' id='l29' data-llen='530:554'>葢爵弁而上則衣以帛而中衣亦帛皮弁𤣥冠則衣以</span><br/>
<span class='tline' id='l30' data-llen='554:580'><a onclick="displayPageImage('KR1d0084', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span><br/>
<span class='tline' id='l31' data-llen='580:603'>布而中衣亦布故大夫祭於家而中衣必布士祭於公</span><br/>
<span class='tline' id='l32' data-llen='603:626'>而中衣亦帛以其所以裏朝服與爵弁服異也檀弓曰</span><br/>
<span class='tline' id='l33' data-llen='626:650'>練練衣黄裏鄭氏曰練中衣以黄為裏則中衣亦有裏歟</span><br/>
<span class='tline' id='l34' data-llen='650:673'>皇侃説凡祭服先加明衣次加中衣冬則次加袍夏則</span><br/>
<span class='tline' id='l35' data-llen='673:696'>用葛次加祭服若朝服亦先以明衣次加中衣冬則次</span><br/>
<span class='tline' id='l36' data-llen='696:719'>加裘裘上加裼衣裼衣之上加朝服如侃之說是中衣</span><br/>
<span class='tline' id='l37' data-llen='719:742'>施於裘葛之下也然裘上之裼衣即朝服耳其言裼衣</span><br/>
<span class='tline' id='l38' data-llen='742:765'>之上又有朝服是襲鄭氏之論也禮言繡黼丹朱中衣</span><br/>
<span class='tline' id='l39' data-llen='765:791'><a onclick="displayPageImage('KR1d0084', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span><br/>
<span class='tline' id='l40' data-llen='791:814'>詩素衣朱襮朱繡說者皆以為諸侯禮而天子領縁之</span><br/>
<span class='tline' id='l41' data-llen='814:837'>制無聞漢明帝始以單紗為之謂之中單范曄輿服志</span><br/>
<span class='tline' id='l42' data-llen='837:861'>曰長冠以祀宗廟諸祀則冠之皆服袀𤣥絳縁領袖為</span><br/>
<span class='tline' id='l43' data-llen='861:884'>中衣絳袴袜晉志天子祀天地宗廟冕服中衣以絳縁</span><br/>
<span class='tline' id='l44' data-llen='884:907'>其領袖釋奠先聖則皂紗袍絳縁中衣其朝服通天冠</span><br/>
<span class='tline' id='l45' data-llen='907:930'>絳紗袍皂縁中衣佟之議公卿以下祭服裏有中衣即</span><br/>
<span class='tline' id='l46' data-llen='930:953'>今之中單衣明帝初詔有司採周官禮記尚書乘輿服</span><br/>
<span class='tline' id='l47' data-llen='953:978'>從歐陽説公卿以下服從大小夏侯説祭服絳縁袖領為中</span><br/>
<span class='tline' id='l48' data-llen='978:1004'><a onclick="displayPageImage('KR1d0084', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span><br/>
<span class='tline' id='l49' data-llen='1004:1027'>衣絳袴袜示其赤心奉神今中衣絳縁足有所明無俟</span><br/>
<span class='tline' id='l50' data-llen='1027:1050'>於袴遂除之後齊天子平冕十二章縁絳中單又有通</span><br/>
<span class='tline' id='l51' data-llen='1050:1073'>天冠絳紗袍皂縁中單朝服冠幘絳紗單衣白紗中單</span><br/>
<span class='tline' id='l52' data-llen='1073:1096'>皂領袖皂襈隋志天子衮冕白紗内單黼領青褾襈裾</span><br/>
<span class='tline' id='l53' data-llen='1096:1119'>祀圓丘方澤感帝明堂五郊宗廟社稷則服之通天冠</span><br/>
<span class='tline' id='l54' data-llen='1119:1142'>絳紗袍白紗内單黼領青褾襈朔日受朝元㑹及冬諸</span><br/>
<span class='tline' id='l55' data-llen='1142:1165'>祭還則服之自王公已下祭服白紗内單黼領青襈襈</span><br/>
<span class='tline' id='l56' data-llen='1165:1188'>裾鷩冕已下内單青領爵弁從九品以上助祭則服之</span><br/>
<span class='tline' id='l57' data-llen='1188:1214'><a onclick="displayPageImage('KR1d0084', 'WYG', '011-9a' );" name="011-9a" class="pb">[011-9a] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1214:1237'>白絹内單青領褾襈裾朝服亦絳紗單衣白紗内單皂</span><br/>
<span class='tline' id='l59' data-llen='1237:1260'>領袖皂襈唐志天子之服大裘冕白紗中單皂領青褾</span><br/>
<span class='tline' id='l60' data-llen='1260:1283'>襈裾衮冕白紗中單黼黻領青褾襈裾通天冠者冬至</span><br/>
<span class='tline' id='l61' data-llen='1283:1306'>受朝賀祭還燕羣臣養老之服也絳紗袍白紗中單朱</span><br/>
<span class='tline' id='l62' data-llen='1306:1329'>領褾襈裾皇太子衮冕白紗中單黼領青褾襈裾逺遊</span><br/>
<span class='tline' id='l63' data-llen='1329:1352'>冠者元日朔日入朝釋奠之服也絳紗袍黄裳白紗中</span><br/>
<span class='tline' id='l64' data-llen='1352:1375'>單黑領褾襈裾羣臣之服衮冕者一品之服也白紗中</span><br/>
<span class='tline' id='l65' data-llen='1375:1398'>單黼領青褾襈裾絺冕中單青領爵弁中單青領褾襈</span><br/>
<span class='tline' id='l66' data-llen='1398:1424'><a onclick="displayPageImage('KR1d0084', 'WYG', '011-9b' );" name="011-9b" class="pb">[011-9b] <img width="20"  src="/static/img/kanseki-5.png"/></a></span><br/>
<span class='tline' id='l67' data-llen='1424:1427'>裾</span><br/>
<span class='tline' id='l68' data-llen='1427:1432'>　　衽</span><br/>
<span class='tline' id='l69' data-llen='1432:1467'>儀禮喪服傳曰衽二尺有五寸<span class='krp-note'>衽所以掩裳際也二尺/五寸與有司紳齊也上</span></span><br/>
<span class='tline' id='l70' data-llen='1467:1511'><span class='krp-note'>正一尺燕尾二尺五/寸凡用布三尺五寸</span>玉藻曰衽當旁<span class='krp-note'>衽謂裳幅所交裂/也凡衽者或殺而</span></span><br/>
<span class='tline' id='l71' data-llen='1511:1554'><span class='krp-note'>下或殺而上是以小要取名焉衽屬衣則垂/而放之屬裳則縫之以合前後上下相齊</span>深衣曰續衽</span><br/>
<span class='tline' id='l72' data-llen='1554:1599'>鉤邊<span class='krp-note'>鉤讀如鳥啄必鉤之鉤鉤邊若今曲裾正義謂以/布若帛三尺五寸上下正各一尺其中一尺五寸</span></span><br/>
<span class='tline' id='l73' data-llen='1599:1646'><span class='krp-note'>邪裂之而得兩衽衽各二尺五寸兩旁皆有以揜裳際/朝喪祭服之衽廣上狹下而屬於衣深衣之衽狹上廣</span></span><br/>
<span class='tline' id='l74' data-llen='1646:1682'><span class='krp-note'>下而屬於裳是以或殺而下/或殺而上對之若小要然</span>問喪曰親始死扱上衽大</span><br/>
<span class='tline' id='l75' data-llen='1682:1709'><a onclick="displayPageImage('KR1d0084', 'WYG', '011-10a' );" name="011-10a" class="pb">[011-10a] <img width="20"  src="/static/img/kanseki-5.png"/></a></span><br/>
<span class='tline' id='l76' data-llen='1709:1732'>記小歛大歛祭服不倒皆左衽詩曰薄言袺之薄言襭</span><br/>
<span class='tline' id='l77' data-llen='1732:1755'>之爾雅曰執衽謂之袺扱衽謂之襭書曰四夷左衽論</span><br/>
<span class='tline' id='l78' data-llen='1755:1778'>語曰被髮左衽韓詩外傳曰衣成必缺衽管子曰振衽</span><br/>
<span class='tline' id='l79' data-llen='1778:1801'>掃席鄭氏釋喪服傳曰婦人不殊裳其服如深衣而無</span><br/>
<span class='tline' id='l80' data-llen='1801:1824'>衽考工記曰終嵗□衽不敝說文曰衾交也史曰歛衽</span><br/>
<span class='tline' id='l81' data-llen='1824:1828'>而朝</span><br/>
<span class='tline' id='l82' data-llen='1828:1851'>衽所以揜裳際也深衣連裳故衽屬衣餘衣不連裳故</span><br/>
<span class='tline' id='l83' data-llen='1851:1874'>衽屬裳衣裳雖殊垂而放之一也故有事則或扱或執</span><br/>
<span class='tline' id='l84' data-llen='1874:1901'><a onclick="displayPageImage('KR1d0084', 'WYG', '011-10b' );" name="011-10b" class="pb">[011-10b] <img width="20"  src="/static/img/kanseki-5.png"/></a></span><br/>
<span class='tline' id='l85' data-llen='1901:1924'>是衽未嘗縫之以合也棺之小要謂之衽以其揜縫若</span><br/>
<span class='tline' id='l86' data-llen='1924:1947'>衣衽然非為小要而名之是衣衽皆狹上廣下未嘗有</span><br/>
<span class='tline' id='l87' data-llen='1947:1970'>殺上殺下之異也詩言婦人之采芣莒或袺衽或襭衽</span><br/>
<span class='tline' id='l88' data-llen='1970:1993'>是婦人之服未嘗無衽也衽之辨有上下其用有左右</span><br/>
<span class='tline' id='l89' data-llen='1993:2016'>生者上右記曰親始死扱上衽是也死者與夷狄上左</span><br/>
<span class='tline' id='l90' data-llen='2016:2039'>記曰小歛大歛祭服不倒皆左衽書曰四夷左衽語曰</span><br/>
<span class='tline' id='l91' data-llen='2039:2062'>被髮左衽是也士喪禮重冪用葦席左衽是亦死者上</span><br/>
<span class='tline' id='l92' data-llen='2062:2068'>左之意歟</span><br/>
<span class='tline' id='l93' data-llen='2068:2095'><a onclick="displayPageImage('KR1d0084', 'WYG', '011-11a' );" name="011-11a" class="pb">[011-11a] <img width="20"  src="/static/img/kanseki-5.png"/></a></span><br/>
<span class='tline' id='l94' data-llen='2095:2105'>　　纚<span class='krp-note'>緇色/</span></span><br/>
<span class='tline' id='l95' data-llen='2105:2128'>内則子事父母雞初鳴咸盥漱櫛縰笄總拂髦冠緌纓</span><br/>
<span class='tline' id='l96' data-llen='2128:2151'>男女未冠笄者漱櫛縰拂髦總角士冠禮緇纚廣終幅</span><br/>
<span class='tline' id='l97' data-llen='2151:2174'>長六寸賛者坐櫛設纚賓坐正纚特牲禮主婦纚笄宵</span><br/>
<span class='tline' id='l98' data-llen='2174:2197'>衣鄭氏曰纚今之幘梁也纚一幅長六尺足以韜髦而</span><br/>
<span class='tline' id='l99' data-llen='2197:2220'>結之葢櫛以理髦而後纚以纚為紒然後笄古之言纚</span><br/>
<span class='tline' id='l100' data-llen='2220:2243'>笄者未有先笄而後纚也問喪曰親始死雞斯徒跣葢</span><br/>
<span class='tline' id='l101' data-llen='2243:2266'>雞斯云者哭聲然也鄭氏改雞斯為笄纚恐不然也纚</span><br/>
<span class='tline' id='l102' data-llen='2266:2293'><a onclick="displayPageImage('KR1d0084', 'WYG', '011-11b' );" name="011-11b" class="pb">[011-11b] <img width="20"  src="/static/img/kanseki-5.png"/></a></span><br/>
<span class='tline' id='l103' data-llen='2293:2298'>亦作縰</span><br/>
<span class='tline' id='l104' data-llen='2298:2308'>　　髦<span class='krp-note'>角/羈</span></span><br/>
<span class='tline' id='l105' data-llen='2308:2320'>　　角<span class='krp-note'>夾囱/曰角</span></span><br/>
<span class='tline' id='l106' data-llen='2320:2332'>　　覊<span class='krp-note'>午違/曰羈</span></span><br/>
<span class='tline' id='l107' data-llen='2332:2368'>詩曰髧彼兩髦<span class='krp-note'>毛氏曰髧者兩髦之貌髦/者髮至眉子事父母之飾</span>内則子事父</span><br/>
<span class='tline' id='l108' data-llen='2368:2391'>母櫛縰笄總拂髦冠緌纓男女未冠笄者櫛縰拂髦總</span><br/>
<span class='tline' id='l109' data-llen='2391:2423'>角<span class='krp-note'>髦用髮為之象㓜/時鬌其制未聞</span>子生三月之末擇日剪髮為鬌男</span><br/>
<span class='tline' id='l110' data-llen='2423:2455'>角女覊否則男左女右<span class='krp-note'>鬌所遺髮也夾囱/曰角午違曰覊</span>揚子曰覊角</span><br/>
<span class='tline' id='l111' data-llen='2455:2482'><a onclick="displayPageImage('KR1d0084', 'WYG', '011-12a' );" name="011-12a" class="pb">[011-12a] <img width="20"  src="/static/img/kanseki-5.png"/></a></span><br/>
<span class='tline' id='l112' data-llen='2482:2505'>哺果許慎曰髦髮至眉左傳曰豈若弁髦因而敝之玉</span><br/>
<span class='tline' id='l113' data-llen='2505:2528'>藻曰親没不髦喪大記曰諸侯小歛脱髦既夕禮士既</span><br/>
<span class='tline' id='l114' data-llen='2528:2551'>殯脫髦孔穎達曰髦者事父母之飾也父母有先死者</span><br/>
<span class='tline' id='l115' data-llen='2551:2574'>於死三日脫之服闋又著之若父母俱没則因去之子</span><br/>
<span class='tline' id='l116' data-llen='2574:2597'>之㓜也父母翦髪為之鬌及其長也因以為飾謂之髦</span><br/>
<span class='tline' id='l117' data-llen='2597:2620'>幼存而不忍棄所以順父母之心長而不忘幼所以示</span><br/>
<span class='tline' id='l118' data-llen='2620:2643'>人子之禮及親死始而猶幸其生焉未忍脫之三日之</span><br/>
<span class='tline' id='l119' data-llen='2643:2666'>後則幸生之心巳矣脫之可也故喪大記諸侯小歛脫</span><br/>
<span class='tline' id='l120' data-llen='2666:2693'><a onclick="displayPageImage('KR1d0084', 'WYG', '011-12b' );" name="011-12b" class="pb">[011-12b] <img width="20"  src="/static/img/kanseki-5.png"/></a></span><br/>
<span class='tline' id='l121' data-llen='2693:2731'>髦既夕禮士既殯脫髦<span class='krp-note'>髦毛長而特出者也故凡物長/毛皆謂之髦禮記所謂髦長詩</span></span><br/>
<span class='tline' id='l122' data-llen='2731:2744'><span class='krp-note'>所謂譽髦/皆長毛也</span></span><br/>
<span class='tline' id='l123' data-llen='2744:2749'>　　總</span><br/>
<span class='tline' id='l124' data-llen='2749:2756'>　　　組總</span><br/>
<span class='tline' id='l125' data-llen='2756:2763'>　　　錦總</span><br/>
<span class='tline' id='l126' data-llen='2763:2770'>　　　布總</span><br/>
<span class='tline' id='l127' data-llen='2770:2793'>内則曰櫛纚笄總則纚韜髮也總束髮也玉藻曰童子</span><br/>
<span class='tline' id='l128' data-llen='2793:2816'>錦束髮喪服女子子在室為父布總六寸女子子適人</span><br/>
<span class='tline' id='l129' data-llen='2816:2843'><a onclick="displayPageImage('KR1d0084', 'WYG', '011-13a' );" name="011-13a" class="pb">[011-13a] <img width="20"  src="/static/img/kanseki-5.png"/></a></span><br/>
<span class='tline' id='l130' data-llen='2843:2866'>者為其父母婦為舅姑妾為女君君之長子布總檀弓</span><br/>
<span class='tline' id='l131' data-llen='2866:2889'>曰南宫縚之妻為姑總八寸士喪禮鬠用組乃笄然則</span><br/>
<span class='tline' id='l132' data-llen='2889:2912'>總或以錦或以布或以組吉凶之禮異也謂之總以既</span><br/>
<span class='tline' id='l133' data-llen='2912:2935'>束其本又總其末也孔穎達曰朞總八寸大功總亦八</span><br/>
<span class='tline' id='l134' data-llen='2935:2955'>寸緦麻小功同一尺吉總當尺二寸此不可考</span><br/>
<span class='tline' id='l135' data-llen='2955:2961'>　　明衣</span><br/>
<span class='tline' id='l136' data-llen='2961:2969'>　　明衣之裳</span><br/>
<span class='tline' id='l137' data-llen='2969:2992'>孔子曰齊必有明衣布士喪禮陳襲事於房中明衣裳</span><br/>
<span class='tline' id='l138' data-llen='2992:3019'><a onclick="displayPageImage('KR1d0084', 'WYG', '011-13b' );" name="011-13b" class="pb">[011-13b] <img width="20"  src="/static/img/kanseki-5.png"/></a></span><br/>
<span class='tline' id='l139' data-llen='3019:3042'>用布又曰明衣不在筭記曰明衣裳用幕布袂屬幅長</span><br/>
<span class='tline' id='l140' data-llen='3042:3083'>下膝<span class='krp-note'>鄭氏曰幕布帷幕之布升數未聞屬幅不/削幅也長下膝又言裳長蔽下膝深也</span>有前後</span><br/>
<span class='tline' id='l141' data-llen='3083:3125'>裳不辟長及觳<span class='krp-note'>觳足/跗也</span>縓縪緆<span class='krp-note'>一染曰縓飾裳在/幅曰縪在下曰緆</span>緇純<span class='krp-note'>飾/衣</span></span><br/>
<span class='tline' id='l142' data-llen='3125:3158'><span class='krp-note'>領袂曰純衣以緇/裳以縓象天地也</span>然則明衣之袂屬幅而不削明衣之</span><br/>
<span class='tline' id='l143' data-llen='3158:3181'>裳前三後四而不辟積衣之長也下膝與要廣者異矣</span><br/>
<span class='tline' id='l144' data-llen='3181:3210'><span class='krp-note'>喪服傳衣/帯下足</span>裳之長也及足跗與無見膚者異矣古者將</span><br/>
<span class='tline' id='l145' data-llen='3210:3233'>祭而齊明衣布死以齊終亦明衣布然則凡親身之衣</span><br/>
<span class='tline' id='l146' data-llen='3233:3239'>不以布歟</span><br/>
<span class='tline' id='l147' data-llen='3239:3266'><a onclick="displayPageImage('KR1d0084', 'WYG', '011-14a' );" name="011-14a" class="pb">[011-14a] <img width="20"  src="/static/img/kanseki-5.png"/></a></span><br/>
<span class='tline' id='l148' data-llen='3266:3269'>　</span><br/>
<span class='tline' id='l149' data-llen='3269:3272'>　</span><br/>
<span class='tline' id='l150' data-llen='3272:3275'>　</span><br/>
<span class='tline' id='l151' data-llen='3275:3278'>　</span><br/>
<span class='tline' id='l152' data-llen='3278:3281'>　</span><br/>
<span class='tline' id='l153' data-llen='3281:3284'>　</span><br/>
<span class='tline' id='l154' data-llen='3284:3287'>　</span><br/>
<span class='tline' id='l155' data-llen='3287:3290'>　</span><br/>
<span class='tline' id='l156' data-llen='3290:3317'><a onclick="displayPageImage('KR1d0084', 'WYG', '011-14b' );" name="011-14b" class="pb">[011-14b] <img width="20"  src="/static/img/kanseki-5.png"/></a></span><br/>
<span class='tline' id='l157' data-llen='3317:3320'>　</span><br/>
<span class='tline' id='l158' data-llen='3320:3323'>　</span><br/>
<span class='tline' id='l159' data-llen='3323:3326'>　</span><br/>
<span class='tline' id='l160' data-llen='3326:3329'>　</span><br/>
<span class='tline' id='l161' data-llen='3329:3332'>　</span><br/>
<span class='tline' id='l162' data-llen='3332:3335'>　</span><br/>
<span class='tline' id='l163' data-llen='3335:3338'>　</span><br/>
<span class='tline' id='l164' data-llen='3338:3346'>　禮書卷十一</span><br/>
</p>
<p><br/>
</p>
  </div>
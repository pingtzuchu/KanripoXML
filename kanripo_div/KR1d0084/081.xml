<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0084', 'WYG', '081-1a' );" name="081-1a" class="pb">[081-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　禮書卷八十二</span><br/>
<span class='tline' id='l10' data-llen='198:219'>　　　　　　　　　　　　宋　陳祥道　撰</span><br/>
<span class='tline' id='l11' data-llen='219:245'><a onclick="displayPageImage('KR1d0084', 'WYG', '081-2a' );" name="081-2a" class="pb">[081-2a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l13' data-llen='247:273'><a onclick="displayPageImage('KR1d0084', 'WYG', '081-3a' );" name="081-3a" class="pb">[081-3a] <img width="20"  src="/static/img/kanseki-5.png"/></a></span><br/>
<span class='tline' id='l14' data-llen='273:279'>　　三詔</span><br/>
<span class='tline' id='l15' data-llen='279:302'>　禮曰納牲詔於庭血毛詔於室羮定詔於堂又曰詔</span><br/>
<span class='tline' id='l16' data-llen='302:325'>　祝於室迎尸於堂用牲於庭升首於室又曰血毛告</span><br/>
<span class='tline' id='l17' data-llen='325:348'>　幽全之物也蓋尸入則祼既祼則迎牲牲入則用幣</span><br/>
<span class='tline' id='l18' data-llen='348:371'>　於庭以告其將殺禮器所謂君牽牲大夫贊幣從是</span><br/>
<span class='tline' id='l19' data-llen='371:394'>　也既殺則薦血毛於室以告其幽全國語所謂毛以</span><br/>
<span class='tline' id='l20' data-llen='394:417'>　告物血以告殺是也及薦爓於堂又用羮以告其飪</span><br/>
<span class='tline' id='l21' data-llen='417:440'>　禮器所謂堂事交乎階是也凡此皆朝踐之節也儀</span><br/>
<span class='tline' id='l22' data-llen='440:466'><a onclick="displayPageImage('KR1d0084', 'WYG', '081-3b' );" name="081-3b" class="pb">[081-3b] <img width="20"  src="/static/img/kanseki-5.png"/></a></span><br/>
<span class='tline' id='l23' data-llen='466:489'>　禮大夫士無祼禮故殺牲而後迎牲迎牲而後迎尸</span><br/>
<span class='tline' id='l24' data-llen='489:512'>　天子諸侯有祼禮故迎尸而後迎牲鄭氏曰迎牲之</span><br/>
<span class='tline' id='l25' data-llen='512:535'>　時坐尸於堂西南靣坐主於堂西東靣祝乃燎膟膋</span><br/>
<span class='tline' id='l26' data-llen='535:558'>　於爐君親制祭然後升牲首於北牖下至薦熟乃更</span><br/>
<span class='tline' id='l27' data-llen='558:581'>　延主於室之奥尸坐于主北然祭統曰所使為尸者</span><br/>
<span class='tline' id='l28' data-llen='581:604'>　於祭者子行也父北靣而事之則尸之在堂固南靣</span><br/>
<span class='tline' id='l29' data-llen='604:627'>　矣特牲少牢皆坐尸於室西東靣則尸之在室西東</span><br/>
<span class='tline' id='l30' data-llen='627:650'>　面矣鄭氏曰延主于室之奥尸坐于主北其説或然</span><br/>
<span class='tline' id='l31' data-llen='650:676'><a onclick="displayPageImage('KR1d0084', 'WYG', '081-4a' );" name="081-4a" class="pb">[081-4a] <img width="20"  src="/static/img/kanseki-5.png"/></a></span><br/>
<span class='tline' id='l32' data-llen='676:699'>　其言堂上坐主於西東靣是象神者與神異嚮無是</span><br/>
<span class='tline' id='l33' data-llen='699:704'>　理也</span><br/>
<span class='tline' id='l34' data-llen='704:710'>　　焫蕭</span><br/>
<span class='tline' id='l35' data-llen='710:733'>周禮甸師祭祀共蕭茅詩曰取蕭祭脂又曰取其血膋</span><br/>
<span class='tline' id='l36' data-llen='733:756'>郊特牲曰蕭合黍稷臭陽達於墻屋故既奠然後焫蕭</span><br/>
<span class='tline' id='l37' data-llen='756:779'>合羶薌鄭氏曰奠謂薦熟時也特牲饋食所云祝酌奠</span><br/>
<span class='tline' id='l38' data-llen='779:802'>于鉶南是也蕭染以脂合黍稷燒之祭義曰二端既立</span><br/>
<span class='tline' id='l39' data-llen='802:825'>報以二禮建設朝事燔燎羶薌見以蕭光以報氣也薦</span><br/>
<span class='tline' id='l40' data-llen='825:851'><a onclick="displayPageImage('KR1d0084', 'WYG', '081-4b' );" name="081-4b" class="pb">[081-4b] <img width="20"  src="/static/img/kanseki-5.png"/></a></span><br/>
<span class='tline' id='l41' data-llen='851:874'>黍稷肝肺首心見間以俠甒加以鬱鬯以報魄也鄭氏</span><br/>
<span class='tline' id='l42' data-llen='874:897'>曰二端謂氣也魄也二禮謂朝事與薦黍稷也朝事謂</span><br/>
<span class='tline' id='l43' data-llen='897:920'>薦血腥時也薦黍稷所謂饋食也見及間皆當為覸字</span><br/>
<span class='tline' id='l44' data-llen='920:943'>之誤也羶當為馨聲之誤也爾雅曰蕭荻也李廵曰荻</span><br/>
<span class='tline' id='l45' data-llen='943:966'>一名蕭陸機云今人所謂荻蒿者是也或云牛尾蒿似</span><br/>
<span class='tline' id='l46' data-llen='966:989'>白蒿白葉莖麤科生多者數十莖可作燭有氣故祭祀</span><br/>
<span class='tline' id='l47' data-llen='989:1005'>以脂爇之為香許慎以為艾蒿非也</span><br/>
<span class='tline' id='l48' data-llen='1005:1028'>　鬱合鬯臭隂達於淵泉以形魄歸于地而求諸隂也</span><br/>
<span class='tline' id='l49' data-llen='1028:1054'><a onclick="displayPageImage('KR1d0084', 'WYG', '081-5a' );" name="081-5a" class="pb">[081-5a] <img width="20"  src="/static/img/kanseki-5.png"/></a></span><br/>
<span class='tline' id='l50' data-llen='1054:1077'>　蕭合黍稷臭陽達於墻屋以魂氣歸于天而求諸陽</span><br/>
<span class='tline' id='l51' data-llen='1077:1100'>　也祭祀君與夫人所以自盡者也故君灌以圭夫人</span><br/>
<span class='tline' id='l52' data-llen='1100:1123'>　灌以璋君迎牲夫人奠盎記言灌以圭璋用玉氣也</span><br/>
<span class='tline' id='l53' data-llen='1123:1146'>　既灌然後迎牲既奠然後焫蕭是迎牲奠盎皆在既</span><br/>
<span class='tline' id='l54' data-llen='1146:1169'>　灌之後而焫蕭又在既奠之後則灌求神之始也而</span><br/>
<span class='tline' id='l55' data-llen='1169:1197'>　焫蕭次之迎牲奠盎事神之始也而獻薦次之<span class='krp-note'>祭義/曰君</span></span><br/>
<span class='tline' id='l56' data-llen='1197:1229'>　<span class='krp-note'>牽牲夫人奠盎君/獻尸夫人薦豆</span>求諸隂而事之猶以為未又求諸</span><br/>
<span class='tline' id='l57' data-llen='1229:1252'>　陽而致曲焉則神其不格乎設燔燎羶薌見以蕭光</span><br/>
<span class='tline' id='l58' data-llen='1252:1278'><a onclick="displayPageImage('KR1d0084', 'WYG', '081-5b' );" name="081-5b" class="pb">[081-5b] <img width="20"  src="/static/img/kanseki-5.png"/></a></span><br/>
<span class='tline' id='l59' data-llen='1278:1309'>　則羶膟膋之氣也薌黍稷之氣也<span class='krp-note'>曲禮黍曰薌/合粱曰薌箕</span>蕭合</span><br/>
<span class='tline' id='l60' data-llen='1309:1332'>　膟膋黍稷而燔燎之在朝事之節而朝事之初有迎</span><br/>
<span class='tline' id='l61' data-llen='1332:1355'>　牲奠盎之禮則祭義郊特牲之文雖殊其事一也蓋</span><br/>
<span class='tline' id='l62' data-llen='1355:1378'>　迎牲而刲之則血毛告於室以示其幽全膟膋焫於</span><br/>
<span class='tline' id='l63' data-llen='1378:1401'>　堂以達其臭氣而羮定之所詔又在其後不然不足</span><br/>
<span class='tline' id='l64' data-llen='1401:1424'>　謂之尚臭也鄭康成以祭義所言為廟事之焫蕭以</span><br/>
<span class='tline' id='l65' data-llen='1424:1442'>　郊特牲所言為饋食之焫蕭改羶為馨</span><br/>
<span class='tline' id='l66' data-llen='1442:1448'>　　茅苴</span><br/>
<span class='tline' id='l67' data-llen='1448:1474'><a onclick="displayPageImage('KR1d0084', 'WYG', '081-6a' );" name="081-6a" class="pb">[081-6a] <img width="20"  src="/static/img/kanseki-5.png"/></a></span><br/>
<span class='tline' id='l68' data-llen='1474:1480'>　　茅旌</span><br/>
<span class='tline' id='l69' data-llen='1480:1509'>禹貢荆州厥貢包匭菁茅<span class='krp-note'>匭匝也茅/以縮酒</span>易曰藉用白茅无</span><br/>
<span class='tline' id='l70' data-llen='1509:1532'>咎繫辭曰茅之為物薄而用可重也苟錯諸地而可矣</span><br/>
<span class='tline' id='l71' data-llen='1532:1562'>藉之用茅何咎之有周禮甸師祭祀共蕭茅<span class='krp-note'>鄭大夫云/束茅立之</span></span><br/>
<span class='tline' id='l72' data-llen='1562:1610'><span class='krp-note'>祭前沃酒滲下去若神飲之故謂縮滲也故齊桓責楚/不貢包茅無以縮酒𤣥謂茅以共祭之苴亦以縮酒苴</span></span><br/>
<span class='tline' id='l73' data-llen='1610:1649'><span class='krp-note'>以藉祭縮酒泲/酒也醴齊縮酌</span>鄉師大祭祀羞牛牲共茅蒩<span class='krp-note'>鄭大夫謂/祭前藉也</span></span><br/>
<span class='tline' id='l74' data-llen='1649:1697'><span class='krp-note'>𤣥謂蒩士虞禮所謂苴刌茅長五寸束之是也祝設于/几東席上命佐食取黍稷于苴三取膚祭如初此所以</span></span><br/>
<span class='tline' id='l75' data-llen='1697:1739'><span class='krp-note'>承祭既祭蓋東而去之守/祧云既祭藏其隋是與</span>司巫祭祀共蒩館<span class='krp-note'>蒩之言藉/也祭食有</span></span><br/>
<span class='tline' id='l76' data-llen='1739:1765'><a onclick="displayPageImage('KR1d0084', 'WYG', '081-6b' );" name="081-6b" class="pb">[081-6b] <img width="20"  src="/static/img/kanseki-5.png"/></a></span><br/>
<span class='tline' id='l77' data-llen='1765:1812'><span class='krp-note'>當藉者館所以承蒩謂若今筐也共蒩以筐大祝取其/蒩陳之器則退也士虞禮曰苴刌茅長五寸實于篚饌</span></span><br/>
<span class='tline' id='l78' data-llen='1812:1859'><span class='krp-note'>于西坫上又曰祝盥取蒩降洗之升入設于几東席上/東縮正義曰西坫者堂西南隅謂之坫士虞禮設席於</span></span><br/>
<span class='tline' id='l79' data-llen='1859:1900'><span class='krp-note'>奥神靣右几縮縱也據神靣為正東西設/之故言東縮引之者據苴是藉祭之物</span>司尊彞醴齊</span><br/>
<span class='tline' id='l80' data-llen='1900:1942'>縮酌<span class='krp-note'>醴齊尤濁和以明酌/滓之以茅縮去滓也</span>醢人茆菹麇臡<span class='krp-note'>鄭大夫讀茆/為茅茅菹茅</span></span><br/>
<span class='tline' id='l81' data-llen='1942:1969'><span class='krp-note'>初/生</span>男巫掌望祀望衍授號旁招以茆禮記曰縮酌用茅</span><br/>
<span class='tline' id='l82' data-llen='1969:1992'>明酌也士虞禮苴刌茅長五寸束之實于篚饌于西坫</span><br/>
<span class='tline' id='l83' data-llen='1992:2020'>上<span class='krp-note'>苴猶/藉也</span>又曰祝升取苴降洗之升入設于几東席上東</span><br/>
<span class='tline' id='l84' data-llen='2020:2043'>縮又曰祝饗命佐食佐食許諾鉤袒取黍稷祭于苴三</span><br/>
<span class='tline' id='l85' data-llen='2043:2069'><a onclick="displayPageImage('KR1d0084', 'WYG', '081-7a' );" name="081-7a" class="pb">[081-7a] <img width="20"  src="/static/img/kanseki-5.png"/></a></span><br/>
<span class='tline' id='l86' data-llen='2069:2110'>取膚祭祭如初<span class='krp-note'>鉤袒令擐衣也苴所以藉祭也孝子始/將納尸以事其親為神疑於其位設苴</span></span><br/>
<span class='tline' id='l87' data-llen='2110:2157'><span class='krp-note'>以定之耳或曰苴主道也則特牲少牢當有主象而無/何乎正義曰鄭意以苴為藉祭非主道也若然此據文</span></span><br/>
<span class='tline' id='l88' data-llen='2157:2204'><span class='krp-note'>有尸而言將納尸有苴案下記文無尸者亦有苴又特/牲少牢吉祭無苴案司巫祭祀共蒩常祀亦有苴者以</span></span><br/>
<span class='tline' id='l89' data-llen='2204:2237'><span class='krp-note'>天子諸侯尊者禮/備故吉祭亦有菹</span>記既饗祭于苴左傳齊侯以諸侯之</span><br/>
<span class='tline' id='l90' data-llen='2237:2260'>師伐楚曰爾貢包茅不入王祭不共無以縮酒公羊傳</span><br/>
<span class='tline' id='l91' data-llen='2260:2296'>曰鄭伯左執茅旌<span class='krp-note'>茅旌祀宗廟所用迎道神指/䕶祭者斷曰藉不斷曰旌</span>詩曰野</span><br/>
<span class='tline' id='l92' data-llen='2296:2319'>有死麕白茅包之野有死鹿白茅純束又曰白茅菅兮</span><br/>
<span class='tline' id='l93' data-llen='2319:2342'>又曰晝爾于茅宵爾索綯晉語曰置茅蕝設表望史記</span><br/>
<span class='tline' id='l94' data-llen='2342:2368'><a onclick="displayPageImage('KR1d0084', 'WYG', '081-7b' );" name="081-7b" class="pb">[081-7b] <img width="20"  src="/static/img/kanseki-5.png"/></a></span><br/>
<span class='tline' id='l95' data-llen='2368:2375'>曰一茅三脊</span><br/>
<span class='tline' id='l96' data-llen='2375:2398'>　茅之為物柔順潔白可以施於禮者也故古者藉祭</span><br/>
<span class='tline' id='l97' data-llen='2398:2421'>　縮酒之類皆用焉禹貢荆州包匭菁茅甸師祭祀共</span><br/>
<span class='tline' id='l98' data-llen='2421:2444'>　蕭茅鄉師大祭祀共茅蒩司巫祭祀共蒩館則茅有</span><br/>
<span class='tline' id='l99' data-llen='2444:2467'>　貢於方國者有共於甸師者甸師之茅有入之鄉師</span><br/>
<span class='tline' id='l100' data-llen='2467:2490'>　有入之司巫則鄉師之所共者大祭祀也司巫之所</span><br/>
<span class='tline' id='l101' data-llen='2490:2530'>　共者凡祭祀也<span class='krp-note'>賈公彦曰甸師共茅與司巫司巫為/苴以共之此據祭宗廟也甸師氏送</span></span><br/>
<span class='tline' id='l102' data-llen='2530:2560'>　<span class='krp-note'>茅與鄉師/謂祭天也</span>孔子曰苟錯諸地而可矣藉之用茅何咎</span><br/>
<span class='tline' id='l103' data-llen='2560:2586'><a onclick="displayPageImage('KR1d0084', 'WYG', '081-8a' );" name="081-8a" class="pb">[081-8a] <img width="20"  src="/static/img/kanseki-5.png"/></a></span><br/>
<span class='tline' id='l104' data-llen='2586:2609'>　之有則茅不特藉祭而巳士虞禮苴刌茅長五寸束</span><br/>
<span class='tline' id='l105' data-llen='2609:2632'>　之實于篚饌于西坫上祝升取苴降洗之升入設于</span><br/>
<span class='tline' id='l106' data-llen='2632:2655'>　几東席上東縮佐食取黍稷祭于苴三取膚祭祭如</span><br/>
<span class='tline' id='l107' data-llen='2655:2678'>　初此特藉祭者也司尊彛醴齊縮酌記曰縮酌用茅</span><br/>
<span class='tline' id='l108' data-llen='2678:2701'>　明酌也縮然後酌則其縮不必束而立之祭前鄭大</span><br/>
<span class='tline' id='l109' data-llen='2701:2724'>　夫謂束而立之祭前沃酒其上酒滲而下若神飲鄭</span><br/>
<span class='tline' id='l110' data-llen='2724:2747'>　康成謂將納尸以事其親為神起於其位故設苴以</span><br/>
<span class='tline' id='l111' data-llen='2747:2770'>　定之其說皆不可考男巫望祀望衍旁招以茅國語</span><br/>
<span class='tline' id='l112' data-llen='2770:2796'><a onclick="displayPageImage('KR1d0084', 'WYG', '081-8b' );" name="081-8b" class="pb">[081-8b] <img width="20"  src="/static/img/kanseki-5.png"/></a></span><br/>
<span class='tline' id='l113' data-llen='2796:2819'>　置茅蕝設表望公羊曰鄭伯左執茅旌何休謂斷之</span><br/>
<span class='tline' id='l114' data-llen='2819:2842'>　曰藉不斷曰旌宗廟之中以迎道神指䕶祭者然則</span><br/>
<span class='tline' id='l115' data-llen='2842:2865'>　茅之所用豈一端哉故可以冪鼎可以御柩雜記或</span><br/>
<span class='tline' id='l116' data-llen='2865:2888'>　菹以為豆實或包以通問好或索綯以備民用此茅</span><br/>
<span class='tline' id='l117' data-llen='2888:2911'>　所以可重也士虞有苴特牲少牢吉祭無苴而司巫</span><br/>
<span class='tline' id='l118' data-llen='2911:2934'>　祭祀共蒩館則凡王祭祀有苴矣賈公彦謂天子諸</span><br/>
<span class='tline' id='l119' data-llen='2934:2956'>　侯尊者禮備於理或然後世祭有翟葢茅旌之類</span><br/>
<span class='tline' id='l120' data-llen='2956:2962'>　　道布</span><br/>
<span class='tline' id='l121' data-llen='2962:2988'><a onclick="displayPageImage('KR1d0084', 'WYG', '081-9a' );" name="081-9a" class="pb">[081-9a] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='2988:3011'>　周禮司巫祭祀則共匰主及道布及蒩館杜子春曰</span><br/>
<span class='tline' id='l123' data-llen='3011:3034'>　道布新布三尺也或曰布者以為席也鄭康成曰道</span><br/>
<span class='tline' id='l124' data-llen='3034:3057'>　布者為神所設巾中霤禮曰以功布為道布屬几葢</span><br/>
<span class='tline' id='l125' data-llen='3057:3079'>　神位藉之以席設之以布謂之道布為道神故也</span><br/>
<span class='tline' id='l126' data-llen='3079:3082'>　</span><br/>
<span class='tline' id='l127' data-llen='3082:3085'>　</span><br/>
<span class='tline' id='l128' data-llen='3085:3088'>　</span><br/>
<span class='tline' id='l129' data-llen='3088:3091'>　</span><br/>
<span class='tline' id='l130' data-llen='3091:3117'><a onclick="displayPageImage('KR1d0084', 'WYG', '081-9b' );" name="081-9b" class="pb">[081-9b] <img width="20"  src="/static/img/kanseki-5.png"/></a></span><br/>
<span class='tline' id='l131' data-llen='3117:3120'>　</span><br/>
<span class='tline' id='l132' data-llen='3120:3123'>　</span><br/>
<span class='tline' id='l133' data-llen='3123:3126'>　</span><br/>
<span class='tline' id='l134' data-llen='3126:3129'>　</span><br/>
<span class='tline' id='l135' data-llen='3129:3132'>　</span><br/>
<span class='tline' id='l136' data-llen='3132:3135'>　</span><br/>
<span class='tline' id='l137' data-llen='3135:3138'>　</span><br/>
<span class='tline' id='l138' data-llen='3138:3147'>　禮書卷八十二</span><br/>
</p>
<p><br/>
</p>
  </div>
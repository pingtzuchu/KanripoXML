<div id="txtcont" class="span9" style="position: relative;">
    <p><br/>
<span class='tline' id='l9' data-llen='220:247'><a onclick="displayPageImage('KR1d0027', 'SBCK', '041-1a' );" name="041-1a" class="pb">[041-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='247:257'>儀禮䟽卷第四十七</span><br/>
<span class='tline' id='l11' data-llen='257:285'>　　　　唐朝散大夫行太學博士弘文館學士臣賈公彦　等撰</span><br/>
<span class='tline' id='l12' data-llen='285:314'>少牢饋食禮第十六　鄭目録云諸侯之卿大夫祭其祖禰於廟之禮</span><br/>
<span class='tline' id='l13' data-llen='314:343'>羊豕曰少牢少牢於五禮屬吉禮大戴第八小戴第十一別録第十六</span><br/>
<span class='tline' id='l14' data-llen='343:372'>釋曰鄭知諸侯之卿大夫者曲禮下云大夫以索牛用大牢是天子卿</span><br/>
<span class='tline' id='l15' data-llen='372:401'>大夫明此用少牢爲諸侯之卿大夫可知賔尸是卿不賔尸爲下大夫</span><br/>
<span class='tline' id='l16' data-llen='401:430'>爲異也　少牢饋食之禮　注禮將至之牲　釋曰自此盡如初儀論</span><br/>
<span class='tline' id='l17' data-llen='430:459'>卿大夫祭前十日先筮日之事云禮將祭祀必先擇牲繫于牢而芻之</span><br/>
<span class='tline' id='l18' data-llen='459:488'>者案周禮地官充人職云掌繫祭祀之牲牲祀五帝則繫于牢芻之三</span><br/>
<span class='tline' id='l19' data-llen='488:517'>月享先王亦如之注云牢閑也必有閑者防禽獸觸齧養牛羊曰芻三</span><br/>
<span class='tline' id='l20' data-llen='517:546'>月一時節氣成案楚語諸侯卿大夫等雖不得三月亦皆有養牲之法</span><br/>
<span class='tline' id='l21' data-llen='546:575'>故鄭據焉言芻之唯據羊若豕則曰豢故地官槁人職云掌豢祭祀之</span><br/>
<span class='tline' id='l22' data-llen='575:604'>犬樂記亦云豢豕作酒非以爲禍不言豕曰豢文略也云羊豕曰少牢</span><br/>
<span class='tline' id='l23' data-llen='604:633'>者對三牲具爲大牢若然豕亦有牢稱故詩公劉云執豕於牢下經云</span><br/>
<span class='tline' id='l24' data-llen='633:662'>上利升牢心舌注云牢羊豕也是豕亦稱牢也但非一牲即得牢稱一</span><br/>
<span class='tline' id='l25' data-llen='662:689'><a onclick="displayPageImage('KR1d0027', 'SBCK', '041-1b' );" name="041-1b" class="pb">[041-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='689:718'>牲即不得牢名故郊特牲與士特牲皆不言牢也　日用丁己　注内</span><br/>
<span class='tline' id='l27' data-llen='718:747'>事至乃筮　釋曰云内事用柔日曲禮文彼云外事以剛日内事以柔</span><br/>
<span class='tline' id='l28' data-llen='747:776'>日内事謂冠昏祭祀出郊爲外事謂征伐巡守之等若然甲丙戊庚壬</span><br/>
<span class='tline' id='l29' data-llen='776:805'>爲剛日乙丁己辛癸爲柔日今直言丁己者鄭云取其令名自丁寕自</span><br/>
<span class='tline' id='l30' data-llen='805:834'>變改皆爲謹敬之義故也云必先諏此日明日乃筮者以其舉事尚朝</span><br/>
<span class='tline' id='l31' data-llen='834:863'>旦不可今日謀日即筮是以此文云日用丁己乃云筮旬有一日是別</span><br/>
<span class='tline' id='l32' data-llen='863:892'>於後日乃筮也　筮旬有一日　注旬十至之己　釋曰知旬十日者</span><br/>
<span class='tline' id='l33' data-llen='892:921'>此云旬有一日以先月下旬之己筮來月上旬之己者除後己之前通</span><br/>
<span class='tline' id='l34' data-llen='921:950'>前已爲十日十日爲齊後己日則祭若然筮日即齊乃可故下文筮日</span><br/>
<span class='tline' id='l35' data-llen='950:979'>即云乃戒官不云厥明也鄭直云下旬己上旬己據用己一日而言若</span><br/>
<span class='tline' id='l36' data-llen='979:1008'>用丁言先月下旬丁筮來月上旬丁若丁己之外辛乙之等皆然鄭必</span><br/>
<span class='tline' id='l37' data-llen='1008:1037'>言來月上旬不用中旬下旬者吉事先近日故也　筮於至主人　注</span><br/>
<span class='tline' id='l38' data-llen='1037:1066'>史家至事者　釋曰云主人朝服西面于門東者此爲將筮故西面案</span><br/>
<span class='tline' id='l39' data-llen='1066:1095'>下文爲期于廟門外主人門東南面注云主人不西面者大夫尊於諸</span><br/>
<span class='tline' id='l40' data-llen='1095:1124'>臣有君道也者彼不爲卜筮之事故主人南面也又主人朝服者爲祭</span><br/>
<span class='tline' id='l41' data-llen='1124:1151'><a onclick="displayPageImage('KR1d0027', 'SBCK', '041-2a' );" name="041-2a" class="pb">[041-2a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='1151:1180'>而筮還服祭服是以上篇特牲筮亦服祭服玄端以此而言天子諸侯</span><br/>
<span class='tline' id='l43' data-llen='1180:1209'>爲祭卜筮亦服祭服案司服云享先王則衮冕祭義云易抱龜南面天</span><br/>
<span class='tline' id='l44' data-llen='1209:1238'>子衮冕北面雖有明知之心必進斷其志焉是爲祭而卜還服祭服則</span><br/>
<span class='tline' id='l45' data-llen='1238:1267'>諸侯爲祭卜筮服祭服可知若爲他事卜筮則異於此孝經注云卜筮</span><br/>
<span class='tline' id='l46' data-llen='1267:1296'>冠皮弁衣素積百王同之不改易士冠主人朝服注云尊蓍龜之道是</span><br/>
<span class='tline' id='l47' data-llen='1296:1325'>也云史家臣主筮事者案雜記大夫士筮亦云史練冠長衣是史主筮</span><br/>
<span class='tline' id='l48' data-llen='1325:1354'>事也　主人至尚饗　注丁未至歆也　釋曰云丁未必亥也直舉一</span><br/>
<span class='tline' id='l49' data-llen='1354:1383'>日以言之耳者以日有十辰有十二以五剛日配六陽辰以五柔日配</span><br/>
<span class='tline' id='l50' data-llen='1383:1412'>六隂辰若云甲子乙丑之等以日配辰丁日不定故云丁未必亥經云</span><br/>
<span class='tline' id='l51' data-llen='1412:1441'>丁亥者不能具載直舉一日以丁當亥而言餘或以己當亥或以丁當</span><br/>
<span class='tline' id='l52' data-llen='1441:1470'>丑此等皆得用之也云禘于大廟禮曰日用丁亥者大戴禮文引之證</span><br/>
<span class='tline' id='l53' data-llen='1470:1499'>祭用丁亥之義也云不得丁亥則己亥辛亥亦用之者鄭云此吉事先</span><br/>
<span class='tline' id='l54' data-llen='1499:1528'>近日唯用上旬若上旬之内或不得丁己以配亥或上旬之内無亥以</span><br/>
<span class='tline' id='l55' data-llen='1528:1557'>配日則餘隂辰亦用之故春秋宣八年經書辛巳有事於大廟文二年</span><br/>
<span class='tline' id='l56' data-llen='1557:1586'>經書八月丁卯大事于大廟昭十五年經書二月癸酉有事于武宫桓</span><br/>
<span class='tline' id='l57' data-llen='1586:1613'><a onclick="displayPageImage('KR1d0027', 'SBCK', '041-2b' );" name="041-2b" class="pb">[041-2b] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1613:1642'>十四年乙亥甞此等皆不獨用丁己之日與亥辰也云無則茍有亥焉</span><br/>
<span class='tline' id='l59' data-llen='1642:1671'>可也者此即乙亥是也必須亥者案月令云乃擇元辰天子乃耕注云</span><br/>
<span class='tline' id='l60' data-llen='1671:1700'>元辰蓋郊後之吉亥也隂陽式法亥爲天倉祭祀所以求福冝稼于田</span><br/>
<span class='tline' id='l61' data-llen='1700:1729'>故先取亥上旬無亥乃用餘辰也云伯某且字也者以某在伯下若某</span><br/>
<span class='tline' id='l62' data-llen='1729:1758'>在子上者某是伯仲叔季以某且字不得在子上故也云大夫或因字</span><br/>
<span class='tline' id='l63' data-llen='1758:1787'>爲謚者謂因二十冠而字爲謚知者以某且字者觀德明功若五十字</span><br/>
<span class='tline' id='l64' data-llen='1787:1816'>人人皆有非功德之事故知取二十字爲謚也春秋者案隱八年左氏</span><br/>
<span class='tline' id='l65' data-llen='1816:1845'>傳云無駭卒羽父請謚與族公問族於衆仲衆仲對曰天子建德因生</span><br/>
<span class='tline' id='l66' data-llen='1845:1874'>以賜姓胙之土而命之氏諸侯以字爲謚因以爲族公命以字爲展氏</span><br/>
<span class='tline' id='l67' data-llen='1874:1903'>彼無駭之祖公子展以展爲謚在春秋前其孫無駭取以爲族故公命</span><br/>
<span class='tline' id='l68' data-llen='1903:1932'>爲展氏若然無駭賜族不賜謚引之者大夫有因字爲謚證伯某某或</span><br/>
<span class='tline' id='l69' data-llen='1932:1961'>且字有謚者即某爲謚也此經云伯某是正祭之稱也若時有告請及</span><br/>
<span class='tline' id='l70' data-llen='1961:1990'>非常祭祀則去伯直云且字言某甫則聘禮賜饔唯羮飪筮一尸若昭</span><br/>
<span class='tline' id='l71' data-llen='1990:2019'>若穆僕爲祝祝曰孝孫某薦嘉禮于皇祖某甫是也若卿大夫無謚正</span><br/>
<span class='tline' id='l72' data-llen='2019:2048'>祭與非常祭一皆言五十字在子上與士正祭禮同則云某子故聘禮</span><br/>
<span class='tline' id='l73' data-llen='2048:2075'><a onclick="displayPageImage('KR1d0027', 'SBCK', '041-3a' );" name="041-3a" class="pb">[041-3a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='2075:2104'>記云皇考某子是也特牲士禮無謚正祭稱皇考某子若士告請之祭</span><br/>
<span class='tline' id='l75' data-llen='2104:2133'>則稱且字故士虞記云適爾皇祖某甫是也　史曰至擊筮　注將問</span><br/>
<span class='tline' id='l76' data-llen='2133:2162'>至而神　釋曰云史曰諾西面于門西者謂旣云諾乃之於門西閾外</span><br/>
<span class='tline' id='l77' data-llen='2162:2191'>西面述命乃筮也云左執筮及下云擊筮筮者皆是蓍以其用蓍爲筮</span><br/>
<span class='tline' id='l78' data-llen='2191:2220'>因名蓍爲筮云兼執韇者上文巳用右手抽上韇此經又用右手抽下</span><br/>
<span class='tline' id='l79' data-llen='2220:2250'>韇是二韇兼執之也云易曰蓍之德圎而神者鄭彼注云蓍形圎而可以</span><br/>
<span class='tline' id='l80' data-llen='2250:2279'>立變化之數故謂之神也引之者證蓍有神故擊而動之也　遂述至</span><br/>
<span class='tline' id='l81' data-llen='2279:2307'>尚饗注述循至占繇　釋曰云遂述命者史旣受主人命乃右還向</span><br/>
<span class='tline' id='l82' data-llen='2307:2336'>閾外西面遂述上主人之辭謂之述命述命訖乃連言曰假爾大筮有</span><br/>
<span class='tline' id='l83' data-llen='2336:2365'>常此是即席西面命筮與述命同爲一辭者對士喪禮卜葬日云不述</span><br/>
<span class='tline' id='l84' data-llen='2365:2394'>命若述命即與即席西面命龜異異者鄭注云述命命龜異龜重威儀</span><br/>
<span class='tline' id='l85' data-llen='2394:2423'>多也對此大夫少牢述命命筮同筮輕威儀少爲文也云常吉凶之占</span><br/>
<span class='tline' id='l86' data-llen='2423:2452'>繇者謂應凶告吉應吉告凶則不常此吉凶之占依龜之繇辭繇辭則</span><br/>
<span class='tline' id='l87' data-llen='2452:2480'>占龜之長若易之爻辭以占筮也　乃釋韇立筮　注卿大至由便</span><br/>
<span class='tline' id='l88' data-llen='2480:2509'>釋曰云卿大夫之蓍長五尺者大戴禮三正記皆有此文立筮由便以</span><br/>
<span class='tline' id='l89' data-llen='2509:2536'><a onclick="displayPageImage('KR1d0027', 'SBCK', '041-3b' );" name="041-3b" class="pb">[041-3b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2536:2565'>其蓍長立筮爲便對士之蓍三尺坐筮爲便若然諸侯蓍七尺天子蓍</span><br/>
<span class='tline' id='l91' data-llen='2565:2594'>九尺立筮可知　卦者至退占　注卦者至占之　釋曰云卦者史之</span><br/>
<span class='tline' id='l92' data-llen='2594:2623'>屬也者以其筮是史故知卦者是史之屬也云書於版者釋經書卦于</span><br/>
<span class='tline' id='l93' data-llen='2623:2652'>木木即版也云史受以示主人者以經書卦是畫卦者恐是卦者以示</span><br/>
<span class='tline' id='l94' data-llen='2652:2681'>於主人以卦者卑冝還使筮史受以示主人也　注從者至之言　釋</span><br/>
<span class='tline' id='l95' data-llen='2681:2710'>曰以主人之祭本以求吉今以疑而問筮筮而得吉是從主人本心故</span><br/>
<span class='tline' id='l96' data-llen='2710:2739'>曰從者是求吉得吉之言也　乃官至乃退　注官戒至宗廟　釋曰</span><br/>
<span class='tline' id='l97' data-llen='2739:2768'>云官戒戒諸官也當共祭祀事者使之具其物且齊也滌漑濯祭器埽</span><br/>
<span class='tline' id='l98' data-llen='2768:2797'>除宗廟者以其筮祭日得吉當以崇祭事故知官戒戒諸官有此數事</span><br/>
<span class='tline' id='l99' data-llen='2797:2826'>此等皆事見於下文故鄭揔而言也　若不至如初　注及至至後己</span><br/>
<span class='tline' id='l100' data-llen='2826:2855'>釋曰云逺日後丁若後己者案上曲禮云喪事先逺日吉事先近日近</span><br/>
<span class='tline' id='l101' data-llen='2855:2884'>日即上旬丁巳是也若上旬丁己不吉則至上旬又筮中旬丁已不吉</span><br/>
<span class='tline' id='l102' data-llen='2884:2913'>至中旬又筮下旬丁己不吉則止不祭以其卜筮不過三也是以鄭云</span><br/>
<span class='tline' id='l103' data-llen='2913:2942'>後丁若後己也　宿　注宿讀至作羞　釋曰自此盡改筮尸論筮尸</span><br/>
<span class='tline' id='l104' data-llen='2942:2971'>宿尸及宿諸官之事云大夫尊儀益多者其大夫宿戒兩有士有宿而</span><br/>
<span class='tline' id='l105' data-llen='2971:2998'><a onclick="displayPageImage('KR1d0027', 'SBCK', '041-4a' );" name="041-4a" class="pb">[041-4a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='2998:3027'>無戒是儀略故云大夫儀多也此直是儀多而云益多者據士尸一宿</span><br/>
<span class='tline' id='l107' data-llen='3027:3056'>下文大夫尸再宿是儀益多益多猶云彌多也此云前祭一日又戒以</span><br/>
<span class='tline' id='l108' data-llen='3056:3085'>進之使知祭日當來并下文明日朝服筮尸並是前祭一日唯下文前</span><br/>
<span class='tline' id='l109' data-llen='3085:3113'>宿一日宿戒尸者是前祭二日以言前宿一日明祭前二日可知也</span><br/>
<span class='tline' id='l110' data-llen='3113:3142'>注皆肅至將筮　釋曰云皆肅諸官之日者解經宿是肅諸官之日云</span><br/>
<span class='tline' id='l111' data-llen='3142:3171'>又先肅尸者揔解經前宿一日宿戒尸謂是肅諸官之日前又先肅尸</span><br/>
<span class='tline' id='l112' data-llen='3171:3200'>校一日當祭前二日也云重所用爲尸者肅諸官唯一肅尸有再肅是</span><br/>
<span class='tline' id='l113' data-llen='3200:3229'>重所用爲尸者故也云又爲將筮者亦是肅之使知祭日當來故也若</span><br/>
<span class='tline' id='l114' data-llen='3229:3258'>然宿與戒前後名不同今合言之者以前有十日之戒後有一日之宿</span><br/>
<span class='tline' id='l115' data-llen='3258:3287'>若單言戒嫌同十日若單言宿嫌同一日故宿戒並言明其別也或可</span><br/>
<span class='tline' id='l116' data-llen='3287:3316'>此是初戒尸云宿戒尸者故加宿字於戒上也　明日至如初　注某</span><br/>
<span class='tline' id='l117' data-llen='3316:3345'>之至士異　釋曰云某之某者字尸父而名尸也者案曲禮云父在不</span><br/>
<span class='tline' id='l118' data-llen='3345:3374'>爲尸注云爲其失子道然則尸卜筮無父者若然凡爲人尸者父皆死</span><br/>
<span class='tline' id='l119' data-llen='3374:3403'>矣死者當諱其名今對尸故知不稱尸父之名故上某是尸之父字下</span><br/>
<span class='tline' id='l120' data-llen='3403:3432'>某爲尸名是生者可稱名是以云字尸父而名尸也云字尸父尊鬼神</span><br/>
<span class='tline' id='l121' data-llen='3432:3459'><a onclick="displayPageImage('KR1d0027', 'SBCK', '041-4b' );" name="041-4b" class="pb">[041-4b] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='3459:3488'>也者以不稱名是尊鬼神也云不前期三日筮尸者大夫下人君者決</span><br/>
<span class='tline' id='l123' data-llen='3488:3517'>上篇特牲士禮云前期三日筮尸此祭前一日筮尸吉遂宿尸不同之</span><br/>
<span class='tline' id='l124' data-llen='3517:3546'>事但天子諸侯前期十日卜得吉日則戒諸官散齊至前祭三日卜尸</span><br/>
<span class='tline' id='l125' data-llen='3546:3575'>得吉又戒宿諸官使之致齊士卑不嫌故得與人君同三日筮尸但下</span><br/>
<span class='tline' id='l126' data-llen='3575:3604'>人君不得散齊七日耳大夫尊不敢與人君同直散齊九日前祭一日</span><br/>
<span class='tline' id='l127' data-llen='3604:3633'>筮尸并宿諸官致齊也云祭之朝乃視濯與士異者亦是士卑得與人</span><br/>
<span class='tline' id='l128' data-llen='3633:3662'>君同祭前一日視濯大夫尊不敢與人君同故與士異也云與士異亦</span><br/>
<span class='tline' id='l129' data-llen='3662:3691'>是下人君下人君亦是與士異互換省文爲義也　吉則至祝擯　注</span><br/>
<span class='tline' id='l130' data-llen='3691:3720'>筮吉至神象　釋曰云筮吉又遂肅尸重尸也者以其諸官一肅其尸</span><br/>
<span class='tline' id='l131' data-llen='3720:3749'>■巳宿訖今筮吉又肅再肅者是重尸者也云旣肅尸乃肅諸官及執</span><br/>
<span class='tline' id='l132' data-llen='3749:3778'>事者此重解上文宿是此宿尸後事置於上文者彼爲前宿一日宿戒</span><br/>
<span class='tline' id='l133' data-llen='3778:3807'>尸之事故云也其實當在此重肅尸之後也云祝爲擯者尸神象者決</span><br/>
<span class='tline' id='l134' data-llen='3807:3836'>前筮尸時皆主人出命至此使祝擯以尸是神象故使祝擯也案特牲</span><br/>
<span class='tline' id='l135' data-llen='3836:3865'>使宗人擯主人辭又有祝共傳命者士卑不嫌兩有與人君同此大夫</span><br/>
<span class='tline' id='l136' data-llen='3865:3894'>尊下人君故闕之唯有祝擯而巳又此尸不言出門面位案特牲主人</span><br/>
<span class='tline' id='l137' data-llen='3894:3921'><a onclick="displayPageImage('KR1d0027', 'SBCK', '041-5a' );" name="041-5a" class="pb">[041-5a] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='3921:3950'>宿尸時尸如主人服出門左西面鄭注云不敢南面當尊則大夫之尸</span><br/>
<span class='tline' id='l139' data-llen='3950:3979'>尊尸出門徑南面故主人與尸皆不在門東門西也　注尸不拜者尸</span><br/>
<span class='tline' id='l140' data-llen='3979:4008'>尊　釋曰凡賔主之禮賔去主人皆拜送今云尸送揖不拜者以大夫</span><br/>
<span class='tline' id='l141' data-llen='4008:4037'>尸尊故也　注即改至逺日　釋曰此決上文筮日不吉筮逺日者以</span><br/>
<span class='tline' id='l142' data-llen='4037:4066'>日爲祭祀之本須取丁已之類故須取逺日後旬丁此筮尸不吉不須</span><br/>
<span class='tline' id='l143' data-llen='4066:4095'>退至後旬故筮不待逺日也　旣宿至之外　注爲期至肅之　釋曰</span><br/>
<span class='tline' id='l144' data-llen='4095:4124'>自此盡曰諾乃退論宗人請祭期之事云爲期肅諸官而皆至者此即</span><br/>
<span class='tline' id='l145' data-llen='4124:4153'>上文宿同時之事以其後宿尸及宿諸官與爲期皆於祭前之日也知</span><br/>
<span class='tline' id='l146' data-llen='4153:4182'>爲期亦夕時也者案特牲云厥明夕陳鼎于門外又下文同日夕時而</span><br/>
<span class='tline' id='l147' data-llen='4182:4211'>云請期曰羮飪是夕時則此大夫禮爲期亦夕時可知也知大夫尊直</span><br/>
<span class='tline' id='l148' data-llen='4211:4240'>肅尸餘使人肅之者以經云宿尸反即云爲期明大夫不自肅賔以下</span><br/>
<span class='tline' id='l149' data-llen='4240:4269'>可知故云使人肅之也　注比次至來也　釋曰言比次早晏者一日</span><br/>
<span class='tline' id='l150' data-llen='4269:4298'>一夜辰有十二冬日夏夜長短不同是以推量比次日辰之早晏也云</span><br/>
<span class='tline' id='l151' data-llen='4298:4327'>主人不西面者大夫尊於諸官有君道也者決特牲主人門外西面士</span><br/>
<span class='tline' id='l152' data-llen='4327:4356'>卑於屬吏無君道故也云爲期亦唯尸不來也者言亦特牲爲期時賔</span><br/>
<span class='tline' id='l153' data-llen='4356:4383'><a onclick="displayPageImage('KR1d0027', 'SBCK', '041-5b' );" name="041-5b" class="pb">[041-5b] <img width="20"  src="/static/img/kanseki-5.png"/></a></span><br/>
<span class='tline' id='l154' data-llen='4383:4412'>及衆賔即位于門西時無尸此大夫禮餘賔之等並來亦唯尸不來是</span><br/>
<span class='tline' id='l155' data-llen='4412:4441'>以主人南面亦爲無尸也　明日至乃退　注刲擊至屬水　釋曰自</span><br/>
<span class='tline' id='l156' data-llen='4441:4470'>此盡東榮論視殺視濯之事案特牲視牲與視殺别日今少牢不言視</span><br/>
<span class='tline' id='l157' data-llen='4470:4499'>牲直言刲擊告備乃退者省此大夫禮視牲告充即刲擊殺之下人君</span><br/>
<span class='tline' id='l158' data-llen='4499:4528'>士卑不嫌故異日矣必知人君視殺别日者大宰職云及執事眡滌濯</span><br/>
<span class='tline' id='l159' data-llen='4528:4557'>及納亨賛王牲事注云納亨納牲將告殺謂郷祭之晨旣殺以授亨人</span><br/>
<span class='tline' id='l160' data-llen='4557:4586'>又云及祀之日賛玉幣爵之事注云日旦明也是其視牲與殺别日案</span><br/>
<span class='tline' id='l161' data-llen='4586:4615'>祭義云君牽牲穆荅君卿大夫序從旣入門麗于碑卿大夫袒而毛牛</span><br/>
<span class='tline' id='l162' data-llen='4615:4644'>尚耳諸侯禮殺於門内此大夫與特牲士皆殺於門外者辟人君云刲</span><br/>
<span class='tline' id='l163' data-llen='4644:4673'>擊皆謂殺之者豕言擊動之使鳴是視牲也羊言刲謂殺之是視殺也</span><br/>
<span class='tline' id='l164' data-llen='4673:4702'>大夫視牲視殺同日故互見皆有故鄭云刲擊皆謂殺之又云此實旣</span><br/>
<span class='tline' id='l165' data-llen='4702:4731'>省告備乃殺之文互者省也者亦是視牲訖即視殺如郷所解下言告</span><br/>
<span class='tline' id='l166' data-llen='4731:4760'>備欲見兼有也云尚書傳曰羊屬火豕屬水者此尚書大傳文引之者</span><br/>
<span class='tline' id='l167' data-llen='4760:4789'>解司馬刲羊以其司馬火官還使刲羊羊屬火故也案周禮鄭注司空</span><br/>
<span class='tline' id='l168' data-llen='4789:4818'>奉豕司士乃司馬之屬官今不使司空者諸侯猶兼官大夫又職職相</span><br/>
<span class='tline' id='l169' data-llen='4818:4845'><a onclick="displayPageImage('KR1d0027', 'SBCK', '041-6a' );" name="041-6a" class="pb">[041-6a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4845:4874'>兼況士無官僕隸爲司馬司士兼其職可知故司士擊豕也　注雍人</span><br/>
<span class='tline' id='l171' data-llen='4874:4903'>至告絜　釋曰云雍人掌割亨之事者周禮饔人職文云凡摡者皆陳</span><br/>
<span class='tline' id='l172' data-llen='4903:4932'>之而後告絜者案特牲視濯時皆陳之視訖告絜此亦當然　注廩人</span><br/>
<span class='tline' id='l173' data-llen='4932:4961'>至爲烝　釋曰云廩人掌米入之藏者周禮地官廩人職文以其穀入</span><br/>
<span class='tline' id='l174' data-llen='4961:4990'>倉人米入廩人故也云甗如甑一孔者案冬官陶人職云甗實二鬴厚</span><br/>
<span class='tline' id='l175' data-llen='4990:5019'>半寸脣寸甑實二鬴厚半寸脣寸七穿鄭司農云甗無底甑以其無底</span><br/>
<span class='tline' id='l176' data-llen='5019:5048'>故以一孔解之云匕所以匕黍稷者也者上雍人云匕者所以匕肉此</span><br/>
<span class='tline' id='l177' data-llen='5048:5077'>廩人所掌米故云匕黍稷也　司宫至東榮　注放猶至器也　釋曰</span><br/>
<span class='tline' id='l178' data-llen='5077:5106'>案特牲云宗人升自西階視壷濯及豆籩反降東北面告濯具鄭注云</span><br/>
<span class='tline' id='l179' data-llen='5106:5135'>不言絜以有几席若然彼几席不摡則几洗篚三者亦不摡而并言之</span><br/>
<span class='tline' id='l180' data-llen='5135:5165'>者以其同降于東堂下故繼觚觶連言之其實不摡也云大夫攝官司宫</span><br/>
<span class='tline' id='l181' data-llen='5165:5194'>兼掌祭器者下文司宫筵神席於奥此又掌豆籩之等故鄭云攝官案</span><br/>
<span class='tline' id='l182' data-llen='5194:5223'>内則鄭注云諸侯兼官者彼對天子天子六卿諸侯三卿兼六卿此則</span><br/>
<span class='tline' id='l183' data-llen='5223:5252'>大夫對諸侯諸侯具官大夫攝官也　羮定至之西　注魚腊至於牲</span><br/>
<span class='tline' id='l184' data-llen='5252:5281'>釋曰自此盡簞巾于西階東論鼎及豆籩盤匜等之事云魚腊從羊膚</span><br/>
<span class='tline' id='l185' data-llen='5281:5308'><a onclick="displayPageImage('KR1d0027', 'SBCK', '041-6b' );" name="041-6b" class="pb">[041-6b] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='5308:5337'>從豕統於牲者案公食大夫云甸人陳鼎鄭注云甸人冢宰之屬兼亨</span><br/>
<span class='tline' id='l187' data-llen='5337:5366'>人者此大夫雍人陳鼎者周禮甸人掌供薪烝與亨爨聮職相通是以</span><br/>
<span class='tline' id='l188' data-llen='5366:5395'>諸侯無亨人故甸人陳鼎此大夫又無甸人故使雍人與亨人聮職故</span><br/>
<span class='tline' id='l189' data-llen='5395:5424'>亨人云職外内饔之爨亨故使饔人也云魚腊從羊膚從豕者上文摡</span><br/>
<span class='tline' id='l190' data-llen='5424:5453'>鼎時鄭云羊豕魚腊皆有竈今陳鼎冝各當其鑊此三鼎在羊鑊之西</span><br/>
<span class='tline' id='l191' data-llen='5453:5482'>二鼎在豕鑊之西故云魚腊從羊膚從豕也其實羊豕魚腊各有鑊也</span><br/>
<span class='tline' id='l192' data-llen='5482:5511'>此直有羊豕言皆有鑊前注何知魚腊皆有竈案士虞禮云側亨於廟</span><br/>
<span class='tline' id='l193' data-llen='5511:5540'>門外之右東面魚腊爨在廟門外東南魚腊爨在其南士之魚腊皆有</span><br/>
<span class='tline' id='l194' data-llen='5540:5568'>爨則大夫魚腊皆有鑊可知故羊豕魚腊皆有竈也　司馬至一鼎</span><br/>
<span class='tline' id='l195' data-llen='5568:5597'>注升猶至爲併　釋曰上十一體言一者見其體也下言皆二骨以並</span><br/>
<span class='tline' id='l196' data-llen='5597:5626'>見一體皆有二骨也云脊從前爲正脅旁中爲正脊先前脅先後屈而</span><br/>
<span class='tline' id='l197' data-llen='5626:5655'>反猶器之䋫也云先前者正脊是也先後者即短脅是也故特牲記云</span><br/>
<span class='tline' id='l198' data-llen='5655:5684'>尸俎正脊二骨橫脊長脅二骨短脅鄭注云脊無中脅無前貶也明代</span><br/>
<span class='tline' id='l199' data-llen='5684:5713'>脅最在前也脊先前脅先後者取䋫屈之義若然脊以前爲正其次名</span><br/>
<span class='tline' id='l200' data-llen='5713:5742'>脡卻後名橫者取脡脡然直後言橫者取闊於脡凡名骨皆隨形名之</span><br/>
<span class='tline' id='l201' data-llen='5742:5769'><a onclick="displayPageImage('KR1d0027', 'SBCK', '041-7a' );" name="041-7a" class="pb">[041-7a] <img width="20"  src="/static/img/kanseki-5.png"/></a></span><br/>
<span class='tline' id='l202' data-llen='5769:5798'>唯言正者以義取稱焉此言䋫者指解脊不取肩胳也若尸舉牲體則</span><br/>
<span class='tline' id='l203' data-llen='5798:5827'>脅肩胳爲䋫故鄭注特牲云舉先正脊後肩自上而卻下䋫而前終始</span><br/>
<span class='tline' id='l204' data-llen='5827:5856'>之次也故尸舉牲體如䋫也案下注云升之以尊卑此注云猶器之䋫</span><br/>
<span class='tline' id='l205' data-llen='5856:5885'>也若䋫則不得見尊卑若以尊卑升復不得見䋫兩注似乖者凡牲體</span><br/>
<span class='tline' id='l206' data-llen='5885:5914'>四支爲貴故先序肩臂臑膞胳爲上是尊然後序脊脅於下是卑次應</span><br/>
<span class='tline' id='l207' data-llen='5914:5943'>先言正脅而先言短者又取䋫之義也但所序骨體各有冝不可准定</span><br/>
<span class='tline' id='l208' data-llen='5943:5972'>也若然旣以尊卑升之而祭肺貴序在下者腸胃及肺在内不得與外</span><br/>
<span class='tline' id='l209' data-llen='5972:6001'>體爲尊卑之次當以腸内自爲先後之次也云脊脅骨多六體各取二</span><br/>
<span class='tline' id='l210' data-llen='6001:6030'>骨併之以多爲貴者此經肩臂巳下皆言一至十一體之下揔言皆二</span><br/>
<span class='tline' id='l211' data-llen='6030:6059'>骨知二骨據脊脅骨多六體各取二骨者案特牲記肩臂臑肫胳不言</span><br/>
<span class='tline' id='l212' data-llen='6059:6087'>二骨至序脊脅即言二骨以並故知此言皆二骨亦據脊脅可知也</span><br/>
<span class='tline' id='l213' data-llen='6087:6116'>注豕無至溷腴　釋曰云君子不食溷腴禮記少儀文彼注云腴有似</span><br/>
<span class='tline' id='l214' data-llen='6116:6144'>於人穢故樂記注云以榖食犬豕曰豢是似人也　注倫擇至羙者</span><br/>
<span class='tline' id='l215' data-llen='6144:6173'>釋曰知脅革肉者下文云膚九而俎亦橫載革順故知膚者是脅革肉</span><br/>
<span class='tline' id='l216' data-llen='6173:6202'>也　司士至用麋　注司士至全也　釋曰云司土又升副倅者謂是</span><br/>
<span class='tline' id='l217' data-llen='6202:6229'><a onclick="displayPageImage('KR1d0027', 'SBCK', '041-7b' );" name="041-7b" class="pb">[041-7b] <img width="20"  src="/static/img/kanseki-5.png"/></a></span><br/>
<span class='tline' id='l218' data-llen='6229:6258'>第三俎其司士與前文司士升豕者别知者以下經云司士三人升魚</span><br/>
<span class='tline' id='l219' data-llen='6258:6287'>腊膚則此豕魚腊冝各一人又此升鼎冝俱時明是副倅者非升豕者</span><br/>
<span class='tline' id='l220' data-llen='6287:6316'>可知云倅者案諸子職云掌國子之倅鄭云是公卿大夫之副貳則此</span><br/>
<span class='tline' id='l221' data-llen='6316:6345'>云倅亦副之別名以其副牲鼎故云副倅也　司宫至玄酒　注房戸</span><br/>
<span class='tline' id='l222' data-llen='6345:6374'>至作幂　釋曰云棜無足禁者酒戒也大夫去足改名優尊者若不爲</span><br/>
<span class='tline' id='l223' data-llen='6374:6403'>之戒然者此決特牲用棜仍云禁此改名曰棜是優尊者若不爲神戒</span><br/>
<span class='tline' id='l224' data-llen='6403:6432'>然郷飲酒雖是大夫禮猶名斯禁者㝷常飲酒異於祭祀也　司宫至</span><br/>
<span class='tline' id='l225' data-llen='6432:6461'>南肆　注枓㪺至此也　釋曰云凡設水用罍沃盥用枓禮在此也者</span><br/>
<span class='tline' id='l226' data-llen='6461:6490'>言凡揔儀禮一部内用水者皆須罍盛之沃盥水者皆用枓爲之鄭言</span><br/>
<span class='tline' id='l227' data-llen='6490:6519'>禮在此者以士冠禮直言水在洗東士昏禮亦直言水在洗東郷飲酒</span><br/>
<span class='tline' id='l228' data-llen='6519:6548'>特牲記亦云然皆不言罍器亦不云有枓其燕禮大射雖云罍水又不</span><br/>
<span class='tline' id='l229' data-llen='6548:6577'>言有枓故鄭注揔云凡此等設水用罍沃盥用枓其禮具在此故餘文</span><br/>
<span class='tline' id='l230' data-llen='6577:6606'>不具省文之義也　改饌至之實　注改更至東面　釋曰前司宫摡</span><br/>
<span class='tline' id='l231' data-llen='6606:6635'>豆籩訖饌豆籩放於西方今欲實之乃更設豆籩於房中南面如饋之</span><br/>
<span class='tline' id='l232' data-llen='6635:6664'>禮東面設然者此大夫禮威儀多決特牲士禮視濯時豆籩鉶在東房</span><br/>
<span class='tline' id='l233' data-llen='6664:6691'><a onclick="displayPageImage('KR1d0027', 'SBCK', '041-8a' );" name="041-8a" class="pb">[041-8a] <img width="20"  src="/static/img/kanseki-5.png"/></a></span><br/>
<span class='tline' id='l234' data-llen='6691:6720'>至實豆籩時直云豆籩鉶陳於房中如初鄭云如初者取而實之旣而</span><br/>
<span class='tline' id='l235' data-llen='6720:6749'>反之是其不改豆籩之處因而實之是士禮威儀略也　小祝至階東</span><br/>
<span class='tline' id='l236' data-llen='6749:6778'>注爲尸將盥　釋曰案特牲直云尸盥匜水實于槃中簞巾在門内之</span><br/>
<span class='tline' id='l237' data-llen='6778:6807'>右不言其人未聞也知非祝者彼下文始言祝筵几于室中注云至此</span><br/>
<span class='tline' id='l238' data-llen='6807:6836'>使祝接神明前非祝也　主人至西面　注爲將祭也　釋曰自此盡</span><br/>
<span class='tline' id='l239' data-llen='6836:6865'>革順論祭時將至布設舉鼎匕載之事　司宫至右之　注布陳至爲</span><br/>
<span class='tline' id='l240' data-llen='6865:6894'>右　釋曰案特牲云祝筵几鄭云使祝接神此使司宫者此大夫禮異</span><br/>
<span class='tline' id='l241' data-llen='6894:6923'>於士故司宫設席祝設几大夫官多故使兩官若共其事亦是接神故</span><br/>
<span class='tline' id='l242' data-llen='6923:6952'>祝設几也　注道之至不舉釋曰此決特牲主人降及賔盥士禮自舉</span><br/>
<span class='tline' id='l243' data-llen='6952:6981'>鼎此大夫尊不舉故不盥也　司宫至南柄　注二尊至爲枋　釋曰</span><br/>
<span class='tline' id='l244' data-llen='6981:7010'>云二尊兩甒者即上司官尊兩甒于房户之間是也知二勺兩尊用之</span><br/>
<span class='tline' id='l245' data-llen='7010:7038'>者玄酒雖有不酌重古如酌者然也陳鼎至東枋　注膚爲至西南</span><br/>
<span class='tline' id='l246' data-llen='7038:7067'>釋曰此云膚爲下門外陳鼎時不言至此言之者以膚者豕之實前陳</span><br/>
<span class='tline' id='l247' data-llen='7067:7096'>鼎在門外時東有俎據鼎所陳則膚在魚上今將載於俎設之最在後</span><br/>
<span class='tline' id='l248' data-llen='7096:7125'>故須分別之也云膚爲下以其加者以羊無别俎而豕有膚俎故謂之</span><br/>
<span class='tline' id='l249' data-llen='7125:7152'><a onclick="displayPageImage('KR1d0027', 'SBCK', '041-8b' );" name="041-8b" class="pb">[041-8b] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='7152:7181'>加以加爲下也云南于洗西陳于洗西南者洗當東榮近東也其陳鼎</span><br/>
<span class='tline' id='l251' data-llen='7181:7210'>鼎當東序則近西也而言南于洗西則鼎陳于洗西稍近南東西不得</span><br/>
<span class='tline' id='l252' data-llen='7210:7239'>與洗相當也　俎皆至西肆　注肵俎至當鼎　釋曰云異其設文不</span><br/>
<span class='tline' id='l253' data-llen='7239:7268'>當鼎者羊俎在羊鼎西今云肵俎在羊俎北不繼鼎明不當鼎也若繼</span><br/>
<span class='tline' id='l254' data-llen='7268:7297'>鼎言者即在鼎西也　佐食至爨也　注牢羊至爲刌　釋曰言皆如</span><br/>
<span class='tline' id='l255' data-llen='7297:7326'>初爲之于爨也者經言此者以前膚鼎時不見心舌嫌不在爨故明之</span><br/>
<span class='tline' id='l256' data-llen='7326:7355'>云皆如初爲之于爨皆者皆羊豕羊豕皆有心舌也案特牲記云肵俎</span><br/>
<span class='tline' id='l257' data-llen='7355:7384'>心舌皆去本末午割之實于牲鼎載心立舌縮俎即是未入鼎時則制</span><br/>
<span class='tline' id='l258' data-llen='7384:7413'>此心舌然也旣未入鼎時先制之是以雖出爨亦得爲皆如初爨也云</span><br/>
<span class='tline' id='l259' data-llen='7413:7442'>凡割本末食必正也者郷黨孔子云割不正不食故割本末爲食正也</span><br/>
<span class='tline' id='l260' data-llen='7442:7471'>云肵之爲言敬也者郊特牲文彼云肵之爲言敬也言所以敬尸也云</span><br/>
<span class='tline' id='l261' data-llen='7471:7500'>周禮祭尚肺者禮記明堂位云有虞氏祭首夏后氏祭心殷祭肝周祭</span><br/>
<span class='tline' id='l262' data-llen='7500:7529'>肺是周之禮法祭肺而此肵俎不取肺而用心者以其事尸尚心舌心</span><br/>
<span class='tline' id='l263' data-llen='7529:7558'>舌知滋味者故特牲記鄭注亦云心舌知食味者欲尸之饗此祭是以</span><br/>
<span class='tline' id='l264' data-llen='7558:7587'>進之若然舌之所甞五味乃是心之所知酸苦也故心舌并言之　佐</span><br/>
<span class='tline' id='l265' data-llen='7587:7614'><a onclick="displayPageImage('KR1d0027', 'SBCK', '041-9a' );" name="041-9a" class="pb">[041-9a] <img width="20"  src="/static/img/kanseki-5.png"/></a></span><br/>
<span class='tline' id='l266' data-llen='7614:7643'>食至在上　注升之至於此　釋曰升羊載右胖者准例實鼎曰升實</span><br/>
<span class='tline' id='l267' data-llen='7643:7672'>俎曰載今實俎而言升者以其升者上也是以載俎升載兩言之也但</span><br/>
<span class='tline' id='l268' data-llen='7672:7701'>此經所載牲體多少一依上文升鼎不異而重序之者以其載俎之時</span><br/>
<span class='tline' id='l269' data-llen='7701:7730'>恐與入鼎時多少有異故重序之舉肺祭肺上巳言今又言之者以其</span><br/>
<span class='tline' id='l270' data-llen='7730:7759'>上升鼎時直言舉肺一祭肺三不言長短上所以不言長短者以其入</span><br/>
<span class='tline' id='l271' data-llen='7759:7788'>鼎時二者未制故不辯長短至此載俎乃制長短及切之故具辯之也</span><br/>
<span class='tline' id='l272' data-llen='7788:7817'>若然上升鼎時不制者若升鼎制之恐二肺雜亂是以升俎乃制之若</span><br/>
<span class='tline' id='l273' data-llen='7817:7846'>然心舌未升鼎時巳午割勿没不言至載俎乃言午割者彼二者其體</span><br/>
<span class='tline' id='l274' data-llen='7846:7876'>殊異不雜亂故俎乃一辯之而已云肩臂臑膞胳在兩端脊脅肺肩在上</span><br/>
<span class='tline' id='l275' data-llen='7876:7906'>者此是在俎之次俎有上下猶牲體有前後故肩臑在上端膞胳在下端</span><br/>
<span class='tline' id='l276' data-llen='7906:7936'>脊脅肺在中其載之次序肩臂臑正脊脡脊橫脊代脅長脅短脅肺腸胃</span><br/>
<span class='tline' id='l277' data-llen='7936:7966'>膞胳也云升之以尊卑者即上文上利升羊以下序其在鼎也云載之以</span><br/>
<span class='tline' id='l278' data-llen='7966:7996'>體次者俎法四體尊於脊脅即經四體在兩端脊脅肺在中者故云各有</span><br/>
<span class='tline' id='l279' data-llen='7996:8025'>冝也云拒讀爲介距之距者案左氏傳昭二十五年云季郈之雞闘季</span><br/>
<span class='tline' id='l280' data-llen='8025:8054'>氏介其雞服氏云擣芥子播其雞羽鄭氏云介甲爲雞著甲又云郈氏</span><br/>
<span class='tline' id='l281' data-llen='8054:8081'><a onclick="displayPageImage('KR1d0027', 'SBCK', '041-9b' );" name="041-9b" class="pb">[041-9b] <img width="20"  src="/static/img/kanseki-5.png"/></a></span><br/>
<span class='tline' id='l282' data-llen='8081:8110'>爲之金距注云金距以金踏距今鄭君合取季氏之介又取郈氏之距</span><br/>
<span class='tline' id='l283' data-llen='8110:8139'>而云介距之距也引之者彼距在雞足爲距此俎距在俎爲橫也是以</span><br/>
<span class='tline' id='l284' data-llen='8139:8168'>云俎距脛中當橫節也案明堂位云俎有虞氏以梡夏后氏以嶡殷以</span><br/>
<span class='tline' id='l285' data-llen='8168:8197'>椇周以房俎注云梡斷木爲四足而巳嶡之言蹷也謂中足爲橫距之</span><br/>
<span class='tline' id='l286' data-llen='8197:8226'>象周禮謂之距彼注云周禮謂之距即指此俎距而言是距爲俎足中</span><br/>
<span class='tline' id='l287' data-llen='8226:8255'>央橫者也此言俎距脛中當橫節者案明堂位夏后氏以嶡謂中足之</span><br/>
<span class='tline' id='l288' data-llen='8255:8284'>橫下仍有殷之椇謂橫下仍有曲橈之足下又有周之房俎謂四足下</span><br/>
<span class='tline' id='l289' data-llen='8284:8313'>更有跗鄭云上下兩間有似於堂房是橫下更有二事故言脛中當橫</span><br/>
<span class='tline' id='l290' data-llen='8313:8342'>節也云凡牲體之數及載備於此者案此經即折前體肩臂臑兩相爲</span><br/>
<span class='tline' id='l291' data-llen='8342:8371'>六後體膞胳兩相爲四短脅正脅代脅兩相爲六脊有三揔爲十九體</span><br/>
<span class='tline' id='l292' data-llen='8371:8400'>唯不數觳二通之爲二十一體二觳正祭不薦於神尸故不言是牲體</span><br/>
<span class='tline' id='l293' data-llen='8400:8429'>之數備於此言及載備於此者上經云升於鼎此經云載於俎是其及</span><br/>
<span class='tline' id='l294' data-llen='8429:8458'>載備於此也　下利至進下　注進下至相見　釋曰云進下變於食</span><br/>
<span class='tline' id='l295' data-llen='8458:8487'>生也者決公食大夫郷飲酒牲體皆進腠腠是本是食生人之法此言</span><br/>
<span class='tline' id='l296' data-llen='8487:8516'>進末末爲終謂骨之終食鬼神法故云變於食生也云所以交於神明</span><br/>
<span class='tline' id='l297' data-llen='8516:8544'><a onclick="displayPageImage('KR1d0027', 'SBCK', '041-10a' );" name="041-10a" class="pb">[041-10a] <img width="20"  src="/static/img/kanseki-5.png"/></a></span><br/>
<span class='tline' id='l298' data-llen='8544:8572'><a onclick="displayPageImage('KR1d0027', 'SBCK', '041-11a' );" name="041-11a" class="pb">[041-11a] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
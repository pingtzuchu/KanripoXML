<div id="txtcont" class="span9" style="position: relative;">
    <p><br/>
<span class='tline' id='l9' data-llen='220:247'><a onclick="displayPageImage('KR1d0027', 'SBCK', '021-1a' );" name="021-1a" class="pb">[021-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='247:257'>儀禮䟽卷第二十一</span><br/>
<span class='tline' id='l11' data-llen='257:285'>　　　　唐朝散大夫行太學博士引文館學士臣賈公彦　等撰</span><br/>
<span class='tline' id='l12' data-llen='285:314'>擯者出請　注不必至有無　釋曰自此盡以束帛如享禮論享禮之</span><br/>
<span class='tline' id='l13' data-llen='314:343'>事　庭實至設也　注皮虎至可也　釋曰知皮是虎豹皮者經云毛</span><br/>
<span class='tline' id='l14' data-llen='343:372'>在内不欲文之豫見是有文之皮郊特牲云虎豹之皮示服猛也束帛</span><br/>
<span class='tline' id='l15' data-llen='372:401'>加璧往德也文無所屬則天子諸侯皆得用之此聘使爲君行之故知</span><br/>
<span class='tline' id='l16' data-llen='401:430'>皮是虎豹之皮也齊語云桓公知諸侯歸己令諸侯輕其幣用麋鹿皮</span><br/>
<span class='tline' id='l17' data-llen='430:459'>非其正也云攝之者右手并執前足左手并執後足者下云皮右首故</span><br/>
<span class='tline' id='l18' data-llen='459:488'>云右手執前兩足必以一手執兩足者取兩足相向得掩毛在内俱放</span><br/>
<span class='tline' id='l19' data-llen='488:517'>又得毛向外故鄭云内攝之者兩手相郷也知入設參分庭一在南者</span><br/>
<span class='tline' id='l20' data-llen='517:546'>見昬禮記納徵執皮攝之内文兼執足左首隨入西上參分庭一在南</span><br/>
<span class='tline' id='l21' data-llen='546:575'>故知此亦然但此右首彼左首者昬禮象生故與此異也云則者或以</span><br/>
<span class='tline' id='l22' data-llen='575:604'>馬也者以其皮馬相閒有皮則用皮無皮則用馬故云則見其不定故</span><br/>
<span class='tline' id='l23' data-llen='604:633'>也云凡君於臣臣於君麋鹿皮可也者云凡君於臣謂使者歸若使卿</span><br/>
<span class='tline' id='l24' data-llen='633:662'>贈如覿幣及食饗以侑幣酬幣庭實皆有皮故云凡也臣於君謂私覿</span><br/>
<span class='tline' id='l25' data-llen='662:689'><a onclick="displayPageImage('KR1d0027', 'SBCK', '021-1b' );" name="021-1b" class="pb">[021-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='689:718'>庭實設四皮及介用儷皮此皆有麋鹿皮故亦云凡也若然大宗伯云</span><br/>
<span class='tline' id='l27' data-llen='718:747'>孤執皮帛鄭云天子之孤用虎皮諸侯之孤用豹皮得用虎豹者彼所</span><br/>
<span class='tline' id='l28' data-llen='747:776'>執以爲贄與庭實不同故得用虎豹也　賔入至張皮　注張者至文</span><br/>
<span class='tline' id='l29' data-llen='776:805'>也　釋曰案昬禮記賔致命釋外足見文主人受幣士受皮注云賔致</span><br/>
<span class='tline' id='l30' data-llen='805:834'>命主人受幣庭實所用爲節此亦然下受皮以授幣爲節也　公再至</span><br/>
<span class='tline' id='l31' data-llen='834:863'>右客　注自由至而出　釋曰云執皮者旣授亦自前西而出者此約</span><br/>
<span class='tline' id='l32' data-llen='863:892'>下私覿時牽馬者自前西向出相類故云亦也　賔出至攝之　注象</span><br/>
<span class='tline' id='l33' data-llen='892:921'>受于賔　釋曰云坐攝之者向張皮見文今攝之者還如入時執前後</span><br/>
<span class='tline' id='l34' data-llen='921:950'>足内文也　公側至而東　注如入至生也　釋曰云公側授宰幣者</span><br/>
<span class='tline' id='l35' data-llen='950:979'>上云公側襲側猶獨也此巳上側亦獨無人賛之也云如入左在前者</span><br/>
<span class='tline' id='l36' data-llen='979:1008'>皮四張三人入門時先者北面在左西頭爲上餘取皮向東者亦左在</span><br/>
<span class='tline' id='l37' data-llen='1008:1037'>前向東爲次第也云皮右首者變于生也者曲禮云執禽者左首士相</span><br/>
<span class='tline' id='l38' data-llen='1037:1066'>見摯用雉左頭奉之下大夫執鴈上大夫執羔如執雉皆左首雉雖死</span><br/>
<span class='tline' id='l39' data-llen='1066:1095'>以不可生服執之如羔鴈亦從左首象陽今此皮則右首變於生昬禮</span><br/>
<span class='tline' id='l40' data-llen='1095:1124'>左首昬禮取象生與此異也　若有至享禮　注有言至實也　釋曰</span><br/>
<span class='tline' id='l41' data-llen='1124:1151'><a onclick="displayPageImage('KR1d0027', 'SBCK', '021-2a' );" name="021-2a" class="pb">[021-2a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='1151:1180'>云有言有所告請若有所問也者言有所告即告糴之類是也請即乞</span><br/>
<span class='tline' id='l43' data-llen='1180:1209'>師之類是也問即言汶陽之田之類是也鄭據傳而言有此三事皆是</span><br/>
<span class='tline' id='l44' data-llen='1209:1239'>有言有言即記云有故一也云有言即有書致之故記云有故則束帛加</span><br/>
<span class='tline' id='l45' data-llen='1239:1268'>書以將命也云春秋臧孫辰告糴者事在莊公二十八年也云公子遂</span><br/>
<span class='tline' id='l46' data-llen='1268:1297'>如楚乞師者事在僖二十六年也云晉侯使韓穿來言汶陽之田事在</span><br/>
<span class='tline' id='l47' data-llen='1297:1326'>成公八年也此三者皆見春秋經引之者證此有言以束帛加書之事</span><br/>
<span class='tline' id='l48' data-llen='1326:1355'>也云無庭實也者以經直云束帛如享禮則除束帛之外更無所有故</span><br/>
<span class='tline' id='l49' data-llen='1355:1384'>知無庭實也國語云臧孫辰以鬯圭者是告糴之物服注云無庭實也</span><br/>
<span class='tline' id='l50' data-llen='1384:1413'>又哀七年左傳云邾茅夷鴻以乗韋束帛自請救于吴求救非法故有</span><br/>
<span class='tline' id='l51' data-llen='1413:1442'>乗韋爲庭實也　賔奉至請覿　注覿見至特來　釋曰自此盡從者</span><br/>
<span class='tline' id='l52' data-llen='1442:1471'>訝受馬論賔將私覿主人不許而行禮賔之事云郷將公事者聘享是</span><br/>
<span class='tline' id='l53' data-llen='1471:1500'>也云是欲交其歡敬也者聘是公禮非是交歡此行私禮爲交歡敬也</span><br/>
<span class='tline' id='l54' data-llen='1500:1529'>案郊特牲云爲人臣者無外交鄭注私覿是外交也者彼謂臣爲君介</span><br/>
<span class='tline' id='l55' data-llen='1529:1558'>而行私覿是外交若特行聘則得私覿非外交也故彼上經云大夫執</span><br/>
<span class='tline' id='l56' data-llen='1558:1587'>圭而使所以申信也注云其君親來其臣不敢私見於主國君也以君</span><br/>
<span class='tline' id='l57' data-llen='1587:1614'><a onclick="displayPageImage('KR1d0027', 'SBCK', '021-2b' );" name="021-2b" class="pb">[021-2b] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1614:1643'>命聘則有私見是也云不用羔因使而見非特來者謂因爲君聘使而</span><br/>
<span class='tline' id='l59' data-llen='1643:1672'>行私見故用束錦非特來若特來則卿用羔也若然案士相見卿初仕</span><br/>
<span class='tline' id='l60' data-llen='1672:1701'>見己君及卿皆見以羔見他君得有羔者案尚書有三帛二生二生卿</span><br/>
<span class='tline' id='l61' data-llen='1701:1730'>執羔大夫執鴈彼見天子法從朝君而見得有羔若諸侯相朝其臣從</span><br/>
<span class='tline' id='l62' data-llen='1730:1759'>君亦得執羔見主君可知其爲君聘則不得執羔見主君也故鄭云因</span><br/>
<span class='tline' id='l63' data-llen='1759:1788'>使而見非特來案定公八年經書公㑹晉師于瓦左傳云范獻子執羔</span><br/>
<span class='tline' id='l64' data-llen='1788:1816'>趙簡子中行文子皆執鴈亦是從君見主君法也　擯者入告出辭</span><br/>
<span class='tline' id='l65' data-llen='1816:1845'>注客有至待之　釋曰云大禮者即上行聘享是也云未有以待之者</span><br/>
<span class='tline' id='l66' data-llen='1845:1874'>謂主人未有以待之以禮待之即下禮賔是也故止客私覿即下文行</span><br/>
<span class='tline' id='l67' data-llen='1874:1903'>禮賔也　宰夫徹几改筵　注宰夫至几與　釋曰云宰夫又主酒食</span><br/>
<span class='tline' id='l68' data-llen='1903:1932'>者也者對上宰夫設飱今又主酒食以禮賔也云賔席東上者對前爲</span><br/>
<span class='tline' id='l69' data-llen='1932:1961'>神而西上也云公食大夫禮曰蒲筵及萑席此筵上下大夫也者以公</span><br/>
<span class='tline' id='l70' data-llen='1961:1990'>食蒲筵萑席二者是爲上下大夫法又引周禮者鄭欲推出上下大夫</span><br/>
<span class='tline' id='l71' data-llen='1990:2019'>用漆几也案司几筵云諸侯酢席莞筵紛純如繅席畫純筵國賔于牖</span><br/>
<span class='tline' id='l72' data-llen='2019:2048'>前亦如之左彤几注云國賔諸侯來朝孤卿大夫來聘後言几者使不</span><br/>
<span class='tline' id='l73' data-llen='2048:2075'><a onclick="displayPageImage('KR1d0027', 'SBCK', '021-3a' );" name="021-3a" class="pb">[021-3a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='2075:2104'>蒙如也朝者彫几聘者彤几但司几筵是天子之官几筵又是諸侯之</span><br/>
<span class='tline' id='l75' data-llen='2104:2133'>法又鄭云國賔諸侯來朝孤卿大夫來聘是諸侯與朝聘天子法則孤</span><br/>
<span class='tline' id='l76' data-llen='2133:2162'>卿大夫是諸侯之臣也以此言之則天子孤卿大夫几筵與諸侯之臣</span><br/>
<span class='tline' id='l77' data-llen='2162:2191'>同可知若然公食大夫筵上下大夫禮同用蒲筵莞席與此席不同鄭</span><br/>
<span class='tline' id='l78' data-llen='2191:2220'>注此國賔中卿大夫得與孤同者鄭欲廣國賔之義其實此國賔中唯</span><br/>
<span class='tline' id='l79' data-llen='2220:2249'>有諸侯與孤無卿大夫也鄭必知卿大夫漆几者司几筵有五几從上</span><br/>
<span class='tline' id='l80' data-llen='2249:2278'>向下序之天子玉几諸侯彫几孤彤几卿大夫漆几下有素几喪事所</span><br/>
<span class='tline' id='l81' data-llen='2278:2306'>用差次然也無正文故云與以疑之公出至如初　注公出至端也</span><br/>
<span class='tline' id='l82' data-llen='2306:2335'>釋曰云公出迎者己之禮更端也者前聘享俱是公禮故不出迎此禮</span><br/>
<span class='tline' id='l83' data-llen='2335:2363'>賔私禮改更其端序故公出迎也　宰夫至以進　注内拂至授君</span><br/>
<span class='tline' id='l84' data-llen='2363:2392'>釋曰知几自東箱來者案覲禮記云几俟于東箱又此經直云進不言</span><br/>
<span class='tline' id='l85' data-llen='2392:2421'>升明不從下來從東箱來可知也　公東至西郷　釋曰云中攝之者</span><br/>
<span class='tline' id='l86' data-llen='2421:2449'>擬賔用兩手在公手外取之故也　賔進至面俟　注未設至爲梧</span><br/>
<span class='tline' id='l87' data-llen='2449:2478'>釋曰未設而俟者待公拜送訖乃設之故也　公壹拜送　注公尊至</span><br/>
<span class='tline' id='l88' data-llen='2478:2507'>作一　釋曰賔再拜稽首公乃壹拜當空首故注云公尊也　注不降</span><br/>
<span class='tline' id='l89' data-llen='2507:2534'><a onclick="displayPageImage('KR1d0027', 'SBCK', '021-3b' );" name="021-3b" class="pb">[021-3b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2534:2563'>至左几　釋曰云不降以主人禮未成者案郷飲酒義云啐酒成禮也</span><br/>
<span class='tline' id='l91' data-llen='2563:2592'>於席末據此而言則啐酒爲成禮此設几主爲啐酒今未啐醴故云禮</span><br/>
<span class='tline' id='l92' data-llen='2592:2621'>未成也凡云賔左几者對神右几也　宰夫至面枋　注酌以至授也</span><br/>
<span class='tline' id='l93' data-llen='2621:2650'>釋曰宰夫亦洗升實觶者經無宰夫升降之文以理亦之者亦上授几</span><br/>
<span class='tline' id='l94' data-llen='2650:2679'>時從下而升東箱取几進以授君今亦從下升東箱酌醴進以授君故</span><br/>
<span class='tline' id='l95' data-llen='2679:2708'>亦之不言宰夫升降者賤略之也云以醴自東箱來者下記云醴尊于</span><br/>
<span class='tline' id='l96' data-llen='2708:2737'>東箱瓦泰一有豐是也云不面擸不訝授也者公西面向賔宰夫自東</span><br/>
<span class='tline' id='l97' data-llen='2737:2765'>箱來在公傍側並授與公是以下云公側受醴不訝受故不面擸也</span><br/>
<span class='tline' id='l98' data-llen='2765:2794'>注賔壹至爲貴　釋曰禮器云禮有以少爲貴者今賔於上下皆再拜</span><br/>
<span class='tline' id='l99' data-llen='2794:2823'>稽首獨此一拜故鄭據大古之醴質無玄酒配之故壹拜以少爲貴也</span><br/>
<span class='tline' id='l100' data-llen='2823:2852'>宰夫至東塾　注事未至宰夫　釋曰云事未畢擯者不退中庭以有</span><br/>
<span class='tline' id='l101' data-llen='2852:2881'>宰夫也者案上文擯者退中庭又云擯者進事未畢在中庭可知此下</span><br/>
<span class='tline' id='l102' data-llen='2881:2910'>文亦云擯者進相幣事亦未畢而在東塾故決之若然以有宰夫主飲</span><br/>
<span class='tline' id='l103' data-llen='2910:2939'>食之事宰夫所主己雖事未畢猶得負東塾以其閒有事宰夫相己無</span><br/>
<span class='tline' id='l104' data-llen='2939:2968'>事故也若無宰夫在中庭矣　注庭實乗馬　釋曰鄭知乗馬者下文</span><br/>
<span class='tline' id='l105' data-llen='2968:2995'><a onclick="displayPageImage('KR1d0027', 'SBCK', '021-4a' );" name="021-4a" class="pb">[021-4a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='2995:3022'><a onclick="displayPageImage('KR1d0027', 'SBCK', '021-5a' );" name="021-5a" class="pb">[021-5a] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3022:3049'><a onclick="displayPageImage('KR1d0027', 'SBCK', '021-6a' );" name="021-6a" class="pb">[021-6a] <img width="20"  src="/static/img/kanseki-5.png"/></a></span><br/>
<span class='tline' id='l108' data-llen='3049:3078'>賔覿至稽首注不請至覿也　釋曰自此盡公降立論行私覿之事云</span><br/>
<span class='tline' id='l109' data-llen='3078:3108'>不請不辭郷時巳請也者云不請賔不請不辭主君不辭所以不辭者郷</span><br/>
<span class='tline' id='l110' data-llen='3108:3138'>時巳請覿主人辭之以禮賔故今不復請亦不辭之也云覿用束錦辟享</span><br/>
<span class='tline' id='l111' data-llen='3138:3168'>幣也者以上文享主君用束帛享夫人用玄纁束帛以今用束錦是辟享</span><br/>
<span class='tline' id='l112' data-llen='3168:3198'>幣也云緫者至扣馬也者賔緫八轡在前牽之二人賛者各居兩馬閒各</span><br/>
<span class='tline' id='l113' data-llen='3198:3228'>用左右手手扣一匹故云在馬閒扣馬也云入門而右私事自闑右者玉</span><br/>
<span class='tline' id='l114' data-llen='3228:3259'>藻云公事自闑西鄭注云聘享也又云私事自闑東注云覿面也此行覿禮</span><br/>
<span class='tline' id='l115' data-llen='3259:3288'>故引之也云奠幣再拜以臣禮見也者謂由闑東介又不從又自牽馬</span><br/>
<span class='tline' id='l116' data-llen='3288:3317'>又不升堂入幣皆是以臣禮見也云賛者賈人之屬者旣行臣禮不使</span><br/>
<span class='tline' id='l117' data-llen='3317:3346'>介從明賛者是賈人之屬從行者云介特覿也者主君辭賔賔入門左</span><br/>
<span class='tline' id='l118' data-llen='3346:3375'>則介五人隨入門西北面西上其介五人行覿禮各自特行無介從爲</span><br/>
<span class='tline' id='l119' data-llen='3375:3404'>特覿也　注將還至北面　釋曰云賛者有司受馬乃出者賔出之特</span><br/>
<span class='tline' id='l120' data-llen='3404:3433'>賛扣馬者未得出待人受馬乃得出所以然者幣可奠之於地其馬不</span><br/>
<span class='tline' id='l121' data-llen='3433:3462'>可散放故待人受之乃可以出故云有司受馬乃出也云凡取幣于庭</span><br/>
<span class='tline' id='l122' data-llen='3462:3491'>北面者言凡非一此時辭賔更出取幣後門右禮訖又取幣皆北面又</span><br/>
<span class='tline' id='l123' data-llen='3491:3518'><a onclick="displayPageImage('KR1d0027', 'SBCK', '021-6b' );" name="021-6b" class="pb">[021-6b] <img width="20"  src="/static/img/kanseki-5.png"/></a></span><br/>
<span class='tline' id='l124' data-llen='3518:3547'>衆介奠幣擯者取亦北面故云凡以廣之也　牽馬右之入設　注庭</span><br/>
<span class='tline' id='l125' data-llen='3547:3576'>實至牽之　釋曰云庭實先設客禮也者對前入門右時賔奉束帛緫</span><br/>
<span class='tline' id='l126' data-llen='3576:3605'>乗馬一時入無先後之別是臣禮今此入設下經乃云賔奉幣是先設</span><br/>
<span class='tline' id='l127' data-llen='3605:3634'>庭實客禮也云於是牽馬者四人事得申也者知四人者若如前賛者</span><br/>
<span class='tline' id='l128' data-llen='3634:3663'>二人則不得云右之旣言右之明人牽一匹不須賔牽之事得申人牽</span><br/>
<span class='tline' id='l129' data-llen='3663:3692'>一匹賔不緫牽是也引曲禮者欲見牽馬在右禮之常彼效馬效羊謂</span><br/>
<span class='tline' id='l130' data-llen='3692:3721'>尊者之物使養之今來呈見此取一邊牽之法義不與彼同也　注以</span><br/>
<span class='tline' id='l131' data-llen='3721:3750'>客至從介　釋曰對入門右行臣禮不得從介也　公揖至再拜　注</span><br/>
<span class='tline' id='l132' data-llen='3750:3779'>公再拜至之也　釋白臣禮見謂初入門右是以今再拜新之也知此</span><br/>
<span class='tline' id='l133' data-llen='3779:3808'>不爲拜至者下記云禮不拜至鄭注云以賔不於是始至私覿固非始</span><br/>
<span class='tline' id='l134' data-llen='3808:3836'>至而爲再拜明爲臣禮見新之也　賔三至負序　注反還至圭同</span><br/>
<span class='tline' id='l135' data-llen='3836:3865'>釋曰云反還者不敢與授圭同者上行聘時三退負序不言反還故決</span><br/>
<span class='tline' id='l136' data-llen='3865:3894'>之也　注不言至之也　釋曰此決聘享皆言公受此乃私覿故略之</span><br/>
<span class='tline' id='l137' data-llen='3894:3923'>不言其公受也　士受至右受　注自由至受皮　釋曰此庭實之馬</span><br/>
<span class='tline' id='l138' data-llen='3923:3952'>四匹在庭北面西上牽馬者亦四人各在馬西以右手執馬而立士受</span><br/>
<span class='tline' id='l139' data-llen='3952:3979'><a onclick="displayPageImage('KR1d0027', 'SBCK', '021-7a' );" name="021-7a" class="pb">[021-7a] <img width="20"  src="/static/img/kanseki-5.png"/></a></span><br/>
<span class='tline' id='l140' data-llen='3979:4008'>馬者從東方來由馬前各適牽馬者之前還遶其後適牽馬者之東馬</span><br/>
<span class='tline' id='l141' data-llen='4008:4037'>西而受之牽馬者自前行而出之云此亦並授者不自前左由便也者</span><br/>
<span class='tline' id='l142' data-llen='4037:4066'>郷飲酒之等於西階之上皆授由其右受由其左今乃受馬者不自左</span><br/>
<span class='tline' id='l143' data-llen='4066:4095'>而由其右受者使授馬者授訖右廽其身於出時爲便故鄭注云便其</span><br/>
<span class='tline' id='l144' data-llen='4095:4124'>巳授而去也云受馬自前變於受皮者上受享庭實之皮受皮者自後</span><br/>
<span class='tline' id='l145' data-llen='4124:4153'>右客鄭注云自由也從東方來由客後西居其左受皮也此亦從東而</span><br/>
<span class='tline' id='l146' data-llen='4153:4182'>來由馬前者馬是生物恐驚故由前是變於受皮也　牽馬至乃出釋</span><br/>
<span class='tline' id='l147' data-llen='4182:4211'>曰四馬並北面牽馬者皆在馬西士旣受馬其最西頭者便即出門不</span><br/>
<span class='tline' id='l148' data-llen='4211:4240'>須由馬之前其次東三匹者皆由西於馬前而出故云牽馬者自前西</span><br/>
<span class='tline' id='l149' data-llen='4240:4269'>乃出據三人而言也　賔降至君辭　注拜送至郷之　釋曰此言賔</span><br/>
<span class='tline' id='l150' data-llen='4269:4298'>拜送幣者私覿己物故也前享幣不拜送者致君命非己物故也　注</span><br/>
<span class='tline' id='l151' data-llen='4298:4327'>君乃至敬也　釋曰經上云拜送而云君辭君辭復云拜也是其君乃</span><br/>
<span class='tline' id='l152' data-llen='4327:4356'>辭之賔由拜者敬主國君故也　注此禮至明說　釋曰云此禮固多</span><br/>
<span class='tline' id='l153' data-llen='4356:4385'>有辭矣者謂此儀禮之内賔主之辭固多有辭矣但周公作經未有顯</span><br/>
<span class='tline' id='l154' data-llen='4385:4414'>著明言之者直云辭耳此及公食皆著其辭此二者是志記之言煥乎</span><br/>
<span class='tline' id='l155' data-llen='4414:4441'><a onclick="displayPageImage('KR1d0027', 'SBCK', '021-7b' );" name="021-7b" class="pb">[021-7b] <img width="20"  src="/static/img/kanseki-5.png"/></a></span><br/>
<span class='tline' id='l156' data-llen='4441:4470'>可見云未敢明說者據此二者觸類而長之餘辭亦可以意量作但疑</span><br/>
<span class='tline' id='l157' data-llen='4470:4499'>事無質未可造次明說故上注毎云其辭未聞也　賔降至馬出　注</span><br/>
<span class='tline' id='l158' data-llen='4499:4528'>廟中冝清　釋曰云公側授宰幣不言出言馬出者以廟中冝清㓗出</span><br/>
<span class='tline' id='l159' data-llen='4528:4557'>就廐幣不言出與上皮幣同皆以東入藏之故記云賔之幣唯馬出其</span><br/>
<span class='tline' id='l160' data-llen='4557:4585'>餘皆東注云馬出當就廐也餘物皆東藏之内府是幣不出之義也</span><br/>
<span class='tline' id='l161' data-llen='4585:4614'>公降至請覿　注玉錦至便也　釋曰自此盡舉皮以東論上介衆介</span><br/>
<span class='tline' id='l162' data-llen='4614:4643'>行私覿之事云玉錦錦之文纎縟者也者案聘義孔子論玉而云縝密</span><br/>
<span class='tline' id='l163' data-llen='4643:4672'>以栗知也是玉有密致錦之纎縟似玉之密致者云禮有以少文爲貴</span><br/>
<span class='tline' id='l164' data-llen='4672:4701'>者禮器直云有以文爲貴者有以少爲貴者無少文爲貴之語但有以</span><br/>
<span class='tline' id='l165' data-llen='4701:4730'>少爲貴以文爲貴明亦有以少文爲貴故鄭以義而言之也　注上介</span><br/>
<span class='tline' id='l166' data-llen='4730:4759'>用皮變於賔　釋曰賔用馬今上介用皮故云變於賔也　注賛者奠</span><br/>
<span class='tline' id='l167' data-llen='4759:4788'>皮出　釋曰鄭知賛者奠皮出者下云有司二人舉皮從其幣出無人</span><br/>
<span class='tline' id='l168' data-llen='4788:4817'>授之明賛者奠即出可知　注此請至而俟　釋曰云此請受請于上</span><br/>
<span class='tline' id='l169' data-llen='4817:4846'>介也者對前賔此請上介亦不請衆介也知擯者先即西面位請之者</span><br/>
<span class='tline' id='l170' data-llen='4846:4875'>以其上介等先立門西東面故擯西面對之云釋辭之時衆執幣者隨</span><br/>
<span class='tline' id='l171' data-llen='4875:4902'><a onclick="displayPageImage('KR1d0027', 'SBCK', '021-8a' );" name="021-8a" class="pb">[021-8a] <img width="20"  src="/static/img/kanseki-5.png"/></a></span><br/>
<span class='tline' id='l172' data-llen='4902:4929'><a onclick="displayPageImage('KR1d0027', 'SBCK', '021-9a' );" name="021-9a" class="pb">[021-9a] <img width="20"  src="/static/img/kanseki-5.png"/></a></span><br/>
<span class='tline' id='l173' data-llen='4929:4957'><a onclick="displayPageImage('KR1d0027', 'SBCK', '021-10a' );" name="021-10a" class="pb">[021-10a] <img width="20"  src="/static/img/kanseki-5.png"/></a></span><br/>
<span class='tline' id='l174' data-llen='4957:4987'>也　釋曰介初在揖位君在中庭奠皮近西故介發揖位經皮西北出三</span><br/>
<span class='tline' id='l175' data-llen='4987:5016'>分一乃東行北向當君乃北行至君所乃授幣故云自皮西進北面授</span><br/>
<span class='tline' id='l176' data-llen='5016:5044'>幣也介出至受幣　注不側授介禮輕　釋曰案賔覿禮云側授宰</span><br/>
<span class='tline' id='l177' data-llen='5044:5073'>幣此不云側授故云介禮輕宰自公左受即是側不云側者當有賛者</span><br/>
<span class='tline' id='l178' data-llen='5073:5102'>於公受轉授宰故云介禮輕也　擯者又納士介　注納者出道入也</span><br/>
<span class='tline' id='l179' data-llen='5102:5131'>釋曰自此盡序從之論士介行私覿之事云納者出道入也者謂若燕</span><br/>
<span class='tline' id='l180' data-llen='5131:5159'>禮大射小臣納卿大夫出道入之也注終不至禮見　釋曰上介奠</span><br/>
<span class='tline' id='l181' data-llen='5159:5188'>幣訖辭之終以客禮是士介卑奠幣出私覿即了然不敢以客禮見也</span><br/>
<span class='tline' id='l182' data-llen='5188:5217'>擯者至固辭　注禮請至大夫也　釋曰知固衍字當如面大夫者案</span><br/>
<span class='tline' id='l183' data-llen='5217:5246'>下士介面大夫時擯者執上幣出禮請受賔辭無固字故知此固衍字</span><br/>
<span class='tline' id='l184' data-llen='5246:5275'>當如士介面大夫　注擯者至告之　釋曰鄭知擯立門中閾外西面</span><br/>
<span class='tline' id='l185' data-llen='5275:5304'>者以公在内賔在門外之西東面擯者兩處相之明居閾外西面向賔</span><br/>
<span class='tline' id='l186' data-llen='5304:5333'>告之也　士三至幣立　注俟擯至來也　釋曰上文擯者執上幣以</span><br/>
<span class='tline' id='l187' data-llen='5333:5362'>出賔辭之上介皆辟之乃云士三人取幣立擯者執上幣始來明士三</span><br/>
<span class='tline' id='l188' data-llen='5362:5391'>人立俟之可知也　擯者進　注就公所也　釋曰以公在庭故擯者</span><br/>
<span class='tline' id='l189' data-llen='5391:5419'><a onclick="displayPageImage('KR1d0027', 'SBCK', '021-10b' );" name="021-10b" class="pb">[021-10b] <img width="20"  src="/static/img/kanseki-5.png"/></a></span><br/>
<span class='tline' id='l190' data-llen='5419:5447'><a onclick="displayPageImage('KR1d0027', 'SBCK', '021-10b' );" name="021-10b" class="pb">[021-10b] <img width="20"  src="/static/img/kanseki-5.png"/></a></span><br/>
<span class='tline' id='l191' data-llen='5447:5476'>常引論語者彼雖非聘亦是大夫使人往來法問夫子何爲亦是問君</span><br/>
<span class='tline' id='l192' data-llen='5476:5505'>之類故云之類也　注拜其至亦辟　釋曰案爾雅釋言恙憂也言亦</span><br/>
<span class='tline' id='l193' data-llen='5505:5534'>者亦初迎賔入門主君拜賔辟故云亦也　公勞至不顧　注公旣至</span><br/>
<span class='tline' id='l194' data-llen='5534:5563'>顧矣　釋曰云賔不顧據上擯送賔復迴謂君云賔不顧矣故引孔子</span><br/>
<span class='tline' id='l195' data-llen='5563:5592'>事爲證若然此送賔是上擯則卿爲上擯孔子爲下大夫得爲上擯者</span><br/>
<span class='tline' id='l196' data-llen='5592:5620'>以孔子有德君命使攝上擯若定十年夾谷之㑹令孔子爲相同也</span><br/>
<span class='tline' id='l197' data-llen='5620:5649'>賔請至大夫　注請問至告之　釋曰自此盡亦如之論賔請問大夫</span><br/>
<span class='tline' id='l198' data-llen='5649:5678'>訖即館卿大夫勞賔介之事云不言問聘聘亦問也嫌近君也者對文</span><br/>
<span class='tline' id='l199' data-llen='5678:5707'>大聘曰聘小聘曰問揔而言之問聘一也不得云問卿若言問近君矣</span><br/>
<span class='tline' id='l200' data-llen='5707:5736'>故云有事于大夫也鄭云擯者反命因告之者但從朝以來行聘享行</span><br/>
<span class='tline' id='l201' data-llen='5736:5765'>禮賔之事事巳煩矣今日即請未可即行故云反命因告之告之使知</span><br/>
<span class='tline' id='l202' data-llen='5765:5794'>而巳是以賔至館行勞賔介及受饔餼終日有事明日乃行問卿之禮</span><br/>
<span class='tline' id='l203' data-llen='5794:5823'>也賔所請問卿冝云有事于某子故下記云幣之所及皆勞鄭云所以</span><br/>
<span class='tline' id='l204' data-llen='5823:5852'>知及不及者賔請有事固曰某子某子是也　賔即館　注小休息也</span><br/>
<span class='tline' id='l205' data-llen='5852:5881'>釋曰言休息者據此一日之閒其事多矣明旦行問卿暫時止息故云</span><br/>
<span class='tline' id='l206' data-llen='5881:5909'><a onclick="displayPageImage('KR1d0027', 'SBCK', '021-11a' );" name="021-11a" class="pb">[021-11a] <img width="20"  src="/static/img/kanseki-5.png"/></a></span><br/>
<span class='tline' id='l207' data-llen='5909:5938'>小休息也　注以己至辭之　釋曰云以己公事未行者其聘享公事</span><br/>
<span class='tline' id='l208' data-llen='5938:5967'>巳行仍有問大夫之等公事未行故不敢見云上介以賔辭辭之者以</span><br/>
<span class='tline' id='l209' data-llen='5967:5997'>經云賔不見明上介以賔辭辭之可知是以下言上介受明此上介辭也</span><br/>
<span class='tline' id='l210' data-llen='5997:6026'>大夫至介受　注不言至執羔　釋曰云周禮者案周禮秋官掌客云</span><br/>
<span class='tline' id='l211' data-llen='6026:6055'>凡諸侯之禮上公五積卿皆見以羔侯伯四積卿皆見以羔是主國之</span><br/>
<span class='tline' id='l212' data-llen='6055:6084'>卿見朝君皆執羔引之證主國卿見聘客不得執羔與大夫同用鴈不</span><br/>
<span class='tline' id='l213' data-llen='6084:6112'>見朝君故也　君使至五牢注變皮至爲饋　釋曰自此盡無儐論</span><br/>
<span class='tline' id='l214' data-llen='6112:6141'>主君使卿歸饔餼於賔介之事云變皮弁服韋弁敬也者案周禮春官</span><br/>
<span class='tline' id='l215' data-llen='6141:6170'>司服王之吉服有九祭服之下先云兵事韋弁服後云視朝皮弁服則</span><br/>
<span class='tline' id='l216' data-llen='6170:6199'>韋弁尊於皮弁今行聘享之事等皆皮弁至歸饔餼則韋弁故云敬也</span><br/>
<span class='tline' id='l217' data-llen='6199:6228'>云韋弁韎韋之弁兵服也者鄭知弁用韎韋者案司服注鄭引春秋傳</span><br/>
<span class='tline' id='l218' data-llen='6228:6257'>曰晉郤至衣韎韋之跗注又云今時五伯緹衣古兵服之遺色故知用</span><br/>
<span class='tline' id='l219' data-llen='6257:6286'>韎韋也韎即赤色以赤韋爲弁也云兵服者司服云凡兵事韋弁服故</span><br/>
<span class='tline' id='l220' data-llen='6286:6315'>云兵服也云服之者皮韋同類取相近耳者有毛則曰皮去毛熟治則</span><br/>
<span class='tline' id='l221' data-llen='6315:6344'>曰韋本是一物有毛無毛爲異故云取相近耳云其服蓋韎布以爲衣</span><br/>
<span class='tline' id='l222' data-llen='6344:6372'><a onclick="displayPageImage('KR1d0027', 'SBCK', '021-11b' );" name="021-11b" class="pb">[021-11b] <img width="20"  src="/static/img/kanseki-5.png"/></a></span><br/>
<span class='tline' id='l223' data-llen='6372:6401'>而素裳者此無正文但正服則鄭注司服云韋弁以韎韋爲弁又以爲</span><br/>
<span class='tline' id='l224' data-llen='6401:6430'>衣裳又晉郤至衣韎韋之跗注鄭志解此跗注以跗爲幅以注爲屬謂</span><br/>
<span class='tline' id='l225' data-llen='6430:6459'>制韋如布帛之幅而連屬爲衣及裳今此鄭云以韎布爲衣而素裳全</span><br/>
<span class='tline' id='l226' data-llen='6459:6488'>與兵服異者鄭以意量之此爲賔館於大夫士之廟旣爲入廟之服不</span><br/>
<span class='tline' id='l227' data-llen='6488:6517'>可純如兵服故爲韎布爲衣而素裳鄭志兵服以其與皮弁同白舄故</span><br/>
<span class='tline' id='l228' data-llen='6517:6546'>以素裳解之此言素裳又與鄭志同若然唯變其衣耳以無正文故云</span><br/>
<span class='tline' id='l229' data-llen='6546:6575'>蓋以疑之也云殺曰饔生曰餼者周禮有内饔外饔皆掌割亨之事詩</span><br/>
<span class='tline' id='l230' data-llen='6575:6604'>云有母之尸饔故知殺曰饔生曰餼者以其對饔是腥飪故知餼是生</span><br/>
<span class='tline' id='l231' data-llen='6604:6633'>故下云餼二牢皆活陳之也　上介至禮辭　注朝服至尊服　釋曰</span><br/>
<span class='tline' id='l232' data-llen='6633:6662'>鄭知義然者案下云賔皮弁迎大夫是受之用皮弁爲尊服明此著朝</span><br/>
<span class='tline' id='l233' data-llen='6662:6691'>服朝服卑於皮弁是示不受言示不受終受之也　有司入陳　注入</span><br/>
<span class='tline' id='l234' data-llen='6691:6720'>賔至其積　釋曰案上文直云致館及即館不辨廟與正客館之名案</span><br/>
<span class='tline' id='l235' data-llen='6720:6749'>下記云卿館於大夫大夫館於士皆是大夫士之廟下文又云揖入及</span><br/>
<span class='tline' id='l236' data-llen='6749:6778'>廟鄭據此而言明陳之於廟也曾子問孔子云自卿大夫士之家曰私</span><br/>
<span class='tline' id='l237' data-llen='6778:6807'>館即卿大夫士之廟一也孔子又云公館與公所爲曰公館鄭注云公</span><br/>
<span class='tline' id='l238' data-llen='6807:6835'><a onclick="displayPageImage('KR1d0027', 'SBCK', '021-12a' );" name="021-12a" class="pb">[021-12a] <img width="20"  src="/static/img/kanseki-5.png"/></a></span><br/>
<span class='tline' id='l239' data-llen='6835:6864'>館若今縣官宫也彼是正客館彼此兩言之者若朝聘使少則皆於正</span><br/>
<span class='tline' id='l240' data-llen='6864:6893'>客館若使多則有在大夫廟多少不定兩言之也案大行人及掌客積</span><br/>
<span class='tline' id='l241' data-llen='6893:6922'>與饔餼各別此注以饔餼爲陳其積者對文饔餼與積別散文揔是委</span><br/>
<span class='tline' id='l242' data-llen='6922:6951'>積故云積也　饔　注謂飪與腥　釋曰知者上揔言饔餼五牢下陳</span><br/>
<span class='tline' id='l243' data-llen='6951:6980'>有三處據此饔下云飪一牢腥二牢下又別云餼二牢故知饔別飪腥</span><br/>
<span class='tline' id='l244' data-llen='6980:7009'>二者也若然飪與腥共以饔目之者以其同是死列之以鼎故也　注</span><br/>
<span class='tline' id='l245' data-llen='7009:7038'>陪鼎至用木　釋曰案公食大夫庶羞也以非正饌故在正鼎後而言</span><br/>
<span class='tline' id='l246' data-llen='7038:7067'>加也云當内廉辟堂塗也者正鼎九雖大判繼階而言其云于階前則</span><br/>
<span class='tline' id='l247' data-llen='7067:7096'>階東稍逺故陪鼎猶當内廉也而辟堂塗堂塗之内也云腸胃次腊以</span><br/>
<span class='tline' id='l248' data-llen='7096:7125'>其出牛羊也鄭言此者以其膚是豕肉腸胃是腹内之物而在肉前者</span><br/>
<span class='tline' id='l249' data-llen='7125:7154'>以其腸胃出於牛羊故在膚前列之也云膚豕肉也唯燖者有膚者君</span><br/>
<span class='tline' id='l250' data-llen='7154:7183'>子不食圂腴犬豕曰圂若然牛羊有腸胃而無膚豕則有膚而無腸胃</span><br/>
<span class='tline' id='l251' data-llen='7183:7212'>也且豕則有膚豚則無膚故士喪禮豚皆無膚以其皮薄故也縱豕以</span><br/>
<span class='tline' id='l252' data-llen='7212:7241'>四解亦無膚故旣夕大遣奠少牢無膚以其豚解故也云此饌先陳其</span><br/>
<span class='tline' id='l253' data-llen='7241:7270'>位後言其次重大禮詳其事也者先陳其位者南陳巳上是也後言其</span><br/>
<span class='tline' id='l254' data-llen='7270:7298'><a onclick="displayPageImage('KR1d0027', 'SBCK', '021-12b' );" name="021-12b" class="pb">[021-12b] <img width="20"  src="/static/img/kanseki-5.png"/></a></span><br/>
<span class='tline' id='l255' data-llen='7298:7327'>次者牛羊豕巳下是也案設飱時直云飪一牢在西鼎九羞鼎三腥一</span><br/>
<span class='tline' id='l256' data-llen='7327:7356'>牢在東鼎七直言西九東七不言次陳位飱是小禮輕之故也云宫必</span><br/>
<span class='tline' id='l257' data-llen='7356:7385'>有碑所以識日景引隂陽也者言宫必有碑者案諸經云三揖者鄭注</span><br/>
<span class='tline' id='l258' data-llen='7385:7414'>皆云入門將曲揖旣北面揖當碑揖若然士昏及此聘禮是大夫士廟</span><br/>
<span class='tline' id='l259' data-llen='7414:7443'>内皆有碑矣郷飲酒郷射言三揖則庠序之内亦有碑矣祭義云君牽</span><br/>
<span class='tline' id='l260' data-llen='7443:7472'>牲麗于碑則諸侯廟内有碑明矣天子廟及庠序有碑可知但生人寢</span><br/>
<span class='tline' id='l261' data-llen='7472:7501'>内不見有碑雖無文兩君相朝燕在寢豈不三揖乎明亦當有碑矣言</span><br/>
<span class='tline' id='l262' data-llen='7501:7530'>所以識日景者周禮匠人云爲規識日出之景與日入之景者自是正</span><br/>
<span class='tline' id='l263' data-llen='7530:7559'>東西南北此識日景唯可觀碑景邪正以知日之早晩也又云引隂陽</span><br/>
<span class='tline' id='l264' data-llen='7559:7588'>者又觀碑景南北長短十一月日南至景南北最長隂盛也五月日北</span><br/>
<span class='tline' id='l265' data-llen='7588:7617'>至景南北最短陽盛也二至之閒景之盈縮隂陽進退可知云凡碑引</span><br/>
<span class='tline' id='l266' data-llen='7617:7646'>物者宗廟則麗牲焉以取毛血者云凡碑引物則識日景引隂陽皆是</span><br/>
<span class='tline' id='l267' data-llen='7646:7675'>引物則宗廟之中是引物但廟碑又有麗牲麗繫也案祭義云君牽牲</span><br/>
<span class='tline' id='l268' data-llen='7675:7704'>麗于碑以其鸞刀以取血毛毛以告純血以告殺兼爲此事也云其材</span><br/>
<span class='tline' id='l269' data-llen='7704:7733'>宫廟以石窆用木者此雖無正文以義言之葬碑取縣繩繂暫時之閒</span><br/>
<span class='tline' id='l270' data-llen='7733:7761'><a onclick="displayPageImage('KR1d0027', 'SBCK', '021-13a' );" name="021-13a" class="pb">[021-13a] <img width="20"  src="/static/img/kanseki-5.png"/></a></span><br/>
<span class='tline' id='l271' data-llen='7761:7790'>往來運載當用木而巳其宫廟之碑取其妙好又須乆長用石爲之理</span><br/>
<span class='tline' id='l272' data-llen='7790:7819'>勝於木故云宫廟以石窆用木也是以檀弓云公室視豐碑三家視桓</span><br/>
<span class='tline' id='l273' data-llen='7819:7848'>楹時魯與大夫皆僣言視桓楹桓楹宫廟兩楹之柱是葬用木之驗也</span><br/>
<span class='tline' id='l274' data-llen='7848:7877'>腥二至二列　注有腥至賔也　釋曰云優賔者案下文士四人皆餼</span><br/>
<span class='tline' id='l275' data-llen='7877:7906'>大牢無腥是不優之也　堂上至醢屈　注戸室至爲併　釋曰云設</span><br/>
<span class='tline' id='l276' data-llen='7906:7935'>于戸西西陳皆二以並東上韭菹其南醓醢屈者謂其南東上醓醢醓</span><br/>
<span class='tline' id='l277' data-llen='7935:7964'>醢西昌本昌本西麋臡麋臡西菁菹菁菹北鹿臡鹿臡東葵菹葵菹東</span><br/>
<span class='tline' id='l278' data-llen='7964:7993'>蝸醢蝸醢東韭菹案周禮天官醢人朝事之豆有八韭菹醓醢昌本麋</span><br/>
<span class='tline' id='l279' data-llen='7993:8022'>臡菁菹鹿臡茆菹麏臡饋食之豆葵菹蠃醢此經直云韭菹醓醢屈知</span><br/>
<span class='tline' id='l280' data-llen='8022:8051'>此昌本巳下八豆者案公食下大夫六豆韭菹醓醢昌本麋臡菁菹鹿</span><br/>
<span class='tline' id='l281' data-llen='8051:8080'>臡又云上大夫八豆鄭注云記公食上大夫異於下大夫之數豆加葵</span><br/>
<span class='tline' id='l282' data-llen='8080:8109'>菹蝸醢以充八豆若然案朝事八豆菁菹鹿臡下仍有茆菹麏臡不取</span><br/>
<span class='tline' id='l283' data-llen='8109:8138'>而取饋食葵菹蝸醢者案少牢正祭用韭菹醓醢葵菹蝸醢朝事饋食</span><br/>
<span class='tline' id='l284' data-llen='8138:8167'>之豆兼用之明此賔上大夫亦兼用朝事饋食之豆以充八豆可知云</span><br/>
<span class='tline' id='l285' data-llen='8167:8196'>東上者變於親食賔也者案公食大夫公親食賔云宰夫自東房薦豆</span><br/>
<span class='tline' id='l286' data-llen='8196:8224'><a onclick="displayPageImage('KR1d0027', 'SBCK', '021-13b' );" name="021-13b" class="pb">[021-13b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='8224:8253'>六設于醬東西上此云東上是變於親食賔也云屈猶錯也者猶下經</span><br/>
<span class='tline' id='l288' data-llen='8253:8282'>錯黍此經菹菹不自相當皆交錯陳之故云錯也　八簋至稷錯　注</span><br/>
<span class='tline' id='l289' data-llen='8282:8311'>黍在北　釋曰云繼者繼八豆以西陳之云八簋者此陳之次第與八</span><br/>
<span class='tline' id='l290' data-llen='8311:8340'>豆同故鄭云屈猶錯也八豆言屈八簋言錯者以八豆之實各別直次</span><br/>
<span class='tline' id='l291' data-llen='8340:8369'>第屈陳之則得相變故云屈也八簋唯有黍稷二種雖屈陳之則閒雜</span><br/>
<span class='tline' id='l292' data-llen='8369:8398'>錯陳之使當行黍稷閒錯不得並陳設亦相變故鄭下注凡饌屈錯要</span><br/>
<span class='tline' id='l293' data-llen='8398:8426'>相變是也六鉶至羊豕　注鉶羮器也　釋曰此不言䋫屈錯者䋫</span><br/>
<span class='tline' id='l294' data-llen='8426:8455'>文自具故不言之也案此文上下䋫屈錯似各別鄭此注屈猶錯士喪</span><br/>
<span class='tline' id='l295' data-llen='8455:8484'>禮陳衣於房中南領西上䋫注云䋫猶屈又似不別者云䋫屈二者下</span><br/>
<span class='tline' id='l296' data-llen='8484:8513'>手陳之少異屈者句而屈陳之䋫者直屈陳之不爲句陳訖則相似故</span><br/>
<span class='tline' id='l297' data-llen='8513:8542'>注士喪禮云䋫猶屈言錯者閒雜而陳之與䋫屈同或句屈陳而錯此</span><br/>
<span class='tline' id='l298' data-llen='8542:8571'>文是也或䋫陳如錯公食大夫是也故公食大夫云宰夫設黍稷六簋</span><br/>
<span class='tline' id='l299' data-llen='8571:8600'>于俎西二以並東北上黍當牛俎其西稷錯以終南陳是其直䋫錯之</span><br/>
<span class='tline' id='l300' data-llen='8600:8628'>也　注凡饌至相變釋曰凡豆及簋之數皆耦兩自相對而陳之屈</span><br/>
<span class='tline' id='l301' data-llen='8628:8659'>錯不相對者欲使陳設者其要殺各得相變不使相當其六鉶䋫者牛及豕</span><br/>
<span class='tline' id='l302' data-llen='8659:8687'><a onclick="displayPageImage('KR1d0027', 'SBCK', '021-14a' );" name="021-14a" class="pb">[021-14a] <img width="20"  src="/static/img/kanseki-5.png"/></a></span><br/>
<span class='tline' id='l303' data-llen='8687:8716'>二者相變羊豕相當不相變以其大牢牛羊豕不耦故羊豕不得變也</span><br/>
<span class='tline' id='l304' data-llen='8716:8746'>八壷至南陳　注壷酒至爲味　釋曰鄭云蓋稻酒粱酒也者以下夫人</span><br/>
<span class='tline' id='l305' data-llen='8746:8776'>歸禮醙黍清各兩壷此中若有黍不得各二壷若三者各二壷則止有六</span><br/>
<span class='tline' id='l306' data-llen='8776:8806'>壷與夫人歸禮同又不得各三壷若三者各三壷則九壷不合八數止有</span><br/>
<span class='tline' id='l307' data-llen='8806:8836'>稻粱無正文故云蓋以疑之鄭知不直有稻黍而爲稻粱者稻粱是加相</span><br/>
<span class='tline' id='l308' data-llen='8836:8866'>對之物故爲稻粱也此陳饔餼堂上及東西夾簋有二十簠六上文設飱</span><br/>
<span class='tline' id='l309' data-llen='8866:8896'>時與此堂上及西夾其對則簋十四簠四案掌客設飱公侯伯子男簋同</span><br/>
<span class='tline' id='l310' data-llen='8896:8926'>十二公簠十侯伯簠八子男簠六又皆陳饔餼其死牢如飱之陳如何此</span><br/>
<span class='tline' id='l311' data-llen='8926:8956'>中飱之簋數及饔餼之簠數皆多於君者彼是君禮自上下爲差此乃臣</span><br/>
<span class='tline' id='l312' data-llen='8956:8986'>禮或多或少自是一法不可以彼相並又此中致饔餼於賔醯醢百罋米</span><br/>
<span class='tline' id='l313' data-llen='8986:9016'>百筥周禮上公罋筥百二十侯伯罋筥百子男罋筥八十子男少於此卿</span><br/>
<span class='tline' id='l314' data-llen='9016:9046'>大夫禮禮或損之而益此其類也　西夾至東陳　釋曰六豆者先設韭</span><br/>
<span class='tline' id='l315' data-llen='9046:9076'>菹其東醓醢又其東昌本南麋臡麋臡西菁菹又西鹿臡此陳還取朝事</span><br/>
<span class='tline' id='l316' data-llen='9076:9101'>之豆其六簋四鉶兩簠六壷東陳其次可知義復與前同也</span><br/>
<span class='tline' id='l317' data-llen='9101:9111'>儀禮䟽卷第二十一</span><br/>
<span class='tline' id='l318' data-llen='9111:9139'><a onclick="displayPageImage('KR1d0027', 'SBCK', '021-14b' );" name="021-14b" class="pb">[021-14b] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
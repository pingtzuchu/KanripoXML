<div id="txtcont" class="span9" style="position: relative;">
    <p><br/>
<span class='tline' id='l9' data-llen='220:247'><a onclick="displayPageImage('KR1d0027', 'SBCK', '038-1a' );" name="038-1a" class="pb">[038-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='247:257'>儀禮䟽卷第四十四</span><br/>
<span class='tline' id='l11' data-llen='257:284'>　　　唐朝散大夫行太學博士引文館學士臣賈公彦　等撰</span><br/>
<span class='tline' id='l12' data-llen='284:313'>特牲饋食禮第十五　鄭目録云特牲饋食之禮謂諸侯之士祭祖禰</span><br/>
<span class='tline' id='l13' data-llen='313:342'>非天子之士而於五禮屬吉禮　釋日鄭知非天子之士而云諸侯之</span><br/>
<span class='tline' id='l14' data-llen='342:371'>士者案曲禮云大夫以索牛士以羊豕彼天子大夫士此儀禮特牲少</span><br/>
<span class='tline' id='l15' data-llen='371:400'>牢故知是諸侯大夫士也且經直云適其皇祖某子不云考鄭云祖禰</span><br/>
<span class='tline' id='l16' data-llen='400:429'>者祭法云適士二廟官師一廟官師謂中下之士祖禰共廟亦兼祭祖</span><br/>
<span class='tline' id='l17' data-llen='429:458'>故經舉祖兼有禰者鄭達經意祖禰俱言也若祭無問一廟二廟皆先</span><br/>
<span class='tline' id='l18' data-llen='458:487'>祭祖後祭禰是以文二年左傳云文武不先不窟子不先父是也若祭</span><br/>
<span class='tline' id='l19' data-llen='487:516'>無問尊卑廟數多少皆同日而祭畢以此及少牢惟筮一日明不别日</span><br/>
<span class='tline' id='l20' data-llen='516:545'>祭也　特牲饋食之禮不諏日　注祭祀至爲詛　釋曰自此至事畢</span><br/>
<span class='tline' id='l21' data-llen='545:575'>論士將筮日之事云祭祀自孰始曰饋食饋食者食道也者案檀弓云飯</span><br/>
<span class='tline' id='l22' data-llen='575:605'>用米貝弗忍虚也不用食道用美焉爾鄭注云食道褻米貝美若然食道</span><br/>
<span class='tline' id='l23' data-llen='605:634'>是生人飲食之道孝子於親雖死事之若生故用生人食道饋之也此</span><br/>
<span class='tline' id='l24' data-llen='634:663'>釋經不言祭祀而言饋食之意耳云祭祀自孰始者欲見天子諸侯饋</span><br/>
<span class='tline' id='l25' data-llen='663:690'><a onclick="displayPageImage('KR1d0027', 'SBCK', '038-1b' );" name="038-1b" class="pb">[038-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='690:719'>孰巳前仍有灌鬯朝踐饋獻之事但饋食見進黍稷云饋孰見牲體而</span><br/>
<span class='tline' id='l27' data-llen='719:748'>言天子諸侯堂上朝踐饋獻後迎尸於堂亦進黍稷牲體其犬豕牛羊</span><br/>
<span class='tline' id='l28' data-llen='748:777'>亦孰之同節也云士賤職褻時至事暇可以祭則筮其日矣者此解經</span><br/>
<span class='tline' id='l29' data-llen='777:806'>不諏日謂不如大夫巳上預前十日與臣諏日而筮之是以鄭云不如</span><br/>
<span class='tline' id='l30' data-llen='806:835'>少牢大夫先與有司於廟門諏丁己之日也凡士言不者對大夫巳上</span><br/>
<span class='tline' id='l31' data-llen='835:864'>爲之此士言不諏日少牢大夫諏日士喪禮月半不殷奠則大夫巳上</span><br/>
<span class='tline' id='l32' data-llen='864:893'>殷奠如此之類皆是也鄭云時至事暇可以祭者若祭時至有事不得</span><br/>
<span class='tline' id='l33' data-llen='893:922'>暇則不可以私廢公故也若大夫巳上尊時至唯有喪故不祭自餘吉</span><br/>
<span class='tline' id='l34' data-llen='922:951'>事皆不廢祭若有公事及病使人攝祭故論語孔子云吾不與祭如不</span><br/>
<span class='tline' id='l35' data-llen='951:980'>祭注云孔子或出或病不自親祭使攝者爲之不致肅敬於心與不祭</span><br/>
<span class='tline' id='l36' data-llen='980:1009'>同又祭統云是故君子之祭也必身親涖之有故則使人可也雖使人</span><br/>
<span class='tline' id='l37' data-llen='1009:1038'>也君不失其義者君明其義故也是君大夫有病故皆得使人攝祭若</span><br/>
<span class='tline' id='l38' data-llen='1038:1067'>諸侯有朝會之事則不得使人攝故王制云諸侯礿則不禘禘則不甞</span><br/>
<span class='tline' id='l39' data-llen='1067:1096'>甞則不烝烝則不礿鄭注云虞夏之制諸侯歳朝廢一時祭又明堂位</span><br/>
<span class='tline' id='l40' data-llen='1096:1125'>云是故夏礿秋甞冬烝鄭注云不言春祠魯在東方王東廵守以春或</span><br/>
<span class='tline' id='l41' data-llen='1125:1152'><a onclick="displayPageImage('KR1d0027', 'SBCK', '038-2a' );" name="038-2a" class="pb">[038-2a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='1152:1181'>闕之是諸侯朝會不得攝以諸侯禮大故也案桓八年經書正月己卯</span><br/>
<span class='tline' id='l43' data-llen='1181:1210'>烝公羊傳云烝者何冬祭也春曰祠夏曰礿秋曰甞冬曰烝常事不書</span><br/>
<span class='tline' id='l44' data-llen='1210:1239'>此何以書譏何譏爾譏亟也亟則黷黷則不敬君子之祭也敬而不黷</span><br/>
<span class='tline' id='l45' data-llen='1239:1268'>䟽則怠怠則忘士不及兹四者則冬不裘夏不葛何休云禮本下爲士</span><br/>
<span class='tline' id='l46' data-llen='1268:1297'>制四者士有公事不得及兹四時祭者則不敢美其衣服若然則士不</span><br/>
<span class='tline' id='l47' data-llen='1297:1326'>暇不得祭又不得使人攝大夫巳上有公事乃有攝可知　及筮至西</span><br/>
<span class='tline' id='l48' data-llen='1326:1355'>面　注冠端至廟門　釋曰云冠端玄玄冠玄端下言玄者玄冠有不</span><br/>
<span class='tline' id='l49' data-llen='1355:1384'>玄端者不玄端則朝服下記云助祭者朝服不著玄端故也若然玄端</span><br/>
<span class='tline' id='l50' data-llen='1384:1413'>一冠冠兩服也對文則玄端有纁裳玄裳黃裳雜裳若朝服緇布衣而</span><br/>
<span class='tline' id='l51' data-llen='1413:1442'>素裳但六入爲玄七入爲緇大判言之緇衣亦名玄是以散文言之朝</span><br/>
<span class='tline' id='l52' data-llen='1442:1471'>服亦名玄端故論語云端章甫鄭云端玄端也諸侯日視朝之服以端</span><br/>
<span class='tline' id='l53' data-llen='1471:1500'>是正幅非直服稱端六冕亦有端稱故禮記魏文侯曰吾端冕而聽古</span><br/>
<span class='tline' id='l54' data-llen='1500:1529'>樂則唯恐卧是冕服正幅亦名端也云門謂廟門知者士冠禮云筮於</span><br/>
<span class='tline' id='l55' data-llen='1529:1558'>廟門爲冠禮筮尚在廟門此爲祭廟筮在廟門可知若然士冠言廟非</span><br/>
<span class='tline' id='l56' data-llen='1558:1587'>祭恐不在廟故言廟此不言廟者爲祭廟筮可知不須言廟也　子姓</span><br/>
<span class='tline' id='l57' data-llen='1587:1614'><a onclick="displayPageImage('KR1d0027', 'SBCK', '038-2b' );" name="038-2b" class="pb">[038-2b] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1614:1644'>至北上　注所祭至皆侍　釋曰云子姓者子之所生者案鄭注喪大記</span><br/>
<span class='tline' id='l59' data-llen='1644:1673'>云姓之言生也云子之所生則孫是也云小宗祭而兄弟皆來與焉者</span><br/>
<span class='tline' id='l60' data-llen='1673:1702'>案喪服小記云繼別爲宗繼禰者爲小宗鄭注云小宗有四或繼髙祖</span><br/>
<span class='tline' id='l61' data-llen='1702:1731'>或繼曽祖或繼祖或繼禰皆至五丗則遷若然繼禰者長者爲小宗親</span><br/>
<span class='tline' id='l62' data-llen='1731:1760'>弟等雖異宫皆來祭繼祖者從父昆弟皆來祭繼曾祖者從祖昆弟皆</span><br/>
<span class='tline' id='l63' data-llen='1760:1789'>來祭繼髙祖者族祖昆弟皆來祭是皆據小宗而言也云宗子祭則族</span><br/>
<span class='tline' id='l64' data-llen='1789:1818'>人皆侍者此鄭據書傳而言案書傳康誥云天子有事諸侯皆侍尊卑</span><br/>
<span class='tline' id='l65' data-llen='1818:1847'>之義注云事謂祭祀又云宗室有事族人皆侍終日大宗巳侍於賔奠</span><br/>
<span class='tline' id='l66' data-llen='1847:1876'>然後燕私注云謂卿大夫以下宗室大宗之家引禮記别子爲祖繼别</span><br/>
<span class='tline' id='l67' data-llen='1876:1905'>爲大宗繼禰爲小宗賔寮友助祭者若然大宗子祭一族之内皆來助</span><br/>
<span class='tline' id='l68' data-llen='1905:1934'>祭引之者證經子姓兄弟若據小宗有服者若據大宗兼有絶服者也</span><br/>
<span class='tline' id='l69' data-llen='1934:1963'>有司至北上　注士之屬吏也　釋曰云如兄弟服者如主人冠端玄</span><br/>
<span class='tline' id='l70' data-llen='1963:1992'>左傳云士有隷子弟謂此言爲屬吏而巳　席于至閾外　注爲筮人</span><br/>
<span class='tline' id='l71' data-llen='1992:2021'>設之也　釋曰案士冠禮云筮與席所卦者具饌于西塾乃言布席于</span><br/>
<span class='tline' id='l72' data-llen='2021:2050'>門中筮人執筴抽上韇兼執之北不言具饌于西塾而經但言席于門</span><br/>
<span class='tline' id='l73' data-llen='2050:2077'><a onclick="displayPageImage('KR1d0027', 'SBCK', '038-3a' );" name="038-3a" class="pb">[038-3a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='2077:2106'>中取筮于西塾又不云抽上韇者皆是互見省文之義　注筮人至蓍</span><br/>
<span class='tline' id='l75' data-llen='2106:2135'>也　釋曰案周禮春官有卜人筮人此士禮亦云筮人故云官名也云</span><br/>
<span class='tline' id='l76' data-llen='2135:2163'>筮問也取其所用問神明者謂蓍也者案周禮天府云季冬陳玉以</span><br/>
<span class='tline' id='l77' data-llen='2163:2192'>貞來歳之美惡注云問事之正曰貞凡卜筮實問於鬼神謂卜用龜龜</span><br/>
<span class='tline' id='l78' data-llen='2192:2221'>知生數一二三四五之神筮用蓍蓍知成數七八九六之神則此鄭云</span><br/>
<span class='tline' id='l79' data-llen='2221:2250'>神明者也若然神旣爲生成之神鄭云謂蓍者則蓍亦有神易繫辭有</span><br/>
<span class='tline' id='l80' data-llen='2250:2278'>蓍之德圎而神非直筮有成數之神亦有蓍之神也　宰自至尚饗</span><br/>
<span class='tline' id='l81' data-llen='2278:2307'>注宰羣至庶幾也　釋曰云宰羣吏之長者賛命之事非長不爲又天</span><br/>
<span class='tline' id='l82' data-llen='2307:2336'>子諸侯宰皆尊官故知羣吏之長也云賛命由左者爲神求變也者決</span><br/>
<span class='tline' id='l83' data-llen='2336:2365'>士冠禮宰自右少退賛命鄭注云宰有司主政敎者自由也賛佐也命</span><br/>
<span class='tline' id='l84' data-llen='2365:2394'>告也佐主人告所以筮也少儀曰賛幣自左詔辭自右此祭祀故宰自</span><br/>
<span class='tline' id='l85' data-llen='2394:2423'>左賛命爲神求吉故變於常禮也云士祭曰歳事此言某事又不言妃</span><br/>
<span class='tline' id='l86' data-llen='2423:2452'>者容大祥之後禫月之吉祭者案下宿賔云薦歳事據吉祭而言又少</span><br/>
<span class='tline' id='l87' data-llen='2452:2481'>牢吉祭云以某妃配即與士虞記云中月而禫是月也吉祭猶未配此</span><br/>
<span class='tline' id='l88' data-llen='2481:2510'>與彼文同故知是禫月吉祭也云言君祖者尊之也者天子諸侯名曽</span><br/>
<span class='tline' id='l89' data-llen='2510:2537'><a onclick="displayPageImage('KR1d0027', 'SBCK', '038-3b' );" name="038-3b" class="pb">[038-3b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2537:2566'>祖爲皇考此士亦云皇祖故云尊之也云某子者祖字也伯子仲子者</span><br/>
<span class='tline' id='l91' data-llen='2566:2595'>以其某在子上爲男子美稱故以某爲伯仲叔季五十字下篇云皇祖</span><br/>
<span class='tline' id='l92' data-llen='2595:2624'>伯某鄭注云伯某且字也不爲五十字者以某在伯下故爲且字解之</span><br/>
<span class='tline' id='l93' data-llen='2624:2653'>與此異也　注士之至寫之　釋曰云士之筮者坐蓍短由便者決下</span><br/>
<span class='tline' id='l94' data-llen='2653:2682'>少牢云史曰諾遂述命旣乃釋韇立筮鄭注云卿大夫之蓍長五尺立</span><br/>
<span class='tline' id='l95' data-llen='2682:2711'>筮由便與士不同知蓍有長短者案三正記云天子蓍長九尺諸侯七</span><br/>
<span class='tline' id='l96' data-llen='2711:2740'>尺大夫五尺士三尺是也云卦者主畫地識爻爻備以方寫之者案士</span><br/>
<span class='tline' id='l97' data-llen='2740:2769'>冠禮云筮人許諾右還即席坐西面卦者在左卒筮書卦執以示主人</span><br/>
<span class='tline' id='l98' data-llen='2769:2798'>鄭云卒巳也書卦者筮人以方寫所得之卦彼云書卦即云執以示主</span><br/>
<span class='tline' id='l99' data-llen='2798:2827'>人則筮者書寫以示主人也此經云卒筮寫卦乃云筮者執以示主人</span><br/>
<span class='tline' id='l100' data-llen='2827:2856'>則寫卦者非筮人故此鄭云卦者主畫地識爻爻備以方寫之也　注</span><br/>
<span class='tline' id='l101' data-llen='2856:2885'>長占至占之　釋曰經直云長占知非長者一人而云長幼旅占之者</span><br/>
<span class='tline' id='l102' data-llen='2885:2914'>士冠禮云筮人還東面旅占明此亦是長幼旅占經直云長者見從長</span><br/>
<span class='tline' id='l103' data-llen='2914:2943'>者爲始也　若不至初儀　注逺日旬之外日　釋曰案曲禮云吉事</span><br/>
<span class='tline' id='l104' data-llen='2943:2972'>先近日喪事先逺日此尊卑禮同也又云旬之内曰近某日旬之外曰</span><br/>
<span class='tline' id='l105' data-llen='2972:2999'><a onclick="displayPageImage('KR1d0027', 'SBCK', '038-4a' );" name="038-4a" class="pb">[038-4a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='2999:3028'>逺某日此尊卑有異云旬之内曰近某日據士禮吉事先近日謂祭祀</span><br/>
<span class='tline' id='l107' data-llen='3028:3057'>假令孟月先於孟月上旬内筮筮不吉乃用中旬之内更筮中旬又不</span><br/>
<span class='tline' id='l108' data-llen='3057:3086'>吉更於下旬内筮筮不吉即止大夫巳上假令孟月祭於前月下旬筮</span><br/>
<span class='tline' id='l109' data-llen='3086:3115'>來月之上旬不吉又於孟月之上旬筮中旬中旬不吉又於中旬筮下</span><br/>
<span class='tline' id='l110' data-llen='3115:3144'>旬下旬又不吉即止不祭今云逺日旬之外日者謂上旬不吉更於上</span><br/>
<span class='tline' id='l111' data-llen='3144:3173'>旬外筮中旬爲旬之外日非謂如大夫巳上旬之外謂旬前爲旬外也</span><br/>
<span class='tline' id='l112' data-llen='3173:3202'>前期至尚饗　注三日至爲尸　釋曰自此盡主人退論祭前筮尸宿</span><br/>
<span class='tline' id='l113' data-llen='3202:3231'>尸之事云三日者容宿賔視濯也者謂前期二日宿賔一日視濯是以</span><br/>
<span class='tline' id='l114' data-llen='3231:3260'>下云厥明夕陳鼎于門外下至夙興皆祭前一日視濯之事以其夙興</span><br/>
<span class='tline' id='l115' data-llen='3260:3289'>上事是祭前一日也宿賔又是厥明夕爲期上則宿賔與視濯別日又</span><br/>
<span class='tline' id='l116' data-llen='3289:3318'>知宿賔是祭前二日此經乃祭前三日筮尸故鄭云容宿賔視濯言容</span><br/>
<span class='tline' id='l117' data-llen='3318:3347'>者爲筮尸之後祭日之前有二日容此二事也若然筮尸在祭前三日</span><br/>
<span class='tline' id='l118' data-llen='3347:3376'>宿尸云乃乃是緩辭則與筮尸别日矣以此而言則宿尸與宿賔中無</span><br/>
<span class='tline' id='l119' data-llen='3376:3405'>厥明之文則二者同日矣二者旣同日鄭直言容宿賔視濯不言容宿</span><br/>
<span class='tline' id='l120' data-llen='3405:3434'>尸者以其宿賔在厥明之上故不嫌宿尸與宿賔別日也云某之某者</span><br/>
<span class='tline' id='l121' data-llen='3434:3461'><a onclick="displayPageImage('KR1d0027', 'SBCK', '038-4b' );" name="038-4b" class="pb">[038-4b] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='3461:3490'>字尸父而名尸者經直云某之某鄭知字尸父而名尸者曲禮云爲人</span><br/>
<span class='tline' id='l123' data-llen='3490:3519'>子者祭祀不爲尸鄭彼注云尊者之處爲其失子道然則尸卜筮無父</span><br/>
<span class='tline' id='l124' data-llen='3519:3548'>者又云卒哭乃諱諱則不稱名故知尸父云某是字尸旣對父故某爲</span><br/>
<span class='tline' id='l125' data-llen='3548:3577'>名云連言其親庶幾其馮依之也者尸父前丗與所祭之父同時同時</span><br/>
<span class='tline' id='l126' data-llen='3577:3606'>必相識知今又筮其子爲尸尸又與所祭之子相識父子皆同類故連</span><br/>
<span class='tline' id='l127' data-llen='3606:3635'>言其親庶幾其神馮依之也云大夫士以孫之倫爲尸者案祭統云夫</span><br/>
<span class='tline' id='l128' data-llen='3635:3664'>祭之道孫爲王父尸所使爲尸者於祭者子行也父北面而事之所以</span><br/>
<span class='tline' id='l129' data-llen='3664:3693'>明子事父之道也注云祭祖則用孫列皆取於同姓之適孫也天子諸</span><br/>
<span class='tline' id='l130' data-llen='3693:3722'>侯之祭朝事延尸於戸外是以有北面事尸之禮如是則天子諸侯宗</span><br/>
<span class='tline' id='l131' data-llen='3722:3751'>廟之祭亦用孫之倫爲尸而云大夫士者但天子諸侯雖用孫之倫取</span><br/>
<span class='tline' id='l132' data-llen='3751:3780'>卿大夫有爵者爲之故鳧鷖詩祭尸之等皆言公尸又曽子問云卿大</span><br/>
<span class='tline' id='l133' data-llen='3780:3809'>夫將爲尸於公若大夫士祭尸皆取無爵者無問成人與幼皆得爲之</span><br/>
<span class='tline' id='l134' data-llen='3809:3838'>故曽子問孔子曰祭成喪者必有尸尸必以孫孫幼則使人抱之是也</span><br/>
<span class='tline' id='l135' data-llen='3838:3867'>乃宿尸　注宿讀至作宿　釋曰云古文宿皆作羞疊之不從古文云</span><br/>
<span class='tline' id='l136' data-llen='3867:3896'>凡宿或作速謂一部之内或作速者若公食大夫速賔之類是也云記</span><br/>
<span class='tline' id='l137' data-llen='3896:3923'><a onclick="displayPageImage('KR1d0027', 'SBCK', '038-5a' );" name="038-5a" class="pb">[038-5a] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='3923:3952'>作肅者曲禮云主人肅客而入是也又云周禮亦作宿者大宗伯文宿</span><br/>
<span class='tline' id='l139' data-llen='3952:3981'>眡滌濯是也是以鄭汎云或也　主人至東上　注不東至其後　釋</span><br/>
<span class='tline' id='l140' data-llen='3981:4010'>曰云不東面者來不爲賔客者爲尸者父象也主人有子道故主人北</span><br/>
<span class='tline' id='l141' data-llen='4010:4039'>面不爲賔客不敢當尊故不東面此決冠禮宿賔主人東面此中北面</span><br/>
<span class='tline' id='l142' data-llen='4039:4068'>不同也云上當其後者子姓兄弟北面陪主人後東頭爲上者不得過</span><br/>
<span class='tline' id='l143' data-llen='4068:4096'>主人故爲上者當主人之後也　尸如至西面　注不敢南面當尊</span><br/>
<span class='tline' id='l144' data-llen='4096:4125'>釋曰此決少牢云主人即位於廟門外之東方南面以其大夫尊於恩</span><br/>
<span class='tline' id='l145' data-llen='4125:4154'>有君道故南面當尊此士之孫倫爲尸雖被宿猶不敢當尊也　注主</span><br/>
<span class='tline' id='l146' data-llen='4154:4183'>人先拜尊尸　釋曰此決下文宿賔賔先拜主人乃荅拜故云尊尸是</span><br/>
<span class='tline' id='l147' data-llen='4183:4212'>以主人先拜也案少牢云吉則遂宿尸祝擯主人再拜稽首祝告曰孝</span><br/>
<span class='tline' id='l148' data-llen='4212:4241'>孫某云云尸拜許諾祝先釋辭訖尸乃拜許此尸荅拜後宗人乃擯辭</span><br/>
<span class='tline' id='l149' data-llen='4241:4270'>者士尸卑主人拜尸即荅拜不得擯辭訖大夫之尸尊尊得釋辭訖乃</span><br/>
<span class='tline' id='l150' data-llen='4270:4299'>拜　宗人至敢宿　注宗人至無敢　釋曰云如初者如宰賛命筮尸</span><br/>
<span class='tline' id='l151' data-llen='4299:4328'>之辭者案筮尸時雖不見宰賛命以其云筮尸如求日之儀筮日時有</span><br/>
<span class='tline' id='l152' data-llen='4328:4357'>宰賛命則筮尸時亦有宰賛命可知故此得如之也云卒曰者著其辭</span><br/>
<span class='tline' id='l153' data-llen='4357:4384'><a onclick="displayPageImage('KR1d0027', 'SBCK', '038-5b' );" name="038-5b" class="pb">[038-5b] <img width="20"  src="/static/img/kanseki-5.png"/></a></span><br/>
<span class='tline' id='l154' data-llen='4384:4413'>所易也者前筮尸辭云筮某之某爲尸尚饗易巳上之處也　祝許諾</span><br/>
<span class='tline' id='l155' data-llen='4413:4442'>致命　注受宗至釋之　釋曰云始宗人祝北面至於傳命皆西面受</span><br/>
<span class='tline' id='l156' data-llen='4442:4471'>命東面釋之者以其上文始時主人與子姓兄弟立于尸門外北面重</span><br/>
<span class='tline' id='l157' data-llen='4471:4500'>行則宗人與祝相隨亦皆北面故云始宗人祝北面至於尸出門左西</span><br/>
<span class='tline' id='l158' data-llen='4500:4529'>面主人避之門西東面定位訖宗人進主人之前西面郷之受命受命</span><br/>
<span class='tline' id='l159' data-llen='4529:4559'>訖尸旣西面明宗人旋郷東面釋之可知　尸許至稽首　注其許至主</span><br/>
<span class='tline' id='l160' data-llen='4559:4588'>人　釋曰云其許亦宗人受於祝而告主人者謂祝受尸許諾辭旋西</span><br/>
<span class='tline' id='l161' data-llen='4588:4616'>面告宗人宗人告主人尸許諾主人乃再拜稽首　注相楫至尸尊</span><br/>
<span class='tline' id='l162' data-llen='4616:4645'>釋曰鄭知有相楫而去者約下篇少牢云主人退尸送揖不拜是也但</span><br/>
<span class='tline' id='l163' data-llen='4645:4674'>彼有送文此經尸入後乃言主人退則尸不送可知此尸不送者士卑</span><br/>
<span class='tline' id='l164' data-llen='4674:4703'>故尸被宿之後不送也大夫尊故尸雖受宿猶送大夫也　宿賔至敢</span><br/>
<span class='tline' id='l165' data-llen='4703:4731'>宿注薦進至賔耳　釋曰自此盡賔拜送論士將祭宿屬吏内一人</span><br/>
<span class='tline' id='l166' data-llen='4731:4760'>爲備三獻賔之事也云言吾子將臨之知賔在有司中者以其云將臨</span><br/>
<span class='tline' id='l167' data-llen='4760:4789'>之明前筮尸在其中可知以上無戒文今宿之云吾子將涖之明知賔</span><br/>
<span class='tline' id='l168' data-llen='4789:4818'>在有司内可知案前文有司羣執事如兄弟服東面北上鄭云士之屬</span><br/>
<span class='tline' id='l169' data-llen='4818:4845'><a onclick="displayPageImage('KR1d0027', 'SBCK', '038-6a' );" name="038-6a" class="pb">[038-6a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4845:4875'>吏此云賔在有司内則賔是士之屬吏可知下記云公有司門西北面東</span><br/>
<span class='tline' id='l171' data-llen='4875:4905'>上獻次衆賔私臣門東北面西上獻次兄弟賔及衆賔行事在西階之下</span><br/>
<span class='tline' id='l172' data-llen='4905:4935'>復似賔不在有司中者但賔是士之屬吏内言私臣據己自辟除者言公</span><br/>
<span class='tline' id='l173' data-llen='4935:4965'>有司者亦是士之屬吏命於其君者言賔在有司中者諸士此獻者之中</span><br/>
<span class='tline' id='l174' data-llen='4965:4995'>選以爲賔又選爲衆賔以下若在門外時同在門西東面北上及其入爲</span><br/>
<span class='tline' id='l175' data-llen='4995:5024'>賔及衆賔者適西階以俟行事公有司不選爲賔者門西北面私臣不</span><br/>
<span class='tline' id='l176' data-llen='5024:5053'>選爲賔門東北面門外不列者以其未有事入門而列者爲將行事公</span><br/>
<span class='tline' id='l177' data-llen='5053:5082'>有司門西私臣門東二者皆無事故經不見記人乃辨之見其與於獻</span><br/>
<span class='tline' id='l178' data-llen='5082:5112'>也云今特肅之尊賔耳者賔有司之内不嫌不助祭今特宿之者將使爲</span><br/>
<span class='tline' id='l179' data-llen='5112:5141'>賔也　注厥其至爲密　釋曰自此盡主人拜送論祭前一日之夕視</span><br/>
<span class='tline' id='l180' data-llen='5141:5170'>濯與視牲之事云門外北面當門也者以其經直云門外不言門之東</span><br/>
<span class='tline' id='l181' data-llen='5170:5199'>西故知當門下篇少牢陳鼎在門東此當門者士卑避大夫故也　棜</span><br/>
<span class='tline' id='l182' data-llen='5199:5228'>在至東首　注順猶至腊也　釋曰下篇云少牢牲北首東上司馬刲</span><br/>
<span class='tline' id='l183' data-llen='5228:5257'>羊司士擊豕宗人告備乃退不言獸少牢五鼎明有獸可知不言之者</span><br/>
<span class='tline' id='l184' data-llen='5257:5286'>巳有二牲略其小者故不言之也案士虞記陳牲于廟門外北首西上</span><br/>
<span class='tline' id='l185' data-llen='5286:5313'><a onclick="displayPageImage('KR1d0027', 'SBCK', '038-6b' );" name="038-6b" class="pb">[038-6b] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='5313:5342'>鄭注云言牲腊在其中西上變吉此亦其西北首東足與彼文同彼云</span><br/>
<span class='tline' id='l187' data-llen='5342:5371'>變吉者彼牲云北首西上明腊亦北首可知此實獸棜上東首不與牲</span><br/>
<span class='tline' id='l188' data-llen='5371:5400'>相統故云變吉云棜之制如今大木轝矣上有四周下無足者鄭舉漢</span><br/>
<span class='tline' id='l189' data-llen='5400:5429'>法以曉古諸禮禮記及此儀禮而言棜者以無足解之云獸腊也者特</span><br/>
<span class='tline' id='l190' data-llen='5429:5458'>牲鼎有豕魚腊案周禮腊人鄭注云小物全乾爲腊故知豕云牲魚水</span><br/>
<span class='tline' id='l191' data-llen='5458:5487'>物云獸是腊可知　注其而至其生　釋曰豕不可牽之縛其足陳於</span><br/>
<span class='tline' id='l192' data-llen='5487:5516'>門外首北出棜東其足寢其左以其周人尚右將祭故也云牲不用棜</span><br/>
<span class='tline' id='l193' data-llen='5516:5545'>以其生者對腊死用棜而言之　注東房至南耳　釋曰大夫士直有</span><br/>
<span class='tline' id='l194' data-llen='5545:5574'>東房西室若言房則東房矣故士冠禮陳服于房中西墉下東領北上</span><br/>
<span class='tline' id='l195' data-llen='5574:5603'>不言東又昏禮側尊甒醴于房中亦不言東如此之類皆不言東以其</span><br/>
<span class='tline' id='l196' data-llen='5603:5632'>直有一房不嫌非東房故不言東今此經特言東房明房内近東邊故</span><br/>
<span class='tline' id='l197' data-llen='5632:5661'>云東房也夾室半以南爲之以壁外相望則當夾北也又與少牢籩豆</span><br/>
<span class='tline' id='l198' data-llen='5661:5690'>所陳相反少牢近於西方此經則房中之東也言當夾北者以其夾室</span><br/>
<span class='tline' id='l199' data-llen='5690:5719'>在房近南東故云房中之東當夾北也云西堂西夾之前近南耳者案</span><br/>
<span class='tline' id='l200' data-llen='5719:5747'>爾雅注夾室前堂謂之相此在西堂在西相故云西夾之前近南也</span><br/>
<span class='tline' id='l201' data-llen='5747:5774'><a onclick="displayPageImage('KR1d0027', 'SBCK', '038-7a' );" name="038-7a" class="pb">[038-7a] <img width="20"  src="/static/img/kanseki-5.png"/></a></span><br/>
<span class='tline' id='l202' data-llen='5774:5803'>注不象至不在　釋曰云不象如初者此決上經主人及子姓兄弟即</span><br/>
<span class='tline' id='l203' data-llen='5803:5832'>位于門東如初筮位今賔及衆賔者即是前者有司羣吏執事當言如</span><br/>
<span class='tline' id='l204' data-llen='5832:5861'>初不言者以宰前筮時在門東賛主人辭今宰在門西同行又宗人祝</span><br/>
<span class='tline' id='l205' data-llen='5861:5890'>離位賔西北東面南上異於筮位時故不言如初也　注事彌至位彌</span><br/>
<span class='tline' id='l206' data-llen='5890:5919'>異　釋曰云事彌至者謂祭事彌至位彌異者謂宗人祝近門離本位</span><br/>
<span class='tline' id='l207' data-llen='5919:5948'>故云位彌異　注衆賔至禮也　釋曰云旅之得備禮者謂衆賔無問</span><br/>
<span class='tline' id='l208' data-llen='5948:5977'>多少揔三拜之旅衆也衆賔共得三拜故云旅之也衆賔再拜者士賤</span><br/>
<span class='tline' id='l209' data-llen='5977:6006'>衆賔得備禮案有司徹主人降南面拜衆賔于門東三拜衆賔門東北</span><br/>
<span class='tline' id='l210' data-llen='6006:6035'>面皆荅一拜注云言三拜者衆賔賤旅之也衆賔一拜賤也卿大夫尊</span><br/>
<span class='tline' id='l211' data-llen='6035:6064'>賔賤純臣也經云皆荅一拜明人人從上至下皆一一獨荅拜以其純</span><br/>
<span class='tline' id='l212' data-llen='6064:6093'>臣故也所以不再拜者避國公故也此士賔莫問多少皆得一時再拜</span><br/>
<span class='tline' id='l213' data-llen='6093:6122'>者以其士賤衆賔得備禮故也　宗人至濯具　注濯漑至几席　釋</span><br/>
<span class='tline' id='l214' data-llen='6122:6151'>曰云不言敦鉶者省文也者決上文初饌時云豆籩鉶在東房明敦及</span><br/>
<span class='tline' id='l215' data-llen='6151:6180'>鉶亦視可知文不云者省文故也上陳時經有几席鄭注所以不并言</span><br/>
<span class='tline' id='l216' data-llen='6180:6209'>几席省文者經言告濯具几席不在濯内故不得云几席爲省文也云</span><br/>
<span class='tline' id='l217' data-llen='6209:6236'><a onclick="displayPageImage('KR1d0027', 'SBCK', '038-7b' );" name="038-7b" class="pb">[038-7b] <img width="20"  src="/static/img/kanseki-5.png"/></a></span><br/>
<span class='tline' id='l218' data-llen='6236:6263'><a onclick="displayPageImage('KR1d0027', 'SBCK', '038-7b' );" name="038-7b" class="pb">[038-7b] <img width="20"  src="/static/img/kanseki-5.png"/></a></span><br/>
<span class='tline' id='l219' data-llen='6263:6292'>釋曰自此盡於中庭論祭日夙興主人主婦陳設及行位之事云主人</span><br/>
<span class='tline' id='l220' data-llen='6292:6321'>服如初則其餘有不玄端者案下記云特牲饋食其服皆朝服玄冠緇</span><br/>
<span class='tline' id='l221' data-llen='6321:6350'>帶緇韠注云於祭服此也皆者謂賔及兄弟筮日筮尸視濯亦玄端至</span><br/>
<span class='tline' id='l222' data-llen='6350:6378'>祭而朝服朝服者諸侯之臣與其君日視朝之服大夫以祭今賔兄</span><br/>
<span class='tline' id='l223' data-llen='6378:6407'>弟縁孝子欲得嘉賔尊客以事其祖禰故服之緇韠者下大夫之臣夙</span><br/>
<span class='tline' id='l224' data-llen='6407:6437'>興主人服如初則固玄端是也鄭云其餘有不玄端者明亦有著玄端者</span><br/>
<span class='tline' id='l225' data-llen='6437:6466'>是以下記人辨之云唯尸祝佐食玄端玄裳黃裳雜裳可也皆爵韠鄭</span><br/>
<span class='tline' id='l226' data-llen='6466:6495'>注云與主人同服是有同服者有著朝服者故鄭云其餘有不玄端者</span><br/>
<span class='tline' id='l227' data-llen='6495:6524'>也云側殺殺一牲也者案少牢主人即位於廟門之外司馬刲羊司士</span><br/>
<span class='tline' id='l228' data-llen='6524:6553'>擊豕皆主人不視殺案楚語云諸侯宗廟之事必自射其牲刲羊擊豕</span><br/>
<span class='tline' id='l229' data-llen='6553:6582'>又司弓矢云凡祭祀共射牲之弓矢注云射牲示親殺也殺牲非尊者</span><br/>
<span class='tline' id='l230' data-llen='6582:6611'>所親唯射爲可又國語云禘郊之事天子必自射其牲玉藻云凡有血</span><br/>
<span class='tline' id='l231' data-llen='6611:6640'>氣之類君子弗身翦也者據凡常非祭祀天子尊于郊射牲諸侯降天</span><br/>
<span class='tline' id='l232' data-llen='6640:6669'>子故宗廟亦親殺大夫士不敢與君同故視之而不親殺之側殺殺一</span><br/>
<span class='tline' id='l233' data-llen='6669:6698'>牲者案冠禮云側尊一甒醴在服北鄭注云側猶特也無偶曰側以其</span><br/>
<span class='tline' id='l234' data-llen='6698:6725'><a onclick="displayPageImage('KR1d0027', 'SBCK', '038-8a' );" name="038-8a" class="pb">[038-8a] <img width="20"  src="/static/img/kanseki-5.png"/></a></span><br/>
<span class='tline' id='l235' data-llen='6725:6754'>無玄酒是以少牢云司馬刲羊司士擊豕以其二牲不云側也　注炊</span><br/>
<span class='tline' id='l236' data-llen='6754:6790'>黍至作<img height='20' width='20' alt='&amp;KR1066' title='KR1066' src='https://raw.githubusercontent.com/kanripo/KR-Gaiji/master/images/KR1066.png'/>　釋曰知宗婦爲之者以經言主婦視饎爨明主婦自爲也</span><br/>
<span class='tline' id='l237' data-llen='6790:6819'>是以下記云宗婦賛薦者執以坐于戸外授主婦尸卒食而祭饎爨鄭</span><br/>
<span class='tline' id='l238' data-llen='6819:6848'>以祭饎爨用黍而巳是宗婦爲之可知也云爨竈也者周公制禮之時</span><br/>
<span class='tline' id='l239' data-llen='6848:6877'>謂之爨至孔子時則謂之竈故論語王孫賈云與其媚於奥寕媚於竈</span><br/>
<span class='tline' id='l240' data-llen='6877:6906'>是孔子時爲竈也云西堂下者堂之西下也者以其爲爨不可正在堂</span><br/>
<span class='tline' id='l241' data-llen='6906:6935'>下當逼西壁爲之故云堂之西下近西壁也又知南齊于坫者案旣夕</span><br/>
<span class='tline' id='l242' data-llen='6935:6964'>記云設棜于東堂下南順齊于坫明在東西堂下皆齊於坫可知又鄭</span><br/>
<span class='tline' id='l243' data-llen='6964:6993'>下注引舊說云南北直屋梠稷在南是也案少牢云雍人槪鼎匕俎于</span><br/>
<span class='tline' id='l244' data-llen='6993:7022'>雍爨雍爨在門東南北上廪人槪甑獻匕與敦於廪爨廪爨在雍爨之</span><br/>
<span class='tline' id='l245' data-llen='7022:7051'>北廪爨旣在門外不見主婦有視文主婦未知視之以否主婦視饎爨</span><br/>
<span class='tline' id='l246' data-llen='7051:7080'>猶主人視殺牲故易歸妹上六云女承筐無實士刲羊無血鄭注宗廟</span><br/>
<span class='tline' id='l247' data-llen='7080:7116'>之禮主婦奉筐米如饎之時兼視之可知云周禮作<img height='20' width='20' alt='&amp;KR1066' title='KR1066' src='https://raw.githubusercontent.com/kanripo/KR-Gaiji/master/images/KR1066.png'/>者所謂故書者</span><br/>
<span class='tline' id='l248' data-llen='7116:7152'>或作<img height='20' width='20' alt='&amp;KR1066' title='KR1066' src='https://raw.githubusercontent.com/kanripo/KR-Gaiji/master/images/KR1066.png'/>也　注亨煑至釜鬵　釋曰知用鑊者下少牢云羮定雍人陳</span><br/>
<span class='tline' id='l249' data-llen='7152:7181'>鼎五三鼎在羊鑊之西二鼎在豕鑊之西故用鑊也　注戸東至在左</span><br/>
<span class='tline' id='l250' data-llen='7181:7208'><a onclick="displayPageImage('KR1d0027', 'SBCK', '038-8b' );" name="038-8b" class="pb">[038-8b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='7208:7237'>釋曰知戸東是室戸東者若據房戸東西則舉東房而言今直云戸東</span><br/>
<span class='tline' id='l252' data-llen='7237:7266'>故知室戸東也云玄酒在西尚之凡尊酌者在左者左爲上尊今云玄</span><br/>
<span class='tline' id='l253' data-llen='7266:7295'>酒在西故云尚之是以郷飲酒郷射皆玄酒在西事酒在東若燕禮大</span><br/>
<span class='tline' id='l254' data-llen='7295:7324'>射唯君面尊不從此義也　注如初至反之　釋曰經云實豆籩者■</span><br/>
<span class='tline' id='l255' data-llen='7324:7353'>取豆籩實之又言陳于房中如初者明旣而反之可知也　執事至北</span><br/>
<span class='tline' id='l256' data-llen='7353:7382'>上　注執事至於神　釋曰鄭知經執事之俎祝主人主婦亦存焉者</span><br/>
<span class='tline' id='l257' data-llen='7382:7411'>見士虞記祝俎陳於階閒敦東彼虞不致爵故見主人主婦俎明此吉</span><br/>
<span class='tline' id='l258' data-llen='7411:7440'>祭有致爵主人主婦陳於階間可知以主婦亦是執事之人也若然少</span><br/>
<span class='tline' id='l259' data-llen='7440:7469'>牢主人主婦無俎者以三獻禮成別爲儐尸正祭無致爵故主人主婦</span><br/>
<span class='tline' id='l260' data-llen='7469:7498'>無俎儐尸行三獻致爵乃有俎下大夫不儐尸者亦於三獻尸爵止行</span><br/>
<span class='tline' id='l261' data-llen='7498:7527'>致爵乃有俎也云不升鼎者異於神者前俎升鼎而入設於階前此鼎</span><br/>
<span class='tline' id='l262' data-llen='7527:7556'>在門外不入而言陳於階閒二列故知不升鼎　注盛黍稷者宗婦也</span><br/>
<span class='tline' id='l263' data-llen='7556:7585'>釋曰知盛黍稷是宗婦者以其黍稷是宗婦所主故知也　尸盥至之</span><br/>
<span class='tline' id='l264' data-llen='7585:7614'>右　注設盥至左右　釋曰云不揮者揮振去水使手乾今有巾故不</span><br/>
<span class='tline' id='l265' data-llen='7614:7643'>揮也是以僖二十三年左氏傳云公子重耳在秦秦伯納女五人懷嬴</span><br/>
<span class='tline' id='l266' data-llen='7643:7670'><a onclick="displayPageImage('KR1d0027', 'SBCK', '038-9a' );" name="038-9a" class="pb">[038-9a] <img width="20"  src="/static/img/kanseki-5.png"/></a></span><br/>
<span class='tline' id='l267' data-llen='7670:7699'>與焉奉匜沃盥旣而揮之懷嬴怒是也云門内之右象洗在東者東謂</span><br/>
<span class='tline' id='l268' data-llen='7699:7728'>門東據向内爲右故鄭云統於門東西上云凡郷内以入爲左右郷外</span><br/>
<span class='tline' id='l269' data-llen='7728:7756'>以出爲左右者欲明門内據郷内以入爲右者也　注爲神至接神</span><br/>
<span class='tline' id='l270' data-llen='7756:7784'>釋曰案上視濯時云宗人祝立于賔西北東面南上鄭注云事彌至</span><br/>
<span class='tline' id='l271' data-llen='7784:7812'>位彌異宗人祝於祭冝近廟至入廟時宗人獨升視濯及出門外視</span><br/>
<span class='tline' id='l272' data-llen='7812:7840'>牲告充未有使祝之文至此臨祭使祝敷神席故鄭云至此使祝接</span><br/>
<span class='tline' id='l273' data-llen='7840:7869'>神故也　主婦至南面　注主婦至於姑　釋曰云雖姑存猶使之主</span><br/>
<span class='tline' id='l274' data-llen='7869:7898'>祭祀者謂姑老不堪祭祀故姑存猶使之主祭祀也云纚者謂若士冠</span><br/>
<span class='tline' id='l275' data-llen='7898:7927'>禮廣終幅長六尺笄安髮之笄非冠冕之笄冠冕之笄男子有婦人無</span><br/>
<span class='tline' id='l276' data-llen='7927:7956'>若安髮之笄男子婦人俱有婦人笄對男子冠故内則云男女未冠笄</span><br/>
<span class='tline' id='l277' data-llen='7956:7985'>又喪服小記云男子冠而婦人笄是也云宵綺屬也此衣染之以黒其</span><br/>
<span class='tline' id='l278' data-llen='7985:8014'>繒本名曰宵者謂此宵衣是綾綺之屬鄭注内司服云男子之褖衣黒</span><br/>
<span class='tline' id='l279' data-llen='8014:8043'>則是亦黒也以其士喪禮有褖衣與士冠玄端爲一玄端黒是男子褖</span><br/>
<span class='tline' id='l280' data-llen='8043:8072'>衣亦黒則此婦人宵衣亦黒可知其玄則黒之類也故鄭引玉藻君子</span><br/>
<span class='tline' id='l281' data-llen='8072:8101'>狐青裘玄宵衣以裼之證婦人玄宵衣亦黒也云其繒本名宵者此字</span><br/>
<span class='tline' id='l282' data-llen='8101:8128'><a onclick="displayPageImage('KR1d0027', 'SBCK', '038-9b' );" name="038-9b" class="pb">[038-9b] <img width="20"  src="/static/img/kanseki-5.png"/></a></span><br/>
<span class='tline' id='l283' data-llen='8128:8157'>據形聲爲綃從絲省聲但詩及禮記儀禮皆作宵字故鄭云其繒本名</span><br/>
<span class='tline' id='l284' data-llen='8157:8186'>曰宵故引詩及禮記爲證引詩者直取字爲證引記謂禮記玉藻非直</span><br/>
<span class='tline' id='l285' data-llen='8186:8215'>取證字爲宵亦以證婦人宵衣爲玄也云凡婦人助祭者同服也者經</span><br/>
<span class='tline' id='l286' data-llen='8215:8244'>及記不見主婦及宗婦異服之文故知同服對男子助祭祝佐食等與</span><br/>
<span class='tline' id='l287' data-llen='8244:8273'>主人服異也少牢云主婦賛者一人亦髲鬄衣移袂與主婦同其餘雖</span><br/>
<span class='tline' id='l288' data-llen='8273:8302'>不移袂同亦宵衣可知依内司服天子諸侯王后以下助祭皆不同者</span><br/>
<span class='tline' id='l289' data-llen='8302:8331'>人君尊卑差等大夫士卑服窮則同也引内則者彼舅没時年七十巳</span><br/>
<span class='tline' id='l290' data-llen='8331:8360'>上姑雖存年六十巳上而當傳之家事故子之妻代姑祭雖代姑每事</span><br/>
<span class='tline' id='l291' data-llen='8360:8389'>必請於姑引之者證經主婦而含姑未老自爲主婦姑老則子妻爲主</span><br/>
<span class='tline' id='l292' data-llen='8389:8418'>婦也　佐食至中庭　注佐食至之西　釋曰案下記云佐食當事則</span><br/>
<span class='tline' id='l293' data-llen='8418:8447'>戸外南面無事則中庭北面據此而言則此經謂無事時也云立于宗</span><br/>
<span class='tline' id='l294' data-llen='8447:8476'>人之西者案士虞禮云主人及兄弟賔即位於西方如反哭位注引旣</span><br/>
<span class='tline' id='l295' data-llen='8476:8505'>夕禮云反哭入門升自西階東面經又云宗人反階前北面注云當詔</span><br/>
<span class='tline' id='l296' data-llen='8505:8534'>主人此特牲吉禮主人行事由阼階宗人亦在阼階階南擯主人佐食</span><br/>
<span class='tline' id='l297' data-llen='8534:8549'>北面於中庭明在宗人之西可知</span><br/>
<span class='tline' id='l298' data-llen='8549:8577'><a onclick="displayPageImage('KR1d0027', 'SBCK', '038-10a' );" name="038-10a" class="pb">[038-10a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l300' data-llen='8579:8589'>儀禮䟽卷第四十四</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l9' data-llen='217:244'><a onclick="displayPageImage('KR1d0027', 'SBCK', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='244:252'>儀禮䟽卷第七</span><br/>
<span class='tline' id='l11' data-llen='252:281'>　　　　唐朝散大夫行太學博士弘文館學士臣賈　公彦　等撰</span><br/>
<span class='tline' id='l12' data-llen='281:310'>士相見禮第三　鄭目録云士以職位相親始承摯相見禮雜記會葬</span><br/>
<span class='tline' id='l13' data-llen='310:339'>禮曰相見也反哭而退朋友虞祔而退士相見於五禮屬賔禮大小戴</span><br/>
<span class='tline' id='l14' data-llen='339:368'>及別録皆第三　釋曰鄭云士以職位相親始承摯相見者釋經亦有</span><br/>
<span class='tline' id='l15' data-llen='368:397'>大夫及庶人見君之禮亦士見大夫之法獨以士相見爲名者以其兩</span><br/>
<span class='tline' id='l16' data-llen='397:426'>士職位不殊同類昵近故以士相見爲首云雜記相見也反哭而退朋</span><br/>
<span class='tline' id='l17' data-llen='426:455'>友虞祔而退者以送葬之禮恩厚者退遟恩薄者退疾引之者證有執</span><br/>
<span class='tline' id='l18' data-llen='455:484'>摯相見之義也云士相見於五禮屬賔禮者案周禮大宗伯五禮賔禮</span><br/>
<span class='tline' id='l19' data-llen='484:513'>之別有八春朝夏宗秋覲冬遇時㑹殷同此六者是五等諸侯見天子</span><br/>
<span class='tline' id='l20' data-llen='513:542'>兼有自相朝覲之禮彼又云時聘曰問殷覜曰視二者是諸侯使臣出</span><br/>
<span class='tline' id='l21' data-llen='542:571'>聘天子及自相聘之禮並執玉帛而行無執禽摯之法此屬直新升爲</span><br/>
<span class='tline' id='l22' data-llen='571:600'>士大夫之等同國執禽摯相見及見君之禮雖非出聘亦是賔主相見</span><br/>
<span class='tline' id='l23' data-llen='600:629'>之法故屬賔禮也且士卑唯得作介從君與卿大夫出向他國無身自</span><br/>
<span class='tline' id='l24' data-llen='629:658'>聘問之事案周禮行夫是士官其有美惡無禮特行無介始得出向他</span><br/>
<span class='tline' id='l25' data-llen='658:685'><a onclick="displayPageImage('KR1d0027', 'SBCK', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='685:714'>邦亦非聘問之法也然昬冠及喪祭尊卑各自有禮及執摯相見唯有</span><br/>
<span class='tline' id='l27' data-llen='714:743'>此士相見其篇内含卿大夫相見以其新升爲士或士自相見或士往</span><br/>
<span class='tline' id='l28' data-llen='743:772'>見卿大夫或卿大夫下見士或見已國君或士大夫見他國君來朝者</span><br/>
<span class='tline' id='l29' data-llen='772:801'>新出仕從微至著以士爲先後更有功乃升爲大夫巳上故以士爲惣</span><br/>
<span class='tline' id='l30' data-llen='801:830'>號也又天子之孤卿大夫士與諸侯之孤卿大夫士執摯旣同相見之</span><br/>
<span class='tline' id='l31' data-llen='830:859'>禮亦無別也　士相見至某見　釋曰自此至送于門外再拜論士與</span><br/>
<span class='tline' id='l32' data-llen='859:888'>士相見之事也云某也願見無由逹者謂新升爲士欲見舊爲士者謂</span><br/>
<span class='tline' id='l33' data-llen='888:917'>乆無紹介中閒之人達彼此之意雖願見無由得與主人通達相見也</span><br/>
<span class='tline' id='l34' data-llen='917:946'>云某子以命命某見者某子是紹介中閒之人姓名以主人之命命某</span><br/>
<span class='tline' id='l35' data-llen='946:975'>是賔之名命某來見主人也案少儀始見君子者辭曰某固願聞名於</span><br/>
<span class='tline' id='l36' data-llen='975:1004'>將命者謂以卑見尊法彼又云敵者曰某固願見於將命者此兩士相</span><br/>
<span class='tline' id='l37' data-llen='1004:1033'>見亦是敵者不言願見於將命者者此旣言願見無由達見敵者始欲</span><br/>
<span class='tline' id='l38' data-llen='1033:1062'>相見案下文及還摯者皆云於將命者明此亦有願見於將命者不言</span><br/>
<span class='tline' id='l39' data-llen='1062:1091'>者文不具也　注摯所至爲脰　釋曰云摯所執以至者摯得訓爲至</span><br/>
<span class='tline' id='l40' data-llen='1091:1120'>升爲士者■彼人相見欲相尊敬必執禽鳥始得至故云摯所執以至</span><br/>
<span class='tline' id='l41' data-llen='1120:1147'><a onclick="displayPageImage('KR1d0027', 'SBCK', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='1147:1176'>者也云士摯用雉者對大夫巳上所執羔鴈不同也云取其耿介交有</span><br/>
<span class='tline' id='l43' data-llen='1176:1205'>時別有倫也者倫類也交接有時至於別後則雄雌不雜謂春交秋別</span><br/>
<span class='tline' id='l44' data-llen='1205:1234'>也士之義亦然義取耿介不犯於上也云雉必用死者爲其不可生服</span><br/>
<span class='tline' id='l45' data-llen='1234:1263'>也者經直云冬用雉知用死雉者尚書云三帛二牲一死摯則雉義取</span><br/>
<span class='tline' id='l46' data-llen='1263:1292'>耿介爲君致死也云夏用腒備腐臭也者案周禮庖人云春行羔豚夏</span><br/>
<span class='tline' id='l47' data-llen='1292:1321'>行腒鱐鄭云腒乾雉鱐乾魚腒鱐暵熱而乾乾則不腐臭故此取不腐</span><br/>
<span class='tline' id='l48' data-llen='1321:1350'>臭也冬時雖死形體不異故存本名稱曰雉夏爲乾腒形體異故變本</span><br/>
<span class='tline' id='l49' data-llen='1350:1379'>名稱曰腒也云左頭頭陽也者曲禮云執禽者左首雉與羔鴈同是合</span><br/>
<span class='tline' id='l50' data-llen='1379:1408'>生執之物以不可生服故殺之雖死猶尚左以從陽也云某子今所因</span><br/>
<span class='tline' id='l51' data-llen='1408:1437'>縁之姓名也者謂紹介之姓名云以命者稱述主人之意者言紹介之</span><br/>
<span class='tline' id='l52' data-llen='1437:1466'>人稱述主人之辭意傳來賔也云今文頭爲脰者鄭不從今文者以其</span><br/>
<span class='tline' id='l53' data-llen='1466:1495'>脰項也項不得爲頭故不從也但此云某子以命命某見謂舊未相見</span><br/>
<span class='tline' id='l54' data-llen='1495:1524'>今始來見主人故須某子傳通孺悲欲見孔子不由紹介故孔子辭以</span><br/>
<span class='tline' id='l55' data-llen='1524:1553'>疾且經云某子鄭云某子今所因縁之姓名案郷飲酒云某子受酬注</span><br/>
<span class='tline' id='l56' data-llen='1553:1582'>云某者衆賔姓又郷射云某酬某子注云某子者氏也與此注某子爲</span><br/>
<span class='tline' id='l57' data-llen='1582:1609'><a onclick="displayPageImage('KR1d0027', 'SBCK', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1609:1638'>姓名不同者彼旅酬下爲上尊敬在上以公羊傳名不若字字不若子</span><br/>
<span class='tline' id='l59' data-llen='1638:1667'>故下者稱姓以配子彼對面語故不言名此非對面之言於彼遥稱紹</span><br/>
<span class='tline' id='l60' data-llen='1667:1696'>介之意若不言名直稱姓是何人故鄭以姓名解之也若然特牲云皇</span><br/>
<span class='tline' id='l61' data-llen='1696:1725'>祖某子注爲伯子仲子者以孫不冝云父祖姓故以伯子仲子言之望</span><br/>
<span class='tline' id='l62' data-llen='1725:1754'>經爲義故注有殊若然注冝有名無者誤也　主人至走見　釋曰云</span><br/>
<span class='tline' id='l63' data-llen='1754:1783'>某子命某見者某子則是紹介姓名以某子是中閒之人故賔主共稱</span><br/>
<span class='tline' id='l64' data-llen='1783:1812'>之也此上下皆言請不言辭辭而不受須相見故言請而巳　注有又</span><br/>
<span class='tline' id='l65' data-llen='1812:1841'>至無走　釋曰鄭轉有爲又者以言某子以命命某往就彼見吾子又</span><br/>
<span class='tline' id='l66' data-llen='1841:1870'>自辱來於義爲便故從又不從有也云走猶往也者以言走直取急往</span><br/>
<span class='tline' id='l67' data-llen='1870:1899'>相見之意非走驟之義故釋從往也云今文無走字者無走於文義不</span><br/>
<span class='tline' id='l68' data-llen='1899:1928'>足故不從今文從古文也　注不敢至以請　釋曰固如故也者固爲</span><br/>
<span class='tline' id='l69' data-llen='1928:1957'>堅固堅固則如故以再請如前故云固如故也云今文不爲非者云非</span><br/>
<span class='tline' id='l70' data-llen='1957:1986'>敢於義不便故不從今文非也云古文云固以請者固請於文從便若</span><br/>
<span class='tline' id='l71' data-llen='1986:2015'>有以字於文賖緩故不從古文固以請也　注不得至走見　釋曰云</span><br/>
<span class='tline' id='l72' data-llen='2015:2044'>走猶出也者亦如上之走往彼據向賔家故走爲往此據出門故云走</span><br/>
<span class='tline' id='l73' data-llen='2044:2071'><a onclick="displayPageImage('KR1d0027', 'SBCK', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='2071:2100'>出也云辭其摯爲其大崇也者凡賔主相見唯此新升爲士有摯又初</span><br/>
<span class='tline' id='l75' data-llen='2100:2129'>不相識故有摯爲重對重相見則無摯爲䡖是以始相見辭之爲大崇</span><br/>
<span class='tline' id='l76' data-llen='2129:2158'>故也云古文曰某將走見者上再畨皆云某將走見今此三者亦云某</span><br/>
<span class='tline' id='l77' data-llen='2158:2187'>將走見與前同此疊古文不從者以上第一畨請賔主皆無不敢爲儀</span><br/>
<span class='tline' id='l78' data-llen='2187:2216'>第二畨賔及主人皆云不敢爲儀文句旣異若不云某於文不便故須</span><br/>
<span class='tline' id='l79' data-llen='2216:2245'>云某也此三畨於上巳云某也固辭不得命於下不須云某於文便古</span><br/>
<span class='tline' id='l80' data-llen='2245:2274'>文更云某將走見文疊故不從也　注見於至大簡　釋曰此士相見</span><br/>
<span class='tline' id='l81' data-llen='2274:2303'>唯是平敵相伉案曲禮云主人敬客則先拜客客敬主人則先拜主人</span><br/>
<span class='tline' id='l82' data-llen='2303:2332'>並不問爵之大小唯以相尊敬爲先後故雖兩士亦得云相尊敬不敢</span><br/>
<span class='tline' id='l83' data-llen='2332:2361'>空手須以摯相見若無摯相見是則大簡略也　注言不至見已　釋</span><br/>
<span class='tline' id='l84' data-llen='2361:2390'>曰案上經賔云某不以摯不敢見是賔以崇禮來見主人今主人不敢</span><br/>
<span class='tline' id='l85' data-llen='2390:2419'>當其崇禮來見已故變文言不足以習禮故鄭云言不足習禮者不敢</span><br/>
<span class='tline' id='l86' data-llen='2419:2448'>當其崇禮來見已也　注言依至卑也　釋曰凡相見之禮以卑見尊</span><br/>
<span class='tline' id='l87' data-llen='2448:2477'>必依摯禮記檀弓云魯人有周豐也者哀公執摯請見之者是下賢非</span><br/>
<span class='tline' id='l88' data-llen='2477:2506'>正法今士相見云不依於摯不敢見謙自卑也　注右就至文無　釋</span><br/>
<span class='tline' id='l89' data-llen='2506:2533'><a onclick="displayPageImage('KR1d0027', 'SBCK', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2533:2562'>曰凡門出則以西爲右以東爲左入門則以東爲右以西爲左依賔西</span><br/>
<span class='tline' id='l91' data-llen='2562:2591'>主東之位也知受摯於庭者以其入門左右不言揖讓而升之事故知</span><br/>
<span class='tline' id='l92' data-llen='2591:2620'>在庭也云旣拜送則出矣者欲見賔拜送摯訖而言出則去還家無意</span><br/>
<span class='tline' id='l93' data-llen='2620:2649'>得待主人留已也云不受摯於堂下人君也者聘禮賔升堂致命授玉</span><br/>
<span class='tline' id='l94' data-llen='2649:2678'>又下云君在堂升見無方階亦是升堂見君法故云不於堂下人君也</span><br/>
<span class='tline' id='l95' data-llen='2678:2706'>主人請見至再拜注請見至而出　釋曰鄭解主人留賔之意云請</span><br/>
<span class='tline' id='l96' data-llen='2706:2735'>見者爲賔崇禮來相接則執摯來是也云以矜莊歡心未交也者正謂</span><br/>
<span class='tline' id='l97' data-llen='2735:2764'>入門拜受拜送時賔主俱矜莊相敬歡心未交也云賔反見則燕矣者</span><br/>
<span class='tline' id='l98' data-llen='2764:2793'>上士冠禮賔士昬納采之等禮記皆有禮賔饗賔之事明此行禮主人</span><br/>
<span class='tline' id='l99' data-llen='2793:2822'>留必不虚冝有歡燕故云則燕矣以摯相見非聘問之禮燕旣在寢明</span><br/>
<span class='tline' id='l100' data-llen='2822:2851'>前相見亦在寢之庭矣若諸文有留賔者多是禮賔之事知此不行禮</span><br/>
<span class='tline' id='l101' data-llen='2851:2880'>賔而云燕者彼諸文皆是爲餘事相見以其事重故爲禮賔此直當身</span><br/>
<span class='tline' id='l102' data-llen='2880:2909'>相見其事輕故直有燕矣是以諸文禮賔此燕賔故直云請見也云凡</span><br/>
<span class='tline' id='l103' data-llen='2909:2938'>燕見於君至反見之燕義者凡燕見或反見或本來侍坐非反見下注</span><br/>
<span class='tline' id='l104' data-llen='2938:2967'>云此請特見圖事非立賔主之燕是也侍坐於君子之下乃有侍坐問</span><br/>
<span class='tline' id='l105' data-llen='2967:2994'><a onclick="displayPageImage('KR1d0027', 'SBCK', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='2994:3023'>夜膳羞賜食爵之等不引證燕見者彼直是侍坐法非燕見之禮故也</span><br/>
<span class='tline' id='l107' data-llen='3023:3052'>云臣初見於君再拜奠摯而出者鄭欲見自燕見于君下至凡侍坐於</span><br/>
<span class='tline' id='l108' data-llen='3052:3081'>君子皆反見燕法其中仍有臣見于君法臣始事見于君法禮卑奠摯</span><br/>
<span class='tline' id='l109' data-llen='3081:3110'>而出君亦當遣人留之燕也若然下有他邦之人則還摯雖不見反燕</span><br/>
<span class='tline' id='l110' data-llen='3110:3139'>臣尚燕他邦有燕可知但文不具也　主人至命者　釋曰自此至賔</span><br/>
<span class='tline' id='l111' data-llen='3139:3168'>退送再拜論主人還于賔之事　注復見至相者　釋曰云復見之者</span><br/>
<span class='tline' id='l112' data-llen='3168:3197'>禮尚往來也者鄭解主人還摯之意云禮尚往來曲禮文五等諸侯身</span><br/>
<span class='tline' id='l113' data-llen='3197:3226'>自出朝及遣臣出聘以其圭璋重不可遥復朝聘訖即還之璧琮財輕</span><br/>
<span class='tline' id='l114' data-llen='3226:3255'>故不還彼朝聘用玉自爲一禮有不還之義其在國之臣自執摯相見</span><br/>
<span class='tline' id='l115' data-llen='3255:3284'>雖禽摯皆還之臣見於君則不還義與朝聘異不可相決也云將猶傳</span><br/>
<span class='tline' id='l116' data-llen='3284:3313'>也傳命者謂擯相者者謂出接賔曰擯入詔禮曰相一也故聘禮與冠</span><br/>
<span class='tline' id='l117' data-llen='3313:3342'>義皆云每一門止一相是謂擯介爲相也　主人至敢辭　釋曰上言</span><br/>
<span class='tline' id='l118' data-llen='3342:3371'>主人此亦言主人者上言主人者據前爲主人而言此云主人者謂前</span><br/>
<span class='tline' id='l119' data-llen='3371:3400'>賔今在己家而說也　注言不至當也　釋曰云嫌褻主人不敢當也</span><br/>
<span class='tline' id='l120' data-llen='3400:3429'>者曏者主人見己今即來見主人賔主頻見是褻也今云非敢求見嫌</span><br/>
<span class='tline' id='l121' data-llen='3429:3456'><a onclick="displayPageImage('KR1d0027', 'SBCK', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='3456:3485'>褻主人不敢更相見也故不敢當相見之法直云還摯而巳　注言不</span><br/>
<span class='tline' id='l123' data-llen='3485:3514'>敢至敢當　釋曰上云非敢求見巳是不敢當此云不敢以聞耳聞䟽</span><br/>
<span class='tline' id='l124' data-llen='3514:3543'>於目見故云又益不敢當也　注異日至則否　釋曰下云賔奉摯入</span><br/>
<span class='tline' id='l125' data-llen='3543:3572'>不言主人出迎又不言厥明是與前相見同日知異日出迎者郷飲酒</span><br/>
<span class='tline' id='l126' data-llen='3572:3601'>禮云明日乃息司正主人出迎之司正猶迎之況同僚乎是知異日出</span><br/>
<span class='tline' id='l127' data-llen='3601:3630'>迎也若然聘禮公迎于大門内至禮賔又出迎者彼初是公迎彼初之</span><br/>
<span class='tline' id='l128' data-llen='3630:3659'>命不爲迎賔身故至醴賔身雖同日亦出迎之故鄭注云公出迎者己</span><br/>
<span class='tline' id='l129' data-llen='3659:3688'>之禮更端是也昬禮賔爲男家使初時出迎至醴賔身雖同日亦出迎</span><br/>
<span class='tline' id='l130' data-llen='3688:3717'>也有司徹前爲尸後爲賔所爲異故云雖同日亦出迎此二者亦是更</span><br/>
<span class='tline' id='l131' data-llen='3717:3746'>端之義也案郷飲酒及公食大夫皆於戒賔之時未行賔主之禮是以</span><br/>
<span class='tline' id='l132' data-llen='3746:3775'>賔至乃迎之故雖同日亦迎賔非更端之義也　士見於大夫至再拜</span><br/>
<span class='tline' id='l133' data-llen='3775:3804'>注終辭至尊賔　釋曰云以將不親荅也者事未至謂之將如上士相</span><br/>
<span class='tline' id='l134' data-llen='3804:3833'>見賔來見士後將親荅就士家則辭而受其摯此則以將不親荅終不</span><br/>
<span class='tline' id='l135' data-llen='3833:3862'>受也若然經直云終辭其摯不言一辭再辭亦有可知但略而不言也</span><br/>
<span class='tline' id='l136' data-llen='3862:3891'>又少儀云始見君子曰願聞名此不言願聞亦文不具也云凡不荅而</span><br/>
<span class='tline' id='l137' data-llen='3891:3918'><a onclick="displayPageImage('KR1d0027', 'SBCK', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='3918:3947'>受其摯唯君於臣耳者見下文他邦之人則使擯者還其摯見已君不</span><br/>
<span class='tline' id='l139' data-llen='3947:3976'>言還摯又文有三辭初辭中辭終辭初辭之時則云使某中辭云命某</span><br/>
<span class='tline' id='l140' data-llen='3976:4005'>以辭在中者傳言而巳故云命某然使某者是尊君卑臣之義其心重</span><br/>
<span class='tline' id='l141' data-llen='4005:4034'>若云命某者尊君卑臣稍淺漸輕之義故鄭云或言命某傳言耳必知</span><br/>
<span class='tline' id='l142' data-llen='4034:4063'>有此義者案僖九年左傳曰天子有事於文武使孔賜伯舅胙以伯舅</span><br/>
<span class='tline' id='l143' data-llen='4063:4092'>耊老加勞賜一級無下拜是尊君稱使傳言云命有輕重之義也　注</span><br/>
<span class='tline' id='l144' data-llen='4092:4121'>受其摯而去之　釋曰云受其摯而去者以其甞爲臣爲輕旣不受其</span><br/>
<span class='tline' id='l145' data-llen='4121:4150'>摯又相見無饗燕之禮故鄭云而去以絶之也　下大夫至執雉　釋</span><br/>
<span class='tline' id='l146' data-llen='4150:4179'>曰言下大夫者國皆有三卿五大夫言上大夫據三卿則此下是五大</span><br/>
<span class='tline' id='l147' data-llen='4179:4208'>夫也二十七士與五大夫轉相副貳則三卿冝有六大夫而五者何休</span><br/>
<span class='tline' id='l148' data-llen='4208:4237'>云司馬事省闕一大夫　注鴈取至其足　釋曰云鴈取知時者以其</span><br/>
<span class='tline' id='l149' data-llen='4237:4266'>木落南翔冰泮北徂隨陽南北義取大夫能從君政敎而施之云飛翔</span><br/>
<span class='tline' id='l150' data-llen='4266:4295'>有行列也者義取大夫能依其位次尊卑有叙也上士執雉左頭奉之</span><br/>
<span class='tline' id='l151' data-llen='4295:4324'>此云如執雉明執鴈者亦左頭奉之也案曲禮云飾羔鴈者以繢彼天</span><br/>
<span class='tline' id='l152' data-llen='4324:4353'>子卿大夫非直以布上又畫之此諸侯卿大夫執摯雖與天子之臣同</span><br/>
<span class='tline' id='l153' data-llen='4353:4380'><a onclick="displayPageImage('KR1d0027', 'SBCK', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span><br/>
<span class='tline' id='l154' data-llen='4380:4409'>飾羔鴈者直用布爲飾無繢彼不言士則天子之士與諸侯之士同亦</span><br/>
<span class='tline' id='l155' data-llen='4409:4438'>無飾士賤故無别也　上大夫至執之　注上大至爲脰　釋曰云上</span><br/>
<span class='tline' id='l156' data-llen='4438:4467'>大夫卿也者即三卿也云羔取其從帥者凡羔羊羣皆有引帥若卿之</span><br/>
<span class='tline' id='l157' data-llen='4467:4496'>從君之命者也云羣而不黨也者羊羔羣而不黨義取三卿亦皆正直</span><br/>
<span class='tline' id='l158' data-llen='4496:4525'>雖羣居不阿黨也云繫聮四足交出背上於胷前結之者謂先以繩雙</span><br/>
<span class='tline' id='l159' data-llen='4525:4554'>繫前兩足復以繩繫後兩足乃以雙繩於左右從腹下向背上交過於</span><br/>
<span class='tline' id='l160' data-llen='4554:4583'>胷前結之也云如麛執之者秋獻麛有成禮如之者案周禮獸人云冬</span><br/>
<span class='tline' id='l161' data-llen='4583:4612'>獻狼夏獻麋春秋獻獸物鹿豕羣獸及狐貍可也麛是鹿子與鹿同時</span><br/>
<span class='tline' id='l162' data-llen='4612:4641'>獻之又庖人云秋行犢麛則獻當在秋時故云秋獻麛也又案禮器曲</span><br/>
<span class='tline' id='l163' data-llen='4641:4670'>禮三千鄭云曲猶事也事禮謂今禮也其中事儀三千則禮未亡之時</span><br/>
<span class='tline' id='l164' data-llen='4670:4699'>三千條内有此獻麛之法是有成禮可依故此經得如之也云或曰麛</span><br/>
<span class='tline' id='l165' data-llen='4699:4728'>孤之摯也者案大宗伯及大行人與聘禮皆云孤執皮帛謂天子之孤</span><br/>
<span class='tline' id='l166' data-llen='4728:4757'>與諸侯之孤執皮帛今此執麛者謂新升爲孤見已君法至餘事則皆</span><br/>
<span class='tline' id='l167' data-llen='4757:4786'>皮帛也云其禮蓋謂左執前足右執後足者案經云左頭則與雉鴈同</span><br/>
<span class='tline' id='l168' data-llen='4786:4815'>是以曲禮云執禽者左首此鄭又云執之蓋謂左執前足右執後足者</span><br/>
<span class='tline' id='l169' data-llen='4815:4842'><a onclick="displayPageImage('KR1d0027', 'SBCK', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4842:4869'><a onclick="displayPageImage('KR1d0027', 'SBCK', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span><br/>
<span class='tline' id='l171' data-llen='4869:4896'><a onclick="displayPageImage('KR1d0027', 'SBCK', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span><br/>
<span class='tline' id='l172' data-llen='4896:4925'>西階　釋曰上文據君所在隨便升階無常之事亦謂反燕及圖事之</span><br/>
<span class='tline' id='l173' data-llen='4925:4954'>法若立賔主君升自阼階賔及主人升自西階燕禮所云是也　凡言</span><br/>
<span class='tline' id='l174' data-llen='4954:4983'>至傳言　注凡言至爲綏　釋曰此據臣與君言之法也云凡言謂己</span><br/>
<span class='tline' id='l175' data-llen='4983:5012'>爲君言事也者謂臣有圖爲君言也禮記少儀云量而後入不入而後</span><br/>
<span class='tline' id='l176' data-llen='5012:5041'>量是臣有事將入見君須量已所言亦當量君安坐乃可得入而後傳</span><br/>
<span class='tline' id='l177' data-llen='5041:5070'>出已言向君道之云妥安坐也者爾雅釋詁文　與君至忠信　釋曰</span><br/>
<span class='tline' id='l178' data-llen='5070:5099'>上文據與君言此文則㹅說尊卑言語之別云與君言言使臣與大人</span><br/>
<span class='tline' id='l179' data-llen='5099:5128'>言言事君者但君臣相對有事即言不必與君言恒言使臣與臣言恒</span><br/>
<span class='tline' id='l180' data-llen='5128:5157'>言事君今唯言使臣事君者下供上命禮法當然故君以使臣爲主臣</span><br/>
<span class='tline' id='l181' data-llen='5157:5186'>以事君爲正無妨更言餘事巳下皆隨事爲主可也云與老者言言使</span><br/>
<span class='tline' id='l182' data-llen='5186:5215'>弟子者謂七十致仕之人依書傳大夫致仕爲父師士致仕爲少師教</span><br/>
<span class='tline' id='l183' data-llen='5215:5244'>郷閭子弟雷次宗云學生事師雖無服有父兄之恩故稱弟子也云與</span><br/>
<span class='tline' id='l184' data-llen='5244:5273'>幼者言言孝弟於父兄者幼旣與老者相對此幼即弟子之類孝弟貳</span><br/>
<span class='tline' id='l185' data-llen='5273:5302'>父兄之名是人行之本故云言孝弟于父兄與衆言言忠信慈祥者此</span><br/>
<span class='tline' id='l186' data-llen='5302:5332'>文承老幼之下亦非朝庭之臣但是郷閭長幼共聚之處使之行忠信慈</span><br/>
<span class='tline' id='l187' data-llen='5332:5359'><a onclick="displayPageImage('KR1d0027', 'SBCK', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='5359:5388'>善之事也云與居官者言言忠信者此與在朝之士言以忠信爲主也</span><br/>
<span class='tline' id='l189' data-llen='5388:5417'>注博陳至以下　釋曰云博陳燕見言語之儀也者據巳上博陳與君</span><br/>
<span class='tline' id='l190' data-llen='5417:5446'>燕見舉動言語知此博陳也云言使臣者使臣之禮也者并事君以服</span><br/>
<span class='tline' id='l191' data-llen='5446:5475'>並是論語孔子對定公之文云大人卿大夫也者此云言事君明非天</span><br/>
<span class='tline' id='l192' data-llen='5475:5504'>子諸侯又非士是卿大夫可知又案下文云凡與大人言始視面中視</span><br/>
<span class='tline' id='l193' data-llen='5504:5533'>抱卒視面並是臣視君之法則大人據君也又禮運云大人丗及以爲</span><br/>
<span class='tline' id='l194' data-llen='5533:5562'>禮鄭解爲諸侯者以彼上文云天下爲家以據天子明下云大人是諸</span><br/>
<span class='tline' id='l195' data-llen='5562:5591'>侯可知易革卦云君子豹變據諸侯則大人虎變是天子可知又案論</span><br/>
<span class='tline' id='l196' data-llen='5591:5620'>語云狎大人注爲天子諸侯爲政敎者彼據小人不在朝庭故以大人</span><br/>
<span class='tline' id='l197' data-llen='5620:5649'>爲天子諸侯政敎解之鄭皆望文爲義故解大人不同云居官謂士以</span><br/>
<span class='tline' id='l198' data-llen='5649:5678'>下者以上大人云事君巳據居官卿大夫其居官之内唯有二十七士</span><br/>
<span class='tline' id='l199' data-llen='5678:5707'>并府史胥徒故云士以下也　凡與至若是　注始視至爲終　釋曰</span><br/>
<span class='tline' id='l200' data-llen='5707:5736'>云中視抱容其思之且爲敬者案曲禮天子視不上於袷袷交領也不</span><br/>
<span class='tline' id='l201' data-llen='5736:5765'>下於帶上於袷則敖下於帶則憂視大夫得視面此視君得視面者彼</span><br/>
<span class='tline' id='l202' data-llen='5765:5794'>據尋常視君法此據與君言時故不同也云且爲敬者此言抱即面相</span><br/>
<span class='tline' id='l203' data-llen='5794:5821'><a onclick="displayPageImage('KR1d0027', 'SBCK', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span><br/>
<span class='tline' id='l204' data-llen='5821:5850'>袷不視袷是敬君之常禮故云且爲敬也云爲嫌解惰不虚心也者禮</span><br/>
<span class='tline' id='l205' data-llen='5850:5879'>記云虚中以治之鄭注云虚中言不兼念餘事是虚心之意也云衆謂</span><br/>
<span class='tline' id='l206' data-llen='5879:5908'>諸卿大夫同在此者言於君視之髙下如此其卿大夫視君之儀與言</span><br/>
<span class='tline' id='l207' data-llen='5908:5937'>者無異也云古文母作無不從者說文云母蓋亦禁辭故不從有無之</span><br/>
<span class='tline' id='l208' data-llen='5937:5966'>無也云今文衆爲終不從者以上巳有卒卒爲終故從古爲衆也　若</span><br/>
<span class='tline' id='l209' data-llen='5966:5995'>父至於帶　注子於至作無　釋曰案曲禮大夫之臣視大夫得視面</span><br/>
<span class='tline' id='l210' data-llen='5995:6024'>不得遊目士之臣視士得旁遊目今子視父應與視君同不上於袷與</span><br/>
<span class='tline' id='l211' data-llen='6024:6053'>士大夫同者以子於父主孝不主敬所視廣者因視安否何如也若不</span><br/>
<span class='tline' id='l212' data-llen='6053:6082'>至視膝　注不言至而巳　釋曰巳上皆據臣子與君父言語之時此</span><br/>
<span class='tline' id='l213' data-llen='6082:6111'>據不言之時鄭言伺其行起者行解經立行由立始故以行解立是以</span><br/>
<span class='tline' id='l214' data-llen='6111:6140'>論語云立不中門鄭云立行不當棖闑之中央是亦以行解立也一又</span><br/>
<span class='tline' id='l215' data-llen='6140:6169'>以起解坐以其起由坐始故也　凡侍至可也　注君子至作蚤　釋</span><br/>
<span class='tline' id='l216' data-llen='6169:6198'>曰此陳侍坐於君子之法鄭云君子卿大夫者禮之通例大夫得稱君</span><br/>
<span class='tline' id='l217' data-llen='6198:6227'>子亦得稱貴人而士賤不得也知及國中賢者者郷射禮云徵唯所欲</span><br/>
<span class='tline' id='l218' data-llen='6227:6256'>以告於郷先生君子可也鄭云郷先生郷大夫致仕者君子有大德行</span><br/>
<span class='tline' id='l219' data-llen='6256:6283'><a onclick="displayPageImage('KR1d0027', 'SBCK', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span><br/>
<span class='tline' id='l220' data-llen='6283:6312'>不仕者則曲禮云博文強識而讓敦善行而不怠謂之君子是也云志</span><br/>
<span class='tline' id='l221' data-llen='6312:6341'>倦則欠體倦則伸鄭注曲禮亦然云古文申作信早作蚤者此二字古</span><br/>
<span class='tline' id='l222' data-llen='6341:6370'>通用故大宗伯云侯執身圭爲信字詩云一之日其蚤獻羔祭韭爲蚤</span><br/>
<span class='tline' id='l223' data-llen='6370:6399'>字旣通用疊古文者據字體非直從今爲正亦得通用之義也　夜侍</span><br/>
<span class='tline' id='l224' data-llen='6399:6428'>至可也　注問夜至作薫　釋曰云問夜問其時數也者謂若鍾鼓漏</span><br/>
<span class='tline' id='l225' data-llen='6428:6457'>刻之數也云古文葷作薫者玉藻云膳於君有葷桃茢作此葷鄭注論</span><br/>
<span class='tline' id='l226' data-llen='6457:6486'>語作焄義亦通若作薫則春秋一薫一蕕薫香草也非葷辛之字故疊</span><br/>
<span class='tline' id='l227' data-llen='6486:6515'>古文不從也　若君至後食　注君祭至甞膳　釋曰此經及下經論</span><br/>
<span class='tline' id='l228' data-llen='6515:6544'>臣侍君坐得賜食之法鄭云先飯示爲君甞食也者凡君將食心有膳</span><br/>
<span class='tline' id='l229' data-llen='6544:6573'>宰進食則膳宰甞君前之食備火齊不得下文是也今此文謂膳宰不</span><br/>
<span class='tline' id='l230' data-llen='6573:6602'>在則侍食者自甞自己前食旣不甞君前食則不正甞食故云示爲君</span><br/>
<span class='tline' id='l231' data-llen='6602:6631'>甞食也云此謂君與之禮食者謂君與臣小小禮食法仍非正禮食正</span><br/>
<span class='tline' id='l232' data-llen='6631:6660'>禮食則公食大夫是也彼君前無食此君臣俱有食故知小小禮食此</span><br/>
<span class='tline' id='l233' data-llen='6660:6689'>即玉藻云若賜之食而君客之則命之祭然後祭彼云客之則此注禮</span><br/>
<span class='tline' id='l234' data-llen='6689:6718'>食亦不得祭故一也但此文不云客之命之祭然後祭文不具也若尋</span><br/>
<span class='tline' id='l235' data-llen='6718:6746'><a onclick="displayPageImage('KR1d0027', 'SBCK', '007-10a' );" name="007-10a" class="pb">[007-10a] <img width="20"  src="/static/img/kanseki-5.png"/></a></span><br/>
<span class='tline' id='l236' data-llen='6746:6775'>常食不得云禮食亦不得祭故鄭注玉藻云侍食則正不祭是也　若</span><br/>
<span class='tline' id='l237' data-llen='6775:6804'>有至後食　注將食至乃食　釋曰云膳宰進食則臣不甞食者臣爲</span><br/>
<span class='tline' id='l238' data-llen='6804:6833'>君甞食本爲膳宰不在今膳宰旣在明臣不甞食也是以玉藻云若有</span><br/>
<span class='tline' id='l239' data-llen='6833:6862'>甞羞者則俟君之食然後食飯飲而俟注云不祭待食不敢備禮也不</span><br/>
<span class='tline' id='l240' data-llen='6862:6891'>甞羞膳宰存也是也云膳夫者天子膳夫則諸侯之膳宰引之者證經</span><br/>
<span class='tline' id='l241' data-llen='6891:6920'>將食之人是膳宰因將膳與君品甞食凡君食臣有侍食之時唯子不</span><br/>
<span class='tline' id='l242' data-llen='6920:6949'>侍食是以文王丗子云命膳宰曰末有原應曰諾然後退是大子不侍</span><br/>
<span class='tline' id='l243' data-llen='6949:6978'>食若卿大夫巳下則有侍食法故内則云父没母存冢子御食羣子婦</span><br/>
<span class='tline' id='l244' data-llen='6978:7007'>佐餕是也　若君至虚爵　法受爵至君也　釋曰云受爵者於尊所</span><br/>
<span class='tline' id='l245' data-llen='7007:7036'>者曲禮亦是賜爵法而云酒進則起拜受於尊所是也云至於授爵坐</span><br/>
<span class='tline' id='l246' data-llen='7036:7066'>授人耳者見曲禮與玉藻并此文並無立授之文故知坐授也云必俟君</span><br/>
<span class='tline' id='l247' data-llen='7066:7095'>卒爵者若欲其釂然也者此經文與玉藻文同皆燕而君客之賜爵法</span><br/>
<span class='tline' id='l248' data-llen='7095:7124'>故臣先飲以酒是甘味欲美君之味故先飲必待君卒爵而後授虚爵</span><br/>
<span class='tline' id='l249' data-llen='7124:7153'>者臣意若欲君盡爵然也案曲禮云侍飲於長者酒進則起拜受於尊</span><br/>
<span class='tline' id='l250' data-llen='7153:7182'>所長者辭少者反席而飲長者舉未釂少者不敢飲彼是大燕飲禮故</span><br/>
<span class='tline' id='l251' data-llen='7182:7210'><a onclick="displayPageImage('KR1d0027', 'SBCK', '007-10b' );" name="007-10b" class="pb">[007-10b] <img width="20"  src="/static/img/kanseki-5.png"/></a></span><br/>
<span class='tline' id='l252' data-llen='7210:7239'>鄭注引燕禮曰公卒爵而後飲案燕禮當無筭爵後得君賜爵待君卒</span><br/>
<span class='tline' id='l253' data-llen='7239:7268'>爵乃飲是也　退坐至遂出　注謂君至當也　釋曰云謂君若食之</span><br/>
<span class='tline' id='l254' data-llen='7268:7297'>飲之而退也者以上云若君賜之食若君賜之爵下而云退者明爲此</span><br/>
<span class='tline' id='l255' data-llen='7297:7326'>二者而退也云隱辟俛而逡巡者案曲禮云郷長者而屨此亦當然云</span><br/>
<span class='tline' id='l256' data-llen='7326:7355'>不敢辭其降者謂君降送時明有不降法故曲禮云就屨跪而舉之屏</span><br/>
<span class='tline' id='l257' data-llen='7355:7384'>於側注云謂獨退也云若者不定之辭也　大夫至三辭　釋曰云大</span><br/>
<span class='tline' id='l258' data-llen='7384:7413'>夫則辭退下者對上不敢辭是士士卑不敢辭降大夫之内兼三卿五</span><br/>
<span class='tline' id='l259' data-llen='7413:7442'>大夫臣中尊者故得辭降也　若先至見之　注先生至拜賔　釋曰</span><br/>
<span class='tline' id='l260' data-llen='7442:7471'>此先生即郷飲酒云就先生而謀賔介亦一也故彼注與此注皆云致</span><br/>
<span class='tline' id='l261' data-llen='7471:7500'>仕者也云異爵謂卿大夫也者此士相見本文是士故以卿大夫爲異</span><br/>
<span class='tline' id='l262' data-llen='7500:7529'>爵也訓走爲出者亦謂士見異爵取急意而言走其實非走直出也引</span><br/>
<span class='tline' id='l263' data-llen='7529:7558'>曲禮者欲見言敬客先拜也彼云客此云賔者對文賔客異散文賔客</span><br/>
<span class='tline' id='l264' data-llen='7558:7587'>通故變文云賔也　非以至之老　注謂擯至之老　釋曰云非以君</span><br/>
<span class='tline' id='l265' data-llen='7587:7616'>命使則不稱寡者此則玉藻云大夫私事使私人擯則稱名以其非聘</span><br/>
<span class='tline' id='l266' data-llen='7616:7645'>問之禮則爲私事使私人擯也聘禮云若有言則以束帛如享禮引春</span><br/>
<span class='tline' id='l267' data-llen='7645:7673'><a onclick="displayPageImage('KR1d0027', 'SBCK', '007-11a' );" name="007-11a" class="pb">[007-11a] <img width="20"  src="/static/img/kanseki-5.png"/></a></span><br/>
<span class='tline' id='l268' data-llen='7673:7702'>秋晉侯使韓穿來言汶陽之田歸於齊玉藻注亦引之是也鄭云謂擯</span><br/>
<span class='tline' id='l269' data-llen='7702:7731'>賛者辭也者以玉藻自諸侯之於天子以下至大夫皆云擯者曰故知</span><br/>
<span class='tline' id='l270' data-llen='7731:7760'>不自稱是擯賛之辭也云其使則皆曰寡君之某者釋經大夫士則曰</span><br/>
<span class='tline' id='l271' data-llen='7760:7789'>寡君之老爲公事使者也此則玉藻云公士擯則曰寡大夫君之老大</span><br/>
<span class='tline' id='l272' data-llen='7789:7818'>夫有所往必與公士爲賔亦一也彼注云謂聘也大聘使上大夫小聘</span><br/>
<span class='tline' id='l273' data-llen='7818:7847'>使下大夫則曰寡君之某故鄭揔云某也若然經直云大夫鄭兼云士</span><br/>
<span class='tline' id='l274' data-llen='7847:7876'>者經本文是士則云非以君命使可以兼士也但士無特聘問或作介</span><br/>
<span class='tline' id='l275' data-llen='7876:7905'>往他國亦有稱謂而云寡君之士某也云檀弓曰仕而未有禄者謂試</span><br/>
<span class='tline' id='l276' data-llen='7905:7934'>爲大夫士直有試功之禄未有正禄云君有饋焉曰獻者謂有饋物于</span><br/>
<span class='tline' id='l277' data-llen='7934:7963'>君亦與正禄者同稱獻云使焉云寡君之老者於他國君邊自稱寡君</span><br/>
<span class='tline' id='l278' data-llen='7963:7992'>之某此文亦兼士大夫引之者證公事使稱寡君之某也　凡執至爲</span><br/>
<span class='tline' id='l279' data-llen='7992:8021'>儀　釋曰案小行人合六幣玉馬皮圭璧帛皆稱幣下文別云執玉則</span><br/>
<span class='tline' id='l280' data-llen='8021:8050'>此幣謂皮馬享幣及禽摯皆是　注不趨至無容　釋曰凡趨有二種</span><br/>
<span class='tline' id='l281' data-llen='8050:8079'>有疾趨行而張足曰趨是也有徐趨則下文舒武舉前曳踵是也今此</span><br/>
<span class='tline' id='l282' data-llen='8079:8108'>經云不趨者不爲疾趨故云主愼也旣不云疾趨又不爲下文徐趨但</span><br/>
<span class='tline' id='l283' data-llen='8108:8136'><a onclick="displayPageImage('KR1d0027', 'SBCK', '007-11b' );" name="007-11b" class="pb">[007-11b] <img width="20"  src="/static/img/kanseki-5.png"/></a></span><br/>
<span class='tline' id='l284' data-llen='8136:8165'>徐疾之閒爲之故以進而益恭爲威儀也　執玉至曳踵　釋曰此篇</span><br/>
<span class='tline' id='l285' data-llen='8165:8194'>直見在國以禽摯相見之禮無執玉朝聘鄰國之事而云執玉者因執</span><br/>
<span class='tline' id='l286' data-llen='8194:8223'>摯相見故兼見朝聘執玉之禮也案玉藻記徐趨之節云圈豚行又與</span><br/>
<span class='tline' id='l287' data-llen='8223:8252'>此不同者文有詳略俱是徐趨也　注唯舒至作抴　釋曰云唯舒者</span><br/>
<span class='tline' id='l288' data-llen='8252:8281'>重玉器尤愼也者案玉藻云執龜玉不趨不趨者不爲疾趨又曲禮云</span><br/>
<span class='tline' id='l289' data-llen='8281:8324'>凡執主器執輕如不克皆爲重玉器尤愼也云備<img height='20' width='20' alt='&amp;KR2102' title='KR2102' src='https://raw.githubusercontent.com/kanripo/KR-Gaiji/master/images/KR2102.png'/>跲也者<img height='20' width='20' alt='&amp;KR2102' title='KR2102' src='https://raw.githubusercontent.com/kanripo/KR-Gaiji/master/images/KR2102.png'/>跲則顚</span><br/>
<span class='tline' id='l290' data-llen='8324:8353'>倒恐損玉故徐趨也　凡自至外臣　釋曰云凡自稱於君士大夫則</span><br/>
<span class='tline' id='l291' data-llen='8353:8382'>曰下臣者此與君言之時案玉藻云上大夫曰下臣與此同也　注宅</span><br/>
<span class='tline' id='l292' data-llen='8382:8411'>者至作苗　釋曰此亦自稱於君以其致仕不在故指宅而言故云宅</span><br/>
<span class='tline' id='l293' data-llen='8411:8440'>者謂致仕者也云或在國中或在野者案爾雅郊外曰野則自郊至畿</span><br/>
<span class='tline' id='l294' data-llen='8440:8469'>五百里内皆名野又案郷大夫職國中七尺野自六尺此亦云在國在</span><br/>
<span class='tline' id='l295' data-llen='8469:8498'>野相對其言國外則云野則云宅在野者城外畿内皆是也云載師之</span><br/>
<span class='tline' id='l296' data-llen='8498:8527'>職者彼鄭注云宅田致仕者之家所受田也引之證彼言宅田據地此</span><br/>
<span class='tline' id='l297' data-llen='8527:8556'>言宅據所居一也云刺猶剗除也者案詩有其鎛斯趙注云趙刺也故</span><br/>
<span class='tline' id='l298' data-llen='8556:8567'>以刺爲剗除草木者也</span><br/>
<span class='tline' id='l299' data-llen='8567:8595'><a onclick="displayPageImage('KR1d0027', 'SBCK', '007-12a' );" name="007-12a" class="pb">[007-12a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l301' data-llen='8597:8605'>儀禮䟽卷第七</span><br/>
<span class='tline' id='l302' data-llen='8605:8633'><a onclick="displayPageImage('KR1d0027', 'SBCK', '007-12b' );" name="007-12b" class="pb">[007-12b] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
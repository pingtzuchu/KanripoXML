<div id="txtcont" class="span9" style="position: relative;">
    <p><br/>
<span class='tline' id='l9' data-llen='219:246'><a onclick="displayPageImage('KR1d0027', 'SBCK', '019-1a' );" name="019-1a" class="pb">[019-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='246:255'>儀禮䟽卷第十九</span><br/>
<span class='tline' id='l11' data-llen='255:283'>　　　　唐朝散大夫行太學博士引文館學士臣賈公彦　等撰</span><br/>
<span class='tline' id='l12' data-llen='283:312'>聘禮第八　鄭目録云大問曰聘諸侯相於乆無事使卿相問之禮小</span><br/>
<span class='tline' id='l13' data-llen='312:341'>聘使大夫周禮曰凡諸侯之邦交歳相問殷相聘也丗相朝也於五禮</span><br/>
<span class='tline' id='l14' data-llen='341:370'>屬賔禮大戴第十四小戴第十五別録第八　釋曰鄭云大問曰聘者</span><br/>
<span class='tline' id='l15' data-llen='370:399'>則此篇發首所論是也云乆無事者案下記云乆無事則聘焉注云事</span><br/>
<span class='tline' id='l16' data-llen='399:428'>謂盟㑹之屬若有事事上相見故鄭據乆無事而言云小聘使大夫者</span><br/>
<span class='tline' id='l17' data-llen='428:457'>下經云小聘曰問其禮如爲介三介是也周禮曰者大行人文鄭彼注</span><br/>
<span class='tline' id='l18' data-llen='457:486'>小聘曰問殷中也乆無事又於殷朝者及而相聘也父死子立曰丗凡</span><br/>
<span class='tline' id='l19' data-llen='486:515'>君即位大國朝焉小國聘焉此皆所以習禮考義正刑一德以尊天子</span><br/>
<span class='tline' id='l20' data-llen='515:544'>也必擇有道之國而就脩之然歳相問殷相聘聘義所云比年小聘三</span><br/>
<span class='tline' id='l21' data-llen='544:573'>年大聘是也大行人云上公九介侯伯七介子男五介又云凡諸侯之</span><br/>
<span class='tline' id='l22' data-llen='573:602'>卿其禮各下其君二等聘義上公七介侯伯五介子男三介是諸侯之</span><br/>
<span class='tline' id='l23' data-llen='602:631'>卿介各下其君二等者也若小聘曰問使大夫又下其卿二等此聘禮</span><br/>
<span class='tline' id='l24' data-llen='631:660'>是侯伯之卿大聘以其經云五介上介奉束錦士介四人皆奉玉錦又</span><br/>
<span class='tline' id='l25' data-llen='660:687'><a onclick="displayPageImage('KR1d0027', 'SBCK', '019-1b' );" name="019-1b" class="pb">[019-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='687:716'>云入竟張旜孤卿建旜據侯伯之卿之聘者必見侯伯之卿聘者周公</span><br/>
<span class='tline' id='l27' data-llen='716:745'>作經互見爲義此見侯伯之卿大聘玉人云瑑圭璋八寸璧琮八寸以</span><br/>
<span class='tline' id='l28' data-llen='745:774'>覜聘上公之臣公食大夫俎實云倫膚七據子男之臣是各舉一邊而</span><br/>
<span class='tline' id='l29' data-llen='774:802'>言明五等俱有是其互見爲義也　聘禮至圖事　注圖謀至東面</span><br/>
<span class='tline' id='l30' data-llen='802:831'>釋曰自此盡官具論聘人及用幣之事云謀聘故及可使者謀聘者爲</span><br/>
<span class='tline' id='l31' data-llen='831:860'>乆無事須聘故謂有事故或因聘或特行若記云若有故則卒聘束帛</span><br/>
<span class='tline' id='l32' data-llen='860:889'>加書將命是因聘者也晉侯使韓穿來言汶陽之田之類是特行者也</span><br/>
<span class='tline' id='l33' data-llen='889:918'>言及可使者謂於三卿之中選可使者即經云遂命使者是也其揔三</span><br/>
<span class='tline' id='l34' data-llen='918:947'>事皆須謀者也言謀事者必因朝者欲取對衆共詢之意云其位君南</span><br/>
<span class='tline' id='l35' data-llen='947:976'>面巳下知面位然者此儀禮之内見諸侯三朝燕朝燕禮是也又射朝</span><br/>
<span class='tline' id='l36' data-llen='976:1005'>大射是也不見路門外正朝正朝當與二朝面位同案燕禮大射皆云</span><br/>
<span class='tline' id='l37' data-llen='1005:1034'>卿西面大夫北面士東面公降階南面揖之是以知正朝面位然也若</span><br/>
<span class='tline' id='l38' data-llen='1034:1063'>天子三朝射人見射朝司士見正朝不見燕朝以諸侯正朝與燕朝同</span><br/>
<span class='tline' id='l39' data-llen='1063:1092'>明天子燕朝亦與正朝同也　遂命使者　注遂猶至使卿　釋曰云</span><br/>
<span class='tline' id='l40' data-llen='1092:1121'>旣謀其人因命之也者謂謀其人人亦在謀事之中故云因命即上注</span><br/>
<span class='tline' id='l41' data-llen='1121:1148'><a onclick="displayPageImage('KR1d0027', 'SBCK', '019-2a' );" name="019-2a" class="pb">[019-2a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='1148:1177'>可使者是也云聘使卿者以其經云及竟張旜周禮司常云孤卿建旜</span><br/>
<span class='tline' id='l43' data-llen='1177:1206'>故知使卿也若然使者自在謀内審知所聘之國逺近何以下記云使</span><br/>
<span class='tline' id='l44' data-llen='1206:1235'>者旣受行出遂見宰問幾月之資注云古者君臣謀密草創未知所之</span><br/>
<span class='tline' id='l45' data-llen='1235:1264'>逺近問行用多少但所謀之時經云出聘不言其國使者不得審知故</span><br/>
<span class='tline' id='l46' data-llen='1264:1293'>更問之是以左氏呉公子季札遂聘齊晉衞鄭之等下文云無行則重</span><br/>
<span class='tline' id='l47' data-llen='1293:1322'>賄反幣是亦有歷聘之事也　使者至首辭　注辭以不敏　釋曰云</span><br/>
<span class='tline' id='l48' data-llen='1322:1350'>辭以不敏者鄭取孝經曾子曰參不敏之辭爲義也　君不許乃退</span><br/>
<span class='tline' id='l49' data-llen='1350:1379'>注退反至必進　釋曰知受命者必進者以其云退故知進乃有退法</span><br/>
<span class='tline' id='l50' data-llen='1379:1408'>是受命前進近君也　旣圖至如之　注旣巳至於介　釋曰旣謀事</span><br/>
<span class='tline' id='l51' data-llen='1408:1437'>乃命介在謀後别命之謀使者是難謀後命介是易也　宰命至不辭</span><br/>
<span class='tline' id='l52' data-llen='1437:1466'>注宰上至受也　釋曰天子有六卿天地四時之官是諸侯兼官而有</span><br/>
<span class='tline' id='l53' data-llen='1466:1495'>三卿立地官司徒兼冡宰立夏官司馬兼春官立冬官司空兼秋官是</span><br/>
<span class='tline' id='l54' data-llen='1495:1524'>以左氏杜泄云吾子爲司徒叔孫爲司馬孟孫爲司空故禮記内則云</span><br/>
<span class='tline' id='l55' data-llen='1524:1553'>后王命冢宰降德于衆兆民鄭云周禮冢宰掌飲食司徒掌十二敎今</span><br/>
<span class='tline' id='l56' data-llen='1553:1582'>一云冢宰記者據諸侯也諸侯并六卿爲三或兼職焉是其諸侯并六</span><br/>
<span class='tline' id='l57' data-llen='1582:1609'><a onclick="displayPageImage('KR1d0027', 'SBCK', '019-2b' );" name="019-2b" class="pb">[019-2b] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1609:1638'>卿爲三諸侯以司徒爲冢宰義與此同宰上卿貳君事諸侯謂司徒爲</span><br/>
<span class='tline' id='l59' data-llen='1638:1667'>宰者也云士屬司馬引周禮者案司士屬司馬而云作士適四方使爲</span><br/>
<span class='tline' id='l60' data-llen='1667:1696'>介諸侯之司馬亦然故引以證諸侯司馬戒衆介也云不辭者是其副</span><br/>
<span class='tline' id='l61' data-llen='1696:1725'>使之賤者故不敢辭　宰書幣　注書聘至之用　釋曰宰即上命司</span><br/>
<span class='tline' id='l62' data-llen='1725:1754'>馬兼官者也云書聘所用幣多少也者謂聘鄰國享君及夫人問卿之</span><br/>
<span class='tline' id='l63' data-llen='1754:1783'>等幣周禮司儀云凡諸侯之交各稱其邦而爲之幣以其幣爲之禮鄭</span><br/>
<span class='tline' id='l64' data-llen='1783:1812'>云幣享幣也於大國則豐於小國則殺是也云宰又掌制國之用者案</span><br/>
<span class='tline' id='l65' data-llen='1812:1840'>王制云冢宰制國用必於歳之杪是以使之書幣也　命宰夫官具</span><br/>
<span class='tline' id='l66' data-llen='1840:1869'>注宰夫至冝齎　釋曰所命者冢宰司徒命之以宰夫屬司徒周禮宰</span><br/>
<span class='tline' id='l67' data-llen='1869:1898'>夫掌百官府之徵令故命諸官云官具者謂使宰夫命諸官各具所行</span><br/>
<span class='tline' id='l68' data-llen='1898:1927'>幣幣在官之府其司非一故言衆官幣謂享幣及問大夫問卿揔具之</span><br/>
<span class='tline' id='l69' data-llen='1927:1955'>及所冝齎者謂行道所用多少皆是　及期夕幣　注及猶至聘也</span><br/>
<span class='tline' id='l70' data-llen='1955:1984'>釋曰自此盡受書以行論陳幣付使者之事云夕幣先行之日夕知者</span><br/>
<span class='tline' id='l71' data-llen='1984:2012'>下云厥明釋幣于禰是行日明此夕是先行之日夕也云視之者正</span><br/>
<span class='tline' id='l72' data-llen='2012:2040'>謂賔及衆介視之故下云使者朝服帥衆介夕注云視其事是也管</span><br/>
<span class='tline' id='l73' data-llen='2040:2067'><a onclick="displayPageImage('KR1d0027', 'SBCK', '019-3a' );" name="019-3a" class="pb">[019-3a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='2067:2095'>人至門外注管猶至作敷　釋曰云館人謂掌次舍帷幕者也者案</span><br/>
<span class='tline' id='l75' data-llen='2095:2124'>天官有掌舎掌次幕人等掌次云有邦事則張幕設案掌舍職云爲帷</span><br/>
<span class='tline' id='l76' data-llen='2124:2153'>宫設旌門又幕人云掌帷幕幄帟綬之事鄭云在旁曰帷在上曰幕幕</span><br/>
<span class='tline' id='l77' data-llen='2153:2182'>或在地展陳于上即此布幕是也館人即彼掌舎以諸侯兼官故鄭揔</span><br/>
<span class='tline' id='l78' data-llen='2182:2211'>言之也云幕以承幣者即下文官陳幣是也云寢門外朝也者謂路門</span><br/>
<span class='tline' id='l79' data-llen='2211:2240'>外即正朝之處也下記云宗人授次次以帷則館人與宗人共掌之若</span><br/>
<span class='tline' id='l80' data-llen='2240:2269'>賔客則宗人掌之也　官陳至其前　注奉所至無則　釋曰云官陳</span><br/>
<span class='tline' id='l81' data-llen='2269:2298'>幣者即上文官具者也館人布幕於地官陳幣於其上云奉所奉以致</span><br/>
<span class='tline' id='l82' data-llen='2298:2327'>命謂束帛及玄纁也者所奉謂後享時奉入以致命故知是以下文享</span><br/>
<span class='tline' id='l83' data-llen='2327:2356'>時所致束帛加璧以享君玄纁加琮以享夫人鄭不言璧琮者璧琮不</span><br/>
<span class='tline' id='l84' data-llen='2356:2385'>陳厥明乃授之也云馬言則者此享主用皮或時用馬者主用皮謂有</span><br/>
<span class='tline' id='l85' data-llen='2385:2414'>皮之國國無皮者乃用馬故下云庭實皮則攝之鄭注皮言則者或用</span><br/>
<span class='tline' id='l86' data-llen='2414:2443'>馬也記云皮馬相閒可也注閒猶代也土物有冝也云馬入則在幕南</span><br/>
<span class='tline' id='l87' data-llen='2443:2472'>者以經云馬則北面奠幣于其前也是馬在幕南故下展幣時云馬則</span><br/>
<span class='tline' id='l88' data-llen='2472:2501'>幕南北面奠幣于其前也知皮馬皆乗者案下賔覿時云緫乗馬又云</span><br/>
<span class='tline' id='l89' data-llen='2501:2528'><a onclick="displayPageImage('KR1d0027', 'SBCK', '019-3b' );" name="019-3b" class="pb">[019-3b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2528:2557'>禮玉束帛乗皮是皆乗也　使者至東上　注旣受至幕南　釋曰云</span><br/>
<span class='tline' id='l91' data-llen='2557:2586'>旣受行同位者對未受命行巳前卿大夫士面位各異是以記云使者</span><br/>
<span class='tline' id='l92' data-llen='2586:2615'>旣受行日朝同位鄭注云謂前夕幣之閒同位者使者北面介立于其</span><br/>
<span class='tline' id='l93' data-llen='2615:2644'>左少退別其處臣也是也知在幕南者幣在幕上使者須視幣故在幕</span><br/>
<span class='tline' id='l94' data-llen='2644:2673'>南也　卿大至北上　注大夫至使者　釋曰此謂處者大夫常北面</span><br/>
<span class='tline' id='l95' data-llen='2673:2702'>今與卿同西面故云辟使者　注入告至而告　釋曰朝在路門外故</span><br/>
<span class='tline' id='l96' data-llen='2702:2730'>知入路門至路寢而告君以其在路寢聽政處故也　史讀書展幣</span><br/>
<span class='tline' id='l97' data-llen='2730:2759'>注展猶至之也　釋曰知史幕東西面者以其君南面使者北面故知</span><br/>
<span class='tline' id='l98' data-llen='2759:2788'>幕東西面讀之可知是以鄭云欲君與使者俱見之也知賈人撫幣者</span><br/>
<span class='tline' id='l99' data-llen='2788:2817'>以其賈人主幣行者故知賈人撫幣受之其幣謂官具之者非直所奉</span><br/>
<span class='tline' id='l100' data-llen='2817:2846'>而巳若然賈人當在幕西東面撫之亦欲使君與賔俱見之也　注史</span><br/>
<span class='tline' id='l101' data-llen='2846:2875'>展至北面　釋曰云史展幣畢以書還授宰者以其宰在幕東西面史</span><br/>
<span class='tline' id='l102' data-llen='2875:2904'>居前西面讀書展幣展幣訖明迴還授宰宰以書授使者云其受授皆</span><br/>
<span class='tline' id='l103' data-llen='2904:2933'>北面者當宰以書授使者之時宰來至使者之東北面授使者使者北</span><br/>
<span class='tline' id='l104' data-llen='2933:2962'>面授介三者皆北面向君故也　公揖入　釋曰以展幣授使者訖禮</span><br/>
<span class='tline' id='l105' data-llen='2962:2989'><a onclick="displayPageImage('KR1d0027', 'SBCK', '019-4a' );" name="019-4a" class="pb">[019-4a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='2989:3018'>畢故入於寢也　官載至于朝　注待旦行也　釋曰此云官謂官人</span><br/>
<span class='tline' id='l107' data-llen='3018:3047'>從賔行者與前官陳幣者異必知行者以下文入竟又展之又有司展</span><br/>
<span class='tline' id='l108' data-llen='3047:3076'>羣幣以告注云有司載幣者自展自告是也云待旦行者下文厥明釋</span><br/>
<span class='tline' id='l109' data-llen='3076:3105'>幣遂行是也　上介視載者　注監其至乃出　釋曰經直云上介視</span><br/>
<span class='tline' id='l110' data-llen='3105:3134'>載者注云監其安處之畢乃出不言餘人出則上文舎於朝不出待旦</span><br/>
<span class='tline' id='l111' data-llen='3134:3163'>則行以其須守幣故也　所受書以行　注爲當復展　釋曰書謂前</span><br/>
<span class='tline' id='l112' data-llen='3163:3192'>宰授使者此書將行爲當復展故也　厥明至于彌　注告爲至如祭</span><br/>
<span class='tline' id='l113' data-llen='3192:3221'>釋曰自此盡亦如之論賔與上介將行告禰之事云朝服者卿大夫朝</span><br/>
<span class='tline' id='l114' data-llen='3221:3250'>服祭故還服朝服告也云天子諸侯將出告羣廟者案禮記曾子問云</span><br/>
<span class='tline' id='l115' data-llen='3250:3279'>孔子曰諸侯適天子必告于祖奠于禰注云皆奠幣以告之是諸侯出</span><br/>
<span class='tline' id='l116' data-llen='3279:3308'>告羣廟案彼下文又云孔子曰天子諸侯將出必以幣帛皮圭告于祖</span><br/>
<span class='tline' id='l117' data-llen='3308:3337'>禰遂奉以出是天子與諸侯同告羣廟之事云大夫告彌而巳者大夫</span><br/>
<span class='tline' id='l118' data-llen='3337:3366'>三廟降天子不得並告故直告彌而巳若父在則告祖知者下記云賜</span><br/>
<span class='tline' id='l119' data-llen='3366:3395'>饔唯羮飪筮一尸若昭若穆注云筮尸若昭若穆容父在父在則祭祖</span><br/>
<span class='tline' id='l120' data-llen='3395:3424'>父卒則祭禰以此言之明初行時父在釋幣於祖廟可知案昭元年楚</span><br/>
<span class='tline' id='l121' data-llen='3424:3451'><a onclick="displayPageImage('KR1d0027', 'SBCK', '019-4b' );" name="019-4b" class="pb">[019-4b] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='3451:3480'>公子圍聘於鄭云布几筵於莊共之廟而來服氏云莊謂楚莊王圍之</span><br/>
<span class='tline' id='l123' data-llen='3480:3509'>祖共王圍之父是大夫並告羣廟者彼不告聘直告娶故得並告古者</span><br/>
<span class='tline' id='l124' data-llen='3509:3538'>大夫得因聘而娶故傳云且娶於公孫叚氏是也云凡釋幣設洗盥如</span><br/>
<span class='tline' id='l125' data-llen='3538:3567'>祭者案曾子問云凡告用牲幣注云牲當爲制則告無牲直用幣而巳</span><br/>
<span class='tline' id='l126' data-llen='3567:3596'>但執幣須絜當有洗而盥手其設洗如祭祀之時亦洗當東榮南北以</span><br/>
<span class='tline' id='l127' data-llen='3596:3625'>堂深水在洗東篚在洗西必知無祭事者下文還時云乃至于禰筵几</span><br/>
<span class='tline' id='l128' data-llen='3625:3654'>于室薦脯醢觴酒陳鄭云行釋幣反釋奠略出謹入是其差也　有司</span><br/>
<span class='tline' id='l129' data-llen='3654:3683'>至再拜　注更云至行也　釋曰云更云主人者廟中之稱也者上云</span><br/>
<span class='tline' id='l130' data-llen='3683:3711'>賔至此更云主人是廟中之稱故特牲少牢皆稱主人對聘稱賔也</span><br/>
<span class='tline' id='l131' data-llen='3711:3740'>釋幣至下出　注祝釋至八尺　釋曰知祝釋幣者案曾子問君薨而</span><br/>
<span class='tline' id='l132' data-llen='3740:3769'>丗子生大祝裨冕執束帛升自西階命無哭告曰某之子生敢告奠幣</span><br/>
<span class='tline' id='l133' data-llen='3769:3798'>於殯東則知此亦大祝釋之可知也云凡物十曰束者案昬禮玄纁束</span><br/>
<span class='tline' id='l134' data-llen='3798:3827'>則毎卷二丈自餘行禮云束者每卷一丈八尺爲制幣帛錦十卷者皆</span><br/>
<span class='tline' id='l135' data-llen='3827:3856'>名束至於脯十脡亦曰束故云凡物十曰束也云玄纁之率玄居三纁</span><br/>
<span class='tline' id='l136' data-llen='3856:3885'>居二者言率皆如是也玄三纁二者象天三覆地二也云朝貢禮云純</span><br/>
<span class='tline' id='l137' data-llen='3885:3912'><a onclick="displayPageImage('KR1d0027', 'SBCK', '019-5a' );" name="019-5a" class="pb">[019-5a] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='3912:3941'>四只制丈八尺者純謂幅之廣狹制謂舒之長短周禮趙商問只長八</span><br/>
<span class='tline' id='l139' data-llen='3941:3970'>寸四八三十二幅廣三尺二寸大廣非其度鄭志荅云古積畫誤爲四</span><br/>
<span class='tline' id='l140' data-llen='3970:3999'>當爲三三咫則二尺四寸矣雜記云納幣一束束五兩兩五㝷然則毎</span><br/>
<span class='tline' id='l141' data-llen='3999:4028'>卷二丈若作制幣者毎卷丈八尺爲制合卷爲匹也　注少頃至於神</span><br/>
<span class='tline' id='l142' data-llen='4028:4057'>釋曰案士虞禮無尸者出戸而聽若食閒此無祭事故云有俟於神也</span><br/>
<span class='tline' id='l143' data-llen='4057:4086'>又釋幣於行　注告將至禮乎　釋曰云行者之先其古人之名未聞</span><br/>
<span class='tline' id='l144' data-llen='4086:4115'>者此謂平地道路之神云古人名未聞者謂古人敎人行道路者其人</span><br/>
<span class='tline' id='l145' data-llen='4115:4144'>名字未聞云天子諸侯有常祀在冬者月令祀行是也言此者欲見大</span><br/>
<span class='tline' id='l146' data-llen='4144:4173'>夫雖三祀有行無常祀因行使始出有告禮而巳至於出城又有軷祭</span><br/>
<span class='tline' id='l147' data-llen='4173:4201'>祭山川之神喻無險難也大夫三祀曰門曰行曰厲者見祭法文云</span><br/>
<span class='tline' id='l148' data-llen='4201:4230'>喪禮有毀宗躐行出于大門者檀弓文案彼云掘中霤而浴毀竈以綴</span><br/>
<span class='tline' id='l149' data-llen='4230:4259'>足及葬毁宗躐行出于大門殷道也下文周柩入毁宗雖不云躐行亦</span><br/>
<span class='tline' id='l150' data-llen='4259:4288'>有行可知所毁者毁廟門西而云躐行明行神在廟門西矣不云埋幣</span><br/>
<span class='tline' id='l151' data-llen='4288:4317'>可知者承上宗廟埋之此亦埋可知云今時民春秋祭祀有行神古之</span><br/>
<span class='tline' id='l152' data-llen='4317:4346'>餘禮乎者鄭以行神無正文雖約檀弓猶引漢法爲況乎者猶疑之矣</span><br/>
<span class='tline' id='l153' data-llen='4346:4373'><a onclick="displayPageImage('KR1d0027', 'SBCK', '019-5b' );" name="019-5b" class="pb">[019-5b] <img width="20"  src="/static/img/kanseki-5.png"/></a></span><br/>
<span class='tline' id='l154' data-llen='4373:4402'>若然城外祭山川之神有軷壇此禮行神亦當有軷壤是月令冬祭行</span><br/>
<span class='tline' id='l155' data-llen='4402:4431'>注云行在廟門外之西爲軷壇厚二寸廣五尺輪四尺是也　遂受命</span><br/>
<span class='tline' id='l156' data-llen='4431:4460'>注賔須至復入　釋曰下云上介及衆介俟于使者之門外是其賔須</span><br/>
<span class='tline' id='l157' data-llen='4460:4489'>介來乃受命也云自是出不復入者自釋幣於門不復更入若然則待</span><br/>
<span class='tline' id='l158' data-llen='4489:4518'>介於門矣　上介至門外　注俟待至北上　釋曰自此盡歛旜爲使</span><br/>
<span class='tline' id='l159' data-llen='4518:4547'>者與介向君朝受命即行之事知待於門外東面北上者上云賔釋幣</span><br/>
<span class='tline' id='l160' data-llen='4547:4576'>訖不復入明介待賔於大門外賔出則向君也言東面北上者依賔客</span><br/>
<span class='tline' id='l161' data-llen='4576:4605'>門外之位　使者至于朝　注旜旌至爲膳　釋曰云載之者所以表</span><br/>
<span class='tline' id='l162' data-llen='4605:4634'>識其事者人見張旜則知是孤卿爲使之事是表識其事也云周禮曰</span><br/>
<span class='tline' id='l163' data-llen='4634:4661'>者司常文云至於朝門者凡平諸侯三門臯應路路門外有常朝</span><br/>
<span class='tline' id='l164' data-llen='4661:4690'>位下文君臣皆朝列位乃使卿進使者使者乃入至朝即此朝門者臯</span><br/>
<span class='tline' id='l165' data-llen='4690:4719'>門外矣知北面東上者還依展幣之位也　君朝服至使者　注進之</span><br/>
<span class='tline' id='l166' data-llen='4719:4748'>至使己　釋曰此還依展幣之位知大夫與卿同西面避賔下文使者</span><br/>
<span class='tline' id='l167' data-llen='4748:4777'>還亦同展幣北面東上位　賈人至授宰　注賈人至作璪　釋曰云</span><br/>
<span class='tline' id='l168' data-llen='4777:4806'>賈人在官知物賈者謂若王制云庶人之在官府史胥徒之類以知物</span><br/>
<span class='tline' id='l169' data-llen='4806:4833'><a onclick="displayPageImage('KR1d0027', 'SBCK', '019-6a' );" name="019-6a" class="pb">[019-6a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4833:4862'>賈故名賈云其或拜則奠于其上者故覲禮記云奠圭于繅上是也但</span><br/>
<span class='tline' id='l171' data-llen='4862:4891'>繅有二種一者以木爲中幹以韋衣之天子五采公侯伯三采子男二</span><br/>
<span class='tline' id='l172' data-llen='4891:4920'>采采爲再行下記及典瑞皆有其文此爲繅也下記云絢組尺及曲禮</span><br/>
<span class='tline' id='l173' data-llen='4920:4949'>下文執玉其有藉者則裼鄭亦爲之繅若韋版爲之者奠玉於上此則</span><br/>
<span class='tline' id='l174' data-llen='4949:4978'>無垂繅屈繅之事若絢組爲之者所以繫玉於韋版使不失墜此乃有</span><br/>
<span class='tline' id='l175' data-llen='4978:5007'>屈垂之法則此經所云者是也案向來所注皆以韋版繅藉解之者鄭</span><br/>
<span class='tline' id='l176' data-llen='5007:5036'>意以承玉及繫玉二者所據雖異所用相將又同名爲繅是以和合解</span><br/>
<span class='tline' id='l177' data-llen='5036:5065'>之故以韋版爲之者以解絢組之繅也　宰執至使者　注屈繅至之</span><br/>
<span class='tline' id='l178' data-llen='5065:5093'>義釋曰云自公左賛幣之義者禮記少儀云詔辭自右賛幣自左取</span><br/>
<span class='tline' id='l179' data-llen='5093:5122'>地道尊右之法是賛幣之義故於公左也使者至受命注同面至其左</span><br/>
<span class='tline' id='l180' data-llen='5122:5152'>釋曰知宰就使者北面者以經言同面不見使者進文使者旣先北面故</span><br/>
<span class='tline' id='l181' data-llen='5152:5181'>知就使者北面並面授之旣授與使者即言受命明知則出命矣云凡</span><br/>
<span class='tline' id='l182' data-llen='5181:5210'>授受者授由其右受由其左者據此宰由其右授使者使者受由其左</span><br/>
<span class='tline' id='l183' data-llen='5210:5239'>又據郷飲酒郷射燕禮獻酢酬皆授由其右受由其左故云凡以廣之</span><br/>
<span class='tline' id='l184' data-llen='5239:5268'>若有所因由則有授由左受由右是以使者反命之時宰自公左受玉</span><br/>
<span class='tline' id='l185' data-llen='5268:5295'><a onclick="displayPageImage('KR1d0027', 'SBCK', '019-6b' );" name="019-6b" class="pb">[019-6b] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='5295:5324'>鄭云亦於使者之東同面並受不右使者由便也又賔授覿時士受馬</span><br/>
<span class='tline' id='l187' data-llen='5324:5353'>適右受鄭云適牽者之右而受由便又郷飲酒云受酬者自介右鄭云</span><br/>
<span class='tline' id='l188' data-llen='5353:5382'>尊介使不失故位如此者皆是變例鄭據平常行事而言也　旣述至</span><br/>
<span class='tline' id='l189' data-llen='5382:5411'>上介　注述命至失誤　釋曰上文授玉訖君出命命辭雖不知何語</span><br/>
<span class='tline' id='l190' data-llen='5411:5440'>要知使者旣受命使者又重述君命爲述命述命者重失誤　上介至</span><br/>
<span class='tline' id='l191' data-llen='5440:5469'>不從　注賈人至北面　釋曰云衆介不從者以上介送圭向外與賈</span><br/>
<span class='tline' id='l192' data-llen='5469:5498'>人反來故衆介不從以待之云賈人將行者知者經言授賈人使受之</span><br/>
<span class='tline' id='l193' data-llen='5498:5527'>則是行人主掌此玉故知將行者對上云賈人出玉者是留者也知在</span><br/>
<span class='tline' id='l194' data-llen='5527:5556'>門外北面者以其使者在門外時皆北面此賈人不入明依本北面可</span><br/>
<span class='tline' id='l195' data-llen='5556:5584'>知受享至如初注享獻至覜聘　釋曰此經中三事上經巳受聘君</span><br/>
<span class='tline' id='l196' data-llen='5584:5613'>圭此經受享君束帛加璧又受聘夫人璋又受享夫人琮案上文夕幣</span><br/>
<span class='tline' id='l197' data-llen='5613:5642'>時云官陳幣皮北首西上加其奉於左皮上鄭注云奉所奉以致命謂</span><br/>
<span class='tline' id='l198' data-llen='5642:5671'>束帛及玄纁也則知所陳直陳束帛及玄纁不陳璧琮是以此經受璧</span><br/>
<span class='tline' id='l199' data-llen='5671:5700'>而連言束帛玄纁者以其享時束帛加璧於其上玄纁加琮於其上以</span><br/>
<span class='tline' id='l200' data-llen='5700:5729'>相配之物故兼言束帛玄纁若然璧琮右受者以其璧琮與圭璋同類</span><br/>
<span class='tline' id='l201' data-llen='5729:5756'><a onclick="displayPageImage('KR1d0027', 'SBCK', '019-7a' );" name="019-7a" class="pb">[019-7a] <img width="20"  src="/static/img/kanseki-5.png"/></a></span><br/>
<span class='tline' id='l202' data-llen='5756:5785'>尊之故也云帛今之璧色繒者周禮大宗伯云孤執皮帛鄭注亦然又</span><br/>
<span class='tline' id='l203' data-llen='5785:5814'>案宗伯云以蒼璧禮天下云牲幣各放其器之色幣即幣帛禮天之璧</span><br/>
<span class='tline' id='l204' data-llen='5814:5843'>用蒼色則幣帛之色亦蒼色是璧色繒於漢時云璧色繒者亦因周法</span><br/>
<span class='tline' id='l205' data-llen='5843:5872'>則此束帛亦與璧色同以其相配但未知正用何色耳云聘用璋取其</span><br/>
<span class='tline' id='l206' data-llen='5872:5901'>半圭知半曰璋者案周禮典瑞云四圭有邸以祀天兩圭有邸以祀地</span><br/>
<span class='tline' id='l207' data-llen='5901:5930'>圭璧以祀日月璋邸射以祀山川以上向下差之以兩圭半四圭圭璧</span><br/>
<span class='tline' id='l208' data-llen='5930:5959'>半兩圭璋邸射又半圭璧是半圭曰璋也云圭璋特逹瑞也者聘義云</span><br/>
<span class='tline' id='l209' data-llen='5959:5988'>圭璋特逹德也鄭云特達謂以朝聘也言瑞者大宗伯云以玉作六瑞</span><br/>
<span class='tline' id='l210' data-llen='5988:6017'>公執桓圭以下皆是瑞故尚書云班瑞於羣后言特逹者不加束帛也</span><br/>
<span class='tline' id='l211' data-llen='6017:6046'>云璧琮有加往德也者謂加於束帛之上言往德者郊特牲云束帛加</span><br/>
<span class='tline' id='l212' data-llen='6046:6073'>璧往德也謂以束帛加璧致厚往爲主君有德故以玉致之君子</span><br/>
<span class='tline' id='l213' data-llen='6073:6101'>於玉比德故言往德也往德義出於彼鄭言此者欲見朝置享用玉</span><br/>
<span class='tline' id='l214' data-llen='6101:6130'>之意也周禮曰玉人文云瑑圭璋璧琮以覜聘者欲見此篇聘賔不用</span><br/>
<span class='tline' id='l215' data-llen='6130:6159'>君之所執圭璋以其公則執桓圭侯執信圭伯執躬圭子執榖璧男執</span><br/>
<span class='tline' id='l216' data-llen='6159:6188'>蒲璧臣出聘圭璋璧琮則瑑之而巳無此桓信躬榖蒲之文又所執皆</span><br/>
<span class='tline' id='l217' data-llen='6188:6215'><a onclick="displayPageImage('KR1d0027', 'SBCK', '019-7b' );" name="019-7b" class="pb">[019-7b] <img width="20"  src="/static/img/kanseki-5.png"/></a></span><br/>
<span class='tline' id='l218' data-llen='6215:6244'>降其君一等故引之爲證也　遂行舎於郊　注於此至於家　釋曰</span><br/>
<span class='tline' id='l219' data-llen='6244:6273'>言遂行者受命則行不留停故云遂行言於此脫舎衣服乃即道者上</span><br/>
<span class='tline' id='l220' data-llen='6273:6302'>文云賔朝服告禰及遂朝君受命至此衣服未改鄭注云吉時道路深</span><br/>
<span class='tline' id='l221' data-llen='6302:6331'>衣則此脫舎朝服服深衣而行故云於此所脫舎衣服乃即道也引曲</span><br/>
<span class='tline' id='l222' data-llen='6331:6360'>禮者見受君命及君言言別有告請之事遂行舎於郊則彼云不宿于</span><br/>
<span class='tline' id='l223' data-llen='6360:6389'>家也　斂旜　注此行至藏也　釋曰云此行道耳未有事也者案下</span><br/>
<span class='tline' id='l224' data-llen='6389:6425'>文云及竟張<img height='20' width='20' alt='&amp;KR0950' title='KR0950' src='https://raw.githubusercontent.com/kanripo/KR-Gaiji/master/images/KR0950.png'/>是有事也故此自郊巳後未有事斂藏也　若過至奠</span><br/>
<span class='tline' id='l225' data-llen='6425:6454'>幣　注至竟至當由　釋曰自此盡執策於其後論過他國竟假道之</span><br/>
<span class='tline' id='l226' data-llen='6454:6483'>事云諸侯以國爲家不敢直徑者案左氏傳僖三十三年秦師襲鄭不</span><br/>
<span class='tline' id='l227' data-llen='6483:6512'>假道於晉爲晉所敗是其不假道直徑過天子之師行過無假道以其</span><br/>
<span class='tline' id='l228' data-llen='6512:6541'>天子以天下爲家所在如主人故也天子微弱則有之是以周語定王</span><br/>
<span class='tline' id='l229' data-llen='6541:6570'>使單襄公聘於宋遂假道于陳以聘楚服氏注云是時天子微弱故與</span><br/>
<span class='tline' id='l230' data-llen='6570:6599'>諸侯相聘同是也　下大夫至受幣　注言遂至命也　釋曰云言遂</span><br/>
<span class='tline' id='l231' data-llen='6599:6628'>者明受其幣非爲許故也者幣本爲行禮非爲求許若許受幣當云出</span><br/>
<span class='tline' id='l232' data-llen='6628:6657'>許受幣不須言遂今不以許道受幣云遂是以容其辭讓不受此幣不</span><br/>
<span class='tline' id='l233' data-llen='6657:6684'><a onclick="displayPageImage('KR1d0027', 'SBCK', '019-8a' );" name="019-8a" class="pb">[019-8a] <img width="20"  src="/static/img/kanseki-5.png"/></a></span><br/>
<span class='tline' id='l234' data-llen='6684:6713'>得命遂受之故云遂也　餼之至有餼　注凡賜至秣馬　釋曰此謂</span><br/>
<span class='tline' id='l235' data-llen='6713:6742'>主國所致禮云凡賜人以牲生曰餼者言凡者揔解諸文案此下經云</span><br/>
<span class='tline' id='l236' data-llen='6742:6771'>主國使卿歸饔餼五牢云飪一牢腥二牢餼二牢陳于門西鄭注云餼</span><br/>
<span class='tline' id='l237' data-llen='6771:6800'>生也牛羊右牽之豕東之是牲生曰餼上介及士亦皆牲生爲餼論語</span><br/>
<span class='tline' id='l238' data-llen='6800:6829'>云告朔之餼羊鄭注亦云牲生曰餼春秋傳云餼臧石牛服氏亦云牲</span><br/>
<span class='tline' id='l239' data-llen='6829:6858'>生是凡牲生曰餼春秋僖三十三年鄭皇武子云餼牽竭矣服氏以爲</span><br/>
<span class='tline' id='l240' data-llen='6858:6888'>腥曰餼以其對牽故以餼爲腥詩序云雖有牲牢饔餼鄭云腥曰餼以其</span><br/>
<span class='tline' id='l241' data-llen='6888:6917'>對生是活故以餼爲腥又不爲牲生者鄭望文爲義故注不同也餼猶</span><br/>
<span class='tline' id='l242' data-llen='6917:6946'>稟也給也者於賔爲稟稟受也於主人爲給給賔客也云以其禮者尊</span><br/>
<span class='tline' id='l243' data-llen='6946:6975'>卑有常差常差者上賔上介牲用大牢經不言上介知與賔同大牢者</span><br/>
<span class='tline' id='l244' data-llen='6975:7004'>若上介與羣介同當爲介皆少牢是以下文大夫餼賔云上賔上介皆</span><br/>
<span class='tline' id='l245' data-llen='7004:7033'>大牢米八筐衆介皆少牢米六筐是上介與賔同之義也云米皆百筥</span><br/>
<span class='tline' id='l246' data-llen='7033:7062'>以下盡二十車皆約下文君使卿致饔餼禮若然上介與賔同大牢依</span><br/>
<span class='tline' id='l247' data-llen='7062:7091'>大夫餼賔禮米不依大夫餼賔與上介米八筐而依君致饔餼者以此</span><br/>
<span class='tline' id='l248' data-llen='7091:7120'>經有芻禾大夫餼賔禮無芻禾故還依主國歸饔餼之禮也案下歸饔</span><br/>
<span class='tline' id='l249' data-llen='7120:7147'><a onclick="displayPageImage('KR1d0027', 'SBCK', '019-8b' );" name="019-8b" class="pb">[019-8b] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='7147:7176'>餼上賔上介米陳于門内衆介米百筥設於門外鄭不言者略而不辨</span><br/>
<span class='tline' id='l251' data-llen='7176:7205'>之也云上賔上介致之以束帛羣介則牽羊者案大夫餼賔禮使老牽</span><br/>
<span class='tline' id='l252' data-llen='7205:7234'>牛以致之上介亦如之不依此依歸饔餼者以其彼此皆是國君禮唯</span><br/>
<span class='tline' id='l253' data-llen='7234:7263'>牽以行道之閒不依歸饔餼之法致之用束帛冝與歸饔餼同也云羣</span><br/>
<span class='tline' id='l254' data-llen='7263:7292'>介則牽羊焉者致禮於士無用束帛之法但歸餼則用大牢禮盛宰夫</span><br/>
<span class='tline' id='l255' data-llen='7292:7321'>朝服牽牛以致之此衆介皆少牢當與大夫餼賔少牢亦牽羊以致之</span><br/>
<span class='tline' id='l256' data-llen='7321:7350'>同也無正文故言則也上賔有禾十車芻二十車亦與下歸饔餼同也</span><br/>
<span class='tline' id='l257' data-llen='7350:7379'>若然大牢則上介與上賔同芻禾不同者以經上賔云唯芻禾言唯著</span><br/>
<span class='tline' id='l258' data-llen='7379:7408'>異明上介無也但下文設飱時大夫之禮禾視死牢而巳此餼賔用生</span><br/>
<span class='tline' id='l259' data-llen='7408:7437'>牢不用死牢得有禾者此過國致禮異於常禮故生致而有芻禾也以</span><br/>
<span class='tline' id='l260' data-llen='7437:7465'>芻薪倍禾故禾十車芻二十車也　誓于至其後　注此使至示罰</span><br/>
<span class='tline' id='l261' data-llen='7465:7494'>釋曰此誓當在使次介假道之時止而誓言今在士帥没其竟之後言</span><br/>
<span class='tline' id='l262' data-llen='7494:7523'>之者此文因上設彼國禮法訖乃更却本而言之不謂此士帥没竟後</span><br/>
<span class='tline' id='l263' data-llen='7523:7552'>是以鄭云此使次介假道止而誓也言賔南面專威信者此聘禮雖非</span><br/>
<span class='tline' id='l264' data-llen='7552:7581'>軍事亦是梱外之事使專威信故南面若君然也知史於衆介之前北</span><br/>
<span class='tline' id='l265' data-llen='7581:7608'><a onclick="displayPageImage('KR1d0027', 'SBCK', '019-9a' );" name="019-9a" class="pb">[019-9a] <img width="20"  src="/static/img/kanseki-5.png"/></a></span><br/>
<span class='tline' id='l266' data-llen='7608:7637'>面讀書者以經言衆介北面則言史讀書明亦北面與衆介同北面又</span><br/>
<span class='tline' id='l267' data-llen='7637:7666'>賔南面復對之故也云君行師從巳下定四年召陵之㑹祝佗辭引之</span><br/>
<span class='tline' id='l268' data-llen='7666:7695'>者此聘使有旅從恐暴掠也　未入竟壹肄　注謂於至失誤　釋曰</span><br/>
<span class='tline' id='l269' data-llen='7695:7724'>自此盡私事論雖未至主國預習聘享威儀之事此與下文爲目所習</span><br/>
<span class='tline' id='l270' data-llen='7724:7753'>之禮事在下云謂於所聘之國者鄭解未入境境謂所聘之國境未入</span><br/>
<span class='tline' id='l271' data-llen='7753:7782'>也　爲壝至無宫　注壝土至垣也　釋曰案覲禮與司儀同爲壇三</span><br/>
<span class='tline' id='l272' data-llen='7782:7811'>成宫方三百歩此則無外宫其壇壝土爲之無城又無尺數象之而巳</span><br/>
<span class='tline' id='l273' data-llen='7811:7840'>云帷其北冝有所向依者雖不立主人賔介習禮冝有所向故帷其北</span><br/>
<span class='tline' id='l274' data-llen='7840:7869'>也云無宫不壝土畫外垣也者不壝土爲宫是畫外垣垣牆壝土爲外</span><br/>
<span class='tline' id='l275' data-llen='7869:7898'>牆土今則不畫宫也　朝服至執也　注不立至而巳　釋曰云不立</span><br/>
<span class='tline' id='l276' data-llen='7898:7927'>主人主人尊也者主人則主國君受聘享者不立臣作君故云主人尊</span><br/>
<span class='tline' id='l277' data-llen='7927:7956'>也　介皆至西上　注入門至作豫　釋曰此所習之禮不習大門外</span><br/>
<span class='tline' id='l278' data-llen='7956:7985'>内及廟門内之禮者以其於外威儀少而易行故略之但習入廟聘享</span><br/>
<span class='tline' id='l279' data-llen='7985:8015'>揖讓升降布幣授玉之禮是以直云北面西上之位也云入門左之位者</span><br/>
<span class='tline' id='l280' data-llen='8015:8043'>案下文云賔入門左介皆入門右北面西上是也　習享士執庭實</span><br/>
<span class='tline' id='l281' data-llen='8043:8070'><a onclick="displayPageImage('KR1d0027', 'SBCK', '019-9b' );" name="019-9b" class="pb">[019-9b] <img width="20"  src="/static/img/kanseki-5.png"/></a></span><br/>
<span class='tline' id='l282' data-llen='8070:8099'>注士士至之節釋曰享時庭實旅百獻國所有非止於皮知所執是皮</span><br/>
<span class='tline' id='l283' data-llen='8099:8128'>者以其金龜竹箭之等皆列之於地不執之所執者唯有皮而巳是以</span><br/>
<span class='tline' id='l284' data-llen='8128:8157'>下聘時賔升致命授玉之時執皮者張之以見文是以特言執也是以</span><br/>
<span class='tline' id='l285' data-llen='8157:8186'>云皮有攝張之節　習夫至私事　注公事致命者也　釋曰云習夫</span><br/>
<span class='tline' id='l286' data-llen='8186:8215'>人之聘享亦如之者以其行聘君訖則行聘夫人行享君訖即行享夫</span><br/>
<span class='tline' id='l287' data-llen='8215:8244'>人還君受之一如受君禮故云亦如之也云習公事者謂君聘亨夫人</span><br/>
<span class='tline' id='l288' data-llen='8244:8273'>聘享及問大夫皆致君命故鄭云公事致命者是以下文行君聘享及</span><br/>
<span class='tline' id='l289' data-llen='8273:8303'>夫人聘享訖擯出請賔告事畢鄭注云公事畢又問卿時云卿大夫升堂</span><br/>
<span class='tline' id='l290' data-llen='8303:8333'>北面聽命賔東面致命鄭注云致其君之命皆公事致命者也私事者謂</span><br/>
<span class='tline' id='l291' data-llen='8333:8363'>私覿於君私面於卿大夫故下文賔覿入門右注云私事自闑右是又問</span><br/>
<span class='tline' id='l292' data-llen='8363:8393'>卿訖賔西面如覿幣入門右大夫辭賔遂左注云見私事賔雖敵謙入門</span><br/>
<span class='tline' id='l293' data-llen='8393:8424'>右爲若降等然是也若然大夫之幣不在朝付之至郊乃付之避君禮不謂</span><br/>
<span class='tline' id='l294' data-llen='8424:8452'>非公事　及竟張旜誓注及至至維之釋曰自此盡入境斂旜論賔</span><br/>
<span class='tline' id='l295' data-llen='8452:8480'>至主國之境謁關人見威儀之事云張旜明事在此國者以其行道</span><br/>
<span class='tline' id='l296' data-llen='8480:8508'>斂旜及境張旜明所聘之事在此國故張旜以表其事也是以鄭云</span><br/>
<span class='tline' id='l297' data-llen='8508:8536'><a onclick="displayPageImage('KR1d0027', 'SBCK', '019-10a' );" name="019-10a" class="pb">[019-10a] <img width="20"  src="/static/img/kanseki-5.png"/></a></span><br/>
<span class='tline' id='l298' data-llen='8536:8566'>明事在此國也云張旜使人維之者案禮緯稽命徵云大夫杠五刃齊於</span><br/>
<span class='tline' id='l299' data-llen='8566:8595'>較較崇八尺人又長八尺人維得手及之者蓋以物接之乃得維持之</span><br/>
<span class='tline' id='l300' data-llen='8595:8624'>案節服氏掌祭祀朝覲六人維王之大常諸侯則四人但大常十二旒</span><br/>
<span class='tline' id='l301' data-llen='8624:8653'>人有六則一人維持二旒鄭云維之以縷用線維之大夫無文諸侯四</span><br/>
<span class='tline' id='l302' data-llen='8653:8682'>人不依命數大夫或一人或二人維持之　乃謁關人　注謁告至異</span><br/>
<span class='tline' id='l303' data-llen='8682:8712'>言　釋曰古者境上爲關者王城十二門則亦通十二辰辰有一門一關</span><br/>
<span class='tline' id='l304' data-llen='8712:8741'>諸侯未知幾關魯廢六關半天子則餘諸侯亦或然也云關譏異言案</span><br/>
<span class='tline' id='l305' data-llen='8741:8770'>王制云關幾而不征注亦云幾幾異服異言二注皆無正文案周禮司</span><br/>
<span class='tline' id='l306' data-llen='8770:8799'>門云幾出入不物者注云不物衣服視占不與衆同鄭以出入不物幾</span><br/>
<span class='tline' id='l307' data-llen='8799:8828'>之則不物中含有此異服異言云衣服視占不與衆同則是異也但周</span><br/>
<span class='tline' id='l308' data-llen='8828:8857'>禮司關上士二人中士四人又云毎關下士二人但司關爲都揔主十</span><br/>
<span class='tline' id='l309' data-llen='8857:8886'>二關居在國都每關下士二人者各主一關今所謂關人者謂告毎關</span><br/>
<span class='tline' id='l310' data-llen='8886:8915'>關人來告司關司關爲之告王故司關職云凡四方之賔客叩關則爲</span><br/>
<span class='tline' id='l311' data-llen='8915:8944'>之告是也　關人至幾人　注欲知至之具　釋曰不問使人而問從</span><br/>
<span class='tline' id='l312' data-llen='8944:8973'>者關人卑者不敢輕問尊者故問從者云欲知聘問者問得從者即知</span><br/>
<span class='tline' id='l313' data-llen='8973:9001'><a onclick="displayPageImage('KR1d0027', 'SBCK', '019-10b' );" name="019-10b" class="pb">[019-10b] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='9001:9030'>使者是大聘亦知使者是小聘知者以君行師從一州之民卿行旅從</span><br/>
<span class='tline' id='l315' data-llen='9030:9059'>一黨之人若大夫小聘當一族之人百人也且謂有司當共委積之具</span><br/>
<span class='tline' id='l316' data-llen='9059:9088'>者賔客入竟當於廬宿市設少曰委多曰積是爲行道之具也　以介</span><br/>
<span class='tline' id='l317' data-llen='9088:9117'>對　注以所至二等　釋曰云以所與受命者對謙也者上問從者幾</span><br/>
<span class='tline' id='l318' data-llen='9117:9146'>人當爲卿行旅從對今不云而以介與受命者對是謙也聘禮上公之</span><br/>
<span class='tline' id='l319' data-llen='9146:9175'>使七介至三介皆禮記聘義文而云聘禮者聘義亦得言聘禮也云以</span><br/>
<span class='tline' id='l320' data-llen='9175:9204'>其代君交於列國是以貴之貴之者隨國大小節級與之介以副使者</span><br/>
<span class='tline' id='l321' data-llen='9204:9233'>是貴之也引周禮者欲見貴之纔下其君二等而巳也鄭注周禮二等</span><br/>
<span class='tline' id='l322' data-llen='9233:9262'>謂介與朝位賔主之閒也　君使至入竟　注請猶至道之　釋曰君</span><br/>
<span class='tline' id='l323' data-llen='9262:9291'>得關人告即知爲聘來使士迎之故聘義云君使士迎于竟是也而云</span><br/>
<span class='tline' id='l324' data-llen='9291:9321'>使士請事君子不必人故知而猶問也云遂以入竟者若然向來賔之問</span><br/>
<span class='tline' id='l325' data-llen='9321:9350'>猶停關外君使士請訖乃導以入竟　入竟歛旜乃展　注復校至始</span><br/>
<span class='tline' id='l326' data-llen='9350:9379'>入　釋曰自此盡賈人之館論三度展幣之事云重其事者亦恐有脫</span><br/>
<span class='tline' id='l327' data-llen='9379:9415'>漏失錯故云重其事不可輕也斂<img height='20' width='20' alt='&amp;KR0950' title='KR0950' src='https://raw.githubusercontent.com/kanripo/KR-Gaiji/master/images/KR0950.png'/>變於始入者上及竟張旜注云事</span><br/>
<span class='tline' id='l328' data-llen='9415:9444'>在此國也此則入竟後乃斂斂之者謂若初出至郊斂旜鄭云行道耳</span><br/>
<span class='tline' id='l329' data-llen='9444:9472'><a onclick="displayPageImage('KR1d0027', 'SBCK', '019-11a' );" name="019-11a" class="pb">[019-11a] <img width="20"  src="/static/img/kanseki-5.png"/></a></span><br/>
<span class='tline' id='l330' data-llen='9472:9501'>未有事也此亦及竟示有事於此國張之始入張之去國逺更是行道</span><br/>
<span class='tline' id='l331' data-llen='9501:9530'>未有事故鄭云變於始入始入時示有事於此國今是行道去之故云</span><br/>
<span class='tline' id='l332' data-llen='9530:9558'>變於始入也　布幕至拭圭注拭清至開櫝　釋曰賔西面者雖不</span><br/>
<span class='tline' id='l333' data-llen='9558:9587'>對君由是臣道異於前誓時示威信也知賈人側幕者以其幕所陳皆</span><br/>
<span class='tline' id='l334' data-llen='9587:9616'>賈人所主此圭雖不陳亦冝側近於幕以開圭也知賈人坐者下文聘</span><br/>
<span class='tline' id='l335' data-llen='9616:9644'>時於廟門外賈人開圭坐授上介故知此亦坐遂執展之　注持之</span><br/>
<span class='tline' id='l336' data-llen='9644:9673'>而立告在　釋曰此經告訖下文乃云上介北面視之則此所告者告</span><br/>
<span class='tline' id='l337' data-llen='9673:9701'>賔云在上介乃視之上介至復位　注言退至違位　釋曰鄭言此</span><br/>
<span class='tline' id='l338' data-llen='9701:9730'>者見經直有退文不見其進故云則視圭進也違位之言出於曲禮曲</span><br/>
<span class='tline' id='l339' data-llen='9730:9759'>禮云揖人必違其位鄭云禮以變爲敬今此進違位亦是敬也　退圭</span><br/>
<span class='tline' id='l340' data-llen='9759:9788'>注圭璋尊不陳之　釋曰尊不陳對下文拭璧加于左皮上陳之爲卑</span><br/>
<span class='tline' id='l341' data-llen='9788:9817'>故也上不言璋直言圭下乃言夫人之聘享則璋未拭而并言璋者欲</span><br/>
<span class='tline' id='l342' data-llen='9817:9846'>見皆不陳故　陳皮至之退　注㑹合至北首　釋曰璧言合諸幣者</span><br/>
<span class='tline' id='l343' data-llen='9846:9875'>享時當合故今亦合而陳之故小行人云合六幣六幣亦是所享之物</span><br/>
<span class='tline' id='l344' data-llen='9875:9904'>故也　展夫至于賔　注展夫至之類　釋曰知面位如此者其賈人</span><br/>
<span class='tline' id='l345' data-llen='9904:9932'><a onclick="displayPageImage('KR1d0027', 'SBCK', '019-11b' );" name="019-11b" class="pb">[019-11b] <img width="20"  src="/static/img/kanseki-5.png"/></a></span><br/>
<span class='tline' id='l346' data-llen='9932:9961'>北面在幕南上介亦北面明賈人旣拭夫人聘璋享琮訖乃迴身南面</span><br/>
<span class='tline' id='l347' data-llen='9961:9990'>告上介上介於是還東面告賔可知也云所謂放而文之類者所謂禮</span><br/>
<span class='tline' id='l348' data-llen='9990:10019'>器文案禮器云有放而文也注云謂若天子服日月以至黼黻是天子</span><br/>
<span class='tline' id='l349' data-llen='10019:10048'>衣放象日月以下而爲文今夫人聘享展訖但上介不視至於賈人南</span><br/>
<span class='tline' id='l350' data-llen='10048:10077'>面告上介上介東面告賔放象君禮而爲文變是其類也　有司至以</span><br/>
<span class='tline' id='l351' data-llen='10077:10106'>告　注羣幣至自告　釋曰云羣幣私覿及大夫者上展君及夫人幣</span><br/>
<span class='tline' id='l352' data-llen='10106:10135'>訖此言有司展群幣故知是私覿及大夫者私覿者行君夫人聘亨訖</span><br/>
<span class='tline' id='l353' data-llen='10135:10164'>賔以私禮己物見主君云大夫者亦謂賔以己物面主國之卿必知私</span><br/>
<span class='tline' id='l354' data-llen='10164:10193'>覿之幣是賔介自將已物者以經記上下唯有君及夫人聘享及問大</span><br/>
<span class='tline' id='l355' data-llen='10193:10222'>夫聘之幣付使者之文不見有付賔介私覿之幣又案下文賔將還云</span><br/>
<span class='tline' id='l356' data-llen='10222:10251'>遂行舎于郊公使卿贈如覿幣使下大夫贈上介亦如之使士贈衆介</span><br/>
<span class='tline' id='l357' data-llen='10251:10280'>如其覿幣還至本國陳幣于朝云上賔之公幣私幣皆陳上介公幣陳</span><br/>
<span class='tline' id='l358' data-llen='10280:10309'>他介皆否注云此幣使者及介所得於彼國君卿大夫之贈賜也其禮</span><br/>
<span class='tline' id='l359' data-llen='10309:10338'>於君者不陳公幣君之賜也私幣卿大夫之幣也至於賔反命訖君使</span><br/>
<span class='tline' id='l360' data-llen='10338:10367'>宰賜使者及介幣以此言之彼國所報私覿之幣還與賔介明知私覿</span><br/>
<span class='tline' id='l361' data-llen='10367:10395'><a onclick="displayPageImage('KR1d0027', 'SBCK', '019-12a' );" name="019-12a" class="pb">[019-12a] <img width="20"  src="/static/img/kanseki-5.png"/></a></span><br/>
<span class='tline' id='l362' data-llen='10395:10424'>是賔介私齎行可知也夏官校人云凡國之使者皆供其幣馬鄭注使</span><br/>
<span class='tline' id='l363' data-llen='10424:10453'>者所用私覿若然彼使者謂天子使卿大夫存覜省問諸侯之事使者</span><br/>
<span class='tline' id='l364' data-llen='10453:10482'>得之行私覿私覿之馬校人供之與諸侯禮異也　及郊至如初　注</span><br/>
<span class='tline' id='l365' data-llen='10482:10511'>郊逺至半之　釋曰云周制天子畿内千里者周禮大司徒云制其畿</span><br/>
<span class='tline' id='l366' data-llen='10511:10540'>方千里據周禮而言其自殷巳上亦畿方千里商頌云邦畿千里唯民</span><br/>
<span class='tline' id='l367' data-llen='10540:10569'>所止夏亦千里王制云天子縣内方千里鄭據夏時禹貢方千里曰甸</span><br/>
<span class='tline' id='l368' data-llen='10569:10598'>服據唐虞畿内是也云逺郊百里者司馬法文畿方千里王城面五百</span><br/>
<span class='tline' id='l369' data-llen='10598:10627'>里以百里爲逺郊若公百里中置國城面二百五十里故逺郊五十里</span><br/>
<span class='tline' id='l370' data-llen='10627:10656'>自此巳下至子男差之可知云近郊各半之者亦約周天子逺郊百里</span><br/>
<span class='tline' id='l371' data-llen='10656:10685'>近郊五十里亦無正文尚書君陳序云命君陳分正東郊成周鄭注周</span><br/>
<span class='tline' id='l372' data-llen='10685:10714'>之近郊五十里今河南洛陽相去則然鄭以目驗知之若然天子近郊</span><br/>
<span class='tline' id='l373' data-llen='10714:10743'>半逺郊則諸侯近郊各半逺郊可知也　及館至如初　注館舎至疾</span><br/>
<span class='tline' id='l374' data-llen='10743:10772'>也　釋曰案周禮遺人職云十里有廬三十里有宿五十里有市市有</span><br/>
<span class='tline' id='l375' data-llen='10772:10801'>候館畿内道路皆有候館鄭云逺郊之内有候館者據此候館在逺郊</span><br/>
<span class='tline' id='l376' data-llen='10801:10830'>之内指而言之不謂於此獨有也以行道之閒停息故云小休止沐浴</span><br/>
<span class='tline' id='l377' data-llen='10830:10858'><a onclick="displayPageImage('KR1d0027', 'SBCK', '019-12b' );" name="019-12b" class="pb">[019-12b] <img width="20"  src="/static/img/kanseki-5.png"/></a></span><br/>
<span class='tline' id='l378' data-llen='10858:10887'>又得展幣也云展幣不于賔館者爲主國之人有勞問己者就焉便疾</span><br/>
<span class='tline' id='l379' data-llen='10887:10916'>也者若并在賔館則事煩不疾若展幣於賈人之館其賔館受勞問是</span><br/>
<span class='tline' id='l380' data-llen='10916:10945'>以就賈人之館展幣便疾也案大行人諸侯朝天子上公三勞侯伯再</span><br/>
<span class='tline' id='l381' data-llen='10945:10974'>勞子男一勞孤不問一勞諸侯自相朝無過如朝天子遣臣相聘無過</span><br/>
<span class='tline' id='l382' data-llen='10974:11003'>一勞此下文使卿近郊勞此乃逺郊之内得有此勞問己者謂同姓舅</span><br/>
<span class='tline' id='l383' data-llen='11003:11032'>甥之國而加恩厚者別有逺郊之内問勞也　賔至至帛勞　注請行</span><br/>
<span class='tline' id='l384' data-llen='11032:11061'>至朝服　釋曰自此盡遂以賔入論主君使大夫及卿行請勞之事入</span><br/>
<span class='tline' id='l385' data-llen='11061:11097'>近郊張<img height='20' width='20' alt='&amp;KR0950' title='KR0950' src='https://raw.githubusercontent.com/kanripo/KR-Gaiji/master/images/KR0950.png'/>者示將有事以自表也知皆朝服者以卿勞禮重尚朝服明</span><br/>
<span class='tline' id='l386' data-llen='11097:11126'>以外士大夫輕者朝服可知也故舉後以明前也　上介至再拜　注</span><br/>
<span class='tline' id='l387' data-llen='11126:11155'>出請至彌録　釋曰云入北面告賔也者此時賔當在賔館阼階西面</span><br/>
<span class='tline' id='l388' data-llen='11155:11184'>故上介北面告賔也云毎所及至皆有舎其有來者皆出請入告于此</span><br/>
<span class='tline' id='l389' data-llen='11184:11213'>言之者賔彌尊事彌録者道皆有廬宿市來之舎前出請士大夫請行</span><br/>
<span class='tline' id='l390' data-llen='11213:11242'>亦當出請入告於此始言之者先士次大夫後卿以是先卑後尊今復</span><br/>
<span class='tline' id='l391' data-llen='11242:11271'>見此言故云賔彌尊事彌録也　勞者不荅拜　注凡爲至其禮　釋</span><br/>
<span class='tline' id='l392' data-llen='11271:11300'>曰言凡者非直此卿爲君勞賔不敢當其禮不荅拜聘賔亦初入大門</span><br/>
<span class='tline' id='l393' data-llen='11300:11328'><a onclick="displayPageImage('KR1d0027', 'SBCK', '019-13a' );" name="019-13a" class="pb">[019-13a] <img width="20"  src="/static/img/kanseki-5.png"/></a></span><br/>
<span class='tline' id='l394' data-llen='11328:11357'>主君拜賔辟不荅拜也如此之類皆然故云凡以該之至後儐勞者與</span><br/>
<span class='tline' id='l395' data-llen='11357:11386'>之荅拜爲己故也　賔揖至門内　注不受至於堂　釋曰知公之臣</span><br/>
<span class='tline' id='l396' data-llen='11386:11415'>受勞於堂者案司儀云諸公之臣相爲國客及大夫郊勞三辭拜辱三</span><br/>
<span class='tline' id='l397' data-llen='11415:11442'>讓登聽命是公之臣受勞於堂之事勞者至致命　注東面郷賔</span><br/>
<span class='tline' id='l398' data-llen='11442:11471'>釋曰賔在館如主人當入門西面故勞者東面向之也　賔北至者出</span><br/>
<span class='tline' id='l399' data-llen='11471:11500'>注北面至降拜　釋曰云北面聽命若君南面然云少退象降拜者下</span><br/>
<span class='tline' id='l400' data-llen='11500:11529'>文歸饔餼大夫東面致命賔降階西面再拜稽首是此象之也若然此</span><br/>
<span class='tline' id='l401' data-llen='11529:11558'>行尊卑禮訝受法歸饔餼時上北面受幣此在庭亦當北面訝受幣勞</span><br/>
<span class='tline' id='l402' data-llen='11558:11587'>者南面可知也　授老幣　注老賔之臣　釋曰大夫家臣稱老若趙</span><br/>
<span class='tline' id='l403' data-llen='11587:11616'>魏臧氏老之類也　出迎勞者　注欲儐之　釋曰司儀注云上於下</span><br/>
<span class='tline' id='l404' data-llen='11616:11645'>曰禮敵者曰儐此言儐者欲見賔以禮禮使者故云欲儐之　勞者至</span><br/>
<span class='tline' id='l405' data-llen='11645:11674'>皮設　注設於至皮也　釋曰庭實當三分庭一在南設之今以儐勞</span><br/>
<span class='tline' id='l406' data-llen='11674:11703'>者在庭故設於門内也云皮麋鹿皮者鄭於下注云君於臣臣於君麋</span><br/>
<span class='tline' id='l407' data-llen='11703:11732'>鹿皮可者以無正文知用麋鹿皮者案郊特牲云虎豹之皮示服猛也</span><br/>
<span class='tline' id='l408' data-llen='11732:11761'>彼諸侯朝享天子法用虎豹此臣聘君降於享天子法用麋鹿皮故齊</span><br/>
<span class='tline' id='l409' data-llen='11761:11789'><a onclick="displayPageImage('KR1d0027', 'SBCK', '019-13b' );" name="019-13b" class="pb">[019-13b] <img width="20"  src="/static/img/kanseki-5.png"/></a></span><br/>
<span class='tline' id='l410' data-llen='11789:11818'>語云齊桓公使諸侯輕其幣用麋鹿皮四張亦一隅也　賔用至勞者</span><br/>
<span class='tline' id='l411' data-llen='11818:11847'>注言儐至爲賔　釋曰云言儐者賔在公館如家之義亦以來者爲賔</span><br/>
<span class='tline' id='l412' data-llen='11847:11876'>者凡言儐者謂報於賔今以賔館故賔若主人故云儐勞者即以勞者</span><br/>
<span class='tline' id='l413' data-llen='11876:11905'>爲賔故也　勞者至首受　注稽首尊國賔　釋曰周禮大祝辨九拜</span><br/>
<span class='tline' id='l414' data-llen='11905:11934'>一曰稽首首至地臣拜君法二曰頓首頭叩地平敵相於法三曰空首</span><br/>
<span class='tline' id='l415' data-llen='11934:11963'>首至手君荅臣下拜法郊特牲云大夫之臣不稽首非尊家臣以辟君</span><br/>
<span class='tline' id='l416' data-llen='11963:11992'>也今此勞者與賔同類不頓首而稽首故云尊國賔也下賔亦稽首送</span><br/>
<span class='tline' id='l417' data-llen='11992:12021'>者以是爲君使故亦稽首以報之也　注受送至階上　釋曰知受送</span><br/>
<span class='tline' id='l418' data-llen='12021:12050'>拜皆北面象階上者此經面位無文案歸饔餼賔儐大夫時賔楹閒北</span><br/>
<span class='tline' id='l419' data-llen='12050:12079'>面授幣大夫西面受此賔亦冝與彼同北面授還北面拜送若然云受</span><br/>
<span class='tline' id='l420' data-llen='12079:12108'>送拜皆北面者誤當云授送拜皆北面並據賔而言也　勞者至再拜</span><br/>
<span class='tline' id='l421' data-llen='12108:12137'>注揖皮至而出　釋曰知東面揖執皮者以其執皮者在門内當門勞</span><br/>
<span class='tline' id='l422' data-llen='12137:12166'>者在執皮之西故知東面揖皮可知揖之若親受之又執皮者是賔之</span><br/>
<span class='tline' id='l423' data-llen='12166:12195'>使者執皮者得揖從出勞者從人當訝受之是以公食大夫禮云賔三</span><br/>
<span class='tline' id='l424' data-llen='12195:12224'>飯公侑食以束帛庭實設乗皮賔受幣賔出揖庭實出鄭云揖執皮者</span><br/>
<span class='tline' id='l425' data-llen='12224:12252'><a onclick="displayPageImage('KR1d0027', 'SBCK', '019-14a' );" name="019-14a" class="pb">[019-14a] <img width="20"  src="/static/img/kanseki-5.png"/></a></span><br/>
<span class='tline' id='l426' data-llen='12252:12278'>若親受云上介受賔幣從者訝受皮則此從者亦訝受可知也</span><br/>
<span class='tline' id='l427' data-llen='12278:12287'>儀禮䟽卷第十九</span><br/>
<span class='tline' id='l428' data-llen='12287:12315'><a onclick="displayPageImage('KR1d0027', 'SBCK', '019-14b' );" name="019-14b" class="pb">[019-14b] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
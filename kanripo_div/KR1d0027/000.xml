<div id="txtcont" class="span9" style="position: relative;">
    <p><br/>
<span class='tline' id='l9' data-llen='216:243'><a onclick="displayPageImage('KR1d0027', 'SBCK', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='243:253'>重刻宋本儀禮䟽序</span><br/>
<span class='tline' id='l11' data-llen='253:273'>儀禮合䟽於經注而并其卷第始自明正德陳</span><br/>
<span class='tline' id='l12' data-llen='273:293'>鳳梧迨李元陽以下皆因之從事校讎者多言</span><br/>
<span class='tline' id='l13' data-llen='293:313'>其譌而宋景德官刊賈公彦元分五十卷不合</span><br/>
<span class='tline' id='l14' data-llen='313:333'>經注之䟽與唐舊新志同者則均未得見也宋</span><br/>
<span class='tline' id='l15' data-llen='333:353'>槧殘本幸存僅缺去卅二至卅七無恙者計卷</span><br/>
<span class='tline' id='l16' data-llen='353:373'>尚四十有四嘉慶初入吾郡黃氏於是張古餘</span><br/>
<span class='tline' id='l17' data-llen='373:393'>太守得其校本别合嚴州經注重編於江省後</span><br/>
<span class='tline' id='l18' data-llen='393:413'>阮宫保取配十行不足者也唯時段若膺大令</span><br/>
<span class='tline' id='l19' data-llen='413:433'>亦得此校本謂之單䟽儀禮亦訂正自來用經</span><br/>
<span class='tline' id='l20' data-llen='433:460'><a onclick="displayPageImage('KR1d0027', 'SBCK', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l21' data-llen='460:480'>傳通解轉改之失而單䟽之善旣有聞矣然五</span><br/>
<span class='tline' id='l22' data-llen='480:500'>十卷之面目仍未有見之者也吾郡宋槧轉歸</span><br/>
<span class='tline' id='l23' data-llen='500:520'>予藝芸書舎念世閒無二遂命工影寫重彫之</span><br/>
<span class='tline' id='l24' data-llen='520:540'>以餉學子使數百年來弗克寓目者今乃可家</span><br/>
<span class='tline' id='l25' data-llen='540:560'>置一部竟如前此馬廷鸞之得諸篋中豈非大</span><br/>
<span class='tline' id='l26' data-llen='560:580'>愉快哉宋每半葉十五行每行卄七字修者不</span><br/>
<span class='tline' id='l27' data-llen='580:600'>等各仍其舊缺卷亦然并卷内缺葉十有三翻</span><br/>
<span class='tline' id='l28' data-llen='600:620'>因他本盡割棄所標經注無由推知也其卷内</span><br/>
<span class='tline' id='l29' data-llen='620:640'>正誤補脫去衍乙錯數千百處視邇日諸家約</span><br/>
<span class='tline' id='l30' data-llen='640:660'>略是同究不若此次之行摹款倣尤傳景德之</span><br/>
<span class='tline' id='l31' data-llen='660:687'><a onclick="displayPageImage('KR1d0027', 'SBCK', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l32' data-llen='687:707'>眞矣若夫撰定異同不特出入紛紜恐致詞費</span><br/>
<span class='tline' id='l33' data-llen='707:727'>抑復管窺專輒曷若闕如悉心尋繹元文自見</span><br/>
<span class='tline' id='l34' data-llen='727:731'>云爾</span><br/>
<span class='tline' id='l35' data-llen='731:750'>道光十年歳次庚寅秋九月長洲汪士鐘序</span><br/>
<span class='tline' id='l36' data-llen='750:777'><a onclick="displayPageImage('KR1d0027', 'SBCK', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
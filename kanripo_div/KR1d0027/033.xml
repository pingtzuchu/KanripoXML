<div id="txtcont" class="span9" style="position: relative;">
    <p><br/>
<span class='tline' id='l9' data-llen='220:247'><a onclick="displayPageImage('KR1d0027', 'SBCK', '033-1a' );" name="033-1a" class="pb">[033-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='247:257'>儀禮䟽卷第三十九</span><br/>
<span class='tline' id='l11' data-llen='257:286'>　　　　唐朝散大夫行太學博士弘文館學士臣賈　公彦　等撰</span><br/>
<span class='tline' id='l12' data-llen='286:315'>公賵至馬兩　注公國至繁乎　釋曰自此盡入復位杖論國君賵法</span><br/>
<span class='tline' id='l13' data-llen='315:344'>之事云公國君也者公及大夫皆有臣臣皆尊其君呼之曰公故左氏</span><br/>
<span class='tline' id='l14' data-llen='344:373'>傳伯有之臣曰吾公在壑谷今此云公則國君非大夫君也以下云主</span><br/>
<span class='tline' id='l15' data-llen='373:402'>人釋杖迎于廟門外與喪大記如此迎送者皆據國君也云賵所以助</span><br/>
<span class='tline' id='l16' data-llen='402:431'>主人送葬也者案兩小傳皆云車馬曰賵施于生及送死者故云助主</span><br/>
<span class='tline' id='l17' data-llen='431:460'>人送葬者也是以下注云賵奠於死生兩施是也云兩馬士制也者謂</span><br/>
<span class='tline' id='l18' data-llen='460:489'>士在家常乗之法若出使及征伐則乗駟馬其大夫以上則常乗駟馬</span><br/>
<span class='tline' id='l19' data-llen='489:518'>故鄭駮異義云天子駕駟尚書康王之誥康王始即位云諸侯皆布乗</span><br/>
<span class='tline' id='l20' data-llen='518:547'>黃朱詩云駟騵彭彭武王所乗魯頌云六轡耳耳僖公所乗小雅云駟</span><br/>
<span class='tline' id='l21' data-llen='547:576'>牡騑騑大夫所乗是大夫以上駕駟之文也引春秋者左氏傳哀公二</span><br/>
<span class='tline' id='l22' data-llen='576:605'>十三年春宋景曹卒注云景曹宋元公夫人小邾女季桓子外祖母又</span><br/>
<span class='tline' id='l23' data-llen='605:634'>云季康子使冉有弔且送葬曰敝邑有社稷之事使肥與有職競焉是</span><br/>
<span class='tline' id='l24' data-llen='634:663'>以不得助執紼使求從輿人注云輿衆也又云曰以肥之得備彌甥也</span><br/>
<span class='tline' id='l25' data-llen='663:690'><a onclick="displayPageImage('KR1d0027', 'SBCK', '033-1b' );" name="033-1b" class="pb">[033-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='690:719'>注云彌逺也康子父之舅氏故稱彌甥又云有不腆先人之産馬使求</span><br/>
<span class='tline' id='l27' data-llen='719:748'>薦諸夫人之宰其可以稱旌䌓乎注云稱舉也繁馬飾繁纓也引之者</span><br/>
<span class='tline' id='l28' data-llen='748:776'>證公有賵馬助人之事　擯者至人袒　注尊君至西面　釋曰云</span><br/>
<span class='tline' id='l29' data-llen='776:804'>尊君命也者謂釋杖迎入是尊君命也故下文賔賵擯者出告須注</span><br/>
<span class='tline' id='l30' data-llen='804:832'>云不迎則此經皆是尊君命故鄭無所指屬君命故鄭解經不哭又</span><br/>
<span class='tline' id='l31' data-llen='832:860'>前文袒襲皆據主人此則衆主人亦袒亦是尊君命云衆主人自若</span><br/>
<span class='tline' id='l32' data-llen='860:889'>西面者以其主人一人迎賔入門門東而右其餘衆主人不迎賔明自</span><br/>
<span class='tline' id='l33' data-llen='889:918'>若常位柩東西面可知也　馬入設　注設於庭在重南　釋曰以馬</span><br/>
<span class='tline' id='l34' data-llen='918:947'>是庭實故云設于庭知在重南者以庭實法皆參分庭一在南設之又</span><br/>
<span class='tline' id='l35' data-llen='947:975'>重北陳明器不得設馬故知在重南也　賔奉至致命注賔使至前</span><br/>
<span class='tline' id='l36' data-llen='975:1004'>後　釋曰云賔使者案此使者即士也知者士喪禮君使人弔注使人</span><br/>
<span class='tline' id='l37' data-llen='1004:1033'>士也禮使人各以其爵故知是士也云輅轅縛所以屬引者謂以木縛</span><br/>
<span class='tline' id='l38' data-llen='1033:1062'>於柩車轅上以屬引於上而挽之故名轅縛也云由馬西則亦當前輅</span><br/>
<span class='tline' id='l39' data-llen='1062:1091'>之西者以經直云當前輅不言輅之東西及前後鄭以義言之以其馬</span><br/>
<span class='tline' id='l40' data-llen='1091:1120'>在重南當門柩車在階閒少南亦當門賔由馬西北行當前輅致命明</span><br/>
<span class='tline' id='l41' data-llen='1120:1147'><a onclick="displayPageImage('KR1d0027', 'SBCK', '033-2a' );" name="033-2a" class="pb">[033-2a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='1147:1176'>在輅西可知云於是北面致命得郷柩與奠者以賔當輅西經云北面</span><br/>
<span class='tline' id='l43' data-llen='1176:1205'>致命明當奠柩之南北面是得郷柩與奠也云柩車在階閒少前參分</span><br/>
<span class='tline' id='l44' data-llen='1205:1234'>庭之北者案下記云遂匠納車于階閒是柩車在階閒也云少前者上</span><br/>
<span class='tline' id='l45' data-llen='1234:1263'>經祖還車訖云婦人降即位于階閒明柩車少南是少前也云參分庭</span><br/>
<span class='tline' id='l46' data-llen='1263:1292'>之北者以其中庭陳明器不得在中庭故知在參分庭之北謂參分庭</span><br/>
<span class='tline' id='l47' data-llen='1292:1321'>在北分之北此解賔致命之處云輅有前後者以經云前輅明有後以</span><br/>
<span class='tline' id='l48' data-llen='1321:1350'>對前故知輅有前後也　主人至服出　注棧謂至作輚　釋曰主人</span><br/>
<span class='tline' id='l49' data-llen='1350:1379'>哭拜者仍於門右北面以賔致命訖遂哭拜也云成踊者三者三凡九</span><br/>
<span class='tline' id='l50' data-llen='1379:1408'>踊云棧謂柩車也凡士車制無漆飾者此棧車即柩車以其賔由輅西</span><br/>
<span class='tline' id='l51' data-llen='1408:1437'>而致命云奠幣於棧者明此棧車柩車即蜃車四輪迫地無漆飾故言</span><br/>
<span class='tline' id='l52' data-llen='1437:1466'>棧也云左服象授人授其右也者案聘禮宰授使者圭時云同面使者</span><br/>
<span class='tline' id='l53' data-llen='1466:1495'>在左宰在右而授其右也此車南郷以東爲左尸在車上以東爲右故</span><br/>
<span class='tline' id='l54' data-llen='1495:1524'>授左服容授尸之右也　宰由至以東　注柩東至藏之　釋曰云柩</span><br/>
<span class='tline' id='l55' data-llen='1524:1553'>東主人位者解經由主人之北以幣在車東主人在車東故宰由主人</span><br/>
<span class='tline' id='l56' data-llen='1553:1582'>位北而郷左服上取幣以東藏之於内也但此時主人仍在門東北面</span><br/>
<span class='tline' id='l57' data-llen='1582:1609'><a onclick="displayPageImage('KR1d0027', 'SBCK', '033-2b' );" name="033-2b" class="pb">[033-2b] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1609:1638'>此位雖無主人旣有定位故宰由位北而取幣不得履主人之位故由</span><br/>
<span class='tline' id='l59' data-llen='1638:1667'>主人之北也　士受馬以出　注此士至可也　釋曰云此士謂胥徒</span><br/>
<span class='tline' id='l60' data-llen='1667:1696'>之長也有勇力者受馬不得爲屬士以其受幣者冝尊受馬者冝卑故</span><br/>
<span class='tline' id='l61' data-llen='1696:1725'>知受馬是胥徒之長以其受馬故知有勇力者也若然婚禮記云士受</span><br/>
<span class='tline' id='l62' data-llen='1725:1754'>皮注云士謂中士下士不爲胥徒者彼主人親受幣明受皮非胥徒是</span><br/>
<span class='tline' id='l63' data-llen='1754:1783'>正士也引聘禮者欲見此用皮亦可也　主人至位杖　釋曰主人旣</span><br/>
<span class='tline' id='l64' data-llen='1783:1811'>送賔還入廟門車東復位杖也　賔賵者將命　注賔卿大夫士也</span><br/>
<span class='tline' id='l65' data-llen='1811:1840'>釋曰自此盡知生者賻論賔及兄弟賻奠之事云賔卿大夫士也者以</span><br/>
<span class='tline' id='l66' data-llen='1840:1869'>其上云君下有兄弟則此賔是國中三卿五大夫二十七士可知言將</span><br/>
<span class='tline' id='l67' data-llen='1869:1898'>命者身不來遣使者將命告主人　注不迎至某須　釋曰案雜記諸</span><br/>
<span class='tline' id='l68' data-llen='1898:1927'>侯使卿弔鄰國諸侯主人使擯者告賔云孤某須矣故引之爲義　注</span><br/>
<span class='tline' id='l69' data-llen='1927:1956'>柩車至室同　釋曰云旣啓之後與在室同者案上篇始死時云庶兄</span><br/>
<span class='tline' id='l70' data-llen='1956:1985'>弟襚使人以將命于室主人拜于位此主人亦拜于位俱是不爲賔出</span><br/>
<span class='tline' id='l71' data-llen='1985:2014'>故云與在室同至于有君命亦出迎也　注賔出至有事　釋曰云賔</span><br/>
<span class='tline' id='l72' data-llen='2014:2043'>出在外請之爲其復有事者以其賔旣行賵訖出更請之爲其復有事</span><br/>
<span class='tline' id='l73' data-llen='2043:2070'><a onclick="displayPageImage('KR1d0027', 'SBCK', '033-3a' );" name="033-3a" class="pb">[033-3a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='2070:2099'>若無事賔報事畢送去也　若奠　注賔致可以奠也　釋曰謂賔不</span><br/>
<span class='tline' id='l75' data-llen='2099:2128'>辭此釋所致之物或可堪爲■奠於祭祀者也　注士亦至復也　釋</span><br/>
<span class='tline' id='l76' data-llen='2128:2157'>曰以其受羊與馬同是畜類故知亦胥徒之類但受羊不須勇力故鄭</span><br/>
<span class='tline' id='l77' data-llen='2157:2186'>不言也　若賻　注賻之至曰賻　釋曰云貨財曰賻者公羊傳文也</span><br/>
<span class='tline' id='l78' data-llen='2186:2215'>注主人至主人　釋曰鄭知施於主人者以下經云知生者賻是施於</span><br/>
<span class='tline' id='l79' data-llen='2215:2244'>主人也案春秋文五年春王使榮叔歸含且賵傳譏一人兼二事此賔</span><br/>
<span class='tline' id='l80' data-llen='2244:2273'>所以兼事者彼譏一人獨行不與介各行故譏若雜記云上客弔即其</span><br/>
<span class='tline' id='l81' data-llen='2273:2302'>介各行含襚賵則不譏則卿大夫士禮一人行數事可也　注坐委至</span><br/>
<span class='tline' id='l82' data-llen='2302:2332'>後位　釋曰鄭知反位反主人之後位者以主人在門東西面而云宰由</span><br/>
<span class='tline' id='l83' data-llen='2332:2361'>主人之北郷賔奠幣之處舉幣明宰位在主人之後故得由主人之北</span><br/>
<span class='tline' id='l84' data-llen='2361:2390'>西行是以宰位在主人之後也　若無至受之　注謂對至委地　釋</span><br/>
<span class='tline' id='l85' data-llen='2390:2419'>曰以堂上授有並受法以其在門外若有器盛之則坐委於地若無器</span><br/>
<span class='tline' id='l86' data-llen='2419:2448'>則對面相授受故云捂受之捂即遻也對面相逢受也　注如其至告</span><br/>
<span class='tline' id='l87' data-llen='2448:2476'>須　釋曰謂如上賔賵時擯者出請入告出告須也　若就至于陳</span><br/>
<span class='tline' id='l88' data-llen='2476:2505'>注就猶至之陳　釋曰知贈無常者案下記云凡贈幣無常注云賔之</span><br/>
<span class='tline' id='l89' data-llen='2505:2532'><a onclick="displayPageImage('KR1d0027', 'SBCK', '033-3b' );" name="033-3b" class="pb">[033-3b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2532:2561'>贈也玩好曰贈在所有言玩好者謂生時玩好之具與死者相知皆可</span><br/>
<span class='tline' id='l91' data-llen='2561:2590'>以贈死者故此經云若就器則坐奠于陳者就器則是玩好之器也云</span><br/>
<span class='tline' id='l92' data-llen='2590:2619'>陳明器之陳者以其廟中所陳者唯明器即陳于車之西以外或言薦</span><br/>
<span class='tline' id='l93' data-llen='2619:2648'>或言設無言陳者故指明器而言也　凡將至拜送　注雖知至人意</span><br/>
<span class='tline' id='l94' data-llen='2648:2677'>　釋曰云君子不必人意者義取孔子云無必無固之言也　兄弟賵</span><br/>
<span class='tline' id='l95' data-llen='2677:2706'>奠可也　注兄弟至兩施　釋曰知兄弟有服親者喪服傳云凡小功</span><br/>
<span class='tline' id='l96' data-llen='2706:2735'>以下爲兄弟旣言兄弟明有服親者也知非大功以上者以大功以上</span><br/>
<span class='tline' id='l97' data-llen='2735:2764'>有同財之義無致賵奠之法云可且賵且奠許其厚也者若然此所知</span><br/>
<span class='tline' id='l98' data-llen='2764:2793'>許其賵不許其奠兄弟許其貳賵兼奠而上經亦賔而有賵有奠有賻</span><br/>
<span class='tline' id='l99' data-llen='2793:2822'>三者彼亦不使並行俱見之見三禮之中有則任行其一故揔見之云</span><br/>
<span class='tline' id='l100' data-llen='2822:2851'>賵奠於死生兩施者以下經云知死者贈知生者賻注云各主於所知</span><br/>
<span class='tline' id='l101' data-llen='2851:2880'>此賵奠不偏言所主明於生死兩施也　所知至不奠　注所知至不</span><br/>
<span class='tline' id='l102' data-llen='2880:2909'>奠　釋曰云所知通問相知也者言所知明是朋友通問相知言降於</span><br/>
<span class='tline' id='l103' data-llen='2909:2938'>兄弟者許賵不許奠也云奠施於死者爲多故不奠者但賵與奠皆生</span><br/>
<span class='tline' id='l104' data-llen='2938:2967'>死兩施其奠雖兩施施於死者爲多知者以其言奠爲死者而行故知</span><br/>
<span class='tline' id='l105' data-llen='2967:2994'><a onclick="displayPageImage('KR1d0027', 'SBCK', '033-4a' );" name="033-4a" class="pb">[033-4a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='2994:3023'>■所知爲䟽不許行之也　知死至者賻　注各主於所知　釋曰云</span><br/>
<span class='tline' id='l107' data-llen='3023:3052'>各主於所知者以其贈是玩好施於死者故知死者行之賻是補主人</span><br/>
<span class='tline' id='l108' data-llen='3052:3082'>不足施於生者故知生者行之是各施於所知也　書賵至若五　注方</span><br/>
<span class='tline' id='l109' data-llen='3082:3111'>版至五行　釋曰以賔客所致有賻有賵有贈有奠直云書賵者舉首</span><br/>
<span class='tline' id='l110' data-llen='3111:3139'>而言但所送有多少故行數不同書遣於䇿　注䇿簡至以下　釋</span><br/>
<span class='tline' id='l111' data-llen='3139:3168'>曰云䇿簡者編連爲䇿不編爲簡故春秋左氏傳云南史氏執簡以往</span><br/>
<span class='tline' id='l112' data-llen='3168:3197'>上書賵云方此言書遣於䇿不同者聘禮記云百名以上書於䇿不及</span><br/>
<span class='tline' id='l113' data-llen='3197:3226'>百名書於方以賔客贈物名字少故書於方則盡遣送死者明器之等</span><br/>
<span class='tline' id='l114' data-llen='3226:3255'>并贈死者玩好之物名字多故書之於䇿䇿書明器之物應在上文而</span><br/>
<span class='tline' id='l115' data-llen='3255:3284'>於此言之者遣中并有贈物故在賔客贈賄與賵之下特書也　乃代</span><br/>
<span class='tline' id='l116' data-llen='3284:3313'>哭如初　注棺柩至斂時　釋曰案喪大記大夫以上官代哭士無官</span><br/>
<span class='tline' id='l117' data-llen='3313:3342'>以親䟽代哭云初謂旣小斂時者案喪大記小斂之後乃代哭初死直</span><br/>
<span class='tline' id='l118' data-llen='3342:3371'>主人哭不絶聲士二日小斂小斂主人懈怠容更代而哭也　宵爲至</span><br/>
<span class='tline' id='l119' data-llen='3371:3400'>之右　注爲哭者爲明　釋曰燎大燭必於門内之右門東者奠於柩</span><br/>
<span class='tline' id='l120' data-llen='3400:3429'>車西鬼神尚幽闇不須明柩車東有主人階閒有婦人故於門右照之</span><br/>
<span class='tline' id='l121' data-llen='3429:3456'><a onclick="displayPageImage('KR1d0027', 'SBCK', '033-4b' );" name="033-4b" class="pb">[033-4b] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='3456:3485'>爲明而哭也　厥明至如初　注鼎五至奠時　釋曰自此盡主人要</span><br/>
<span class='tline' id='l123' data-llen='3485:3514'>節而踊論葬曰之明陳大遣奠於廟門外之事知五鼎是羊豕魚腊鮮</span><br/>
<span class='tline' id='l124' data-llen='3514:3543'>獸各一鼎者以下經云羊左胖豕亦如之魚腊鮮獸皆如初與少牢禮</span><br/>
<span class='tline' id='l125' data-llen='3543:3572'>同故知也云士禮特牲三鼎者特牲饋食禮陳三鼎故知也云盛葬奠</span><br/>
<span class='tline' id='l126' data-llen='3572:3601'>加一等用少牢也者以其常祭用特牲今大遣奠與大夫常祭用少牢</span><br/>
<span class='tline' id='l127' data-llen='3601:3630'>同是盛此葬奠故加一等用少牢也云如初如大斂奠時者以其上遷</span><br/>
<span class='tline' id='l128' data-llen='3630:3659'>祖奠時云如殯謂如大斂明此云如初亦如大斂在廟門外及東方之</span><br/>
<span class='tline' id='l129' data-llen='3659:3688'>饌也雖如大斂鼎數仍不同以其大斂三鼎此則五鼎然大小斂時無</span><br/>
<span class='tline' id='l130' data-llen='3688:3717'>黍稷朔月則有黍稷此葬奠又無黍稷者大斂前無黍稷者以其初死</span><br/>
<span class='tline' id='l131' data-llen='3717:3746'>至朔月乃有之故鄭注云至此乃有黍稷今葬奠更無黍稷者以其始</span><br/>
<span class='tline' id='l132' data-llen='3746:3775'>死至殯自啓至葬其禮同故無黍稷亦同也凡牢鼎數或多或少不同</span><br/>
<span class='tline' id='l133' data-llen='3775:3804'>若用特豚者或一鼎或三鼎若士冠禮醮子及婚禮盥饋并小斂之奠</span><br/>
<span class='tline' id='l134' data-llen='3804:3833'>與朝禰之奠皆一鼎也三鼎者婚禮同牢士喪大斂朔月遷祖及祖奠</span><br/>
<span class='tline' id='l135' data-llen='3833:3862'>皆三鼎而以魚腊配之是也其用少牢者或三鼎或五鼎三鼎者則有</span><br/>
<span class='tline' id='l136' data-llen='3862:3891'>司徹云陳三鼎如初以其繹祭殺之於正祭故用少牢而鼎三也五鼎</span><br/>
<span class='tline' id='l137' data-llen='3891:3918'><a onclick="displayPageImage('KR1d0027', 'SBCK', '033-5a' );" name="033-5a" class="pb">[033-5a] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='3918:3947'>者少牢五鼎大夫之常事此葬奠士攝之奠用少牢亦五鼎聘禮致飧</span><br/>
<span class='tline' id='l139' data-llen='3947:3976'>衆介皆少牢亦五鼎玉藻諸侯朔月少牢亦五鼎其用大牢者或七或</span><br/>
<span class='tline' id='l140' data-llen='3976:4005'>九或十或十二其云七鼎九鼎者公食大夫下大夫大牢鼎七上大夫</span><br/>
<span class='tline' id='l141' data-llen='4005:4034'>鼎九是也鼎十與十二者聘禮致飧於賔飪一牢鼎九羞鼎三是十二</span><br/>
<span class='tline' id='l142' data-llen='4034:4063'>也又云上介飪一牢鼎七羞鼎三是其十若然案郊特牲云鼎俎竒而</span><br/>
<span class='tline' id='l143' data-llen='4063:4092'>籩豆偶以象隂陽鼎有十與十二者以其正鼎與陪鼎各別數則爲竒</span><br/>
<span class='tline' id='l144' data-llen='4092:4121'>數也　其實羊左胖　注反吉至骨也　釋曰云反吉祭也者以其特</span><br/>
<span class='tline' id='l145' data-llen='4121:4150'>牲少牢吉祭皆升右胖此用左胖故云反吉祭也云言左胖者體不殊</span><br/>
<span class='tline' id='l146' data-llen='4150:4179'>骨也者旣言左胖則左邊共爲一段故云體不殊骨雖然下云髀不升</span><br/>
<span class='tline' id='l147' data-llen='4179:4208'>則除髀以下膞胳仍升之則與上肩脅脊別升則左胖仍爲三段矣而</span><br/>
<span class='tline' id='l148' data-llen='4208:4238'>云體不殊骨據脊脅以上膞胳已下共爲一亦得爲體不殊骨也　髀不</span><br/>
<span class='tline' id='l149' data-llen='4238:4267'>升　注周貴肩賤髀　釋曰云髀不升者則膞已上去之取膞胳已下</span><br/>
<span class='tline' id='l150' data-llen='4267:4296'>云周貴肩賤髀者案祭統云殷人貴髀周人貴肩故云脾不升腸五胃</span><br/>
<span class='tline' id='l151' data-llen='4296:4325'>五　注亦盛之也　釋曰亦盛之者以其不用特牲而用少牢是盛葬</span><br/>
<span class='tline' id='l152' data-llen='4325:4353'>奠案少牢用腸三胃三今加至五亦是盛此奠也　離肺　注離㨒</span><br/>
<span class='tline' id='l153' data-llen='4353:4380'><a onclick="displayPageImage('KR1d0027', 'SBCK', '033-5b' );" name="033-5b" class="pb">[033-5b] <img width="20"  src="/static/img/kanseki-5.png"/></a></span><br/>
<span class='tline' id='l154' data-llen='4380:4409'>釋曰此非直升腸胃又升離肺者案少儀云牛羊之肺離而不提心注</span><br/>
<span class='tline' id='l155' data-llen='4409:4445'>云提猶絶也<img height='20' width='20' alt='&amp;KR2687' title='KR2687' src='https://raw.githubusercontent.com/kanripo/KR-Gaiji/master/images/KR2687.png'/>離之不絶中央少者使易絶以祭耳此爲食而舉亦名</span><br/>
<span class='tline' id='l156' data-llen='4445:4474'>舉肺也　豕亦至腸胃　注如之至溷腴　釋曰云亦如之鄭云如之</span><br/>
<span class='tline' id='l157' data-llen='4474:4503'>如羊左胖髀不升離肺也者謂豕與羊同者右胖雖同仍與羊異以其</span><br/>
<span class='tline' id='l158' data-llen='4503:4532'>羊則體不殊骨上下共爲二段此豕之左胖則爲四段矣故別云豚解</span><br/>
<span class='tline' id='l159' data-llen='4532:4561'>豚解揔有七段今取左胖仍爲四段矣云亦前肩後肫脊脅而巳者鄭</span><br/>
<span class='tline' id='l160' data-llen='4561:4590'>欲爲四段與羊異也云君子不食溷腴者禮記少儀文彼鄭注云謂犬</span><br/>
<span class='tline' id='l161' data-llen='4590:4619'>豕之屬食米穀者也腴有似於人穢引之者證不取腸胃之義也　魚</span><br/>
<span class='tline' id='l162' data-llen='4619:4648'>腊至如初　注鮮新至略之　釋曰云士腊用兔者謂此腊是其乾者</span><br/>
<span class='tline' id='l163' data-llen='4648:4677'>云鮮新殺者二者皆用兔必知士腊用兔者雖無正文案少牢禮大夫</span><br/>
<span class='tline' id='l164' data-llen='4677:4706'>腊用麋鄭云大夫用麋士用兔與以無正文故云與以疑之此亦云士</span><br/>
<span class='tline' id='l165' data-llen='4706:4735'>腊用兔雖不云與亦同疑可知但士腊冝小故疑用兔也云加鮮獸而</span><br/>
<span class='tline' id='l166' data-llen='4735:4764'>無膚者豕旣豚解略之者以葬奠用少牢攝盛則當有膚與少牢同以</span><br/>
<span class='tline' id='l167' data-llen='4764:4793'>豕旣豚解四段喪事略則無膚者亦略之而加鮮獸也　東方至蠃醢</span><br/>
<span class='tline' id='l168' data-llen='4793:4822'>注脾讀至爲蝸　釋曰陳鼎旣訖又陳東方之饌于主人之南前輅之</span><br/>
<span class='tline' id='l169' data-llen='4822:4849'><a onclick="displayPageImage('KR1d0027', 'SBCK', '033-6a' );" name="033-6a" class="pb">[033-6a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4849:4878'>東其豆有四脾析一蜱醢二葵菹三蠃醢四案周禮鄭注醢人云細切</span><br/>
<span class='tline' id='l171' data-llen='4878:4907'>爲韲全物若䐑爲菹又云韲菹之稱菜肉通又經不云菹者類皆是韲</span><br/>
<span class='tline' id='l172' data-llen='4907:4936'>則此經云脾析者即韲也云脾讀爲雞脾肶之脾者鄭讀之欲見此脾</span><br/>
<span class='tline' id='l173' data-llen='4936:4965'>雖與脾腎之脾同正謂百葉名爲脾析故讀音從雞脾肶之脾時俗有</span><br/>
<span class='tline' id='l174' data-llen='4965:4994'>此語故讀從之也案醢人注云脾析牛百葉也此不云牛者彼天子禮</span><br/>
<span class='tline' id='l175' data-llen='4994:5023'>容有牛此用少牢無牛當是羊百葉故不云牛也云蜱蜯也者即蛤也</span><br/>
<span class='tline' id='l176' data-llen='5023:5052'>知蜱即蛤者以周禮醢人云蠯醢注云蠯蛤也此注云蜱蜯也以蜱蠯</span><br/>
<span class='tline' id='l177' data-llen='5052:5080'>是一物故知蜱蜯即蠯蛤也　四籩棗糗栗脯　注糗以豆糗粉餌</span><br/>
<span class='tline' id='l178' data-llen='5080:5109'>釋曰云糗以豆糗粉餌者案籩人云羞籩之實糗餌粉餈鄭云此二物</span><br/>
<span class='tline' id='l179' data-llen='5109:5138'>皆粉稻米黍米所爲也合蒸曰餌餅之曰餈糗者擣粉熬大豆爲餌餈</span><br/>
<span class='tline' id='l180' data-llen='5138:5167'>之粘著以粉之耳餌言糗餈言粉互相足者此本一物餌言糗謂熬之</span><br/>
<span class='tline' id='l181' data-llen='5167:5196'>亦粉之餈言粉擣之亦糗之不言互文而云互相足者凡言互文者是</span><br/>
<span class='tline' id='l182' data-llen='5196:5225'>二物各舉一邊而省文故云互文此糗與粉唯一物分爲二文皆語不</span><br/>
<span class='tline' id='l183' data-llen='5225:5254'>足故云互相足也又案籩人羞有二籩糗餌及粉餈此經直言糗則舉</span><br/>
<span class='tline' id='l184' data-llen='5254:5283'>糗以見餌而無餈故鄭云糗以豆糗粉餌也　醴酒　注此東至巾之</span><br/>
<span class='tline' id='l185' data-llen='5283:5310'><a onclick="displayPageImage('KR1d0027', 'SBCK', '033-6b' );" name="033-6b" class="pb">[033-6b] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='5310:5339'>釋曰鄭知義然者案下記云祝饌祖奠于主人之南當前輅北上巾之</span><br/>
<span class='tline' id='l187' data-llen='5339:5368'>注云旣祖祝乃饌以此言之祝饌祖奠即是還柩郷外乃饌之于主人</span><br/>
<span class='tline' id='l188' data-llen='5368:5397'>之南自還柩車至此饌葬奠柩車未動則此葬奠東方之饌亦饌于主</span><br/>
<span class='tline' id='l189' data-llen='5397:5426'>人之南當與前同處故注云與祖奠同在主人之南但祖奠與大斂奠</span><br/>
<span class='tline' id='l190' data-llen='5426:5455'>同二豆二籩此葬奠四豆四籩籩豆雖不同而同處耳云北上者蓋兩</span><br/>
<span class='tline' id='l191' data-llen='5455:5484'>甒在北次南饌四豆豆南饌四籩也　陳器　注明器至藏之　釋曰</span><br/>
<span class='tline' id='l192' data-llen='5484:5513'>陳饌巳訖又陳明器也本作夜斂適似寫誤云適斂者以其上朝祖之</span><br/>
<span class='tline' id='l193' data-llen='5513:5541'>日巳陳明器此復陳之者由朝祖至夜斂藏之至此厥明更陳之也</span><br/>
<span class='tline' id='l194' data-llen='5541:5570'>滅燎至北面　注炤徹與葬奠也　釋曰昨日朝祖日至夕云宵爲燎</span><br/>
<span class='tline' id='l195' data-llen='5570:5599'>于門内之右至此滅燎旣滅二人執燭俠輅北面一人在輅東一人在</span><br/>
<span class='tline' id='l196' data-llen='5599:5628'>輅西輅西者炤祖奠輅東者炤葬奠之饌故注云炤徹與葬奠也　賔</span><br/>
<span class='tline' id='l197' data-llen='5628:5657'>入者拜之　注明自至出禮　釋曰此時有弔葬之賔主人皆不出迎</span><br/>
<span class='tline' id='l198' data-llen='5657:5686'>但在位拜之所以不出迎者旣啓之後旣覩尸柩不可離位以迎賔唯</span><br/>
<span class='tline' id='l199' data-llen='5686:5715'>有君命乃出故注云明自啓至此主人無出禮也　徹者至人踊　注</span><br/>
<span class='tline' id='l200' data-llen='5715:5744'>猶阼至西南　釋曰云徹者入者謂將設葬奠先徹祖奠故云徹者入</span><br/>
<span class='tline' id='l201' data-llen='5744:5771'><a onclick="displayPageImage('KR1d0027', 'SBCK', '033-7a' );" name="033-7a" class="pb">[033-7a] <img width="20"  src="/static/img/kanseki-5.png"/></a></span><br/>
<span class='tline' id='l202' data-llen='5771:5800'>入謂祝與執事徹祖奠者亦旣盥乃入由重東而主人踊至徹訖設柩</span><br/>
<span class='tline' id='l203' data-llen='5800:5829'>車西北則婦人踊也云猶阼階升者謂徹小斂奠者門外盥訖入升自</span><br/>
<span class='tline' id='l204' data-llen='5829:5858'>阼階丈夫踊今徹者亦門外盥訖入由重東主人踊故云猶其升也云</span><br/>
<span class='tline' id='l205' data-llen='5858:5887'>自重北西面而徹設於柩車西北亦猶序西南者此徹祖奠設于柩車</span><br/>
<span class='tline' id='l206' data-llen='5887:5916'>西北亦猶小斂大斂朔月奠設于西南也　徹者東　注由柩至之饌</span><br/>
<span class='tline' id='l207' data-llen='5916:5945'>釋曰以其徹訖當設葬奠故徹者由柩車北東適葬奠之饌取而設于</span><br/>
<span class='tline' id='l208' data-llen='5945:5974'>柩車西也知由柩車北而東者以其徹者設于柩車西北而云徹者東</span><br/>
<span class='tline' id='l209' data-llen='5974:6003'>若柩車南不得云徹者東故知在柩車北東行也　鼎入　注舉入至</span><br/>
<span class='tline' id='l210' data-llen='6003:6032'>如初　釋曰以其徹者旣祖當設葬奠故五鼎皆入陳也云陳之也蓋</span><br/>
<span class='tline' id='l211' data-llen='6032:6061'>於重東北西面北上如初者以其上篇小斂奠舉鼎入阼階前西面錯</span><br/>
<span class='tline' id='l212' data-llen='6061:6090'>大斂奠云舉鼎入西面北上又朔月奠云鼎入皆如初其遷祖奠云陳</span><br/>
<span class='tline' id='l213' data-llen='6090:6120'>鼎皆如殯則皆在阼階下西面北上今此但云鼎入不言如初無正文故</span><br/>
<span class='tline' id='l214' data-llen='6120:6149'>云蓋以疑之旣疑而知在東北西面北上者以其奠祭在室掌設者皆</span><br/>
<span class='tline' id='l215' data-llen='6149:6178'>陳鼎於阼階下西面如大小斂故知也　乃奠至上綪　注籩蠃至酒</span><br/>
<span class='tline' id='l216' data-llen='6178:6207'>也　釋曰云籩蠃醢南辟醴酒也者如上所饌則先饌脾析於西南次</span><br/>
<span class='tline' id='l217' data-llen='6207:6234'><a onclick="displayPageImage('KR1d0027', 'SBCK', '033-7b' );" name="033-7b" class="pb">[033-7b] <img width="20"  src="/static/img/kanseki-5.png"/></a></span><br/>
<span class='tline' id='l218' data-llen='6234:6263'>北蜱醢次東葵菹次南蠃醢陳設要方則四籩冝亦設於脾析巳南綪</span><br/>
<span class='tline' id='l219' data-llen='6263:6292'>之爲次今不於脾析巳南爲次而發蠃醢巳南爲次故知辟醴酒醴酒</span><br/>
<span class='tline' id='l220' data-llen='6292:6321'>當設在脾析之南可知也　俎二至鮮獸　注成猶至爲俎　釋曰知</span><br/>
<span class='tline' id='l221' data-llen='6321:6350'>俎二以併不綪者若綪則冝先設羊於西南次北設豕次東設魚次南</span><br/>
<span class='tline' id='l222' data-llen='6350:6379'>設腊今於西南設羊次北豕以魚設于羊東設腊于魚北還從南爲始</span><br/>
<span class='tline' id='l223' data-llen='6379:6408'>是不綪也其鮮獸在北北無偶故云特也是以鄭云不綪者魚在羊東</span><br/>
<span class='tline' id='l224' data-llen='6408:6437'>腊在豕東也　醴酒至北上　注統於豆也　釋曰云統於豆者豆即</span><br/>
<span class='tline' id='l225' data-llen='6437:6466'>脾析也以其云北上上謂二甒醴酒繼豆言北上故云統于豆也　奠</span><br/>
<span class='tline' id='l226' data-llen='6466:6495'>者至而踊　注亦以至南東　釋曰自上巳來堂下設奠徹奠皆云主</span><br/>
<span class='tline' id='l227' data-llen='6495:6524'>人要節而踊注皆云往來爲節此主人要節而踊亦以往來爲節奠來</span><br/>
<span class='tline' id='l228' data-llen='6524:6553'>時由重北而西旣奠由重南而東此奠饌在輅之東言由重北者亦是</span><br/>
<span class='tline' id='l229' data-llen='6553:6581'>由車前明器之北郷柩車西設之設訖由柩車南而來者禮之常也</span><br/>
<span class='tline' id='l230' data-llen='6581:6610'>甸人至倚之　注還重至由此　釋曰自此盡徹者出踊如初論將葬</span><br/>
<span class='tline' id='l231' data-llen='6610:6639'>重及車馬之等以次出之事云道左倚之者當倚於門東北壁云還重</span><br/>
<span class='tline' id='l232' data-llen='6639:6668'>不言甸人者上云二人還重不言甸人至此乃言甸人也云重旣虞將</span><br/>
<span class='tline' id='l233' data-llen='6668:6695'><a onclick="displayPageImage('KR1d0027', 'SBCK', '033-8a' );" name="033-8a" class="pb">[033-8a] <img width="20"  src="/static/img/kanseki-5.png"/></a></span><br/>
<span class='tline' id='l234' data-llen='6695:6724'>埋之者雜記文彼注云就所倚處埋之但天子九虞諸侯七虞大夫五</span><br/>
<span class='tline' id='l235' data-llen='6724:6753'>虞士三虞未虞以前以重主其神虞所以安神雖未作主初虞其神即</span><br/>
<span class='tline' id='l236' data-llen='6753:6782'>安於寢不假重爲神主又士大夫無木主明亦初虞即埋之也云不由</span><br/>
<span class='tline' id='l237' data-llen='6782:6811'>闑東西者重不反變於恒出入者恒出入則闑東闑西也云道左主人</span><br/>
<span class='tline' id='l238' data-llen='6811:6840'>位者檀弓云重主道注云始死未作主以重主其神也則重主死者故</span><br/>
<span class='tline' id='l239' data-llen='6840:6868'>於主人之位埋之也鄭云今時以下者引漢法證重倚道左之事也</span><br/>
<span class='tline' id='l240' data-llen='6868:6897'>薦馬至南上　注南上至序從　釋曰云南上者謂於門外之時南上</span><br/>
<span class='tline' id='l241' data-llen='6897:6926'>云便其行也者以其葬於國北在路則南上上者常在前故云便其行</span><br/>
<span class='tline' id='l242' data-llen='6926:6955'>也云行者乗車在前道槀序從者案下記云乗車載旜道車載朝服槀</span><br/>
<span class='tline' id='l243' data-llen='6955:6984'>車載蓑笠是序從也　徹者至下體　注苞者至爲哀　釋曰云苞者</span><br/>
<span class='tline' id='l244' data-llen='6984:7013'>象旣饗而歸賔俎者也案雜記文而言之云取下體者脛骨象行者以</span><br/>
<span class='tline' id='l245' data-llen='7013:7042'>父母將行郷壙故取前脛後脛下體行者以送之故云象行也云又俎</span><br/>
<span class='tline' id='l246' data-llen='7042:7071'>實之終始也者此盛葬奠用少牢其載牲體亦當與少牢同案少牢載</span><br/>
<span class='tline' id='l247' data-llen='7071:7100'>俎云肩臂臑膞骼在兩端又云肩在上以此言之則肩臂臑在俎上端</span><br/>
<span class='tline' id='l248' data-llen='7100:7129'>爲俎實之始膞骼在俎下端爲俎實之終今取此兩端脛骨包以歸父</span><br/>
<span class='tline' id='l249' data-llen='7129:7156'><a onclick="displayPageImage('KR1d0027', 'SBCK', '033-8b' );" name="033-8b" class="pb">[033-8b] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='7156:7185'>母直取脛骨爲象行又兩端爲俎實之終始也云士苞三个者自上之</span><br/>
<span class='tline' id='l251' data-llen='7185:7214'>差案檀弓云國君七个遣車七乗大夫五个遣車五乗注云人臣賜車</span><br/>
<span class='tline' id='l252' data-llen='7214:7243'>馬者乃得有遣車遣車之差大夫五諸侯七則天子九諸侯不以命數</span><br/>
<span class='tline' id='l253' data-llen='7243:7272'>喪數略也个謂所包遣奠牲體之數也雜記曰遣車視牢具彼注云言</span><br/>
<span class='tline' id='l254' data-llen='7272:7301'>車多少各如所包遣奠牲體之數也然則遣車載所包遣奠而藏之者</span><br/>
<span class='tline' id='l255' data-llen='7301:7330'>與遣奠天子大牢包九个諸侯亦大牢包七个大夫亦大牢包五个士</span><br/>
<span class='tline' id='l256' data-llen='7330:7359'>少牢包三个大夫以上乃有遣車以此而言士無遣車則所包者不載</span><br/>
<span class='tline' id='l257' data-llen='7359:7388'>于車直持之而巳士有一包而云包三个鄭又云个謂所包遣奠則士</span><br/>
<span class='tline' id='l258' data-llen='7388:7417'>一包之中有三个牲體故云前脛折取臂臑後脛折取骼者若然大夫</span><br/>
<span class='tline' id='l259' data-llen='7417:7446'>云遣車五乗包五个則一包之中有五个五五二十五一大牢而爲二</span><br/>
<span class='tline' id='l260' data-llen='7446:7475'>十五體則亦取下體前脛取臂臑後脛取骼三牲有九體又就九體折</span><br/>
<span class='tline' id='l261' data-llen='7475:7504'>分爲二十五个五包包各五个諸侯亦大牢而包七个天子亦一大牢</span><br/>
<span class='tline' id='l262' data-llen='7504:7533'>又加以馬牲牲别有三體則十二體就十二體中細分爲八十一个九</span><br/>
<span class='tline' id='l263' data-llen='7533:7562'>包包各九个大夫以上皆不得全體謂若少儀云大牢則以牛左肩臂</span><br/>
<span class='tline' id='l264' data-llen='7562:7591'>臑折九个之類亦爲不全體也云亦得俎釋三个者羊俎上注云體不</span><br/>
<span class='tline' id='l265' data-llen='7591:7618'><a onclick="displayPageImage('KR1d0027', 'SBCK', '033-9a' );" name="033-9a" class="pb">[033-9a] <img width="20"  src="/static/img/kanseki-5.png"/></a></span><br/>
<span class='tline' id='l266' data-llen='7618:7647'>殊骨也其髀又不升則骼別爲一段在俎今前脛折取臂臑其肩仍著</span><br/>
<span class='tline' id='l267' data-llen='7647:7676'>胖爲一段後脛折取骼仍有肫一節在俎則羊俎仍有兩段在俎豕則</span><br/>
<span class='tline' id='l268' data-llen='7676:7705'>左胖豚解爲四段在俎今前脛折取臂臑後脛折取骼仍有四段在俎</span><br/>
<span class='tline' id='l269' data-llen='7705:7734'>若然羊俎有二段豕俎有四段相通則二俎俎有三段在故得爲俎釋</span><br/>
<span class='tline' id='l270' data-llen='7734:7763'>三个案特牲俎釋三个注云爲改饌於西北隅遺之則此奠雖不改爲</span><br/>
<span class='tline' id='l271' data-llen='7763:7792'>饌西北隅留之亦爲分禱五祀也引雜記者案彼云曽子謂或人曰吾</span><br/>
<span class='tline' id='l272' data-llen='7792:7821'>子不見大饗乎夫大饗旣饗卷三牲之俎歸于賔館父母而賔客之所</span><br/>
<span class='tline' id='l273' data-llen='7821:7850'>以爲哀也注云旣饗歸賔俎所以厚之也言父母家之主今賔客之是</span><br/>
<span class='tline' id='l274' data-llen='7850:7879'>孝子哀親之去也取此者以證此包牲歸父母亦是賔客父母之事也</span><br/>
<span class='tline' id='l275' data-llen='7879:7908'>不以魚腊　注非正牲也　釋曰云非正牲也者正牲謂上三牲魚腊</span><br/>
<span class='tline' id='l276' data-llen='7908:7937'>非正牲故不以魚腊載之故云非正牲　行器　注目葬至之次　釋</span><br/>
<span class='tline' id='l277' data-llen='7937:7966'>曰包牲訖明器當行郷壙故云行器云目葬行明器者即下云茵苞巳</span><br/>
<span class='tline' id='l278' data-llen='7966:7995'>下是也故云目葬行也　茵包器序從　注如其陳之先後　釋曰此</span><br/>
<span class='tline' id='l279' data-llen='7995:8024'>直云序從者序從即上文器西南上茵包巳下是也故此亦言茵包以</span><br/>
<span class='tline' id='l280' data-llen='8024:8053'>其爲首故也　車從　注次器　釋曰上陳明器訖次列車以從明器</span><br/>
<span class='tline' id='l281' data-llen='8053:8080'><a onclick="displayPageImage('KR1d0027', 'SBCK', '033-9b' );" name="033-9b" class="pb">[033-9b] <img width="20"  src="/static/img/kanseki-5.png"/></a></span><br/>
<span class='tline' id='l282' data-llen='8080:8109'>故云次器也　徹者出踊如初　注於是至柩車　釋曰徹者謂包牲</span><br/>
<span class='tline' id='l283' data-llen='8109:8138'>訖當徹去所釋者出廟門分禱五祀者徹者出時主人踊云於是廟中</span><br/>
<span class='tline' id='l284' data-llen='8138:8167'>當行者唯柩車者以其上文明器及車馬郷壙者皆出唯有柩車在廟</span><br/>
<span class='tline' id='l285' data-llen='8167:8196'>未出故云於是廟中當行者唯柩車也　主人至南面　注史北至爲</span><br/>
<span class='tline' id='l286' data-llen='8196:8225'>筴　釋曰自此盡滅燭出論讀賵讀遣之事經直云史請讀賵鄭知史</span><br/>
<span class='tline' id='l287' data-llen='8225:8254'>北面請者以其主人於車東北面所請者請於主人明史北面問之故</span><br/>
<span class='tline' id='l288' data-llen='8254:8283'>知史北面也又知在主人之前讀之對面當柩故知在主人之前西郷</span><br/>
<span class='tline' id='l289' data-llen='8283:8312'>柩也請訖乃西面請時及入時書在前筭在後則史西面之時筭在史</span><br/>
<span class='tline' id='l290' data-llen='8312:8341'>南西面今燭在史北近史炤書爲便若在左則隔筭不便也　讀書釋</span><br/>
<span class='tline' id='l291' data-llen='8341:8370'>筭則坐　注必釋至其多　釋曰讀書者立讀之敬也釋筭者坐爲釋</span><br/>
<span class='tline' id='l292' data-llen='8370:8399'>之便也云必釋筭者榮其多者以其所賵之物言之亦得今必釋筭顯</span><br/>
<span class='tline' id='l293' data-llen='8399:8428'>其數者榮其多故也　卒命至逆出　釋曰言逆出則入時長在前出</span><br/>
<span class='tline' id='l294' data-llen='8428:8457'>時長在後燭言滅不言出者以其燭巳滅不得言燭出其人亦出可知</span><br/>
<span class='tline' id='l295' data-llen='8457:8486'>公史至燭出　注公史至俠路　釋曰知公史是君之典禮書者以其</span><br/>
<span class='tline' id='l296' data-llen='8486:8515'>言公史故知君史案周禮大史小史皆掌禮則諸侯史亦掌典禮可知</span><br/>
<span class='tline' id='l297' data-llen='8515:8543'><a onclick="displayPageImage('KR1d0027', 'SBCK', '033-10a' );" name="033-10a" class="pb">[033-10a] <img width="20"  src="/static/img/kanseki-5.png"/></a></span><br/>
<span class='tline' id='l298' data-llen='8543:8572'>云成其得禮之正以終者以其死葬之以禮是死者得禮之終事故以</span><br/>
<span class='tline' id='l299' data-llen='8572:8601'>君史讀而成之也知燭俠輅者上陳設葬奠云執燭夾輅北面故知也</span><br/>
<span class='tline' id='l300' data-llen='8601:8630'>商祝至執披　注居柩至無以　釋曰自此盡杖乃行論柩車在道發</span><br/>
<span class='tline' id='l301' data-llen='8630:8659'>行之事云執功布者謂執大功之布麤者也云以御柩執披者葬時乗</span><br/>
<span class='tline' id='l302' data-llen='8659:8688'>人故有柩車前引柩者及在傍執披者皆御治之故云御柩執披也云</span><br/>
<span class='tline' id='l303' data-llen='8688:8717'>柩車之前若道有低仰傾虧則以布爲抑揚左右之節者道有低謂下</span><br/>
<span class='tline' id='l304' data-llen='8717:8746'>坂時道有仰謂上坂時傾虧謂道之兩邊在車左右轍有髙下云以布</span><br/>
<span class='tline' id='l305' data-llen='8746:8775'>爲抑揚左右之節者道有低則抑下其布使知下坂道有仰則揚舉其</span><br/>
<span class='tline' id='l306' data-llen='8775:8804'>布使知上坂云左右者謂道傾虧髙下則左右其布使知道之有傾虧</span><br/>
<span class='tline' id='l307' data-llen='8804:8833'>也若東轍下則下其布向東西邊執披者持之西轍下則下其布向西</span><br/>
<span class='tline' id='l308' data-llen='8833:8862'>東邊執披者持之若然鄭云使引者執披者知之者執披者知其左右</span><br/>
<span class='tline' id='l309' data-llen='8862:8891'>引者知其上下也知士執披八人者案下記云執披者旁四人注云前</span><br/>
<span class='tline' id='l310' data-llen='8891:8920'>後左右各二人是士執披者八人也　主人至無筭　注袒爲至之序</span><br/>
<span class='tline' id='l311' data-llen='8920:8949'>釋曰云乃行謂柩車行者經云乃行文承主人袒下嫌主人行故云乃</span><br/>
<span class='tline' id='l312' data-llen='8949:8978'>行謂柩車行以行處據柩爲主柩車行主人行可知故舉柩車行也云</span><br/>
<span class='tline' id='l313' data-llen='8978:9006'><a onclick="displayPageImage('KR1d0027', 'SBCK', '033-10b' );" name="033-10b" class="pb">[033-10b] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='9006:9035'>凡從柩者先後左右如遷于祖之序者上遷于祖時注云主人從者丈</span><br/>
<span class='tline' id='l315' data-llen='9035:9064'>夫由右婦人由左以服之親䟽爲先後各從其昭穆男賔在前女賔在</span><br/>
<span class='tline' id='l316' data-llen='9064:9093'>後此從柩向壙之序一如遷于祖之序故如之也　出宫踊襲　注哀</span><br/>
<span class='tline' id='l317' data-llen='9093:9122'>次　釋曰云哀次者以經云出宫踊襲以出宫有此踊襲以出宫有此</span><br/>
<span class='tline' id='l318' data-llen='9122:9151'>踊者止爲出宫大門外有賔客次舎之處父母生時接擯之所故主人</span><br/>
<span class='tline' id='l319' data-llen='9151:9180'>至此感而哀此次是以有踊踊訖即襲襲訖而行也故檀弓云哀次亦</span><br/>
<span class='tline' id='l320' data-llen='9180:9209'>如之注云次他日賔客所受大門外舎也孝子至此而哀是也　至于</span><br/>
<span class='tline' id='l321' data-llen='9209:9238'>至纁束　注邦門至送也　釋曰云邦門者案檀弓云葬于北方北首</span><br/>
<span class='tline' id='l322' data-llen='9238:9267'>三代之達禮也此邦門者國城北門也贈用玄纁束帛者即是至壙窆</span><br/>
<span class='tline' id='l323' data-llen='9267:9296'>訖主人贈死者用玄纁束帛也以其君物所重故用之送終也　主人</span><br/>
<span class='tline' id='l324' data-llen='9296:9325'>至致命　注柩車至柩車　釋曰此謂宰夫將致命主人乃去杖不哭</span><br/>
<span class='tline' id='l325' data-llen='9325:9354'>由柩車前輅之左右若然在廟柩車南郷左則在東此出國北門柩車</span><br/>
<span class='tline' id='l326' data-llen='9354:9383'>郷北左則在前輅之西也賔由右致命則在柩車之東矣經直云左右</span><br/>
<span class='tline' id='l327' data-llen='9383:9412'>鄭必知據前輅左右者次柩車在廟門時賔在柩車右主人在柩車左</span><br/>
<span class='tline' id='l328' data-llen='9412:9441'>故知此亦當前輅左右也云當時止柩車者下記云唯君命止柩于堩</span><br/>
<span class='tline' id='l329' data-llen='9441:9469'><a onclick="displayPageImage('KR1d0027', 'SBCK', '033-11a' );" name="033-11a" class="pb">[033-11a] <img width="20"  src="/static/img/kanseki-5.png"/></a></span><br/>
<span class='tline' id='l330' data-llen='9469:9498'>其餘則否注云不敢留神明此宰夫致命時柩車止也　主人至乃行</span><br/>
<span class='tline' id='l331' data-llen='9498:9527'>注升柩至車後　釋曰賔旣致公贈命訖主人乃哭拜稽顙賔乃升車</span><br/>
<span class='tline' id='l332' data-llen='9527:9556'>實幣于棺之蓋中載以之壙上文在廟所贈之幣皆奠于左服此實于</span><br/>
<span class='tline' id='l333' data-llen='9556:9585'>蓋中者彼贈幣生死兩施故奠左服此贈專爲死者故實于蓋中若親</span><br/>
<span class='tline' id='l334' data-llen='9585:9615'>授之然云復位反柩車後者上在廟位在柩車東此行道故在柩車後也</span><br/>
<span class='tline' id='l335' data-llen='9615:9625'>儀禮䟽卷第三十九</span><br/>
<span class='tline' id='l336' data-llen='9625:9653'><a onclick="displayPageImage('KR1d0027', 'SBCK', '033-11b' );" name="033-11b" class="pb">[033-11b] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l9' data-llen='219:246'><a onclick="displayPageImage('KR1d0027', 'SBCK', '034-1a' );" name="034-1a" class="pb">[034-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='246:255'>儀禮䟽卷第四十</span><br/>
<span class='tline' id='l11' data-llen='255:283'>　　　　唐朝散大夫行太學博士弘文館學士臣賈公彦　等撰</span><br/>
<span class='tline' id='l12' data-llen='283:312'>至于至北上　注統于壙　釋曰自此盡拜送論至壙陳器及下棺訖</span><br/>
<span class='tline' id='l13' data-llen='312:341'>送賔之事云統于壙者對廟中南上此則北上故云統于壙也　茵先</span><br/>
<span class='tline' id='l14' data-llen='341:370'>入　注當藉至茵焉　釋曰云當藉柩也者解茵先入之意以其茵入</span><br/>
<span class='tline' id='l15' data-llen='370:399'>乃後屬引下棺於其上以須藉柩故茵先入云元士則葬用輁軸加茵</span><br/>
<span class='tline' id='l16' data-llen='399:428'>焉者元士謂天子之士葬時先以輁軸由羨道入乃加茵於其上乃下</span><br/>
<span class='tline' id='l17' data-llen='428:457'>棺於中知元士葬用輁軸者檀弓云孺子䵍之喪哀公欲設撥注云撥</span><br/>
<span class='tline' id='l18' data-llen='457:486'>可撥引輴車所謂紼問於有若有若曰其可也君之三臣猶設之顔柳</span><br/>
<span class='tline' id='l19' data-llen='486:515'>曰天子龍輴而椁幬諸侯輴而設幬爲榆沈故設撥三臣者廢輴而設</span><br/>
<span class='tline' id='l20' data-llen='515:544'>撥竊禮之不中者也以此言之天子諸侯殯葬皆用輴朝廟用輴可知</span><br/>
<span class='tline' id='l21' data-llen='544:573'>大夫雖殯葬不用輴朝廟亦用輴以其士殯葬不用輁軸朝廟得用之</span><br/>
<span class='tline' id='l22' data-llen='573:602'>明大夫朝廟得用輴故上注云大夫諸侯以上有四周謂之輴以其大</span><br/>
<span class='tline' id='l23' data-llen='602:631'>夫諸侯以上有四周謂之輴以其大夫朝廟得用輴故言之也諸侯之</span><br/>
<span class='tline' id='l24' data-llen='631:660'>大夫有三命再命一命殯葬不得用輴天子之元士亦三命再命一命</span><br/>
<span class='tline' id='l25' data-llen='660:687'><a onclick="displayPageImage('KR1d0027', 'SBCK', '034-1b' );" name="034-1b" class="pb">[034-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='687:716'>葬得用輁軸者春秋之義王人雖微猶在諸侯之上明天子之士尊謂</span><br/>
<span class='tline' id='l27' data-llen='716:744'>之爲元元者善之長故得用輁軸不與諸侯大夫同也　屬引　注</span><br/>
<span class='tline' id='l28' data-llen='744:773'>於是至爲燭　釋曰云於是說載者謂柩車至壙解說去載與披及引</span><br/>
<span class='tline' id='l29' data-llen='773:802'>之等除飾者解去帷荒池紐之等然後下棺云更屬引於緘耳者案喪</span><br/>
<span class='tline' id='l30' data-llen='802:831'>大記云君窆以衡大夫士以咸鄭注云衡平也人君之喪又以木橫貫</span><br/>
<span class='tline' id='l31' data-llen='831:860'>緘耳居旁持而平之今齊人謂棺束爲緘以此而言則棺束君三衽三</span><br/>
<span class='tline' id='l32' data-llen='860:889'>束大夫士二衽二束束有前後於束末皆爲緘耳以紼貫結之而下棺</span><br/>
<span class='tline' id='l33' data-llen='889:918'>人君又於橫木之上以屬紼也　主人至不哭　注俠羨道爲位　釋</span><br/>
<span class='tline' id='l34' data-llen='918:947'>曰主人袒者爲下棺變婦人不言北上亦如男子北上可知不哭者爲</span><br/>
<span class='tline' id='l35' data-llen='947:976'>下棺冝靜云俠羨道爲位者羨道謂入壙道上無負土爲羨道天子曰</span><br/>
<span class='tline' id='l36' data-llen='976:1005'>隧塗上有負土爲隧僖二十五年晉文公請隧弗許是也　乃窆至無</span><br/>
<span class='tline' id='l37' data-llen='1005:1034'>筭　注窆下棺也　釋曰主人哭踊不言處還於壙東西面也云窆下</span><br/>
<span class='tline' id='l38' data-llen='1034:1063'>棺者春秋謂之塴皆是下棺之名也　襲贈至如初　注丈八至五合</span><br/>
<span class='tline' id='l39' data-llen='1063:1092'>釋曰云丈八尺曰制者朝貢禮及巡狩禮皆有此文以丈八尺名爲制</span><br/>
<span class='tline' id='l40' data-llen='1092:1121'>昏禮幣用二丈取成數凡禮幣皆用制者取以儉爲節聘禮云釋幣制</span><br/>
<span class='tline' id='l41' data-llen='1121:1148'><a onclick="displayPageImage('KR1d0027', 'SBCK', '034-2a' );" name="034-2a" class="pb">[034-2a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='1148:1177'>玄纁束注云凡物十曰束玄纁之率玄居二纁居二此注云二制合之</span><br/>
<span class='tline' id='l43' data-llen='1177:1206'>束十制五合者則毎一端丈八尺二端爲一匹五匹合爲十制也　卒</span><br/>
<span class='tline' id='l44' data-llen='1206:1235'>袒至三襲　注主婦至反位　釋曰卒謂贈卒更袒拜賔云反位者各</span><br/>
<span class='tline' id='l45' data-llen='1235:1264'>反羨道東西位其男賔在衆主人之南女賔在衆婦之南　賔出則拜</span><br/>
<span class='tline' id='l46' data-llen='1264:1293'>送　注相問至中焉　釋曰鄭知賔是相問之賔也凡弔賔有五此舉</span><br/>
<span class='tline' id='l47' data-llen='1293:1322'>中者案雜記云相趨也出宫而退相揖也哀次而退相問也旣封而退</span><br/>
<span class='tline' id='l48' data-llen='1322:1351'>相見也反哭而退朋友虞祔而退注云此弔者恩薄厚去遲速之節也</span><br/>
<span class='tline' id='l49' data-llen='1351:1380'>相趨謂相聞姓名來㑹喪事也相揖甞㑹於他也相問甞相惠遺也相</span><br/>
<span class='tline' id='l50' data-llen='1380:1409'>見甞執摯相見也以此而言此經旣葬而退是相見問遺之賔舉中以</span><br/>
<span class='tline' id='l51' data-llen='1409:1437'>見上下五者去即皆拜送可知　藏器於旁加見　注器用至置翣</span><br/>
<span class='tline' id='l52' data-llen='1437:1466'>釋曰云器用器役器也者用器即上弓矢耒耜之等役器即上甲胄干</span><br/>
<span class='tline' id='l53' data-llen='1466:1495'>笮之屬此器中亦有樂器不言者省文知有用器役器者以下別云包</span><br/>
<span class='tline' id='l54' data-llen='1495:1524'>筲之等則所藏者是此器也云見棺飾也者飾則帷荒以其與棺爲飾</span><br/>
<span class='tline' id='l55' data-llen='1524:1553'>是以喪大記云飾棺君龍帷黼荒大夫畫帷畫荒士布帷布荒注云飾</span><br/>
<span class='tline' id='l56' data-llen='1553:1582'>棺者以華道路及壙中不欲衆惡其親也此柩入壙還以帷荒加於柩</span><br/>
<span class='tline' id='l57' data-llen='1582:1609'><a onclick="displayPageImage('KR1d0027', 'SBCK', '034-2b' );" name="034-2b" class="pb">[034-2b] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1609:1638'>故鄭注云及壙中也云更謂之見者加此則棺柩不復見矣者以其唯</span><br/>
<span class='tline' id='l59' data-llen='1638:1667'>見此帷荒故名帷荒爲見是棺柩不復見也云先言藏器乃云加見者</span><br/>
<span class='tline' id='l60' data-llen='1667:1696'>器在見内也内之者明君子之於事終不自逸也者以用器役器近身</span><br/>
<span class='tline' id='l61' data-llen='1696:1725'>陳之是不自逸也引檀弓者見帷荒在柩外周人名爲牆若牆屋然其</span><br/>
<span class='tline' id='l62' data-llen='1725:1754'>外又置翣爲飾也　藏包筲於旁　注於旁至容甒　釋曰云於旁者</span><br/>
<span class='tline' id='l63' data-llen='1754:1783'>在見外也者以其加見乃云藏包筲故知見外也云不言罋甒饌相次</span><br/>
<span class='tline' id='l64' data-llen='1783:1812'>可知者以其陳器之法後陳者先用罋甒後用包筲包筲藏明罋甒先</span><br/>
<span class='tline' id='l65' data-llen='1812:1841'>藏可知故云相次可知云四者兩兩而居者謂包筲居一旁罋甒居一</span><br/>
<span class='tline' id='l66' data-llen='1841:1870'>旁故云兩兩而居也引喪大記者欲見椁内棺外所容寛狹得容器物</span><br/>
<span class='tline' id='l67' data-llen='1870:1899'>之意也　加折至抗木　注冝次也　釋曰云冝次也者冝謂折上陳</span><br/>
<span class='tline' id='l68' data-llen='1899:1928'>之美面郷上今用即美面郷下抗席又覆之又折冝承席席冝承木皆</span><br/>
<span class='tline' id='l69' data-llen='1928:1957'>是其冝也次者木則先陳後用席則後陳先用是其次也　實土至郷</span><br/>
<span class='tline' id='l70' data-llen='1957:1986'>人　注謝其勤勞　釋曰案雜記云郷人五十者從反哭四十者待盈</span><br/>
<span class='tline' id='l71' data-llen='1986:2015'>坎注云非郷人則少長皆反以此而言於時主人未反哭郷人並在故</span><br/>
<span class='tline' id='l72' data-llen='2015:2044'>今至實土三徧主人拜謝之謝其勤勞勤勞者謂在道助執紼在壙助</span><br/>
<span class='tline' id='l73' data-llen='2044:2071'><a onclick="displayPageImage('KR1d0027', 'SBCK', '034-3a' );" name="034-3a" class="pb">[034-3a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='2071:2100'>下棺及實土也　即位踊襲如初　注哀親之在斯　釋曰謂旣拜郷</span><br/>
<span class='tline' id='l75' data-llen='2100:2129'>人乃於羨道東即位踊無筭如初也云哀親之在斯者以親之在斯故</span><br/>
<span class='tline' id='l76' data-llen='2129:2158'>哀號甚踊無筭　乃反至北上　注西階至神位　釋曰自此盡門外</span><br/>
<span class='tline' id='l77' data-llen='2158:2187'>拜稽顙論主人反哭賔弔之事反哭者拜郷人訖反還家哭于廟入升</span><br/>
<span class='tline' id='l78' data-llen='2187:2216'>西階東面哭云西階東面反諸其所作也者案檀弓云反哭升堂反諸</span><br/>
<span class='tline' id='l79' data-llen='2216:2245'>其所作也注云親所行禮之處是也云反哭者於其祖廟者謂下士祖</span><br/>
<span class='tline' id='l80' data-llen='2245:2274'>禰共廟故下經賔出主人送于門外遂適于殯宫適士二廟者自殯宫</span><br/>
<span class='tline' id='l81' data-llen='2274:2303'>先朝禰後朝祖今反哭則先於祖後于禰遂適殯宫也案春秋僖八年</span><br/>
<span class='tline' id='l82' data-llen='2303:2332'>經書用致夫人左氏云凡夫人不殯於廟者春秋之丗多行殷法不與</span><br/>
<span class='tline' id='l83' data-llen='2332:2361'>禮合也云不於阼階西面西方神位者以特牲少牢主人行事升降皆</span><br/>
<span class='tline' id='l84' data-llen='2361:2390'>由阼階今不於阼階故決之以西方神位知者特牲少牢皆布席于奥</span><br/>
<span class='tline' id='l85' data-llen='2390:2419'>殯又在西階是西方神位主人非行事直哭而巳故就神位　婦人至</span><br/>
<span class='tline' id='l86' data-llen='2419:2448'>阼階　注辟主人也　釋曰反哭之禮主人男子等先入主婦婦人等</span><br/>
<span class='tline' id='l87' data-llen='2448:2477'>後入故婦人入丈丈在位者皆踊婦人不升西階者由主人在西階故</span><br/>
<span class='tline' id='l88' data-llen='2477:2506'>鄭云辟主人　主婦至踊三　注入于至更也　釋曰案檀弓云主婦</span><br/>
<span class='tline' id='l89' data-llen='2506:2533'><a onclick="displayPageImage('KR1d0027', 'SBCK', '034-3b' );" name="034-3b" class="pb">[034-3b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2533:2562'>入于室反諸其所養也鄭注云親所饋食之處但主人旣在西階親所</span><br/>
<span class='tline' id='l91' data-llen='2562:2591'>行禮之處以婦人無外事故於饋食之處哭也云出即位堂上西面也</span><br/>
<span class='tline' id='l92' data-llen='2591:2620'>者自小斂奉尸夷于堂巳後主婦等位皆在阼階上西面是以知出即</span><br/>
<span class='tline' id='l93' data-llen='2620:2649'>位者阼階上西面也云拾更也者凡成踊而拾皆主人踊主婦人踊賔</span><br/>
<span class='tline' id='l94' data-llen='2649:2678'>乃踊故云更也　賔弔至稽顙　注賔弔至無曰　釋曰知賔弔是衆</span><br/>
<span class='tline' id='l95' data-llen='2678:2707'>賔之長者以其弔賔皆在堂下今升堂釋詞故知賔中爲首者賔之長</span><br/>
<span class='tline' id='l96' data-llen='2707:2736'>也云反而亡焉失之矣於是爲甚者亦檀弓文引之證周人反哭而弔</span><br/>
<span class='tline' id='l97' data-llen='2736:2765'>哀之甚也云弔者北面者以經云賔弔者升自西階即云曰如之何不</span><br/>
<span class='tline' id='l98' data-llen='2765:2794'>見弔者改面之文明升堂北面可知云主人拜于位者拜于西階上東</span><br/>
<span class='tline' id='l99' data-llen='2794:2823'>面位知者以其上經主人升自西階東面故知仍東面位也云不北面</span><br/>
<span class='tline' id='l100' data-llen='2823:2852'>拜賔東者以其亦主人位也者郷飲酒郷射主人酬賔皆於賔東主人</span><br/>
<span class='tline' id='l101' data-llen='2852:2881'>位特牲少牢助祭之賔主人皆拜送于西階東面故於東面不移以其</span><br/>
<span class='tline' id='l102' data-llen='2881:2910'>亦主人位故也　賔降至稽顙　釋曰此於雜記五賔當相見之賔故</span><br/>
<span class='tline' id='l103' data-llen='2910:2939'>鄭上注云舉中焉明五賔皆依節而弔也　遂適至踊三　注啓位至</span><br/>
<span class='tline' id='l104' data-llen='2939:2968'>之位　釋曰案士喪禮朝夕哭位云婦人即位于堂南上主人堂下直</span><br/>
<span class='tline' id='l105' data-llen='2968:2995'><a onclick="displayPageImage('KR1d0027', 'SBCK', '034-4a' );" name="034-4a" class="pb">[034-4a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='2995:3024'>東序西面啓殯時云主人位如初又云主人入即位則此主啓位婦人</span><br/>
<span class='tline' id='l107' data-llen='3024:3053'>亦即位于堂東面主人即位于堂下直東序西面直東序西面即中庭</span><br/>
<span class='tline' id='l108' data-llen='3053:3082'>位也　兄弟至拜送　注兄弟至以歸　釋曰丈夫婦人在殯宫拾踊</span><br/>
<span class='tline' id='l109' data-llen='3082:3111'>旣訖兄弟入門者出主人拜而送之知兄弟小功以下也者此兄弟等</span><br/>
<span class='tline' id='l110' data-llen='3111:3140'>始死之時皆來臨喪殯訖各歸其家朝夕哭則就殯所至葬開殯而來</span><br/>
<span class='tline' id='l111' data-llen='3140:3169'>喪所至此反哭亦各歸其家至虞卒祭還來預焉故喪服小記云緦小</span><br/>
<span class='tline' id='l112' data-llen='3169:3198'>功虞卒哭則皆免是也云異門大功亦可以歸者大功以上有同財之</span><br/>
<span class='tline' id='l113' data-llen='3198:3227'>義爲異門則恩輕故可歸也　衆主至就次　注次倚廬也　釋曰云</span><br/>
<span class='tline' id='l114' data-llen='3227:3256'>衆主人出門者則主人拜送兄弟因在門外云闔門者鬼神尚幽闇云</span><br/>
<span class='tline' id='l115' data-llen='3256:3285'>次倚廬也者以未虞以前仍依於初東壁下倚木爲廬齊衰居堊室大</span><br/>
<span class='tline' id='l116' data-llen='3285:3313'>功張幃喪服傳云旣虞柱楣前屏此直云倚廬據主人斬衰者而言</span><br/>
<span class='tline' id='l117' data-llen='3313:3342'>猶朝夕哭不奠　注是日至易奠　釋曰自啓殯已來常奠今反哭至</span><br/>
<span class='tline' id='l118' data-llen='3342:3371'>殯宫猶朝夕哭如前不奠耳檀弓云葬日虞弗忍一日離也是日也以</span><br/>
<span class='tline' id='l119' data-llen='3371:3400'>虞易奠故不奠也　三虞　注虞喪至日離　釋曰云虞喪祭名日中</span><br/>
<span class='tline' id='l120' data-llen='3400:3429'>而虞不忍一日離皆檀弓文案彼云葬日虞弗忍一日離也又云卒哭</span><br/>
<span class='tline' id='l121' data-llen='3429:3456'><a onclick="displayPageImage('KR1d0027', 'SBCK', '034-4b' );" name="034-4b" class="pb">[034-4b] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='3456:3485'>曰成事是日也以吉祭易喪祭喪祭則三虞也云虞安也者主人孝子</span><br/>
<span class='tline' id='l123' data-llen='3485:3514'>葬之時送形而往迎魂而返恐魂神不安故設三虞以安之云骨肉歸</span><br/>
<span class='tline' id='l124' data-llen='3514:3543'>于土精氣無所不之者案檀弓云延陵季子葬其長子於嬴博之閒旣</span><br/>
<span class='tline' id='l125' data-llen='3543:3572'>窆左袒右還其封云骨肉歸復于土命也若魂氣則無不之是其骨肉</span><br/>
<span class='tline' id='l126' data-llen='3572:3601'>歸于土精氣無所不之之事言此者欲見迎魂而反以虞祭安之是以</span><br/>
<span class='tline' id='l127' data-llen='3601:3630'>鄭云孝子爲其彷徨三祭以安之云朝葬日中而虞即檀弓所云葬日</span><br/>
<span class='tline' id='l128' data-llen='3630:3659'>虞弗忍一日離又下士虞記亦云日中而行事是也　卒哭　注卒哭</span><br/>
<span class='tline' id='l129' data-llen='3659:3688'>至而巳　釋曰云卒哭三虞之後祭名者三虞者再虞用柔日後虞改</span><br/>
<span class='tline' id='l130' data-llen='3688:3717'>用剛日又隔柔日卒哭用剛日故云卒哭三虞之後祭名也云始朝夕</span><br/>
<span class='tline' id='l131' data-llen='3717:3746'>之閒哀至則哭至此祭止也者始死主人哭不絶聲小斂之後以親代</span><br/>
<span class='tline' id='l132' data-llen='3746:3775'>哭亦不絶聲至殯後主人在廬廬中思憶則哭又有朝夕於阼階下哭</span><br/>
<span class='tline' id='l133' data-llen='3775:3804'>至此爲卒哭祭唯有朝夕哭而巳言其哀殺也然則喪有三無時哭者</span><br/>
<span class='tline' id='l134' data-llen='3804:3833'>始死至殯哭不絶聲一無時旣殯廬中思憶則哭二無時卒哭祭後唯</span><br/>
<span class='tline' id='l135' data-llen='3833:3862'>有朝夕哭爲有時至練祭之後又止朝夕哭唯有堊室之中或十日或</span><br/>
<span class='tline' id='l136' data-llen='3862:3891'>五日一哭通前爲三無時之哭也是以檀弓云哭無時使必知其反也</span><br/>
<span class='tline' id='l137' data-llen='3891:3918'><a onclick="displayPageImage('KR1d0027', 'SBCK', '034-5a' );" name="034-5a" class="pb">[034-5a] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='3918:3947'>是據練後哭無時也　明日以其班祔　注班次至爲胖　釋曰云班</span><br/>
<span class='tline' id='l139' data-llen='3947:3976'>次也者謂昭穆之次第云祔卒哭之明日祭名者以卒哭用剛日祔用</span><br/>
<span class='tline' id='l140' data-llen='3976:4005'>柔日是以下士虞記云卒哭祭即云明日以其班祔故云卒哭之明日</span><br/>
<span class='tline' id='l141' data-llen='4005:4034'>祭名云祔猶屬也祭昭穆之次而屬之者以其孫祔於祖孫與祖昭穆</span><br/>
<span class='tline' id='l142' data-llen='4034:4063'>同故以孫連屬於祖而就祖而祭之也　記　釋曰凡記者皆是經不</span><br/>
<span class='tline' id='l143' data-llen='4063:4092'>具記之使充經文理備足也　士處至墉下　注將有至爲於　釋曰</span><br/>
<span class='tline' id='l144' data-llen='4092:4121'>云將有疾乃寢於適室者以士喪篇首云士死于適室此記云適寢者</span><br/>
<span class='tline' id='l145' data-llen='4121:4150'>適室一也故互見其文若不疾則在燕寢將有疾乃寢卧于適室故變</span><br/>
<span class='tline' id='l146' data-llen='4150:4179'>室爲寢也云東首者郷生氣之所云墉下者墉謂之牆喪大記謂之北</span><br/>
<span class='tline' id='l147' data-llen='4179:4208'>牖下必在北墉下亦取十一月一陽生於北生氣之始故也士喪禮論</span><br/>
<span class='tline' id='l148' data-llen='4208:4237'>其死事故不云疾此記人記其不備凡人死皆因疾故記其疾之所在</span><br/>
<span class='tline' id='l149' data-llen='4237:4266'>也　有疾疾者齊　注正情至其室　釋曰云有疾者旣有疾當齊戒</span><br/>
<span class='tline' id='l150' data-llen='4266:4295'>正情性故也云適寢者不齊不居其室者案郷黨孔子齊居必遷坐又</span><br/>
<span class='tline' id='l151' data-llen='4295:4324'>祭義云致齊於内散齊於外皆在適寢但散齊得郷外故云於外耳是</span><br/>
<span class='tline' id='l152' data-llen='4324:4353'>其齊居適寢也　養者皆齊　注憂也　釋曰案曲禮云父母有疾冠</span><br/>
<span class='tline' id='l153' data-llen='4353:4380'><a onclick="displayPageImage('KR1d0027', 'SBCK', '034-5b' );" name="034-5b" class="pb">[034-5b] <img width="20"  src="/static/img/kanseki-5.png"/></a></span><br/>
<span class='tline' id='l154' data-llen='4380:4409'>者不櫛行不翔笑不至矧怒不至詈不飲酒食肉疾止復故男女養疾</span><br/>
<span class='tline' id='l155' data-llen='4409:4438'>皆齊戒正情性也　徹琴瑟　注去樂　釋曰君子無大故琴瑟不離</span><br/>
<span class='tline' id='l156' data-llen='4438:4467'>其側今以父母有疾憂不在于樂故去之案喪大記云疾病内外皆埽</span><br/>
<span class='tline' id='l157' data-llen='4467:4496'>君大夫徹縣士去琴瑟注云凡樂器天子宫縣諸侯軒縣大夫判縣士</span><br/>
<span class='tline' id='l158' data-llen='4496:4525'>特縣去琴瑟者不■之士亦謂子男之士不命者也　疾病外内皆埽</span><br/>
<span class='tline' id='l159' data-llen='4525:4554'>注爲有至曰病　釋曰云疾甚曰病者則外内皆埽爲賔客來問疾自</span><br/>
<span class='tline' id='l160' data-llen='4554:4583'>絜清也　徹褻衣加新衣　注故衣至惡之　釋曰此文承疾病者及</span><br/>
<span class='tline' id='l161' data-llen='4583:4612'>養病者則徹褻衣據死者而言則生者亦去故衣服新衣矣徹褻衣謂</span><br/>
<span class='tline' id='l162' data-llen='4612:4641'>故玄端已有垢汙故來人穢惡是以徹去之加新衣者謂更加新朝服</span><br/>
<span class='tline' id='l163' data-llen='4641:4670'>喪大記亦云徹褻衣加新衣鄭注云徹褻衣則所加者新朝服矣互言</span><br/>
<span class='tline' id='l164' data-llen='4670:4699'>之也加朝服者明其終於正也互者褻衣是玄端新衣是朝服朝服言</span><br/>
<span class='tline' id='l165' data-llen='4699:4728'>新則褻衣是故玄端言褻朝服是絜不褻矣各舉一邊而言明皆有言</span><br/>
<span class='tline' id='l166' data-llen='4728:4757'>也必知褻衣是玄端新衣是朝服者案司服士之齊戒服玄端則疾者</span><br/>
<span class='tline' id='l167' data-llen='4757:4786'>與養疾者皆齊明服玄端矣檀弓云始死羔裘玄冠者易之而已羔裘</span><br/>
<span class='tline' id='l168' data-llen='4786:4815'>玄冠則朝服故知臨死所著新衣則朝服也故鄭云終於正也　御者</span><br/>
<span class='tline' id='l169' data-llen='4815:4842'><a onclick="displayPageImage('KR1d0027', 'SBCK', '034-6a' );" name="034-6a" class="pb">[034-6a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4842:4871'>至持體　注爲不至之人　釋曰案喪大記云體一人注云爲其不能</span><br/>
<span class='tline' id='l171' data-llen='4871:4900'>自屈伸也若然四體各一人亦爲不能自轉側詩云輾轉反側據身云</span><br/>
<span class='tline' id='l172' data-llen='4900:4929'>不能自屈伸據手足二文相兼乃具云御者今時侍從之人者士雖無</span><br/>
<span class='tline' id='l173' data-llen='4929:4958'>臣亦有侍御僕從近人終於其手也　屬纊以俟絶氣　注有其至新</span><br/>
<span class='tline' id='l174' data-llen='4958:4987'>絮　釋曰案喪大記注云纊今之新緜易動揺置口鼻之上以爲候亦</span><br/>
<span class='tline' id='l175' data-llen='4987:5016'>二注相兼乃具云纊新絮即新緜禹貢豫州貢纎纊明纊新緜也　男</span><br/>
<span class='tline' id='l176' data-llen='5016:5045'>子至之手　注備褻　釋曰案喪大記注云君子重終爲其相褻若然</span><br/>
<span class='tline' id='l177' data-llen='5045:5074'>疾時使御者持體并死于其手若婦人則内御者持體還死于其手故</span><br/>
<span class='tline' id='l178' data-llen='5074:5103'>喪大記云其母之喪則内御者抗衾而浴僖三十三年冬公薨于小寢</span><br/>
<span class='tline' id='l179' data-llen='5103:5132'>左氏傳曰即安服注云小寢夫人寢也禮男子不絶于婦人之手今僖</span><br/>
<span class='tline' id='l180' data-llen='5132:5161'>公薨于小寢譏其近女室是男子不絶于婦人之手備褻也　乃行禱</span><br/>
<span class='tline' id='l181' data-llen='5161:5190'>于五祀　注盡孝至曰行　釋曰云盡孝子之情者死期巳至必不可</span><br/>
<span class='tline' id='l182' data-llen='5190:5219'>求生但盡孝子之情故乃行禱五祀望祐助病者使之不死也云五祀</span><br/>
<span class='tline' id='l183' data-llen='5219:5248'>博言之士二祀曰門曰行者祭法文今禱五祀是廣博言之望助之者</span><br/>
<span class='tline' id='l184' data-llen='5248:5277'>衆其言五祀則與諸侯五祀同則祭法云諸侯五祀是也　乃卒　注</span><br/>
<span class='tline' id='l185' data-llen='5277:5304'><a onclick="displayPageImage('KR1d0027', 'SBCK', '034-6b' );" name="034-6b" class="pb">[034-6b] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='5304:5333'>卒終也　釋曰自此盡遷尸論上篇始死遷尸於南牖之事曲禮與爾</span><br/>
<span class='tline' id='l187' data-llen='5333:5362'>雅皆云大夫曰卒士曰不禄今士不言不禄而云卒者義取君子曰終</span><br/>
<span class='tline' id='l188' data-llen='5362:5391'>小人曰死故鄭云卒終也美言之使與大夫同稱也　主人啼兄弟哭</span><br/>
<span class='tline' id='l189' data-llen='5391:5420'>注哀有至易之　釋曰云哀有甚有否者啼即泣也檀弓云皐柴泣血</span><br/>
<span class='tline' id='l190' data-llen='5420:5449'>三年注云言泣無聲如血出則啼是哀之甚發聲則氣竭而息之聲不</span><br/>
<span class='tline' id='l191' data-llen='5449:5478'>委曲若往而不反對齊衰以下直哭無啼是其否也知於是始去笄纚</span><br/>
<span class='tline' id='l192' data-llen='5478:5507'>服深衣者禮記問喪云親始死雞斯徒跣扱上衽注云雞斯當爲笄纚</span><br/>
<span class='tline' id='l193' data-llen='5507:5536'>上衽深衣之裳前是其親始死笄纚服深衣也引檀弓者證服深衣易</span><br/>
<span class='tline' id='l194' data-llen='5536:5565'>去朝服之事也　設牀至設枕　注病卒至爲茨　釋曰經直云士死</span><br/>
<span class='tline' id='l195' data-llen='5565:5594'>于適室憮用斂衾不云此等之事故記人言之也云病卒之閒廢牀至</span><br/>
<span class='tline' id='l196' data-llen='5594:5623'>是設之者喪大記云疾病寢東首於北牖下廢牀是其始死亦因在地</span><br/>
<span class='tline' id='l197' data-llen='5623:5652'>無牀復而不蘇乃設牀於南牖下有枕席是病卒之閒廢牀於是設之</span><br/>
<span class='tline' id='l198' data-llen='5652:5681'>云事相變者謂疾病時去牀旣死設牀是生死事相變也衽卧席者曲</span><br/>
<span class='tline' id='l199' data-llen='5681:5710'>禮云請席何郷請衽何趾鄭云坐問郷卧問趾因於隂陽是衽爲卧席</span><br/>
<span class='tline' id='l200' data-llen='5710:5739'>昏禮注云衽卧席也　遷尸　注徙於至斂衾　釋曰云徙於牖下者</span><br/>
<span class='tline' id='l201' data-llen='5739:5766'><a onclick="displayPageImage('KR1d0027', 'SBCK', '034-7a' );" name="034-7a" class="pb">[034-7a] <img width="20"  src="/static/img/kanseki-5.png"/></a></span><br/>
<span class='tline' id='l202' data-llen='5766:5793'><a onclick="displayPageImage('KR1d0027', 'SBCK', '034-8a' );" name="034-8a" class="pb">[034-8a] <img width="20"  src="/static/img/kanseki-5.png"/></a></span><br/>
<span class='tline' id='l203' data-llen='5793:5822'>並有之事以其始死卒未有醴則用新酒若然醴酒俱有容有醴則用</span><br/>
<span class='tline' id='l204' data-llen='5822:5851'>之不更用酒以其始死不備故也若小斂以後則酒醴具設甒二醴酒</span><br/>
<span class='tline' id='l205' data-llen='5851:5880'>是也　赴曰至某死　注赴走至作訃　釋曰云母妻長子則曰君之</span><br/>
<span class='tline' id='l206' data-llen='5880:5909'>臣某之某死者上某是士名下某是母妻長子假令長子則云長子某</span><br/>
<span class='tline' id='l207' data-llen='5909:5938'>甲母妻則婦人不以名行直云母與妻也云赴走告也者言赴取急疾</span><br/>
<span class='tline' id='l208' data-llen='5938:5967'>之意故云赴走告也云今文赴作訃者雜記作訃者義取以言語相道</span><br/>
<span class='tline' id='l209' data-llen='5967:5996'>亦一塗也　室中至亦坐　注別尊卑也　釋曰云兄弟有命夫命婦</span><br/>
<span class='tline' id='l210' data-llen='5996:6025'>在焉亦坐者若無命夫命婦則皆立可知此士喪禮故鄭云別尊卑也</span><br/>
<span class='tline' id='l211' data-llen='6025:6054'>尊謂命夫命婦案大記君之喪主人主婦坐以外皆立若大夫喪主人</span><br/>
<span class='tline' id='l212' data-llen='6054:6083'>主婦命夫命婦皆坐以外皆立也士之喪主人父兄主婦姑姊妹皆坐</span><br/>
<span class='tline' id='l213' data-llen='6083:6112'>鄭云士賤同宗尊卑皆坐此命夫命婦之外立而不坐者此謂有命夫</span><br/>
<span class='tline' id='l214' data-llen='6112:6141'>命婦來兄弟爲士者則立若命夫命婦則同宗皆坐也　尸在至不出</span><br/>
<span class='tline' id='l215' data-llen='6141:6170'>注不二主　釋曰經直云主人唯君命出不言衆主人故記人辨之云</span><br/>
<span class='tline' id='l216' data-llen='6170:6199'>衆主人不出在尸東耳云不二主者曽子問云喪有二孤廟有二主爲</span><br/>
<span class='tline' id='l217' data-llen='6199:6228'>非禮不云不二孤而云不二主者彼廟主與喪孤相對此孤不對廟主</span><br/>
<span class='tline' id='l218' data-llen='6228:6255'><a onclick="displayPageImage('KR1d0027', 'SBCK', '034-8b' );" name="034-8b" class="pb">[034-8b] <img width="20"  src="/static/img/kanseki-5.png"/></a></span><br/>
<span class='tline' id='l219' data-llen='6255:6284'>孤亦是喪主故以主言之也　禭者至不坐　注牀髙由便　釋曰云</span><br/>
<span class='tline' id='l220' data-llen='6284:6313'>牀髙由便者曲禮云授立不跪授坐不立此委衣於牀者不坐委之以</span><br/>
<span class='tline' id='l221' data-llen='6313:6341'>牀髙亦如授立不坐之義故云由便也　其襚至致命注始死時也</span><br/>
<span class='tline' id='l222' data-llen='6341:6370'>釋曰云始死時者謂未小斂之前尸在室中戸西故北面致命若小斂</span><br/>
<span class='tline' id='l223' data-llen='6370:6399'>之後奉尸夷於堂則中庭北面致命　夏祝至盛之　注差擇之　釋</span><br/>
<span class='tline' id='l224' data-llen='6399:6428'>曰經直云祝淅米于堂南面用盆不言夏與盛之故記人言之　注内</span><br/>
<span class='tline' id='l225' data-llen='6428:6457'>御至冠也　釋曰云内御女御者以婦人稱内故以女御爲内御婦女</span><br/>
<span class='tline' id='l226' data-llen='6457:6486'>不死男子之手故知内御女御也天子八十一御妻亦曰女御與此別</span><br/>
<span class='tline' id='l227' data-llen='6486:6515'>也云無笄猶丈夫之不冠也者喪服小記云男子冠而婦人笄士喪禮</span><br/>
<span class='tline' id='l228' data-llen='6515:6544'>男子免不冠此云婦人不笄與男子不冠同故云猶丈夫不冠也　設</span><br/>
<span class='tline' id='l229' data-llen='6544:6573'>明至中帶　注中帶至禪襂　釋曰經直云設明衣不辨男子與婦人</span><br/>
<span class='tline' id='l230' data-llen='6573:6602'>故此記人云設明衣者男子其婦人則設中帶鄭云中帶若今襌襂者</span><br/>
<span class='tline' id='l231' data-llen='6602:6631'>鄭舉目驗而言但男子明衣之狀鄭不明言亦當與中帶相類有不同</span><br/>
<span class='tline' id='l232' data-llen='6631:6660'>之處故別雖名中帶亦號明衣取其圭潔也　卒洗至左齻　注象齒</span><br/>
<span class='tline' id='l233' data-llen='6660:6689'>堅　釋曰經直云實貝於尸左右及中不言逺近故記人辨之云右齻</span><br/>
<span class='tline' id='l234' data-llen='6689:6716'><a onclick="displayPageImage('KR1d0027', 'SBCK', '034-9a' );" name="034-9a" class="pb">[034-9a] <img width="20"  src="/static/img/kanseki-5.png"/></a></span><br/>
<span class='tline' id='l235' data-llen='6716:6745'>左齻謂牙兩畔最長者象生時齒堅也　夏祝徹餘飯　釋曰經不言</span><br/>
<span class='tline' id='l236' data-llen='6745:6774'>夏祝徹故記人言之　瑱塞耳　釋曰經直云瑱用白纊用掩之不云</span><br/>
<span class='tline' id='l237' data-llen='6774:6803'>塞耳恐同生人縣于耳旁故記人言之也　掘坎至其壤　釋曰經直</span><br/>
<span class='tline' id='l238' data-llen='6803:6832'>云甸人掘坎于階閒不辨大小故記人明之　注塊堛也　釋曰云塊</span><br/>
<span class='tline' id='l239' data-llen='6832:6861'>堛者爾雅釋言文孫氏云堛土塊也　明衣至下膝　注幕布至深也</span><br/>
<span class='tline' id='l240' data-llen='6861:6890'>釋曰云明衣裳用幕布則衣裳同用幕布云袂屬幅長下膝者唯據衣</span><br/>
<span class='tline' id='l241' data-llen='6890:6919'>而言以其下別云裳故也云幕布帷幕之布者周禮幕人云掌帷幕幄</span><br/>
<span class='tline' id='l242' data-llen='6919:6948'>帟綬鄭云帷幕皆以布爲之幄帟皆以繒爲之以其帷幕所以張之於</span><br/>
<span class='tline' id='l243' data-llen='6948:6977'>外恐不相勝舉故須用布鄭亦取此文用幕布爲義也故此云帷幕之</span><br/>
<span class='tline' id='l244' data-llen='6977:7006'>布云升數未聞者以其不云䟽布直云幕布故云未聞也云屬幅不削</span><br/>
<span class='tline' id='l245' data-llen='7006:7035'>幅者布幅二尺二寸凡用布皆削去邊幅旁一寸爲二寸計之則此不</span><br/>
<span class='tline' id='l246' data-llen='7035:7064'>削幅謂繚使相著還以袂二尺二寸云長下膝者謂爲此衣長至膝下</span><br/>
<span class='tline' id='l247' data-llen='7064:7093'>云又有裳於蔽下體深者凡平爲衣以其有裳故不至膝下此又有裳</span><br/>
<span class='tline' id='l248' data-llen='7093:7122'>而言膝下故云於蔽下體深也蔽下體解此經衣至膝下也　有前至</span><br/>
<span class='tline' id='l249' data-llen='7122:7151'>及觳注不辟至被土　釋曰云不辟質也者以其凡男子裳不連衣故</span><br/>
<span class='tline' id='l250' data-llen='7151:7178'><a onclick="displayPageImage('KR1d0027', 'SBCK', '034-9b' );" name="034-9b" class="pb">[034-9b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='7178:7207'>皆前三幅後四幅辟積其要閒示文今此亦前三後四不辟積者以其</span><br/>
<span class='tline' id='l252' data-llen='7207:7236'>一服不動不假上狹下寛也云凡他服短無見膚長無被土者他服謂</span><br/>
<span class='tline' id='l253' data-llen='7236:7265'>深衣深衣云短母見膚注云衣取蔽形又云長母被土注云爲汙辱是</span><br/>
<span class='tline' id='l254' data-llen='7265:7294'>也此裳及觳至足跗亦是不被土故引爲證也　縓綼緆　注一染至</span><br/>
<span class='tline' id='l255' data-llen='7294:7323'>曰緆　釋曰云一染謂之縓者爾雅文謂一入赤汁染之即漢時紅故</span><br/>
<span class='tline' id='l256' data-llen='7323:7352'>舉以爲況也云飾裳在幅曰綼者案深衣云純袂縁純邊注云純謂縁</span><br/>
<span class='tline' id='l257' data-llen='7352:7381'>之也縁邊衣裳之側廣各寸半則表裏共三寸矣此在幅亦衣裳之側</span><br/>
<span class='tline' id='l258' data-llen='7381:7424'>縁法如彼也　設握至于<img height='20' width='20' alt='&amp;KR1266' title='KR1266' src='https://raw.githubusercontent.com/kanripo/KR-Gaiji/master/images/KR1266.png'/>　注<img height='20' width='20' alt='&amp;KR1266' title='KR1266' src='https://raw.githubusercontent.com/kanripo/KR-Gaiji/master/images/KR1266.png'/>掌至結之　釋曰手無決者以其</span><br/>
<span class='tline' id='l259' data-llen='7424:7460'>經巳云設握麗于<img height='20' width='20' alt='&amp;KR1266' title='KR1266' src='https://raw.githubusercontent.com/kanripo/KR-Gaiji/master/images/KR1266.png'/>與決連結據右手有決者不言左手無決者故記</span><br/>
<span class='tline' id='l260' data-llen='7460:7496'>之云以握繫一端繞<img height='20' width='20' alt='&amp;KR1266' title='KR1266' src='https://raw.githubusercontent.com/kanripo/KR-Gaiji/master/images/KR1266.png'/>還從上自貫反與其一端結之者案上文握手</span><br/>
<span class='tline' id='l261' data-llen='7496:7525'>用玄纁裏長尺二寸今裏親膚據從手内置之長尺二寸中掩之手纔</span><br/>
<span class='tline' id='l262' data-llen='7525:7561'>相對也兩端各有繫先以一端繞<img height='20' width='20' alt='&amp;KR1266' title='KR1266' src='https://raw.githubusercontent.com/kanripo/KR-Gaiji/master/images/KR1266.png'/>一帀還從上自貫又以一端郷上</span><br/>
<span class='tline' id='l263' data-llen='7561:7597'>鉤中指反與繞<img height='20' width='20' alt='&amp;KR1266' title='KR1266' src='https://raw.githubusercontent.com/kanripo/KR-Gaiji/master/images/KR1266.png'/>者結於掌後節中　甸人築坅坎　注築實至曰坅</span><br/>
<span class='tline' id='l264' data-llen='7597:7626'>釋曰經直云甸人掘坎不云還使甸人築故記人明之還使甸人築之</span><br/>
<span class='tline' id='l265' data-llen='7626:7655'>也　隷人涅廁　注隷人至不用　釋曰知隷人罪人者案周禮司厲</span><br/>
<span class='tline' id='l266' data-llen='7655:7683'><a onclick="displayPageImage('KR1d0027', 'SBCK', '034-10a' );" name="034-10a" class="pb">[034-10a] <img width="20"  src="/static/img/kanseki-5.png"/></a></span><br/>
<span class='tline' id='l267' data-llen='7683:7712'>職云其奴男子入於罪隷則中國罪人對夷隷蠻隷貉隷之等是征四</span><br/>
<span class='tline' id='l268' data-llen='7712:7741'>夷所得也故鄭舉漢法今之徒役作者也云爲人復往褻之又亦鬼神</span><br/>
<span class='tline' id='l269' data-llen='7741:7770'>不用者若然古者非直不共偪浴亦不共廁故得云死者不用也　旣</span><br/>
<span class='tline' id='l270' data-llen='7770:7798'>襲至中庭　釋曰士之喪死日而襲經不云中庭設燎故記明之也</span><br/>
<span class='tline' id='l271' data-llen='7798:7827'>厥明滅燎陳衣　注記節　釋曰云記節者爲小斂陳衣當襲之明旦</span><br/>
<span class='tline' id='l272' data-llen='7827:7856'>滅燎之時故記節正經不云故記人亦明之也　凡絞至朝服　注凡</span><br/>
<span class='tline' id='l273' data-llen='7856:7885'>凡至爲輪　釋曰言凡非一之言以其唯小斂至大斂有絞大斂又有</span><br/>
<span class='tline' id='l274' data-llen='7885:7913'>紟故知凡中有大小斂也言類如朝服者雜記云朝服十五升是也</span><br/>
<span class='tline' id='l275' data-llen='7913:7922'>儀禮䟽卷第四十</span><br/>
</p>
<p><br/>
</p>
  </div>
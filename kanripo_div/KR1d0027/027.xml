<div id="txtcont" class="span9" style="position: relative;">
    <p><br/>
<span class='tline' id='l9' data-llen='220:247'><a onclick="displayPageImage('KR1d0027', 'SBCK', '027-1a' );" name="027-1a" class="pb">[027-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='247:257'>儀禮䟽卷第二十七</span><br/>
<span class='tline' id='l11' data-llen='257:285'>　　　　唐朝散大夫行太學博士弘文館學士臣賈公彦　等撰</span><br/>
<span class='tline' id='l12' data-llen='285:314'>四享至所有　注四當至致之　釋曰自此盡事畢論侯氏行覲禮訖</span><br/>
<span class='tline' id='l13' data-llen='314:343'>相隨即行三享之事云四當爲三古書作三四或皆積畫此篇又多四</span><br/>
<span class='tline' id='l14' data-llen='343:372'>字字相似由此誤也者知四當爲三者諸文唯謂三享無四享之事所</span><br/>
<span class='tline' id='l15' data-llen='372:401'>以誤作四者由古書作三四之字或皆積畫者堯典云帝曰咨亖岳皐</span><br/>
<span class='tline' id='l16' data-llen='401:430'>陶云外薄三海泰誓序云作泰誓三篇是古書三四皆積畫也云此篇</span><br/>
<span class='tline' id='l17' data-llen='430:459'>又多四字者下有四傳擯又云路下四亞之又云束帛四馬四門四尺</span><br/>
<span class='tline' id='l18' data-llen='459:488'>四字旣多積畫四又似三由此故誤爲四字也引大行人者欲證三享</span><br/>
<span class='tline' id='l19' data-llen='488:517'>爲正文云其禮差又無取於四也者案聘禮小聘曰問不享大聘雖有</span><br/>
<span class='tline' id='l20' data-llen='517:546'>享不言數明一享而巳案大行人五等諸侯皆同三享若然三與一及</span><br/>
<span class='tline' id='l21' data-llen='546:575'>不享是其禮之差是無取於四之義故從三爲正云初享或用馬或虎</span><br/>
<span class='tline' id='l22' data-llen='575:604'>豹之皮者案下經先陳馬聘禮特言皮故知初享以此二者爲先言或</span><br/>
<span class='tline' id='l23' data-llen='604:633'>者聘禮記云皮馬相閒可也又聘禮經夕幣時皮則左首展幣時更云</span><br/>
<span class='tline' id='l24' data-llen='633:662'>馬則幕南北面此下經亦用馬案郊祀特云虎豹之皮示服猛也是其</span><br/>
<span class='tline' id='l25' data-llen='662:689'><a onclick="displayPageImage('KR1d0027', 'SBCK', '027-1b' );" name="027-1b" class="pb">[027-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='689:718'>或用馬或用虎豹之皮爲初享也云其次享三牲魚腊籩豆之實以下</span><br/>
<span class='tline' id='l27' data-llen='718:747'>皆禮器文是以禮器云大饗其王事與三牲魚腊四海九州之美味也</span><br/>
<span class='tline' id='l28' data-llen='747:776'>籩豆之薦四時之和氣也内金示和也束帛加璧尊德也龜爲前列先</span><br/>
<span class='tline' id='l29' data-llen='776:805'>知也金次之見情也丹漆絲纊竹箭與衆共財也其餘無常貨各以其</span><br/>
<span class='tline' id='l30' data-llen='805:834'>國之所有則致逺物也彼諸侯國王爲祫祭而致之與此因覲致之同</span><br/>
<span class='tline' id='l31' data-llen='834:863'>以其因覲即助祭因祭即致享物若不當三年祫祭即特致三享也云</span><br/>
<span class='tline' id='l32' data-llen='863:892'>皆以璧帛致之者案聘禮束帛加璧享君束錦加琮享夫人小行人亦</span><br/>
<span class='tline' id='l33' data-llen='892:921'>云璧以帛琮以錦是五等諸侯享天子與后此云璧帛致之者據享天</span><br/>
<span class='tline' id='l34' data-llen='921:950'>子而言若享后即用琮錦但三享在庭分爲三段一度致之據三享而</span><br/>
<span class='tline' id='l35' data-llen='950:979'>言非謂三度致之爲皆也凡享者貢國所有或因朝而貢或歳之常貢</span><br/>
<span class='tline' id='l36' data-llen='979:1008'>歳之常貢則小行人云春入貢及大宰九貢是也因朝而貢者則大行</span><br/>
<span class='tline' id='l37' data-llen='1008:1037'>人云侯服歳一見其貢祀物之等是也皆有璧帛以致之案小行人云</span><br/>
<span class='tline' id='l38' data-llen='1037:1066'>合六幣圭以馬璋以皮璧以帛琮以錦琥以繡璜以黼此六物者以和</span><br/>
<span class='tline' id='l39' data-llen='1066:1095'>諸侯之好故注云合同也六幣所以享也五等諸侯享天子用璧享后</span><br/>
<span class='tline' id='l40' data-llen='1095:1124'>用琮其大各如其瑞皆有庭實以馬若皮皮虎豹之皮用圭璋者二王</span><br/>
<span class='tline' id='l41' data-llen='1124:1151'><a onclick="displayPageImage('KR1d0027', 'SBCK', '027-2a' );" name="027-2a" class="pb">[027-2a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='1151:1180'>之後也二王後尊故享用圭璋而特之禮器曰圭璋特義亦通於此其</span><br/>
<span class='tline' id='l43' data-llen='1180:1209'>於諸侯亦用璧琮耳子男於諸侯則享用琥璜下其瑞也凡二王後諸</span><br/>
<span class='tline' id='l44' data-llen='1209:1238'>侯相享之玉大小各降其瑞一等若如此言鄭知五等享玉各如其瑞</span><br/>
<span class='tline' id='l45' data-llen='1238:1267'>者見玉人職云璧琮九寸諸侯以享天子言九寸據上公琮以享后不</span><br/>
<span class='tline' id='l46' data-llen='1267:1296'>言者文不具公依命數與瑞等則侯伯子男之享玉亦如其瑞可知又</span><br/>
<span class='tline' id='l47' data-llen='1296:1325'>知五等自相享各降其瑞一等者又見玉人職云瑑琮八寸諸侯以享</span><br/>
<span class='tline' id='l48' data-llen='1325:1354'>夫人鄭云獻於所朝聘君之夫人兼言聘者欲見聘使亦下君之瑞一</span><br/>
<span class='tline' id='l49' data-llen='1354:1383'>寸與君同直言瑑琮享夫人不言瑑璧以享君亦文不具若然侯伯子</span><br/>
<span class='tline' id='l50' data-llen='1383:1412'>男自相享各降其瑞一寸可知圭璋據二王後享天子與后者五等諸</span><br/>
<span class='tline' id='l51' data-llen='1412:1441'>侯旣用璧琮二王後尊明用圭以享天子用璋以享后可知又知二王</span><br/>
<span class='tline' id='l52' data-llen='1441:1470'>後自相享亦用璧琮者以五等諸侯降於享天子明二王後退用璧琮</span><br/>
<span class='tline' id='l53' data-llen='1470:1499'>可知子男自相享用琥璜者以其子男瑞用璧享天子可與瑞同自相</span><br/>
<span class='tline' id='l54' data-llen='1499:1528'>享不得與瑞等降用琥璜可知若然子男之臣自相聘亦享用琥璜不</span><br/>
<span class='tline' id='l55' data-llen='1528:1557'>得踰君故也又知五等之臣聘享之玉皆降其君一寸者又見玉人云</span><br/>
<span class='tline' id='l56' data-llen='1557:1586'>瑑圭璋八寸璧琮八寸以覜聘八寸據上公之臣則侯伯子男臣各降</span><br/>
<span class='tline' id='l57' data-llen='1586:1613'><a onclick="displayPageImage('KR1d0027', 'SBCK', '027-2b' );" name="027-2b" class="pb">[027-2b] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1613:1642'>其君一寸可知案孝經緯援神契云二王後稱公大國稱侯則二王之</span><br/>
<span class='tline' id='l59' data-llen='1642:1671'>後爲公而則前謂公者案典命云上公九命爲伯其國家宫室車旗衣</span><br/>
<span class='tline' id='l60' data-llen='1671:1700'>服禮儀皆以九爲節鄭注云上公者謂王之三公有德者加命爲二伯</span><br/>
<span class='tline' id='l61' data-llen='1700:1729'>二王之後亦爲上公若然典命云王之三公八命有功加一命爲二伯</span><br/>
<span class='tline' id='l62' data-llen='1729:1758'>則周公召公是也本國猶稱侯則魯侯燕伯是也　奉束至稽首　注</span><br/>
<span class='tline' id='l63' data-llen='1758:1787'>卓讀至敬也　釋曰云中庭西上者案昬禮云參分庭一在南又聘禮</span><br/>
<span class='tline' id='l64' data-llen='1787:1816'>云庭實皮則攝之注云參分庭一在南又米筥設于中庭鄭注云言當</span><br/>
<span class='tline' id='l65' data-llen='1816:1845'>中庭者南北之中也則此云中庭亦是南北之中不參分庭一在南者</span><br/>
<span class='tline' id='l66' data-llen='1845:1874'>以其三享同陳須入庭深設之故也云卓讀如卓王孫之卓卓猶的也</span><br/>
<span class='tline' id='l67' data-llen='1874:1903'>者以音字旣同而讀從之卓王孫是司馬相如之妻文君之父也於十</span><br/>
<span class='tline' id='l68' data-llen='1903:1932'>馬之内以素的一馬以爲上故訓卓爲的也云書其國名後當識其何</span><br/>
<span class='tline' id='l69' data-llen='1932:1961'>産也者謂若晉有鄭之小駟復有屈産之類是也云馬必十匹者不敢</span><br/>
<span class='tline' id='l70' data-llen='1961:1990'>斥王之乗用成數敬也者此爲庭實故用十匹案康王之誥二伯率諸</span><br/>
<span class='tline' id='l71' data-llen='1990:2019'>侯而入皆布乗黃朱而陳四匹者彼據二王之後以國所有享新王享</span><br/>
<span class='tline' id='l72' data-llen='2019:2048'>物陳於庭用圭以馬致享馬不得上堂亦陳於庭直以圭升堂致命乗</span><br/>
<span class='tline' id='l73' data-llen='2048:2075'><a onclick="displayPageImage('KR1d0027', 'SBCK', '027-3a' );" name="027-3a" class="pb">[027-3a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='2075:2104'>馬若乗皮故以四爲禮非所享之物故用四馬與此異也　擯者至受</span><br/>
<span class='tline' id='l75' data-llen='2104:2132'>之　注亦言至受之　釋曰云亦言王欲親受之者亦上親受之也</span><br/>
<span class='tline' id='l76' data-llen='2132:2161'>侯氏至隨之　注王不至益臣　釋曰云授宰幣王旣撫玉不受幣幣</span><br/>
<span class='tline' id='l77' data-llen='2161:2190'>即束帛加璧并玉言幣故小行人合六幣皮馬與玉皆爲幣此單言宰</span><br/>
<span class='tline' id='l78' data-llen='2190:2219'>即大宰大宰主幣故周禮大宰職云大朝覲㑹同賛玉幣玉獻玉几玉</span><br/>
<span class='tline' id='l79' data-llen='2219:2248'>爵注云助王受此四者是也云王不受玉撫之而巳輕財也者案聘義</span><br/>
<span class='tline' id='l80' data-llen='2248:2277'>圭璋還之爲重禮璧琮不還爲輕財是以圭璋親受璧琮初即不受爲</span><br/>
<span class='tline' id='l81' data-llen='2277:2306'>輕財故也云以馬出隨侯氏出授王人於外也者謂侯氏牽馬而出馬</span><br/>
<span class='tline' id='l82' data-llen='2306:2335'>隨侯氏之後出授王人於外也云王之尊益君侯氏之卑益臣者春夏</span><br/>
<span class='tline' id='l83' data-llen='2335:2364'>受贄于朝雖無迎法王猶在朝至受享又迎之而稱賔主至覲禮受享</span><br/>
<span class='tline' id='l84' data-llen='2364:2393'>皆無迎法不下堂而見諸侯巳是王尊爲君禮臣卑爲臣禮王猶親受</span><br/>
<span class='tline' id='l85' data-llen='2393:2422'>其玉今至于三享貢國所有行供奉之節故使自執其馬王不使人受</span><br/>
<span class='tline' id='l86' data-llen='2422:2451'>之於庭者是王之尊益君侯氏之卑益臣故也聘禮享用皮及賔私覿</span><br/>
<span class='tline' id='l87' data-llen='2451:2480'>馬皆使人受之者見他國之君不臣人之臣故與此異也若然聘禮享</span><br/>
<span class='tline' id='l88' data-llen='2480:2509'>君尚有幣問卿大夫此諸侯覲天子享天子訖亦當有幣問公卿大夫</span><br/>
<span class='tline' id='l89' data-llen='2509:2536'><a onclick="displayPageImage('KR1d0027', 'SBCK', '027-3b' );" name="027-3b" class="pb">[027-3b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2536:2565'>是以隱七年左氏傳云初戎朝于周發幣于公卿而凡伯不賔服注云</span><br/>
<span class='tline' id='l91' data-llen='2565:2594'>戎以朝禮及公卿大夫發陳其幣凡伯以諸侯爲王卿士不修賔主之</span><br/>
<span class='tline' id='l92' data-llen='2594:2623'>禮敬報於戎是以冬天王使凡伯來聘還戎伐之於楚丘以歸是諸侯</span><br/>
<span class='tline' id='l93' data-llen='2623:2651'>朝天子亦有聘及公卿大夫之事也　乃右至聽事注右肉至無咎</span><br/>
<span class='tline' id='l94' data-llen='2651:2680'>釋曰自此盡降出論侯氏受刑王免之降出之事刑袒於右者右是用</span><br/>
<span class='tline' id='l95' data-llen='2680:2709'>事之便又是隂隂主刑以不能用事故刑袒於右也云凡以禮事者左</span><br/>
<span class='tline' id='l96' data-llen='2709:2738'>袒左袒者無問吉凶禮皆袒左知者士喪禮云主人出南面左袒扱諸</span><br/>
<span class='tline' id='l97' data-llen='2738:2767'>面之右檀弓云延陵季子葬其子於嬴博之閒葬訖左袒故云凡以該</span><br/>
<span class='tline' id='l98' data-llen='2767:2796'>之引易曰折其右肱無咎者案易豐䷶卦九三云折其右肱無咎凡卦</span><br/>
<span class='tline' id='l99' data-llen='2796:2825'>爻二至四三至五兩體交互各成一卦先儒謂之互體故鄭隨其義而</span><br/>
<span class='tline' id='l100' data-llen='2825:2854'>注云三艮爻艮爲手互體爲巽巽又爲進退手而便於進退右肱也猶</span><br/>
<span class='tline' id='l101' data-llen='2854:2883'>大臣用事于君君能誅之故無咎引之者證刑理冝於右之義云告聽</span><br/>
<span class='tline' id='l102' data-llen='2883:2912'>事者告王以國所用爲罪之事也者加得字解之當云告王以國所用</span><br/>
<span class='tline' id='l103' data-llen='2912:2941'>爲者得非罪之事也正是罪之一辭解擬受刑之意又解云告王以己</span><br/>
<span class='tline' id='l104' data-llen='2941:2970'>無罪引下文伯父無事解之不辭之甚也　侯氏至降出　注王辭至</span><br/>
<span class='tline' id='l105' data-llen='2970:2997'><a onclick="displayPageImage('KR1d0027', 'SBCK', '027-4a' );" name="027-4a" class="pb">[027-4a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='2997:3026'>勞也　釋曰云當出隱於屏而襲之也者以屏外不見天子爲隱向者</span><br/>
<span class='tline' id='l107' data-llen='3026:3055'>右袒今王辭以無事故冝襲也云天子外屏者據此文出門乃云屏南</span><br/>
<span class='tline' id='l108' data-llen='3055:3084'>即是外屏云天子外屏取禮緯之文故禮緯云天子外屏諸侯内屏大</span><br/>
<span class='tline' id='l109' data-llen='3084:3112'>夫以簾士以帷是也　天子至再拜注賜車至外也　釋曰自此盡</span><br/>
<span class='tline' id='l110' data-llen='3112:3141'>亦如之論王使人賜侯氏車服之事云同姓金路異姓象路案周禮巾</span><br/>
<span class='tline' id='l111' data-llen='3141:3170'>車掌五路自玉路至木路玉路以祀尊之不賜諸侯金路云同姓以封</span><br/>
<span class='tline' id='l112' data-llen='3170:3199'>象路云異姓以封革路云以封四衛木路云以封蕃國鄭云同姓謂王</span><br/>
<span class='tline' id='l113' data-llen='3199:3228'>子母弟率以功德出封雖爲侯伯其畫服猶如上公賜魯侯鄭伯服則</span><br/>
<span class='tline' id='l114' data-llen='3228:3258'>衮冕得乗金路以下與上公同則大公與𣏌宋雖異姓服衮冕乗金路</span><br/>
<span class='tline' id='l115' data-llen='3258:3287'>矣異姓謂舅甥之國與王有親者得乗象路異姓侯伯同姓子男皆乗</span><br/>
<span class='tline' id='l116' data-llen='3287:3316'>象路以下四衛謂要服以内庶姓與王無親者自侯伯子男皆乗革路</span><br/>
<span class='tline' id='l117' data-llen='3316:3345'>以下蕃國據外爲揔名皆乗木路而巳鄭直言金路象路者略之也云</span><br/>
<span class='tline' id='l118' data-llen='3345:3374'>服則衮也鷩也毳也據司服而言案司服上陳王之吉服有九下云公</span><br/>
<span class='tline' id='l119' data-llen='3374:3403'>之服自衮冕而下如王之服侯伯自鷩冕而下如公之服子男自毳冕</span><br/>
<span class='tline' id='l120' data-llen='3403:3432'>而下如侯伯之服也　路先至車南　注路謂至十兩　釋曰云凡君</span><br/>
<span class='tline' id='l121' data-llen='3432:3459'><a onclick="displayPageImage('KR1d0027', 'SBCK', '027-4b' );" name="027-4b" class="pb">[027-4b] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='3459:3488'>乗車曰路者鄭注周禮云路大也君之居以大爲名是以云路寢路門</span><br/>
<span class='tline' id='l123' data-llen='3488:3517'>之等引春秋者閔二年左氏傳云狄人伐衛又云及狄人戰于熒澤衞</span><br/>
<span class='tline' id='l124' data-llen='3517:3546'>師敗績遂滅衛夜與國人出狄入衛遂從之又敗諸河宋桓公逆諸河</span><br/>
<span class='tline' id='l125' data-llen='3546:3575'>宵濟立戴公以廬於曹齊侯使公子無虧帥車三百乗甲士三千人以</span><br/>
<span class='tline' id='l126' data-llen='3575:3604'>戍曹歸公乗馬祭服五稱牛羊豕鷄狗皆三百與門材歸夫人魚軒重</span><br/>
<span class='tline' id='l127' data-llen='3604:3633'>錦三十兩鄭引之證重賜無數在車南也　諸公至是右　注言諸至</span><br/>
<span class='tline' id='l128' data-llen='3633:3662'>氏也　釋曰云言諸公者王同時分命之而使賜侯氏也者以其言諸</span><br/>
<span class='tline' id='l129' data-llen='3662:3691'>非一之義以諸侯來覲者衆各停一館故命諸公分往賜之云右讀如</span><br/>
<span class='tline' id='l130' data-llen='3691:3720'>周公右王之右者案襄公二十一年左氏傳晉欒盈出奔楚范宣子殺</span><br/>
<span class='tline' id='l131' data-llen='3720:3749'>羊舌虎囚伯華於是祁奚老矣聞之乗馹而見宣子祁奚曰夫謀而鮮</span><br/>
<span class='tline' id='l132' data-llen='3749:3778'>過惠訓不倦者叔向有焉社稷之固也猶將十丗宥之以勸能者今壹</span><br/>
<span class='tline' id='l133' data-llen='3778:3807'>不免其身以棄社稷不亦惑乎鯀殛而禹興伊尹放太甲而相之而卒</span><br/>
<span class='tline' id='l134' data-llen='3807:3836'>無怨色管蔡爲戮周公右王若之何其以虎也棄社稷鄭引此者證大</span><br/>
<span class='tline' id='l135' data-llen='3836:3865'>史是右是佐公而在公右之義也云是右者始隨入於升東面乃居其</span><br/>
<span class='tline' id='l136' data-llen='3865:3894'>右者大史卑明始時隨公後升訖公東面大史乃居其右故云是右謂</span><br/>
<span class='tline' id='l137' data-llen='3894:3921'><a onclick="displayPageImage('KR1d0027', 'SBCK', '027-5a' );" name="027-5a" class="pb">[027-5a] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='3921:3950'>於是乃居公右而並東面知並立者以其在公右宣王命故也　升成</span><br/>
<span class='tline' id='l139' data-llen='3950:3979'>拜　注大史至之類　釋曰引春秋者僖九年經夏公㑹宰周公齊侯</span><br/>
<span class='tline' id='l140' data-llen='3979:4008'>宋子衛侯之等于葵丘傳云王使宰孔賜齊侯胙曰天子有事于文武</span><br/>
<span class='tline' id='l141' data-llen='4008:4037'>使孔賜伯舅胙齊侯將下拜孔曰且有後命天子使孔曰以伯舅耊老</span><br/>
<span class='tline' id='l142' data-llen='4037:4066'>加勞賜一級無下拜對曰天威不違顔咫尺小白余敢貪天子之命無</span><br/>
<span class='tline' id='l143' data-llen='4066:4095'>下拜恐隕越于下以遺天子羞敢不下拜下拜登受鄭引之者證此大</span><br/>
<span class='tline' id='l144' data-llen='4095:4124'>史述王辭侯氏下拜亦如此故鄭云此辭之類也但彼以齊侯年老故</span><br/>
<span class='tline' id='l145' data-llen='4124:4153'>未降巳辭此下拜禮也故降拜乃辭之彼齊侯不升成拜者亦以年老</span><br/>
<span class='tline' id='l146' data-llen='4153:4182'>故也　使者至如之　注旣云至遂言　釋曰云旣云拜送乃言儐使</span><br/>
<span class='tline' id='l147' data-llen='4182:4211'>者以勞有成禮略而遂言者經云侯氏送再拜者事勢冝終故連言之</span><br/>
<span class='tline' id='l148' data-llen='4211:4240'>其實儐使者在拜送前必以之儐後略言者以儐有成禮可依故後略</span><br/>
<span class='tline' id='l149' data-llen='4240:4268'>言案上篇以來毎有儐禮皆是成篇之法是成禮也　同姓至叔舅</span><br/>
<span class='tline' id='l150' data-llen='4268:4297'>注據此至而言　釋曰案周禮冢宰職云掌建邦之六典以佐王治邦</span><br/>
<span class='tline' id='l151' data-llen='4297:4326'>國注云大曰邦小曰國邦之所居亦曰國者彼經或邦國連言或單言</span><br/>
<span class='tline' id='l152' data-llen='4326:4355'>國則邦國連言據諸侯單言國據王以邦在國上故云大曰邦小曰國</span><br/>
<span class='tline' id='l153' data-llen='4355:4382'><a onclick="displayPageImage('KR1d0027', 'SBCK', '027-5b' );" name="027-5b" class="pb">[027-5b] <img width="20"  src="/static/img/kanseki-5.png"/></a></span><br/>
<span class='tline' id='l154' data-llen='4382:4411'>唯王建國是邦之所居亦曰國彼對文則例散文則通故此大國言國</span><br/>
<span class='tline' id='l155' data-llen='4411:4440'>小國言邦也鄭云據此禮云伯父同姓大邦而言者鄭欲解稱伯父叔</span><br/>
<span class='tline' id='l156' data-llen='4440:4469'>父不要同姓爲定之意云據此云伯父者即上文云伯父此文即云同</span><br/>
<span class='tline' id='l157' data-llen='4469:4498'>姓大國則曰伯父是以云據此禮云伯父同姓大邦而言若也據文則</span><br/>
<span class='tline' id='l158' data-llen='4498:4527'>不要同姓與大國案下曲禮東西二伯不問同姓異姓皆稱伯父州牧</span><br/>
<span class='tline' id='l159' data-llen='4527:4556'>而稱叔父鄭云牧尊於大國之君而謂之叔父辟二伯亦以此爲尊是</span><br/>
<span class='tline' id='l160' data-llen='4556:4585'>此又云同姓大國則曰伯父者唯據此禮而云伯父而言不據他文故</span><br/>
<span class='tline' id='l161' data-llen='4585:4613'>鄭此注決爲不定之意　饗禮乃歸注禮謂至一燕　釋曰云禮謂</span><br/>
<span class='tline' id='l162' data-llen='4613:4642'>食燕也者案聘禮及諸文言饗皆單云饗無云禮鄭所引掌客五等饗</span><br/>
<span class='tline' id='l163' data-llen='4642:4671'>食燕三者具有今饗下有禮故以禮爲食燕也云王或不親以其禮幣</span><br/>
<span class='tline' id='l164' data-llen='4671:4700'>致之鄭言此者欲解經變食燕而言之禮見王有故不親食燕則以禮</span><br/>
<span class='tline' id='l165' data-llen='4700:4729'>幣致之故言之禮云略言饗禮互文者直言饗見王無故親饗之若王</span><br/>
<span class='tline' id='l166' data-llen='4729:4758'>有故亦以侑幣之禮致之食燕公之禮見王有故以幣之禮致之亦冝</span><br/>
<span class='tline' id='l167' data-llen='4758:4787'>有王無故親食燕故云互文也引掌客者見五等諸侯饗食燕皆具有</span><br/>
<span class='tline' id='l168' data-llen='4787:4816'>證經之禮是食燕之義也以此文爲互則饗食燕皆有酬幣侑幣是以</span><br/>
<span class='tline' id='l169' data-llen='4816:4843'><a onclick="displayPageImage('KR1d0027', 'SBCK', '027-6a' );" name="027-6a" class="pb">[027-6a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4843:4872'>掌客職三饗三食三燕云云即云若弗酌則以幣致之鄭注云若弗酌</span><br/>
<span class='tline' id='l171' data-llen='4872:4901'>謂君有故不親饗食燕彼是諸侯自相待法此鄭引之證經天子待諸</span><br/>
<span class='tline' id='l172' data-llen='4901:4930'>侯法則天子待諸侯三者皆有幣可知案掌客云王巡守從者三公眡</span><br/>
<span class='tline' id='l173' data-llen='4930:4959'>上公之禮卿眡侯伯之禮大夫眡子男之禮則天子使公卿大夫存覜</span><br/>
<span class='tline' id='l174' data-llen='4959:4988'>省至諸侯之國諸侯與之饗食燕皆有幣與諸侯同可知也若大國之</span><br/>
<span class='tline' id='l175' data-llen='4988:5017'>孤聘於天子及鄰國其饗食燕有侑幣酬幣亦與子男同故大行人云</span><br/>
<span class='tline' id='l176' data-llen='5017:5046'>凡大國之孤執皮帛以繼小國之君出入三積不問一勞又云其他皆</span><br/>
<span class='tline' id='l177' data-llen='5046:5075'>眡小國之君鄭注云他謂貳車及介牢禮賔主之閒擯者將幣祼酢饗</span><br/>
<span class='tline' id='l178' data-llen='5075:5104'>食之數故知饗食燕亦有幣也案聘禮云若不親食使大夫各以其爵</span><br/>
<span class='tline' id='l179' data-llen='5104:5133'>朝服致之以侑幣如致饔無儐致饗以酬幣亦如之是親饗食之有幣</span><br/>
<span class='tline' id='l180' data-llen='5133:5162'>可知又云燕與俶獻無常數又不言致燕以幣則無致燕之禮親燕亦</span><br/>
<span class='tline' id='l181' data-llen='5162:5191'>無酬幣鹿鳴序云燕羣臣嘉賔也旣飲食之又實幣帛筐篚以將其厚</span><br/>
<span class='tline' id='l182' data-llen='5191:5220'>意則飲食據饗食有幣若然發首云燕羣臣嘉賔者文王於羣臣嘉賔</span><br/>
<span class='tline' id='l183' data-llen='5220:5249'>恩厚燕之無數故先言其實無幣也若然天子燕已臣及四方卿大夫</span><br/>
<span class='tline' id='l184' data-llen='5249:5278'>諸侯燕己臣及四方卿大夫皆無酬幣也　諸侯至其上　注四時至</span><br/>
<span class='tline' id='l185' data-llen='5278:5305'><a onclick="displayPageImage('KR1d0027', 'SBCK', '027-6b' );" name="027-6b" class="pb">[027-6b] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='5305:5334'>侯也　釋曰自此盡四傳擯論㑹同王爲壇見諸侯之事云四時朝覲</span><br/>
<span class='tline' id='l187' data-llen='5334:5363'>受之於廟者案曲禮下經言之春夏朝宗在朝不在廟而言四時朝覲</span><br/>
<span class='tline' id='l188' data-llen='5363:5392'>皆在廟者朝宗雖在朝受享則在廟故并言之云此謂時㑹殷同也者</span><br/>
<span class='tline' id='l189' data-llen='5392:5421'>以司儀職云將合諸侯則令爲壇三成與此爲一事則合者合諸侯也</span><br/>
<span class='tline' id='l190' data-llen='5421:5450'>故知此爲壇見諸侯謂時㑹殷同時也案大宗伯云時見曰㑹殷見曰</span><br/>
<span class='tline' id='l191' data-llen='5450:5479'>同鄭注云時見者言無常期諸侯有不順服者王將有征討之事則旣</span><br/>
<span class='tline' id='l192' data-llen='5479:5508'>朝覲王爲壇於國外合諸侯而命事焉春秋傳曰有事而㑹不協而盟</span><br/>
<span class='tline' id='l193' data-llen='5508:5537'>是也殷猶衆也十二歳王如不巡守則六服盡朝朝禮旣畢王亦爲壇</span><br/>
<span class='tline' id='l194' data-llen='5537:5566'>合諸侯以命政焉所命之政如王巡守殷見四方四方四時分來終歳</span><br/>
<span class='tline' id='l195' data-llen='5566:5595'>則遍若如此注則時㑹殷同亦有朝覲在廟而獨云四時朝覲在廟者</span><br/>
<span class='tline' id='l196' data-llen='5595:5624'>以其周禮大行人諸侯依服數來朝時㑹無常期假令當方諸侯有不</span><br/>
<span class='tline' id='l197' data-llen='5624:5653'>順服則順服者皆來朝王其中則有當朝之歳者復有不當朝之歳者</span><br/>
<span class='tline' id='l198' data-llen='5653:5682'>若當朝之歳者自於廟朝覲若不當朝之歳者當在壇朝若十二年王</span><br/>
<span class='tline' id='l199' data-llen='5682:5711'>不巡守則殷朝亦云旣朝乃於壇者六服之内若以當歳者即在廟則</span><br/>
<span class='tline' id='l200' data-llen='5711:5740'>依服數十二歳合有侯服年年朝者在廟朝覲其五服自甸男采衞要</span><br/>
<span class='tline' id='l201' data-llen='5740:5767'><a onclick="displayPageImage('KR1d0027', 'SBCK', '027-7a' );" name="027-7a" class="pb">[027-7a] <img width="20"  src="/static/img/kanseki-5.png"/></a></span><br/>
<span class='tline' id='l202' data-llen='5767:5796'>五服若以十二歳王巡守揔合朝服不得獨在廟在壇朝故鄭㑹同皆</span><br/>
<span class='tline' id='l203' data-llen='5796:5825'>言旣朝覲乃爲壇於國外也朝事儀未在壇朝而先言帥諸侯拜日亦</span><br/>
<span class='tline' id='l204' data-llen='5825:5854'>謂帥巳朝者諸侯而言也云爲宮者於國外春㑹同則於東方云云者</span><br/>
<span class='tline' id='l205' data-llen='5854:5883'>經直言爲壇鄭知逐四方爲之者案司儀云將合諸侯則令爲壇三成</span><br/>
<span class='tline' id='l206' data-llen='5883:5912'>鄭注云合諸侯謂有事而㑹也爲壇于國外以命事天子春帥諸侯拜</span><br/>
<span class='tline' id='l207' data-llen='5912:5941'>日於東郊則爲壇於國東夏禮日於南郊則爲壇於國南秋禮山川丘</span><br/>
<span class='tline' id='l208' data-llen='5941:5970'>陵於西郊則爲壇於國西冬禮月與四瀆於北郊則爲壇於國北旣拜</span><br/>
<span class='tline' id='l209' data-llen='5970:5999'>禮而還加方明於壇上而祀焉鄭引此文下及朝事儀而言故知爲壇</span><br/>
<span class='tline' id='l210' data-llen='5999:6028'>皆依方爲之但四方之壇並冝在四郊之内以其拜日之等於近郊退</span><br/>
<span class='tline' id='l211' data-llen='6028:6057'>來就壇明壇在近郊之内但去城不知逺近或四方皆依成數東方八</span><br/>
<span class='tline' id='l212' data-llen='6057:6086'>里南方七里西方九里北方六里四方此其定分案職方王㑹同或出</span><br/>
<span class='tline' id='l213' data-llen='6086:6115'>畿在諸侯之國故職方氏令諸侯供待之事則無常數云八尺曰尋者</span><br/>
<span class='tline' id='l214' data-llen='6115:6144'>依考工記云殳長尋有四尺從軫差之知尋長八尺云三重者自下差</span><br/>
<span class='tline' id='l215' data-llen='6144:6173'>之爲三等而上有堂焉堂上方二丈四尺上等中等下等毎面十二尺</span><br/>
<span class='tline' id='l216' data-llen='6173:6202'>者此以下基九十六尺上下三等毎等兩相各丈二尺共二丈四尺三</span><br/>
<span class='tline' id='l217' data-llen='6202:6229'><a onclick="displayPageImage('KR1d0027', 'SBCK', '027-7b' );" name="027-7b" class="pb">[027-7b] <img width="20"  src="/static/img/kanseki-5.png"/></a></span><br/>
<span class='tline' id='l218' data-llen='6229:6258'>等揔七丈二尺通堂上二丈四合九丈六尺也云方明者上下四方神</span><br/>
<span class='tline' id='l219' data-llen='6258:6287'>明之象也者謂合木爲上下四方故名方此則神明之象故名明此樂</span><br/>
<span class='tline' id='l220' data-llen='6287:6316'>解得名方明神之義也云所謂明神也者所謂秋官司盟之職云此面</span><br/>
<span class='tline' id='l221' data-llen='6316:6345'>詔明神旣盟則貳之是也云則謂之天之司盟有象者案春秋襄十一</span><br/>
<span class='tline' id='l222' data-llen='6345:6374'>年經書公㑹晉侯宋公之等伐鄭鄭人懼行成秋七月同盟于亳范宣</span><br/>
<span class='tline' id='l223' data-llen='6374:6403'>子曰不愼必失諸侯乃盟載書曰凡我同盟毋蕰年毋壅利毋保姦毋</span><br/>
<span class='tline' id='l224' data-llen='6403:6432'>留慝救災患恤禍亂同好惡獎王室或閒兹命司愼司盟名山名川明</span><br/>
<span class='tline' id='l225' data-llen='6432:6461'>神殛之注云二司天神司盟司愼不敬者盟司察明者是爲天之司盟</span><br/>
<span class='tline' id='l226' data-llen='6461:6490'>也云有象者猶宗廟之有主乎者以其宗廟木主亦上下四方爲之故</span><br/>
<span class='tline' id='l227' data-llen='6490:6519'>云猶宗廟之有主無正文約同之故云乎以疑之雖同四方爲之但宗</span><br/>
<span class='tline' id='l228' data-llen='6519:6548'>廟主止一神而巳此下文以六色爲六神用六玉禮之有此别但取四</span><br/>
<span class='tline' id='l229' data-llen='6548:6577'>方同而巳云王巡狩至於方岳之下諸侯㑹之亦爲此宮以見之者案</span><br/>
<span class='tline' id='l230' data-llen='6577:6606'>下文祭天燔柴祭山丘陵升祭川沈祭地瘞鄭注云升沈必就祭者也</span><br/>
<span class='tline' id='l231' data-llen='6606:6635'>則是謂王巡守及諸侯之盟祭也者是王巡守在方岳亦爲此宮可知</span><br/>
<span class='tline' id='l232' data-llen='6635:6664'>是以司儀注云王巡守殷國而同則其爲宫亦如此與以其與宮同也</span><br/>
<span class='tline' id='l233' data-llen='6664:6691'><a onclick="displayPageImage('KR1d0027', 'SBCK', '027-8a' );" name="027-8a" class="pb">[027-8a] <img width="20"  src="/static/img/kanseki-5.png"/></a></span><br/>
<span class='tline' id='l234' data-llen='6691:6720'>案司儀云王合諸侯令爲宮據時㑹而言其巡守據王就方岳殷國此</span><br/>
<span class='tline' id='l235' data-llen='6720:6749'>王有故不行諸侯同來此二者其壇文約與時㑹同故云與以疑之是</span><br/>
<span class='tline' id='l236' data-llen='6749:6778'>以鄭注大宗伯云殷同王亦爲壇於國外亦時㑹有文者也引司儀者</span><br/>
<span class='tline' id='l237' data-llen='6778:6807'>彼此同是一事但文有詳略此文言者取司儀以足之云南郷見諸侯</span><br/>
<span class='tline' id='l238' data-llen='6807:6836'>也者王在堂上立於上等侯伯於中等子男於下等奠玉拜皆升堂授</span><br/>
<span class='tline' id='l239' data-llen='6836:6865'>王乃降也　方明至方圭　注六色至著之　釋曰云上冝以蒼璧下</span><br/>
<span class='tline' id='l240' data-llen='6865:6894'>冝以黃琮者案大宗伯云蒼璧禮天黃琮禮地青圭禮東方赤璋禮南</span><br/>
<span class='tline' id='l241' data-llen='6894:6923'>方白琥禮西方玄璜禮北方據彼文上冝用蒼璧下冝用黃琮今於四</span><br/>
<span class='tline' id='l242' data-llen='6923:6952'>方還依宗伯唯上不用璧下不用琮故鄭云而不以者則上下之神非</span><br/>
<span class='tline' id='l243' data-llen='6952:6981'>天地之至貴者也案宗伯注此禮天以冬至謂天皇大帝在北極者也</span><br/>
<span class='tline' id='l244' data-llen='6981:7010'>禮地以夏至謂神在崐崙者也鄭云非天地之貴其天地之貴即昊天</span><br/>
<span class='tline' id='l245' data-llen='7010:7039'>崐崙是也旣非天地之貴即日月之神故下云祭天燔柴祭地瘞鄭注</span><br/>
<span class='tline' id='l246' data-llen='7039:7068'>天地謂日月也若然日月用圭璧者典瑞云圭璧以祀日月故用圭璧</span><br/>
<span class='tline' id='l247' data-llen='7068:7097'>也四方用圭璋之等案大宗伯注云禮東方以立春謂蒼精之帝而大</span><br/>
<span class='tline' id='l248' data-llen='7097:7126'>昊勾芒食焉餘三方皆據天帝人帝人神則此亦非彼神也以其下文</span><br/>
<span class='tline' id='l249' data-llen='7126:7153'><a onclick="displayPageImage('KR1d0027', 'SBCK', '027-8b' );" name="027-8b" class="pb">[027-8b] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='7153:7182'>有日月四瀆山川丘陵之神迎拜以爲明神故知非天帝人帝之等是</span><br/>
<span class='tline' id='l251' data-llen='7182:7211'>以司盟云凡邦國有疑㑹同則掌其盟約之載及其禮儀北面詔盟神</span><br/>
<span class='tline' id='l252' data-llen='7211:7240'>鄭注云有疑不協也明神神之明察者謂日月山川也覲禮加方明於</span><br/>
<span class='tline' id='l253' data-llen='7240:7269'>壇上所以依之也是鄭解方明之神明日月山川之等非天帝也若然</span><br/>
<span class='tline' id='l254' data-llen='7269:7298'>四方禮神還用圭璋琥璜非天神還用禮玉者尊此明神而與天神同</span><br/>
<span class='tline' id='l255' data-llen='7298:7327'>故用之也云刻其木而著之者雖無正文以意言之以其非置於坐以</span><br/>
<span class='tline' id='l256' data-llen='7327:7356'>禮神於上下猶南北爲順刻木於四方亦順不刻木安於中則不可故</span><br/>
<span class='tline' id='l257' data-llen='7356:7385'>知義然也　上介至而立　注置於至作上　釋曰云上介皆奉其君</span><br/>
<span class='tline' id='l258' data-llen='7385:7414'>之旂置于宮尚左者此雖不言前期鄭云豫爲其君見王之位也則亦</span><br/>
<span class='tline' id='l259' data-llen='7414:7443'>前期一日可也公侯就旂據臨朝之時也此旂鄭雖不解鄭注夏官中</span><br/>
<span class='tline' id='l260' data-llen='7443:7472'>夏辨號名此表朝位之旂與銘旌及在軍徽幟同皆以尺易刄小而爲</span><br/>
<span class='tline' id='l261' data-llen='7472:7501'>之也云中階之前巳下皆朝事儀明堂位文以朝事儀論㑹同之事明</span><br/>
<span class='tline' id='l262' data-llen='7501:7530'>堂位周公朝諸侯于明堂不在宗廟皆與此同故鄭依之也言上者皆</span><br/>
<span class='tline' id='l263' data-llen='7530:7559'>以近王爲上云尚左者建旂公東上侯先伯伯先子子先男而位皆上</span><br/>
<span class='tline' id='l264' data-llen='7559:7588'>東方者以其侯伯别階相對子男雖隔門亦相對皆以東爲上故云侯</span><br/>
<span class='tline' id='l265' data-llen='7588:7615'><a onclick="displayPageImage('KR1d0027', 'SBCK', '027-9a' );" name="027-9a" class="pb">[027-9a] <img width="20"  src="/static/img/kanseki-5.png"/></a></span><br/>
<span class='tline' id='l266' data-llen='7615:7644'>先伯子先男也云諸侯入壝門或左或右各就其旂而立者案下注云</span><br/>
<span class='tline' id='l267' data-llen='7644:7673'>諸侯初入門王官之伯帥之則此云諸侯入壝門或左或右者是二伯</span><br/>
<span class='tline' id='l268' data-llen='7673:7702'>初帥之各依左右若康王之誥云大保帥西方諸侯入應門左畢公帥</span><br/>
<span class='tline' id='l269' data-llen='7702:7731'>陳方諸侯入應門右皆北面此雖無應門亦二伯帥諸侯初入宮門或</span><br/>
<span class='tline' id='l270' data-llen='7731:7760'>左或右亦皆北面立定乃始各就其旂而立王乃降南面見之而揖必</span><br/>
<span class='tline' id='l271' data-llen='7760:7789'>知王有降揖之事者燕禮大射公降揖羣臣使定位故知王亦然又知</span><br/>
<span class='tline' id='l272' data-llen='7789:7818'>王土揖庶姓之等者此是司儀職王在壇揖諸侯之事彼與此同鄭彼</span><br/>
<span class='tline' id='l273' data-llen='7818:7847'>注云土揖推手小下之也時揖平推手也天揖推手小舉之以推手曰</span><br/>
<span class='tline' id='l274' data-llen='7847:7876'>揖引手曰撎故爲此解也若然覲禮天子不下堂而見諸侯今王降者</span><br/>
<span class='tline' id='l275' data-llen='7876:7905'>以在壇㑹同相見與覲異故也以其覲禮廟門設擯此則堂壝門設擯</span><br/>
<span class='tline' id='l276' data-llen='7905:7934'>是以雖繼覲禮之下覲禮無降揖法此與諸侯對面相見故有降揖之</span><br/>
<span class='tline' id='l277' data-llen='7934:7962'>事四傳擯　注王旣至作傳　釋曰知奠瑞玉及享幣公拜於上等</span><br/>
<span class='tline' id='l278' data-llen='7962:7991'>侯伯於中等子男於下等擯者每延之升堂致命王受玉撫玉降拜於</span><br/>
<span class='tline' id='l279' data-llen='7991:8020'>下等者三等拜禮皆司儀職文擯者延之升堂以下約上覲禮之法云</span><br/>
<span class='tline' id='l280' data-llen='8020:8049'>王受玉謂朝時撫玉謂享時是以司儀三等之下云其將幣亦如之鄭</span><br/>
<span class='tline' id='l281' data-llen='8049:8076'><a onclick="displayPageImage('KR1d0027', 'SBCK', '027-9b' );" name="027-9b" class="pb">[027-9b] <img width="20"  src="/static/img/kanseki-5.png"/></a></span><br/>
<span class='tline' id='l282' data-llen='8076:8105'>云將幣享也又云及請事勞皆如覲禮者請事謂上文侯氏奠圭擯者</span><br/>
<span class='tline' id='l283' data-llen='8105:8134'>請侯氏王欲親受之勞謂侯氏受刑後王勞之故云皆如覲禮云公也</span><br/>
<span class='tline' id='l284' data-llen='8134:8163'>侯也伯也各一位者以其面位同故各自設擯云子男俠門而俱東上</span><br/>
<span class='tline' id='l285' data-llen='8163:8192'>亦一位也者以其雖隔門相去近又同北面東上故共一位設擯故有</span><br/>
<span class='tline' id='l286' data-llen='8192:8221'>四傳擯云至庭乃設擯者對上覲禮門外設擯案此上經諸侯各就其</span><br/>
<span class='tline' id='l287' data-llen='8221:8250'>旂而立乃云四傳擯則在諸侯之北故知至庭乃設擯云則諸侯初入</span><br/>
<span class='tline' id='l288' data-llen='8250:8279'>門王官之伯帥之耳者約顧命而知之　天子至方明　注此謂至祝</span><br/>
<span class='tline' id='l289' data-llen='8279:8308'>號　釋曰自此盡西門外論將見諸侯先禮日月山川之事云此謂㑹</span><br/>
<span class='tline' id='l290' data-llen='8308:8337'>同以春者也者案下文於南門北門西門之外禮日月四瀆㑹同以夏</span><br/>
<span class='tline' id='l291' data-llen='8337:8366'>秋冬此云拜日於東門之外故知㑹同以春者也云馬八尺以上爲龍</span><br/>
<span class='tline' id='l292' data-llen='8366:8395'>者是周禮廋人職文案彼云馬八尺以上爲龍七尺以上爲騋六尺以</span><br/>
<span class='tline' id='l293' data-llen='8395:8424'>上爲馬五尺以上爲駒云大旂大常也者案周禮司常云日月爲常交</span><br/>
<span class='tline' id='l294' data-llen='8424:8453'>龍爲旂則旂與常别此旣象日月則是大常而云大旂者九旂各有定</span><br/>
<span class='tline' id='l295' data-llen='8453:8482'>稱亦有通名故桓二年臧哀伯云三辰旂旗服氏注云九旂之揔名故</span><br/>
<span class='tline' id='l296' data-llen='8482:8511'>大常亦謂之大旂是以諸侯建交龍爲旂亦謂之常大行人云五等諸</span><br/>
<span class='tline' id='l297' data-llen='8511:8539'><a onclick="displayPageImage('KR1d0027', 'SBCK', '027-10a' );" name="027-10a" class="pb">[027-10a] <img width="20"  src="/static/img/kanseki-5.png"/></a></span><br/>
<span class='tline' id='l298' data-llen='8539:8568'>侯亦曰建常九斿亦是通稱也云王建大常縿首畫日月其下及旒交</span><br/>
<span class='tline' id='l299' data-llen='8568:8597'>畫升龍降龍知義然者以其先言日月後言龍故知縿首畫日月依爾</span><br/>
<span class='tline' id='l300' data-llen='8597:8626'>雅說旌旗云正幅爲縿長尋曰辰謂旌旗身也其下屬旒乃畫日月交</span><br/>
<span class='tline' id='l301' data-llen='8626:8655'>龍案左傳云三辰旂旗服注云三辰謂日月星孔君尚書傳亦云畫日</span><br/>
<span class='tline' id='l302' data-llen='8655:8684'>月星於衣服旌旗鄭注司服亦云王者相變至周而以日月星辰畫於</span><br/>
<span class='tline' id='l303' data-llen='8684:8713'>旌旗所謂三辰旂旗昭其明也若然大常當有星所以司常及此直云</span><br/>
<span class='tline' id='l304' data-llen='8713:8742'>日月不云星者旣言三辰則日月星俱有周禮司常不言星者司常九</span><br/>
<span class='tline' id='l305' data-llen='8742:8771'>旂皆以二字爲名故略不言星是以此文亦略不言星案文大常之上</span><br/>
<span class='tline' id='l306' data-llen='8771:8800'>又有交龍則諸侯交龍爲旂無日月王之大常非直有日月兼有交龍</span><br/>
<span class='tline' id='l307' data-llen='8800:8829'>司常不言交龍亦是於文略引朝事儀以下至朝諸侯此亦同法故引</span><br/>
<span class='tline' id='l308' data-llen='8829:8858'>之證此拜日於東門之事云天子冕而執鎭圭者案玉藻天子玄冕拜</span><br/>
<span class='tline' id='l309' data-llen='8858:8887'>日於東門之外則知此亦玄冕也搢大圭者則周禮玉人職大圭長三</span><br/>
<span class='tline' id='l310' data-llen='8887:8916'>尺杼上終葵首是也云乗大路者則周禮玉路也以周之玉路因殷之</span><br/>
<span class='tline' id='l311' data-llen='8916:8945'>大路飾之以玉故猶以大路爲名云樊纓十有二就者案巾車鄭注云</span><br/>
<span class='tline' id='l312' data-llen='8945:8974'>樊馬大帶纓馬鞅就成也以五采罽飾之一帀爲一成樊與纓各飾爲</span><br/>
<span class='tline' id='l313' data-llen='8974:9002'><a onclick="displayPageImage('KR1d0027', 'SBCK', '027-10b' );" name="027-10b" class="pb">[027-10b] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='9002:9031'>十二帀十二就也云貳車十有二乗者案周禮大行人云上公貳車九</span><br/>
<span class='tline' id='l315' data-llen='9031:9060'>乗侯伯七乗子男五乗而天子十二以爲節故十二乗貳車者飾皆與</span><br/>
<span class='tline' id='l316' data-llen='9060:9089'>正路同當亦飾之以玉使人乗之少儀云乗貳車則式佐車則否是也</span><br/>
<span class='tline' id='l317' data-llen='9089:9118'>云帥諸侯朝日於東郊者朝日即拜日一也以其朝必有拜云所以敎</span><br/>
<span class='tline' id='l318' data-llen='9118:9147'>尊尊也者天子至尊猶往朝日是敎天下尊敬其所尊者故云敎尊尊</span><br/>
<span class='tline' id='l319' data-llen='9147:9176'>也云退而朝諸侯者朝日於東郊退就壇使諸侯朝己云由此二者言</span><br/>
<span class='tline' id='l320' data-llen='9176:9205'>之巳祀方明乃以㑹同之禮見諸侯也者言一者諸侯朝事儀與此覲</span><br/>
<span class='tline' id='l321' data-llen='9205:9234'>禮其朝事儀朝日退乃始朝諸侯此覲禮加方明於壇上公侯伯子男</span><br/>
<span class='tline' id='l322' data-llen='9234:9263'>就其旂而立王乃四傳擯見之是巳祀方明乃始見諸侯二者同故云</span><br/>
<span class='tline' id='l323' data-llen='9263:9292'>由此二者言之若然朝事儀直有朝日禮畢退見諸侯此覲禮祀方明</span><br/>
<span class='tline' id='l324' data-llen='9292:9321'>禮畢乃朝諸侯不同者以其邦國有疑則有盟事朝日旣畢乃祀方明</span><br/>
<span class='tline' id='l325' data-llen='9321:9350'>於壇祀方明禮畢退去方明於下天子乃升壇與諸侯相見朝禮旣畢</span><br/>
<span class='tline' id='l326' data-llen='9350:9379'>乃更加方明於壇與諸侯行盟誓之禮若邦國無疑王帥諸侯朝日而</span><br/>
<span class='tline' id='l327' data-llen='9379:9408'>巳無祀方明之事是以朝事儀直云朝日敎尊尊而朝諸侯不言祀方</span><br/>
<span class='tline' id='l328' data-llen='9408:9437'>明之事鄭云巳祀方明者據此覲禮上下有盟誓而言此天子乗龍及</span><br/>
<span class='tline' id='l329' data-llen='9437:9465'><a onclick="displayPageImage('KR1d0027', 'SBCK', '027-11a' );" name="027-11a" class="pb">[027-11a] <img width="20"  src="/static/img/kanseki-5.png"/></a></span><br/>
<span class='tline' id='l330' data-llen='9465:9494'>下文禮日之等若有盟誓文當在宮方三百步之上今退文在下者欲</span><br/>
<span class='tline' id='l331' data-llen='9494:9523'>見盟誓非常尋常無盟誓之事直朝日而巳故也云凡㑹同者不協而</span><br/>
<span class='tline' id='l332' data-llen='9523:9552'>盟者左氏傳云有事而㑹不協而盟引此者解此經反祀方明之意反</span><br/>
<span class='tline' id='l333' data-llen='9552:9581'>祀方明者爲不協而盟故也故引司盟證之云旣盟則藏之者盟誓旣</span><br/>
<span class='tline' id='l334' data-llen='9581:9610'>訖寫此盟辭頒之於六官司盟之官覆寫一通自藏擬後覆驗云言北</span><br/>
<span class='tline' id='l335' data-llen='9610:9639'>面詔明神則明神有象也象者其方明乎鄭言此者司盟云詔明神不</span><br/>
<span class='tline' id='l336' data-llen='9639:9668'>言方明此文直言方明不言明神鄭欲合爲一事故云言北面詔明神</span><br/>
<span class='tline' id='l337' data-llen='9668:9697'>則明神有形象可告以其方明有四方四色是其象無正文以義約爲</span><br/>
<span class='tline' id='l338' data-llen='9697:9726'>一事故言乎以疑之云及盟時又加於壇上乃以載辭告焉者對前祀</span><br/>
<span class='tline' id='l339' data-llen='9726:9755'>方明加於壇上祀訖退而乃朝諸侯訖又加於壇上以載辭告之云詛</span><br/>
<span class='tline' id='l340' data-llen='9755:9784'>祝掌其祝號者案春官詛祝職云掌盟詛類造攻說禬禜之祝號注云</span><br/>
<span class='tline' id='l341' data-llen='9784:9813'>八者之辭皆所以告神明也盟詛主要誓大事曰盟小事曰詛又云作</span><br/>
<span class='tline' id='l342' data-llen='9813:9841'>盟詛之載辭以敘邦國之信是也　禮日至門外　注此謂至信也</span><br/>
<span class='tline' id='l343' data-llen='9841:9870'>釋曰知此謂㑹同夏秋冬者以經禮日之等各於其門外上經禮日於</span><br/>
<span class='tline' id='l344' data-llen='9870:9899'>東門之外巳是春㑹同明知此是夏秋冬也旣所禮各於門外爲壇亦</span><br/>
<span class='tline' id='l345' data-llen='9899:9927'><a onclick="displayPageImage('KR1d0027', 'SBCK', '027-11b' );" name="027-11b" class="pb">[027-11b] <img width="20"  src="/static/img/kanseki-5.png"/></a></span><br/>
<span class='tline' id='l346' data-llen='9927:9956'>各合於其方是以司儀云將合諸侯則令爲壇三成宮旁一門鄭注云</span><br/>
<span class='tline' id='l347' data-llen='9956:9985'>天子春率諸侯拜日於東方則爲壇於國東夏禮日於南郊則爲壇於</span><br/>
<span class='tline' id='l348' data-llen='9985:10014'>國南秋禮山川丘陵於西郊則爲壇於國西冬禮月四瀆於北郊則爲</span><br/>
<span class='tline' id='l349' data-llen='10014:10043'>壇於國北云變拜言禮者容祀也者言拜無祀祀則兼拜上春云拜日</span><br/>
<span class='tline' id='l350' data-llen='10043:10072'>無盟誓不加方明於壇直拜日敎尊尊而巳此經三時皆言禮見有盟</span><br/>
<span class='tline' id='l351' data-llen='10072:10101'>誓之事加方明於壇則有祀日與四瀆及山川之事故言禮是以或言</span><br/>
<span class='tline' id='l352' data-llen='10101:10130'>拜或言禮云禮月於北郊者月大隂之精以爲地神也者鄭據經三時</span><br/>
<span class='tline' id='l353' data-llen='10130:10159'>先北後西不以次第以其祭地於北郊祭月四瀆亦於北郊與地同但</span><br/>
<span class='tline' id='l354' data-llen='10159:10188'>日者大陽之精故於東郊南郊於陽方而禮之以月是地神四瀆與山</span><br/>
<span class='tline' id='l355' data-llen='10188:10217'>陵俱是地神以山陵出見爲微隂故配西方四瀆爲極隂故月同配北</span><br/>
<span class='tline' id='l356' data-llen='10217:10246'>方又以月尊故先言之而又祭於北郊也云盟神必云日月山川焉者</span><br/>
<span class='tline' id='l357' data-llen='10246:10275'>爲其著明也者以山川是著見日月是其明故同爲盟神也引詩者曰</span><br/>
<span class='tline' id='l358' data-llen='10275:10304'>明詩人以爲明證引春秋者定元年二月孟懿子㑹城成周宋仲幾不</span><br/>
<span class='tline' id='l359' data-llen='10304:10333'>受功即云士彌牟曰晉之從政者新子姑受功歸吾視諸故府仲幾曰</span><br/>
<span class='tline' id='l360' data-llen='10333:10362'>縱子忘之山川鬼神其忘諸乎引之者山川神爲盟神義也不言月者</span><br/>
<span class='tline' id='l361' data-llen='10362:10390'><a onclick="displayPageImage('KR1d0027', 'SBCK', '027-12a' );" name="027-12a" class="pb">[027-12a] <img width="20"  src="/static/img/kanseki-5.png"/></a></span><br/>
<span class='tline' id='l362' data-llen='10390:10419'>諸文無以月爲盟神之事故不引據此覲禮言月以月明爲盟神可知</span><br/>
<span class='tline' id='l363' data-llen='10419:10448'>祭天至地瘞　注升沈至作殪　釋曰上論天子在國行㑹同之禮於</span><br/>
<span class='tline' id='l364' data-llen='10448:10477'>國之四郊拜禮於日月山川之神以爲盟主巳備於上今更言祭日月</span><br/>
<span class='tline' id='l365' data-llen='10477:10506'>山川者據天子巡守於四岳各隨方西祭之以爲盟主故重見此文云</span><br/>
<span class='tline' id='l366' data-llen='10506:10536'>升沈必就祭者也者對上經山川丘陵但於四郊望祭之故不言升沈之</span><br/>
<span class='tline' id='l367' data-llen='10536:10565'>事此經言升沈必是就山川丘陵故言升沈案爾雅云祭山曰庪懸祭</span><br/>
<span class='tline' id='l368' data-llen='10565:10594'>川曰浮沈不言升此山丘陵云升者升即庪懸也此祭川直言沈不言</span><br/>
<span class='tline' id='l369' data-llen='10594:10623'>浮者以牲體或沈或浮不言浮亦文略也云就祭則是謂王巡守及諸</span><br/>
<span class='tline' id='l370' data-llen='10623:10652'>侯之盟祭也者此經主爲天子春東郊夏南郊皆禮日即此經祭天燔</span><br/>
<span class='tline' id='l371' data-llen='10652:10681'>柴也秋西郊即此經祭山丘陵升是也冬北郊即此經祭川沈祭地瘞</span><br/>
<span class='tline' id='l372' data-llen='10681:10710'>也以其川即四瀆也鄭兼言諸侯之盟者以其諸侯自盟亦祭山川爲</span><br/>
<span class='tline' id='l373' data-llen='10710:10739'>神主故兼言之此經兼有王官之伯以月爲神主不言者無正文故不</span><br/>
<span class='tline' id='l374' data-llen='10739:10768'>言也云其盟愒於著明者亦如上釋以日月爲明山川爲著也云燔柴</span><br/>
<span class='tline' id='l375' data-llen='10768:10797'>升沈瘞祭禮終矣者案周禮禋祀實柴燎是歆神始禮未終而言禮終</span><br/>
<span class='tline' id='l376' data-llen='10797:10826'>者以其祭禮有三始樂爲下神始禋柴爲歆神始牲體爲薦饌始燔柴</span><br/>
<span class='tline' id='l377' data-llen='10826:10854'><a onclick="displayPageImage('KR1d0027', 'SBCK', '027-12b' );" name="027-12b" class="pb">[027-12b] <img width="20"  src="/static/img/kanseki-5.png"/></a></span><br/>
<span class='tline' id='l378' data-llen='10854:10883'>是樂爲下神之後是下神之禮終故云禮終案爾雅祭天曰燔柴祭地</span><br/>
<span class='tline' id='l379' data-llen='10883:10912'>曰瘞埋柴與瘞相對則瘞埋亦是歆神若然則升沈在柴瘞之閒則升</span><br/>
<span class='tline' id='l380' data-llen='10912:10941'>沈亦是歆神之節皆據樂爲下神之後而爲祭禮終矣或可周禮此三</span><br/>
<span class='tline' id='l381' data-llen='10941:10970'>者爲歆神至祭祀之後更有此柴瘞升沈之事若今時祭祀訖始有柴</span><br/>
<span class='tline' id='l382' data-llen='10970:10999'>瘞之事者也引郊特牲者案易緯三王之郊一用夏正春分以後始日</span><br/>
<span class='tline' id='l383' data-llen='10999:11028'>長於建寅之月郊天云迎長日之至者預迎之又云大報天而主日也</span><br/>
<span class='tline' id='l384' data-llen='11028:11057'>者鄭彼云大猶徧謂郊天之時祭尊可以及卑日月以下皆祭以日爲</span><br/>
<span class='tline' id='l385' data-llen='11057:11086'>主又云大宗伯職日以實柴祀日月星辰者此所引不取月與星辰之</span><br/>
<span class='tline' id='l386' data-llen='11086:11115'>義直取日而巳與此經燔祭文同鄭引此諸文者欲證此經祭天燔柴</span><br/>
<span class='tline' id='l387' data-llen='11115:11144'>是祭日非正祭天神以其日亦是天神故以祭天言之是以鄭云則燔</span><br/>
<span class='tline' id='l388' data-llen='11144:11173'>柴祭天謂祭日也又云柴爲祭日則祭地瘞者祭月也者以其前文天</span><br/>
<span class='tline' id='l389' data-llen='11173:11202'>子在國祀日月燔祭旣是日祭地是月可知亦非正地神也云日月而</span><br/>
<span class='tline' id='l390' data-llen='11202:11231'>云天地靈之者以其尊之欲爲方明之主故變日月而云天地是神靈</span><br/>
<span class='tline' id='l391' data-llen='11231:11260'>之也云王制曰王巡守至於岱宗柴是王巡守之盟其神主日也者案</span><br/>
<span class='tline' id='l392' data-llen='11260:11289'>彼注以爲告至案祀典歳二月東巡守至于岱宗柴注爲考績燔燎柴</span><br/>
<span class='tline' id='l393' data-llen='11289:11317'><a onclick="displayPageImage('KR1d0027', 'SBCK', '027-13a' );" name="027-13a" class="pb">[027-13a] <img width="20"  src="/static/img/kanseki-5.png"/></a></span><br/>
<span class='tline' id='l394' data-llen='11317:11346'>此又爲祭日柴不同者但巡守至岱宗之下有此三種之柴告至訖别</span><br/>
<span class='tline' id='l395' data-llen='11346:11375'>有考績皆正祭之神別有祭日以爲方明之主尚書與王制并此文唯</span><br/>
<span class='tline' id='l396' data-llen='11375:11404'>有柴之文故注不同互見爲義明皆有是以此引王制之柴以爲祭日</span><br/>
<span class='tline' id='l397' data-llen='11404:11433'>引春秋者僖公二十八年晉文公敗楚於城濮爲踐土之盟傳云山川</span><br/>
<span class='tline' id='l398' data-llen='11433:11462'>之神引之證諸侯之盟用山川爲主此不言宋仲幾者所引之言皆是</span><br/>
<span class='tline' id='l399' data-llen='11462:11491'>諸侯之事云月者太隂之精上爲天使臣道莫貴焉者鄭注周禮九嬪</span><br/>
<span class='tline' id='l400' data-llen='11491:11520'>職引孔子云日者天之明月者地之理隂契制故月上屬爲天使婦從</span><br/>
<span class='tline' id='l401' data-llen='11520:11549'>夫放月紀此二處俱是緯文鄭言此者證王官之伯臣中最尊奉王使</span><br/>
<span class='tline' id='l402' data-llen='11549:11578'>出與諸侯盟其神主月以其無正文故言與以疑之郷來所解諸侯以</span><br/>
<span class='tline' id='l403' data-llen='11578:11607'>山爲主王官之伯以月爲主案襄十一年左傳云秋七月諸侯同盟於</span><br/>
<span class='tline' id='l404' data-llen='11607:11636'>亳云司愼司盟名山名川彼非直有山川兼有二司則此所云日月山</span><br/>
<span class='tline' id='l405' data-llen='11636:11665'>川者兼有此二司可知又王官之伯非直奉王使出㑹諸侯而盟若受</span><br/>
<span class='tline' id='l406' data-llen='11665:11694'>弓矢之賜得專征伐亦與諸侯爲盟　記几俟于東箱　注王即至之</span><br/>
<span class='tline' id='l407' data-llen='11694:11723'>處　釋曰云王即席乃設之也者案公食大夫記宰夫筵出自東房則</span><br/>
<span class='tline' id='l408' data-llen='11723:11752'>此天子禮几筵亦在東房其席先敷其几且俟于東箱待王即席乃設</span><br/>
<span class='tline' id='l409' data-llen='11752:11780'><a onclick="displayPageImage('KR1d0027', 'SBCK', '027-13b' );" name="027-13b" class="pb">[027-13b] <img width="20"  src="/static/img/kanseki-5.png"/></a></span><br/>
<span class='tline' id='l410' data-llen='11780:11809'>之謂若聘禮賔即席乃授几若然公食大夫宰夫設筵加席几同時預</span><br/>
<span class='tline' id='l411' data-llen='11809:11838'>設者公親設湆可以略几故以几與席同時設之若爲神几筵亦同時</span><br/>
<span class='tline' id='l412' data-llen='11838:11867'>而設故聘禮几筵設擯者出請命云東箱東夾之前者案上文覲在文</span><br/>
<span class='tline' id='l413' data-llen='11867:11896'>王廟中案鄭周禮注宗廟路寢制如明堂明堂有五室四堂無箱夾則</span><br/>
<span class='tline' id='l414' data-llen='11896:11925'>宗廟亦無箱夾之制此有東夾者此周公制禮據東都乃有明堂此文</span><br/>
<span class='tline' id='l415' data-llen='11925:11954'>王廟仍依諸侯之制是以有東夾室若然樂記注云文王廟爲明堂制</span><br/>
<span class='tline' id='l416' data-llen='11954:11983'>者彼本無制字直云文王廟爲明堂云相翔待事之處者翔謂翶翔無</span><br/>
<span class='tline' id='l417' data-llen='11983:12012'>事故公食賔將食辭於公親臨己食公揖退於箱以俟賔食是相翔待</span><br/>
<span class='tline' id='l418' data-llen='12012:12041'>事之處也　偏駕不入王門　注在旁至館與　釋曰云在旁與已同</span><br/>
<span class='tline' id='l419' data-llen='12041:12070'>曰偏者依周禮巾車掌王五路玉路以祀不賜諸侯金路以賔同姓以</span><br/>
<span class='tline' id='l420' data-llen='12070:12099'>封象路以朝異姓以封革路以即戎以封四衞木路以田以封蕃國此</span><br/>
<span class='tline' id='l421' data-llen='12099:12128'>五路者天子所乗爲正四路者諸侯乗之爲偏是據諸侯在旁與王同</span><br/>
<span class='tline' id='l422' data-llen='12128:12157'>爲偏云不入王門乗墨路以朝是也者據上文而言云偏駕之車舎之</span><br/>
<span class='tline' id='l423' data-llen='12157:12186'>於館與者偏駕旣云不入王門又云乗墨車而至門外諸侯各停於館</span><br/>
<span class='tline' id='l424' data-llen='12186:12215'>明舎在館無正文故言與以疑之　奠圭于繅上　釋曰此解侯氏入</span><br/>
<span class='tline' id='l425' data-llen='12215:12243'><a onclick="displayPageImage('KR1d0027', 'SBCK', '027-14a' );" name="027-14a" class="pb">[027-14a] <img width="20"  src="/static/img/kanseki-5.png"/></a></span><br/>
<span class='tline' id='l426' data-llen='12243:12272'>門右奠圭釋於地時當以繅藉承之力乃釋於地此繅謂韋衣木版朱</span><br/>
<span class='tline' id='l427' data-llen='12272:12298'>白蒼與朱緑畫之者非謂絢組尺爲繫者彼所以繫玉固者也</span><br/>
<span class='tline' id='l428' data-llen='12298:12308'>仪礼䟽卷第二十七</span><br/>
<span class='tline' id='l429' data-llen='12308:12336'><a onclick="displayPageImage('KR1d0027', 'SBCK', '027-14b' );" name="027-14b" class="pb">[027-14b] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l9' data-llen='220:247'><a onclick="displayPageImage('KR1d0027', 'SBCK', '037-1a' );" name="037-1a" class="pb">[037-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='247:257'>儀禮䟽卷第四十三</span><br/>
<span class='tline' id='l11' data-llen='257:285'>　　　　唐朝散大夫行太學博士弘文館學士臣賈公彦　等撰</span><br/>
<span class='tline' id='l12' data-llen='285:314'>尸謖祝前郷尸　注前道至之節　釋曰此記尸謖之時祝前尸之儀</span><br/>
<span class='tline' id='l13' data-llen='314:343'>也云必先郷之爲之節者言必先面郷尸者爲之節度也　還出至郷</span><br/>
<span class='tline' id='l14' data-llen='343:372'>尸　注過主至之敬　釋曰過主人則西階上不言及階明主人見尸</span><br/>
<span class='tline' id='l15' data-llen='372:401'>有踧踖之敬者以其經出戸降階及門皆指物而言主人者欲見階上</span><br/>
<span class='tline' id='l16' data-llen='401:430'>不言西階而言主人者欲見主人見尸有踧踖之敬故没去階名而云</span><br/>
<span class='tline' id='l17' data-llen='430:459'>主人也　降階至出戸　注及至至在此　釋曰言還至門明其閒無</span><br/>
<span class='tline' id='l18' data-llen='459:488'>節也者以經自階已前皆不言及從階到門言及者以其自階到門其</span><br/>
<span class='tline' id='l19' data-llen='488:517'>中道逺故特言及以殊之是以鄭云言還至門明其閒無節謂無還郷</span><br/>
<span class='tline' id='l20' data-llen='517:546'>尸之節也云降階如升時將出門如出戸時皆還郷尸也經直云及門</span><br/>
<span class='tline' id='l21' data-llen='546:575'>如出戸雖不言降階如升時以將出門如出戸明降階如升時故鄭約</span><br/>
<span class='tline' id='l22' data-llen='575:604'>出門以明降階也云皆還郷尸者欲見經還者皆還郷尸也謂郷尸乃</span><br/>
<span class='tline' id='l23' data-llen='604:633'>前道也云毎將還必有辟退之容者辟退即逡巡謙讓之容貌也云凡</span><br/>
<span class='tline' id='l24' data-llen='633:662'>前尸之禮儀在此者以儀禮一部所云前尸之禮儀在此經爲具悉者</span><br/>
<span class='tline' id='l25' data-llen='662:689'><a onclick="displayPageImage('KR1d0027', 'SBCK', '037-1b' );" name="037-1b" class="pb">[037-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='689:718'>尸出至詔降　釋曰尸出祝反入門左北面復位者謂祝旣送尸出反</span><br/>
<span class='tline' id='l27' data-llen='718:747'>入門復位復上文祝入門左北面位故云復位也云然後宗人詔降者</span><br/>
<span class='tline' id='l28' data-llen='747:775'>謂祝復位宗人乃詔告主人降以其無事故也　尸服卒者之上服</span><br/>
<span class='tline' id='l29' data-llen='775:804'>注上服至衣耳　釋曰上經直見主人服不見尸服故記人明之云上</span><br/>
<span class='tline' id='l30' data-llen='804:833'>服對深衣在下玄端者案特牲經筮日云主人冠玄端至祭日夙興主</span><br/>
<span class='tline' id='l31' data-llen='833:862'>人服如初是士之正祭服玄端即是卒者生時所著之祭服故尸還服</span><br/>
<span class='tline' id='l32' data-llen='862:891'>之云不以爵弁服爲上者祭於君之服非所以自配鬼神者案曽子問</span><br/>
<span class='tline' id='l33' data-llen='891:920'>孔子曰尸弁冕而出卿大夫士皆下之注云爲君尸或弁者先祖或有</span><br/>
<span class='tline' id='l34' data-llen='920:949'>爲大夫士者彼君之先祖爲士尸服爵弁不服玄端者子孫爲諸侯先</span><br/>
<span class='tline' id='l35' data-llen='949:978'>祖尸在中故先祖爲士者尸還服助祭於君之服也云士之妻則宵衣</span><br/>
<span class='tline' id='l36' data-llen='978:1007'>耳者以其經直云尸不辨男女士虞旣男女別尸明經云尸可以兼男</span><br/>
<span class='tline' id='l37' data-llen='1007:1036'>女故鄭并云士之妻也案特牲正祭主婦著纚笄宵衣明女尸亦宵衣</span><br/>
<span class='tline' id='l38' data-llen='1036:1065'>可知　男男至賤者　注異姓至適也　釋曰虞卒哭之祭男女別尸</span><br/>
<span class='tline' id='l39' data-llen='1065:1094'>故男女別言之也云異姓婦也者以男無異姓之禮故也知經云必使</span><br/>
<span class='tline' id='l40' data-llen='1094:1123'>異姓者據與婦爲尸者也不使同姓與婦爲尸者尸須得孫列者孫與</span><br/>
<span class='tline' id='l41' data-llen='1123:1150'><a onclick="displayPageImage('KR1d0027', 'SBCK', '037-2a' );" name="037-2a" class="pb">[037-2a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='1150:1179'>祖爲尸孫婦還與夫之祖姑爲尸故不得使同姓女爲尸也云賤者謂</span><br/>
<span class='tline' id='l43' data-llen='1179:1210'>庶孫之妾也尸配尊者必使適也者男尸先使適孫無適孫乃使庶孫女尸</span><br/>
<span class='tline' id='l44' data-llen='1210:1241'>先使適孫妻無適孫妻使適孫妾又無妾乃使庶孫妻即不得使庶孫妾以</span><br/>
<span class='tline' id='l45' data-llen='1241:1270'>庶孫之妾是賤之極者若然庶孫妻亦容用之而鄭云必使適也者據</span><br/>
<span class='tline' id='l46' data-llen='1270:1299'>經不使賤有適孫妻則先用適而言其實容用庶孫妻法也必知無容</span><br/>
<span class='tline' id='l47' data-llen='1299:1328'>用庶孫者以曽子問孔子曰祭成喪者必有尸尸必以孫孫幼使人抱</span><br/>
<span class='tline' id='l48' data-llen='1328:1357'>之無孫則取於同姓可也彼不言適是容無適而用庶此經男女別尸</span><br/>
<span class='tline' id='l49' data-llen='1357:1386'>據虞祭而言至卒哭巳後自禫巳前喪中之祭皆男女別尸知者案司</span><br/>
<span class='tline' id='l50' data-llen='1386:1415'>几筵云毎敦一几鄭注云雖合葬及同時在殯皆異几體實不同祭於</span><br/>
<span class='tline' id='l51' data-llen='1415:1444'>廟同几精氣合少牢吉祭云某妃配是男女共尸篇末云是月也吉祭</span><br/>
<span class='tline' id='l52' data-llen='1444:1473'>猶未配注云是月是禫月也當四時之祭月則祭猶未以某妃配某氏</span><br/>
<span class='tline' id='l53' data-llen='1473:1502'>哀未忘也則引少牢吉祭妃配之事爲證明禫月不當四時祭月則不</span><br/>
<span class='tline' id='l54' data-llen='1502:1531'>云某妃配配則共尸可知　無尸至如初　注無尸至升降　釋曰自</span><br/>
<span class='tline' id='l55' data-llen='1531:1560'>此盡詔降如初論喪祭無尸之事云無尸謂無孫列可使者知謂無孫</span><br/>
<span class='tline' id='l56' data-llen='1560:1589'>列者禮記云無孫則取同姓之適則大夫士祭先取孫無孫取同姓之</span><br/>
<span class='tline' id='l57' data-llen='1589:1616'><a onclick="displayPageImage('KR1d0027', 'SBCK', '037-2b' );" name="037-2b" class="pb">[037-2b] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1616:1645'>適是有孫列可使復無同姓之適是無孫列可使者也云殤亦是也者</span><br/>
<span class='tline' id='l59' data-llen='1645:1674'>禮記曽子問云祭成喪者必有尸明殤死無尸可知曽子問又云宗子</span><br/>
<span class='tline' id='l60' data-llen='1674:1703'>直有隂厭庶殤直有陽厭是無尸也云禮謂衣服即位升降者雖無尸</span><br/>
<span class='tline' id='l61' data-llen='1703:1731'>主人亦如葬所服即位於西序及升降與有尸相似　旣饗祭于苴</span><br/>
<span class='tline' id='l62' data-llen='1731:1760'>釋曰云旣饗者正謂祝釋饗神辭告之使令祔之安之釋饗訖佐食取</span><br/>
<span class='tline' id='l63' data-llen='1760:1789'>黍稷祭于苴　祝祝卒　注記異者之節　釋曰云記異者謂記無尸</span><br/>
<span class='tline' id='l64' data-llen='1789:1818'>者異於有尸何者有尸祝釋孝子辭釋辭訖爲祝祝卒別有迎尸巳後</span><br/>
<span class='tline' id='l65' data-llen='1818:1847'>之事今無尸者祝祝卒饗神訖無迎尸巳後之事故下文云不綏祭之</span><br/>
<span class='tline' id='l66' data-llen='1847:1876'>等是記異者之節也　不綏至從獻　注不綏至爲墮　釋曰此四事</span><br/>
<span class='tline' id='l67' data-llen='1876:1905'>皆爲尸是以上文有尸者云迎尸而入祝命佐食綏祭又泰羮湆自門</span><br/>
<span class='tline' id='l68' data-llen='1905:1934'>入設于鉶南胾四豆設于左又尸食之後主人獻之後賔長以肝從主</span><br/>
<span class='tline' id='l69' data-llen='1934:1963'>婦亞獻賔長以燔從賔長獻後亦如之無尸闕此四事自羮巳下三事</span><br/>
<span class='tline' id='l70' data-llen='1963:1992'>皆蒙無字解之也云不綏言獻記終始也者以見經無尸具陳四事凡</span><br/>
<span class='tline' id='l71' data-llen='1992:2021'>祭禮以獻爲終舉終以見始亦得爲義今不但言獻記其終始具言四</span><br/>
<span class='tline' id='l72' data-llen='2021:2050'>事者欲明始於綏祭終於從獻故鄭即云事尸之禮始于綏祭終於從</span><br/>
<span class='tline' id='l73' data-llen='2050:2077'><a onclick="displayPageImage('KR1d0027', 'SBCK', '037-3a' );" name="037-3a" class="pb">[037-3a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='2077:2106'>獻者故具言之云綏當爲墮者周禮守祧職云旣祭藏其墮字爲正取</span><br/>
<span class='tline' id='l75' data-llen='2106:2135'>減爲義　主人哭出復位　注於祝祝卒　釋曰謂祝祝卒無尸可迎</span><br/>
<span class='tline' id='l76' data-llen='2135:2164'>旣無上四事主人遂即哭出復戸外東面位也　祝闔至門西　注門</span><br/>
<span class='tline' id='l77' data-llen='2164:2193'>西北面位也　釋曰鄭此及下注皆云復位者門西北面位者據上文</span><br/>
<span class='tline' id='l78' data-llen='2193:2221'>尸出祝反入門左北面復位也　男女拾踊三　注拾更也三更踊</span><br/>
<span class='tline' id='l79' data-llen='2221:2249'>釋曰凡言更踊者主人踊主婦踊賔乃踊三者三爲拾也　如食閒</span><br/>
<span class='tline' id='l80' data-llen='2249:2278'>注隱之至須也　釋曰隱之者謂闔牖戸也九飯之頃時節也　祝升</span><br/>
<span class='tline' id='l81' data-llen='2278:2307'>至啓戸　注聲者至爲開　釋曰云聲者噫歆也者若曲禮云將上堂</span><br/>
<span class='tline' id='l82' data-llen='2307:2336'>聲必揚故云將啓戸警覺神也　主人入　注親之　釋曰云親之者</span><br/>
<span class='tline' id='l83' data-llen='2336:2364'>啓牖郷是親之事主人無事而入者是主人親至神所恭敬之事也</span><br/>
<span class='tline' id='l84' data-llen='2364:2393'>注牖先至在左　釋曰云牖先闔後啓扇在内也者見上文闔牖戸闔</span><br/>
<span class='tline' id='l85' data-llen='2393:2422'>時牖先言此經上云主人入祝從乃言啓牖是戸先開乃啓牖故須解</span><br/>
<span class='tline' id='l86' data-llen='2422:2451'>之扇在内也云郷牖一名也者案詩云塞郷墐戸注云郷北出牖也與</span><br/>
<span class='tline' id='l87' data-llen='2451:2480'>此注不同者語異義同北牖名郷郷亦是牖故云牖一名也云如初者</span><br/>
<span class='tline' id='l88' data-llen='2480:2509'>主人入祝從入在左者鄭以經如初之文在牖郷之下恐人以爲啓牖</span><br/>
<span class='tline' id='l89' data-llen='2509:2536'><a onclick="displayPageImage('KR1d0027', 'SBCK', '037-3b' );" name="037-3b" class="pb">[037-3b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2536:2565'>郷如初上旣無啓牖郷之事明據主人與祝位如初也　主人哭出復</span><br/>
<span class='tline' id='l91' data-llen='2565:2594'>位　注堂上位也　釋曰案下文云宗人詔降如初注云詔主人降之</span><br/>
<span class='tline' id='l92' data-llen='2594:2623'>乃降堂明此復位者復堂上東面位也　注祝復至褻也　釋曰鄭知</span><br/>
<span class='tline' id='l93' data-llen='2623:2652'>祝與佐食位如此者見上經云主人即位于堂衆主人及兄弟賔即位</span><br/>
<span class='tline' id='l94' data-llen='2652:2681'>于西方佐食即賔也故知佐食言復位復西方可知知祝復位復門西</span><br/>
<span class='tline' id='l95' data-llen='2681:2710'>北面位者上經祝入門左北面注不與執事同位接神尊也明此祝復</span><br/>
<span class='tline' id='l96' data-llen='2710:2739'>位復門西北面位可知云不復設西北隅者重閉牖戸褻也者上經有</span><br/>
<span class='tline' id='l97' data-llen='2739:2768'>尸者有隂厭有陽厭無闔牖戸之事今無尸者隂厭時闔牖戸今更設</span><br/>
<span class='tline' id='l98' data-llen='2768:2797'>饌於西北隅復更闔牖戸爲褻瀆故不爲也　宗人詔降如初　注初</span><br/>
<span class='tline' id='l99' data-llen='2797:2826'>賛至降之　釋曰此降謂禮畢降堂也上經云賛闔牖戸主人降賔出</span><br/>
<span class='tline' id='l100' data-llen='2826:2854'>注云宗人詔主人降彼謂降堂故鄭知此云如初亦如上經詔降也</span><br/>
<span class='tline' id='l101' data-llen='2854:2883'>始虞用柔日　注葬之至其靜　釋曰自此下盡哀薦成事論初虞二</span><br/>
<span class='tline' id='l102' data-llen='2883:2912'>虞三虞卒哭明三者之祭饗神辭及用日不同之事云葬之日日中者</span><br/>
<span class='tline' id='l103' data-llen='2912:2941'>上文云日中行事是也葬用丁亥是柔日葬始虞用日中故云始虞用</span><br/>
<span class='tline' id='l104' data-llen='2941:2970'>柔日也　注敢昧至剛鬣　釋曰敢昧冒之辭者凡言敢者皆是以卑</span><br/>
<span class='tline' id='l105' data-llen='2970:2997'><a onclick="displayPageImage('KR1d0027', 'SBCK', '037-4a' );" name="037-4a" class="pb">[037-4a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='2997:3025'>觸尊不自明之意故云昧冒之辭云豕曰剛鬣者下曲禮文　香合</span><br/>
<span class='tline' id='l107' data-llen='3025:3054'>注黍也至薦上　釋曰案下曲禮云黍曰香合粱曰香萁稷曰明粢是</span><br/>
<span class='tline' id='l108' data-llen='3054:3083'>也云大夫士於黍稷之號合言普淖而巳此言香合蓋記者誤耳者曲</span><br/>
<span class='tline' id='l109' data-llen='3083:3112'>禮所云黍稷別號者是人君法特牲少牢黍稷合言普淖此別號黍爲</span><br/>
<span class='tline' id='l110' data-llen='3112:3141'>香合下特號稷爲普淖故知記誤也云辭次黍又不得在薦上者依設</span><br/>
<span class='tline' id='l111' data-llen='3141:3170'>薦法先設菹醢次設俎後設黍稷今黍在嘉薦之上此亦記者之誤故</span><br/>
<span class='tline' id='l112' data-llen='3170:3199'>鄭非之也若然俎在後今絜牲在黍上者祭以牲爲主故先言非設時</span><br/>
<span class='tline' id='l113' data-llen='3199:3227'>在前也　嘉薦普淖注嘉薦至號云　釋曰言故以爲號云者鄭以</span><br/>
<span class='tline' id='l114' data-llen='3227:3256'>意解之無正文故言云以疑之　明齊溲酒　注明齊至爲醙　釋曰</span><br/>
<span class='tline' id='l115' data-llen='3256:3285'>云言以新水溲釀此酒也者鄭以溲水邊爲之與縮字義異謂以新水</span><br/>
<span class='tline' id='l116' data-llen='3285:3314'>漬麴乃溲釀此酒又引郊特牲明水涗齊貴新也者彼注云涗猶清也</span><br/>
<span class='tline' id='l117' data-llen='3314:3343'>五齊濁泲之使清謂之涗齊及取明水皆貴新也據彼注明水則周禮</span><br/>
<span class='tline' id='l118' data-llen='3343:3372'>司烜氏所取月中之水與此明齊新水別鄭引之者彼此雖異引之直</span><br/>
<span class='tline' id='l119' data-llen='3372:3401'>取新義是同故引爲證非謂爲一物也言或曰當爲明視謂兔腊也者</span><br/>
<span class='tline' id='l120' data-llen='3401:3430'>士祭有兔腊是故或有人作如此說云今文曰明粢粢稷也皆非其次</span><br/>
<span class='tline' id='l121' data-llen='3430:3457'><a onclick="displayPageImage('KR1d0027', 'SBCK', '037-4b' );" name="037-4b" class="pb">[037-4b] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='3457:3486'>者若以明齊當爲明視作兔腊解者應在上與牲爲次何因退在下今</span><br/>
<span class='tline' id='l123' data-llen='3486:3515'>文又爲稷解者上巳云普淖兼黍稷何用又見稷也故知二者皆非其</span><br/>
<span class='tline' id='l124' data-llen='3515:3544'>次也若然特牲少牢無腊號以小物略之　哀薦祫事　注始虞至古</span><br/>
<span class='tline' id='l125' data-llen='3544:3573'>事　釋曰始虞謂之祫事者主欲其祫先祖也者案公羊傳文二年云</span><br/>
<span class='tline' id='l126' data-llen='3573:3602'>大祫者何合祭也合先君之主於大廟故此鄭亦以祫爲合而言但三</span><br/>
<span class='tline' id='l127' data-llen='3602:3631'>虞卒哭後乃有祔祭始合先祖始虞而巳言祫者鄭云以與先祖合爲</span><br/>
<span class='tline' id='l128' data-llen='3631:3660'>安故下文云適爾皇祖某甫是始虞預言祫之意也　注丁日至言耳</span><br/>
<span class='tline' id='l129' data-llen='3660:3689'>釋曰己日再虞者以其後虞用剛日初虞再虞皆用柔日始虞用丁日</span><br/>
<span class='tline' id='l130' data-llen='3689:3718'>隔戊日故知再虞用己日云祝辭異者一言耳者一言或有一句爲一</span><br/>
<span class='tline' id='l131' data-llen='3718:3747'>言若論語云一言以蔽之曰思無邪是也今此一言則一字爲一言謂</span><br/>
<span class='tline' id='l132' data-llen='3747:3776'>數一虞云祫再虞云虞三虞云成是也　三虞至成事　注當祔至爲</span><br/>
<span class='tline' id='l133' data-llen='3776:3805'>它　釋曰鄭云當祔於祖廟爲神安於此者却解初虞再虞稱祫稱虞</span><br/>
<span class='tline' id='l134' data-llen='3805:3834'>之意今三虞改用剛日將祔於祖取其動義故也云士則庚日三虞壬</span><br/>
<span class='tline' id='l135' data-llen='3834:3863'>日卒哭者以其已日爲再虞後改用剛日故次取庚日爲三虞也卒哭</span><br/>
<span class='tline' id='l136' data-llen='3863:3892'>亦用剛日故庚後降辛日取壬日爲卒哭云祝辭異者亦一言耳者改</span><br/>
<span class='tline' id='l137' data-llen='3892:3919'><a onclick="displayPageImage('KR1d0027', 'SBCK', '037-5a' );" name="037-5a" class="pb">[037-5a] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='3919:3948'>虞爲成是一言也云他謂不及時而葬者謂有故及家貧不及三月因</span><br/>
<span class='tline' id='l139' data-llen='3948:3977'>三日殯日即葬於國北引喪服小記者彼鄭注云報讀爲赴疾之赴謂</span><br/>
<span class='tline' id='l140' data-llen='3977:4006'>不待三月因殯日虞所以安神以送形而往迎魂而反而須安之故疾</span><br/>
<span class='tline' id='l141' data-llen='4006:4035'>虞三月而後卒哭者謂卒去無時之哭鄭云卒哭待哀殺故至三月待</span><br/>
<span class='tline' id='l142' data-llen='4035:4064'>尋常葬後乃爲卒哭祭云然則虞卒哭之閒有祭事者亦用剛日者以</span><br/>
<span class='tline' id='l143' data-llen='4064:4093'>虞卒哭巳是剛日他祭在後故亦用剛日也云其祭無名謂之他者謂</span><br/>
<span class='tline' id='l144' data-llen='4093:4122'>虞卒哭祔祥皆有名此則無名故謂之他云文不在卒哭上者此他祭</span><br/>
<span class='tline' id='l145' data-llen='4122:4151'>在卒哭上今退在卒哭下者以其非常又非祭故也引檀弓者證卒哭</span><br/>
<span class='tline' id='l146' data-llen='4151:4180'>辭稱成事之義但卒哭爲吉祭者喪中自相對若據二十八月後吉祭</span><br/>
<span class='tline' id='l147' data-llen='4180:4209'>而言禫祭已前揔爲喪祭也若然此經云三虞與卒哭哀薦成事明文</span><br/>
<span class='tline' id='l148' data-llen='4209:4238'>而鄭注檀弓云卒哭而祭其辭蓋曰哀薦成事言蓋疑之者以鄭君以</span><br/>
<span class='tline' id='l149' data-llen='4238:4267'>前有人解云三虞與卒哭同爲一事解之者鄭故疑卒哭之辭而云蓋</span><br/>
<span class='tline' id='l150' data-llen='4267:4296'>也是以雜記云上大夫之虞也少牢卒哭成事祔皆大牢鄭注云卒哭</span><br/>
<span class='tline' id='l151' data-llen='4296:4325'>成事祔言皆則卒哭成事祔與虞異矣是微破前人三虞與卒哭同解</span><br/>
<span class='tline' id='l152' data-llen='4325:4354'>者也　獻畢未徹乃餞　注卒哭至爲踐　釋曰自此盡不脫帶論卒</span><br/>
<span class='tline' id='l153' data-llen='4354:4381'><a onclick="displayPageImage('KR1d0027', 'SBCK', '037-5b' );" name="037-5b" class="pb">[037-5b] <img width="20"  src="/static/img/kanseki-5.png"/></a></span><br/>
<span class='tline' id='l154' data-llen='4381:4410'>哭之祭未徹餞尸於寢門外之事鄭云卒哭之祭者案上文直云獻畢</span><br/>
<span class='tline' id='l155' data-llen='4410:4439'>未徹乃餞不言卒哭鄭知是卒哭之祭者以其三虞無餞尸之事明旦</span><br/>
<span class='tline' id='l156' data-llen='4439:4468'>祔於祖入廟乃有餞尸之禮故鄭據卒哭而言若然三虞不餞尸者以</span><br/>
<span class='tline' id='l157' data-llen='4468:4497'>其三虞與卒哭同在寢祔則在廟以明旦當入廟以其易處郷尊所故</span><br/>
<span class='tline' id='l158' data-llen='4497:4526'>特有餞送尸之禮也引詩者彼生人餞行人之禮爲行始此祭祀餞尸</span><br/>
<span class='tline' id='l159' data-llen='4526:4555'>之禮亦郷祖廟爲行始事雖異餞送飲酒是同故引爲證也知旦將始</span><br/>
<span class='tline' id='l160' data-llen='4555:4584'>祔於皇祖者下云明日以其班祔鄭云卒哭之明日也是明日之旦也</span><br/>
<span class='tline' id='l161' data-llen='4584:4613'>注少南至廡也　釋曰云少南將有事於北者正謂下文云尸出門右</span><br/>
<span class='tline' id='l162' data-llen='4613:4642'>南面巳下是也云有玄酒即吉也者以其虞祭用醴酒無玄酒至卒哭</span><br/>
<span class='tline' id='l163' data-llen='4642:4671'>云如初則與虞祭同今至餞尸用玄酒酒則尋常祭祀之酒非醴酒故</span><br/>
<span class='tline' id='l164' data-llen='4671:4700'>云即吉也云此在西尚凶也者以其吉祭祭尊在房戸之閒至於虞祭</span><br/>
<span class='tline' id='l165' data-llen='4700:4728'>尊在室是凶今卒哭餞尸尊在門西不在門東是尚凶故變於吉也</span><br/>
<span class='tline' id='l166' data-llen='4728:4757'>注乾肉至爲蹙　釋曰云涼州烏翅者經云乾肉折俎則漢時乾脯似</span><br/>
<span class='tline' id='l167' data-llen='4757:4786'>之故鄭以今曉古也　尸出至席從　注祝入至事也　釋曰云祝入</span><br/>
<span class='tline' id='l168' data-llen='4786:4815'>亦告利成入前尸尸乃出者雖餞行飲酒尸將起之時祝亦如虞祭告</span><br/>
<span class='tline' id='l169' data-llen='4815:4842'><a onclick="displayPageImage('KR1d0027', 'SBCK', '037-6a' );" name="037-6a" class="pb">[037-6a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4842:4871'>云利成尸乃興以前尸也知几席素几葦席也者上經初虞云素几葦</span><br/>
<span class='tline' id='l171' data-llen='4871:4900'>席在西序至及再虞三虞及卒哭皆如初不見更設几席之文明同初</span><br/>
<span class='tline' id='l172' data-llen='4900:4929'>虞用素几葦席今卒哭祭未餞尸於門外明是卒哭之几席故知是素</span><br/>
<span class='tline' id='l173' data-llen='4929:4958'>几葦席也　尸出門右南面　注俟設席也　釋曰知俟設席者尸在</span><br/>
<span class='tline' id='l174' data-llen='4958:4987'>門右南面在坐北立下即云席設之事明俟設席也　注婦人出者重</span><br/>
<span class='tline' id='l175' data-llen='4987:5016'>餞尸　釋曰婦人有事自堂及房而巳今出寢門之外故云重餞尸也</span><br/>
<span class='tline' id='l176' data-llen='5016:5045'>尸即至在南　注朐至於吉　釋曰云主人拜送者案上祭云主人其</span><br/>
<span class='tline' id='l177' data-llen='5045:5074'>拜特牲亦云拜送則拜時吉凶同也云屈者在南變於吉者案曲禮云</span><br/>
<span class='tline' id='l178' data-llen='5074:5103'>以脯脩置者左朐右未鄭云屈中曰朐則吉時屈者在左今尸東面而</span><br/>
<span class='tline' id='l179' data-llen='5103:5132'>云朐在南則是凶禮屈者在右末頭在左故云變於吉也　注反之至</span><br/>
<span class='tline' id='l180' data-llen='5132:5161'>有終　釋曰鄭知反之反於佐食者經云佐食授嚌尸受振祭嚌嚌訖</span><br/>
<span class='tline' id='l181' data-llen='5161:5190'>而云反之明反與佐食佐食乃反於俎可知也云尸奠爵禮有終者上</span><br/>
<span class='tline' id='l182' data-llen='5190:5219'>經云三獻尸皆有酢今餞尸三獻皆不酢而奠之是爲禮有終謂若主</span><br/>
<span class='tline' id='l183' data-llen='5219:5248'>人拜送賔不荅拜亦是禮有終也　注男女至作休　釋曰鄭知男女</span><br/>
<span class='tline' id='l184' data-llen='5248:5277'>從尸男由左女由右者約上文男子在南婦人在北南爲左北爲右因</span><br/>
<span class='tline' id='l185' data-llen='5277:5304'><a onclick="displayPageImage('KR1d0027', 'SBCK', '037-6b' );" name="037-6b" class="pb">[037-6b] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='5304:5333'>從此位便故知男子由左婦人由右也云從尸不出大門者由廟門外</span><br/>
<span class='tline' id='l187' data-llen='5333:5362'>無事尸之禮也者在廟以廟爲限在寢門外以大門爲限正祭在廟廟</span><br/>
<span class='tline' id='l188' data-llen='5362:5391'>門外無事尸之禮今餞尸在寢門外則大門外無事尸之禮故鄭舉正</span><br/>
<span class='tline' id='l189' data-llen='5391:5420'>祭況之從尸不出大門外取正祭比之故注云由廟門外無事尸之禮</span><br/>
<span class='tline' id='l190' data-llen='5420:5449'>也　尸出門哭者上　注以餞至廟門　釋曰鄭意所以尸出大門哭</span><br/>
<span class='tline' id='l191' data-llen='5449:5478'>者便止者正以餞於寢門以大門爲限似事尸在廟門爲限故鄭云大</span><br/>
<span class='tline' id='l192' data-llen='5478:5507'>門猶廟門也　賔出至稽顙　注送賔至門外　釋曰上從尸不出大</span><br/>
<span class='tline' id='l193' data-llen='5507:5536'>門者有事尸限故不出大門送之送賔於大門外自是常禮故云送賔</span><br/>
<span class='tline' id='l194' data-llen='5536:5565'>拜于大門外但禮有終賔無荅拜之禮也　主婦亦拜賔　注女賔至</span><br/>
<span class='tline' id='l195' data-llen='5565:5594'>掖門　釋曰上主人送男賔故知此主婦拜女賔也云不言出拜送之</span><br/>
<span class='tline' id='l196' data-llen='5594:5623'>於闈門之内者決上文男主拜男賔言出送此明主婦送女賔于門之</span><br/>
<span class='tline' id='l197' data-llen='5623:5652'>内以其婦人送迎不出門見兄弟不踰閾故也云闈門如今東西掖門</span><br/>
<span class='tline' id='l198' data-llen='5652:5681'>者案爾雅釋宫云宫中之門謂之闈則闈門在宫内漢時宫中掖門在</span><br/>
<span class='tline' id='l199' data-llen='5681:5709'>東西若人左右掖故舉以爲況也　丈夫至門外　注旣卒至爲稅</span><br/>
<span class='tline' id='l200' data-llen='5709:5738'>釋曰云旣卒哭當變麻受之以葛也者喪服鄭注云大夫以上虞而受</span><br/>
<span class='tline' id='l201' data-llen='5738:5765'><a onclick="displayPageImage('KR1d0027', 'SBCK', '037-7a' );" name="037-7a" class="pb">[037-7a] <img width="20"  src="/static/img/kanseki-5.png"/></a></span><br/>
<span class='tline' id='l202' data-llen='5765:5794'>服士卒哭而受服士亦約此文而言也云夕日則服葛者爲祔期者今</span><br/>
<span class='tline' id='l203' data-llen='5794:5823'>日爲卒哭祭明旦爲祔前日之夕爲祔祭之期變麻服葛是變重從輕</span><br/>
<span class='tline' id='l204' data-llen='5823:5852'>明旦亦得變不要夕期之時變之夕時言變麻服葛者鄭云爲祔期是</span><br/>
<span class='tline' id='l205' data-llen='5852:5881'>因祔期即變之使賔知變節故也　入徹主人不與　注入徹至爲豫</span><br/>
<span class='tline' id='l206' data-llen='5881:5910'>釋曰鄭知入徹是大功以下者見曽子問云士祭不足則取於兄弟大</span><br/>
<span class='tline' id='l207' data-llen='5910:5939'>功以下者經云入徹主人不與明取大功小功緦麻之等入徹也云言</span><br/>
<span class='tline' id='l208' data-llen='5939:5968'>主人不與則知丈夫婦人在其中者上文直言丈夫說絰不辨親䟽下</span><br/>
<span class='tline' id='l209' data-llen='5968:5997'>文婦人脫首絰不辨齊斬婦人此云入徹據大功以下則此文入徹主</span><br/>
<span class='tline' id='l210' data-llen='5997:6026'>人不與之中丈夫婦人兼有可知以其平常祭時諸宰君婦廢徹不遲</span><br/>
<span class='tline' id='l211' data-llen='6026:6055'>則凶祭丈夫婦人亦在但齊斬不與徹耳　婦人至說帶　注不脫至</span><br/>
<span class='tline' id='l212' data-llen='6055:6084'>葛帶　釋曰知齊斬婦人帶不變也者案喪服小記云齊衰帶惡笄以</span><br/>
<span class='tline' id='l213' data-llen='6084:6113'>終喪鄭云有除無變舉齊衰則斬衰帶不變可知齊斬帶不變則大功</span><br/>
<span class='tline' id='l214' data-llen='6113:6142'>巳下變可知云婦人少變者以其男子旣葬首絰腰帶俱變男子陽多</span><br/>
<span class='tline' id='l215' data-llen='6142:6171'>變婦人旣葬直變首絰不變帶故云少變也云而重帶帶下體之上也</span><br/>
<span class='tline' id='l216' data-llen='6171:6200'>者對男子陽重首在上體婦人隂重腰腰是下體以重下體故帶不變</span><br/>
<span class='tline' id='l217' data-llen='6200:6227'><a onclick="displayPageImage('KR1d0027', 'SBCK', '037-7b' );" name="037-7b" class="pb">[037-7b] <img width="20"  src="/static/img/kanseki-5.png"/></a></span><br/>
<span class='tline' id='l218' data-llen='6227:6256'>也云大功小功者葛帶者案大功章云布衰裳牡麻絰纓布帶三月受</span><br/>
<span class='tline' id='l219' data-llen='6256:6285'>以小功衰即葛九月者又案小功章云布衰裳澡麻帶絰五月者二者</span><br/>
<span class='tline' id='l220' data-llen='6285:6314'>章内皆男女俱陳明大功小功婦人皆葛帶可知云時亦不說者未可</span><br/>
<span class='tline' id='l221' data-llen='6314:6343'>以輕文變於主婦之質者變是文不變是質不可以大功以下輕服之</span><br/>
<span class='tline' id='l222' data-llen='6343:6372'>文變主婦重服之質故經直見主婦不見大功以下也云至祔葛帶以</span><br/>
<span class='tline' id='l223' data-llen='6372:6401'>即位者此鄭解大功以下雖夕時未變麻服葛至祔日亦當葛帶即位</span><br/>
<span class='tline' id='l224' data-llen='6401:6430'>也知大功以下夕時未變麻服葛者以其與主婦同在廟門外主婦不</span><br/>
<span class='tline' id='l225' data-llen='6430:6459'>變大功以下亦不變若然夕時不變夕後入室可以變故至祔旦以葛</span><br/>
<span class='tline' id='l226' data-llen='6459:6488'>帶即位也引檀弓者亦證齊衰婦人不葛帶之事　無尸至踊三　注</span><br/>
<span class='tline' id='l227' data-llen='6488:6517'>以餞至爲筵　釋曰自此至賔出論卒哭祭無尸可餞之事云几席設</span><br/>
<span class='tline' id='l228' data-llen='6517:6546'>如初者雖無尸送神不異故云如初故鄭云餞尸者本爲送神也云丈</span><br/>
<span class='tline' id='l229' data-llen='6546:6575'>夫婦人亦從几席而出者以其云出几席設如初即云拾踊三明在門</span><br/>
<span class='tline' id='l230' data-llen='6575:6604'>外有尸行禮之處即知丈夫婦人從几席出可知言亦者亦餞尸之時</span><br/>
<span class='tline' id='l231' data-llen='6604:6633'>也　死三至卒哭　注謂士至或殊　釋曰自此盡他辭一也論記人</span><br/>
<span class='tline' id='l232' data-llen='6633:6662'>所記其義或殊是以更有此文也云遂卒哭不言三虞者是記人略言</span><br/>
<span class='tline' id='l233' data-llen='6662:6689'><a onclick="displayPageImage('KR1d0027', 'SBCK', '037-8a' );" name="037-8a" class="pb">[037-8a] <img width="20"  src="/static/img/kanseki-5.png"/></a></span><br/>
<span class='tline' id='l234' data-llen='6689:6718'>之注云謂士也者以其此篇是士虞故知三日三月據士而說引雜記</span><br/>
<span class='tline' id='l235' data-llen='6718:6747'>者見大夫巳上與士異者以其王制大夫士同有三日而殯三月而葬</span><br/>
<span class='tline' id='l236' data-llen='6747:6776'>之文雜記云大夫亦同三月而葬卒哭則士云三月大夫五月卒哭之</span><br/>
<span class='tline' id='l237' data-llen='6776:6805'>月不同者曲禮云生與來日死與往日鄭云與猶數也生數來日謂成</span><br/>
<span class='tline' id='l238' data-llen='6805:6834'>服杖以死來日數也死數往日謂殯斂以死日數也大夫以上皆以來</span><br/>
<span class='tline' id='l239' data-llen='6834:6863'>日數若然士云三日殯三月葬皆通死日死月數大夫以上殯葬皆除</span><br/>
<span class='tline' id='l240' data-llen='6863:6892'>死日死月數是以士之卒哭得葬之三月内大夫三月葬除死月通死</span><br/>
<span class='tline' id='l241' data-llen='6892:6921'>月則四月大夫有五虞卒哭在五月諸侯巳上以義可知云此記更從</span><br/>
<span class='tline' id='l242' data-llen='6921:6950'>死起異人之閒其義或殊者上巳論虞卒哭此記更從始死記之明非</span><br/>
<span class='tline' id='l243' data-llen='6950:6978'>上記人是異人之閒其辭或殊更見記之事其實義亦不異前記也</span><br/>
<span class='tline' id='l244' data-llen='6978:7007'>將旦而祔則薦注薦謂卒哭之祭　釋曰謂卒哭之祭日將旦而祔則</span><br/>
<span class='tline' id='l245' data-llen='7007:7036'>薦薦謂卒哭之祭云祔則薦者記人見卒哭之祭爲祔而設故連文云</span><br/>
<span class='tline' id='l246' data-llen='7036:7065'>將旦而祔則爲此卒哭而祭也　卒辭至尚饗　注卒辭至爲齊　釋</span><br/>
<span class='tline' id='l247' data-llen='7065:7094'>曰云卒辭卒哭之祝辭者謂迎尸之前祝釋孝子辭云爾云不稱饌明</span><br/>
<span class='tline' id='l248' data-llen='7094:7123'>主爲告祔也者但卒哭之祭實有牲饌而不稱者以其卒哭祭主爲告</span><br/>
<span class='tline' id='l249' data-llen='7123:7150'><a onclick="displayPageImage('KR1d0027', 'SBCK', '037-8b' );" name="037-8b" class="pb">[037-8b] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='7150:7179'>神將祔於祖而設牲饌故不言也　女子至某氏　注女孫祔於祖母</span><br/>
<span class='tline' id='l251' data-llen='7179:7208'>釋曰此女子謂女未嫁而死或出而歸或未廟見而死歸葬女氏之家</span><br/>
<span class='tline' id='l252' data-llen='7208:7237'>旣葬祔于祖母也　注不言至某氏　釋曰此對上文孫祔于祖而云</span><br/>
<span class='tline' id='l253' data-llen='7237:7266'>祔于爾皇祖某甫此則不曰爾而變曰孫婦婦差䟽故不云爾也若然</span><br/>
<span class='tline' id='l254' data-llen='7266:7295'>上女子亦不云爾者文承孫下云爾可知直言其皇祖妣異者耳　其</span><br/>
<span class='tline' id='l255' data-llen='7295:7324'>他辭一也　注來日至尚饗　釋曰他辭一者正謂來日某隮祔尚饗</span><br/>
<span class='tline' id='l256' data-llen='7324:7353'>女子及孫婦皆有此辭故云其他辭一也其祔女子云來日某隮祔爾</span><br/>
<span class='tline' id='l257' data-llen='7353:7382'>于爾皇祖妣某氏尚饗其孫婦云來日某隮祔孫婦於皇祖姑某氏尚</span><br/>
<span class='tline' id='l258' data-llen='7382:7411'>饗　饗辭至之饗　注饗辭至孝子　釋曰饗辭勸強神之辭也者案</span><br/>
<span class='tline' id='l259' data-llen='7411:7440'>特牲禮迎尸入室尸即席坐主人拜妥尸尸荅拜執奠祝饗鄭云勸強</span><br/>
<span class='tline' id='l260' data-llen='7440:7469'>之也其辭引此士虞記則冝云孝孫某圭爲孝薦之饗當此時爲之凡</span><br/>
<span class='tline' id='l261' data-llen='7469:7498'>吉祭饗尸曰孝子者此一辭說三虞卒哭勸尸辭若祔及練祥吉祭其</span><br/>
<span class='tline' id='l262' data-llen='7498:7527'>辭亦用此但改哀爲孝耳故鄭云凡以該之也　明日以其班祔　注</span><br/>
<span class='tline' id='l263' data-llen='7527:7556'>卒哭至爲胖　釋曰引喪服小記者彼解中猶閒也一以上祖又祖孫</span><br/>
<span class='tline' id='l264' data-llen='7556:7585'>祔祖爲正若無祖則祔于髙祖以其祔必以昭穆孫與祖昭穆同故閒</span><br/>
<span class='tline' id='l265' data-llen='7585:7612'><a onclick="displayPageImage('KR1d0027', 'SBCK', '037-9a' );" name="037-9a" class="pb">[037-9a] <img width="20"  src="/static/img/kanseki-5.png"/></a></span><br/>
<span class='tline' id='l266' data-llen='7612:7640'><a onclick="displayPageImage('KR1d0027', 'SBCK', '037-10a' );" name="037-10a" class="pb">[037-10a] <img width="20"  src="/static/img/kanseki-5.png"/></a></span><br/>
<span class='tline' id='l267' data-llen='7640:7669'>新死者於廟故用卣也若然唯祔祭與練祭祭在廟祭訖主反於寢其</span><br/>
<span class='tline' id='l268' data-llen='7669:7698'>大祥與禫祭其主自然在寢祭之案下文禫月逢四時吉祭之月即得</span><br/>
<span class='tline' id='l269' data-llen='7698:7727'>在廟祭但未配而巳又玄鳥詩鄭注云君喪三年旣畢歸於其廟而後</span><br/>
<span class='tline' id='l270' data-llen='7727:7756'>祫祭于大祖明年春禘于羣廟若如此言則三年喪畢更有特禘者鄭</span><br/>
<span class='tline' id='l271' data-llen='7756:7784'>意除練時特禘三年喪畢更有此特禘之禮也沐浴櫛搔翦　注彌</span><br/>
<span class='tline' id='l272' data-llen='7784:7813'>自至爲鬋　釋曰云彌自飾也者上文虞沐浴不櫛注云自㓗清不櫛</span><br/>
<span class='tline' id='l273' data-llen='7813:7842'>未在於飾鄭雖不言不在於飾沐浴少飾今祔時櫛是彌自飾也　用</span><br/>
<span class='tline' id='l274' data-llen='7842:7870'>專至脰膉　注專猶至嗌也釋曰云折俎謂主婦以下俎者鄭知折</span><br/>
<span class='tline' id='l275' data-llen='7870:7899'>俎是主婦以下俎者特牲記云主婦俎觳折佐食俎觳折少牢云主婦</span><br/>
<span class='tline' id='l276' data-llen='7899:7927'>俎臑折是也　其他如饋食注如特至明矣　釋曰云如特牲饋食</span><br/>
<span class='tline' id='l277' data-llen='7927:7956'>之事者知不如士虞饋食禮者虞不致爵則夫婦無俎矣上文有俎則</span><br/>
<span class='tline' id='l278' data-llen='7956:7985'>祔時夫婦致爵以祔時變麻服葛其辭稱孝夫婦致爵與特牲同故云</span><br/>
<span class='tline' id='l279' data-llen='7985:8014'>如特牲饋食之事也或云以左胖虞右胖祔者當鄭君時有人解者云</span><br/>
<span class='tline' id='l280' data-llen='8014:8043'>虞祭與祔祭共用一牲各用一胖以左胖爲虞祭右胖爲祔祭不是故</span><br/>
<span class='tline' id='l281' data-llen='8043:8072'>鄭破之云今此經云如饋食謂如特牲饋食之禮尸俎用右胖解之主</span><br/>
<span class='tline' id='l282' data-llen='8072:8100'><a onclick="displayPageImage('KR1d0027', 'SBCK', '037-10b' );" name="037-10b" class="pb">[037-10b] <img width="20"  src="/static/img/kanseki-5.png"/></a></span><br/>
<span class='tline' id='l283' data-llen='8100:8130'>人俎左臂左胖之臂以爲虞祭主人豈得復取虞時左胖之臂而用之乎</span><br/>
<span class='tline' id='l284' data-llen='8130:8159'>明不然矣　用嗣尸　注虞祔至筮尸　釋曰言用嗣尸則從虞以至</span><br/>
<span class='tline' id='l285' data-llen='8159:8188'>祔祭唯用一尸而巳云虞祔尚質未暇筮尸者以其哀未殺故云尚質</span><br/>
<span class='tline' id='l286' data-llen='8188:8217'>未暇筮尸若然練祥則筮尸矣故喪服小記云練筮日筮尸大祥筮尸</span><br/>
<span class='tline' id='l287' data-llen='8217:8246'>可知是以鄭上文注云餞尸旦將始祔于皇祖是用一尸也　注稱孝</span><br/>
<span class='tline' id='l288' data-llen='8246:8275'>者吉祭　釋曰對虞時稱哀案檀弓虞爲喪祭卒哭爲吉祭卒哭旣爲</span><br/>
<span class='tline' id='l289' data-llen='8275:8304'>吉祭祔在卒哭後亦是吉祭故鄭以吉祭言之也　用尹祭　注尹祭</span><br/>
<span class='tline' id='l290' data-llen='8304:8333'>至誤矣　釋曰鄭知尹祭是脯者下曲禮云脯曰尹祭故知也但曲禮</span><br/>
<span class='tline' id='l291' data-llen='8333:8362'>所云是天子諸侯禮用脯號案特牲少牢無云用脯者故云大夫士祭</span><br/>
<span class='tline' id='l292' data-llen='8362:8391'>無云脯者唯上餞尸有脯此非餞尸今不言牲號而云尹祭亦記者誤</span><br/>
<span class='tline' id='l293' data-llen='8391:8420'>也以其上文初虞云敢用絜牲剛鬣今不言牲號而云尹祭是記人誤</span><br/>
<span class='tline' id='l294' data-llen='8420:8449'>云亦者亦上文香合也　注普薦至爲醙　釋曰知普薦是鉶羮者案</span><br/>
<span class='tline' id='l295' data-llen='8449:8478'>上文虞禮及特牲皆云祝酌奠于鉶南則鉶在酒前而設此亦普薦在</span><br/>
<span class='tline' id='l296' data-llen='8478:8507'>酒上故知也但虞禮一鉶此云饋食則與特牲同二鉶故云普薦也云</span><br/>
<span class='tline' id='l297' data-llen='8507:8536'>不稱牲記其異者對與初虞之等稱牲但記其異雖不說牲之號有號</span><br/>
<span class='tline' id='l298' data-llen='8536:8564'><a onclick="displayPageImage('KR1d0027', 'SBCK', '037-11a' );" name="037-11a" class="pb">[037-11a] <img width="20"  src="/static/img/kanseki-5.png"/></a></span><br/>
<span class='tline' id='l299' data-llen='8564:8593'>可知也若然云記其異者所以嘉薦普淖普薦溲酒與前不異記之以</span><br/>
<span class='tline' id='l300' data-llen='8593:8622'>其普薦與前異將言設薦在普淖後溲酒前故并言其次耳　適爾至</span><br/>
<span class='tline' id='l301' data-llen='8622:8650'>尚饗注欲其至之乎　釋曰云欲其祔合兩告之者欲使死者祔於</span><br/>
<span class='tline' id='l302' data-llen='8650:8679'>皇祖又使皇祖與死者合食故須兩告之是以告死者曰適爾皇祖某</span><br/>
<span class='tline' id='l303' data-llen='8679:8708'>甫謂皇祖曰隮祔爾孫某甫二者俱饗是其兩告也引曽子問者案彼</span><br/>
<span class='tline' id='l304' data-llen='8708:8737'>鄭注象有凶事者聚也云卒哭成事而後主各反其廟者至祔須得祖</span><br/>
<span class='tline' id='l305' data-llen='8737:8766'>之木主以孫祔祭故也天子諸侯有木主可言聚與反廟之事大夫無</span><br/>
<span class='tline' id='l306' data-llen='8766:8795'>木主聚而反之故云無主則反廟之禮未聞云以其幣告之乎者曽子</span><br/>
<span class='tline' id='l307' data-llen='8795:8824'>問云無遷主將行以幣帛爲主命此大夫士或用幣以依神而告使聚</span><br/>
<span class='tline' id='l308' data-llen='8824:8853'>之無正文故云乎以疑之　朞而小祥　注小祥至作基　釋曰自祔</span><br/>
<span class='tline' id='l309' data-llen='8853:8882'>以後至十三月小祥故云朞而小祥引檀弓者彼謂顔回之喪饋祥肉</span><br/>
<span class='tline' id='l310' data-llen='8882:8911'>於孔子而言彼云饋此云歸者饋即歸也故變文言之引之者證小祥</span><br/>
<span class='tline' id='l311' data-llen='8911:8940'>是祭故有肉也　曰薦此常事　注祝辭之異者謂小祥辭與虞祔之</span><br/>
<span class='tline' id='l312' data-llen='8940:8969'>辭有異異者以虞祔之祭非常一期天氣變易孝子思之而祭是其常</span><br/>
<span class='tline' id='l313' data-llen='8969:8998'>事故祝辭異也云朞而祭禮也者喪服小記文案彼云期而祭禮也期</span><br/>
<span class='tline' id='l314' data-llen='8998:9026'><a onclick="displayPageImage('KR1d0027', 'SBCK', '037-11b' );" name="037-11b" class="pb">[037-11b] <img width="20"  src="/static/img/kanseki-5.png"/></a></span><br/>
<span class='tline' id='l315' data-llen='9026:9055'>而除喪道也祭不爲除喪也注云此謂練祭也禮正月存親親亡至今</span><br/>
<span class='tline' id='l316' data-llen='9055:9084'>而期期則冝祭期天道一變哀惻之情益衰衰則冝除不相爲也是以</span><br/>
<span class='tline' id='l317' data-llen='9084:9113'>謂小祥祭爲常事也　又朞至祥事　注又復也　釋曰此謂二十五</span><br/>
<span class='tline' id='l318' data-llen='9113:9142'>月大祥祭故云復朞也變言祥事亦是常事也　中月而禫　注中猶</span><br/>
<span class='tline' id='l319' data-llen='9142:9171'>至爲導　釋曰知與大祥閒一月二十七月禫徙月樂二十八月復平</span><br/>
<span class='tline' id='l320' data-llen='9171:9200'>常正作樂也云禫之言澹澹然平安意也者禫月得無所不佩又於禫</span><br/>
<span class='tline' id='l321' data-llen='9200:9228'>月將郷吉祭又得樂懸故云平安意也但至後月乃是即吉之正也</span><br/>
<span class='tline' id='l322' data-llen='9228:9254'>是月至未配　注是月至尚饗　釋曰謂是禫月禫祭仍在寢</span><br/>
<span class='tline' id='l323' data-llen='9254:9283'>此月當四時吉祭之月則于廟行四時之祭於羣廟而猶未得以某妃</span><br/>
<span class='tline' id='l324' data-llen='9283:9312'>配哀未忘若喪中然也言猶者如祥祭以前不以妃配也案禮記云吉</span><br/>
<span class='tline' id='l325' data-llen='9312:9341'>事先近日喪事先逺日則大祥之祭仍從喪事先用逺日下旬爲之故</span><br/>
<span class='tline' id='l326' data-llen='9341:9370'>檀弓云孔子旣祥五日彈琴而不成聲十日而成笙歌注踰月且異旬</span><br/>
<span class='tline' id='l327' data-llen='9370:9399'>也祥亦凶事先逺日案此禫言澹然平安得行四時之祭則可從吉事</span><br/>
<span class='tline' id='l328' data-llen='9399:9428'>先近日用上旬爲之若然二十七月上旬行禫祭於寢當祭月即從四</span><br/>
<span class='tline' id='l329' data-llen='9428:9457'>時祭於廟亦用上旬爲之引少牢禮者證禫月吉祭未配後月吉如少</span><br/>
<span class='tline' id='l330' data-llen='9457:9485'><a onclick="displayPageImage('KR1d0027', 'SBCK', '037-12a' );" name="037-12a" class="pb">[037-12a] <img width="20"  src="/static/img/kanseki-5.png"/></a></span><br/>
<span class='tline' id='l331' data-llen='9485:9492'>牢配可知也</span><br/>
<span class='tline' id='l332' data-llen='9492:9502'>儀禮䟽卷第四十三</span><br/>
<span class='tline' id='l333' data-llen='9502:9530'><a onclick="displayPageImage('KR1d0027', 'SBCK', '037-12b' );" name="037-12b" class="pb">[037-12b] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l9' data-llen='217:244'><a onclick="displayPageImage('KR1d0027', 'SBCK', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='244:252'>儀礼䟽卷第四</span><br/>
<span class='tline' id='l11' data-llen='252:281'>　　　　唐朝散大夫行太學博士弘文館學士臣賈　公彦　等撰</span><br/>
<span class='tline' id='l12' data-llen='281:310'>士昬礼第二　鄭目録云士娶妻之礼以昬為期因而名焉必以昬者</span><br/>
<span class='tline' id='l13' data-llen='310:339'>陽往而隂来日入三商為昬昬礼於五礼属嘉礼大小戴及别録此皆</span><br/>
<span class='tline' id='l14' data-llen='339:368'>第二　釋曰鄭知是士娶妻之礼者以記云記士昬礼故知是士娶妻</span><br/>
<span class='tline' id='l15' data-llen='368:397'>鄭云日入三商者商謂商量是漏刻也名故三光靈曜亦日入三刻為</span><br/>
<span class='tline' id='l16' data-llen='397:426'>昬不盡為明案馬氏云日未出日没後皆云二刻半前後共五刻今云</span><br/>
<span class='tline' id='l17' data-llen='426:455'>三商者據整数而言其實二刻半也　昬礼至用鴈　釋曰從此下至</span><br/>
<span class='tline' id='l18' data-llen='455:484'>主人許賔入授如初礼陳納采問名之礼云下逹者謂未行納采巳前</span><br/>
<span class='tline' id='l19' data-llen='484:513'>男父先遣媒氏女氏之家通辭往来女氏許之乃遣使者行納采之礼</span><br/>
<span class='tline' id='l20' data-llen='513:542'>也言下達者男為上女為下取陽唱隂和之義故云下逹謂以言辭下</span><br/>
<span class='tline' id='l21' data-llen='542:571'>通於女氏也是以下記昬辭云吾子有惠貺室某也注云稱有惠明下</span><br/>
<span class='tline' id='l22' data-llen='571:600'>達謂此下達也云納采用鴈者昬礼有六五礼用鴈納采問名納吉請</span><br/>
<span class='tline' id='l23' data-llen='600:629'>期親迎是也唯納徵不用鴈以其自有幣帛可執故也且三礼不云納</span><br/>
<span class='tline' id='l24' data-llen='629:658'>言納者恐女氏不受若春秋納納之義若然納采言納者以其始相采</span><br/>
<span class='tline' id='l25' data-llen='658:685'><a onclick="displayPageImage('KR1d0027', 'SBCK', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='685:714'>擇恐女家不許故言納問名不言納者女氏巳許故不言納也納吉言</span><br/>
<span class='tline' id='l27' data-llen='714:743'>納者男家卜吉往與女氏復恐女家翻悔不受故更言納也納徵言納</span><br/>
<span class='tline' id='l28' data-llen='743:772'>者納幣帛則昬礼成復恐女家不受故更云納也請期親迎不言納者</span><br/>
<span class='tline' id='l29' data-llen='772:801'>納幣則昬礼已成女家不得移改故皆不言納也其昬礼有六尊卑皆</span><br/>
<span class='tline' id='l30' data-llen='801:830'>同故左氏荘公二十二年經書冬公如齊納幣糓梁傳曰納幣大夫之</span><br/>
<span class='tline' id='l31' data-llen='830:859'>事也礼有納采有問名有納徵有告期四者備而後娶礼也公之親納</span><br/>
<span class='tline' id='l32' data-llen='859:888'>幣非礼也故譏之彼无納吉者以荘公在母喪内親行納幣非礼之事</span><br/>
<span class='tline' id='l33' data-llen='888:917'>故関其納吉以非之也　注達通至廉恥　釋曰鄭云必先使媒氏下</span><br/>
<span class='tline' id='l34' data-llen='917:946'>通其言女氏許之乃後使人納其采擇之礼者欲見納采之前有此下</span><br/>
<span class='tline' id='l35' data-llen='946:975'>逹之言也案周礼地官有媒氏職是天子之官則諸侯之囯亦有媒氏</span><br/>
<span class='tline' id='l36' data-llen='975:1004'>傳通男女使成昬姻故云媒氏也云用鴈為摯者取其順隂陽往來者</span><br/>
<span class='tline' id='l37' data-llen='1004:1033'>案周礼大宗伯云以禽作六摯卿執羔大夫執鴈士執雉此昬礼无問</span><br/>
<span class='tline' id='l38' data-llen='1033:1062'>尊卑皆用鴈故鄭注其意云取順隂陽往来也順隂陽往來者鴈木落</span><br/>
<span class='tline' id='l39' data-llen='1062:1091'>南翔冰泮北徂夫為陽婦為隂今用鴈者亦取婦人從夫之義是以非</span><br/>
<span class='tline' id='l40' data-llen='1091:1120'>礼用湏引詩者證須媒下達之義也云昬必由媒交接設紹介者詩云</span><br/>
<span class='tline' id='l41' data-llen='1120:1147'><a onclick="displayPageImage('KR1d0027', 'SBCK', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='1147:1176'>匪媒不得是由媒也其行五禮自納采巳下皆使使往是交接設紹介</span><br/>
<span class='tline' id='l43' data-llen='1176:1205'>也云皆所以養廉恥者解所以須媒及設紹介者皆所以養成男女使</span><br/>
<span class='tline' id='l44' data-llen='1205:1234'>有廉恥也使媒通之媵御沃盥交之等皆是行事之漸養廉恥之義也</span><br/>
<span class='tline' id='l45' data-llen='1234:1263'>主人至右几　釋曰此女將受男納采之禮故先設神坐乃受之　注</span><br/>
<span class='tline' id='l46' data-llen='1263:1292'>主人至首尾　釋曰云筵爲神布席也者下文禮賔云徹几改筵是為</span><br/>
<span class='tline' id='l47' data-llen='1292:1321'>人設席故以此爲神席也云戸西者以户西是賔客之位故爲尊處也</span><br/>
<span class='tline' id='l48' data-llen='1321:1350'>必以西爲客位者以地道尊右故也知受禮於襧廟者以記云凡行事</span><br/>
<span class='tline' id='l49' data-llen='1350:1379'>受諸襧廟也云席西上右設几神不統於人者案郷射燕禮之等設席</span><br/>
<span class='tline' id='l50' data-llen='1379:1408'>皆東上是統於人今以神尊不統於人取地道尊右之義故席西上几</span><br/>
<span class='tline' id='l51' data-llen='1408:1444'>在右也云席有首尾者以公食記蒲筵<img height='20' width='20' alt='&amp;KR0841' title='KR0841' src='https://raw.githubusercontent.com/kanripo/KR-Gaiji/master/images/KR0841.png'/>席皆卷自末是席有首尾也</span><br/>
<span class='tline' id='l52' data-llen='1444:1473'>使者玄端至　注使者至緇裳　釋曰云使者夫家之屬者案士冠賛</span><br/>
<span class='tline' id='l53' data-llen='1473:1502'>者於中士下差次爲之此云夫家之屬亦當然假令主人是上士屬是</span><br/>
<span class='tline' id='l54' data-llen='1502:1531'>中士主人是中士屬是下士主人是下士屬亦當是下士禮窮即同也</span><br/>
<span class='tline' id='l55' data-llen='1531:1560'>云玄端士莫夕之服又服以事其廟者此亦如士冠禮玄端士莫夕於</span><br/>
<span class='tline' id='l56' data-llen='1560:1589'>朝之服也但士以玄端祭廟今使者服玄端至亦於主人廟中行事故</span><br/>
<span class='tline' id='l57' data-llen='1589:1616'><a onclick="displayPageImage('KR1d0027', 'SBCK', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1616:1645'>云又服以事其廟也云有司緇裳者案士唯有三等之裳玄裳黃裳雜</span><br/>
<span class='tline' id='l59' data-llen='1645:1674'>裳此云緇裳者即玄裳者矣以其緇玄大同小異也然士有三等裳今</span><br/>
<span class='tline' id='l60' data-llen='1674:1703'>直言玄裳者據主人是上士而言案士冠云有司如主人服則三等士</span><br/>
<span class='tline' id='l61' data-llen='1703:1732'>之有司亦如主人服也　擯者至入告　注擯者至慎也　釋曰云擯</span><br/>
<span class='tline' id='l62' data-llen='1732:1761'>者有司佐禮者案士冠禮有司並是主人之屬及羣吏佐主人行禮之</span><br/>
<span class='tline' id='l63' data-llen='1761:1790'>人故如此擯者亦是主人有司佐禮者也在主人曰擯云請猶問也禮</span><br/>
<span class='tline' id='l64' data-llen='1790:1819'>不必事雖知猶問之重慎也者案論語云無必故云不必事也以其前</span><br/>
<span class='tline' id='l65' data-llen='1819:1847'>巳有下達之事今使者来在門外是知有昬事也而猶問之重慎也</span><br/>
<span class='tline' id='l66' data-llen='1847:1876'>主人至揖入　釋曰案士冠禮主人迎賔於大門外云主人西面賔東</span><br/>
<span class='tline' id='l67' data-llen='1876:1905'>面此及郷飮酒郷射皆不言面位者文不具耳當亦如士冠也　注門</span><br/>
<span class='tline' id='l68' data-llen='1905:1934'>外至盛禮　釋曰知門外是大門外者以其大夫唯有兩門寝門大門</span><br/>
<span class='tline' id='l69' data-llen='1934:1963'>而矣廟在寝門外之東此下有至于廟門明此門外是大門外可知也</span><br/>
<span class='tline' id='l70' data-llen='1963:1992'>云不荅拜者奉使不敢當其盛禮者此士卑無君臣之禮故賔雖屬吏</span><br/>
<span class='tline' id='l71' data-llen='1992:2021'>直言不荅拜不言辟若諸侯於使臣則言辟是以射禮擯迎入門公拜</span><br/>
<span class='tline' id='l72' data-llen='2021:2050'>賔辟不荅拜公食大夫主爲賔己故賔荅拜稽首亦辟乃拜之以其君</span><br/>
<span class='tline' id='l73' data-llen='2050:2077'><a onclick="displayPageImage('KR1d0027', 'SBCK', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='2077:2106'>尊故也　至于至三讓　注入三至碑揖　釋曰凡入門三揖者以其</span><br/>
<span class='tline' id='l75' data-llen='2106:2135'>入門賔主將欲相背故須揖賔主各至堂塗北面相見故亦須揖至碑</span><br/>
<span class='tline' id='l76' data-llen='2135:2164'>碑在堂下三分庭之一在北是庭中之節故亦須揖但士冠注云入門</span><br/>
<span class='tline' id='l77' data-llen='2164:2200'>將右曲揖將北曲揖當碑揖此注至内<img height='20' width='20' alt='&amp;KR0764' title='KR0764' src='https://raw.githubusercontent.com/kanripo/KR-Gaiji/master/images/KR0764.png'/>將曲揖旣曲北面揖當碑揖</span><br/>
<span class='tline' id='l78' data-llen='2200:2229'>文不同者鄭舉二文相兼乃足也三者禮之大節尊卑同故郷飲酒郷</span><br/>
<span class='tline' id='l79' data-llen='2229:2257'>射聘禮公食大夫皆有此三揖之法但注有詳略耳　主人至再拜</span><br/>
<span class='tline' id='l80' data-llen='2257:2286'>釋曰賔則使者也禮之通例賔主敵者賔主俱升若士冠與此文是也</span><br/>
<span class='tline' id='l81' data-llen='2286:2315'>若郷飲酒郷射皆主尊賔卑故初至之時主人升一等賔乃升至卒洗</span><br/>
<span class='tline' id='l82' data-llen='2315:2344'>之後亦俱升唯聘禮公升二等賔始升者彼注云亦欲君行一臣行二</span><br/>
<span class='tline' id='l83' data-llen='2344:2373'>也覲禮王使人勞侯氏使者不讓先升者奉王命尊故也主人阼階上</span><br/>
<span class='tline' id='l84' data-llen='2373:2402'>北面再拜者主人不言當阿則如郷飮酒主人當楣再拜　注阿棟至</span><br/>
<span class='tline' id='l85' data-llen='2402:2431'>爲庪　釋曰案郷飲酒聘禮皆云賔當楣無云當阿者獨此云賔當阿</span><br/>
<span class='tline' id='l86' data-llen='2431:2460'>故云示親親也凡士之廟五架爲之棟北一楣下有室戸中脊爲棟棟</span><br/>
<span class='tline' id='l87' data-llen='2460:2489'>南一架爲前楣楣前接簷爲庪郷射記云序則物當棟堂則物當楣鄭</span><br/>
<span class='tline' id='l88' data-llen='2489:2518'>云是制五架之屋也郷大夫射於庠庠則有室故物當前楣士射於序</span><br/>
<span class='tline' id='l89' data-llen='2518:2545'><a onclick="displayPageImage('KR1d0027', 'SBCK', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2545:2574'>序則無室故物當棟此士之廟雖有室其棟在室外故賔得深入當之</span><br/>
<span class='tline' id='l91' data-llen='2574:2603'>也　授于楹閒南面　注授於至授也　釋曰楹閒謂兩楹之閒賔以</span><br/>
<span class='tline' id='l92' data-llen='2603:2632'>鴈授主人於楹閒者明和合親好令其賔主逺近節同也凡賔主敵者</span><br/>
<span class='tline' id='l93' data-llen='2632:2661'>授於楹閒不敵者不於楹閒是以聘禮賔覿大夫云受幣于楹閒南面</span><br/>
<span class='tline' id='l94' data-llen='2661:2690'>鄭注云受幣楹閒敵也聘禮又云公側襲受玉於中堂與東楹之閒鄭</span><br/>
<span class='tline' id='l95' data-llen='2690:2719'>注云東楹之閒亦以君行一臣行二至禮賔及賔私覿皆云當東楹是</span><br/>
<span class='tline' id='l96' data-llen='2719:2748'>尊卑不敵故不於楹閒也今使者不敵而於楹閒故云明爲合好也云</span><br/>
<span class='tline' id='l97' data-llen='2748:2777'>南面並授也者以經云南面不辨賔主故知俱南面並授也　賔降至</span><br/>
<span class='tline' id='l98' data-llen='2777:2806'>老鴈　釋曰授鴈訖賔降自西階出門主人降自阼階授老鴈於階立</span><br/>
<span class='tline' id='l99' data-llen='2806:2835'>待後事也　注老羣吏之尊者　釋曰大夫家臣稱老是以喪服公士</span><br/>
<span class='tline' id='l100' data-llen='2835:2864'>大夫以貴臣爲室老春秋左氏傳云執臧氏老論語云趙魏老禮記大</span><br/>
<span class='tline' id='l101' data-llen='2864:2893'>夫室老行事皆是老爲家臣之貴者士雖無君臣之名云老亦是羣吏</span><br/>
<span class='tline' id='l102' data-llen='2893:2921'>中尊者也　擯者出請注不必至有無　釋曰此主人不知賔有事</span><br/>
<span class='tline' id='l103' data-llen='2921:2950'>使擯出請者亦是不必賔之事有無也　賔執至初禮　釋曰此之一</span><br/>
<span class='tline' id='l104' data-llen='2950:2979'>使兼行納采問名二事相因又使還須卜故因即問名乃還卜之故共</span><br/>
<span class='tline' id='l105' data-llen='2979:3006'><a onclick="displayPageImage('KR1d0027', 'SBCK', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='3006:3035'>一使也云主人許者擯請入告乃報賔賔得主人許乃入門升堂授鴈</span><br/>
<span class='tline' id='l107' data-llen='3035:3064'>與納采禮同故云如初禮也　注問名至爲醴　釋曰言問名者問女</span><br/>
<span class='tline' id='l108' data-llen='3064:3093'>之姓氏不問三月之名故下記問名辭云某旣受命將加諸卜敢請女</span><br/>
<span class='tline' id='l109' data-llen='3093:3122'>爲誰氏鄭云誰氏者謙也不必其主人之女是問姓氏也然以姓氏爲</span><br/>
<span class='tline' id='l110' data-llen='3122:3151'>名者名有二種一者是名字之名三月之名是也一者是名號之名故</span><br/>
<span class='tline' id='l111' data-llen='3151:3180'>孔安國注尚書以舜爲名鄭君目録以曽子爲姓名亦據子爲名皆是</span><br/>
<span class='tline' id='l112' data-llen='3180:3209'>名號爲名者也今以姓氏爲名亦名號之類也鄭云將歸卜其吉凶者</span><br/>
<span class='tline' id='l113' data-llen='3209:3238'>亦據下記文也　擯者至醴賔　注此醴至厚之　釋曰此下至送于</span><br/>
<span class='tline' id='l114' data-llen='3238:3267'>門再拜主人禮賔之事云此醴亦當爲禮者亦士冠禮賔爲醴字彼巳</span><br/>
<span class='tline' id='l115' data-llen='3267:3296'>破從禮故云亦此以醴酒禮賔不從醴者以大行人云上公再祼而酢</span><br/>
<span class='tline' id='l116' data-llen='3296:3325'>侯伯一祼而酢子男一祼不酢及以酒禮之用齊禮之皆不依酒醴爲</span><br/>
<span class='tline' id='l117' data-llen='3325:3354'>名皆取相禮故知此醴亦爲禮敬之禮不取用醴爲醴之義也秋官司</span><br/>
<span class='tline' id='l118' data-llen='3354:3383'>儀云諸公相爲賔及將幣賔亦如之注云上於下曰禮敵者曰儐聘禮</span><br/>
<span class='tline' id='l119' data-llen='3383:3412'>卿亦云無擯注云無擯辟君是大夫巳上尊得有禮儐兩名士以下卑</span><br/>
<span class='tline' id='l120' data-llen='3412:3440'>惟稱禮也　賔禮辭許注禮辭一辭　釋曰禮賔一辭許者主人禮</span><br/>
<span class='tline' id='l121' data-llen='3440:3467'><a onclick="displayPageImage('KR1d0027', 'SBCK', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='3467:3496'>賔之常法郷巳行納采問名賔主之情巳通矣故略行一辭而已　主</span><br/>
<span class='tline' id='l123' data-llen='3496:3525'>人至房中　釋曰徹几改筵者於戸西禮神坐徹去其几於後授賔改</span><br/>
<span class='tline' id='l124' data-llen='3525:3554'>設其筵設側尊甒醴在東房之中以禮賔也　注徹几至之設　釋曰</span><br/>
<span class='tline' id='l125' data-llen='3554:3583'>經云東上者統於主人注云郷爲神今爲人者爲神則西上爲人則東</span><br/>
<span class='tline' id='l126' data-llen='3583:3612'>上不同故辨之云側尊亦言無玄酒者醴糟例無玄酒配之以其醴象</span><br/>
<span class='tline' id='l127' data-llen='3612:3641'>大古質故士冠與此昬禮之等皆無玄酒也鄭知此亦有篚有籩豆如</span><br/>
<span class='tline' id='l128' data-llen='3641:3670'>冠禮者此下云賛者酌醴加角柶明有篚盛之又云賛者薦脯醢則有</span><br/>
<span class='tline' id='l129' data-llen='3670:3699'>籩豆可知但冠禮尊在服北南上則此尊與篚等亦南上故云如冠禮</span><br/>
<span class='tline' id='l130' data-llen='3699:3728'>之設也　主人至荅拜　釋曰云主人迎賔于廟門外揖讓如初升者</span><br/>
<span class='tline' id='l131' data-llen='3728:3757'>如納采時三揖三讓也云主人北面再拜者拜賔至此堂飲之是以公</span><br/>
<span class='tline' id='l132' data-llen='3757:3786'>食大夫燕禮郷飲酒郷射大射皆云拜至並是拜賔至此堂也但燕禮</span><br/>
<span class='tline' id='l133' data-llen='3786:3815'>大射公食大夫皆云至再拜先言至者欲見賔至乃拜之是有尊卑不</span><br/>
<span class='tline' id='l134' data-llen='3815:3844'>敵之義餘皆言拜至至在拜下者體敵之義也若然此爲禮賔有拜至</span><br/>
<span class='tline' id='l135' data-llen='3844:3873'>者前雖有納采問名之事以昬禮有相親之義故雖後亦拜至也聘禮</span><br/>
<span class='tline' id='l136' data-llen='3873:3902'>享禮及禮賔不拜至者聘禮不取相親之義故不拜至是以彼鄭注云</span><br/>
<span class='tline' id='l137' data-llen='3902:3929'><a onclick="displayPageImage('KR1d0027', 'SBCK', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='3929:3958'>以賔不於此始至也云主人拂几者此拂几雖不言外拂内拂又不言</span><br/>
<span class='tline' id='l139' data-llen='3958:3987'>三案有司徹主人西面左手執几縮之以右袂推拂几三二手横執几</span><br/>
<span class='tline' id='l140' data-llen='3987:4016'>進授尸于筵前注云衣袖謂之袂推拂去塵示新云拂者外拂之也則</span><br/>
<span class='tline' id='l141' data-llen='4016:4045'>此亦外拂之三也凡行敵禮者拂几皆若此卑於尊者則内拂之故聘</span><br/>
<span class='tline' id='l142' data-llen='4045:4074'>禮云宰内拂几三奉兩端以進鄭云内拂几不欲塵坋尊者是也若然</span><br/>
<span class='tline' id='l143' data-llen='4074:4103'>冠禮禮賔無几者冠禮比昬爲輕故無几郷飲酒郷射及燕賔賔輕故</span><br/>
<span class='tline' id='l144' data-llen='4103:4132'>無几聘賔及公食大夫賔重故有几也云授校者凡授几之法卑者以</span><br/>
<span class='tline' id='l145' data-llen='4132:4161'>兩手執几兩端尊者則以兩手於几閒執之授皆然是以聘禮宰夫奉</span><br/>
<span class='tline' id='l146' data-llen='4161:4190'>兩端以進有司徹云尸進二手受于手閒注云受從手閒謙也雖不言</span><br/>
<span class='tline' id='l147' data-llen='4190:4219'>兩手兩手授之可知又案聘禮云公東南郷外拂几三卒振袂中攝之</span><br/>
<span class='tline' id='l148' data-llen='4219:4248'>進西郷賔進訝受几于筵前以此言之公尊中執几以一手則賔以兩</span><br/>
<span class='tline' id='l149' data-llen='4248:4277'>手於几兩端執之也而此亦賔主不敵授校者昬禮異於餘禮云拜送</span><br/>
<span class='tline' id='l150' data-llen='4277:4306'>者此當再拜送君於聘賔則一拜故聘禮云公一拜送鄭注云公尊也</span><br/>
<span class='tline' id='l151' data-llen='4306:4335'>是也此几以安體非己所得故賔受訖然後荅拜下經受醴之時先拜</span><br/>
<span class='tline' id='l152' data-llen='4335:4364'>乃受者彼是入口之物已所當得故先拜乃受之云賔以几辟者以賔</span><br/>
<span class='tline' id='l153' data-llen='4364:4391'><a onclick="displayPageImage('KR1d0027', 'SBCK', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span><br/>
<span class='tline' id='l154' data-llen='4391:4420'>卑故以几辟聘禮賔卑亦云以几辟有司徹不云以几辟者尊尸故也</span><br/>
<span class='tline' id='l155' data-llen='4420:4449'>覲禮不云以几辟者尊王使也凡設几之法受時或受其足或受于手</span><br/>
<span class='tline' id='l156' data-llen='4449:4478'>閒皆横受之及其設之皆旋几縱執乃設之於坐南北面陳之位爲神</span><br/>
<span class='tline' id='l157' data-llen='4478:4506'>則右之爲人則左之爲異不坐設之者几輕故也　注拂拭至爲枝</span><br/>
<span class='tline' id='l158' data-llen='4506:4535'>釋曰鄭知校几足者旣夕記云綴足用燕几校在南御者坐持之故知</span><br/>
<span class='tline' id='l159' data-llen='4535:4564'>校是几足也　賛者至于房　注賛佐至作擖　釋曰云賛者亦洗酌</span><br/>
<span class='tline' id='l160' data-llen='4564:4593'>加角柶覆之如冠禮矣者案冠禮云賛者洗于房中側酌醴加柶覆之</span><br/>
<span class='tline' id='l161' data-llen='4593:4622'>此與冠禮同故知如冠禮矣　主人至拜送注主人至食起　釋曰經</span><br/>
<span class='tline' id='l162' data-llen='4622:4651'>唯云主人西北面知疑立者郷飮酒云主人阼階東疑立明此亦然也</span><br/>
<span class='tline' id='l163' data-llen='4651:4680'>几主人將授酒醴於筵前待賔即筵前乃授之此鄭云即筵謂就筵前</span><br/>
<span class='tline' id='l164' data-llen='4680:4709'>與下賔即筵別也是以冠禮禮子及下禮婦皆於筵西受禮然禮賔進</span><br/>
<span class='tline' id='l165' data-llen='4709:4738'>筵前受醴是不獵席之事也云賔復位於西階上北面明相尊敬此筵</span><br/>
<span class='tline' id='l166' data-llen='4738:4767'>不主爲飲食起者但此筵爲行禮故拜及啐皆於西階也　賛者至荅</span><br/>
<span class='tline' id='l167' data-llen='4767:4796'>拜　釋曰此經云坐奠觶遂拜言遂者因事曰遂因建柶興坐奠觶不</span><br/>
<span class='tline' id='l168' data-llen='4796:4825'>復興遂因坐而拜冠禮禮子并醮子及此下禮婦不言坐奠觶遂者皆</span><br/>
<span class='tline' id='l169' data-llen='4825:4852'><a onclick="displayPageImage('KR1d0027', 'SBCK', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4852:4880'>文不具聘禮賔不言拜者理中有拜可知也注即就至停也釋曰鄭</span><br/>
<span class='tline' id='l171' data-llen='4880:4909'>云祭以右手岀于郷射也云凡祭於脯醢之豆閒者謂祭脯醢俎豆皆</span><br/>
<span class='tline' id='l172' data-llen='4909:4938'>於豆閒此及冠禮郷飲酒郷射燕禮大射皆有脯醢則在籩豆之閒此</span><br/>
<span class='tline' id='l173' data-llen='4938:4967'>注不言籩直言豆者省文公食大夫及有司徹豆多者則言祭於上豆</span><br/>
<span class='tline' id='l174' data-llen='4967:4996'>之閒也云必所爲祭者謙敬示有所先也者案曲禮云主人延客祭注</span><br/>
<span class='tline' id='l175' data-llen='4996:5025'>云祭祭先也君子有事不忘本也此云謙敬示有所先先即本謂先丗</span><br/>
<span class='tline' id='l176' data-llen='5025:5054'>造此食者也云啐甞也甞之者成主人意者主人設饌望賔爲美之今</span><br/>
<span class='tline' id='l177' data-llen='5054:5083'>客甞之告旨是成主人意也　賔即至人辭釋曰此奠於薦左不言面</span><br/>
<span class='tline' id='l178' data-llen='5083:5112'>位下賛禮婦奠于薦東注云奠于薦東升席奠之此云奠于薦東升席</span><br/>
<span class='tline' id='l179' data-llen='5112:5141'>奠之明皆升席南面奠也必南面奠者取席之正又祭酒亦皆南面並</span><br/>
<span class='tline' id='l180' data-llen='5141:5170'>因祭酒之面奠之則冠禮禮子亦南面奠之聘禮禮賔賔北面奠者以</span><br/>
<span class='tline' id='l181' data-llen='5170:5199'>公親執束帛待賜已不敢稽留故由便疾北面奠之也郷飲酒郷射酬</span><br/>
<span class='tline' id='l182' data-llen='5199:5228'>酒不祭不舉不得因祭而奠于薦東也燕禮大射重君物君祭酬酒故</span><br/>
<span class='tline' id='l183' data-llen='5228:5257'>亦南面奠云降下也自取脯者尊主人之賜將歸執以反命者案下記</span><br/>
<span class='tline' id='l184' data-llen='5257:5286'>云賔右取脯左奉之乃歸執以反命是也　賔降至再拜　注人謂至</span><br/>
<span class='tline' id='l185' data-llen='5286:5313'><a onclick="displayPageImage('KR1d0027', 'SBCK', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='5313:5342'>出去　釋曰鄭知人謂使者從者者以其此脯使者將歸故授從者也</span><br/>
<span class='tline' id='l187' data-llen='5342:5371'>又知授於階下西面然後出去者以其賔位在西授脯文在出上故知</span><br/>
<span class='tline' id='l188' data-llen='5371:5400'>西階下西面授之然後出去也　納吉至采禮　釋曰案上文納采在</span><br/>
<span class='tline' id='l189' data-llen='5400:5429'>前問名在後今此不云如問名而去如納采者問名賔不出大門故此</span><br/>
<span class='tline' id='l190' data-llen='5429:5458'>納吉如其納采也　注歸卜至是定　釋曰鄭知義然者案下記云納</span><br/>
<span class='tline' id='l191' data-llen='5458:5487'>吉曰吾子有貺命某加諸卜占吉使某也敢告凡卜並皆於禰廟故然</span><br/>
<span class='tline' id='l192' data-llen='5487:5516'>也未卜時恐有不吉㛰姻不定知納吉乃定也　納徵至吉禮　釋曰</span><br/>
<span class='tline' id='l193' data-llen='5516:5545'>此納徵無鴈者以有束帛爲贄故也是以孝經鉤命決云五禮用鴈是</span><br/>
<span class='tline' id='l194' data-llen='5545:5574'>也案春秋左氏莊公二十二年冬公如齊納幣不言納徵者孔子制春</span><br/>
<span class='tline' id='l195' data-llen='5574:5603'>秋變周之文從殷之質故指幣體而言周文故以義言之徵成也納此</span><br/>
<span class='tline' id='l196' data-llen='5603:5632'>則昬禮成故云徵也　注徵成至作熏　釋曰云用玄纁者象隂陽備</span><br/>
<span class='tline' id='l197' data-llen='5632:5661'>也束帛十端也者周禮凡嫁子娶妻入幣緇帛無過五兩鄭彼注云納</span><br/>
<span class='tline' id='l198' data-llen='5661:5690'>幣帛緇婦人隂也凡於娶禮必用其類五兩十端也必言兩者欲得其</span><br/>
<span class='tline' id='l199' data-llen='5690:5719'>配合之名十象五行十日相成也士大夫乃以玄纁束帛天子加以糓</span><br/>
<span class='tline' id='l200' data-llen='5719:5748'>圭諸侯加以大璋雜記云納幣一束束五兩兩五尋然則每端二丈若</span><br/>
<span class='tline' id='l201' data-llen='5748:5775'><a onclick="displayPageImage('KR1d0027', 'SBCK', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span><br/>
<span class='tline' id='l202' data-llen='5775:5804'>彼據庶人空用緇色無纁故鄭云用緇婦人隂此玄纁俱有故云象隂</span><br/>
<span class='tline' id='l203' data-llen='5804:5833'>陽備也案玉人榖圭天子以聘女大璋諸侯以聘女故鄭據而言焉玄</span><br/>
<span class='tline' id='l204' data-llen='5833:5863'>纁束帛者合言之陽竒隂偶三玄二纁也其大夫無冠禮而有昬禮若試</span><br/>
<span class='tline' id='l205' data-llen='5863:5892'>爲大夫及幼爲大夫者依士禮若五十而爵改娶者大夫昬禮玄纁及</span><br/>
<span class='tline' id='l206' data-llen='5892:5921'>鹿皮則同於士餘有異者無文以言也　請期至徵禮　釋曰請期如</span><br/>
<span class='tline' id='l207' data-llen='5921:5950'>納徵禮納吉禮如納采禮案上納采之禮下至主人拜送於門外其中</span><br/>
<span class='tline' id='l208' data-llen='5950:5979'>揖讓升降及禮賔迎送之事此皆如之　注主人至告之　釋曰壻之</span><br/>
<span class='tline' id='l209' data-llen='5979:6008'>父使使納徵訖乃下卜㛰月得吉日又使使往女家告日是期由男家</span><br/>
<span class='tline' id='l210' data-llen='6008:6037'>來今以男家執謙故遣使者請女家若云期由女氏故云請期女氏知</span><br/>
<span class='tline' id='l211' data-llen='6037:6066'>陽唱隂和當由男家出故主人辭之使者旣見主人辭遂告主人期日</span><br/>
<span class='tline' id='l212' data-llen='6066:6095'>也是以下記云使者曰某使某受命吾子不許某敢不告期曰某日注</span><br/>
<span class='tline' id='l213' data-llen='6095:6124'>云某吉日之甲乙是告期之辭故鄭云辭即告也　期初至扃幂　釋</span><br/>
<span class='tline' id='l214' data-llen='6124:6153'>曰此文下盡合卺一節論夫家欲迎婦之時豫陳同牢之饌也云陳三</span><br/>
<span class='tline' id='l215' data-llen='6153:6182'>鼎于寢門外東方北面北上者謂在夫寢門外也言東方北面是禮之</span><br/>
<span class='tline' id='l216' data-llen='6182:6211'>正但數鼎故云北面北上則此及少牢皆是也特牲陳鼎於門外北面</span><br/>
<span class='tline' id='l217' data-llen='6211:6238'><a onclick="displayPageImage('KR1d0027', 'SBCK', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span><br/>
<span class='tline' id='l218' data-llen='6238:6267'>北上當門而不在東方者辟大夫故也今此亦東方不辟大夫者重昬</span><br/>
<span class='tline' id='l219' data-llen='6267:6296'>禮攝盛也鼎不言北上直言北面士冠所云是也凡鼎陳于外者北面</span><br/>
<span class='tline' id='l220' data-llen='6296:6325'>爲正阼階下西面爲正士喪禮小斂陳一鼎於門外西面者喪禮少變</span><br/>
<span class='tline' id='l221' data-llen='6325:6354'>在東方者未忍異於生於大斂大奠及朔月奠旣夕陳鼎皆如大斂奠</span><br/>
<span class='tline' id='l222' data-llen='6354:6383'>門外皆西面者亦是喪禮旣夕變也士虞陳三鼎于門外之右北面北</span><br/>
<span class='tline' id='l223' data-llen='6383:6412'>上入設于西階前東面北上不在東者旣葬鬼事之反吉故也公食陳</span><br/>
<span class='tline' id='l224' data-llen='6412:6441'>鼎七當門南面西上者以賔是外人向外統之　注期取至作密　釋</span><br/>
<span class='tline' id='l225' data-llen='6441:6470'>曰云期取妻之日者此陳同牢之饌下云親迎之禮其中無厥明之文</span><br/>
<span class='tline' id='l226' data-llen='6470:6499'>明是娶婦之日也云鼎三者升豚魚腊也者即經文自顯也云寢壻之</span><br/>
<span class='tline' id='l227' data-llen='6499:6528'>室也者命士以上之父子異宫自然别有寢若不命之士父子同宫雖</span><br/>
<span class='tline' id='l228' data-llen='6528:6557'>大院同居其中亦隔别各有門戸故經㹅云寢門外也云合升合左右</span><br/>
<span class='tline' id='l229' data-llen='6557:6586'>胖升於鼎也者以夫婦各一故左右胖俱升若祭則升右也云去蹄蹄</span><br/>
<span class='tline' id='l230' data-llen='6586:6615'>甲不用也者以其踐地穢惡也云舉肺脊者食時所先舉者案下文賛</span><br/>
<span class='tline' id='l231' data-llen='6615:6644'>者告具揖婦即對筵皆坐祭祭薦黍稷肺即此祭肺也下又云賛爾黍</span><br/>
<span class='tline' id='l232' data-llen='6644:6673'>稷授肺脊皆食以湆醬皆祭舉食舉也即此舉肺脊也祭時二肺俱有</span><br/>
<span class='tline' id='l233' data-llen='6673:6700'><a onclick="displayPageImage('KR1d0027', 'SBCK', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span><br/>
<span class='tline' id='l234' data-llen='6700:6729'>生人唯有舉肺皆祭今此得有祭肺者禮記郊特牲論娶婦玄冕齊戒</span><br/>
<span class='tline' id='l235' data-llen='6729:6758'>鬼神隂陽也故與祭祀同二肺也據下文先用祭肺後用舉肺此經先</span><br/>
<span class='tline' id='l236' data-llen='6758:6787'>言舉肺後言祭肺者以舉肺脊長大故先言是以特牲少牢入鼎時舉</span><br/>
<span class='tline' id='l237' data-llen='6787:6816'>肺脊在前云肺者氣之主也周人尚焉者案禮記明堂位云有虞氏祭</span><br/>
<span class='tline' id='l238' data-llen='6816:6845'>首夏后氏祭心殷祭肝周祭肺鄭注云氣主盛也但所尚不同故云周</span><br/>
<span class='tline' id='l239' data-llen='6845:6874'>人尚焉云脊者體之正也食時則祭之者對祭肺未食時祭也云飯必</span><br/>
<span class='tline' id='l240' data-llen='6874:6903'>舉之貴之也者但一身之上體揔有二十一節前有肩臂臑後有肫胳</span><br/>
<span class='tline' id='l241' data-llen='6903:6932'>脊在中央有三脊正脡横脊而取中央正脊故云體之正凡云先以對</span><br/>
<span class='tline' id='l242' data-llen='6932:6961'>後案特牲舉肺脊後食幹骼注云肺氣之主也脊正體之貴者先食啗</span><br/>
<span class='tline' id='l243' data-llen='6961:6990'>之所以導食通氣此不言先食啗之從彼可知也云每皆二者夫婦各</span><br/>
<span class='tline' id='l244' data-llen='6990:7019'>一耳者釋經多之義云凡魚之正十五而鼎減一爲十四者據特牲記</span><br/>
<span class='tline' id='l245' data-llen='7019:7048'>云魚十有五注云魚水物以頭枚數隂中之物重數於月十有五日而</span><br/>
<span class='tline' id='l246' data-llen='7048:7077'>盈少牢饋食禮亦云十有五而俎尊卑同則是尊卑同用十五而同鼎</span><br/>
<span class='tline' id='l247' data-llen='7077:7106'>也云欲其敵偶也者夫婦各有七也此夫婦鬼神隂陽故同祭禮十五</span><br/>
<span class='tline' id='l248' data-llen='7106:7135'>而去一若乎生人則與此異故公食大夫一命者七魚再命者九魚三</span><br/>
<span class='tline' id='l249' data-llen='7135:7162'><a onclick="displayPageImage('KR1d0027', 'SBCK', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='7162:7191'>命者十有一魚天子諸侯無文或諸侯十三魚天子十五魚也云腊兔</span><br/>
<span class='tline' id='l251' data-llen='7191:7220'>腊也者少牢用麋腊士兔腊可知故曲禮云兔曰明視也云肫或作純</span><br/>
<span class='tline' id='l252' data-llen='7220:7249'>純全也凡腊用全者此或少牢文案少牢腊一純注云純猶全也凡牲</span><br/>
<span class='tline' id='l253' data-llen='7249:7278'>體則用一胖不得云全其腊則左右體脅相配共爲一體故得全名也</span><br/>
<span class='tline' id='l254' data-llen='7278:7307'>特牲少牢亦用全士喪大斂與士虞皆用左胖不全者喪禮略云今文</span><br/>
<span class='tline' id='l255' data-llen='7307:7336'>幂皆作密者鄭以省文故兼下綌幂揔疊之故云皆也　饌于至皆蓋</span><br/>
<span class='tline' id='l256' data-llen='7336:7365'>　注醯醬至春時　釋曰鄭知以醯和醬者得醯者無醬得醬者無醯</span><br/>
<span class='tline' id='l257' data-llen='7365:7394'>若和之則夫妻皆有是以知以醯和醬也云生人尚褻味者此文與公</span><br/>
<span class='tline' id='l258' data-llen='7394:7423'>食皆以醯和醬少牢特牲不言之故云然也引周禮釋敦皆有蓋者飯</span><br/>
<span class='tline' id='l259' data-llen='7423:7452'>冝温比春時故也　大羹湆在爨　注大羹至作汁　釋曰湆與汁一</span><br/>
<span class='tline' id='l260' data-llen='7452:7481'>也知大古之羹無鹽菜者左傳桓二年臧哀伯云大羹不致禮記郊特</span><br/>
<span class='tline' id='l261' data-llen='7481:7510'>牲云大羹不和謂不致五味故知不和鹽菜唐虞以上曰大古有此羹</span><br/>
<span class='tline' id='l262' data-llen='7510:7539'>三王以來更有鉶羹則致以五味雖有鉶羹猶存大羹不忘古也引周</span><br/>
<span class='tline' id='l263' data-llen='7539:7568'>禮者證大羮須熱故在爨臨食乃取也　尊于至南枋　注墉牆至作</span><br/>
<span class='tline' id='l264' data-llen='7568:7597'>柄　釋曰云禁所以庪甒者士冠云甒此亦士禮雖不言甒然此尊亦</span><br/>
<span class='tline' id='l265' data-llen='7597:7624'><a onclick="displayPageImage('KR1d0027', 'SBCK', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span><br/>
<span class='tline' id='l266' data-llen='7624:7653'>甒也庪承於甒云禁者因爲酒戒故以禁言之也云玄酒不忘古也者</span><br/>
<span class='tline' id='l267' data-llen='7653:7682'>古謂黄帝巳前以禮運云汙尊而抔飲謂神農時雖有黍稷未有酒醴</span><br/>
<span class='tline' id='l268' data-llen='7682:7711'>則神農以上以水爲玄酒也禮運又云後聖有作以爲醴酪據黄帝以</span><br/>
<span class='tline' id='l269' data-llen='7711:7739'>後雖有酒醴猶是不忘古也　尊于至合卺注無玄至曰爵釋曰云</span><br/>
<span class='tline' id='l270' data-llen='7739:7768'>無玄酒者略之者此對上文夫婦之尊有玄酒此尊非爲夫婦故略之</span><br/>
<span class='tline' id='l271' data-llen='7768:7797'>也云夫婦酌於内尊其餘酌於外尊者據上文玄酒知之云一升曰爵</span><br/>
<span class='tline' id='l272' data-llen='7797:7826'>者韓詩外傳云一升曰爵二升曰觚三升曰觶四升曰角五升曰散是</span><br/>
<span class='tline' id='l273' data-llen='7826:7855'>也　主人至前馬　釋曰此至俟于門外論壻親迎之節　注主人至</span><br/>
<span class='tline' id='l274' data-llen='7855:7884'>炤道　釋曰云主人壻也者以其親迎向女家女父稱主人男稱壻巳</span><br/>
<span class='tline' id='l275' data-llen='7884:7913'>下皆然今此未至女家仍據男家而言故云主人是壻爲婦主故下親</span><br/>
<span class='tline' id='l276' data-llen='7913:7942'>迎至男家壻還稱主人也云爵弁而纁裳者下爵弁亦冕之類故亦纁</span><br/>
<span class='tline' id='l277' data-llen='7942:7971'>裳也云玄冕之次者鄭注周禮弁師云一命之大夫冕而無旒士變冕</span><br/>
<span class='tline' id='l278' data-llen='7971:8000'>爲爵弁故云冕之次也云大夫以上親迎冕服者士家自祭服玄端助</span><br/>
<span class='tline' id='l279' data-llen='8000:8029'>祭用爵弁今爵弁用助祭之服親迎一爲攝盛則卿大夫朝服以自祭</span><br/>
<span class='tline' id='l280' data-llen='8029:8058'>助祭用玄冕親迎亦當玄冕攝盛也若上公有孤之國孤絺冕卿大夫</span><br/>
<span class='tline' id='l281' data-llen='8058:8085'><a onclick="displayPageImage('KR1d0027', 'SBCK', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span><br/>
<span class='tline' id='l282' data-llen='8085:8114'>同玄冕侯伯子男無孤之國卿絺冕大夫玄冕也孤卿大夫士爲臣卑</span><br/>
<span class='tline' id='l283' data-llen='8114:8143'>復攝盛取助祭之服以親迎則天子諸侯爲尊則衮矣不須攝盛冝用</span><br/>
<span class='tline' id='l284' data-llen='8143:8172'>家祭之服則五等諸侯玄冕以家祭則親迎不過玄冕天子親迎當服</span><br/>
<span class='tline' id='l285' data-llen='8172:8201'>衮冕矣是以禮記郊特牲云玄冕齊戒鬼神隂陽也將以爲社稷主以</span><br/>
<span class='tline' id='l286' data-llen='8201:8230'>社稷言之據諸侯而說故知諸侯玄冕也其於孤卿雖絺冕以助祭至</span><br/>
<span class='tline' id='l287' data-llen='8230:8259'>於親迎亦用玄冕臣乃不得過君故也云冕服迎者鬼神之鬼神之者</span><br/>
<span class='tline' id='l288' data-llen='8259:8288'>所以重之親之者郊特牲文云纁裳者衣緇衣不言衣與帶而言袘者</span><br/>
<span class='tline' id='l289' data-llen='8288:8317'>空其文明其與袘俱用緇者鄭言纁裳者衣緇衣言緇衣即玄衣大同</span><br/>
<span class='tline' id='l290' data-llen='8317:8346'>故也上士冠陳爵弁服云緇衣緇帶此文有緇袘無衣帶二字故云空</span><br/>
<span class='tline' id='l291' data-llen='8346:8375'>其文以袘著緇者欲見袘與衣帶色同故云俱用緇也云袘謂縁者謂</span><br/>
<span class='tline' id='l292' data-llen='8375:8404'>純縁於裳故字從衣云袘之言施者義取施及於物故作施也云以緇</span><br/>
<span class='tline' id='l293' data-llen='8404:8433'>縁裳象陽氣下施者男陽女隂男女相交接示行事有漸故云象陽氣</span><br/>
<span class='tline' id='l294' data-llen='8433:8462'>下施故以衣帶上體同色之物下縁於裳也云從者有司也乗貳車從</span><br/>
<span class='tline' id='l295' data-llen='8462:8491'>行者也者以士雖無臣其僕隷皆曰有司使乗貳車從壻大夫巳下有</span><br/>
<span class='tline' id='l296' data-llen='8491:8527'>貳車士無貳車此有者亦是攝也云墨車<img height='20' width='20' alt='&amp;KR0238' title='KR0238' src='https://raw.githubusercontent.com/kanripo/KR-Gaiji/master/images/KR0238.png'/>車者案巾車注云棧車不</span><br/>
<span class='tline' id='l297' data-llen='8527:8555'><a onclick="displayPageImage('KR1d0027', 'SBCK', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span><br/>
<span class='tline' id='l298' data-llen='8555:8584'>革輓而漆之則士之棧車漆之但無革爲異耳案考工記云棧車欲其</span><br/>
<span class='tline' id='l299' data-llen='8584:8613'>弇鄭云無革輓又云飾車欲其侈鄭云革鞔則大夫巳上皆以革輓則</span><br/>
<span class='tline' id='l300' data-llen='8613:8642'>得飾車之名飾者革上又有漆飾士卑無飾雖有漆不得名墨車故唯</span><br/>
<span class='tline' id='l301' data-llen='8642:8671'>以棧車爲名若然自卿巳上更有異飾則又名玉金象夏篆夏縵之等</span><br/>
<span class='tline' id='l302' data-llen='8671:8700'>也云士乗墨車攝盛也者案周禮巾車云一曰玉路以祭祀又云金路</span><br/>
<span class='tline' id='l303' data-llen='8700:8729'>同姓以封象路異姓以封革路以封四衛木路以封蕃國孤乗夏篆卿</span><br/>
<span class='tline' id='l304' data-llen='8729:8758'>乗夏縵大夫乗墨車士乗棧車庶人乗役車士乗大夫墨車爲攝盛則</span><br/>
<span class='tline' id='l305' data-llen='8758:8787'>大夫當乗卿之夏縵卿當乗孤之夏篆巳上有木路質而無飾不可使</span><br/>
<span class='tline' id='l306' data-llen='8787:8816'>孤乗之禮窮則同也孤還乗夏篆又於臣之外特置亦是尊尊則尊矣</span><br/>
<span class='tline' id='l307' data-llen='8816:8845'>不欲攝盛若然庶人當乗士之棧車則諸侯天子尊則尊矣亦不假攝</span><br/>
<span class='tline' id='l308' data-llen='8845:8874'>盛依巾車自乗本車矣玉路祭祀不可以親迎當乗金路矣以攝言之</span><br/>
<span class='tline' id='l309' data-llen='8874:8902'>士之子冠與父同則昬亦同但尊適子皆與父同庶子冝降一等也</span><br/>
<span class='tline' id='l310' data-llen='8902:8931'>婦車至有裧　注亦如至有蓋　釋曰婦車亦墨車但有裧爲異耳云</span><br/>
<span class='tline' id='l311' data-llen='8931:8960'>士妻之車夫家共之者即此是也云大夫以上嫁女則自以車送之者</span><br/>
<span class='tline' id='l312' data-llen='8960:8989'>案宣公五年冬左傳云齊髙固及子叔姬來反馬也休以爲禮無反馬</span><br/>
<span class='tline' id='l313' data-llen='8989:9017'><a onclick="displayPageImage('KR1d0027', 'SBCK', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='9017:9046'>而左氏以爲得禮禮婦人謂嫁曰歸明無大故不反於家經書髙固及</span><br/>
<span class='tline' id='l315' data-llen='9046:9075'>子叔姬來故譏乗行匹至也士昬皆異據士禮無反馬蓋失之矣士昬</span><br/>
<span class='tline' id='l316' data-llen='9075:9104'>禮曰主人爵弁纁裳緇袘從者畢玄端乗墨車從車二乗執燭前馬婦</span><br/>
<span class='tline' id='l317' data-llen='9104:9133'>車亦如之有裧此婦乗夫家之車鵲巢詩曰之子于歸百兩御之又曰</span><br/>
<span class='tline' id='l318' data-llen='9133:9162'>之子于歸百兩將之國君之禮夫人始嫁自乗其車也何彼襛矣篇曰</span><br/>
<span class='tline' id='l319' data-llen='9162:9191'>曷不肅雍王姬之車言齊侯嫁女以其母王姬始嫁之車逺送之則天</span><br/>
<span class='tline' id='l320' data-llen='9191:9220'>子諸侯女嫁留其車可知今髙固大夫反馬大夫亦留其車禮雖散亡</span><br/>
<span class='tline' id='l321' data-llen='9220:9249'>以詩論之大夫以上至天子有反馬之禮留車妻之道反馬壻之義髙</span><br/>
<span class='tline' id='l322' data-llen='9249:9278'>固秋月逆叔姬冬來反馬則婦人三月祭行故行反馬禮也以此鄭箴</span><br/>
<span class='tline' id='l323' data-llen='9278:9307'>膏肓言之則知大夫巳上嫁女自以其車送之若然詩注以爲王姬嫁</span><br/>
<span class='tline' id='l324' data-llen='9307:9336'>時自乗其車箴膏肓以爲齊侯嫁女乗其母王姬始嫁時車送之不同</span><br/>
<span class='tline' id='l325' data-llen='9336:9365'>者彼取三家詩故與毛詩異也凡婦車之法自士巳上至孤卿皆與夫</span><br/>
<span class='tline' id='l326' data-llen='9365:9394'>同有裧爲異至于王后及三夫人并諸侯夫人皆乗翟車案周禮巾車</span><br/>
<span class='tline' id='l327' data-llen='9394:9423'>王后之五路重翟厭翟安車皆有容蓋又云翟車輦車鄭注云詩國風</span><br/>
<span class='tline' id='l328' data-llen='9423:9452'>碩人曰翟蔽以朝謂諸侯夫人始來乗翟蔽之車以朝見於君成之也</span><br/>
<span class='tline' id='l329' data-llen='9452:9480'><a onclick="displayPageImage('KR1d0027', 'SBCK', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span><br/>
<span class='tline' id='l330' data-llen='9480:9509'>此翟蔽蓋厭翟也然則王后始來乗重翟受又詩序云王姬下嫁於諸</span><br/>
<span class='tline' id='l331' data-llen='9509:9538'>侯車服不繫其夫下王后一等以此差之王后始來乗重翟則上公夫</span><br/>
<span class='tline' id='l332' data-llen='9538:9567'>人用厭翟侯伯子男夫人用翟車若然巾車安車次厭翟在翟車之上</span><br/>
<span class='tline' id='l333' data-llen='9567:9596'>者以其安車在宫中所乗有容蓋與重翟厭翟有屈退之在下其實安</span><br/>
<span class='tline' id='l334' data-llen='9596:9625'>車無翟飾不用爲嫁時所乗也三夫人與三公夫人當用翟車九嬪與</span><br/>
<span class='tline' id='l335' data-llen='9625:9654'>孤妻同用夏篆丗婦與卿大夫妻同用夏縵女御與士妻同用墨車也</span><br/>
<span class='tline' id='l336' data-llen='9654:9683'>其諸侯夫人姪娣及二媵并姪娣依次下夫人以下一等爲差也云裧</span><br/>
<span class='tline' id='l337' data-llen='9683:9712'>車裳幃周禮謂之容者案巾車職重翟厭翟安車皆有容蓋鄭司農云</span><br/>
<span class='tline' id='l338' data-llen='9712:9741'>容謂幨車山東謂之裳幃或謂之潼容後鄭從之衛詩云漸車帷裳是</span><br/>
<span class='tline' id='l339' data-llen='9741:9770'>山東名幃裳也云車有容則固有蓋者巾車云有容蓋容蓋相配之物</span><br/>
<span class='tline' id='l340' data-llen='9770:9799'>此旣有裧之容明有蓋可知故云固有蓋矣至于門外　注婦家大門</span><br/>
<span class='tline' id='l341' data-llen='9799:9828'>之外　釋曰知是大門外者以下有揖入乃至廟廟在大門内故知此</span><br/>
<span class='tline' id='l342' data-llen='9828:9857'>大門外也　主人至右几　注主人至布席釋曰以先祖之遺體許人</span><br/>
<span class='tline' id='l343' data-llen='9857:9875'>將告神故女父先於廟設神席乃迎壻也</span><br/>
<span class='tline' id='l344' data-llen='9875:9903'><a onclick="displayPageImage('KR1d0027', 'SBCK', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span><br/>
<span class='tline' id='l345' data-llen='9903:9911'>儀禮䟽卷第四</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l9' data-llen='217:244'><a onclick="displayPageImage('KR1d0027', 'SBCK', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='244:252'>儀禮䟽卷第一</span><br/>
<span class='tline' id='l11' data-llen='252:279'>　　　　唐朝散大夫行太學博士引文館學士臣賈公彦等撰</span><br/>
<span class='tline' id='l12' data-llen='279:285'>儀禮䟽序</span><br/>
<span class='tline' id='l13' data-llen='285:314'>竊聞道本沖虚非言無以表其䟽言有微妙非釋無能悟其理是知聖</span><br/>
<span class='tline' id='l14' data-llen='314:343'>人言曲事資注釋而成至於周禮儀禮發源是一理有終始分爲二部</span><br/>
<span class='tline' id='l15' data-llen='343:372'>並是周公攝政太平之書周禮爲末儀禮爲本本則難明末便易曉是</span><br/>
<span class='tline' id='l16' data-llen='372:401'>以周禮注者則有多門儀禮所注後鄭而已其爲章䟽則有二家信都</span><br/>
<span class='tline' id='l17' data-llen='401:430'>黃慶者齊之盛德李孟悊者隋日碩儒慶則舉大略小經注踈漏猶登</span><br/>
<span class='tline' id='l18' data-llen='430:459'>山逺望而近不知悊則舉小略大經注稍周似入室近觀而逺不察二</span><br/>
<span class='tline' id='l19' data-llen='459:488'>家之䟽互有脩短時之所尚李則爲先案士冠三加有緇布冠皮弁爵</span><br/>
<span class='tline' id='l20' data-llen='488:517'>弁旣冠又著玄冠見於君有此四種之冠故記人下陳緇布冠委貌周</span><br/>
<span class='tline' id='l21' data-llen='517:546'>弁以釋經之四種經之與記都無天子冠法而李云委貌與弁皆天子</span><br/>
<span class='tline' id='l22' data-llen='546:575'>始冠之冠李之謬也喪服一篇凶禮之要是以南北二家章䟽甚多時</span><br/>
<span class='tline' id='l23' data-llen='575:604'>之所以皆資黃氏案鄭注喪服引禮記檀弓云絰之言實也明孝子有</span><br/>
<span class='tline' id='l24' data-llen='604:633'>忠實之心故爲制此服焉則絰之所作表心明矣而黃氏妄云衰以表</span><br/>
<span class='tline' id='l25' data-llen='633:660'><a onclick="displayPageImage('KR1d0027', 'SBCK', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='660:689'>心絰以表首以黃氏公違鄭注黃之謬也黃李之訓略言其一餘足見</span><br/>
<span class='tline' id='l27' data-llen='689:718'>矣今以先儒失路後冝易塗故悉鄙情聊裁此䟽未敢專欲以諸家爲</span><br/>
<span class='tline' id='l28' data-llen='718:747'>本擇善而從兼増己義仍取四門助敎李玄植詳論可否僉謀巳定庶</span><br/>
<span class='tline' id='l29' data-llen='747:770'>可施以函丈之儒青衿之俊幸以去瑕取玖得無譏焉</span><br/>
<span class='tline' id='l30' data-llen='770:799'>士冠禮第一　鄭目録云童子任職居士位年二十而冠主人玄冠朝</span><br/>
<span class='tline' id='l31' data-llen='799:828'>服則是於諸侯天子之士朝服皮弁素積古者四民丗事士之子恒爲</span><br/>
<span class='tline' id='l32' data-llen='828:857'>士冠禮於五禮屬嘉禮大小戴及別録此皆第一　釋曰鄭云童子任</span><br/>
<span class='tline' id='l33' data-llen='857:886'>職居士位年二十而冠爲士身加冠知者鄭見下昬禮及士相見皆據</span><br/>
<span class='tline' id='l34' data-llen='886:915'>士身自昬自相見又大戴禮公冠篇及下諸侯有冠禮夏之末造亦據</span><br/>
<span class='tline' id='l35' data-llen='915:944'>諸侯身自加冠故鄭據士身自加冠爲目也鄭云四人丗事士之子恒</span><br/>
<span class='tline' id='l36' data-llen='944:973'>爲士者是齊語文彼云桓公謂管仲曰成人之士若何管子對曰四人</span><br/>
<span class='tline' id='l37' data-llen='973:1002'>勿雜處也公曰處士農工商若何管子對曰昔聖王之處士就閑燕也</span><br/>
<span class='tline' id='l38' data-llen='1002:1031'>處工就官府也處商就市井也處農就田野也少而習焉其心安焉是</span><br/>
<span class='tline' id='l39' data-llen='1031:1060'>四人丗事士之子恒爲士也引之者證此士身年二十加冠法若士之</span><br/>
<span class='tline' id='l40' data-llen='1060:1089'>子則四十彊而仕何得有二十爲士自加冠也二十而冠者鄭據曲禮</span><br/>
<span class='tline' id='l41' data-llen='1089:1116'><a onclick="displayPageImage('KR1d0027', 'SBCK', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='1116:1145'>文二十曰弱冠故云年二十而冠其大夫始仕者二十巳冠訖五十乃</span><br/>
<span class='tline' id='l43' data-llen='1145:1174'>爵命爲大夫故大夫無冠禮又案喪服小功章云大夫爲昆弟之長殤</span><br/>
<span class='tline' id='l44' data-llen='1174:1203'>鄭云大夫爲昆弟之長殤小功謂爲士者若不仕者也以此知爲大夫</span><br/>
<span class='tline' id='l45' data-llen='1203:1232'>無殤服也小記云大夫冠而不爲殤大夫身已加冠降兄殤在小功是</span><br/>
<span class='tline' id='l46' data-llen='1232:1261'>身有德行得爲大夫冠不以二十始冠也若諸侯則十二而冠故左傳</span><br/>
<span class='tline' id='l47' data-llen='1261:1289'>襄九年晉侯與諸侯伐鄭還公送晉侯以公宴于河上問公年季武</span><br/>
<span class='tline' id='l48' data-llen='1289:1317'>子對曰㑹于沙隨之歳寡君以生注云沙隨在成十六年晉侯曰十</span><br/>
<span class='tline' id='l49' data-llen='1317:1346'>二年矣是謂一終一星終也國君十五而生子冠而生子禮也君可以</span><br/>
<span class='tline' id='l50' data-llen='1346:1375'>冠矣是諸侯十二而冠也若天子亦與諸侯同十二而冠故尚書金縢</span><br/>
<span class='tline' id='l51' data-llen='1375:1404'>云王與大夫盡弁時成王年十五云王與大夫盡弁則知天子亦十二</span><br/>
<span class='tline' id='l52' data-llen='1404:1433'>而冠矣又大戴禮云文王十三生伯邑考左傳云冠而生子禮也是殷</span><br/>
<span class='tline' id='l53' data-llen='1433:1462'>之諸侯亦十二而冠若夏之天子諸侯與殷天子亦十二而冠可知若</span><br/>
<span class='tline' id='l54' data-llen='1462:1491'>天子之子則亦二十而冠故禮記祭法云王下祭殤五又禮記檀弓云</span><br/>
<span class='tline' id='l55' data-llen='1491:1520'>君之適長殤車三乗是年十九巳下乃爲殤故二十乃冠矣若天子諸</span><br/>
<span class='tline' id='l56' data-llen='1520:1549'>侯冠自有天子諸侯冠禮故大戴禮有公冠篇天子自然有冠禮但儀</span><br/>
<span class='tline' id='l57' data-llen='1549:1576'><a onclick="displayPageImage('KR1d0027', 'SBCK', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1576:1605'>禮之内亡耳士旣三加爲大夫早冠者亦依士禮三加若天子諸侯禮</span><br/>
<span class='tline' id='l59' data-llen='1605:1634'>則多矣故大戴禮公冠篇云公冠四加者緇布皮弁爵弁後加玄冕天</span><br/>
<span class='tline' id='l60' data-llen='1634:1663'>子亦四加後當加衮冕矣案下文云天子之元子猶士天下無生而貴</span><br/>
<span class='tline' id='l61' data-llen='1663:1692'>者則天子之子雖早冠亦用士禮而冠案家語冠頌云王太子之冠擬</span><br/>
<span class='tline' id='l62' data-llen='1692:1721'>冠則天子元子亦擬諸侯四加若然諸侯之子不得四加與士同三加</span><br/>
<span class='tline' id='l63' data-llen='1721:1750'>可知鄭又云冠於五禮屬嘉禮者鄭據周禮大宗伯所掌五禮吉凶賔</span><br/>
<span class='tline' id='l64' data-llen='1750:1779'>軍嘉而言宗伯云以嘉禮親萬民下云以昬冠之禮親成男女是冠禮</span><br/>
<span class='tline' id='l65' data-llen='1779:1808'>屬嘉禮者也鄭又云大小戴及別録此皆第一者大戴戴聖與劉向爲</span><br/>
<span class='tline' id='l66' data-llen='1808:1837'>別録十七篇次第皆冠禮爲第一昏禮爲第二士相見爲第三自兹已</span><br/>
<span class='tline' id='l67' data-llen='1837:1866'>下篇次則異故鄭云大小戴別録即皆第一也其劉向別録即此十七</span><br/>
<span class='tline' id='l68' data-llen='1866:1895'>篇之次是也皆尊卑吉凶次第倫叙故鄭用之至於大戴即以士喪爲</span><br/>
<span class='tline' id='l69' data-llen='1895:1924'>第四旣夕爲第五士虞爲第六特牲爲第七少牢爲第八有司徹爲第</span><br/>
<span class='tline' id='l70' data-llen='1924:1953'>九郷飲酒第十郷射第十一燕禮第十二大射第十三聘禮第十四公</span><br/>
<span class='tline' id='l71' data-llen='1953:1982'>食第十五覲禮第十六喪服第十七小戴於郷飲郷射燕禮大射四篇</span><br/>
<span class='tline' id='l72' data-llen='1982:2011'>亦依此別録次第而以士虞爲第八喪服爲第九特牲爲第十少牢爲</span><br/>
<span class='tline' id='l73' data-llen='2011:2038'><a onclick="displayPageImage('KR1d0027', 'SBCK', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='2038:2067'>第十一有司徹爲第十二喪爲第十三旣夕爲第十四聘禮爲第十五</span><br/>
<span class='tline' id='l75' data-llen='2067:2096'>公食爲第十六覲禮爲第十七皆尊卑吉凶雜亂故鄭玄皆不從之矣</span><br/>
<span class='tline' id='l76' data-llen='2096:2125'>儀禮　釋曰儀禮者一部之大名士冠者當篇之小號退大名在下者</span><br/>
<span class='tline' id='l77' data-llen='2125:2154'>取配注之意故也然周禮言周不言儀儀禮言儀不言周旣同是周公</span><br/>
<span class='tline' id='l78' data-llen='2154:2183'>攝政六年所制題號不同者周禮取别夏殷故言周儀禮不言周者欲</span><br/>
<span class='tline' id='l79' data-llen='2183:2212'>見兼有異代之法故此篇有醮用酒燕禮云諸公士喪禮云商祝夏祝</span><br/>
<span class='tline' id='l80' data-llen='2212:2241'>是兼夏殷故不言周又周禮是統心儀禮是履踐外内相因首尾是一</span><br/>
<span class='tline' id='l81' data-llen='2241:2270'>故周禮巳言周儀禮不須言周周可知矣且儀禮亦名曲禮故禮器云</span><br/>
<span class='tline' id='l82' data-llen='2270:2299'>經禮三百曲禮三千鄭注云曲猶事也事禮謂今禮也其中事儀三千</span><br/>
<span class='tline' id='l83' data-llen='2299:2327'>言儀者見行事有威儀言曲者見行事有屈曲故有二名也鄭氏注</span><br/>
<span class='tline' id='l84' data-llen='2327:2356'>釋曰後漢書云鄭玄字康成青州北海郡髙密縣人鄭崇之後也言注</span><br/>
<span class='tline' id='l85' data-llen='2356:2385'>者注義於經下若水之注物亦名爲著故鄭叙云凡著三禮七十二篇</span><br/>
<span class='tline' id='l86' data-llen='2385:2414'>云著者取著明經義者也孔子之徒言傳者取傳述之意爲意不同故</span><br/>
<span class='tline' id='l87' data-llen='2414:2443'>題目有異也但周禮六官六十叙官之法事急者爲先不問官之大小</span><br/>
<span class='tline' id='l88' data-llen='2443:2472'>儀禮見其行事之法賤者爲先故以士冠爲先無大夫冠禮諸侯冠次</span><br/>
<span class='tline' id='l89' data-llen='2472:2499'><a onclick="displayPageImage('KR1d0027', 'SBCK', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2499:2528'>之天子冠又次之其昬禮亦士爲先大夫次之諸侯次之天子爲後諸</span><br/>
<span class='tline' id='l91' data-llen='2528:2557'>侯郷飲酒爲先天子郷飲酒次之郷射燕禮巳下皆然又以冠昬士相</span><br/>
<span class='tline' id='l92' data-llen='2557:2586'>見爲先後者以二十而冠三十而娶四十彊而仕即有摯見郷大夫見</span><br/>
<span class='tline' id='l93' data-llen='2586:2615'>已君及見來朝諸侯之等又爲郷大夫州長行郷飲酒郷射之事巳下</span><br/>
<span class='tline' id='l94' data-llen='2615:2644'>先吉後凶盡則行祭祀吉禮次叙之法其義可知略陳儀禮元本至於</span><br/>
<span class='tline' id='l95' data-llen='2644:2672'>禮之大義備於禮記䟽士冠至廟門　釋曰自此至宗人告事畢一</span><br/>
<span class='tline' id='l96' data-llen='2672:2701'>節論將行冠禮先筮取日之事案下文云布席于門中闑西閾外者闑</span><br/>
<span class='tline' id='l97' data-llen='2701:2730'>爲門限即是門外故特牲禮筮日主人即位于門外西面此不言門外</span><br/>
<span class='tline' id='l98' data-llen='2730:2759'>者閾外之文可參故省文也　注筮者至廟神　釋曰鄭知筮以蓍者</span><br/>
<span class='tline' id='l99' data-llen='2759:2788'>曲禮云龜曰卜蓍曰筮故知筮以蓍也云問日吉凶於易也者下云若</span><br/>
<span class='tline' id='l100' data-llen='2788:2817'>不吉則筮逺日如初儀又案周禮大卜掌三易一曰連山二曰歸藏三</span><br/>
<span class='tline' id='l101' data-llen='2817:2846'>曰周易筮得卦以易辭占吉凶故云問日吉凶於易也不筮月者夏小</span><br/>
<span class='tline' id='l102' data-llen='2846:2875'>正云二月綏多士女冠子取妻時也旣有常月故不筮也云冠必筮日</span><br/>
<span class='tline' id='l103' data-llen='2875:2904'>於廟門者重以成人之禮成子孫也者案冠義云筮日筮賔所以敬冠</span><br/>
<span class='tline' id='l104' data-llen='2904:2933'>事敬冠事所以重禮是筮日爲重禮之事也冠義又云古者重冠重冠</span><br/>
<span class='tline' id='l105' data-llen='2933:2960'><a onclick="displayPageImage('KR1d0027', 'SBCK', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='2960:2990'>故行之於廟行之於廟者所以尊重事尊重事而不敢擅重事不敢擅重</span><br/>
<span class='tline' id='l107' data-llen='2990:3020'>事所以自卑而尊先祖也是成人之禮成子孫也此經唯論父子兄弟不</span><br/>
<span class='tline' id='l108' data-llen='3020:3050'>言祖孫鄭兼言孫者家事統於尊若祖在則爲冠主故兼孫也云廟謂禰</span><br/>
<span class='tline' id='l109' data-llen='3050:3080'>廟者案昬禮行事皆直云廟記云凡行事受諸襧廟此經亦直云廟故知</span><br/>
<span class='tline' id='l110' data-llen='3080:3110'>亦於禰廟也然儀禮之内單言廟者皆是禰廟若非禰廟則以廟名別之</span><br/>
<span class='tline' id='l111' data-llen='3110:3140'>故聘禮云賔朝服問卿卿受于祖廟又受聘在始祖廟即云不腆先君之</span><br/>
<span class='tline' id='l112' data-llen='3140:3170'>祧是不言於廟舉祖祧以别之也士於廟若天子諸侯冠在始祖之廟是</span><br/>
<span class='tline' id='l113' data-llen='3170:3200'>以襄九年季武子云以先君之祧處之祧則與聘禮先君之祧謂遷主所</span><br/>
<span class='tline' id='l114' data-llen='3200:3230'>藏始祖同也若然服氏注以祧爲曾祖者以其公還及衞冠於衞成公之</span><br/>
<span class='tline' id='l115' data-llen='3230:3260'>廟服注成公衛曾祖故以祧爲曾祖廟時不冠於衛之始祖以非已廟故</span><br/>
<span class='tline' id='l116' data-llen='3260:3290'>也無大夫冠禮若幼而冠者與士同在禰廟也云不於堂者嫌蓍龜之靈</span><br/>
<span class='tline' id='l117' data-llen='3290:3320'>由廟神者此據經冠在廟堂此蓍筮在門外不同處故以廟決堂以蓍自</span><br/>
<span class='tline' id='l118' data-llen='3320:3350'>有靈知吉凶不假廟神故云嫌蓍龜之靈由廟神也案天府職云季冬陳</span><br/>
<span class='tline' id='l119' data-llen='3350:3380'>玉以貞來歳之美惡注云問歳之美惡謂問於龜凡卜筮者實問於鬼神</span><br/>
<span class='tline' id='l120' data-llen='3380:3410'>龜筮能出其卦兆之占耳若然卜筮實問七八九六之鬼神故以六玉禮</span><br/>
<span class='tline' id='l121' data-llen='3410:3437'><a onclick="displayPageImage('KR1d0027', 'SBCK', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='3437:3467'>耳而龜筮直能出其卦兆之占似無靈者各有所對若以龜蓍對生數成</span><br/>
<span class='tline' id='l123' data-llen='3467:3497'>數之鬼神則蓍龜直能出卦兆不得有神若以卦對生成之鬼神則蓍龜</span><br/>
<span class='tline' id='l124' data-llen='3497:3527'>亦自有神是以易繫辭云蓍之德圎而神又云定天下之吉凶成天下之</span><br/>
<span class='tline' id='l125' data-llen='3527:3557'>亹亹者莫善於蓍龜又郭璞云上有䕃叢蓍下有千齡蔡凡蟲之智莫善</span><br/>
<span class='tline' id='l126' data-llen='3557:3587'>於龜凡草之靈莫善於蓍龜筮自有靈也若蓍自有神不假廟神也不於</span><br/>
<span class='tline' id='l127' data-llen='3587:3616'>寢門筮者一取成人之禮成子孫二兼取鬼神之謀故易繫辭云人謀</span><br/>
<span class='tline' id='l128' data-llen='3616:3645'>鬼謀鄭注云鬼謀謂謀卜筮於廟門是也　主人至西面　釋曰此主</span><br/>
<span class='tline' id='l129' data-llen='3645:3674'>人將欲謀日之時先服即位於禰廟門外東西面立以待筮事也　注</span><br/>
<span class='tline' id='l130' data-llen='3674:3703'>主人至入與　釋曰經直云主人當是父子加冠之禮知兼有兄者論</span><br/>
<span class='tline' id='l131' data-llen='3703:3732'>語云出則事公卿入則事父兄父兄者一家之統父不在則兄爲主可</span><br/>
<span class='tline' id='l132' data-llen='3732:3761'>知故兼其兄也又案下文若孤子則父兄戒宿冠之日主人紒而迎賔</span><br/>
<span class='tline' id='l133' data-llen='3761:3790'>則無親父親兄故彼注云父兄諸父諸兄則知此主人迎賔是親父親</span><br/>
<span class='tline' id='l134' data-llen='3790:3818'>兄也云玄冠委貌者此云玄冠下記云委貌彼云委貌見其安正容</span><br/>
<span class='tline' id='l135' data-llen='3818:3847'>體此云玄冠見其色實一物也云朝服者十五升布衣者雜記云朝服</span><br/>
<span class='tline' id='l136' data-llen='3847:3876'>十五升布也云素裳者雖經不言裳裳與韠同色云素韠者故知裳亦</span><br/>
<span class='tline' id='l137' data-llen='3876:3903'><a onclick="displayPageImage('KR1d0027', 'SBCK', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='3903:3932'>積白素絹爲之也云衣不言色者衣與冠同也者禮之通例衣與冠同</span><br/>
<span class='tline' id='l139' data-llen='3932:3961'>色故郊特牲云黃衣黃冠是也裳與韠同色故下爵弁服纁裳韎韐韎</span><br/>
<span class='tline' id='l140' data-llen='3961:3990'>韐即纁之類是也經直云朝服不言色與冠同可知也若然鄭不言裳</span><br/>
<span class='tline' id='l141' data-llen='3990:4019'>與韠同色者舉衣與冠同裳與韠同亦可知故不言也其衣冠色異經</span><br/>
<span class='tline' id='l142' data-llen='4019:4048'>即别言之是以下云爵弁服純衣是也云筮必朝服者尊蓍龜之道者</span><br/>
<span class='tline' id='l143' data-llen='4048:4077'>此決正冠時主人服玄端爵韠不服此服朝服是尊蓍龜之道也若然</span><br/>
<span class='tline' id='l144' data-llen='4077:4106'>下又云有司如主人服又宿賔賔如主人服又宿賛冠者及夕爲期皆</span><br/>
<span class='tline' id='l145' data-llen='4106:4135'>朝服云尊蓍龜者案郷飲酒主人朝服則此有司賔主朝服自是㝷常</span><br/>
<span class='tline' id='l146' data-llen='4135:4164'>相見所服非特相尊敬之禮此筮而朝服決正冠時與士之祭禮入廟</span><br/>
<span class='tline' id='l147' data-llen='4164:4193'>常服玄端今此筮亦在廟不服玄端故云尊蓍龜之道此筮唯有蓍草</span><br/>
<span class='tline' id='l148' data-llen='4193:4222'>言龜者案周禮小事徒筮而已若大事先筮而後卜龜筮是相將之物</span><br/>
<span class='tline' id='l149' data-llen='4222:4251'>同著朝服故兼言龜是以雜記卜筮皆朝服也案特牲禮筮日與祭同</span><br/>
<span class='tline' id='l150' data-llen='4251:4280'>服玄端少牢筮日與祭同服朝服不特尊蓍龜者彼爲祭事龜不可尊</span><br/>
<span class='tline' id='l151' data-llen='4280:4309'>於先祖故同服此爲冠事冠事龜可尊於子孫故服異也云緇帶黑繒</span><br/>
<span class='tline' id='l152' data-llen='4309:4338'>帶者案玉藻云君素帶终裨大夫素帶裨垂士練帶率下裨注云大夫</span><br/>
<span class='tline' id='l153' data-llen='4338:4365'><a onclick="displayPageImage('KR1d0027', 'SBCK', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l154' data-llen='4365:4394'>裨其紐及末士裨其末而已又云雜帶君朱緑大夫玄華士緇裨鄭云</span><br/>
<span class='tline' id='l155' data-llen='4394:4423'>君裨帶上以朱下以緑终之大夫裨垂外以玄内以華士裨垂之下外</span><br/>
<span class='tline' id='l156' data-llen='4423:4452'>内皆以緇是謂緇帶鄭彼云是謂者指此文也若然天子諸侯并繞腰</span><br/>
<span class='tline' id='l157' data-llen='4452:4481'>及垂者皆裨之大夫則不裨其繞腰者直裨垂之三尺屈而重者士則</span><br/>
<span class='tline' id='l158' data-llen='4481:4510'>裨其末繞三尺所垂者不裨在者若然大帶所用物大夫巳上用素士</span><br/>
<span class='tline' id='l159' data-llen='4510:4539'>練繒爲帶體所裨者用緇則此言緇據裨者而言也云士帶博二寸再</span><br/>
<span class='tline' id='l160' data-llen='4539:4568'>繚四寸屈垂三尺者此亦玉藻文大夫巳上大帶博四寸此士卑降於</span><br/>
<span class='tline' id='l161' data-llen='4568:4597'>大夫巳上博二寸再繚共爲四寸屈垂三尺則大夫巳上亦屈垂三尺</span><br/>
<span class='tline' id='l162' data-llen='4597:4626'>同矣云素韠白韋韠者案玉藻云韠君朱大夫素士爵韋彼以韠爲揔</span><br/>
<span class='tline' id='l163' data-llen='4626:4655'>目而云君朱大夫素士爵韋是韠色不同下云韋者是君大夫同用韋</span><br/>
<span class='tline' id='l164' data-llen='4655:4684'>也但彼是玄端服之韠此士用素韋爲之故鄭云白韋韠也又云韠長</span><br/>
<span class='tline' id='l165' data-llen='4684:4713'>三尺至博二寸亦皆玉藻文鄭彼注云頸五寸亦謂廣也頸中央肩兩</span><br/>
<span class='tline' id='l166' data-llen='4713:4742'>角皆上接革帶肩與革帶廣同此韠即黻也祭服謂之黻朝服謂之韠</span><br/>
<span class='tline' id='l167' data-llen='4742:4771'>也云天子與其臣玄冕以視朔皮弁以日視朝者此約玉藻而知案彼</span><br/>
<span class='tline' id='l168' data-llen='4771:4800'>云天子玄端聽朔於南門之外皮弁以日視朝又云諸侯皮弁以聽朔</span><br/>
<span class='tline' id='l169' data-llen='4800:4827'><a onclick="displayPageImage('KR1d0027', 'SBCK', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4827:4856'>於太廟朝服以日視朝於内朝彼注云端當爲冕謂天子以玄冕聽朔</span><br/>
<span class='tline' id='l171' data-llen='4856:4885'>於南門之外明堂之中彼皆不言臣此鄭兼言臣者欲見在朝君臣同</span><br/>
<span class='tline' id='l172' data-llen='4885:4914'>服引之者證此玄冕朝服而筮者是諸侯之士則諸侯與其臣與子加</span><br/>
<span class='tline' id='l173' data-llen='4914:4943'>冠同服皮弁以筮日天子與其臣與子加冠同服玄冕以筮日矣知天</span><br/>
<span class='tline' id='l174' data-llen='4943:4972'>子服玄冕諸侯服皮弁以筮日者鄭旣取君臣同服明筮時還君臣同</span><br/>
<span class='tline' id='l175' data-llen='4972:5001'>服若云天子用玄冕諸侯用皮弁其臣不得上同於君君下就臣同朝</span><br/>
<span class='tline' id='l176' data-llen='5001:5030'>服也云凡染黑五入爲緅七入爲緇玄則六入與者案爾雅一染謂之</span><br/>
<span class='tline' id='l177' data-llen='5030:5059'>縓再染謂之赬三染謂之纁此三者皆是染赤法周禮鍾氏染鳥羽云</span><br/>
<span class='tline' id='l178' data-llen='5059:5088'>三入爲纁五入爲緅七入爲緇此是染黑法故云凡染黑也但爾雅及</span><br/>
<span class='tline' id='l179' data-llen='5088:5117'>周禮無四入與六入之文禮有色朱玄之色故注此玄則六入下經注</span><br/>
<span class='tline' id='l180' data-llen='5117:5146'>云朱則四入無正文故皆云與以疑之但論語有紺緅連文紺又在緅</span><br/>
<span class='tline' id='l181' data-llen='5146:5175'>上則以纁入赤爲朱若以纁入黒則爲紺故淮南子云以涅染緅則黒</span><br/>
<span class='tline' id='l182' data-llen='5175:5204'>於涅又以紺入黒汁則爲緅故紺緅連言也若然玄爲六入緇爲七入</span><br/>
<span class='tline' id='l183' data-llen='5204:5233'>深淺不同而鄭以衣與冠同以緇與玄同色者大同小異皆是黑色故</span><br/>
<span class='tline' id='l184' data-llen='5233:5262'>云同也　有司至北上　釋曰此論主人有司從主人有事故立位於</span><br/>
<span class='tline' id='l185' data-llen='5262:5289'><a onclick="displayPageImage('KR1d0027', 'SBCK', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='5289:5318'>廟門外西方東面以待事也　注有司至是也　釋曰士雖無臣皆有</span><br/>
<span class='tline' id='l187' data-llen='5318:5347'>屬吏胥徒及僕隷故云有司羣吏有事者也云謂主人之吏所自辟除</span><br/>
<span class='tline' id='l188' data-llen='5347:5376'>府史以下者案周禮三百六十官之下皆有府史胥徒不得君命主人</span><br/>
<span class='tline' id='l189' data-llen='5376:5405'>自辟除去役賦補置之是也又案周禮皆云府史此云羣吏吏史亦一</span><br/>
<span class='tline' id='l190' data-llen='5405:5434'>也故舉漢法爲證又周禮鄭注云官長所自辟除此云主人者以此經</span><br/>
<span class='tline' id='l191' data-llen='5434:5463'>云主人故依經而直云主人中亦爲長者也又此注以有司爲羣吏案</span><br/>
<span class='tline' id='l192' data-llen='5463:5492'>特牲以有司爲士屬吏不同者言羣吏則謂府史胥徒也言屬吏則謂</span><br/>
<span class='tline' id='l193' data-llen='5492:5521'>君命之士是以下文宿賛冠者注云謂賔若他官之屬中士若下士也</span><br/>
<span class='tline' id='l194' data-llen='5521:5550'>又主人賛者亦云其屬中士若下士是言屬者尊之義特牲之有司士</span><br/>
<span class='tline' id='l195' data-llen='5550:5579'>之屬吏亦親類也特牲有司之上有子姓此文無者彼祭祀事重故子</span><br/>
<span class='tline' id='l196' data-llen='5579:5608'>姓皆來此冠事稍輕故容有不至故不言　筮與至西塾　釋曰下云</span><br/>
<span class='tline' id='l197' data-llen='5608:5636'>布席於門中闑西閾外彼據筮此云西塾據陳處　注筮所至堂也</span><br/>
<span class='tline' id='l198' data-llen='5636:5665'>釋曰筮所以問吉凶謂蓍也者案曲禮云龜爲卜䇿爲筮故知問吉凶</span><br/>
<span class='tline' id='l199' data-llen='5665:5694'>謂蓍案易筮法用四十九蓍分之爲二以象兩卦一以象三揲之以四</span><br/>
<span class='tline' id='l200' data-llen='5694:5723'>以象四時歸竒於扐以象閏十有八變而成卦是也云所卦者所以畫</span><br/>
<span class='tline' id='l201' data-llen='5723:5750'><a onclick="displayPageImage('KR1d0027', 'SBCK', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l202' data-llen='5750:5779'>地記爻者筮法依七八九六之爻而記之但古用木畫地今則用錢以</span><br/>
<span class='tline' id='l203' data-llen='5779:5809'>三少爲重錢重錢則九也三多爲交錢交錢則六也兩多一少爲單錢單</span><br/>
<span class='tline' id='l204' data-llen='5809:5839'>錢則七也兩少一多爲坼錢拆錢則八也案少牢云卦者在左坐卦以木</span><br/>
<span class='tline' id='l205' data-llen='5839:5869'>故知古者畫卦以木也云易曰六畫而成卦者說卦文彼云昔者聖人之</span><br/>
<span class='tline' id='l206' data-llen='5869:5899'>作易也將以順性命之理是以立天之道曰隂與陽立地之道曰柔與剛</span><br/>
<span class='tline' id='l207' data-llen='5899:5929'>立人之道曰仁與義兼三才而兩之故易六畫成卦注云三才天地人之</span><br/>
<span class='tline' id='l208' data-llen='5929:5959'>道六畫畫六爻引之者證畫地識爻之法云西塾門外西堂也者案爾雅</span><br/>
<span class='tline' id='l209' data-llen='5959:5989'>云門側之堂謂之塾即士虞禮云羞燔俎在内西塾上南順是也筮在門</span><br/>
<span class='tline' id='l210' data-llen='5989:6019'>外故知此經西塾門外西堂也　布席至西面　釋曰此所布之席擬卜</span><br/>
<span class='tline' id='l211' data-llen='6019:6048'>筮之事言在中門者以大分言之云闑西閾外者指陳席處也　注闑</span><br/>
<span class='tline' id='l212' data-llen='6048:6077'>門至爲蹙　釋曰云闑門橛者闑一名橛也云閾閫也者曲禮云外言</span><br/>
<span class='tline' id='l213' data-llen='6077:6106'>不入於閫閫門限與閾爲一也云古文闑爲槷閾爲蹙者遭於暴秦燔</span><br/>
<span class='tline' id='l214' data-llen='6106:6135'>滅典籍漢興求録遺文之後有古書今文漢書云魯人髙堂生爲漢博</span><br/>
<span class='tline' id='l215' data-llen='6135:6164'>士傳儀禮十七篇是今文也至武帝之末魯恭王壞孔子宅得亡儀禮</span><br/>
<span class='tline' id='l216' data-llen='6164:6193'>五十六篇其字皆以篆書是爲古文也古文十七篇與髙堂生所傳者</span><br/>
<span class='tline' id='l217' data-llen='6193:6220'><a onclick="displayPageImage('KR1d0027', 'SBCK', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l218' data-llen='6220:6249'>同而字多不同其餘三十九篇絶無師說祕在於館鄭注禮之時以今</span><br/>
<span class='tline' id='l219' data-llen='6249:6278'>古二字並之若從今文不從古文即今文在經闑閾之等是也於注内</span><br/>
<span class='tline' id='l220' data-llen='6278:6307'>疊出古文槷蹙之屬是也若從古文不從今文則古文在經注内疊出</span><br/>
<span class='tline' id='l221' data-llen='6307:6336'>今文即下文孝友時格鄭注云今文格爲嘏又喪服注今文無冠布纓</span><br/>
<span class='tline' id='l222' data-llen='6336:6365'>之等是也此注不從古文槷蹙者以槷蹙非門限之義故從今不從古</span><br/>
<span class='tline' id='l223' data-llen='6365:6394'>也儀禮之内或從今或從古皆逐義彊者從之若二字俱合義者則互</span><br/>
<span class='tline' id='l224' data-llen='6394:6423'>挽見之即下文云壹揖壹讓升注云古文壹皆作一公食大夫三牲之</span><br/>
<span class='tline' id='l225' data-llen='6423:6452'>肺不離賛者辨取之一以授賔注云古文一爲壹是大小注皆疊今古</span><br/>
<span class='tline' id='l226' data-llen='6452:6481'>文二者俱合義故兩從之又鄭疊古今之文者皆釋經義盡乃言之若</span><br/>
<span class='tline' id='l227' data-llen='6481:6510'>疊今古之文說須別釋餘義者則在後乃言之即下文孝友時格注云</span><br/>
<span class='tline' id='l228' data-llen='6510:6539'>今文格爲嘏又云凡醮不祝之類是也若然下記云章甫殷道鄭云章</span><br/>
<span class='tline' id='l229' data-llen='6539:6568'>明也殷質言以表明丈夫也甫或爲父今文爲斧事相違故因疊出合</span><br/>
<span class='tline' id='l230' data-llen='6568:6597'>文也　筮人至主人　釋曰此經所陳據筮時之事案少牢云史左執</span><br/>
<span class='tline' id='l231' data-llen='6597:6626'>筮右抽上韇兼與筮執之東面受命于主人得主人命訖史曰諾西面</span><br/>
<span class='tline' id='l232' data-llen='6626:6655'>于門西抽下韇左執筮右兼執韇以擊筮乃立筮此云筴彼云筮一也</span><br/>
<span class='tline' id='l233' data-llen='6655:6682'><a onclick="displayPageImage('KR1d0027', 'SBCK', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l234' data-llen='6682:6711'>但筮法不殊此亦應不異少牢具陳此不言者文不具當與彼同案三</span><br/>
<span class='tline' id='l235' data-llen='6711:6740'>正記大夫蓍五尺故立筮士之蓍三尺當坐筮與彼異也　注筮人至</span><br/>
<span class='tline' id='l236' data-llen='6740:6769'>筮也　釋曰案周禮春官筮人掌三易一曰連山二曰歸藏三曰周易</span><br/>
<span class='tline' id='l237' data-llen='6769:6798'>注云問蓍曰筮其占易是筮人主三易者也云韇藏筴之器者韇有二</span><br/>
<span class='tline' id='l238' data-llen='6798:6827'>其一從下向上承之其一從上向下韜之也云今時藏弓矢者謂之韇</span><br/>
<span class='tline' id='l239' data-llen='6827:6856'>丸也者此舉漢法爲況亦欲見韜弓矢者以皮爲之故詩云象弭魚服</span><br/>
<span class='tline' id='l240' data-llen='6856:6885'>是以魚皮爲矢服則此韇亦用皮也知自西方而前者上云即位於西</span><br/>
<span class='tline' id='l241' data-llen='6885:6914'>方故知前向東方受命也云受命者當知所筮也者謂執之不知以請</span><br/>
<span class='tline' id='l242' data-llen='6914:6943'>筮何事宰遂命之也凡卜筮之法案洪範云七稽疑擇建立卜筮人三</span><br/>
<span class='tline' id='l243' data-llen='6943:6972'>人占從二人之言又案尚書金縢云乃卜三龜一習吉則天子諸侯卜</span><br/>
<span class='tline' id='l244' data-llen='6972:7001'>時三龜並用於玉瓦原三人各占一兆也筮時連山歸藏周易亦三易</span><br/>
<span class='tline' id='l245' data-llen='7001:7030'>並用夏殷以不變爲占周易以變者爲占亦三人各占一易筮皆三占</span><br/>
<span class='tline' id='l246' data-llen='7030:7059'>從二三者三吉爲大吉一凶爲小吉三凶爲大凶一吉爲小凶案士喪</span><br/>
<span class='tline' id='l247' data-llen='7059:7088'>禮筮宅卒筮執卦以示命筮者命筮者受視反之東面旅占注云旅衆</span><br/>
<span class='tline' id='l248' data-llen='7088:7117'>也反與其屬共占之謂掌連山歸藏周易者又卜葬日云占者三人在</span><br/>
<span class='tline' id='l249' data-llen='7117:7144'><a onclick="displayPageImage('KR1d0027', 'SBCK', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='7144:7173'>其南注云占者三人掌玉兆瓦兆原兆者也少牢大夫禮亦云三人占</span><br/>
<span class='tline' id='l251' data-llen='7173:7202'>鄭旣云反與其屬占之則鄭意大夫卜筮同用一龜一易三人共占之</span><br/>
<span class='tline' id='l252' data-llen='7202:7231'>矣其用一龜一易則三代顆用不專一代故春秋緯演孔圖云孔子脩</span><br/>
<span class='tline' id='l253' data-llen='7231:7260'>春秋九月而成卜之得陽豫之卦宋均注云陽豫夏殷之卦名故今周</span><br/>
<span class='tline' id='l254' data-llen='7260:7289'>易無文是孔子用異代之筮則大夫卜筮皆不常據一代者也　宰自</span><br/>
<span class='tline' id='l255' data-llen='7289:7318'>至賛命　注宰有至自右　釋曰知宰是有司主政敎者士雖無臣以</span><br/>
<span class='tline' id='l256' data-llen='7318:7347'>屬吏爲宰若諸侯使司徒兼冢宰以出政敎之類故云主政敎者引少</span><br/>
<span class='tline' id='l257' data-llen='7347:7376'>儀者取證賛命在右之義以其地道尊右故賛命皆在右是以士喪禮</span><br/>
<span class='tline' id='l258' data-llen='7376:7405'>亦云命筮者在主人之右注云命尊者冝由右出特牲云宰自主人之</span><br/>
<span class='tline' id='l259' data-llen='7405:7434'>左賛命不由右者爲神求吉變故也士喪在右不在左者以其始死未</span><br/>
<span class='tline' id='l260' data-llen='7434:7463'>忍異於生故在右也少牢宰不賛命大夫尊屈士卑不嫌故使人賛命</span><br/>
<span class='tline' id='l261' data-llen='7463:7492'>也　筮人至在左　釋曰此言筮人於主人受命訖行筮事也但即席</span><br/>
<span class='tline' id='l262' data-llen='7492:7521'>坐西面者主人爲筮人而言作坐文冝在西面下今退西面於下者欲</span><br/>
<span class='tline' id='l263' data-llen='7521:7550'>西面之文下就畫卦者亦西向故也　注即就至爻者　釋曰鄭知東</span><br/>
<span class='tline' id='l264' data-llen='7550:7579'>面受命者以其上文有司在西方東面主人在門東西面今從門西東</span><br/>
<span class='tline' id='l265' data-llen='7579:7606'><a onclick="displayPageImage('KR1d0027', 'SBCK', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l266' data-llen='7606:7635'>而主人之宰命之故東面受命可知也知右還北行就席者以其主人</span><br/>
<span class='tline' id='l267' data-llen='7635:7664'>在門外之東南席在門中故知右還北行乃得西面就席坐也云卦者</span><br/>
<span class='tline' id='l268' data-llen='7664:7693'>有司主畫地識爻者上云所卦者謂於此云卦者據人以杖畫地記識</span><br/>
<span class='tline' id='l269' data-llen='7693:7722'>爻之七八九六者也　卒筮至主人　釋曰此言所筮六爻俱了卦體</span><br/>
<span class='tline' id='l270' data-llen='7722:7751'>得成更以方版畫體示主人之事也　注卒巳至之卦　釋曰云書卦</span><br/>
<span class='tline' id='l271' data-llen='7751:7780'>者筮人者下文云筮人還東面旅占明此書卦是筮人也不使他人書</span><br/>
<span class='tline' id='l272' data-llen='7780:7809'>卦者筮人尊卦亦是尊蓍龜之道也案特牲云卒筮寫卦筮者執以示</span><br/>
<span class='tline' id='l273' data-llen='7809:7839'>主人注云卦者主畫地識爻六爻備乃以方版寫之則彼寫卦亦是卦者</span><br/>
<span class='tline' id='l274' data-llen='7839:7868'>故鄭云卦者畫爻者彼爲祭禮吉事尚提提故卦者寫卦筮人執卦以</span><br/>
<span class='tline' id='l275' data-llen='7868:7897'>示主人士喪禮注云卦者寫卦示主人經無寫卦之文是卦者自畫示</span><br/>
<span class='tline' id='l276' data-llen='7897:7926'>主人以其喪禮遽於事故卦者自畫自示主人也此冠禮筮者自寫自</span><br/>
<span class='tline' id='l277' data-llen='7926:7955'>示主人冠禮異於祭禮喪禮故也　主人受眡反之　釋曰此筮訖寫</span><br/>
<span class='tline' id='l278' data-llen='7955:7984'>所得卦示主人主人受得省視雖未辨吉凶主人尊先受視以知卦體</span><br/>
<span class='tline' id='l279' data-llen='7984:8013'>而已主人旣知卦體反還與筮人使人知共占吉凶也　筮人至告吉</span><br/>
<span class='tline' id='l280' data-llen='8013:8042'>釋曰此言筮人旣於主人受得卦體還於門西東面旅共占之是吉卦</span><br/>
<span class='tline' id='l281' data-llen='8042:8069'><a onclick="displayPageImage('KR1d0027', 'SBCK', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l282' data-llen='8069:8098'>乃進向門東東面告主人云吉也　若不至初儀　釋曰曲禮吉事先</span><br/>
<span class='tline' id='l283' data-llen='8098:8127'>近日此冠禮是吉事故先筮近日不吉乃更筮逺日是上旬不吉乃更</span><br/>
<span class='tline' id='l284' data-llen='8127:8156'>筮中旬又不吉乃更筮下旬云如初儀者自筮於廟門巳下至告吉是</span><br/>
<span class='tline' id='l285' data-llen='8156:8185'>也　注逺日旬之外　釋曰曲禮云旬之内曰近某日旬之外曰逺某</span><br/>
<span class='tline' id='l286' data-llen='8185:8214'>日彼據吉禮而言旬之内曰近某日據士禮旬内筮故云近某日是以</span><br/>
<span class='tline' id='l287' data-llen='8214:8243'>特牲旬内筮日是也旬之外曰逺某日者據大夫以上禮旬外筮故言</span><br/>
<span class='tline' id='l288' data-llen='8243:8272'>逺某日是以少牢筮旬有一日是也案少牢云若不吉則及逺日又筮</span><br/>
<span class='tline' id='l289' data-llen='8272:8301'>日如初鄭注云及至也逺日後丁若後已言至逺日又筮日如初明不</span><br/>
<span class='tline' id='l290' data-llen='8301:8331'>并筮則前月卜來月之上旬上旬不吉至上旬又筮中旬中旬不吉至中</span><br/>
<span class='tline' id='l291' data-llen='8331:8361'>旬又筮下旬下旬不吉則止不祭祀也若然特牲不言及則可上旬之内</span><br/>
<span class='tline' id='l292' data-llen='8361:8391'>筮不吉則預筮中旬中旬不吉又預筮下旬又不吉則止若此冠禮亦先</span><br/>
<span class='tline' id='l293' data-llen='8391:8421'>近日士冠禮亦於上旬之内預筮三旬不吉則更筮後月之上旬以其祭</span><br/>
<span class='tline' id='l294' data-llen='8421:8451'>祀用孟月不容入他月若冠子則年巳二十不可止然須冠故容入後月</span><br/>
<span class='tline' id='l295' data-llen='8451:8481'>也若然大夫巳上筮旬外士筮旬内此士禮而注云逺日旬之外者此逺</span><br/>
<span class='tline' id='l296' data-llen='8481:8511'>日旬之外自是當月上旬之内筮不吉更筮中旬云逺日非謂曲禮文大</span><br/>
<span class='tline' id='l297' data-llen='8511:8539'><a onclick="displayPageImage('KR1d0027', 'SBCK', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l298' data-llen='8539:8568'>夫巳上前月預筮來月上旬爲逺某日者彼自有逺日與此別也　徹</span><br/>
<span class='tline' id='l299' data-llen='8568:8597'>筮席　注徹去也斂也　釋曰據席則徹去之筮則斂藏之故兩訓之</span><br/>
<span class='tline' id='l300' data-llen='8597:8626'>也　宗人告事畢　注宗人至禮者　釋曰士雖無臣亦有宗人掌禮</span><br/>
<span class='tline' id='l301' data-llen='8626:8655'>比於宗伯故云有司主禮者　主人至辭許　釋曰自此巳下至賔拜</span><br/>
<span class='tline' id='l302' data-llen='8655:8684'>送一節論主人筮日訖三日之前廣戒僚友使來觀禮之事也云主人</span><br/>
<span class='tline' id='l303' data-llen='8684:8713'>戒賔者謂主人親至賔大門外之西東面賔岀大門外之東西面戒之</span><br/>
<span class='tline' id='l304' data-llen='8713:8742'>云賔禮辭許者即下云戒賔曰某有子某將加布於其首願吾子之敎</span><br/>
<span class='tline' id='l305' data-llen='8742:8771'>之也賔對曰某不敏恐不能共事以病吾子敢辭主人曰某猶願吾子</span><br/>
<span class='tline' id='l306' data-llen='8771:8800'>之终敎之也賔對曰吾子重有命某敢不從是一度辭後乃許之是賔</span><br/>
<span class='tline' id='l307' data-llen='8800:8829'>禮辭許者也　注戒警至許也　釋曰同官爲僚同志爲友此賔與主</span><br/>
<span class='tline' id='l308' data-llen='8829:8858'>人同是官與爲同志故以僚友解之此謂上中下士甞執摯相見者也</span><br/>
<span class='tline' id='l309' data-llen='8858:8887'>若未甞相見則不必戒故鄭以僚友言之是也云古者有吉事則樂與</span><br/>
<span class='tline' id='l310' data-llen='8887:8916'>賢者歡成之者則此經戒賔使來者是也云有凶事則欲與賢者哀戚</span><br/>
<span class='tline' id='l311' data-llen='8916:8945'>之者則士喪禮始死命赴者使告君及同僚之等是也云禮辭一辭而</span><br/>
<span class='tline' id='l312' data-llen='8945:8974'>許者即此文是也云再辭而許曰固辭者則士相見云某也願見無由</span><br/>
<span class='tline' id='l313' data-llen='8974:9002'><a onclick="displayPageImage('KR1d0027', 'SBCK', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='9002:9031'>達某子以命命某見主人對曰某子命某見吾子有辱請吾子之就家</span><br/>
<span class='tline' id='l315' data-llen='9031:9060'>也某將走見賔對曰某不足以辱命請終賜見主人對曰某不敢爲儀</span><br/>
<span class='tline' id='l316' data-llen='9060:9089'>固請吾子之就家也某將走見賔對曰某不敢爲儀固以請主人對曰</span><br/>
<span class='tline' id='l317' data-llen='9089:9118'>某也固辭不得命將走見是其再辭而許名爲固辭之義也云三辭曰</span><br/>
<span class='tline' id='l318' data-llen='9118:9147'>終辭不許也者又士相見云士見於大夫終辭其摯是三辭不許爲終</span><br/>
<span class='tline' id='l319' data-llen='9147:9176'>辭之義也若一辭不許後辭上許則爲禮辭許若再辭不許後三辭上</span><br/>
<span class='tline' id='l320' data-llen='9176:9205'>許則爲再辭而許之曰固辭若不許至於三辭又不許則爲三辭曰終</span><br/>
<span class='tline' id='l321' data-llen='9205:9234'>辭不許也又三辭而許則曰三辭若三辭不許乃曰終辭是以公食大</span><br/>
<span class='tline' id='l322' data-llen='9234:9263'>夫戒賔上介出請入告三辭又司儀云諸公相爲賔主君郊勞交擯三</span><br/>
<span class='tline' id='l323' data-llen='9263:9292'>辭車逆拜辱三揖三辭注云先辭辭其以禮來於外後辭辭升堂皆是</span><br/>
<span class='tline' id='l324' data-llen='9292:9321'>三辭而許稱三辭若然此戒賔賔禮辭許不固辭案郷飲酒主人請賔</span><br/>
<span class='tline' id='l325' data-llen='9321:9350'>賔禮辭許注云不固辭者素所有志是賔習道藝本望賔舉是素所有</span><br/>
<span class='tline' id='l326' data-llen='9350:9379'>志故不固辭此亦素有志樂與主人歡成冠禮故不固辭諸經云禮辭</span><br/>
<span class='tline' id='l327' data-llen='9379:9408'>許者是素有志之類也案郷飲酒主人戒賔賔拜辱主人荅拜乃請賔</span><br/>
<span class='tline' id='l328' data-llen='9408:9437'>賔禮辭許主人再拜賔荅拜主人退賔拜辱郷射亦然皆與此文不同</span><br/>
<span class='tline' id='l329' data-llen='9437:9465'><a onclick="displayPageImage('KR1d0027', 'SBCK', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l330' data-llen='9465:9493'>此經文不具當依彼文爲正但此不言拜辱者亦是不爲賔已故也</span><br/>
<span class='tline' id='l331' data-llen='9493:9522'>前期至之儀　釋曰此文下盡宿賛冠者亦如之論筮賔若賛冠者之</span><br/>
<span class='tline' id='l332' data-llen='9522:9551'>節云前期三日者加日爲期期前三日也筮賔者謂於僚友衆士之中</span><br/>
<span class='tline' id='l333' data-llen='9551:9580'>筮取吉者爲加冠之賔也云如求日之儀者亦於廟門外下至告事畢</span><br/>
<span class='tline' id='l334' data-llen='9580:9609'>唯命筮別其餘威儀並同故云如求日之儀也命筮雖無文宰賛蓋云</span><br/>
<span class='tline' id='l335' data-llen='9609:9638'>主人某爲適子某加冠筮某爲賔庶幾從之若庶子則改適爲一庶字</span><br/>
<span class='tline' id='l336' data-llen='9638:9667'>異餘亦同此經不云命筮并上筮日亦不云命筮者皆文不具也　注</span><br/>
<span class='tline' id='l337' data-llen='9667:9696'>前期至國本　釋曰云前期三日空二日也者謂正加冠日是期日冠</span><br/>
<span class='tline' id='l338' data-llen='9696:9725'>日之前空二日外爲前期三日故云空二日也二日之中雖有宿賔宿</span><br/>
<span class='tline' id='l339' data-llen='9725:9754'>賛冠者及夕爲期但非加冠之事故云空也云筮賔筮其可使冠子者</span><br/>
<span class='tline' id='l340' data-llen='9754:9783'>即下文三加皆賔親加冠於首者是也云賢者恒吉者解經先戒後筮</span><br/>
<span class='tline' id='l341' data-llen='9783:9812'>之意凡取人之法先筮後戒今以此賔是賢者必知吉故先戒賔賔巳</span><br/>
<span class='tline' id='l342' data-llen='9812:9841'>許方始筮之以其賢恒自吉故先戒後筮之也若賢恒吉必筮之者取</span><br/>
<span class='tline' id='l343' data-llen='9841:9870'>其審愼重冠禮之事故鄭引冠義爲證也云重禮所以爲國本者詩云</span><br/>
<span class='tline' id='l344' data-llen='9870:9899'>人而無禮胡不遄死禮運云治國不以禮猶無耜而耕也故云重禮所</span><br/>
<span class='tline' id='l345' data-llen='9899:9927'><a onclick="displayPageImage('KR1d0027', 'SBCK', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l346' data-llen='9927:9956'>以爲國本也然冠旣筮賔特牲少牢不筮賔者彼以祭祀之事主人自</span><br/>
<span class='tline' id='l347' data-llen='9956:9985'>爲獻主羣臣助祭而已天子諸侯之祭祭前巳射於射宫擇取可預祭</span><br/>
<span class='tline' id='l348' data-llen='9985:10014'>者故不筮之也　乃宿至荅拜　釋曰此經謂宿賔擯者傳主人辭入</span><br/>
<span class='tline' id='l349' data-llen='10014:10043'>内告賔賔如主人服出門與主人相見之儀也　注宿進至朝服　釋</span><br/>
<span class='tline' id='l350' data-llen='10043:10072'>曰鄭訓宿爲進者謂進之使知冠日當來故下文宿曰某將加布於某</span><br/>
<span class='tline' id='l351' data-llen='10072:10101'>之首吾子將莅之敢宿賔對曰某敢不夙興是宿之使進之義也云宿</span><br/>
<span class='tline' id='l352' data-llen='10101:10130'>者必先戒者謂若賔及賛冠同在上戒賔之内巳戒之矣今又宿是宿</span><br/>
<span class='tline' id='l353' data-llen='10130:10159'>者必先戒也云戒不必宿者即上文戒賔之中除正賔及賛冠者但是</span><br/>
<span class='tline' id='l354' data-llen='10159:10188'>僚友欲觀禮者皆戒之使知而已後更不宿是戒不必宿者也云不宿</span><br/>
<span class='tline' id='l355' data-llen='10188:10217'>者爲衆賔或悉來或否者此決賔與賛冠者戒而又宿不得不來衆賔</span><br/>
<span class='tline' id='l356' data-llen='10217:10246'>主來觀禮非要須來容有不來者故直戒不宿也云主人朝服者見上</span><br/>
<span class='tline' id='l357' data-llen='10246:10275'>文筮日時朝服至此無改服之文則知皆朝服凡有戒無宿者非止於</span><br/>
<span class='tline' id='l358' data-llen='10275:10304'>此案郷飲酒郷射主人戒賔及公食大夫各以其爵皆是當日之戒理</span><br/>
<span class='tline' id='l359' data-llen='10304:10333'>無宿也又大射宰戒百官有事於射者射人戒諸公卿大夫射司士戒</span><br/>
<span class='tline' id='l360' data-llen='10333:10362'>士射與賛者前射三日宰夫戒宰及司馬皆有戒而無宿是也射人宿</span><br/>
<span class='tline' id='l361' data-llen='10362:10390'><a onclick="displayPageImage('KR1d0027', 'SBCK', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l362' data-llen='10390:10419'>視滌此言宿者謂將射之前於宿預視滌濯非戒宿之意也若然特牲</span><br/>
<span class='tline' id='l363' data-llen='10419:10448'>禮云前期三日宿尸前無戒而直有宿者特牲文不具其實亦有戒也</span><br/>
<span class='tline' id='l364' data-llen='10448:10477'>又禮記祭統云先期旬有一日宫宰宿夫人夫人亦散齊七日致齊三</span><br/>
<span class='tline' id='l365' data-llen='10477:10506'>日注云宿讀爲肅肅猶戒也戒輕肅重也者彼以夫人尊故不得言戒</span><br/>
<span class='tline' id='l366' data-llen='10506:10535'>而變言宿讀爲肅者肅亦戒之義彼以宿當戒處非謂祭前三日之宿</span><br/>
<span class='tline' id='l367' data-llen='10535:10564'>也大宰云祀五帝則掌百官之誓戒者謂戒百官使之散齊至祭前三</span><br/>
<span class='tline' id='l368' data-llen='10564:10593'>日當致齊也凡宿賔之法案特牲云前期三日筮尸乃宿尸厥明夕陳</span><br/>
<span class='tline' id='l369' data-llen='10593:10622'>鼎則前期二日宿之也少牢筮吉下云宿鄭注云大夫尊儀益多筮月</span><br/>
<span class='tline' id='l370' data-llen='10622:10651'>旣戒諸官以齊戒矣至前祭一日又戒以進之使知祭日當來又云前</span><br/>
<span class='tline' id='l371' data-llen='10651:10680'>宿一日宿戒尸注云先宿尸者重所用爲尸者又爲將筮吉則乃遂宿</span><br/>
<span class='tline' id='l372' data-llen='10680:10709'>尸是前祭二日筮尸訖宿尸至前祭一日又宿尸天子諸侯祭前三日</span><br/>
<span class='tline' id='l373' data-llen='10709:10738'>宿之使致齊也　乃宿至拜送　釋曰上據擯者傳辭賔出與主人相</span><br/>
<span class='tline' id='l374' data-llen='10738:10767'>見此經據主人自致時故再舉宿賔之文也　宿賛至如之　注賛冠</span><br/>
<span class='tline' id='l375' data-llen='10767:10796'>至明日　釋曰案下文冠子之時賛者坐櫛設纚卒紘之類是賛冠者</span><br/>
<span class='tline' id='l376' data-llen='10796:10825'>佐賔爲冠事者以其佐賔爲輕故不筮也云謂賔若他官之屬者此所</span><br/>
<span class='tline' id='l377' data-llen='10825:10853'><a onclick="displayPageImage('KR1d0027', 'SBCK', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l378' data-llen='10853:10882'>取本由主人之意或取賔之屬或取他官之屬故鄭兩言之案周禮三</span><br/>
<span class='tline' id='l379' data-llen='10882:10911'>百六十官毎官之下皆有屬官假令上士爲官首其下有中士下士爲</span><br/>
<span class='tline' id='l380' data-llen='10911:10940'>之屬若中士爲官首其下即有下士爲之屬也云中士若下士也者此</span><br/>
<span class='tline' id='l381' data-llen='10940:10969'>據主人是上士而言之賛冠者皆降一等假令主人是上士賔亦是上</span><br/>
<span class='tline' id='l382' data-llen='10969:10998'>士則取中士爲之賛假令主人是下士賔亦是下士則亦取下士爲之</span><br/>
<span class='tline' id='l383' data-llen='10998:11027'>賛禮窮則同故也云宿之以筮賔之明日者以下有厥明夕爲期是冠</span><br/>
<span class='tline' id='l384' data-llen='11027:11056'>前一日宿賔宿賛在厥明之上則去冠前二日矣筮賔是前期三日則</span><br/>
<span class='tline' id='l385' data-llen='11056:11085'>知宿賔賛冠者是筮賔之明日可知不在宿賔下而在宿賛冠之下言</span><br/>
<span class='tline' id='l386' data-llen='11085:11114'>之者欲取爲厥明相近故也　厥明至北上　釋曰自此至賔之家論</span><br/>
<span class='tline' id='l387' data-llen='11114:11143'>冠前一日之夕爲明日加冠之期告賔之事也云厥明夕爲期者謂宿</span><br/>
<span class='tline' id='l388' data-llen='11143:11172'>賔與賛冠明日向暮爲加冠之期必於廟門者以冠在廟知亦在廟爲</span><br/>
<span class='tline' id='l389' data-llen='11172:11201'>期也主人之類在門東賔之類在門西者各依賔主之位夾處東西也</span><br/>
<span class='tline' id='l390' data-llen='11201:11230'>注厥其至朝服　釋曰知宿服朝服者以其宿服如筮日之服筮日朝</span><br/>
<span class='tline' id='l391' data-llen='11230:11259'>服轉相如故知是朝服也　擯者至行事　釋曰上經布位巳訖故此</span><br/>
<span class='tline' id='l392' data-llen='11259:11288'>經見爲期之事言請期者謂請主人加冠之期言告日者即是宰賛命</span><br/>
<span class='tline' id='l393' data-llen='11288:11316'><a onclick="displayPageImage('KR1d0027', 'SBCK', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l394' data-llen='11316:11345'>告之也　注擯者至冠事　釋曰上云有司此言擯者故知擯者是有</span><br/>
<span class='tline' id='l395' data-llen='11345:11374'>司佐主人行冠禮者也云在主人曰擯在客曰介者案聘禮及大行人</span><br/>
<span class='tline' id='l396' data-llen='11374:11403'>皆以在主人曰擯在客稱介亦曰相司儀云毎門止一相是也云旦日</span><br/>
<span class='tline' id='l397' data-llen='11403:11432'>正明行冠事者案特牲請期曰羹飪鄭注云肉謂之羮飪熟也謂明日</span><br/>
<span class='tline' id='l398' data-llen='11432:11461'>質明時而曰肉熟重豫勞賔此無羹飪故云質明少牢云旦明行事故</span><br/>
<span class='tline' id='l399' data-llen='11461:11490'>此注取彼而言旦日正明行冠事也　告兄弟及有司　注擯者告也</span><br/>
<span class='tline' id='l400' data-llen='11490:11519'>釋曰上文陳兄弟及有司位次此告訖下乃云告事畢則兄弟及有司</span><br/>
<span class='tline' id='l401' data-llen='11519:11548'>亦廟門之外矣必告之者禮取審慎之義故也必知擯者告者上擯者</span><br/>
<span class='tline' id='l402' data-llen='11548:11577'>請期此即云告明還是擯者告可知　告事畢　注宗人告也　釋曰</span><br/>
<span class='tline' id='l403' data-llen='11577:11606'>知宗人告者亦約上文筮日時宗人告事得知也　擯者至之家　釋</span><br/>
<span class='tline' id='l404' data-llen='11606:11635'>曰有司是家之屬吏者則告期皆得在位賔是同僚之等爲期時不在</span><br/>
<span class='tline' id='l405' data-llen='11635:11664'>故就家告之於夕爲期當暮即得告之者以其共仕於君其家必在城</span><br/>
<span class='tline' id='l406' data-llen='11664:11693'>郭之内相近故得告也　夙興至洗東　釋曰自此至賔升則東面論</span><br/>
<span class='tline' id='l407' data-llen='11693:11722'>將冠子豫陳設冠與服器物之事也　注夙早至小異　釋曰云洗承</span><br/>
<span class='tline' id='l408' data-llen='11722:11751'>盥洗者棄水器也者謂盥手洗爵之時恐水穢地以洗承盥洗水而棄</span><br/>
<span class='tline' id='l409' data-llen='11751:11779'><a onclick="displayPageImage('KR1d0027', 'SBCK', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l410' data-llen='11779:11808'>之故云棄水器也云士用鐵者案漢禮器制度洗之所用士用鐵大夫</span><br/>
<span class='tline' id='l411' data-llen='11808:11837'>用銅諸侯用白銀天子用黃金也云榮屋翼也者即今之博風云榮者</span><br/>
<span class='tline' id='l412' data-llen='11837:11866'>與屋爲榮飾言翼者與屋爲翅翼也云周制自卿大夫以下其室爲夏</span><br/>
<span class='tline' id='l413' data-llen='11866:11895'>屋者言周制者夏殷卿大夫以下屋無文故此經是周法即以周制而</span><br/>
<span class='tline' id='l414' data-llen='11895:11924'>言也案此經是士禮而云榮郷飲酒卿大夫禮郷射喪大記大夫士禮</span><br/>
<span class='tline' id='l415' data-llen='11924:11953'>皆云榮又案匠人云夏后氏丗室堂脩二七廣四脩一五室此謂宗廟</span><br/>
<span class='tline' id='l416' data-llen='11953:11982'>路寢同制則路寢亦然雖不云兩下爲之彼下文云殷人重屋四阿鄭</span><br/>
<span class='tline' id='l417' data-llen='11982:12011'>云四阿四注屋重屋謂路寢殷之路寢四阿則夏之路寢不四阿矣當</span><br/>
<span class='tline' id='l418' data-llen='12011:12040'>兩下爲之是以檀弓孔子云見若覆夏屋者矣鄭注云夏屋今之門廡</span><br/>
<span class='tline' id='l419' data-llen='12040:12069'>漢時門廡也兩下爲之故舉漢法以況夏屋兩下爲之或名兩下屋爲</span><br/>
<span class='tline' id='l420' data-llen='12069:12098'>夏屋夏后氏之屋亦爲夏屋鄭云卿大夫以下其室爲夏屋兩下而周</span><br/>
<span class='tline' id='l421' data-llen='12098:12127'>之天子諸侯皆四注故喪大記云升自屋東榮鄭以爲卿大夫士其天</span><br/>
<span class='tline' id='l422' data-llen='12127:12156'>子諸侯當言東霤也周天子路寢制似明堂五室十二堂上圎下方明</span><br/>
<span class='tline' id='l423' data-llen='12156:12185'>四注也諸侯亦然故燕禮云洗當東霤鄭云人君爲殿屋也云水器尊</span><br/>
<span class='tline' id='l424' data-llen='12185:12214'>卑皆用金罍及大小異者此亦案漢禮器制度尊卑皆用金罍及其大</span><br/>
<span class='tline' id='l425' data-llen='12214:12242'><a onclick="displayPageImage('KR1d0027', 'SBCK', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l426' data-llen='12242:12271'>小異此篇與昬禮郷飲酒郷射特牲皆直言水不言罍大射雖云罍水</span><br/>
<span class='tline' id='l427' data-llen='12271:12300'>不云枓少牢云司宫設罍水於洗東有枓鄭注云設水用罍沃盥用枓</span><br/>
<span class='tline' id='l428' data-llen='12300:12329'>禮在此也欲見罍枓俱有餘文無者不具之意也儀禮之内設洗與設</span><br/>
<span class='tline' id='l429' data-llen='12329:12358'>尊或先或後不同者若先設洗則兼餘事此士冠賔與賛共洗昬禮有</span><br/>
<span class='tline' id='l430' data-llen='12358:12387'>夫婦與御媵之等少牢特牲兼舉鼎不專爲酒以是皆先設洗郷飲酒</span><br/>
<span class='tline' id='l431' data-llen='12387:12416'>郷射先設尊者以其專爲酒燕禮大射自相對大射辨尊卑故先設尊</span><br/>
<span class='tline' id='l432' data-llen='12416:12445'>燕禮不辨尊卑故先設洗又儀禮之内或有尊無洗或尊洗皆有文不</span><br/>
<span class='tline' id='l433' data-llen='12445:12455'>言設之者是不具也</span><br/>
<span class='tline' id='l434' data-llen='12455:12463'>儀禮䟽卷第一</span><br/>
<span class='tline' id='l435' data-llen='12463:12491'><a onclick="displayPageImage('KR1d0027', 'SBCK', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
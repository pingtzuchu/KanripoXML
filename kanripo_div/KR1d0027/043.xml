<div id="txtcont" class="span9" style="position: relative;">
    <p><br/>
<span class='tline' id='l9' data-llen='220:247'><a onclick="displayPageImage('KR1d0027', 'SBCK', '043-1a' );" name="043-1a" class="pb">[043-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='247:257'>儀禮䟽卷第四十九</span><br/>
<span class='tline' id='l11' data-llen='257:285'>　　　　唐朝散大夫行太學博士引文館學士臣賈公彦　等撰</span><br/>
<span class='tline' id='l12' data-llen='285:314'>有司徹第十七　釋曰鄭目録云少牢之下篇也大夫旣祭儐尸於堂</span><br/>
<span class='tline' id='l13' data-llen='314:343'>之禮祭畢禮尸於室中天子諸侯之祭明日而繹有司徹於五禮屬吉</span><br/>
<span class='tline' id='l14' data-llen='343:372'>大戴第九小載第十二別録少牢下篇第十七　釋曰言大夫旣祭儐</span><br/>
<span class='tline' id='l15' data-llen='372:401'>尸於堂之禮者謂上大夫室内事尸行三獻禮畢别行儐尸於堂之禮</span><br/>
<span class='tline' id='l16' data-llen='401:430'>又云祭畢禮尸於室中者據下大夫室内事尸行三獻無别行儐尸於</span><br/>
<span class='tline' id='l17' data-llen='430:459'>堂之事即於室内爲加爵禮尸即下文云若不儐尸以下是也　有司</span><br/>
<span class='tline' id='l18' data-llen='459:488'>徹　注徹室至祭也　釋曰自此盡如初論徹室内之饋并更整設及</span><br/>
<span class='tline' id='l19' data-llen='488:517'>温尸俎之事云徹室中之饋及祝佐食之俎者室内之饋主於尸饌薦</span><br/>
<span class='tline' id='l20' data-llen='517:546'>俎黍稷皆名饋下大夫不儐尸餕訖云有司官徹饋饌于室中西北隅</span><br/>
<span class='tline' id='l21' data-llen='546:575'>彼鄭注云官徹饋者司馬司士舉俎宰夫取敦及豆則此饋内兼數物</span><br/>
<span class='tline' id='l22' data-llen='575:604'>唯無肵俎肵俎上篇佐食徹之先設於堂下也又言及祝佐食之俎者</span><br/>
<span class='tline' id='l23' data-llen='604:633'>殊其尊卑爲文祝亦有薦在室内北墉下佐食之俎在兩楹之閒無薦</span><br/>
<span class='tline' id='l24' data-llen='633:662'>此等見於上篇今徹祝與佐食并爲文者賤者省文之義其實祝薦俎</span><br/>
<span class='tline' id='l25' data-llen='662:689'><a onclick="displayPageImage('KR1d0027', 'SBCK', '043-1b' );" name="043-1b" class="pb">[043-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='689:718'>在室内佐食俎在階間此直云有司不言官下大夫不儐尸云官徹者</span><br/>
<span class='tline' id='l27' data-llen='718:747'>彼爲更饌西北隅爲陽厭故見官也肵俎亦用儐尸不使有司同時徹</span><br/>
<span class='tline' id='l28' data-llen='747:776'>者肵俎本爲尸故設之徹之皆不與正俎同時而後設先徹案楚茨詩</span><br/>
<span class='tline' id='l29' data-llen='776:805'>云諸宰君婦廢徹不遲此不言者彼人君禮故不同也云卿大夫旣祭</span><br/>
<span class='tline' id='l30' data-llen='805:834'>而賔尸禮崇也者此對下大夫不儐尸禮不崇也云以此薦俎之陳有</span><br/>
<span class='tline' id='l31' data-llen='834:863'>祭象而亦足以厭飫神者對下大夫尸出之後改饌西北隅爲厭飫神</span><br/>
<span class='tline' id='l32' data-llen='863:892'>今儐尸者雖不設饌西北隅以此薦俎之陳有祭象亦足以厭飫神亦</span><br/>
<span class='tline' id='l33' data-llen='892:921'>下大夫也云天子諸侯明日祭於祊而繹者欲見天子諸侯尊別日爲</span><br/>
<span class='tline' id='l34' data-llen='921:950'>之與卿大夫禮異但祊與繹二者俱時爲之故郊特牲云繹之於庫門</span><br/>
<span class='tline' id='l35' data-llen='950:979'>内祊之於東方失之矣鄭注云祊之禮冝於廟門外之西室繹又於其</span><br/>
<span class='tline' id='l36' data-llen='979:1008'>堂神位在西此二者同時而大名曰繹其祭禮簡而事尸禮大引春秋</span><br/>
<span class='tline' id='l37' data-llen='1008:1037'>傳者此宣八年左氏傳辛巳有事于大廟仲遂卒于垂卿佐卒輕于正</span><br/>
<span class='tline' id='l38' data-llen='1037:1066'>祭不合廢但繹祭禮輕冝廢而不廢故譏之云壬午猶繹引之者證人</span><br/>
<span class='tline' id='l39' data-llen='1066:1095'>君別日爲繹又見二者雖同時而大名繹故孔子書繹不書祊引爾雅</span><br/>
<span class='tline' id='l40' data-llen='1095:1124'>者爾雅釋天文彼云周曰繹商曰肜夏曰復胙復胙者復胙日之胙祭</span><br/>
<span class='tline' id='l41' data-llen='1124:1151'><a onclick="displayPageImage('KR1d0027', 'SBCK', '043-2a' );" name="043-2a" class="pb">[043-2a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='1151:1180'>殷曰肜者義取肜肜祭不絶周曰繹者取㝷繹前祭之事但祊者禮器</span><br/>
<span class='tline' id='l43' data-llen='1180:1209'>云爲祊乎外注祊祭明日之繹祭也謂之祊者於廟門之旁因名焉其</span><br/>
<span class='tline' id='l44' data-llen='1209:1238'>祭之禮旣設祭於室而事尸於堂孝子求神非一處是也此祊是明日</span><br/>
<span class='tline' id='l45' data-llen='1238:1267'>又祭故於廟門外若然正祭祊即於廟門内故楚茨詩云祝祭于祊祀</span><br/>
<span class='tline' id='l46' data-llen='1267:1296'>事孔明毛傳云祊門内也鄭云孝子不知神之所在故使祝博求之平</span><br/>
<span class='tline' id='l47' data-llen='1296:1325'>生門内之旁待賔客之處祀禮於是甚明是正祭祊在門内也郊特牲</span><br/>
<span class='tline' id='l48' data-llen='1325:1354'>云索祭祝于祊不知神之所在於彼乎於此乎或諸逺人乎祭于祊尚</span><br/>
<span class='tline' id='l49' data-llen='1354:1383'>曰求諸逺者與亦是祭之明日祊故云求諸逺者但此大夫儐尸同用</span><br/>
<span class='tline' id='l50' data-llen='1383:1412'>正祭之牲天子諸侯禮大別日又別牲故牛人云享牛求牛鄭云享獻</span><br/>
<span class='tline' id='l51' data-llen='1412:1441'>也獻神之牛謂所以祭者也求終也終事之牛謂所以繹者也是其别</span><br/>
<span class='tline' id='l52' data-llen='1441:1470'>牲也　埽堂　注爲賔至曰拚　釋曰爲賔尸新之者正祭於室之時</span><br/>
<span class='tline' id='l53' data-llen='1470:1499'>堂亦埽訖今將儐尸又埽之故云爲儐尸新之引少儀者若直埽席前</span><br/>
<span class='tline' id='l54' data-llen='1499:1528'>止可云拚今云埽不云拚明於堂廟汎埽引之見汎埽爲義也　司宫</span><br/>
<span class='tline' id='l55' data-llen='1528:1557'>攝酒　注更洗至爲聶　釋曰鄭云更洗益整頓之者案士冠禮再醮</span><br/>
<span class='tline' id='l56' data-llen='1557:1586'>攝酒注云攝猶整也整酒謂撓之此更添益整頓則此洗當作撓此謂</span><br/>
<span class='tline' id='l57' data-llen='1586:1613'><a onclick="displayPageImage('KR1d0027', 'SBCK', '043-2b' );" name="043-2b" class="pb">[043-2b] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1613:1642'>賔尸唯徹室中之饋亦因前正祭之酒更撓攪添益整新之也　乃燅</span><br/>
<span class='tline' id='l59' data-llen='1642:1671'>尸俎　注燅温至寒也　釋曰知温尸俎於爨者見下文云卒燅乃升</span><br/>
<span class='tline' id='l60' data-llen='1671:1700'>牛豕魚三鼎故知先温於爨之鑊乃後升之於鼎也肵亦温焉知者案</span><br/>
<span class='tline' id='l61' data-llen='1700:1729'>下文載俎所舉在肵肩胳脊脅皆在載於俎明亦温可知又云獨言温</span><br/>
<span class='tline' id='l62' data-llen='1729:1758'>尸俎則祝與佐食不與賔尸之禮者但正祭時尸祝及佐食皆有俎今</span><br/>
<span class='tline' id='l63' data-llen='1758:1787'>獨言温尸俎欲見賔尸時祝與佐食不與而別立侑也云古文燅皆作</span><br/>
<span class='tline' id='l64' data-llen='1787:1816'>㝷者論語及左傳與此古文皆作㝷論語不破至此疊古文不從者彼</span><br/>
<span class='tline' id='l65' data-llen='1816:1845'>不破者或古文通用至此見有今作燅有火義故從今文也云記或作</span><br/>
<span class='tline' id='l66' data-llen='1845:1874'>燖者案郊特牲云有虞氏之祭也尚用氣血腥爓祭用氣也注云爓或</span><br/>
<span class='tline' id='l67' data-llen='1874:1903'>爲燖今此義指彼記或讀之故云記或作燖也引春秋傳者案哀公十</span><br/>
<span class='tline' id='l68' data-llen='1903:1932'>二年左傳夏公會呉于橐皐呉子使大宰嚭請㝷盟公不欲使子貢對</span><br/>
<span class='tline' id='l69' data-llen='1932:1961'>曰盟所以周信也故心以制之玉帛以奉之言以結之明神以要之寡</span><br/>
<span class='tline' id='l70' data-llen='1961:1990'>君以爲苟有盟焉弗可改也巳若猶可改日盟何益今吾子曰必㝷盟</span><br/>
<span class='tline' id='l71' data-llen='1990:2019'>若可㝷也亦可寒也服注云㝷之言重也温也寒歇也亦可寒而歇之</span><br/>
<span class='tline' id='l72' data-llen='2019:2048'>■鄭引之者證燅尸俎是重温之義　卒燅至如初　注腊爲至爲密</span><br/>
<span class='tline' id='l73' data-llen='2048:2075'><a onclick="displayPageImage('KR1d0027', 'SBCK', '043-3a' );" name="043-3a" class="pb">[043-3a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='2075:2104'>釋曰云腊爲庶羞者鄭解不燅腊之義案上燅尸俎則皆在其内今升</span><br/>
<span class='tline' id='l75' data-llen='2104:2133'>鼎言無腊下載又不見腊體明從庶羞可知云膚從豕去其鼎知者下</span><br/>
<span class='tline' id='l76' data-llen='2133:2162'>載體時膚猶在豕鼎不爲庶羞可知但正祭時五鼎今二者皆去其鼎</span><br/>
<span class='tline' id='l77' data-llen='2162:2191'>故云賔尸之禮殺於初也　乃議至異姓　注議猶至作宥　釋曰自</span><br/>
<span class='tline' id='l78' data-llen='2191:2220'>此盡侑荅拜論選侑并迎尸及侑之事云是時主人及賔有司已復内</span><br/>
<span class='tline' id='l79' data-llen='2220:2249'>位者下文侑出俟于廟門之外又云主人出迎尸侑言侑即賔之賢者</span><br/>
<span class='tline' id='l80' data-llen='2249:2278'>明賔有司主人皆復内位矣若然知賔主不先在内必知出復内位者</span><br/>
<span class='tline' id='l81' data-llen='2278:2307'>上篇云四餕者二佐食二賔長餕訖皆出未見入主人送上餕言退皆</span><br/>
<span class='tline' id='l82' data-llen='2307:2336'>有出事今議侑在内故云是時賔主人巳復内位也　宗人戒侑　注</span><br/>
<span class='tline' id='l83' data-llen='2336:2365'>戒猶至爲侑　釋曰知南面告於其位者以賔位在門東北面請以爲</span><br/>
<span class='tline' id='l84' data-llen='2365:2394'>侑明面郷其位可知知賔位在門東北面者下文將獻賔時云主人降</span><br/>
<span class='tline' id='l85' data-llen='2394:2423'>南面拜衆賔門東三拜衆賔門東北面皆荅壹拜是也云戒曰請子爲</span><br/>
<span class='tline' id='l86' data-llen='2423:2452'>侑者案燕禮公曰命某爲賔射人傳公命當云請子爲賔此處命侑當</span><br/>
<span class='tline' id='l87' data-llen='2452:2481'>先云主人曰命某爲侑宗人傳主人辭戒曰請子爲侑鄭以互文約之</span><br/>
<span class='tline' id='l88' data-llen='2481:2510'>故云然也　侑出至之外　注俟待至心也　釋曰云主人興禮事尸</span><br/>
<span class='tline' id='l89' data-llen='2510:2537'><a onclick="displayPageImage('KR1d0027', 'SBCK', '043-3b' );" name="043-3b" class="pb">[043-3b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2537:2566'>極敬心也者正謂立侑以輔尸使出便迎之是極其敬心也　注言與</span><br/>
<span class='tline' id='l91' data-llen='2566:2595'>至賔客　釋曰云尸益卑者以儐尸之禮以尸爲賔客當在門西東面</span><br/>
<span class='tline' id='l92' data-llen='2595:2624'>北上今執臣道門外北面故云益卑也　主人至人擯　注賔客至擯</span><br/>
<span class='tline' id='l93' data-llen='2624:2653'>賛　釋曰案少牢宿尸祝擯此宗人擯者以祝不與儐尸故使宗人爲</span><br/>
<span class='tline' id='l94' data-llen='2653:2682'>擯也云賔客尸而迎之主人益尊者上篇正祭時主人不迎尸以申尸</span><br/>
<span class='tline' id='l95' data-llen='2682:2711'>之尊至此賔客尸而迎之以尸同賔客是主人益尊故也　注没霤至</span><br/>
<span class='tline' id='l96' data-llen='2711:2740'>又讓　釋曰經直云揖乃讓鄭知没霤相揖至階又讓者案上篇郷飲</span><br/>
<span class='tline' id='l97' data-llen='2740:2769'>酒之等入門三揖至階又讓故知也　注東上統於其席　釋曰尸在</span><br/>
<span class='tline' id='l98' data-llen='2769:2798'>門外北面西上統於賔客至此升堂亦應西上故決之云東上統於其</span><br/>
<span class='tline' id='l99' data-llen='2798:2827'>席以其賔席以東爲上故也　乃舉　注舉舉至殺也　釋曰自此盡</span><br/>
<span class='tline' id='l100' data-llen='2827:2856'>西枋論門外舉鼎匕俎入陳于廟門之事云舉者不盥殺也者決正祭</span><br/>
<span class='tline' id='l101' data-llen='2856:2885'>時皆盥訖乃舉鼎此儐尸禮殺舉者不盥故云殺也　注如初至北上</span><br/>
<span class='tline' id='l102' data-llen='2885:2914'>釋曰云如初者此如上經正祭時陳鼎之事也注雍正至爲蹙　釋曰</span><br/>
<span class='tline' id='l103' data-llen='2914:2943'>云雍正羣吏掌辨體名肉物者案周禮内饔職云掌割亨煎和之事辨</span><br/>
<span class='tline' id='l104' data-llen='2943:2972'>體名肉物注云體名脊脅肩臂臑之屬肉物胾燔之屬此士之雍正所</span><br/>
<span class='tline' id='l105' data-llen='2972:2999'><a onclick="displayPageImage('KR1d0027', 'SBCK', '043-4a' );" name="043-4a" class="pb">[043-4a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='2999:3028'>掌亦依之也知四俎據尸侑主人主婦者據下文四者皆有俎知之也</span><br/>
<span class='tline' id='l107' data-llen='3028:3057'>云陳之冝具者此四俎當俱陳于鼎之西分二俎陳豕鼎魚鼎之西者</span><br/>
<span class='tline' id='l108' data-llen='3057:3086'>欲便三鼎之西並有俎故云陳之冝具也　注並併至作併　釋曰云</span><br/>
<span class='tline' id='l109' data-llen='3086:3115'>其南俎司馬以羞羊匕湆羊肉湆者匕湆謂無肉直汁以其在匕湆也</span><br/>
<span class='tline' id='l110' data-llen='3115:3144'>即下文司馬在羊鼎之東二手執桃匕枋以挹湆注于䟽匕是也云肉</span><br/>
<span class='tline' id='l111' data-llen='3144:3173'>湆者直是肉從湆中來實無汁下文云羊肉湆臑折正脊一正脅一腸</span><br/>
<span class='tline' id='l112' data-llen='3173:3202'>一胃一是也案下文次賔羞羊匕湆司馬羞羊肉湆此注并云司馬不</span><br/>
<span class='tline' id='l113' data-llen='3202:3231'>云次賔者案上經正祭時云司馬刲羊據此正文没次賔不言其實羞</span><br/>
<span class='tline' id='l114' data-llen='3231:3260'>羊匕湆者是次賔也又云其北俎司士以羞豕匕湆豕肉湆豕脀湆魚</span><br/>
<span class='tline' id='l115' data-llen='3260:3289'>者此經陳二俎以爲益送之俎南俎巳是司馬所用於羊湆之等則此</span><br/>
<span class='tline' id='l116' data-llen='3289:3318'>北俎是司士羞豕湆之等若然案下文亦次賔羞豕匕湆司士羞豕脀</span><br/>
<span class='tline' id='l117' data-llen='3318:3347'>此并云司士者亦據上經正文司士擊豕而言實次賔羞豕匕湆也云</span><br/>
<span class='tline' id='l118' data-llen='3347:3376'>䟽匕匕柄有刻飾者以其言䟽是䟽通刻飾之名若禮記云䟽屏之類</span><br/>
<span class='tline' id='l119' data-llen='3376:3405'>故知柄有刻飾亦通柄刻雲氣以飾也　注几所至玉爵　釋曰引大</span><br/>
<span class='tline' id='l120' data-llen='3405:3434'>宰者證宰授主人几之義　注位阼至上位　釋曰鄭言此者主人位</span><br/>
<span class='tline' id='l121' data-llen='3434:3461'><a onclick="displayPageImage('KR1d0027', 'SBCK', '043-4b' );" name="043-4b" class="pb">[043-4b] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='3461:3490'>常在阼階上其賔位在戸西及在西階上今恐尸復位在戸西以其未</span><br/>
<span class='tline' id='l123' data-llen='3490:3519'>得在戸西故言賔階上位也　主人至不坐　注左之至几輕　釋曰</span><br/>
<span class='tline' id='l124' data-llen='3519:3548'>云主人退尸還几縮之者以主人橫執几進授尸時尸二手受於主人</span><br/>
<span class='tline' id='l125' data-llen='3548:3577'>手閒時亦橫受之將欲縱設於席故還之使縮以右手執几外廉故郷</span><br/>
<span class='tline' id='l126' data-llen='3577:3606'>北面縮設于席也云左之者異於鬼神者謂若上篇以來設神几皆在</span><br/>
<span class='tline' id='l127' data-llen='3606:3635'>右爲生人皆左几之等是其生人陽故尚左鬼神隂故尚右也云不坐</span><br/>
<span class='tline' id='l128' data-llen='3635:3664'>奠之者几輕者此決下文啐酒坐奠之不言坐是重之此言坐執之故</span><br/>
<span class='tline' id='l129' data-llen='3664:3693'>也　注侑拜者從於尸　釋曰以主人授几止爲尸故主人拜送其尸</span><br/>
<span class='tline' id='l130' data-llen='3693:3722'>獨荅拜今侑亦拜故云從於尸以其立侑以輔尸故侑從尸拜也　主</span><br/>
<span class='tline' id='l131' data-llen='3722:3751'>人至送爵　釋曰自此盡興退論主人主婦獻於尸之事云主人降洗</span><br/>
<span class='tline' id='l132' data-llen='3751:3780'>尸侑降尸辭洗者案郷飲酒主人降洗賔降主人辭降賔對此中亦應</span><br/>
<span class='tline' id='l133' data-llen='3780:3809'>主人降洗賔降主人辭降　主婦至興退　注昌昌至房也　釋曰案</span><br/>
<span class='tline' id='l134' data-llen='3809:3838'>此上下經主人先獻主婦乃後薦者若正祭則先薦後獻若繹祭則先</span><br/>
<span class='tline' id='l135' data-llen='3838:3867'>獻後薦故祭義云君獻尸夫人薦豆鄭注云謂繹日也則此儐尸禮與</span><br/>
<span class='tline' id='l136' data-llen='3867:3896'>天子諸侯繹祭同故亦先獻後薦也云昌本巳下等物至此皆朝事之</span><br/>
<span class='tline' id='l137' data-llen='3896:3923'><a onclick="displayPageImage('KR1d0027', 'SBCK', '043-5a' );" name="043-5a" class="pb">[043-5a] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='3923:3952'>籩䵄蕡白黒形鹽膴鮑魚鱐醢人云朝事之豆韭菹醓醢昌本麋臡菁</span><br/>
<span class='tline' id='l139' data-llen='3952:3981'>菹鹿臡茆菹麋臡故鄭注此皆據彼而言又案彼注昌本昌蒲根有骨</span><br/>
<span class='tline' id='l140' data-llen='3981:4010'>爲臡無骨爲醢云蕡熬枲實也者案喪服傳云苴者麻之有蕡者也牡</span><br/>
<span class='tline' id='l141' data-llen='4010:4039'>麻者枲麻也若然蕡麻有實枲麻無實鄭云蕡枲實者舉其類耳其實</span><br/>
<span class='tline' id='l142' data-llen='4039:4068'>枲是雄麻無實若竹器圎曰簞方曰笥鄭注論語亦云簞笥亦是舉其</span><br/>
<span class='tline' id='l143' data-llen='4068:4097'>類也白黑之等無正文鄭以形色而言之云大夫無朝事而用之儐尸</span><br/>
<span class='tline' id='l144' data-llen='4097:4126'>亦豐大夫之禮者案禮記坐尸於堂子北面而事之注云天子諸侯之</span><br/>
<span class='tline' id='l145' data-llen='4126:4155'>祭朝事延尸於戸外是以有北面事尸之禮是特牲少牢正祭無朝事</span><br/>
<span class='tline' id='l146' data-llen='4155:4184'>於堂直有室中之事若然大夫雖用天子諸侯朝事之籩豆以其禮殺</span><br/>
<span class='tline' id='l147' data-llen='4184:4213'>故八籩八豆之中各取其四耳其韭菹醢者則無骨之醢昌菹醢者即</span><br/>
<span class='tline' id='l148' data-llen='4213:4242'>周禮麋臡臡散文亦名醢又案周禮鄭注云韲菹之稱菜肉通全物若</span><br/>
<span class='tline' id='l149' data-llen='4242:4271'>䐑爲菹細切爲韲彼昌本不言菹是細切爲韲此云昌菹則大夫以昌</span><br/>
<span class='tline' id='l150' data-llen='4271:4300'>本爲菹異於天子諸侯所用也云主婦取籩興者以饌異親之者鄭意</span><br/>
<span class='tline' id='l151' data-llen='4300:4329'>以籩豆俱時設而籩不使婦賛者取籩以授主婦者以籩與豆不同所</span><br/>
<span class='tline' id='l152' data-llen='4329:4358'>實又別故主婦冝親就房親取之也　乃升　釋曰自乃升盡于其上</span><br/>
<span class='tline' id='l153' data-llen='4358:4385'><a onclick="displayPageImage('KR1d0027', 'SBCK', '043-5b' );" name="043-5b" class="pb">[043-5b] <img width="20"  src="/static/img/kanseki-5.png"/></a></span><br/>
<span class='tline' id='l154' data-llen='4385:4414'>論司馬載俎因歴說十一俎之事　注言燅至一俎　釋曰云言燅尸</span><br/>
<span class='tline' id='l155' data-llen='4414:4443'>俎復序體者明所舉肩骼存焉者上篇少牢載牲體十一脊脅皆加並</span><br/>
<span class='tline' id='l156' data-llen='4443:4472'>骨二尸食特舉脊肩骼在於肵俎上文直言燅尸俎嫌所舉在肵者不</span><br/>
<span class='tline' id='l157' data-llen='4472:4501'>在故復序其體所舉肩骼則存焉所舉未知此正俎爲在下羊肉湆以</span><br/>
<span class='tline' id='l158' data-llen='4501:4530'>本脊脅皆二骨以並今皆一骨故鄭云明所舉肩胳存焉以肩胳一骨</span><br/>
<span class='tline' id='l159' data-llen='4530:4559'>前尸所舉今復序之明在可知脊脅雖舉以其二以並今脊脅載一骨</span><br/>
<span class='tline' id='l160' data-llen='4559:4588'>在正俎一骨在湆俎故鄭云亦著脊脅皆一骨也以其前所舉者未知</span><br/>
<span class='tline' id='l161' data-llen='4588:4617'>在何俎故直注云著脊脅皆一骨不云存耳云一俎謂司士所設羊鼎</span><br/>
<span class='tline' id='l162' data-llen='4617:4646'>西第一俎者此俎在侑俎之南故下文注侑俎云羊鼎西之北俎也鄭</span><br/>
<span class='tline' id='l163' data-llen='4646:4675'>君知尸俎在南見羊肉湆俎在豕俎之南羊尊豕卑明尸俎在侑俎之</span><br/>
<span class='tline' id='l164' data-llen='4675:4704'>南或解云言第一者最在北故侑俎下注云司士所設羊鼎西之北俎</span><br/>
<span class='tline' id='l165' data-llen='4704:4733'>也明北俎在俎之南已下所注俎之次第皆據司士雍人所陳爲次義</span><br/>
<span class='tline' id='l166' data-llen='4733:4762'>可知也　羊肉至南俎　注肉湆至爲汁　釋曰云肉湆肉在汁中者</span><br/>
<span class='tline' id='l167' data-llen='4762:4791'>以増俎實爲尸加也者以決正祭之鼎直升牲體無湆者以正祭之俎</span><br/>
<span class='tline' id='l168' data-llen='4791:4820'>非加今儐尸増俎實爲尸加故有湆也凡牲體皆出汁不言湆又下豕</span><br/>
<span class='tline' id='l169' data-llen='4820:4847'><a onclick="displayPageImage('KR1d0027', 'SBCK', '043-6a' );" name="043-6a" class="pb">[043-6a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4847:4876'>脀亦出于汁皆不言湆此特得湆名者特牲少牢正祭升牲體於鼎時</span><br/>
<span class='tline' id='l171' data-llen='4876:4905'>皆無匕湆故直云升體於俎設於尸前鼎内亦無匕湆升文今此升牲</span><br/>
<span class='tline' id='l172' data-llen='4905:4934'>體於尸前匕湆亦升焉故得湆名以在俎實無汁故進羊肉湆必先進</span><br/>
<span class='tline' id='l173' data-llen='4934:4963'>羊匕湆然後進羊肉湆見此湆爲肉而有故在羊肉湆前進之使尸甞</span><br/>
<span class='tline' id='l174' data-llen='4963:4992'>之故鄭下注云嚌湆者明湆肉加耳甞之以其汁尚味是也若然豕亦</span><br/>
<span class='tline' id='l175' data-llen='4992:5021'>有匕湆不名肉湆而名豕脀者互見爲文言脀者見在俎無汁言肉湆</span><br/>
<span class='tline' id='l176' data-llen='5021:5050'>者見在鼎内時有汁也若然羊豕互見爲文魚何以不言魚湆而云湆</span><br/>
<span class='tline' id='l177' data-llen='5050:5079'>魚者羊先言肉後言湆使肉前進匕湆明是湆從肉來可知魚前無進</span><br/>
<span class='tline' id='l178' data-llen='5079:5108'>匕湆故先言湆以明魚在湆可知魚無匕湆者鄭下注云不羞魚匕湆</span><br/>
<span class='tline' id='l179' data-llen='5108:5144'>略小<img height='20' width='20' alt='&amp;KR1685' title='KR1685' src='https://raw.githubusercontent.com/kanripo/KR-Gaiji/master/images/KR1685.png'/>也羊有正俎羞匕湆肉湆豕無正俎魚無匕湆隆汚之殺云必</span><br/>
<span class='tline' id='l180' data-llen='5144:5173'>爲臑折上所折分者上經退臑在下者以折分故退之今此經云臑折</span><br/>
<span class='tline' id='l181' data-llen='5173:5202'>即上經所退臑在下者也左右體之臑而必取右體之臑折分用之貴</span><br/>
<span class='tline' id='l182' data-llen='5202:5231'>神俎故也若然脊脅二骨亦分一骨爲肉湆者亦是貴神俎故也云此</span><br/>
<span class='tline' id='l183' data-llen='5231:5260'>以下十有一俎俟時而載於此歴說之爾者案下文卒升賔長設羊俎</span><br/>
<span class='tline' id='l184' data-llen='5260:5289'>於豆南賔降尸升筵唯設此一俎餘十一俎皆未又主人主婦升席時</span><br/>
<span class='tline' id='l185' data-llen='5289:5316'><a onclick="displayPageImage('KR1d0027', 'SBCK', '043-6b' );" name="043-6b" class="pb">[043-6b] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='5316:5345'>乃設之是其俟時而載今於此巳下雖未載因前俎遂歴陳說之耳十</span><br/>
<span class='tline' id='l187' data-llen='5345:5374'>一俎者即尸之羊肉湆一也豕脀俎二也侑之羊俎三也豕俎四也主</span><br/>
<span class='tline' id='l188' data-llen='5374:5403'>人羊俎五也羊肉湆俎六也豕脀七也主婦羊俎八也尸侑主人三者</span><br/>
<span class='tline' id='l189' data-llen='5403:5432'>皆有魚俎是其十一通尸羊正俎爲十二俎其四俎尸侑主人主婦載</span><br/>
<span class='tline' id='l190' data-llen='5432:5461'>羊體俎皆爲正俎其餘八俎雍人所執二俎益送往還故有八其實止</span><br/>
<span class='tline' id='l191' data-llen='5461:5490'>二俎也　司士至一俎　注臑在至北者　釋曰云臑在下者順羊也</span><br/>
<span class='tline' id='l192' data-llen='5490:5519'>者以其豕脀不折臑臑亦在下順上文羊臑在下由折分此雖不折順</span><br/>
<span class='tline' id='l193' data-llen='5519:5548'>羊故亦在下也豕肉湆所以不折者由豕無正俎皆是肉湆故不順所</span><br/>
<span class='tline' id='l194' data-llen='5548:5577'>折也　侑俎至一俎　注侑俎至尸同　釋曰侑俎用左體者案少牢</span><br/>
<span class='tline' id='l195' data-llen='5577:5606'>載尸俎皆右體脊脅皆二骨舉肺一切肺三尸主人主婦盡用腸三胃</span><br/>
<span class='tline' id='l196' data-llen='5606:5635'>三尸正俎用一湆俎用一唯有一在此是以自侑巳下及主人主婦皆</span><br/>
<span class='tline' id='l197' data-llen='5635:5664'>用左體脊脇若然燅尸俎時左體亦同升於鼎上不云者文不具是以</span><br/>
<span class='tline' id='l198' data-llen='5664:5693'>前陳俎時皆設於鼎西若不同升鼎則侑主人主婦俎如特牲執事之</span><br/>
<span class='tline' id='l199' data-llen='5693:5722'>俎陳在階閒不應在鼎側也若然特牲執事與主人主婦之俎亦不升</span><br/>
<span class='tline' id='l200' data-llen='5722:5751'>鼎彼爲自異於神小牢祝與佐食俎亦不升鼎亦自異於神此自侑巳</span><br/>
<span class='tline' id='l201' data-llen='5751:5778'><a onclick="displayPageImage('KR1d0027', 'SBCK', '043-7a' );" name="043-7a" class="pb">[043-7a] <img width="20"  src="/static/img/kanseki-5.png"/></a></span><br/>
<span class='tline' id='l202' data-llen='5778:5807'>下悉與尸同鼎者以儐尸禮益卑唯尸尊禮詳侑巳下禮略故也云其</span><br/>
<span class='tline' id='l203' data-llen='5807:5836'>羊俎過三體有肫尊之加也者鼎俎數竒今體數四故云加若禮緯云</span><br/>
<span class='tline' id='l204' data-llen='5836:5865'>禮六十巳上籩豆有加是以少牢祝羊豕體各三又下文主人羊肉湆</span><br/>
<span class='tline' id='l205' data-llen='5865:5894'>俎體亦三今儐尸之有侑猶正祭之有祝侑四體必知以肫爲加者侑</span><br/>
<span class='tline' id='l206' data-llen='5894:5923'>豕俎無肫主人羊肉湆俎亦無肫故知有肫爲加以立侑以輔尸尊之</span><br/>
<span class='tline' id='l207' data-llen='5923:5952'>故以肫爲加體也云豕左肩折折分爲長兄弟俎也者以下文設薦俎</span><br/>
<span class='tline' id='l208' data-llen='5952:5981'>而注云衆兄弟儀禮文薦脀皆不云折唯兄弟云先生之脀折鄭云先</span><br/>
<span class='tline' id='l209' data-llen='5981:6010'>生長兄弟折豕左肩之折是以知義然也云無羊湆下尸也者直云無</span><br/>
<span class='tline' id='l210' data-llen='6010:6039'>羊湆不云肉者以匕湆肉湆皆無故直云無羊湆以包二者皆無此二</span><br/>
<span class='tline' id='l211' data-llen='6039:6068'>湆尸皆有侑皆無故云下尸也云豕又祭肺不嚌肺不備禮者上尸羊</span><br/>
<span class='tline' id='l212' data-llen='6068:6096'>俎有祭肺豕俎有嚌肺是備禮侑羊俎豕俎皆切肺故曰不備禮也</span><br/>
<span class='tline' id='l213' data-llen='6096:6125'>阼俎至一俎　注阼俎至俎同　釋曰無體逺下尸者尸用右體主人</span><br/>
<span class='tline' id='l214' data-llen='6125:6154'>用左體是其相下之義今主人正俎全無牲體故云逺下尸也云以肺</span><br/>
<span class='tline' id='l215' data-llen='6154:6183'>代之肺尊也者尸侑一肺今主人一俎有兩肺故知以肺代體肺者氣</span><br/>
<span class='tline' id='l216' data-llen='6183:6212'>之主食所先祭尊於腸胃故以肺代體云加羊肉湆而有體崇尸惠亦</span><br/>
<span class='tline' id='l217' data-llen='6212:6239'><a onclick="displayPageImage('KR1d0027', 'SBCK', '043-7b' );" name="043-7b" class="pb">[043-7b] <img width="20"  src="/static/img/kanseki-5.png"/></a></span><br/>
<span class='tline' id='l218' data-llen='6239:6268'>尊主人者以俎物雖與尸不同者肉湆與尸同至尸酢主人而設之故</span><br/>
<span class='tline' id='l219' data-llen='6268:6297'>曰崇尸惠正俎所以不崇尸惠者逺下尸故無正俎逺下則無肉湆者</span><br/>
<span class='tline' id='l220' data-llen='6297:6326'>近下尸故侑無羊肉湆注但云下此非直崇尸惠亦見尊主人者侑無</span><br/>
<span class='tline' id='l221' data-llen='6326:6355'>羊匕湆無豕上湆而主人盡有是其尊主人所有者尊見下文受酢致</span><br/>
<span class='tline' id='l222' data-llen='6355:6384'>爵時云不言左臂者大夫尊空其文者牲右體貴左體賤侑用左體皆</span><br/>
<span class='tline' id='l223' data-llen='6384:6413'>言左肩左肫今主人用左臂直云臂不云左者大夫尊故空其文似若</span><br/>
<span class='tline' id='l224' data-llen='6413:6442'>得用右體然必知是左臂者以右臂在尸俎故也云降於侑羊體一而</span><br/>
<span class='tline' id='l225' data-llen='6442:6471'>増豕膚三有所屈有所申亦所謂順而摭也者案禮器注云謂若君沐</span><br/>
<span class='tline' id='l226' data-llen='6471:6500'>梁大夫沐稷士沐粱大夫不沐粱屈於君士則申與君同是亦屈申之</span><br/>
<span class='tline' id='l227' data-llen='6500:6529'>義故引爲證也云其湆俎與尸俎同豕俎又與尸豕俎同者以其共用</span><br/>
<span class='tline' id='l228' data-llen='6529:6558'>益送之俎故知同也　主婦至一俎　注無豕至西者　釋曰云無豕</span><br/>
<span class='tline' id='l229' data-llen='6558:6587'>體而有膚以主人無羊體不敢備也者以主人俎無羊體故主婦俎亦</span><br/>
<span class='tline' id='l230' data-llen='6587:6616'>無豕體以主人逺下尸主婦亦逺下尸也云無祭肺有嚌肺亦下侑也</span><br/>
<span class='tline' id='l231' data-llen='6616:6645'>祭肺尊者言亦者亦主人下侑也侑用肩主人用臂祭肺尊嚌肺卑侑</span><br/>
<span class='tline' id='l232' data-llen='6645:6674'>俎皆祭肺主婦皆嚌肺故云下侑也云嚌羊肺者文承膚下嫌也者肺</span><br/>
<span class='tline' id='l233' data-llen='6674:6701'><a onclick="displayPageImage('KR1d0027', 'SBCK', '043-8a' );" name="043-8a" class="pb">[043-8a] <img width="20"  src="/static/img/kanseki-5.png"/></a></span><br/>
<span class='tline' id='l234' data-llen='6701:6730'>文承膚下有豕肺之嫌故須辨之云嚌羊肺者以別之也云膚在羊肺</span><br/>
<span class='tline' id='l235' data-llen='6730:6759'>上則羊豕之體名同相亞也者羊豕雖異脊脅之等體名則同今豕雖</span><br/>
<span class='tline' id='l236' data-llen='6759:6788'>直言膚不言體以豕膚在羊肺之上使䋫羊之體故云相亞若然下文</span><br/>
<span class='tline' id='l237' data-llen='6788:6817'>主人獻賔之時司士設俎羊骼一腸一胃一切肺一膚一所以膚又在</span><br/>
<span class='tline' id='l238' data-llen='6817:6846'>肺下者彼取用之先後故退膚在下　司士至其上　注橫載至俎同</span><br/>
<span class='tline' id='l239' data-llen='6846:6875'>釋曰案上歴說十一俎尸侑主人之下皆次言豕俎魚俎亦是歴說十</span><br/>
<span class='tline' id='l240' data-llen='6875:6904'>一俎獨不陳魚俎於豕俎之下而陳并於此者欲見魚水物別於正牲</span><br/>
<span class='tline' id='l241' data-llen='6904:6933'>又欲見魚獨副賔長獻三故并於此序之云橫載之者異於牲體彌變</span><br/>
<span class='tline' id='l242' data-llen='6933:6962'>於神者以其牲體皆橫載於俎於人爲縮鬼進下生人進腠上篇少牢</span><br/>
<span class='tline' id='l243' data-llen='6962:6991'>正祭升體時云下利升豕其載如羊無腸胃體其載于俎皆進下鄭注</span><br/>
<span class='tline' id='l244' data-llen='6991:7020'>進下變於食生也所以交於神明不敢以食道敬之至也引郷飲酒禮</span><br/>
<span class='tline' id='l245' data-llen='7020:7049'>進腠羊次其體豕言進下互相見明正祭之時牲體皆橫載進下可知</span><br/>
<span class='tline' id='l246' data-llen='7049:7078'>至此儐尸事神禮簡儐尸禮隆以尸爲賔客故從生人禮牲體皆進腠</span><br/>
<span class='tline' id='l247' data-llen='7078:7107'>橫載於俎異於載魚於正祭之時縮載故少牢云司士升魚十有五而</span><br/>
<span class='tline' id='l248' data-llen='7107:7136'>俎縮載右首進腴於俎爲縮於尸爲橫首向右腹腴向尸鄭注云右首</span><br/>
<span class='tline' id='l249' data-llen='7136:7163'><a onclick="displayPageImage('KR1d0027', 'SBCK', '043-8b' );" name="043-8b" class="pb">[043-8b] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='7163:7192'>進腴亦變於食生也者生人則亦縮載於人爲橫首亦向右進鰭脊向</span><br/>
<span class='tline' id='l251' data-llen='7192:7221'>人腹腴向外今儐尸之禮載魚冝亦同生人縮載進鰭今橫載於人爲</span><br/>
<span class='tline' id='l252' data-llen='7221:7250'>縮不與正祭同又與生人異欲見儐尸之禮異於正祭又不得全與生</span><br/>
<span class='tline' id='l253' data-llen='7250:7279'>人同鄭云彌變於神者牲體旣進腠是巳變於神至於魚載又橫於俎</span><br/>
<span class='tline' id='l254' data-llen='7279:7308'>是彌變於神也云膴讀如殷冔之冔者讀從士冠禮郊特牲周弁殷冔</span><br/>
<span class='tline' id='l255' data-llen='7308:7337'>冔覆也可以覆首此亦取魚腹反覆於上以擬祭云其俎又與尸豕俎</span><br/>
<span class='tline' id='l256' data-llen='7337:7366'>同者謂上司士所設於豕鼎之西者也　卒升　注卒巳至羊俎　釋</span><br/>
<span class='tline' id='l257' data-llen='7366:7395'>曰自此盡立于筵末論薦獻於尸之事云卒升者案上有主人酌獻尸</span><br/>
<span class='tline' id='l258' data-llen='7395:7424'>主婦薦籩豆又升羊俎進於尸前因歴說十一俎之事今言卒升還計</span><br/>
<span class='tline' id='l259' data-llen='7424:7453'>上升羊俎故云卒是以鄭亦云巳載尸羊俎而言之此事從上文獻尸</span><br/>
<span class='tline' id='l260' data-llen='7453:7482'>下盡乃卒爵有五節五節者從主人獻酒於尸并主婦設籩豆是其一</span><br/>
<span class='tline' id='l261' data-llen='7482:7511'>也賔長設俎二也次賔羞羊燔尸乃卒爵五也　賔長至豆祭　注賔</span><br/>
<span class='tline' id='l262' data-llen='7511:7540'>長上賔　釋曰上文載羊俎退卒升於十一俎下者欲就此賔長設羊</span><br/>
<span class='tline' id='l263' data-llen='7540:7569'>俎之事故此言賔長設羊俎于豆南賔乃降注云賔長上賔者案下三</span><br/>
<span class='tline' id='l264' data-llen='7569:7597'>獻時云上賔洗爵注云上賔長也是以鄭上下文相曉爲一人者也</span><br/>
<span class='tline' id='l265' data-llen='7597:7624'><a onclick="displayPageImage('KR1d0027', 'SBCK', '043-9a' );" name="043-9a" class="pb">[043-9a] <img width="20"  src="/static/img/kanseki-5.png"/></a></span><br/>
<span class='tline' id='l266' data-llen='7624:7653'>注桃謂至爲扱　釋曰云讀如或舂或枕之枕者讀從詩或舂或枕彼</span><br/>
<span class='tline' id='l267' data-llen='7653:7682'>注枕杼臼也云此二匕者皆有淺升狀如飯槮此以漢法況之言淺升</span><br/>
<span class='tline' id='l268' data-llen='7682:7711'>者對尋常勺升深此淺耳　注肺羊祭肺　釋曰知羊祭肺者見上載</span><br/>
<span class='tline' id='l269' data-llen='7711:7740'>尸羊正俎而云祭肺一故知此羊俎上祭肺其羊肉湆雖有嚌肺一此</span><br/>
<span class='tline' id='l270' data-llen='7740:7769'>下經乃升此時未升故知非嚌肺也　次賔至以降　注嚌湆至尚味</span><br/>
<span class='tline' id='l271' data-llen='7769:7798'>釋曰云嚌湆者明湆肉加耳甞之以其汁尚味者此匕湆似大羮案特</span><br/>
<span class='tline' id='l272' data-llen='7798:7827'>牲大羮不祭不嚌以不爲神非盛此嚌之者明湆肉加先進其汁而甞</span><br/>
<span class='tline' id='l273' data-llen='7827:7856'>之尚味故也以湆肉加在鼎有汁在俎無汁故以匕進汁是以上注云</span><br/>
<span class='tline' id='l274' data-llen='7856:7885'>肉湆肉在汁中者以増俎實爲尸加是也特牲大羮自門入本不在鼎</span><br/>
<span class='tline' id='l275' data-llen='7885:7914'>不調之此肉湆在鼎巳調之故云尚味也　尸席至荅拜　注旨美至</span><br/>
<span class='tline' id='l276' data-llen='7914:7943'>之東　釋曰案上篇少牢尸不啐奠不告㫖大夫之禮尸彌尊至於儐</span><br/>
<span class='tline' id='l277' data-llen='7943:7972'>尸啐酒告㫖者異於神奠具尸禮彌儐故也　司馬至以降　注絶祭</span><br/>
<span class='tline' id='l278' data-llen='7972:8001'>至敬也　釋曰引周禮者案大祝職辨九祭七曰絶祭注云絶末以祭</span><br/>
<span class='tline' id='l279' data-llen='8001:8030'>引之證絶祭與此同也云湆使次賔肉使司馬大夫禮多崇敬也者司</span><br/>
<span class='tline' id='l280' data-llen='8030:8059'>馬火官羊又火畜則羊湆與肉皆當司馬載之案上文次賔載湆此經</span><br/>
<span class='tline' id='l281' data-llen='8059:8086'><a onclick="displayPageImage('KR1d0027', 'SBCK', '043-9b' );" name="043-9b" class="pb">[043-9b] <img width="20"  src="/static/img/kanseki-5.png"/></a></span><br/>
<span class='tline' id='l282' data-llen='8086:8115'>司馬羞肉者以大夫官多各使載其一是以云大夫禮多崇敬也　注</span><br/>
<span class='tline' id='l283' data-llen='8115:8144'>燔炙　釋曰案詩云載燔載烈注云傅火曰燔貫之加于火曰烈烈則</span><br/>
<span class='tline' id='l284' data-llen='8144:8173'>炙也彼以燔炙相對則異此云燔炙者燔之傅火亦是炙類故曰燔炙</span><br/>
<span class='tline' id='l285' data-llen='8173:8202'>主人至荅拜　注不洗至專階　釋曰自此盡主人荅拜論主人獻侑</span><br/>
<span class='tline' id='l286' data-llen='8202:8231'>升薦俎從獻之事也此節内從獻有三事主人獻時主婦薦籩豆一也</span><br/>
<span class='tline' id='l287' data-llen='8231:8260'>司馬羞羊俎二也次賔羞羊燔三也侑降於尸二等無羊匕湆又無肉</span><br/>
<span class='tline' id='l288' data-llen='8260:8289'>湆云不洗者俱獻閒無事也者此則以其獻尸訖即獻侑中閒無別酢</span><br/>
<span class='tline' id='l289' data-llen='8289:8318'>酬之事故不洗凡爵行爵從尊者來向卑者俱獻閒無事則不洗爵從</span><br/>
<span class='tline' id='l290' data-llen='8318:8347'>卑者來向尊雖獻閒無事亦洗是以此文獻尸訖俱獻侑不洗是爵從</span><br/>
<span class='tline' id='l291' data-llen='8347:8376'>尊者來故特牲賔致爵於主人洗爵者鄭云洗乃致爵爲異事新之以</span><br/>
<span class='tline' id='l292' data-llen='8376:8405'>其承佐食賤雖就獻閒以其爵從卑者來故洗之故不儐尸鄭注云洗</span><br/>
<span class='tline' id='l293' data-llen='8405:8434'>致爵者以承佐食賤新之是爵從卑者來故洗也云主人就右者賤不</span><br/>
<span class='tline' id='l294' data-llen='8434:8463'>專階者對主人不就尸階者尸尊得專階故也　注醢在至統焉　釋</span><br/>
<span class='tline' id='l295' data-llen='8463:8492'>曰凡設菹常在右便其擩今菹在醢北者以其立侑以輔尸故菹在北</span><br/>
<span class='tline' id='l296' data-llen='8492:8521'>統於尸也　注荅拜至之右　釋曰知拜於侑之右者以其前拜爵時</span><br/>
<span class='tline' id='l297' data-llen='8521:8549'><a onclick="displayPageImage('KR1d0027', 'SBCK', '043-10a' );" name="043-10a" class="pb">[043-10a] <img width="20"  src="/static/img/kanseki-5.png"/></a></span><br/>
<span class='tline' id='l298' data-llen='8549:8578'>尸在侑之右　尸受至爵酌　注酌者將酢主人　釋曰自此盡就筵</span><br/>
<span class='tline' id='l299' data-llen='8578:8607'>論主人受尸酢并薦籩豆及俎之事就此事中亦有五節行事尊主人</span><br/>
<span class='tline' id='l300' data-llen='8607:8636'>故與尸同者尸酢主人時主婦亦設籩豆一也賔長設羊俎二次賔羞</span><br/>
<span class='tline' id='l301' data-llen='8636:8665'>羊匕湆三司馬羞肉湆四也次賔羞羊燔主人乃卒爵五也但特牲少</span><br/>
<span class='tline' id='l302' data-llen='8665:8694'>牢主人獻尸尸即酢主人主人乃獻祝及佐食此尸待主人獻侑乃酢</span><br/>
<span class='tline' id='l303' data-llen='8694:8723'>主人不同者此尸卑達主人之意欲得先進酒於侑乃自飲彼尸尊不</span><br/>
<span class='tline' id='l304' data-llen='8723:8752'>達主人欲自達已意故先酢主人乃使主人獻祝與佐食故不同是以</span><br/>
<span class='tline' id='l305' data-llen='8752:8781'>下文賔長獻尸致爵主人尸乃酢之遂賔意亦此類也　司宫至于房</span><br/>
<span class='tline' id='l306' data-llen='8781:8810'>注設籩至二籩　釋曰此乃陳主人受酢設席之位案特牲爲士案少</span><br/>
<span class='tline' id='l307' data-llen='8810:8839'>牢下大夫皆致爵乃設席此儐尸受酢即設席者以其儐尸尸益卑主</span><br/>
<span class='tline' id='l308' data-llen='8839:8868'>人益尊故明一等受酢即設席案上設尸籩云興取籩於房麷蕡注云</span><br/>
<span class='tline' id='l309' data-llen='8868:8897'>以饌異親之與此婦賛者執二籩䵄蕡主婦不興受文不同者凡執籩</span><br/>
<span class='tline' id='l310' data-llen='8897:8926'>豆之法皆兩雙執之此侑與主人皆二籩故主婦與婦賛者各執其二</span><br/>
<span class='tline' id='l311' data-llen='8926:8955'>於事便故主婦不興受設之上尸籩豆各四故主婦興取籩豆於房亦</span><br/>
<span class='tline' id='l312' data-llen='8955:8984'>見異饌親之義也云設籩于菹西北亦辟鉶者上設侑籩正當豆此在</span><br/>
<span class='tline' id='l313' data-llen='8984:9012'><a onclick="displayPageImage('KR1d0027', 'SBCK', '043-10b' );" name="043-10b" class="pb">[043-10b] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='9012:9041'>西北明辟鉶云亦亦尸籩當豆西外列以辟鉶故也　注奠爵至復用</span><br/>
<span class='tline' id='l315' data-llen='9041:9070'>釋曰云言虚俎者羊湆俎訖於此虚不復用者此俎雍人所執陳奠於</span><br/>
<span class='tline' id='l316' data-llen='9070:9099'>羊俎西在南者自此賔羞匕湆司馬羞羊肉湆於尸次賔又羞匕湆於</span><br/>
<span class='tline' id='l317' data-llen='9099:9128'>主人同用此俎三降皆不言虚欲見後將更用至於此言虚俎明其不</span><br/>
<span class='tline' id='l318' data-llen='9128:9157'>復用此俎又見下次賔羞羊燔於主人則北之豕俎用北之豕俎而得</span><br/>
<span class='tline' id='l319' data-llen='9157:9186'>羞羊燔者以其禮殺故也　主人至序南　注不降至崇酒　釋曰直</span><br/>
<span class='tline' id='l320' data-llen='9186:9215'>云次賔羞燔者燔即羊燔知者以其主人與尸侑皆用羊體郷主婦獻</span><br/>
<span class='tline' id='l321' data-llen='9215:9244'>尸以後悉用豕體賔長獻尸後悉用魚從是以知主人之燔羊燔也云</span><br/>
<span class='tline' id='l322' data-llen='9244:9273'>不降奠爵于篚急崇酒者此下唯有崇酒之文更無餘事故云急崇酒</span><br/>
<span class='tline' id='l323' data-llen='9273:9302'>案郷飲酒介荅拜主人卒爵坐奠於西楹南介右再拜崇酒注云奠爵</span><br/>
<span class='tline' id='l324' data-llen='9302:9331'>西楹南以當獻衆賔與此不同者彼實有獻衆賔之事故云當獻衆賔</span><br/>
<span class='tline' id='l325' data-llen='9331:9360'>亦復見急崇酒兩見之也　司宫至主婦　注房東至之東　釋曰自</span><br/>
<span class='tline' id='l326' data-llen='9360:9389'>此盡主婦荅拜論主婦亞獻尸并見從獻之事上文主人獻節凡有三</span><br/>
<span class='tline' id='l327' data-llen='9389:9418'>爵有主人獻尸獻侑并受酢此主婦獻内凡有四爵即分爲四節解之</span><br/>
<span class='tline' id='l328' data-llen='9418:9447'>四者主婦獻尸一也獻侑二也致爵於主人三也受尸酢四也下文賔</span><br/>
<span class='tline' id='l329' data-llen='9447:9475'><a onclick="displayPageImage('KR1d0027', 'SBCK', '043-11a' );" name="043-11a" class="pb">[043-11a] <img width="20"  src="/static/img/kanseki-5.png"/></a></span><br/>
<span class='tline' id='l330' data-llen='9475:9504'>長爲三獻爵止故與主婦亞獻同此主婦亞獻尸一節之内從獻有五</span><br/>
<span class='tline' id='l331' data-llen='9504:9533'>五者主婦亞獻主婦設兩鉶一也主婦又設糗與脩二也次賔羞豕匕</span><br/>
<span class='tline' id='l332' data-llen='9533:9562'>湆三也司士羞豕脀四也次賔羞豕燔尸乃卒爵五也　尸拜于筵上</span><br/>
<span class='tline' id='l333' data-llen='9562:9591'>受　注尊南至便也　釋曰賔主獻酢無在筵上受法今尸於筵上受</span><br/>
<span class='tline' id='l334' data-llen='9591:9620'>者以婦人所獻故尸不與行賔主之禮故不得各就其階若然少牢主</span><br/>
<span class='tline' id='l335' data-llen='9620:9649'>人祝拜於席上坐受者注云室内迫狹故拜筵上與此禮異云尊南西</span><br/>
<span class='tline' id='l336' data-llen='9649:9678'>面拜由便也者此決下文西面於主人之北拜送爵今酌尊因在尊南</span><br/>
<span class='tline' id='l337' data-llen='9678:9707'>西面拜獻尸者便也言便者便其西面授尸故不退主人之北　注飲</span><br/>
<span class='tline' id='l338' data-llen='9707:9736'>酒至爲斷　釋曰云無黍稷殺也者決正祭時有黍稷故也　酌獻至</span><br/>
<span class='tline' id='l339' data-llen='9736:9765'>荅拜　注酌獻至西面　釋曰同有三等降於尸二等無鉶羮與豕匕</span><br/>
<span class='tline' id='l340' data-llen='9765:9794'>湆云三等者主婦酌獻侑主婦羞糗脩一也司士羞豕脀二也次賔羞</span><br/>
<span class='tline' id='l341' data-llen='9794:9823'>燔侑乃卒爵三也　主婦至侑興　注豕脀至禮殺　釋曰案上下文</span><br/>
<span class='tline' id='l342' data-llen='9823:9852'>尸與侑及主人主婦但是正俎皆橫執俎以升又橫設於席前若益送</span><br/>
<span class='tline' id='l343' data-llen='9852:9881'>之俎皆縮執之又縮於席前今司士所羞豕脀是益送之俎縮執是其</span><br/>
<span class='tline' id='l344' data-llen='9881:9910'>常而言縮執者以其文承上主人獻侑時無羊肉湆故主婦獻侑司士</span><br/>
<span class='tline' id='l345' data-llen='9910:9938'><a onclick="displayPageImage('KR1d0027', 'SBCK', '043-11b' );" name="043-11b" class="pb">[043-11b] <img width="20"  src="/static/img/kanseki-5.png"/></a></span><br/>
<span class='tline' id='l346' data-llen='9938:9967'>羞豕脀不得相如是以經特著縮執俎見異於正俎諸文特云橫執縮</span><br/>
<span class='tline' id='l347' data-llen='9967:9996'>執者皆此類　受爵至荅拜　注主婦至併敬　釋曰自此盡荅拜受</span><br/>
<span class='tline' id='l348' data-llen='9996:10025'>爵論主婦致爵于主人之事此科亦有五節行事主婦致爵於主人時</span><br/>
<span class='tline' id='l349' data-llen='10025:10054'>主婦設二鉶一也又設糗脩二也豕匕湆三也豕脀四也豕燔主人卒</span><br/>
<span class='tline' id='l350' data-llen='10054:10083'>爵五也云主婦易位拜於阼階上辟併敬者前主婦獻尸侑拜送於主</span><br/>
<span class='tline' id='l351' data-llen='10083:10112'>人北今致爵於主人拜於阼階上者辟併敬主人與尸侑故易位也若</span><br/>
<span class='tline' id='l352' data-llen='10112:10141'>然案特牲三獻爵止乃致爵此未三獻巳致爵者以上篇巳有獻於尸</span><br/>
<span class='tline' id='l353' data-llen='10141:10170'>故此不待三獻又見儐尸禮殺故早致　主婦至不拜　注主人至告</span><br/>
<span class='tline' id='l354' data-llen='10170:10199'>旨　釋曰云主人拜啐酒甞鉶不拜若然則啐酒有拜甞鉶無拜案前</span><br/>
<span class='tline' id='l355' data-llen='10199:10228'>主婦獻尸尸坐啐酒左執爵甞上鉶執爵以興坐奠爵拜拜在甞鉶之</span><br/>
<span class='tline' id='l356' data-llen='10228:10257'>下則甞鉶有拜坐啐酒不拜與此違者彼拜雖在甞鉶下其拜仍爲啐</span><br/>
<span class='tline' id='l357' data-llen='10257:10286'>酒拜在甞鉶下者以因坐啐酒不興即甞鉶甞鉶訖執爵興坐奠爵拜</span><br/>
<span class='tline' id='l358' data-llen='10286:10315'>拜仍爲啐酒是以特牲少牢尸甞鉶皆不拜或此經啐酒之上無拜文</span><br/>
<span class='tline' id='l359' data-llen='10315:10344'>有者衍字也　尸降至以降　注將酢主婦　釋曰自此盡皆就筵論</span><br/>
<span class='tline' id='l360' data-llen='10344:10373'>尸酢主婦之事此科内從酢有三三者主婦受酢之時婦賛者設豆籩</span><br/>
<span class='tline' id='l361' data-llen='10373:10401'><a onclick="displayPageImage('KR1d0027', 'SBCK', '043-12a' );" name="043-12a" class="pb">[043-12a] <img width="20"  src="/static/img/kanseki-5.png"/></a></span><br/>
<span class='tline' id='l362' data-llen='10401:10430'>一也司馬設羊俎二也次賔羞羊燔主婦卒爵三也以其主婦受從與</span><br/>
<span class='tline' id='l363' data-llen='10430:10459'>侑同三主人受從與尸同五尊卑差也　注設席者主婦尊　釋曰以</span><br/>
<span class='tline' id='l364' data-llen='10459:10488'>賔長以下皆無設席之文唯主婦與主人同設席故云主婦尊特牲及</span><br/>
<span class='tline' id='l365' data-llen='10488:10517'>下大夫主婦設席亦是主婦尊　注婦人至少者　釋曰案特牲記云</span><br/>
<span class='tline' id='l366' data-llen='10517:10546'>宗婦北堂東面北上注云宗婦族人之婦其夫屬于所祭爲子孫者是</span><br/>
<span class='tline' id='l367' data-llen='10546:10575'>也彼直云宗婦是特牲宗婦一人而巳不言賛或少未可定此大夫禮</span><br/>
<span class='tline' id='l368' data-llen='10575:10604'>隆賛非一人而稱賛賛主婦及長婦故云宗婦之少者　注出房至子</span><br/>
<span class='tline' id='l369' data-llen='10604:10633'>也　釋曰云不坐者變於主人也者上主人受酢坐卒爵故云變於主</span><br/>
<span class='tline' id='l370' data-llen='10633:10662'>人也執爵拜變於男子者上下經凡男子拜卒爵皆奠爵乃拜故云變</span><br/>
<span class='tline' id='l371' data-llen='10662:10691'>於男子也　上賔至賔降　注上賔至止也　釋曰此一經論賔長備</span><br/>
<span class='tline' id='l372' data-llen='10691:10720'>三獻獻尸其尸奠於薦左未舉之事尸不舉者以三獻訖正禮終欲使</span><br/>
<span class='tline' id='l373' data-llen='10720:10749'>神惠均於庭徧得獻乃舉之故下文主人獻及衆賔以下訖乃作止爵</span><br/>
<span class='tline' id='l374' data-llen='10749:10778'>若然特牲及下大夫尸在室内始行三獻未行致爵尸奠爵欲得神惠</span><br/>
<span class='tline' id='l375' data-llen='10778:10807'>均於室此儐尸之禮室内巳行三獻至此儐尸夫婦又巳行致爵訖儐</span><br/>
<span class='tline' id='l376' data-llen='10807:10836'>尸又在堂故爵止者欲得神惠均於庭與正祭者異云上賔賔長者上</span><br/>
<span class='tline' id='l377' data-llen='10836:10864'><a onclick="displayPageImage('KR1d0027', 'SBCK', '043-12b' );" name="043-12b" class="pb">[043-12b] <img width="20"  src="/static/img/kanseki-5.png"/></a></span><br/>
<span class='tline' id='l378' data-llen='10864:10893'>文云賔長設羊俎是此與上文長賔互見爲一人云謂之上賔以將獻</span><br/>
<span class='tline' id='l379' data-llen='10893:10922'>異之者言長賔賔中長尊稱輕若言上賔賔中上尊稱重故以將獻變</span><br/>
<span class='tline' id='l380' data-llen='10922:10951'>言上賔云或謂之長賔者或少牢文案彼云長賔洗爵獻于尸此異之</span><br/>
<span class='tline' id='l381' data-llen='10951:10980'>稱長上者少牢尸有父尊屈之故但云長賔耳若然不儐尸亦云長賔</span><br/>
<span class='tline' id='l382' data-llen='10980:11009'>特牲云賔三獻如初又不言長賔者士賔卑又闕之云奠爵爵止者特</span><br/>
<span class='tline' id='l383' data-llen='11009:11038'>牲云賔三獻如初燔從如初爵止不儐尸者亦然是其爵止之事案下</span><br/>
<span class='tline' id='l384' data-llen='11038:11067'>經爵止者多非爲均神惠之事故此特解之　主人至不升　注侑不</span><br/>
<span class='tline' id='l385' data-llen='11067:11096'>至不從　釋曰自此盡皆左之論主人酬尸設羞之事云侑不升尸禮</span><br/>
<span class='tline' id='l386' data-llen='11096:11125'>益殺者儐尸之禮殺於初今侑不升又殺故云益殺也　尸北至薦左</span><br/>
<span class='tline' id='l387' data-llen='11125:11154'>注降洗者主人　釋曰此主人酬尸尸奠於薦左者不舉案下經不舉</span><br/>
<span class='tline' id='l388' data-llen='11154:11183'>二人舉觶于尸侑侑奠觶于右注云奠于右者不舉也神惠右不舉變</span><br/>
<span class='tline' id='l389' data-llen='11183:11212'>於飲酒與此不同者特牲及下不儐尸皆無酬尸之事此特有之由儐</span><br/>
<span class='tline' id='l390' data-llen='11212:11241'>尸如與賔客飲酒無故有酬異於神惠神惠右不舉侑奠於右是也侑</span><br/>
<span class='tline' id='l391' data-llen='11241:11270'>一名加者少牢無侑尸此乃有故無加稱是以主人酬賔賔奠於左亦</span><br/>
<span class='tline' id='l392' data-llen='11270:11299'>是神惠故即舉之特牲及不儐尸皆有酬賔同是神惠故皆奠於左也</span><br/>
<span class='tline' id='l393' data-llen='11299:11327'><a onclick="displayPageImage('KR1d0027', 'SBCK', '043-13a' );" name="043-13a" class="pb">[043-13a] <img width="20"  src="/static/img/kanseki-5.png"/></a></span><br/>
<span class='tline' id='l394' data-llen='11327:11356'>注二羞至陽也　釋曰以二羞是内羞房中之羞以儐尸用之故云盡</span><br/>
<span class='tline' id='l395' data-llen='11356:11385'>歡心云房中之羞其籩是周禮籩人職云羞籩之實案彼鄭注云此二</span><br/>
<span class='tline' id='l396' data-llen='11385:11414'>物持粉稻米黍米所爲也合蒸曰餌餅之曰餈糗者擣粉熬大豆爲餌</span><br/>
<span class='tline' id='l397' data-llen='11414:11443'>餈之黏著以粉之耳餌言糗餈言粉互相足是也云其豆則酏食糝食</span><br/>
<span class='tline' id='l398' data-llen='11443:11479'>者周禮醢人職羞豆之實案彼鄭云酏<img height='20' width='20' alt='&amp;KR0673' title='KR0673' src='https://raw.githubusercontent.com/kanripo/KR-Gaiji/master/images/KR0673.png'/>也内則曰取稻米舉糔溲之</span><br/>
<span class='tline' id='l399' data-llen='11479:11515'>小切狼臅膏以與稻米爲<img height='20' width='20' alt='&amp;KR0673' title='KR0673' src='https://raw.githubusercontent.com/kanripo/KR-Gaiji/master/images/KR0673.png'/>又曰糝取牛羊豕之肉三如一小切之與</span><br/>
<span class='tline' id='l400' data-llen='11515:11544'>稻米稻米二肉一合以爲餌煎之是也若然案王制云庶羞不踰牲注</span><br/>
<span class='tline' id='l401' data-llen='11544:11573'>云祭以羊則不以牛肉爲羞依内則羞用三牲者據得用大牢者若大</span><br/>
<span class='tline' id='l402' data-llen='11573:11602'>夫已下不用大牢者則無牛矣而此引之者舉其成文以曉人耳云庶</span><br/>
<span class='tline' id='l403' data-llen='11602:11631'>羞羊臐豕膮皆有胾知者案公食大夫牲皆臛及炙胾今此鄭直云臐</span><br/>
<span class='tline' id='l404' data-llen='11631:11660'>胾不言炙者此儐尸飲酒之禮故主人獻尸皆羊燔從當主婦獻皆豕</span><br/>
<span class='tline' id='l405' data-llen='11660:11689'>燔從公食大夫是食禮故庶羞並陳此飲酒之禮故先以燔從酬賔之</span><br/>
<span class='tline' id='l406' data-llen='11689:11718'>後乃言司士羞庶羞則知止有羊臐豕膮羊胾豕胾以其燔炙前已從</span><br/>
<span class='tline' id='l407' data-llen='11718:11747'>獻訖故知止有臐胾而已云房中之羞内羞也者案下大夫不儐尸云</span><br/>
<span class='tline' id='l408' data-llen='11747:11776'>乃羞宰夫羞房中之羞司士羞庶羞于尸祝主人主婦内羞在右庶羞</span><br/>
<span class='tline' id='l409' data-llen='11776:11804'><a onclick="displayPageImage('KR1d0027', 'SBCK', '043-13b' );" name="043-13b" class="pb">[043-13b] <img width="20"  src="/static/img/kanseki-5.png"/></a></span><br/>
<span class='tline' id='l410' data-llen='11804:11833'>在左是也云内羞在右隂也者以其是穀物故云隂也云庶羞在左陽</span><br/>
<span class='tline' id='l411' data-llen='11833:11862'>也者以其是牲物故云陽大宗伯亦云天産作隂德地産作陽德鄭亦</span><br/>
<span class='tline' id='l412' data-llen='11862:11887'>云天産六牲之屬地産九榖之屬是其穀物隂牲物陽者也</span><br/>
<span class='tline' id='l413' data-llen='11887:11897'>儀禮䟽卷第四十九</span><br/>
<span class='tline' id='l414' data-llen='11897:11924'>　　　　　　　　　　　　　　　　　　閶门外洞泾　西</span><br/>
<span class='tline' id='l415' data-llen='11924:11950'>　　　　　　　　　　　　　　　　　　青霞髙吳刻字</span><br/>
</p>
<p><br/>
</p>
  </div>
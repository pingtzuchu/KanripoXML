<div id="txtcont" class="span9" style="position: relative;">
    <p><br/>
<span class='tline' id='l9' data-llen='217:244'><a onclick="displayPageImage('KR1d0027', 'SBCK', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='244:252'>儀禮䟽卷第二</span><br/>
<span class='tline' id='l11' data-llen='252:280'>　　　　唐朝散大夫行太學博士弘文館學士臣賈公彦　等撰</span><br/>
<span class='tline' id='l12' data-llen='280:309'>陳服至北上　釋曰自此至東面論陳設衣服器物之等以待冠者䘮</span><br/>
<span class='tline' id='l13' data-llen='309:338'>大記與士喪禮服或西領或南領此東領者此嘉禮異於凶禮故士之</span><br/>
<span class='tline' id='l14' data-llen='338:367'>冠特先用卑服北上便也　爵弁至韎韐　釋曰此所陳從北而南故</span><br/>
<span class='tline' id='l15' data-llen='367:396'>先陳爵弁服　注此與至作熏　釋曰士禮玄端自祭以爵弁服助君</span><br/>
<span class='tline' id='l16' data-llen='396:425'>祭故云與君祭之服也云爵弁者冕之次者凡冕以木爲體長尺六寸</span><br/>
<span class='tline' id='l17' data-llen='425:454'>廣八寸績麻三十升布上以玄下以纁前後有旒其爵弁制大同唯無</span><br/>
<span class='tline' id='l18' data-llen='454:483'>旒又爲爵色爲異又名冕者俛也低前一寸二分故得冕稱其爵弁則</span><br/>
<span class='tline' id='l19' data-llen='483:512'>前後平故不得冕名以其尊卑次於冕故云爵弁冕之次也云其色赤</span><br/>
<span class='tline' id='l20' data-llen='512:541'>而微黒如爵頭然或謂之緅者七入爲緇若以纁入黒則爲紺以紺入</span><br/>
<span class='tline' id='l21' data-llen='541:570'>黒則爲緅是三入赤再入黒故云其色赤而微黒也云如爵頭然者以</span><br/>
<span class='tline' id='l22' data-llen='570:599'>目驗爵頭赤多黒少故以爵頭爲喻也以緅再入黒汁與爵同故取鍾</span><br/>
<span class='tline' id='l23' data-llen='599:628'>氏緅色解之故鄭注鍾氏云今禮俗文作爵言如爵頭色也玄此言亦</span><br/>
<span class='tline' id='l24' data-llen='628:657'>者對文爲赤若將緅比纁則又黒多矣故淮南子云以涅染紺則黒於</span><br/>
<span class='tline' id='l25' data-llen='657:684'><a onclick="displayPageImage('KR1d0027', 'SBCK', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='684:713'>涅況更一入黒爲緅乎故巾車云雀飾鄭注云雀黒多赤少之色是也</span><br/>
<span class='tline' id='l27' data-llen='713:742'>云其布三十升者取冠倍之義是以喪服衰三升冠六升朝服十五升</span><br/>
<span class='tline' id='l28' data-llen='742:771'>故冕三十升也云纁裳淺絳裳者絳則一染至三染同云淺絳詩云我</span><br/>
<span class='tline' id='l29' data-llen='771:800'>朱孔陽毛傳云朱深纁也故從一染至三染皆謂之淺絳也云朱則四</span><br/>
<span class='tline' id='l30' data-llen='800:829'>入與者爾雅及鍾氏皆無四入之文經有朱色故鄭約之若以纁入黑</span><br/>
<span class='tline' id='l31' data-llen='829:858'>則爲紺若以纁入赤則爲朱無正文故云與以疑之也然上注以解玄</span><br/>
<span class='tline' id='l32' data-llen='858:887'>緇故引鍾氏染黒法此注解纁故引爾雅染赤法也云純衣絲衣也者</span><br/>
<span class='tline' id='l33' data-llen='887:916'>案鄭解純字或爲絲或爲色兩解不同者皆望經爲注若色理明者以</span><br/>
<span class='tline' id='l34' data-llen='916:945'>絲解之若絲理明者以色解之此經玄衣與纁裳相對上玄下纁色理</span><br/>
<span class='tline' id='l35' data-llen='945:974'>自明絲理不明則以絲解之昏禮女次純衣注云絲衣以下文有女從</span><br/>
<span class='tline' id='l36' data-llen='974:1003'>者畢袗玄色理自明則亦絲理不明故亦以絲理解之周禮媒氏云純</span><br/>
<span class='tline' id='l37' data-llen='1003:1032'>帛無過五兩注云純實緇字也古緇以才爲聲納幣用緇婦人隂也以</span><br/>
<span class='tline' id='l38' data-llen='1032:1061'>經云純帛絲理自明故爲色解之祭統云蠶於北郊以共純服絲理自</span><br/>
<span class='tline' id='l39' data-llen='1061:1090'>明故鄭亦以色解也論語云麻冕禮也今也純儉以純對麻絲理自明</span><br/>
<span class='tline' id='l40' data-llen='1090:1119'>故鄭亦以色解之是況有不同之事但古緇䊷二字並行若據布爲色</span><br/>
<span class='tline' id='l41' data-llen='1119:1146'><a onclick="displayPageImage('KR1d0027', 'SBCK', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='1146:1175'>者則爲緇字若據帛爲色者則爲䊷字但緇布之緇多在本字不誤䊷</span><br/>
<span class='tline' id='l43' data-llen='1175:1204'>帛之䊷則多誤爲純云餘衣皆用布者此據朝服皮弁服玄端服及深</span><br/>
<span class='tline' id='l44' data-llen='1204:1233'>衣長衣之等皆以布爲之是以雜記云朝服十五升布玄端亦服之類</span><br/>
<span class='tline' id='l45' data-llen='1233:1262'>則皮弁亦是天子朝服深衣或名麻衣故知用布也云唯冕與爵弁服</span><br/>
<span class='tline' id='l46' data-llen='1262:1291'>用絲耳者祭統云王后蠶於北郊以共純服爵弁服是冕服之次故知</span><br/>
<span class='tline' id='l47' data-llen='1291:1320'>亦用絲也云先裳後衣者欲令下近緇明衣與帶同色者衣在上冝與</span><br/>
<span class='tline' id='l48' data-llen='1320:1349'>冠相近應先言衣今退衣在裳下者若衣與冠同色者先言衣後言裳</span><br/>
<span class='tline' id='l49' data-llen='1349:1378'>今爵弁與衣異故退純衣於下使與帶同色也云韎韐緼韍也者此經</span><br/>
<span class='tline' id='l50' data-llen='1378:1407'>云韎韐二者一物故鄭合爲一物解之也云士緼韍而幽衡者玉藻文</span><br/>
<span class='tline' id='l51' data-llen='1407:1436'>言幽衡者同繫於革帶故連引之也云合韋爲之者鄭即因解名緼韍</span><br/>
<span class='tline' id='l52' data-llen='1436:1465'>之字言韐者韋旁著合謂合韋爲之故名韐也云士染以茅蒐因以名</span><br/>
<span class='tline' id='l53' data-llen='1465:1494'>焉者案爾雅云茹藘茅蒐孫氏注一名蒨可以染絳若然則一草有此</span><br/>
<span class='tline' id='l54' data-llen='1494:1524'>三名矣但周公時名蒨草爲韎草以此韎染韋合之爲韐因名韍爲韎韐</span><br/>
<span class='tline' id='l55' data-llen='1524:1554'>也云韍之制似韠者案上注巳釋韠制其韍之制亦如之但有飾無飾爲</span><br/>
<span class='tline' id='l56' data-llen='1554:1583'>異耳祭服謂之韍其他服謂之韠易困卦九二困於酒食朱韍方來利</span><br/>
<span class='tline' id='l57' data-llen='1583:1610'><a onclick="displayPageImage('KR1d0027', 'SBCK', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1610:1639'>用享祀是祭服之韍也又案明堂位云有虞氏服韍夏后氏山殷火周</span><br/>
<span class='tline' id='l59' data-llen='1639:1668'>龍章鄭云後王彌飾天子備焉諸侯火而下卿大夫山士韎韋而已是</span><br/>
<span class='tline' id='l60' data-llen='1668:1697'>士無飾則不得單名韍一名韎韐一名緼韍而已是韍有與緼異以制</span><br/>
<span class='tline' id='l61' data-llen='1697:1726'>同飾異故鄭云韍之制似韠也但染韋爲韍之體天子與其臣及諸侯</span><br/>
<span class='tline' id='l62' data-llen='1726:1755'>與其臣有異詩云朱芾斯黃鄭云天子純朱諸侯黃朱詩又云赤芾在</span><br/>
<span class='tline' id='l63' data-llen='1755:1784'>股是諸侯用黃朱玉藻再命三命皆云赤韍是諸侯之臣亦用赤韍易</span><br/>
<span class='tline' id='l64' data-llen='1784:1813'>困卦九二云困於酒食朱韍方來利用享祀鄭注云二據初辰在未未</span><br/>
<span class='tline' id='l65' data-llen='1813:1842'>爲土此二爲大夫有地之象未上值天廚酒食象困於酒食者采地薄</span><br/>
<span class='tline' id='l66' data-llen='1842:1871'>不足已用也二與日爲體離爲鎭霍爻四爲諸侯有明德受命當王者</span><br/>
<span class='tline' id='l67' data-llen='1871:1900'>離爲火火色赤四爻辰在午時離氣赤又朱是也文王將王天子制用</span><br/>
<span class='tline' id='l68' data-llen='1900:1929'>朱韍故易乾鑿度云孔子曰天子三公諸侯同色困卦困于酒食朱韍</span><br/>
<span class='tline' id='l69' data-llen='1929:1958'>方來又云天子三公大夫不朱韍諸侯亦同色者其染之法同以淺絳</span><br/>
<span class='tline' id='l70' data-llen='1958:1987'>爲名是天子與其臣純朱諸侯與其臣黃朱爲異也云冠弁不與衣陳</span><br/>
<span class='tline' id='l71' data-llen='1987:2016'>而言於上以冠名服耳者案此文上下陳服則於房緇布冠及皮弁在</span><br/>
<span class='tline' id='l72' data-llen='2016:2045'>堂下是冠弁不與服同陳今以弁在服上井言之者以冠弁表明其服</span><br/>
<span class='tline' id='l73' data-llen='2045:2072'><a onclick="displayPageImage('KR1d0027', 'SBCK', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='2072:2101'>耳不謂同陳之也云今文纁皆作熏者纁是色當從糸旁爲之故疊今</span><br/>
<span class='tline' id='l75' data-llen='2101:2130'>文不從熏從經文古纁也　皮弁至素韠　釋曰此皮弁服卑於爵弁</span><br/>
<span class='tline' id='l76' data-llen='2130:2159'>故陳之次在爵弁之南上爵弁服下玄端服皆言衣此獨不言衣者以</span><br/>
<span class='tline' id='l77' data-llen='2159:2188'>其上爵弁服與爵弁異故言衣下玄端服但冠時用緇布冠不用玄冠</span><br/>
<span class='tline' id='l78' data-llen='2188:2217'>旣不言冠故言衣也今此皮弁之服用白布衣與冠同色故不言衣也</span><br/>
<span class='tline' id='l79' data-llen='2217:2246'>注此與至象焉　釋曰案玉藻云諸侯皮弁聽朔於大廟又案郷黨說</span><br/>
<span class='tline' id='l80' data-llen='2246:2275'>孔子之服云素衣麑裘鄭云視朔之服視朔之時君臣同服也云皮弁</span><br/>
<span class='tline' id='l81' data-llen='2275:2304'>者以白鹿皮爲冠象上古也者謂三皇時冒覆頭句頷遶項至黃帝則</span><br/>
<span class='tline' id='l82' data-llen='2304:2333'>有冕故丗本云黃帝作旒冕禮運云先王未有宫室又云食草木之實</span><br/>
<span class='tline' id='l83' data-llen='2333:2362'>鳥獸之肉未有麻絲衣其羽皮鄭云此上古之時則此象上古謂象三</span><br/>
<span class='tline' id='l84' data-llen='2362:2391'>皇時以五帝爲大古以三皇爲上古也若然黃帝雖有絲麻布帛皮弁</span><br/>
<span class='tline' id='l85' data-llen='2391:2420'>至三王不變是以下記云三王共皮弁鄭注云質不變鄭注郊特牲云</span><br/>
<span class='tline' id='l86' data-llen='2420:2449'>所不易於先代故孝經緯云百王同之不改易也案禮圖仍以白鹿皮</span><br/>
<span class='tline' id='l87' data-llen='2449:2478'>爲冠故云以白鹿皮爲冠象上古也云積猶辟也以素爲裳辟蹙其要</span><br/>
<span class='tline' id='l88' data-llen='2478:2507'>中者經典云素者有三義若以衣裳言素者謂白繒也即此人之等是</span><br/>
<span class='tline' id='l89' data-llen='2507:2534'><a onclick="displayPageImage('KR1d0027', 'SBCK', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2534:2563'>也畫繢言素者謂白色即論語云繢事後素之等是也器物無飾亦曰</span><br/>
<span class='tline' id='l91' data-llen='2563:2592'>素則檀弓云奠以素器之等是也是以鄭云以素爲裳辟蹙其要中也</span><br/>
<span class='tline' id='l92' data-llen='2592:2621'>知皮弁之衣亦用十五升布者雜記云朝服十五升此皮弁亦天子之</span><br/>
<span class='tline' id='l93' data-llen='2621:2650'>朝服故亦十五升布也然喪服注云祭服朝服辟積無數則祭服皮弁</span><br/>
<span class='tline' id='l94' data-llen='2650:2679'>皆辟積無數餘不云者舉皮弁可知不並言也唯喪服裳幅三袧有數</span><br/>
<span class='tline' id='l95' data-llen='2679:2708'>耳云其色象焉者謂象皮弁之色用白布也以此言之論語注云素用</span><br/>
<span class='tline' id='l96' data-llen='2708:2737'>繒者彼上服裼衣用素也　玄端至爵韠　釋曰此玄端服服之下故</span><br/>
<span class='tline' id='l97' data-llen='2737:2766'>後陳於皮弁之南陳三等裳者凡諸侯之下皆有二十七士公侯伯之</span><br/>
<span class='tline' id='l98' data-llen='2766:2795'>士一命子男之士不命不同一命不命皆分爲三等故服分爲三等之</span><br/>
<span class='tline' id='l99' data-llen='2795:2825'>裳以當之上下經三等之服同用緇帶者以其士唯有一幅裨之帶故三</span><br/>
<span class='tline' id='l100' data-llen='2825:2855'>服共用之大帶所以束衣革帶所以珮韠及珮玉之等不言革者舉韠有</span><br/>
<span class='tline' id='l101' data-llen='2855:2885'>革帶可知故略不言耳三裳之下云可也者欲見三等之士各有所當當</span><br/>
<span class='tline' id='l102' data-llen='2885:2915'>者即服之故言可以許之也　注此莫至爵韋　釋曰云此莫夕於朝之</span><br/>
<span class='tline' id='l103' data-llen='2915:2945'>服者當是莫夕於君之朝服也案玉藻云君朝服以日視朝於内朝夕深</span><br/>
<span class='tline' id='l104' data-llen='2945:2975'>衣祭牢肉是君朝服朝服夕服深衣矣下又云朝玄端夕深衣朝時不服</span><br/>
<span class='tline' id='l105' data-llen='2975:3002'><a onclick="displayPageImage('KR1d0027', 'SBCK', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='3002:3031'>與君不同故鄭注云謂大夫士也則彼朝玄端夕深衣是大夫士家私</span><br/>
<span class='tline' id='l107' data-llen='3031:3060'>朝也若然大夫士旣服玄端深衣以聽私朝矣此服注云莫夕於朝之</span><br/>
<span class='tline' id='l108' data-llen='3060:3089'>服是士向莫之時夕君之服必以莫爲夕者朝禮備夕禮簡故以夕言</span><br/>
<span class='tline' id='l109' data-llen='3089:3118'>之也若卿大夫莫夕於君當亦朝服矣案春秋左氏傳成十二年晉郤</span><br/>
<span class='tline' id='l110' data-llen='3118:3147'>至謂子反曰百官承事朝而不夕此云莫夕者無事則無夕法若夕有</span><br/>
<span class='tline' id='l111' data-llen='3147:3176'>事須見君則夕故昭十二年子革云夕哀十四年子我亦云夕者皆是</span><br/>
<span class='tline' id='l112' data-llen='3176:3205'>有事見君非常朝夕之事也云玄端即朝服之衣易其裳耳者上云玄</span><br/>
<span class='tline' id='l113' data-llen='3205:3234'>冠朝服緇帶素韠此玄端亦緇帶彼云朝服即此玄端也但朝服亦得</span><br/>
<span class='tline' id='l114' data-llen='3234:3263'>名端故論語云端章甫鄭云端諸侯視朝之服耳皆以十五升布爲緇</span><br/>
<span class='tline' id='l115' data-llen='3263:3292'>色正幅爲之同名也云易其裳耳者彼朝服素韠韠同裳色則裳亦素</span><br/>
<span class='tline' id='l116' data-llen='3292:3321'>此旣易其裳以三等裳同爵韠則亦易之矣不言者朝服言素韠不言</span><br/>
<span class='tline' id='l117' data-llen='3321:3350'>裳故須言易彼言素韠此云爵韠於文自明故不須言易也云上士玄</span><br/>
<span class='tline' id='l118' data-llen='3350:3379'>裳中士黃裳下士雜裳者此無正文直以諸侯之士皆有三等之裳政</span><br/>
<span class='tline' id='l119' data-llen='3379:3408'>還以三等之士記之但玄是天色黃是地色天尊而地卑故上士服玄</span><br/>
<span class='tline' id='l120' data-llen='3408:3437'>中士服黃下士當雜裳雜裳者還用此玄黃但前陽後隂故知前玄後</span><br/>
<span class='tline' id='l121' data-llen='3437:3464'><a onclick="displayPageImage('KR1d0027', 'SBCK', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='3464:3493'>黃也云易曰者是文言文引之者證此裳等是天地二色爲之云士皆</span><br/>
<span class='tline' id='l123' data-llen='3493:3522'>爵韋爲韠其爵同者三裳同云爵韠故知三等之士同用爵韋爲韠也</span><br/>
<span class='tline' id='l124' data-llen='3522:3551'>其爵韋者所引玉藻文是也云不以玄冠名服者是爲緇布冠陳之者</span><br/>
<span class='tline' id='l125' data-llen='3551:3580'>今不以玄冠表此服者此爲冠時緇布冠陳之冠旣不用玄冠故不言</span><br/>
<span class='tline' id='l126' data-llen='3580:3609'>也云玉藻者案彼注云此玄端服之韠也云韠者與下君大夫士爲揔</span><br/>
<span class='tline' id='l127' data-llen='3609:3638'>目韋者又揔三者用韋爲之言君朱大夫素士爵者韠之韋色也云君</span><br/>
<span class='tline' id='l128' data-llen='3638:3667'>朱者見五等諸侯則天子亦朱矣韠同裳色則天子諸侯朱裳士言爵</span><br/>
<span class='tline' id='l129' data-llen='3667:3696'>則此經爵韠亦一也以其裳有三等爵亦雜色故同爵韠若然大夫素</span><br/>
<span class='tline' id='l130' data-llen='3696:3724'>裳則與朝服不異者禮窮則同也　緇布至同篋　注缺讀至曰篋</span><br/>
<span class='tline' id='l131' data-llen='3724:3753'>釋曰云缺讀如有頍者弁之頍者讀從頍弁詩義取在首頍者弁貌之</span><br/>
<span class='tline' id='l132' data-llen='3753:3782'>意也云緇布冠無笄者案經皮弁爵弁言笄緇布冠不言笄故云無笄</span><br/>
<span class='tline' id='l133' data-llen='3782:3811'>也云著頍圍髮際者無正文約漢時卷幘亦圍髮際故知也云結項者</span><br/>
<span class='tline' id='l134' data-llen='3811:3840'>此亦無正文以經云頍明於項上結之也云隅爲四綴以固冠也者此</span><br/>
<span class='tline' id='l135' data-llen='3840:3869'>亦無正文以義言之旣武以下別有頍項明於首四隅爲綴上綴於武</span><br/>
<span class='tline' id='l136' data-llen='3869:3905'>然後頍項得安穩也云項中有<img height='20' width='20' alt='&amp;KR1362' title='KR1362' src='https://raw.githubusercontent.com/kanripo/KR-Gaiji/master/images/KR1362.png'/>亦由固頍爲之耳者此亦無正文以</span><br/>
<span class='tline' id='l137' data-llen='3905:3932'><a onclick="displayPageImage('KR1d0027', 'SBCK', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='3932:3975'>義言之頍之兩頭皆爲<img height='20' width='20' alt='&amp;KR1362' title='KR1362' src='https://raw.githubusercontent.com/kanripo/KR-Gaiji/master/images/KR1362.png'/>別以繩穿<img height='20' width='20' alt='&amp;KR1362' title='KR1362' src='https://raw.githubusercontent.com/kanripo/KR-Gaiji/master/images/KR1362.png'/>中結之然後頍得牢固故云亦</span><br/>
<span class='tline' id='l139' data-llen='3975:4004'>由固頍爲之也云今之未冠笄者著卷幘頍象之所生者此舉漢法以</span><br/>
<span class='tline' id='l140' data-llen='4004:4033'>況義耳漢時男女未冠笄者首著卷幘之狀雖不智知旣言頍圍髮際</span><br/>
<span class='tline' id='l141' data-llen='4033:4062'>故以冠之明漢時卷幘亦以布帛之等圍繞髮際爲之矣云頍象之所</span><br/>
<span class='tline' id='l142' data-llen='4062:4091'>生者漢時卷幘是頍之遺象所生至漢時故云頍象之所生也云滕薛</span><br/>
<span class='tline' id='l143' data-llen='4091:4120'>名蔮爲頍者此亦舉漢時事以況之漢時滕薛二國云蔮蔮卷幘之類</span><br/>
<span class='tline' id='l144' data-llen='4120:4149'>亦遺象故爲況也云纚今之幘梁者亦舉漢法爲況耳幘梁之狀鄭目</span><br/>
<span class='tline' id='l145' data-llen='4149:4178'>驗而知至今乆逺亦未審也云纚一幅長六尺足以韜髮而結之矣者</span><br/>
<span class='tline' id='l146' data-llen='4178:4207'>人之長者不過六尺纚六尺故云足以韜髮旣云韜髮乃云結之則韜</span><br/>
<span class='tline' id='l147' data-llen='4207:4236'>訖乃爲紒矣云有笄者即經云皮弁及爵弁皆云笄者是有笄也云屈</span><br/>
<span class='tline' id='l148' data-llen='4236:4265'>組爲紘者經緇組紘纁邊是爲有笄者而設言屈組謂以一條組於左</span><br/>
<span class='tline' id='l149' data-llen='4265:4294'>笄上繫定遶頥下右相向上仰屬於笄屈繫之有餘因垂爲飾也云無</span><br/>
<span class='tline' id='l150' data-llen='4294:4323'>笄者纓而結其絛者無笄即經緇布冠是也則以二條組兩相屬於頍</span><br/>
<span class='tline' id='l151' data-llen='4323:4352'>故經云組纓屬于頍也旣屬訖則所垂絛於頥下結之故云纓而結其</span><br/>
<span class='tline' id='l152' data-llen='4352:4381'>絛也云纁邊組側赤也者纁是三入之赤色又云邊則於邊側赤也若</span><br/>
<span class='tline' id='l153' data-llen='4381:4408'><a onclick="displayPageImage('KR1d0027', 'SBCK', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l154' data-llen='4408:4437'>然以緇爲中以纁爲邊側而織之也云同篋謂此上凡六物者緇布至</span><br/>
<span class='tline' id='l155' data-llen='4437:4466'>屬于頍共爲一物纚長六尺二物皮弁笄三物爵弁笄四物其緇組紘</span><br/>
<span class='tline' id='l156' data-llen='4466:4495'>纁邊皮弁爵弁各有一則爲二物通前四爲六物云隋方曰篋者爾雅</span><br/>
<span class='tline' id='l157' data-llen='4495:4524'>無文此對笥方而不隋也隋謂狹而長也案周禮弁師云掌五冕而云</span><br/>
<span class='tline' id='l158' data-llen='4524:4553'>玉笄朱紘則天子以玉爲笄以朱爲紘又案祭義云天子冕而朱紘諸</span><br/>
<span class='tline' id='l159' data-llen='4553:4582'>侯冕而青紘諸侯之笄亦當用玉矣又案弁師韋弁與皮弁同科皮弁</span><br/>
<span class='tline' id='l160' data-llen='4582:4611'>有笄則二者亦有笄矣又爲笄者屬纓不見有緌則六冕無緌矣然士</span><br/>
<span class='tline' id='l161' data-llen='4611:4640'>緇布冠無緌故下記云孔子曰其緌也吾未之聞也若諸侯亦以緇布</span><br/>
<span class='tline' id='l162' data-llen='4640:4669'>冠爲始冠之冠則有緌故玉藻云緇布冠繢緌諸侯之冠也鄭注云尊</span><br/>
<span class='tline' id='l163' data-llen='4669:4698'>者飾其大夫紘案禮器云管仲鏤簋朱紘鄭注云大夫士當緇組纁邊</span><br/>
<span class='tline' id='l164' data-llen='4698:4725'>是也其笄亦當用象耳櫛實于簞注簞笥也　釋曰鄭注曲禮圎</span><br/>
<span class='tline' id='l165' data-llen='4725:4754'>曰簞方曰笥笥與簞方圎有異而云簞笥共爲一物者鄭舉其類注論</span><br/>
<span class='tline' id='l166' data-llen='4754:4783'>語亦然　蒲筵二在南注筵席也　釋曰筵二者一爲冠子即下云筵</span><br/>
<span class='tline' id='l167' data-llen='4783:4812'>于東序少北是也一爲醴子即下云筵于戸西南面是也云在南者最</span><br/>
<span class='tline' id='l168' data-llen='4812:4841'>在南頭對下文側尊一甒醴在服北也鄭注云筵席也者鄭注周禮司</span><br/>
<span class='tline' id='l169' data-llen='4841:4868'><a onclick="displayPageImage('KR1d0027', 'SBCK', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4868:4897'>几筵云敷陳曰筵藉之曰席然其散言之筵席通矣前敷在地者皆言</span><br/>
<span class='tline' id='l171' data-llen='4897:4926'>藉取相承之義是以諸席在地者多言筵也　側尊至南上　注側猶</span><br/>
<span class='tline' id='l172' data-llen='4926:4955'>至作廡　釋曰云側猶特也無偶曰側置酒曰尊側者無玄酒者凡禮</span><br/>
<span class='tline' id='l173' data-llen='4955:4984'>之通例稱側有二一者無偶特一爲側則此文側是也又昏禮云側尊</span><br/>
<span class='tline' id='l174' data-llen='4984:5013'>甒醴于房中亦是無玄酒曰側至於昏禮合升側載聘禮云側襲士虞</span><br/>
<span class='tline' id='l175' data-llen='5013:5042'>禮云側尊此皆是無偶爲側之類也一者聘禮云側受几者側是旁側</span><br/>
<span class='tline' id='l176' data-llen='5042:5071'>之義也云服北者纁裳北也者此上先陳爵弁服之時纁裳最在北向</span><br/>
<span class='tline' id='l177' data-llen='5071:5100'>南陳之此云服北明在纁裳北可知也云篚竹器如笭者其字皆竹下</span><br/>
<span class='tline' id='l178' data-llen='5100:5129'>爲之故以竹器言之如笭者亦舉漢法爲況也云勺尊升所以㪺酒也</span><br/>
<span class='tline' id='l179' data-llen='5129:5158'>者案少牢云罍水有枓與此勺爲一物故云尊升對彼是罍枓所以㪺</span><br/>
<span class='tline' id='l180' data-llen='5158:5187'>水則此爲尊枓㪺酒者也云爵三升曰觶者案韓詩外傳云一升曰爵</span><br/>
<span class='tline' id='l181' data-llen='5187:5216'>二升曰觚三升曰觶四升曰角五升曰散相對爵觶有異散文則通皆</span><br/>
<span class='tline' id='l182' data-llen='5216:5245'>曰爵故鄭以爵名觶也云柶狀如匕以角爲之者欲滑也者對士喪禮</span><br/>
<span class='tline' id='l183' data-llen='5245:5274'>用木柶者喪禮反吉也云南上者篚次尊籩豆次篚知然者以經云尊</span><br/>
<span class='tline' id='l184' data-llen='5274:5303'>在服北南上則是從南北向陳之以尊爲貴次云篚後云籩豆故知次</span><br/>
<span class='tline' id='l185' data-llen='5303:5330'><a onclick="displayPageImage('KR1d0027', 'SBCK', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='5330:5359'>第然也云古文甒作廡者此甒爲酒器廡是夏屋兩下故不從古文也</span><br/>
<span class='tline' id='l187' data-llen='5359:5388'>爵弁至東面　釋曰此一節論使有司三人各執其一豫在階以待冠</span><br/>
<span class='tline' id='l188' data-llen='5388:5417'>事賔未入南面以向賔在堂亦以向賔言升則東面據終言之也　注</span><br/>
<span class='tline' id='l189' data-llen='5417:5446'>爵弁至作襜　釋曰云爵弁者制如冕而黒色但無繅耳者巳於上解</span><br/>
<span class='tline' id='l190' data-llen='5446:5475'>訖今復言之者上文直舉冠以表服其冠實不陳故略言其冠至此專</span><br/>
<span class='tline' id='l191' data-llen='5475:5504'>爲冠言之是以注并引皮弁以下之事案弁師言冕有五采繅玉皮弁</span><br/>
<span class='tline' id='l192' data-llen='5504:5533'>有五采玉璂象邸玉笄下云諸侯及孤卿大夫之冕韋弁皮弁弁絰各</span><br/>
<span class='tline' id='l193' data-llen='5533:5562'>以其等爲之鄭注云各以其等繅斿玉璂如其命數也但上文巳言上</span><br/>
<span class='tline' id='l194' data-llen='5562:5591'>公之法故此諸侯唯據侯伯子男是以鄭云冕則侯伯繅七就用玉九</span><br/>
<span class='tline' id='l195' data-llen='5591:5620'>十八子男繅五就用玉五十繅玉皆三采孤繅四就用玉三十二三命</span><br/>
<span class='tline' id='l196' data-llen='5620:5649'>之卿繅三就用玉十八再命之大夫繅再就用玉八藻玉皆朱緑韋弁</span><br/>
<span class='tline' id='l197' data-llen='5649:5678'>皮弁則侯伯璂飾七子男璂飾五玉亦三采孤則璂飾四三命之卿璂</span><br/>
<span class='tline' id='l198' data-llen='5678:5707'>飾三再命之大夫璂飾二玉亦二采弁絰之弁其辟積如冕繅之就然</span><br/>
<span class='tline' id='l199' data-llen='5707:5736'>庶人弔者素委貌一命之大夫冕而無斿士變冕爲爵弁其韋弁皮弁</span><br/>
<span class='tline' id='l200' data-llen='5736:5765'>之㑹無結飾弁絰之弁不辟積彼經文具言之今此注略引以證士皮</span><br/>
<span class='tline' id='l201' data-llen='5765:5792'><a onclick="displayPageImage('KR1d0027', 'SBCK', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l202' data-llen='5792:5821'>弁無玉以象爲飾之意不取於韋弁弁絰及依命數之事故不具引之</span><br/>
<span class='tline' id='l203' data-llen='5821:5850'>云緇布冠今小吏冠其遺象也者但緇布冠士爲初加之冠冠訖則弊</span><br/>
<span class='tline' id='l204' data-llen='5850:5879'>之不用庶人則常著之故詩云臺笠緇撮是庶人以布冠常服者以漢</span><br/>
<span class='tline' id='l205' data-llen='5879:5908'>之小吏亦常服之故舉爲況云匴竹器名今之冠箱也者此亦舉漢法</span><br/>
<span class='tline' id='l206' data-llen='5908:5937'>爲況云執之者有司也者則上云有司如主人服有司不主一事故知</span><br/>
<span class='tline' id='l207' data-llen='5937:5966'>此亦有司也云坫在堂角者但坫有二文一者謂若明堂位云崇坫亢</span><br/>
<span class='tline' id='l208' data-llen='5966:5995'>圭及論語云兩君之好有反坫之等在廟中有之以亢反爵之屬此篇</span><br/>
<span class='tline' id='l209' data-llen='5995:6024'>之内言坫者皆據堂上角爲名故云堂角云古文匴爲纂坫作檐者皆</span><br/>
<span class='tline' id='l210' data-llen='6024:6053'>從經今文故疊古文也　主人至西面　釋曰上文巳陳衣冠器物自</span><br/>
<span class='tline' id='l211' data-llen='6053:6082'>此巳下至外門外論賔主兄弟等著服及位處也云玄端爵韠者主人</span><br/>
<span class='tline' id='l212' data-llen='6082:6111'>之服與上所陳子加冠玄端服亦一也云立於阼階下者時欲與賔行</span><br/>
<span class='tline' id='l213' data-llen='6111:6140'>禮之事也云直東序者直當也謂當堂上東序牆也　注玄端至之序</span><br/>
<span class='tline' id='l214' data-llen='6140:6169'>釋曰案特牲士禮祭服用玄端此亦士之加冠在廟故與祭同服故云</span><br/>
<span class='tline' id='l215' data-llen='6169:6198'>士入廟之服也云東西牆謂之序者爾雅釋宫文　兄弟至北上　釋</span><br/>
<span class='tline' id='l216' data-llen='6198:6227'>曰此論兄弟來觀禮之服也　注兄弟至均也　釋曰云兄弟主人親</span><br/>
<span class='tline' id='l217' data-llen='6227:6254'><a onclick="displayPageImage('KR1d0027', 'SBCK', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l218' data-llen='6254:6283'>戚也者旣云兄弟故是親戚云袗同也玄者玄衣玄裳也緇帶韠者以</span><br/>
<span class='tline' id='l219' data-llen='6283:6312'>其同玄故知上下皆玄云緇帶韠者緇亦玄之類因士有緇帶故韠亦</span><br/>
<span class='tline' id='l220' data-llen='6312:6341'>言緇實亦玄也云位在洗東退於主人者主人當序南西面洗當榮兄</span><br/>
<span class='tline' id='l221' data-llen='6341:6370'>弟又在洗東故云退於主人也云不爵韠者降於主人也者爵弁同色</span><br/>
<span class='tline' id='l222' data-llen='6370:6399'>主人尊故也兄弟用緇韠不同爵韠兄弟卑故云降於主人也　擯者</span><br/>
<span class='tline' id='l223' data-llen='6399:6428'>至東塾　釋曰擯者不言如主人服別言玄端則與主人不同可知主</span><br/>
<span class='tline' id='l224' data-llen='6428:6457'>人與兄弟不同故特言玄端與下賛者玄端從之同言玄則此擯者是</span><br/>
<span class='tline' id='l225' data-llen='6457:6485'>主人之屬中士若下士也故直舉玄端不言裳也　注東塾至北面</span><br/>
<span class='tline' id='l226' data-llen='6485:6514'>釋曰知者擯者是主人擯相事在門内故知在門内東堂負之北面向</span><br/>
<span class='tline' id='l227' data-llen='6514:6543'>主人也　將冠至南面　注采衣至爲結　釋曰將冠者即童子二十</span><br/>
<span class='tline' id='l228' data-llen='6543:6572'>之人也以其冠事未至故言將冠者也云緇布衣錦縁者以其童子不</span><br/>
<span class='tline' id='l229' data-llen='6572:6601'>帛襦袴不衣裘裳故云緇布衣以錦爲緇布衣之縁也云錦紳者以錦</span><br/>
<span class='tline' id='l230' data-llen='6601:6630'>爲大帶也云并紐者亦以錦爲紐紳之垂也云錦束髮者以錦爲緫云</span><br/>
<span class='tline' id='l231' data-llen='6630:6659'>皆朱錦也者童子之錦皆朱錦也云紒結髮者則詩云緫角丱兮是也</span><br/>
<span class='tline' id='l232' data-llen='6659:6688'>以童子尚華飾故衣此也　賔如至之外　注外門大門外　釋曰云</span><br/>
<span class='tline' id='l233' data-llen='6688:6715'><a onclick="displayPageImage('KR1d0027', 'SBCK', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l234' data-llen='6715:6744'>賔如主人服者以其賔與主人尊卑同故得如之賛者皆降主人一等</span><br/>
<span class='tline' id='l235' data-llen='6744:6773'>其衣冠雖同其裳則異故不得如主人服故別玄端也若然此冠兄弟</span><br/>
<span class='tline' id='l236' data-llen='6773:6802'>及賔賛皆得玄端特牲主人與尸祝佐食玄端自餘皆朝服者彼助祭</span><br/>
<span class='tline' id='l237' data-llen='6802:6831'>在廟縁孝子之心欲得尊嘉賔以事其祖禰故朝服與主異也　擯者</span><br/>
<span class='tline' id='l238' data-llen='6831:6860'>告　注告者出請入告　釋曰出請入告者告主人也　主人至荅拜</span><br/>
<span class='tline' id='l239' data-llen='6860:6889'>注左東至爲右　釋曰出以東爲左入以東爲右據主人在西出則以</span><br/>
<span class='tline' id='l240' data-llen='6889:6918'>西爲右入則以西爲左也　主人至先入　注賛者至隨賔　釋曰云</span><br/>
<span class='tline' id='l241' data-llen='6918:6947'>賛者賤揖之而已者正謂賛者降於主人與賔一等爲賤也云又與賔</span><br/>
<span class='tline' id='l242' data-llen='6947:6976'>揖者對前爲賔拜訖今又揖者爲主人將先入故又與賔揖乃入也云</span><br/>
<span class='tline' id='l243' data-llen='6976:7005'>賛者隨賔者後不見更與賛者爲禮故知隨賔入也　毎曲揖　注周</span><br/>
<span class='tline' id='l244' data-llen='7005:7034'>左至又揖　釋曰周左宗廟者祭義與小宗伯俱有此文對殷右宗廟</span><br/>
<span class='tline' id='l245' data-llen='7034:7063'>也言此皆欲見入大門東向入廟云入外門將東曲揖者主人在南賔</span><br/>
<span class='tline' id='l246' data-llen='7063:7092'>在北俱東向是一曲故一揖也至廟南主人在東北面賔在西北面是</span><br/>
<span class='tline' id='l247' data-llen='7092:7121'>曲爲子揖故云直廟將北曲又揖也通下將入廟又揖三也　至于至</span><br/>
<span class='tline' id='l248' data-llen='7121:7150'>三讓　注入門至碑揖　釋曰經直云入門揖鄭知此爲三揖者以上</span><br/>
<span class='tline' id='l249' data-llen='7150:7177'><a onclick="displayPageImage('KR1d0027', 'SBCK', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='7177:7206'>云毎曲揖據入門東行時此入廟門三揖是據主人將右欲背客冝揖</span><br/>
<span class='tline' id='l251' data-llen='7206:7235'>將北曲與客相見又揖云當碑揖者碑是庭中之大節又冝揖是知三</span><br/>
<span class='tline' id='l252' data-llen='7235:7264'>揖據此西言也案昏禮注入三揖者至内霤將曲揖旣曲北面揖當碑</span><br/>
<span class='tline' id='l253' data-llen='7264:7292'>揖及聘禮郷飮酒入三揖注雖不同皆據此三節爲三揖義不異也</span><br/>
<span class='tline' id='l254' data-llen='7292:7321'>主人至東面　注主人至相郷　釋曰此文主人與賔立相郷位定將</span><br/>
<span class='tline' id='l255' data-llen='7321:7350'>行冠禮者也主人升堂不拜至者冠子爲賔客故異於郷飲酒之等也</span><br/>
<span class='tline' id='l256' data-llen='7350:7379'>賛者至南上　注盥於至作浣　釋曰此賔者之賛冠者不在堂升即</span><br/>
<span class='tline' id='l257' data-llen='7379:7408'>位於房中與主人賛者並立者以其與主人賛者俱是執勞役之事故</span><br/>
<span class='tline' id='l258' data-llen='7408:7437'>先入房並立待事故鄭云近事也云盥於洗西由賔階升也者賛者盥</span><br/>
<span class='tline' id='l259' data-llen='7437:7466'>於洗西無正文案郷飲酒主人在洗北南面賔在洗南北面如此相郷</span><br/>
<span class='tline' id='l260' data-llen='7466:7495'>又主人從内賔從外來之便賛者亦從之又卑不可與賔並明在洗西</span><br/>
<span class='tline' id='l261' data-llen='7495:7524'>東面及向賔階便知在洗西也云由賔階升者以與主人賛者在房並</span><br/>
<span class='tline' id='l262' data-llen='7524:7553'>立恐由阼階故明之同於賔客也云南上尊於主人之賛者以其賔主</span><br/>
<span class='tline' id='l263' data-llen='7553:7582'>賛者俱降一等兩賛尊卑同而云尊者直以主人尊敬賔之賛故云尊</span><br/>
<span class='tline' id='l264' data-llen='7582:7611'>於主人之賛又知與主人賛並立者以賛冠一人而已而云南上明與</span><br/>
<span class='tline' id='l265' data-llen='7611:7638'><a onclick="displayPageImage('KR1d0027', 'SBCK', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l266' data-llen='7638:7667'>主人爲序也　主人至西面　注主人至主人　釋曰云主人之賛者</span><br/>
<span class='tline' id='l267' data-llen='7667:7696'>其屬中士若下士者以主人上士爲正故云其屬中士若主人是中士</span><br/>
<span class='tline' id='l268' data-llen='7696:7725'>賛是其屬下士爲之賔與賛冠者同云筵布席也者謂布冠者席也云</span><br/>
<span class='tline' id='l269' data-llen='7725:7753'>東序主人位也者引冠義云適子冠於阼爲證是也　將冠至南面</span><br/>
<span class='tline' id='l270' data-llen='7753:7782'>注南面至賔命　釋曰知在房外之西不在東者以房外之東南當阼</span><br/>
<span class='tline' id='l271' data-llen='7782:7811'>階是知房外者皆在房外之西故昏禮女出于母左母在房外之西故</span><br/>
<span class='tline' id='l272' data-llen='7811:7839'>得出時在母左也云待賔命者以其下文有賔揖將冠則賔有命也</span><br/>
<span class='tline' id='l273' data-llen='7839:7868'>賛者至南端　注賛者至爲節　釋曰前頍項已下六物同一篋陳於</span><br/>
<span class='tline' id='l274' data-llen='7868:7897'>房今將用之故賛冠者取置于將冠之席南擬用若然六者俱用不言</span><br/>
<span class='tline' id='l275' data-llen='7897:7926'>纓紘等四物大略其實皆有可知不言櫛盛於簞今亦併簞將來置於</span><br/>
<span class='tline' id='l276' data-llen='7926:7955'>席南端也服不將來置於席南者皆加冠訖冝房中隱處加服訖乃見</span><br/>
<span class='tline' id='l277' data-llen='7955:7984'>容體也知賛者是其賔之賛冠者也者以其賛冠者主爲冠事而來故</span><br/>
<span class='tline' id='l278' data-llen='7984:8013'>知取笄纚是賔之賛冠者若非賔之賛者則云主人以别之故上云主</span><br/>
<span class='tline' id='l279' data-llen='8013:8042'>人之賛者是也　賔揖至設纚　釋曰此二者勞役之事故賛者爲之</span><br/>
<span class='tline' id='l280' data-llen='8042:8071'>也　賔降至人對　釋曰云辭對之辭未聞者上筮賔宿賔之時雖不</span><br/>
<span class='tline' id='l281' data-llen='8071:8098'><a onclick="displayPageImage('KR1d0027', 'SBCK', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l282' data-llen='8098:8127'>言其辭下皆陳其辭此賔主之辭下皆不言故云未聞也　賔盥至初</span><br/>
<span class='tline' id='l283' data-llen='8127:8155'>位　釋曰云主人升復初位者謂初升序端也　注古文壹皆作一</span><br/>
<span class='tline' id='l284' data-llen='8155:8184'>釋曰一壹得通用雖疊古文不破之也　賔筵至授賔　注正纚至冠</span><br/>
<span class='tline' id='l285' data-llen='8184:8213'>也　釋曰云正纚者將加冠冝親之者以其賛者前已設纚訖今賔復</span><br/>
<span class='tline' id='l286' data-llen='8213:8242'>出正之者雖舊設巳正以親加冠故纚亦冝親之也云下一等升一等</span><br/>
<span class='tline' id='l287' data-llen='8242:8271'>則中等相授者案匠人天子之堂九尺賈馬以爲傍九等爲階則諸侯</span><br/>
<span class='tline' id='l288' data-llen='8271:8300'>堂冝七尺則七等階大夫堂冝五尺則五等階士冝三尺則三等階故</span><br/>
<span class='tline' id='l289' data-llen='8300:8329'>鄭以中等解之也知冠是緇布冠者以下文有皮弁爵弁故知此是緇</span><br/>
<span class='tline' id='l290' data-llen='8329:8357'>布冠也　賔右至者卒注進容至纓也　釋曰知進容者行翔而前</span><br/>
<span class='tline' id='l291' data-llen='8357:8386'>鶬焉者曲禮云堂上不趨室中不翔則堂上固得翔矣又云大夫濟濟</span><br/>
<span class='tline' id='l292' data-llen='8386:8415'>士蹌蹌注云皆行容止之貌此進容是士故知進容謂行翔而前鶬焉</span><br/>
<span class='tline' id='l293' data-llen='8415:8444'>云至則立祝者以經祝下乃云坐如初故祝時立可知云坐如初坐筵</span><br/>
<span class='tline' id='l294' data-llen='8444:8473'>前者上正纚時筵前坐是初坐也云卒謂設缺項結纓也者下文皮弁</span><br/>
<span class='tline' id='l295' data-llen='8473:8502'>賛者卒紘此謂緇布冠無笄紘直頍項青組纓屬於頍故卒者終頍項</span><br/>
<span class='tline' id='l296' data-llen='8502:8531'>與結纓也若然經云右手執項謂冠後爲項非頍項其下皮弁爵弁無</span><br/>
<span class='tline' id='l297' data-llen='8531:8559'><a onclick="displayPageImage('KR1d0027', 'SBCK', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l298' data-llen='8559:8588'>頍項皆云執項故知非頍項也　冠者至南面　注復出至容體　釋</span><br/>
<span class='tline' id='l299' data-llen='8588:8617'>曰言復者對前出房故云復前出爲待賔命此出爲觀衆以容體也案</span><br/>
<span class='tline' id='l300' data-llen='8617:8646'>郊特牲論加冠之事云加有成也故此鄭云一加禮成也云觀衆以容</span><br/>
<span class='tline' id='l301' data-llen='8646:8675'>體者以其旣去緇布衣錦縁童子服著此玄端成人之服使衆觀知故</span><br/>
<span class='tline' id='l302' data-llen='8675:8701'>云觀衆以容體也　賔揖至卒紘　注如初至屬之　釋曰此</span><br/>
<span class='tline' id='l303' data-llen='8701:8730'>當第二加皮弁之節云即筵坐櫛者坐訖當脫緇布冠乃更櫛也云設</span><br/>
<span class='tline' id='l304' data-llen='8730:8759'>笄者凡諸設笄有二種一是紒内安髮之笄一是皮弁爵弁及六冕固</span><br/>
<span class='tline' id='l305' data-llen='8759:8788'>冠之笄今此櫛訖未加冠即言設笄者冝是紒内安髮之笄也若安髮</span><br/>
<span class='tline' id='l306' data-llen='8788:8817'>之笄則緇布冠亦冝有之前櫛訖不言設笄者以其固冠之笄緇布冠</span><br/>
<span class='tline' id='l307' data-llen='8817:8846'>無笄而皮弁爵弁有笄上文已陳訖今若緇布冠亦言設笄即與皮弁</span><br/>
<span class='tline' id='l308' data-llen='8846:8875'>爵弁相亂故緇布冠不言設笄其實亦有也若然緇布冠不言設笄而</span><br/>
<span class='tline' id='l309' data-llen='8875:8904'>言設纚皮弁冠言設笄不言設纚互見爲義明皆有也其於固冠之笄</span><br/>
<span class='tline' id='l310' data-llen='8904:8933'>則於賔加弁之時自設之可知云如初爲不見者言也者上加緇布冠</span><br/>
<span class='tline' id='l311' data-llen='8933:8962'>時有賔降主人降賔辭主人對賔盥卒一揖一讓升主人升復初位賔</span><br/>
<span class='tline' id='l312' data-llen='8962:8991'>筵前坐之等相次此皆不見故設經省文如之而已故云爲不見者言</span><br/>
<span class='tline' id='l313' data-llen='8991:9019'><a onclick="displayPageImage('KR1d0027', 'SBCK', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='9019:9048'>也云卒紘謂繫屬之者即上注云有笄者屈組以爲紘仰屬之左相繫</span><br/>
<span class='tline' id='l315' data-llen='9048:9084'>定右相<img height='20' width='20' alt='&amp;KR1362' title='KR1362' src='https://raw.githubusercontent.com/kanripo/KR-Gaiji/master/images/KR1362.png'/>繫擬解時易爲繫屬之也　興賔至南面　釋曰興謂冠者</span><br/>
<span class='tline' id='l316' data-llen='9084:9113'>加皮弁訖起待賔揖之也云適房服素積素韠者上陳服皮弁云緇帶</span><br/>
<span class='tline' id='l317' data-llen='9113:9142'>素韠此不言緇帶者上唯有一帶不言可知故不言也　注容者至益</span><br/>
<span class='tline' id='l318' data-llen='9142:9171'>䌓　釋曰此對上加緇布冠時直言岀房南面不言容此則言容以再</span><br/>
<span class='tline' id='l319' data-llen='9171:9200'>加彌成其儀益繁故言容其實彼出亦是容故鄭注云觀衆以容體也</span><br/>
<span class='tline' id='l320' data-llen='9200:9229'>賔降至之儀　注降三至容岀　釋曰云降三等下至地者據士而言</span><br/>
<span class='tline' id='l321' data-llen='9229:9258'>云他謂卒紘容出者以其自餘皆緇布冠見訖皮弁如之而以至卒紘</span><br/>
<span class='tline' id='l322' data-llen='9258:9286'>容出唯皮弁有之故知他謂此二者也　徹皮至于房注徹者至爲</span><br/>
<span class='tline' id='l323' data-llen='9286:9315'>之　釋曰冠即緇布冠也不言緇布冠者可知故也皮弁具言者以有</span><br/>
<span class='tline' id='l324' data-llen='9315:9344'>爵弁之嫌然不言爵弁者著之以受醴至見母兄弟姑姊訖乃易服故</span><br/>
<span class='tline' id='l325' data-llen='9344:9373'>也云徹者賛冠者主人之賛者爲之者以其賛冠者奠櫛主人之賛者</span><br/>
<span class='tline' id='l326' data-llen='9373:9402'>設筵故知還遣之也　筵于戸西南面　注筵主至戸西　釋曰知主</span><br/>
<span class='tline' id='l327' data-llen='9402:9431'>人之賛者設筵者以上文筵於東序已遣主人之賛故知此亦主人之</span><br/>
<span class='tline' id='l328' data-llen='9431:9460'>賛者也云戸西室戸西者以下記醮於客位在戸西醮醴同處故知戸</span><br/>
<span class='tline' id='l329' data-llen='9460:9488'><a onclick="displayPageImage('KR1d0027', 'SBCK', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l330' data-llen='9488:9517'>西也　賛者至面葉　注洗盥至爲擖　釋曰云洗盥而洗爵者凡洗</span><br/>
<span class='tline' id='l331' data-llen='9517:9546'>爵者必先盥盥有不洗爵者此經直云洗明盥手乃洗爵故鄭云盥而</span><br/>
<span class='tline' id='l332' data-llen='9546:9575'>洗爵引昏禮房中之洗至北面盥者證房中有洗之事若然前設洗于</span><br/>
<span class='tline' id='l333' data-llen='9575:9604'>庭者不爲醴以房中有洗醴尊也云側酌者言無爲之薦者謂無人爲</span><br/>
<span class='tline' id='l334' data-llen='9604:9633'>之薦脯醢還是此賛者故下直言薦脯醢不言别有他人明還是賛者</span><br/>
<span class='tline' id='l335' data-llen='9633:9662'>也昏禮賛醴婦是賛者自酌自薦經雖不言側酌側自明也云葉柶大</span><br/>
<span class='tline' id='l336' data-llen='9662:9691'>端者謂扱醴之面柄細故以爲柶大端此與昏禮賔皆云面葉者此以</span><br/>
<span class='tline' id='l337' data-llen='9691:9720'>賔尊不入戸賛者面葉授賔賔得面枋授冠者冠者得之面葉以扱醴</span><br/>
<span class='tline' id='l338' data-llen='9720:9749'>而祭昏禮賔亦主人尊不入房賛者面葉以授主人主人面枋以授賔</span><br/>
<span class='tline' id='l339' data-llen='9749:9778'>賔得面葉以扱祭至於聘禮禮賔宰夫實觶以醴加柶于觶面枋授公</span><br/>
<span class='tline' id='l340' data-llen='9778:9807'>者凡醴皆設柶聘禮宰夫不訝授公側受醴則還面枋以授賔故面枋</span><br/>
<span class='tline' id='l341' data-llen='9807:9836'>也　賔揖至北面　注戸東至爲柄　釋曰知室戸東者以其冠者在</span><br/>
<span class='tline' id='l342' data-llen='9836:9865'>室戸西賔自至房戸取醴酌醴者出向西以授也　冠者至荅拜　注</span><br/>
<span class='tline' id='l343' data-llen='9865:9894'>筵西至主人　釋曰云筵西拜南面拜也者上云冠者筵西南面知受</span><br/>
<span class='tline' id='l344' data-llen='9894:9923'>觶拜還南面也知賔東面在西序者以上文與主人相對本位於西序</span><br/>
<span class='tline' id='l345' data-llen='9923:9951'><a onclick="displayPageImage('KR1d0027', 'SBCK', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l346' data-llen='9951:9980'>也云東面者明成人與爲禮異於荅主人者案郷飲酒郷射賔於西階</span><br/>
<span class='tline' id='l347' data-llen='9980:10009'>北面荅主人拜今此於西序東面拜故云異於荅主人又昬禮禮賔聘</span><br/>
<span class='tline' id='l348' data-llen='10009:10038'>禮禮賔皆云拜送此云荅拜不云拜送者彼醴是主人之物故云拜送</span><br/>
<span class='tline' id='l349' data-llen='10038:10067'>此醴非賔物故云荅拜也　薦脯醢　注賛冠者也　釋曰上文云賛</span><br/>
<span class='tline' id='l350' data-llen='10067:10096'>側酌醴是賛冠者明此薦亦是賛冠者也　冠者至荅拜　釋曰云祭</span><br/>
<span class='tline' id='l351' data-llen='10096:10125'>醴三興者三祭者亦如昏禮始扱一祭又扱再祭也云筵末坐啐醴建</span><br/>
<span class='tline' id='l352' data-llen='10125:10154'>柶興降筵此啐醴不拜旣爵者以其不卒爵故不拜也　冠者至于母</span><br/>
<span class='tline' id='l353' data-llen='10154:10183'>注薦東至闈門　釋曰云薦東薦左者據南面爲正故云薦左也云凡</span><br/>
<span class='tline' id='l354' data-llen='10183:10212'>奠爵將舉者於右者謂若郷飲酒郷射是也此文及昏禮賛醴婦是不</span><br/>
<span class='tline' id='l355' data-llen='10212:10241'>舉者皆奠之於左也云適東壁者出闈門也者宫中之門曰闈門母旣</span><br/>
<span class='tline' id='l356' data-llen='10241:10270'>冠子無事故不在門外今子須見母故知出闈門也云婦人入廟由闈</span><br/>
<span class='tline' id='l357' data-llen='10270:10299'>門者雜記云夫人奔喪入自闈門升自側階鄭注云宫中之門曰闈門</span><br/>
<span class='tline' id='l358' data-llen='10299:10328'>爲相通者也是也　母拜至又拜　注婦人至俠拜　釋曰鄭云婦人</span><br/>
<span class='tline' id='l359' data-llen='10328:10357'>於丈夫雖其子猶俠拜者欲見禮子之體例但是婦人於丈夫皆使俠</span><br/>
<span class='tline' id='l360' data-llen='10357:10386'>拜故舉子以見義也　賔降至初位　釋曰此將欲與冠者造字而迎</span><br/>
<span class='tline' id='l361' data-llen='10386:10414'><a onclick="displayPageImage('KR1d0027', 'SBCK', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l362' data-llen='10414:10443'>之位也　注初位至之位　釋曰云初位初至階讓升之位者謂初迎</span><br/>
<span class='tline' id='l363' data-llen='10443:10472'>賔至階讓升之位其賔直西序則非初讓升之位主人直東序西者欲</span><br/>
<span class='tline' id='l364' data-llen='10472:10501'>迎其事聞字之言故也　冠者至者對　注對應至未聞　釋曰云賔</span><br/>
<span class='tline' id='l365' data-llen='10501:10530'>字之者即下文有字辭又有某甫之字若孔子云尼父之字是也云其</span><br/>
<span class='tline' id='l366' data-llen='10530:10559'>辭未聞者下有賔祝辭不見冠者應辭故云未聞也案禮記冠義云旣</span><br/>
<span class='tline' id='l367' data-llen='10559:10588'>冠而字之成人之道也見於母母拜之據彼則字訖乃見母此文先見</span><br/>
<span class='tline' id='l368' data-llen='10588:10617'>乃字者此文見母是正見彼見母在下者記人以下有兄弟之等皆拜</span><br/>
<span class='tline' id='l369' data-llen='10617:10646'>之故退見母於下使與兄弟拜文相近也若然未字先見母字訖乃見</span><br/>
<span class='tline' id='l370' data-llen='10646:10674'>兄弟之等者急於母緩於兄弟也　賔出至門外　注不出至醴之</span><br/>
<span class='tline' id='l371' data-llen='10674:10703'>釋曰以下云請醴賔故云將醴之也　請醴至就次　注此醴至爲之</span><br/>
<span class='tline' id='l372' data-llen='10703:10732'>釋曰云此醴當作禮者對上文有酌醴受醴之等不破之此當爲上於</span><br/>
<span class='tline' id='l373' data-llen='10732:10761'>下之禮不得用醴禮即從醴字何者周禮云諸侯用鬯不云鬯賔明不</span><br/>
<span class='tline' id='l374' data-llen='10761:10790'>得以醴禮賔即爲醴故破從禮也云次門外更衣處也者次者舎之名</span><br/>
<span class='tline' id='l375' data-llen='10790:10819'>以其行禮衣服或與常服不同更衣之時須入於次故云更衣處也云</span><br/>
<span class='tline' id='l376' data-llen='10819:10848'>心帷幕簟席爲之者案聘禮記云宗人授次次以帷少退于君之次注</span><br/>
<span class='tline' id='l377' data-llen='10848:10876'><a onclick="displayPageImage('KR1d0027', 'SBCK', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l378' data-llen='10876:10905'>云主國之門外諸侯及卿大夫之所使者次位皆有常處又案周禮幕</span><br/>
<span class='tline' id='l379' data-llen='10905:10934'>人掌帷幕幄帟綬之事注云帷幕皆以布爲之四合象宫室曰幄云簟</span><br/>
<span class='tline' id='l380' data-llen='10934:10963'>席者士卑或用簟席是以雜記諸侯大夫喪皆用布士用簟席爲之次</span><br/>
<span class='tline' id='l381' data-llen='10963:10992'>亦當然　冠者至如之　注見賛至賔出　釋曰兄弟位在東方此賛</span><br/>
<span class='tline' id='l382' data-llen='10992:11021'>冠者則賔之類故賛者東面也言賛者先拜冠者荅者也知賛者後賔</span><br/>
<span class='tline' id='l383' data-llen='11021:11050'>出者文於見兄弟下始見之明賛者後賔岀也出亦當就次待禮之也</span><br/>
<span class='tline' id='l384' data-llen='11050:11079'>入見至見母　注入入至妹卑　釋曰男子居外女子居内廟在寢門</span><br/>
<span class='tline' id='l385' data-llen='11079:11108'>外入見入寢門可知不見父與賔者蓋冠畢則已見也不言者從可知</span><br/>
<span class='tline' id='l386' data-llen='11108:11137'>也云不見妹妹卑者以其妹卑於姑姊故不見也　乃易至先生　注</span><br/>
<span class='tline' id='l387' data-llen='11137:11166'>易服至仕者　釋曰云易服者爵弁旣助祭之服不可服見君與先生</span><br/>
<span class='tline' id='l388' data-llen='11166:11195'>等故易服服玄端也云易服不朝服者非朝事也者此乃因加冠以成</span><br/>
<span class='tline' id='l389' data-llen='11195:11224'>人之禮見君非正服之節故不朝服經直云玄端則兼玄冠矣今更云</span><br/>
<span class='tline' id='l390' data-llen='11224:11253'>玄冠者以初冠時服玄端爲緇布冠服緇布冠非常著之冠而弊之易</span><br/>
<span class='tline' id='l391' data-llen='11253:11282'>服冝服玄冠配玄端故兼云玄冠也朝服與玄端同玄端則玄裳黃裳</span><br/>
<span class='tline' id='l392' data-llen='11282:11311'>雜裳黒屨若朝服玄冠玄端雖同但裳以素而屨色白也以其但正幅</span><br/>
<span class='tline' id='l393' data-llen='11311:11339'><a onclick="displayPageImage('KR1d0027', 'SBCK', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l394' data-llen='11339:11368'>故朝服亦得端名然六冕皆正幅故亦名端是以樂記云魏文侯端冕</span><br/>
<span class='tline' id='l395' data-llen='11368:11397'>而聽古樂又論語云端章甫鄭云端玄端諸侯視朝之服則玄端不朝</span><br/>
<span class='tline' id='l396' data-llen='11397:11426'>得名爲玄端也云摯雉也者士執雉是其常故知摯是雉也云郷先生</span><br/>
<span class='tline' id='l397' data-llen='11426:11455'>郷中老人爲卿大夫致仕者者此即郷飲酒與郷射記先生及書傳父</span><br/>
<span class='tline' id='l398' data-llen='11455:11484'>師皆一也先生亦有士之少師鄭不言者經云郷大夫不言士故先生</span><br/>
<span class='tline' id='l399' data-llen='11484:11513'>亦略不言其實亦當有士也　乃醴至之禮　注壹獻至用清　釋曰</span><br/>
<span class='tline' id='l400' data-llen='11513:11542'>此醴亦當爲禮不言可知也云壹獻者主人獻賔而已即燕無亞獻者</span><br/>
<span class='tline' id='l401' data-llen='11542:11571'>者案特牲少牢主人獻尸主婦亞獻爲二獻此則主人獻賔而已無亞</span><br/>
<span class='tline' id='l402' data-llen='11571:11600'>獻知即燕者郷飲酒末有燕故知獻後有燕云獻酢酬賔主人各兩爵</span><br/>
<span class='tline' id='l403' data-llen='11600:11629'>而禮成者主人獻賔賔酢主人主人將酬賔先自飲訖乃酬賔奠而不</span><br/>
<span class='tline' id='l404' data-llen='11629:11658'>舉是賔主人各兩爵而禮成也必知一獻之禮禮備有酬酢者昏禮舅</span><br/>
<span class='tline' id='l405' data-llen='11658:11687'>姑饗婦以一獻之禮奠酬得正禮不旅又曰婦酢舅更爵自薦是備酬</span><br/>
<span class='tline' id='l406' data-llen='11687:11716'>酢也郷飲酒亦備獻酢酬是其義也云特牲少牢饋食之禮獻尸此其</span><br/>
<span class='tline' id='l407' data-llen='11716:11745'>類也者此賔主人各兩爵無亞獻彼主人主婦各一爵有亞獻雖不同</span><br/>
<span class='tline' id='l408' data-llen='11745:11774'>得主人一獻義類同故云此其類也云士禮一獻者即士冠及昏禮郷</span><br/>
<span class='tline' id='l409' data-llen='11774:11802'><a onclick="displayPageImage('KR1d0027', 'SBCK', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l410' data-llen='11802:11831'>飲酒禮郷射皆是一獻也云卿大夫三獻者案左氏傳云季孫宿如晉</span><br/>
<span class='tline' id='l411' data-llen='11831:11860'>拜莒田也晉侯享之有加籩武子退使行人告曰小國之事大國也苟</span><br/>
<span class='tline' id='l412' data-llen='11860:11889'>免於討不敢求貺得貺不過三獻又禮記郊特牲云三獻之介亦謂卿</span><br/>
<span class='tline' id='l413' data-llen='11889:11918'>大夫三獻之介案大行人云上公饗禮九獻侯伯七獻子男五獻是以</span><br/>
<span class='tline' id='l414' data-llen='11918:11947'>大夫三獻士一獻亦是其差也云禮賔不用柶者泲其醴者此有獻酢</span><br/>
<span class='tline' id='l415' data-llen='11947:11976'>酬飲之泲者故不用柶冠禮禮子用醴不泲故用柶也云内則曰飲者</span><br/>
<span class='tline' id='l416' data-llen='11976:12005'>鄭注云目諸飲也云重醴清糟者鄭云重陪也糟醇也清泲也致飲有</span><br/>
<span class='tline' id='l417' data-llen='12005:12034'>醇者有泲者陪設之稻醴以下是也云凡禮事質者用糟文者用清者</span><br/>
<span class='tline' id='l418' data-llen='12034:12063'>質者謂若冠禮禮子之類是也故於房戸之間顯處設尊也　主人至</span><br/>
<span class='tline' id='l419' data-llen='12063:12092'>儷皮　注飲賔至爲離　釋曰主人酬賔當奠酬之節行之以財貨也</span><br/>
<span class='tline' id='l420' data-llen='12092:12121'>此禮賔與饗禮同但爲饗禮有酬幣則多故聘禮云若不親饗致饗以</span><br/>
<span class='tline' id='l421' data-llen='12121:12150'>酬幣注云禮幣束帛乗馬亦不是過也又案大戴禮云禮幣采飾而四</span><br/>
<span class='tline' id='l422' data-llen='12150:12179'>馬是大夫禮多與士異也案禮器云琥璜爵鄭云天子酬諸侯諸侯相</span><br/>
<span class='tline' id='l423' data-llen='12179:12208'>酬以此玉將幣也則又異於大夫也下凡酬幣之法尊卑獻數多少不</span><br/>
<span class='tline' id='l424' data-llen='12208:12237'>同及其酬幣唯於奠酬之節一行而已春秋秦后子岀奔晉后子享晉</span><br/>
<span class='tline' id='l425' data-llen='12237:12265'><a onclick="displayPageImage('KR1d0027', 'SBCK', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l426' data-llen='12265:12294'>侯歸取酬幣終事八反杜注云備九獻之儀始禮自齎其一故續送其</span><br/>
<span class='tline' id='l427' data-llen='12294:12323'>八酬酒幣彼九獻之閒皆云幣春秋之代奢侈之法非正禮也云束帛</span><br/>
<span class='tline' id='l428' data-llen='12323:12352'>十端也者禮之通例凡言束者無問脯與錦皆以十爲數也云儷皮兩</span><br/>
<span class='tline' id='l429' data-llen='12352:12381'>鹿皮也者當與射禮庭實之皮同禮記郊特牲云虎豹之皮示服猛也</span><br/>
<span class='tline' id='l430' data-llen='12381:12410'>又覲禮用馬則國君用馬或虎豹皮若臣聘則用鹿皮故鄭注聘禮云</span><br/>
<span class='tline' id='l431' data-llen='12410:12439'>凡君於臣臣於君麋鹿皮可也言可者以無正文若然兩說諸侯自相</span><br/>
<span class='tline' id='l432' data-llen='12439:12468'>見亦用虎豹皮也　賛者至爲介　注賛者至爲介　釋曰鄭知賛者</span><br/>
<span class='tline' id='l433' data-llen='12468:12497'>衆賔者以其下别言賛冠者明上云賛者是衆賔也云介賔之輔者以</span><br/>
<span class='tline' id='l434' data-llen='12497:12526'>其郷飲酒之禮賢者爲賔其次爲介又其次爲衆賔彼據將貢以爲優</span><br/>
<span class='tline' id='l435' data-llen='12526:12555'>劣之次也此雖不貢以飲酒之禮立賔主亦以優劣立介以輔也云以</span><br/>
<span class='tline' id='l436' data-llen='12555:12584'>賛爲之尊之者謂賔此賛冠者故遣爲介也云飲酒之禮賢者爲賔其</span><br/>
<span class='tline' id='l437' data-llen='12584:12613'>次爲介者取尊爲義也　賔岀至賔俎　注一獻至家也　釋曰賔不</span><br/>
<span class='tline' id='l438' data-llen='12613:12642'>言薦脯醢者案舅姑共饗婦以一獻有姑薦則此一獻亦有薦脯醢可</span><br/>
<span class='tline' id='l439' data-llen='12642:12671'>知經有俎必有特牲但郷飲酒郷射取擇人而用狗此冠禮無擇人之</span><br/>
<span class='tline' id='l440' data-llen='12671:12700'>義則不用狗但無正文故云其牲未聞也知使人歸諸賔家者以賔岀</span><br/>
<span class='tline' id='l441' data-llen='12700:12728'><a onclick="displayPageImage('KR1d0027', 'SBCK', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l442' data-llen='12728:12748'>主人送於門外乃始言歸賔俎明歸於賔家也</span><br/>
<span class='tline' id='l443' data-llen='12748:12756'>儀禮䟽卷第二</span><br/>
</p>
<p><br/>
</p>
  </div>
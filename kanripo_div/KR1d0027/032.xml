<div id="txtcont" class="span9" style="position: relative;">
    <p><br/>
<span class='tline' id='l9' data-llen='220:247'><a onclick="displayPageImage('KR1d0027', 'SBCK', '032-1a' );" name="032-1a" class="pb">[032-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='247:257'>儀禮䟽卷第三十八</span><br/>
<span class='tline' id='l11' data-llen='257:286'>　　　　唐朝散大夫行太學博士弘文館學士臣賈　公彦　等撰</span><br/>
<span class='tline' id='l12' data-llen='286:315'>旣夕第十三　鄭目録云士喪禮之下篇也旣巳也謂先葬二日巳夕</span><br/>
<span class='tline' id='l13' data-llen='315:344'>哭時與葬閒一日凡朝廟日請啓期必容焉此諸侯之下士一廟其上</span><br/>
<span class='tline' id='l14' data-llen='344:373'>士二廟則旣夕哭先葬前三日大戴第十五小戴第十四别録名士喪</span><br/>
<span class='tline' id='l15' data-llen='373:402'>禮下篇第十三　釋曰鄭目録云士喪禮下篇者依别録而言以其記</span><br/>
<span class='tline' id='l16' data-llen='402:431'>下士之始死乃記葬時而揔記之故名士喪禮下篇也鄭又云先葬二</span><br/>
<span class='tline' id='l17' data-llen='431:460'>日與葬閒一日者驗經云旣夕哭請啓期告于賔明旦夙興開殯即遷</span><br/>
<span class='tline' id='l18' data-llen='460:489'>于祖一日又厥明即葬故知是葬前二日與葬閒一日也云必容者請</span><br/>
<span class='tline' id='l19' data-llen='489:518'>啓期在葬前二日中閒容朝廟一日故云必容焉鄭又云此諸侯下士</span><br/>
<span class='tline' id='l20' data-llen='518:547'>一廟其上士二廟則旣夕哭先葬前三日者以其一廟則一日朝二廟</span><br/>
<span class='tline' id='l21' data-llen='547:576'>則二日朝故葬前三日中閒容二日故三日若然大夫三廟者葬前四</span><br/>
<span class='tline' id='l22' data-llen='576:605'>日諸侯五廟者葬前六日天子七廟者葬前八日差次可知　旣夕哭</span><br/>
<span class='tline' id='l23' data-llen='605:634'>注旣巳至位時　釋曰此經論旣夕哭請啓期之事夕哭者是主人朝</span><br/>
<span class='tline' id='l24' data-llen='634:663'>夕哭在殯宫阼階之下禮將請啓殯之時主人於夕哭訖出寢門復外</span><br/>
<span class='tline' id='l25' data-llen='663:690'><a onclick="displayPageImage('KR1d0027', 'SBCK', '032-1b' );" name="032-1b" class="pb">[032-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='690:719'>位故鄭云謂出門哭止復外位時者鄭知復外位請者見上篇卜日禮</span><br/>
<span class='tline' id='l27' data-llen='719:748'>云旣朝哭皆復外位朝夕之哭其禮並同明知此請啓期亦在復外位</span><br/>
<span class='tline' id='l28' data-llen='748:777'>時若然上篇卜日禮云旣朝哭皆復外位此不於旣朝哭而待旣夕哭</span><br/>
<span class='tline' id='l29' data-llen='777:806'>者謂明日之朝始啓殯又不可隔夕哭故於旣夕請也但復外位之時</span><br/>
<span class='tline' id='l30' data-llen='806:834'>必有弔賔來亦在外位故請期因告賔也　請啓期告于賔注將葬</span><br/>
<span class='tline' id='l31' data-llen='834:863'>至爲開　釋曰云將葬當遷柩于祖有司於是乃請啓肂之期於主人</span><br/>
<span class='tline' id='l32' data-llen='863:892'>以告賔者鄭解時未至而豫前二日夕哭之後出於門外位請期者明</span><br/>
<span class='tline' id='l33' data-llen='892:921'>旦須啓肂以柩朝于祖故有司於此時請啓肂之期告賔使知而來赴</span><br/>
<span class='tline' id='l34' data-llen='921:950'>弔之事也　夙興至門外　注祖王至共廟　釋曰自此盡階閒論豫</span><br/>
<span class='tline' id='l35' data-llen='950:979'>於祖廟陳饌之事言夙興者謂夕哭請期訖明旦早起豫設盆盥於祖</span><br/>
<span class='tline' id='l36' data-llen='979:1008'>廟門外擬舉鼎之人盥手案小斂設盆盥在東堂下大斂設盥于門外</span><br/>
<span class='tline' id='l37' data-llen='1008:1037'>雖不言東方約小斂盥在東堂下則大斂盥亦門外東方此下陳鼎如</span><br/>
<span class='tline' id='l38' data-llen='1037:1066'>大斂奠則此設盥亦在門外東方如大斂也云祖王父也者案祭法云</span><br/>
<span class='tline' id='l39' data-llen='1066:1096'>曰考廟曰王考廟此云王父王父之言出於彼云下士祖禰共廟者又祭</span><br/>
<span class='tline' id='l40' data-llen='1096:1125'>法云適士二廟官師一廟鄭注云官師中士下士案下記云其二廟則</span><br/>
<span class='tline' id='l41' data-llen='1125:1152'><a onclick="displayPageImage('KR1d0027', 'SBCK', '032-2a' );" name="032-2a" class="pb">[032-2a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='1152:1181'>饌于禰則此經所朝據一廟者而言設盥于祖是下士一廟祖禰共廟</span><br/>
<span class='tline' id='l43' data-llen='1181:1210'>據尊者而言也　陳鼎至如之　注皆皆至之奠　釋曰案上文殯後</span><br/>
<span class='tline' id='l44' data-llen='1210:1239'>大斂之陳三鼎有豚魚腊在廟門外西面北上此陳鼎亦如之云東方</span><br/>
<span class='tline' id='l45' data-llen='1239:1268'>之饌亦如之者彼大斂時云東方之饌兩瓦甒其實醴酒毼豆兩其實</span><br/>
<span class='tline' id='l46' data-llen='1268:1297'>葵菹芋蠃醢兩籩無縢布巾其實栗不擇脯四脡故今云東方之饌亦</span><br/>
<span class='tline' id='l47' data-llen='1297:1326'>如之云皆皆三鼎也者以其言皆明非一鼎皆三鼎可知又不言外内</span><br/>
<span class='tline' id='l48' data-llen='1326:1355'>即門外及陳于阼階下亦西面北上外内同云如殯如大斂旣殯之奠</span><br/>
<span class='tline' id='l49' data-llen='1355:1384'>者以其大斂於阼階即移于棺而殯之殯訖乃于室中設大斂之奠即</span><br/>
<span class='tline' id='l50' data-llen='1384:1413'>大斂奠在殯後恐於殯時别有奠故明之云如殯如大斂旣殯之奠也</span><br/>
<span class='tline' id='l51' data-llen='1413:1442'>夷牀饌于階閒　注夷之至此牀　釋曰云夷之言尸也者遷尸於堂</span><br/>
<span class='tline' id='l52' data-llen='1442:1471'>亦言夷尸盤衾皆依尸而言故云夷之言尸也云朝正柩用此牀者謂</span><br/>
<span class='tline' id='l53' data-llen='1471:1500'>柩至祖廟兩楹之閒尸北首之時乃用此牀故名夷牀也　二燭至門</span><br/>
<span class='tline' id='l54' data-llen='1500:1529'>外　注早闇至用蒸　釋曰自此盡夷衾論啓殯及變服之事二燭者</span><br/>
<span class='tline' id='l55' data-llen='1529:1558'>以其發殯宫二者下云燭入注云炤徹與啓肂者故於此豫備之云燭</span><br/>
<span class='tline' id='l56' data-llen='1558:1587'>用蒸者案周禮甸師氏云以薪蒸役外内饔注云大曰薪小曰蒸又案</span><br/>
<span class='tline' id='l57' data-llen='1587:1614'><a onclick="displayPageImage('KR1d0027', 'SBCK', '032-2b' );" name="032-2b" class="pb">[032-2b] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1614:1642'>又案少儀云主者執燭抱燋鄭云未爇曰燋燋即蒸故云燭用蒸也</span><br/>
<span class='tline' id='l59' data-llen='1642:1671'>丈夫至如初　注爲將至外位　釋曰云爲將啓變也者凡男子免與</span><br/>
<span class='tline' id='l60' data-llen='1671:1700'>括髮散帶垂婦人髽皆當小斂之節今於啓殯時亦見尸柩故變同小</span><br/>
<span class='tline' id='l61' data-llen='1700:1729'>斂之時故云爲將啓變也云此互文以相見耳髽婦人之變者髽旣是</span><br/>
<span class='tline' id='l62' data-llen='1729:1758'>婦人之變則免是男子之變今丈夫見其人不見免則丈夫當免矣婦</span><br/>
<span class='tline' id='l63' data-llen='1758:1787'>人見其髽不見人則婦人當髽矣故云互文以相見耳引喪服小記者</span><br/>
<span class='tline' id='l64' data-llen='1787:1816'>證見未成服巳前男子免而婦人髽旣成服以後男子冠婦人笄若然</span><br/>
<span class='tline' id='l65' data-llen='1816:1845'>小斂之時斬衰男子括髮齊衰以下男子免不言男子括髮者欲見啓</span><br/>
<span class='tline' id='l66' data-llen='1845:1874'>殯之後雖斬衰亦免而無括髮知者案喪服小記云緦小功虞卒哭則</span><br/>
<span class='tline' id='l67' data-llen='1874:1903'>免注云棺柩巳藏嫌恩輕可以不免也言則免者則旣殯先啓之閒雖</span><br/>
<span class='tline' id='l68' data-llen='1903:1932'>有事不免以此而言先啓不免則啓當免矣又喪服小記云君弔雖不</span><br/>
<span class='tline' id='l69' data-llen='1932:1961'>當免時也主人必免不散麻雖異國之君免也親者皆免注云不散麻</span><br/>
<span class='tline' id='l70' data-llen='1961:1990'>者自若絞垂爲人君變貶於大斂之前旣啓之後也親者大功以上也</span><br/>
<span class='tline' id='l71' data-llen='1990:2019'>注直言不散麻貶於旣啓之後則主人著免不貶矣以此言之啓後主</span><br/>
<span class='tline' id='l72' data-llen='2019:2048'>人著免可知若啓後著免亦是貶矣若然後至卒哭其服同矣以其反</span><br/>
<span class='tline' id='l73' data-llen='2048:2075'><a onclick="displayPageImage('KR1d0027', 'SBCK', '032-3a' );" name="032-3a" class="pb">[032-3a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='2075:2104'>哭之時更無變服之文故知同也云婦人髽及婦人笄者若未成服之</span><br/>
<span class='tline' id='l75' data-llen='2104:2133'>時婦人髽無笄故空云髽成服之後婦人髽即有笄故喪服斬衰婦人</span><br/>
<span class='tline' id='l76' data-llen='2133:2162'>云箭笄檀弓云南宫縚之妻之姑之喪夫子誨之髽蓋榛以爲笄是成</span><br/>
<span class='tline' id='l77' data-llen='2162:2191'>服有笄明矣是以婦人成服云笄也云散帶垂者小斂節大功巳上男</span><br/>
<span class='tline' id='l78' data-llen='2191:2220'>子皆然若小功巳下及婦人無問輕重皆初而絞之云如初朝夕哭門</span><br/>
<span class='tline' id='l79' data-llen='2220:2249'>外位者但經直云即位如初知如門外位者以下經始云主人拜賔入</span><br/>
<span class='tline' id='l80' data-llen='2249:2278'>即位袒明知此未入門在門外如朝夕哭位也　婦人至位袒　注此</span><br/>
<span class='tline' id='l81' data-llen='2278:2307'>不至讙囂釋曰云此不蒙如初者以男子入門不哭者案上篇朝夕哭</span><br/>
<span class='tline' id='l82' data-llen='2307:2336'>云主人即位辟門婦人撫心不哭主人拜賔旁三右還入門哭婦人踊</span><br/>
<span class='tline' id='l83' data-llen='2336:2365'>此主人入門不哭婦人不哭不踊故不得蒙如初也云將有事者謂將</span><br/>
<span class='tline' id='l84' data-llen='2365:2394'>有啓殯之事也　商祝至命哭　注功布至作絻　釋曰云功布灰治</span><br/>
<span class='tline' id='l85' data-llen='2394:2423'>之布也者亦謂七升以下之布也云執之以接神爲有所拂㧍也者拂</span><br/>
<span class='tline' id='l86' data-llen='2423:2452'>㧍猶言拂拭下經云商祝拂柩用功布是拂拭去塵也此始告神而用</span><br/>
<span class='tline' id='l87' data-llen='2452:2481'>功布拂㧍者謂拂㧍去凶邪之氣也云三有聲存神也者案曽子問亦</span><br/>
<span class='tline' id='l88' data-llen='2481:2510'>云祝聲三鄭云警神也即此存神也云舊說以爲聲噫興者鄭注曽子</span><br/>
<span class='tline' id='l89' data-llen='2510:2537'><a onclick="displayPageImage('KR1d0027', 'SBCK', '032-3b' );" name="032-3b" class="pb">[032-3b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2537:2566'>問云聲噫歆不云舊說亦是舊說也　燭入　注炤徹與啓肂者　釋</span><br/>
<span class='tline' id='l91' data-llen='2566:2595'>曰上云二燭此鄭云炤徹與啓肂則一燭於室中炤徹奠一燭於堂照</span><br/>
<span class='tline' id='l92' data-llen='2595:2624'>開殯肂也　祝降至于重　注祝降至作名　釋曰此祝不言商夏則</span><br/>
<span class='tline' id='l93' data-llen='2624:2653'>周祝也燭旣入室周祝從而入室徹宿奠降降時夏祝自下升取銘降</span><br/>
<span class='tline' id='l94' data-llen='2653:2682'>置于重爲妨啓殯故也云祝降者祝徹宿奠降也者謂昨暮所設夕奠</span><br/>
<span class='tline' id='l95' data-llen='2682:2711'>經宿故謂之宿奠也此宿奠擬朝廟所用即下云重先奠從者是也此</span><br/>
<span class='tline' id='l96' data-llen='2711:2740'>奠所徹所置之處雖不言案上篇大斂遷小斂奠于序西南此亦序西</span><br/>
<span class='tline' id='l97' data-llen='2740:2769'>南可也云吉事交相左者則郷射大射皆云降與射者交於階下相左</span><br/>
<span class='tline' id='l98' data-llen='2769:2798'>是也云凶事交相右者此凶事不言交相左者以凶事反於吉明交相</span><br/>
<span class='tline' id='l99' data-llen='2798:2827'>右可知交相右者周祝降階時當近東夏祝升階當近西是交相右也</span><br/>
<span class='tline' id='l100' data-llen='2827:2856'>云今文銘皆作名者此銘及下陳明器云取銘置于茵二者皆名但銘</span><br/>
<span class='tline' id='l101' data-llen='2856:2885'>書作名亦通一塗也　踊無筭　注主人也　釋曰下文云商祝拂柩</span><br/>
<span class='tline' id='l102' data-llen='2885:2914'>則踊無筭當知開棺柩之時以其踊爲哀號之巳甚故知主人也　商</span><br/>
<span class='tline' id='l103' data-llen='2914:2943'>祝至夷衾　注拂去至形露　釋曰開柩巳出時是棺南首夷衾本擬</span><br/>
<span class='tline' id='l104' data-llen='2943:2972'>覆柩故斂時不用今得覆棺於後朝廟及入壙雖不言用夷衾又無徹</span><br/>
<span class='tline' id='l105' data-llen='2972:2999'><a onclick="displayPageImage('KR1d0027', 'SBCK', '032-4a' );" name="032-4a" class="pb">[032-4a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='2999:3028'>文以覆棺言之當隨柩入壙矣　遷于祖用軸　注遷徙至以龍　釋</span><br/>
<span class='tline' id='l107' data-llen='3028:3057'>曰自此盡由足西面論以柩朝廟之事云遷于祖用軸者謂朝廟之時</span><br/>
<span class='tline' id='l108' data-llen='3057:3086'>從殯宫遷移于祖廟朝時用輁軸載之案士喪禮將殯云棺入主人不</span><br/>
<span class='tline' id='l109' data-llen='3086:3115'>哭升棺用軸則遷于祖時亦升輁軸於階上載之挽柩而下若然未升</span><br/>
<span class='tline' id='l110' data-llen='3115:3144'>饌陳之當在堂下是以下記云夷牀輁軸饌于西階東注云明階閒者</span><br/>
<span class='tline' id='l111' data-llen='3144:3173'>位近西夷牀饌于祖廟輁軸饌于殯宫而言階閒明在堂下也云檀弓</span><br/>
<span class='tline' id='l112' data-llen='3173:3202'>曰殷朝而殯于祖者殷人將殯之時先朝廟訖乃殯至葬時不復朝也</span><br/>
<span class='tline' id='l113' data-llen='3202:3231'>云周朝而遂葬者周人殯于路寢至葬時乃朝朝訖而遂葬引之者證</span><br/>
<span class='tline' id='l114' data-llen='3231:3260'>經將葬朝祖之事云蓋象平生將出必辭尊者曲禮云出必告反必面</span><br/>
<span class='tline' id='l115' data-llen='3260:3289'>是也案聘禮大夫將出聘告于禰乃行介無告禰之事故不得象之云</span><br/>
<span class='tline' id='l116' data-llen='3289:3318'>軸輁軸也者下記云夷牀輁軸是也云軸狀如轉轔者此以漢法況之</span><br/>
<span class='tline' id='l117' data-llen='3318:3347'>漢時名轉軸爲轉轔轔輪也故士喪禮云升棺用軸注云軸輁軸也輁</span><br/>
<span class='tline' id='l118' data-llen='3347:3376'>狀如牀軸其輪輓而行是以輪爲轔也云刻兩頭爲軹者以軸頭爲軹</span><br/>
<span class='tline' id='l119' data-llen='3376:3405'>刻軸使兩頭細穿入輁之兩髀前後二者皆然云輁狀如長牀穿桯前</span><br/>
<span class='tline' id='l120' data-llen='3405:3434'>後著金而關軸焉者此輁旣云長如牀則有先後兩畔之木狀如牀髀</span><br/>
<span class='tline' id='l121' data-llen='3434:3461'><a onclick="displayPageImage('KR1d0027', 'SBCK', '032-4b' );" name="032-4b" class="pb">[032-4b] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='3461:3490'>厚大爲之兩畔爲孔著金釧於中前後兩畔皆然然後關軸於其中言</span><br/>
<span class='tline' id='l123' data-llen='3490:3519'>桯者以其厚大可以容軸故名此木爲桯也云大夫諸侯以上有四周</span><br/>
<span class='tline' id='l124' data-llen='3519:3548'>謂之輴者大夫殯葬雖不用輴士朝廟用輁軸則大夫朝廟當用輴諸</span><br/>
<span class='tline' id='l125' data-llen='3548:3576'>侯天子殯葬朝廟皆用輴但天子畫轅爲龍謂之龍輴檀弓諸侯云</span><br/>
<span class='tline' id='l126' data-llen='3576:3604'>輴天子云菆塗龍輴是也此輴皆有四周爲輴故名爲輴也　重先</span><br/>
<span class='tline' id='l127' data-llen='3604:3632'>至人從　注行之至在後　釋曰此論發殯宫郷祖廟之次序柩之</span><br/>
<span class='tline' id='l128' data-llen='3632:3660'>前後皆有燭者以其柩車爲隔恐闇故各有燭以炤道若至廟燭在</span><br/>
<span class='tline' id='l129' data-llen='3660:3689'>前者升炤正柩在後者在階下炤升柩故下記云燭先入者升堂東楹</span><br/>
<span class='tline' id='l130' data-llen='3689:3717'>之南西面後入者西階東北面在下是也云主人從者丈夫由右婦</span><br/>
<span class='tline' id='l131' data-llen='3717:3745'>人由左以服之親䟽爲先後者經直云主人從者以主人爲首者而</span><br/>
<span class='tline' id='l132' data-llen='3745:3773'>言故鄭揔舉男子婦人并五服而言知男子由右婦人由左者以内</span><br/>
<span class='tline' id='l133' data-llen='3773:3801'>則云道路男子由右女子由左鄭云地道尊右彼謂吉時此雖凶禮</span><br/>
<span class='tline' id='l134' data-llen='3801:3829'>亦依之也云親䟽爲先後各從其昭穆者假令昭親則在先昭䟽則</span><br/>
<span class='tline' id='l135' data-llen='3829:3857'>在後就同昭穆之中又以年之大小爲先後男從主人後女從主婦</span><br/>
<span class='tline' id='l136' data-llen='3857:3886'>後云男賔在前女賔在後者謂無服者亦各從五服男子婦人之後爲</span><br/>
<span class='tline' id='l137' data-llen='3886:3913'><a onclick="displayPageImage('KR1d0027', 'SBCK', '032-5a' );" name="032-5a" class="pb">[032-5a] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='3913:3942'>序也　升自西階　注柩也至阼也　釋曰云猶用子道不由阼也者</span><br/>
<span class='tline' id='l139' data-llen='3942:3971'>案曲禮云爲人子者升降不由阼階今以柩朝祖故用子道不由阼也</span><br/>
<span class='tline' id='l140' data-llen='3971:4000'>奠俟至北上　注俟正柩也　釋曰旣升階當正之於夷牀之上北首</span><br/>
<span class='tline' id='l141' data-llen='4000:4029'>旣正乃設奠故云俟正柩也　主人至即位　注東方之位　釋曰主</span><br/>
<span class='tline' id='l142' data-llen='4029:4058'>人主婦從柩而升言婦人升東面不言主人西面舉主婦東面主人西</span><br/>
<span class='tline' id='l143' data-llen='4058:4087'>面可知故下文云主人西面也云衆人東即位者唯主人主婦升自衆</span><br/>
<span class='tline' id='l144' data-llen='4087:4116'>主人以下從柩至西階下遂郷東階下即西面位　正柩至夷牀　注</span><br/>
<span class='tline' id='l145' data-llen='4116:4145'>兩楹至北首　釋曰云兩楹閒象郷戸牖也者以其戸牖之閒賔客之</span><br/>
<span class='tline' id='l146' data-llen='4145:4174'>位亦是人君受臣子朝事之處父母神之所在故於兩楹之閒北面郷</span><br/>
<span class='tline' id='l147' data-llen='4174:4203'>之若言郷戸牖則在兩楹閒而近西矣故下記云夷牀輁軸饌于西階</span><br/>
<span class='tline' id='l148' data-llen='4203:4232'>東饌夷牀俟正柩而言西階東則正柩于楹閒近西可知矣云是時柩</span><br/>
<span class='tline' id='l149' data-llen='4232:4261'>北首者旣言朝祖不可以足郷之又自上以來設奠皆升自阼階今此</span><br/>
<span class='tline' id='l150' data-llen='4261:4290'>下文設奠升降皆自西階下鄭注云奠升不由阼階柩北首辟其足以</span><br/>
<span class='tline' id='l151' data-llen='4290:4319'>此而言此時柩北首明矣　主人至如初　注如殯宫時也　釋曰主</span><br/>
<span class='tline' id='l152' data-llen='4319:4348'>人主婦從柩升即當西面東面郷柩主婦上文即言東面至此乃言主</span><br/>
<span class='tline' id='l153' data-llen='4348:4375'><a onclick="displayPageImage('KR1d0027', 'SBCK', '032-5b' );" name="032-5b" class="pb">[032-5b] <img width="20"  src="/static/img/kanseki-5.png"/></a></span><br/>
<span class='tline' id='l154' data-llen='4375:4404'>人西面者以其主婦東面位不改故從柩升因言東面男子在柩東西</span><br/>
<span class='tline' id='l155' data-llen='4404:4433'>面旣改西面位故待正柩訖乃言西面也其重依上文序從之時重先</span><br/>
<span class='tline' id='l156' data-llen='4433:4462'>不先置者以其上待正柩訖乃置之云如初者亦如上篇三分庭一在</span><br/>
<span class='tline' id='l157' data-llen='4462:4491'>南二在北而置之故鄭云如殯宫時也　席升至西階　注席設至風</span><br/>
<span class='tline' id='l158' data-llen='4491:4520'>塵　釋曰此論設宿奠於柩西云席設于柩之西直柩之西當西階也</span><br/>
<span class='tline' id='l159' data-llen='4520:4549'>者知當西階以其柩當戸牖之南席北鋪之自然當西階之上云從奠</span><br/>
<span class='tline' id='l160' data-llen='4549:4578'>設如初東面也者如初謂如殯宫朝夕奠設于室中者從柩而來此還</span><br/>
<span class='tline' id='l161' data-llen='4578:4607'>是彼朝夕奠脯醢醴酒據神東面設之於席前也云不統於柩神不西</span><br/>
<span class='tline' id='l162' data-llen='4607:4636'>面也者謂不近柩設奠若近柩則統於柩爲神不西面故不近東統于</span><br/>
<span class='tline' id='l163' data-llen='4636:4665'>柩知神不西面者特牲少牢皆設席于奥東面則天子諸侯亦不西面</span><br/>
<span class='tline' id='l164' data-llen='4665:4694'>可知云不設柩東東非神位也者此亦據神位在奥不在東而言也若</span><br/>
<span class='tline' id='l165' data-llen='4694:4723'>然小斂奠設于尸東者以其始死未忍異於生大斂以後奠皆設于室</span><br/>
<span class='tline' id='l166' data-llen='4723:4752'>中亦不統於柩此奠不設于室者室中神所在非奠死者之處故也云</span><br/>
<span class='tline' id='l167' data-llen='4752:4781'>巾之者爲禦當風塵者案禮記檀弓云喪不剥奠也與祭肉也與據小</span><br/>
<span class='tline' id='l168' data-llen='4781:4810'>斂大斂之等也有牲肉故不裸露故巾之以此宿奠脯醢醴酒無祭肉</span><br/>
<span class='tline' id='l169' data-llen='4810:4837'><a onclick="displayPageImage('KR1d0027', 'SBCK', '032-6a' );" name="032-6a" class="pb">[032-6a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4837:4866'>巾之者以朝夕奠在室不巾此雖無祭肉爲在堂風塵故巾之異於朝</span><br/>
<span class='tline' id='l171' data-llen='4866:4895'>夕在室者也　主人至西面　注設奠至房中　釋曰云降拜賔即位</span><br/>
<span class='tline' id='l172' data-llen='4895:4924'>踊襲者賔謂在殯宫看主人開殯朝祖之賔襲者從殯宫中拜賔入即</span><br/>
<span class='tline' id='l173' data-llen='4924:4953'>位袒至此乃襲襲者先即位踊踊訖乃襲絰于序東云設奠時婦人皆</span><br/>
<span class='tline' id='l174' data-llen='4953:4982'>室戸西南面奠畢乃得東面者知婦人戸西南面者案下記云將載柩</span><br/>
<span class='tline' id='l175' data-llen='4982:5011'>祝及執事舉奠戸西南面東上則知此設之時婦人辟之亦戸西南面</span><br/>
<span class='tline' id='l176' data-llen='5011:5040'>待設奠訖乃由柩足郷柩東西面不即郷柩東西面者以主人在柩東</span><br/>
<span class='tline' id='l177' data-llen='5040:5069'>待設奠訖主人降拜賔婦人乃得東也若然云親者西面則大功以上</span><br/>
<span class='tline' id='l178' data-llen='5069:5098'>相隨同西面也又云堂上迫䟽者可以居房中者以其言親者西面明</span><br/>
<span class='tline' id='l179' data-llen='5098:5127'>䟽者小功以下不得堂上西面爲堂上迫狹自然在房中西面矣　薦</span><br/>
<span class='tline' id='l180' data-llen='5127:5156'>車至北輈　注薦進至中庭　釋曰自此盡還出論薦車馬設遷祖奠</span><br/>
<span class='tline' id='l181' data-llen='5156:5185'>之事薦車者以明旦將行故豫陳車云進車者象生時將行陳駕也者</span><br/>
<span class='tline' id='l182' data-llen='5185:5214'>案曲禮云君車將駕則僕執䇿立於馬前巳駕僕展軨是生時將行陳</span><br/>
<span class='tline' id='l183' data-llen='5214:5243'>駕今死者將葬亦陳車象之也云今時謂之魂車者鄭舉漢法況之以</span><br/>
<span class='tline' id='l184' data-llen='5243:5272'>其神靈在焉故謂之魂車也云輈轅也者周禮考工記有輈人爲輈輈</span><br/>
<span class='tline' id='l185' data-llen='5272:5299'><a onclick="displayPageImage('KR1d0027', 'SBCK', '032-6b' );" name="032-6b" class="pb">[032-6b] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='5299:5328'>亦謂之轅故云輈轅也云車當東榮東陳西上於中庭者此車旣非載</span><br/>
<span class='tline' id='l187' data-llen='5328:5357'>柩之車即下記云薦乗車道車槀車以次言之則先陳乗車次陳道車</span><br/>
<span class='tline' id='l188' data-llen='5357:5386'>次陳槀車知東陳西上者下云陳明器于乗車之西明器繼乗車而西</span><br/>
<span class='tline' id='l189' data-llen='5386:5415'>明乗車在上巳東有道車槀車故知三者西上也乗車旣當東榮則三</span><br/>
<span class='tline' id='l190' data-llen='5415:5444'>者不當中庭而云中庭者據南北之中庭不據東西爲中庭也何者以</span><br/>
<span class='tline' id='l191' data-llen='5444:5473'>下經云薦馬入門三分庭一在南馬右還出薦馬者當車南在庭近南</span><br/>
<span class='tline' id='l192' data-llen='5473:5502'>明車近北當中庭矣　質明滅燭　釋曰自啓殯至此時在殯宫在道</span><br/>
<span class='tline' id='l193' data-llen='5502:5531'>及祖廟皆有二燭爲明以尚早故也今至正明故滅燭也　徹者至西</span><br/>
<span class='tline' id='l194' data-llen='5531:5560'>階　注徹者至爲䙝　釋曰云新奠者謂遷祖之奠將設新故徹去從</span><br/>
<span class='tline' id='l195' data-llen='5560:5589'>奠以辟新奠也云不設序西南巳再設爲䙝者謂徹從奠不設于序西</span><br/>
<span class='tline' id='l196' data-llen='5589:5618'>南爲再設䙝黷故不設也其再設者未啓殯前夕時一設至此朝廟又</span><br/>
<span class='tline' id='l197' data-llen='5618:5647'>設是再設也　乃奠至西階　注爲遷至其足　釋曰云爲遷祖奠也</span><br/>
<span class='tline' id='l198' data-llen='5647:5676'>者謂遷柩朝祖之奠也云如初者亦於柩西當階之上東面席前爲之</span><br/>
<span class='tline' id='l199' data-llen='5676:5705'>則同其饌則異以其上三鼎及東方之饌皆大斂之奠是也云奠升不</span><br/>
<span class='tline' id='l200' data-llen='5705:5734'>由阼階柩北首辟其足者以前大斂小斂及朝夕奠皆升自阼階降自</span><br/>
<span class='tline' id='l201' data-llen='5734:5761'><a onclick="displayPageImage('KR1d0027', 'SBCK', '032-7a' );" name="032-7a" class="pb">[032-7a] <img width="20"  src="/static/img/kanseki-5.png"/></a></span><br/>
<span class='tline' id='l202' data-llen='5761:5790'>西階今此遷祖奠升不由阼階故云辟足辟足者以其來往不可由首</span><br/>
<span class='tline' id='l203' data-llen='5790:5819'>又飲食之事不可䙝之由足故升自西階也若然徹時所以由足者奠</span><br/>
<span class='tline' id='l204' data-llen='5819:5848'>畢去之由足無嫌也　主人要節而踊　注節升降　釋曰云節升降</span><br/>
<span class='tline' id='l205' data-llen='5848:5877'>者奠升時主人踊降時婦人踊由重南主人踊此不言婦人文不具也</span><br/>
<span class='tline' id='l206' data-llen='5877:5906'>薦馬至牽之　注駕車至在南　釋曰薦馬并薦纓者纓爲馬設故與</span><br/>
<span class='tline' id='l207' data-llen='5906:5935'>馬同時薦之案下記云薦乗車又云纓轡貝勒縣于衡又云道車載朝</span><br/>
<span class='tline' id='l208' data-llen='5935:5964'>服稾車載蓑笠注云道車稾車之纓轡及勒亦縣于衡也若然薦車之</span><br/>
<span class='tline' id='l209' data-llen='5964:5993'>時纓縣于衡此薦馬得有纓者以薦車時縣于衡至此薦馬時又取而</span><br/>
<span class='tline' id='l210' data-llen='5993:6022'>用之故兩見之也云駕車之馬者即上文薦車之馬也云毎車二匹者</span><br/>
<span class='tline' id='l211' data-llen='6022:6051'>下經云公賵兩馬注云兩馬士制也故知此車有三乗馬則六匹矣云</span><br/>
<span class='tline' id='l212' data-llen='6051:6080'>纓今馬鞅也者古者謂之纓漢時謂之鞅故舉漢法爲況也云諸侯之</span><br/>
<span class='tline' id='l213' data-llen='6080:6109'>臣飾纓以三色而三成者以此下士薦馬纓三就則不依命數則大夫</span><br/>
<span class='tline' id='l214' data-llen='6109:6138'>亦同三色知者案巾車上公纓九就侯伯纓七就子男纓五就諸侯之</span><br/>
<span class='tline' id='l215' data-llen='6138:6167'>臣不得與子男同五就故知與士同三就此三色則如聘禮記三色朱</span><br/>
<span class='tline' id='l216' data-llen='6167:6196'>白蒼也云此三色者蓋絛絲也者謂以絲爲絛無正文故云蓋以疑之</span><br/>
<span class='tline' id='l217' data-llen='6196:6223'><a onclick="displayPageImage('KR1d0027', 'SBCK', '032-7b' );" name="032-7b" class="pb">[032-7b] <img width="20"  src="/static/img/kanseki-5.png"/></a></span><br/>
<span class='tline' id='l218' data-llen='6223:6252'>云其著之如罽然者鄭注巾車云玉路之樊及纓皆以五采罽飾之十</span><br/>
<span class='tline' id='l219' data-llen='6252:6281'>二就其下金路九就象路七就注皆云五色罽飾之此則三采絲爲絛</span><br/>
<span class='tline' id='l220' data-llen='6281:6310'>飾之但著之則同故云其著之如罽然也云天子之臣如其命數者案</span><br/>
<span class='tline' id='l221' data-llen='6310:6339'>典命云三公八命其卿六命大夫四命出封皆加一等命數雖卑於諸</span><br/>
<span class='tline' id='l222' data-llen='6339:6368'>侯以王人雖微猶序諸侯之上故得與同依命數就依命數其色則無</span><br/>
<span class='tline' id='l223' data-llen='6368:6397'>過五采罽以其金路以下與諸侯其飾與王同諸侯之臣旣同三色明</span><br/>
<span class='tline' id='l224' data-llen='6397:6426'>天子大夫巳上亦五采罽與諸侯同但天子之士三命以下不得依命</span><br/>
<span class='tline' id='l225' data-llen='6426:6455'>少於諸侯之臣當同色與諸侯之臣同矣若然公之孤四命以降於天</span><br/>
<span class='tline' id='l226' data-llen='6455:6484'>子大夫冝與三卿同三色也云王之革路絛纓者至革路木路不用罽</span><br/>
<span class='tline' id='l227' data-llen='6484:6513'>而用絛絲爲纓與此纓三色者同故引爲證也云圉人養馬者案周禮</span><br/>
<span class='tline' id='l228' data-llen='6513:6542'>校人職云乗馬一師四圉是圉人以養馬以其養馬故使之薦也云在</span><br/>
<span class='tline' id='l229' data-llen='6542:6571'>左右曰夾者以車三乗馬則六匹毎馬二人交轡牽之故云在左右曰</span><br/>
<span class='tline' id='l230' data-llen='6571:6600'>夾云旣奠乃薦者爲其踐汙廟中者車馬相將之物前薦車在奠上今</span><br/>
<span class='tline' id='l231' data-llen='6600:6629'>此薦馬在奠後者欲其旣薦即出恐踐汙廟中故後薦之也云凡入門</span><br/>
<span class='tline' id='l232' data-llen='6629:6658'>參分庭一在南者大判陳事在庭分爲三分一分在北則繼堂而言一</span><br/>
<span class='tline' id='l233' data-llen='6658:6685'><a onclick="displayPageImage('KR1d0027', 'SBCK', '032-8a' );" name="032-8a" class="pb">[032-8a] <img width="20"  src="/static/img/kanseki-5.png"/></a></span><br/>
<span class='tline' id='l234' data-llen='6685:6714'>分在南則繼門而言此旣繼門故云三分庭一在南又不言門左門右</span><br/>
<span class='tline' id='l235' data-llen='6714:6743'>則當門之北矣　御者至還出　注主人至薦馬　釋曰云主人於是</span><br/>
<span class='tline' id='l236' data-llen='6743:6772'>乃哭踊者薦車之禮成于薦馬者以其車得馬而成故前薦車時主人</span><br/>
<span class='tline' id='l237' data-llen='6772:6801'>不哭踊至薦馬乃哭是由車成於薦馬故也主人哭踊訖馬則右還而</span><br/>
<span class='tline' id='l238' data-llen='6801:6830'>出右者亦取便故也　賔出至祖期　注亦因至始也　釋曰自此盡</span><br/>
<span class='tline' id='l239' data-llen='6830:6859'>屬引論祖時飾柩車之事此賔即上來弔主人啓殯者朝廟事畢而出</span><br/>
<span class='tline' id='l240' data-llen='6859:6888'>主人送之云亦因在外位請之者上旣夕哭訖因外位請啓期故云亦</span><br/>
<span class='tline' id='l241' data-llen='6888:6917'>也此經不言告賔知告賔者若不告賔時至則設何須請期故知擬告</span><br/>
<span class='tline' id='l242' data-llen='6917:6946'>賔故云當以告賔也云毎事畢輒出者有司請期之禮毎皆待事事畢</span><br/>
<span class='tline' id='l243' data-llen='6946:6975'>因主人出在外位乃請之言毎事者篇首云請期此云請祖期下文請</span><br/>
<span class='tline' id='l244' data-llen='6975:7004'>葬期皆因出在外請之故云毎事也云將行而飲酒曰祖祖始也者案</span><br/>
<span class='tline' id='l245' data-llen='7004:7033'>詩有韓侯出祖出宿于屠顯父餞之清酒百壷又云出宿于泲飲餞于</span><br/>
<span class='tline' id='l246' data-llen='7033:7062'>禰皆是將行飲酒曰祖此死者將行亦曰祖爲始行故曰祖也　曰日</span><br/>
<span class='tline' id='l247' data-llen='7062:7091'>側　注側昳至之時　釋曰此主人辭以上文有司請主人祖期主人</span><br/>
<span class='tline' id='l248' data-llen='7091:7141'>荅之曰日側者<img height='20' width='20' alt='&amp;KR0628' title='KR0628' src='https://raw.githubusercontent.com/kanripo/KR-Gaiji/master/images/KR0628.png'/>是傍側亦爲特義轉爲<img height='20' width='20' alt='&amp;KR0628' title='KR0628' src='https://raw.githubusercontent.com/kanripo/KR-Gaiji/master/images/KR0628.png'/>者取差跌之義故從<img height='20' width='20' alt='&amp;KR0628' title='KR0628' src='https://raw.githubusercontent.com/kanripo/KR-Gaiji/master/images/KR0628.png'/>也</span><br/>
<span class='tline' id='l249' data-llen='7141:7168'><a onclick="displayPageImage('KR1d0027', 'SBCK', '032-8b' );" name="032-8b" class="pb">[032-8b] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='7168:7211'>云過中之時者則尚書無逸云文王至於日中<img height='20' width='20' alt='&amp;KR0628' title='KR0628' src='https://raw.githubusercontent.com/kanripo/KR-Gaiji/master/images/KR0628.png'/><img height='20' width='20' alt='&amp;KR0628' title='KR0628' src='https://raw.githubusercontent.com/kanripo/KR-Gaiji/master/images/KR0628.png'/>即側也　主人至</span><br/>
<span class='tline' id='l251' data-llen='7211:7240'>束襲　注袒爲至此車　釋曰云袒爲載變也者將載主人先袒乃載</span><br/>
<span class='tline' id='l252' data-llen='7240:7269'>故云爲載變也云乃舉柩卻下而載之者卻猶却也郷柩在堂北首今</span><br/>
<span class='tline' id='l253' data-llen='7269:7298'>卻下以足郷前下堂載於車故謂之爲卻也云束束棺於柩車者案禮</span><br/>
<span class='tline' id='l254' data-llen='7298:7327'>記喪大記云君蓋用漆三衽三束檀弓云棺束縮二橫三彼是棺束此</span><br/>
<span class='tline' id='l255' data-llen='7327:7356'>經先云載下乃云卒束則束非棺束是載柩訖乃以物束棺使與柩車</span><br/>
<span class='tline' id='l256' data-llen='7356:7385'>相持不動也云賔出遂匠納車于階閒謂此車者案下記云旣正柩賔</span><br/>
<span class='tline' id='l257' data-llen='7385:7413'>出遂匠納車於階閒此經不辨納車時節故鄭明之　降奠當前束</span><br/>
<span class='tline' id='l258' data-llen='7413:7442'>注下遷至後也　釋曰卒束乃云降奠則未束以前其奠使人執之待</span><br/>
<span class='tline' id='l259' data-llen='7442:7471'>束訖乃降奠之當束也云當前束猶當尸腢也者下記云即牀而奠當</span><br/>
<span class='tline' id='l260' data-llen='7471:7500'>腢彼在尸東此在柩車西當前束亦當腢故取當腢而言也云束有前</span><br/>
<span class='tline' id='l261' data-llen='7500:7529'>後也者以經旣言前束則有後束可知故云有前後也　商祝至無貝</span><br/>
<span class='tline' id='l262' data-llen='7529:7558'>注飾柩至有貝　釋曰此並飾車之事其柩車即周禮蜃車也四輪迫</span><br/>
<span class='tline' id='l263' data-llen='7558:7587'>地其轝亦一狀如長牀兩畔竪軨子以帷繞之上以荒一池縣於前面</span><br/>
<span class='tline' id='l264' data-llen='7587:7616'>荒之爪端荒上於中央加齊云飾柩爲設牆柳也者即加帷荒是也云</span><br/>
<span class='tline' id='l265' data-llen='7616:7643'><a onclick="displayPageImage('KR1d0027', 'SBCK', '032-9a' );" name="032-9a" class="pb">[032-9a] <img width="20"  src="/static/img/kanseki-5.png"/></a></span><br/>
<span class='tline' id='l266' data-llen='7643:7672'>巾奠乃牆下記文鄭引之者以此經直云飾柩不言設牆時節故記人</span><br/>
<span class='tline' id='l267' data-llen='7672:7701'>辨之以巾覆奠乃牆謂此飾柩者也云牆有布帷柳有布荒者案喪大</span><br/>
<span class='tline' id='l268' data-llen='7701:7730'>記云飾棺君龍帷黼荒大夫畫帷畫荒士布帷布荒鄭注云布帷布荒</span><br/>
<span class='tline' id='l269' data-llen='7730:7759'>者白布也君大夫加文章焉此注牆柳别案喪大記注又云在旁曰帷</span><br/>
<span class='tline' id='l270' data-llen='7759:7788'>在上曰荒皆所以衣柳也則帷荒揔名爲柳者案縫人云衣翣柳之材</span><br/>
<span class='tline' id='l271' data-llen='7788:7817'>鄭注必先纏衣其木乃以張飾也柳之言聚諸飾之所聚若然對則帷</span><br/>
<span class='tline' id='l272' data-llen='7817:7846'>爲牆象宫室有牆壁荒爲柳以其荒有黼黻及齊三采諸色所聚故得</span><br/>
<span class='tline' id='l273' data-llen='7846:7875'>柳名揔而言之皆得爲牆巾奠乃牆及檀弓云周人牆置翣皆牆中兼</span><br/>
<span class='tline' id='l274' data-llen='7875:7904'>有柳縫人衣翣柳之材柳中兼牆矣鄭注喪大記云荒蒙也取蒙覆之</span><br/>
<span class='tline' id='l275' data-llen='7904:7947'>義云池者象宫室之承<img height='20' width='20' alt='&amp;KR0764' title='KR0764' src='https://raw.githubusercontent.com/kanripo/KR-Gaiji/master/images/KR0764.png'/>以竹爲之者生人宫室以木爲承<img height='20' width='20' alt='&amp;KR0764' title='KR0764' src='https://raw.githubusercontent.com/kanripo/KR-Gaiji/master/images/KR0764.png'/>仰之以</span><br/>
<span class='tline' id='l276' data-llen='7947:7983'>承<img height='20' width='20' alt='&amp;KR0764' title='KR0764' src='https://raw.githubusercontent.com/kanripo/KR-Gaiji/master/images/KR0764.png'/>水死者無水可承故用竹　覆之直取象平生有而巳云狀如小</span><br/>
<span class='tline' id='l277' data-llen='7983:8012'>車笭衣以青布者此鄭依漢禮而言云一池縣於柳前者案喪大記君</span><br/>
<span class='tline' id='l278' data-llen='8012:8041'>　池大夫二池士一池君三池三面而有大夫二池縣於兩相士一池</span><br/>
<span class='tline' id='l279' data-llen='8041:8070'>縣於柳前面而巳云士不褕絞者案雜記云大夫不褕絞屬於池下䄖</span><br/>
<span class='tline' id='l280' data-llen='8070:8099'>者依爾雅釋鳥云江淮而南青質五采皆備成章曰鷂絞者倉黃之色</span><br/>
<span class='tline' id='l281' data-llen='8099:8126'><a onclick="displayPageImage('KR1d0027', 'SBCK', '032-9b' );" name="032-9b" class="pb">[032-9b] <img width="20"  src="/static/img/kanseki-5.png"/></a></span><br/>
<span class='tline' id='l282' data-llen='8126:8155'>則人君於倉黃色繒上又畫鷂雉之形縣于池下大夫則闕之故云大</span><br/>
<span class='tline' id='l283' data-llen='8155:8184'>夫則不褕絞屬于池下池下褕絞一名振容故喪大記云大夫不振容</span><br/>
<span class='tline' id='l284' data-llen='8184:8213'>振容者車行振動以爲容儀但大夫不振容池下仍有銅魚縣之士不</span><br/>
<span class='tline' id='l285' data-llen='8213:8242'>但不褕絞又無銅魚故喪大記大夫有魚躍拂池士則無鄭注云士則</span><br/>
<span class='tline' id='l286' data-llen='8242:8271'>去魚云左右面各有前後者柩車左右以有帷分兩相各爲前後故云</span><br/>
<span class='tline' id='l287' data-llen='8271:8300'>前䞓後緇云齊居柳之中央者雖無正文以其言齊若人之齊亦居身</span><br/>
<span class='tline' id='l288' data-llen='8300:8329'>之中央也云若今小車蓋上蕤矣者漢時小車蓋上有蕤在蓋之中央</span><br/>
<span class='tline' id='l289' data-llen='8329:8358'>故舉以爲說云以三采繒爲之上朱中白下倉者案聘禮記云三采朱</span><br/>
<span class='tline' id='l290' data-llen='8358:8387'>白倉彼據繅藉用三采先朱次白下倉此爲齊用三采亦當然故取以</span><br/>
<span class='tline' id='l291' data-llen='8387:8416'>爲義也云著以絮者旣云齊當人所覩見故知以絮著之使髙知元士</span><br/>
<span class='tline' id='l292' data-llen='8416:8445'>以上有貝者案喪大記云君齊五采五貝大夫齊三采三貝士齊三采</span><br/>
<span class='tline' id='l293' data-llen='8445:8474'>一貝鄭注云齊象車蓋蕤縫合雜采爲之形如瓜分然綴貝落其上及</span><br/>
<span class='tline' id='l294' data-llen='8474:8503'>旁是彼士爲天子元士元士巳上皆有貝也此諸侯之士故云無貝也</span><br/>
<span class='tline' id='l295' data-llen='8503:8532'>設披　注披輅至爲藩　釋曰云披輅柳棺上貫結於戴者案喪大記</span><br/>
<span class='tline' id='l296' data-llen='8532:8561'>注云戴之言值也所以連繫棺束與柳材使相值因而結前後披也此</span><br/>
<span class='tline' id='l297' data-llen='8561:8589'><a onclick="displayPageImage('KR1d0027', 'SBCK', '032-10a' );" name="032-10a" class="pb">[032-10a] <img width="20"  src="/static/img/kanseki-5.png"/></a></span><br/>
<span class='tline' id='l298' data-llen='8589:8618'>注云披柳棺上貫結於戴以此而言則戴兩頭皆結于柳材又以披在</span><br/>
<span class='tline' id='l299' data-llen='8618:8647'>棺上輅過然後貫穿戴之連繫棺束者乃結于戴餘披出之於外使人</span><br/>
<span class='tline' id='l300' data-llen='8647:8676'>持之一畔有二爲前後披故下記云執披者旁四人注云前後左右各</span><br/>
<span class='tline' id='l301' data-llen='8676:8705'>二人是也人君則三披各三人持之備傾虧也引喪大記者證披連戴</span><br/>
<span class='tline' id='l302' data-llen='8705:8734'>而施之也云二披用纁者與戴所用異大夫與人君則戴與披用物同</span><br/>
<span class='tline' id='l303' data-llen='8734:8763'>故喪大記云君纁戴六纁披六大夫戴前纁後玄披亦如之是其用物</span><br/>
<span class='tline' id='l304' data-llen='8763:8792'>同也云今文披皆爲藩者言皆者此文披及下文商祝御柩執披并下</span><br/>
<span class='tline' id='l305' data-llen='8792:8820'>記執披者三字皆爲藩今不從之也屬引　注屬猶至之三　釋曰</span><br/>
<span class='tline' id='l306' data-llen='8820:8849'>引謂紼繩屬著於柩車云在軸輴曰紼者士朝廟時用軸大夫巳上用</span><br/>
<span class='tline' id='l307' data-llen='8849:8878'>輴故并言之言紼見繩體言引見用力故鄭注周禮亦云在車曰紼行</span><br/>
<span class='tline' id='l308' data-llen='8878:8907'>道曰引云古者人引柩者雜記乗人專道而行又云諸侯五百大夫三</span><br/>
<span class='tline' id='l309' data-llen='8907:8936'>百皆是引人也言古者人引對漢以來不使人引也引春秋者案定公</span><br/>
<span class='tline' id='l310' data-llen='8936:8965'>九年左氏傳云齊侯伐晉夷儀敝無存死之齊侯與之犀軒而先歸之</span><br/>
<span class='tline' id='l311' data-llen='8965:8994'>坐引者以師哭之親推之三注云坐而飲食之此鄭略引之云坐引者</span><br/>
<span class='tline' id='l312' data-llen='8994:9023'>亦謂飲食之而哭之亦以師哭之三者亦謂公親推之三也引之者證</span><br/>
<span class='tline' id='l313' data-llen='9023:9051'><a onclick="displayPageImage('KR1d0027', 'SBCK', '032-10b' );" name="032-10b" class="pb">[032-10b] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='9051:9080'>古者人引也　陳明至之西注明器至北也　釋曰云明器藏器者也</span><br/>
<span class='tline' id='l315' data-llen='9080:9109'>自筲以下皆是藏器故下云器西南上綪又云茵注云茵在抗木上陳</span><br/>
<span class='tline' id='l316' data-llen='9109:9138'>器次而北也則自包筲以下揔曰藏器以其俱入壙也引檀弓者案彼</span><br/>
<span class='tline' id='l317' data-llen='9138:9167'>注成猶善也竹不可善用謂邊無縢味當作沫沫靧也又云琴瑟張而</span><br/>
<span class='tline' id='l318' data-llen='9167:9196'>不平竽笙備而不和注云無宫啇之調又云有鍾磬而無簨虡注云不</span><br/>
<span class='tline' id='l319' data-llen='9196:9225'>縣之也橫曰簨植曰虡云陳器乗車之西則重北者無正文上薦車云</span><br/>
<span class='tline' id='l320' data-llen='9225:9254'>直東榮繼廟屋而言上注云中庭不得云近北明車近不在重今東陳</span><br/>
<span class='tline' id='l321' data-llen='9254:9283'>於乗車之西明重北可知　折橫覆之　注折猶至面也　釋曰云折</span><br/>
<span class='tline' id='l322' data-llen='9283:9312'>橫覆之者鄭云蓋如牀則加於壙上時南北長東西短今經云橫明知</span><br/>
<span class='tline' id='l323' data-llen='9312:9341'>以長者東西陳之言覆者謂善面則折加於壙時擬郷上看之爲面故</span><br/>
<span class='tline' id='l324' data-llen='9341:9370'>善者郷下今陳之取郷下看之故反覆善面郷上也云折猶庪也者以</span><br/>
<span class='tline' id='l325' data-llen='9370:9399'>其窆畢加之於壙上所以承抗席若庪藏物然故云折猶庪也云方鑿</span><br/>
<span class='tline' id='l326' data-llen='9399:9428'>連木爲之蓋如牀而縮者三橫者五無簀者此無正文以經云橫覆之</span><br/>
<span class='tline' id='l327' data-llen='9428:9457'>明有縱對之旣爲縱橫即知有長短廣狹以承抗席故爲如牀解之又</span><br/>
<span class='tline' id='l328' data-llen='9457:9486'>知縮者三橫者五亦約茵與抗木但於壙口承抗席冝大於茵與抗席</span><br/>
<span class='tline' id='l329' data-llen='9486:9514'><a onclick="displayPageImage('KR1d0027', 'SBCK', '032-11a' );" name="032-11a" class="pb">[032-11a] <img width="20"  src="/static/img/kanseki-5.png"/></a></span><br/>
<span class='tline' id='l330' data-llen='9514:9543'>故知縮三橫五也知無簀者以其縮三橫五以當簀處故無簀也知窆</span><br/>
<span class='tline' id='l331' data-llen='9543:9572'>事畢加之壙上以承抗席者下葬時窆事畢云加折卻之加抗席覆之</span><br/>
<span class='tline' id='l332' data-llen='9572:9601'>是折窆事畢加之壙上承抗席者也云橫陳之者爲苞筲以下䋫于其</span><br/>
<span class='tline' id='l333' data-llen='9601:9630'>北便也者鄭解折不縮者南北順陳而橫陳之意爲折橫陳則東西廣</span><br/>
<span class='tline' id='l334' data-llen='9630:9659'>是以苞筲陳之於北便也　抗木橫三縮二　注抗禦至掩壙　釋曰</span><br/>
<span class='tline' id='l335' data-llen='9659:9688'>云所以禦止土者以其在抗木之上故知以禦土也其橫與縮各足掩</span><br/>
<span class='tline' id='l336' data-llen='9688:9717'>者以其壙口大小雖無文但明器之等皆由羨道入諸侯巳上又有輴</span><br/>
<span class='tline' id='l337' data-llen='9717:9746'>車亦由羨道入壙口唯以下棺則壙口大小容棺而巳今抗木亦足掩</span><br/>
<span class='tline' id='l338' data-llen='9746:9775'>壙口也　加抗席三　注席所以禦塵　釋曰旣陳抗木於折北又加</span><br/>
<span class='tline' id='l339' data-llen='9775:9804'>此抗席三領於抗木之上知抗木不在折上者以抗木直言橫三縮二</span><br/>
<span class='tline' id='l340' data-llen='9804:9833'>不言加明别陳於折北抗木之下而此云加加於抗木之上可知抗席</span><br/>
<span class='tline' id='l341' data-llen='9833:9862'>之下而云加茵明又加於抗席之上此三者以後陳者先用故先陳抗</span><br/>
<span class='tline' id='l342' data-llen='9862:9891'>木於下次陳抗席而後陳茵先用取後陳於上者便故也是以下文及</span><br/>
<span class='tline' id='l343' data-llen='9891:9920'>葬時茵先入壙窆事訖加折壙上則先用抗席後用抗木是其次也若</span><br/>
<span class='tline' id='l344' data-llen='9920:9949'>然折於抗席前用而不加於抗席之上者以長大故别陳於南用之仍</span><br/>
<span class='tline' id='l345' data-llen='9949:9977'><a onclick="displayPageImage('KR1d0027', 'SBCK', '032-11b' );" name="032-11b" class="pb">[032-11b] <img width="20"  src="/static/img/kanseki-5.png"/></a></span><br/>
<span class='tline' id='l346' data-llen='9977:10006'>在茵後其茵用之在明器前入而陳之於明器上者以其同葬具故與</span><br/>
<span class='tline' id='l347' data-llen='10006:10035'>抗木同陳於上也但抗席茵相重陳者以其入壙時相當又皆是縱橫</span><br/>
<span class='tline' id='l348' data-llen='10035:10064'>重累之物故重加陳之也云席所以禦塵者上云抗木所以禦土此抗</span><br/>
<span class='tline' id='l349' data-llen='10064:10093'>席云禦塵者以此二者在壙口以承土承塵但抗木在上故云禦土抗</span><br/>
<span class='tline' id='l350' data-llen='10093:10122'>席在下隔抗木慮有塵郷下故云禦塵是以釋之有異也　加茵至橫</span><br/>
<span class='tline' id='l351' data-llen='10122:10151'>三　注茵所至作淺　釋曰云加茵者謂以茵加於抗席之上此說陳</span><br/>
<span class='tline' id='l352' data-llen='10151:10180'>器之時云用䟽布者謂用大功䟽麤之布云緇翦者緇則七入黒汁爲</span><br/>
<span class='tline' id='l353' data-llen='10180:10209'>緇翦淺也謂染爲淺緇之色言有幅者案下記云茵著用荼實綏澤焉</span><br/>
<span class='tline' id='l354' data-llen='10209:10238'>此鄭注云有幅縁之者則用一幅布爲之縫合兩邊幅爲帒不去邊幅</span><br/>
<span class='tline' id='l355' data-llen='10238:10267'>用之以盛著也故云有幅也云茵所以藉棺者下葬時茵先屬引乃窆</span><br/>
<span class='tline' id='l356' data-llen='10267:10296'>則茵與棺爲藉故先入在棺之下也鄭云幅縁之者蓋縫合旣訖乃更</span><br/>
<span class='tline' id='l357' data-llen='10296:10325'>以物縁此兩邊幅縫合之處使之牢固不坼壞因爲飾也云亦者亦抗</span><br/>
<span class='tline' id='l358' data-llen='10325:10354'>木也者抗木云縮二橫三此亦縮二橫三故知亦者亦抗木也云及其</span><br/>
<span class='tline' id='l359' data-llen='10354:10383'>用之木三在上茵二在下者上抗木先云橫三後云縮二此茵先云縮</span><br/>
<span class='tline' id='l360' data-llen='10383:10412'>二後云橫三並據此陳列之時鄭據入壙而言故云其用之也木三在</span><br/>
<span class='tline' id='l361' data-llen='10412:10440'><a onclick="displayPageImage('KR1d0027', 'SBCK', '032-12a' );" name="032-12a" class="pb">[032-12a] <img width="20"  src="/static/img/kanseki-5.png"/></a></span><br/>
<span class='tline' id='l362' data-llen='10440:10469'>上茵二在下各舉一邊而言其實皆有二三云象天三合地二者渾天</span><br/>
<span class='tline' id='l363' data-llen='10469:10498'>言之則地之上下外内周帀皆有天若然云木二則在下及其用之則</span><br/>
<span class='tline' id='l364' data-llen='10498:10527'>茵三在下茵二在上以此而言木與茵皆有天三合地二也云人藏其</span><br/>
<span class='tline' id='l365' data-llen='10527:10556'>中焉者亦謂渾天而言上下俱有天地人尸柩藏其中故說卦云參天</span><br/>
<span class='tline' id='l366' data-llen='10556:10584'>兩地又云立天之道立地之道立人之道爲三材也　器西南上綪</span><br/>
<span class='tline' id='l367' data-llen='10584:10613'>注器目至反之　釋曰云器目言之也者器與下爲目即下文苞以下</span><br/>
<span class='tline' id='l368' data-llen='10613:10642'>是也　茵　注茵在至北也　釋曰茵非明器而言之者陳器從此茵</span><br/>
<span class='tline' id='l369' data-llen='10642:10670'>郷北爲次第故言之故鄭云茵在抗木上陳器次而北是也　苞二</span><br/>
<span class='tline' id='l370' data-llen='10670:10699'>注所以至之肉　釋曰下文旣設遣奠而云苞牲取下體故知苞二所</span><br/>
<span class='tline' id='l371' data-llen='10699:10728'>以裹奠羊豕之肉也　筲三黍稷麥　注筲畚至觳也　釋曰案下記</span><br/>
<span class='tline' id='l372' data-llen='10728:10757'>云菅筲三則筲以菅草爲之筲三各盛一種黍稷麥也云筲畚種類也</span><br/>
<span class='tline' id='l373' data-llen='10757:10786'>者舊說云畚器所以盛種此筲與畚盛種同類故舉以爲況也云其容</span><br/>
<span class='tline' id='l374' data-llen='10786:10815'>蓋與簋同一觳也者案考工記瓬人爲簋實一觳又云豆實三而成觳</span><br/>
<span class='tline' id='l375' data-llen='10815:10844'>案昭三年晏子云四升曰豆豆實三而成觳則觳受斗二升此筲與簋</span><br/>
<span class='tline' id='l376' data-llen='10844:10873'>同盛黍稷知受一觳斗二升約同之無正文故云蓋以疑之也　罋三</span><br/>
<span class='tline' id='l377' data-llen='10873:10901'><a onclick="displayPageImage('KR1d0027', 'SBCK', '032-12b' );" name="032-12b" class="pb">[032-12b] <img width="20"  src="/static/img/kanseki-5.png"/></a></span><br/>
<span class='tline' id='l378' data-llen='10901:10930'>至䟽布　注罋瓦至作密　釋曰云罋瓦器者以罋與甒等字從缶瓦</span><br/>
<span class='tline' id='l379' data-llen='10930:10959'>故知是瓦器云其容亦蓋一觳者聘禮記致饔餼云罋斗二升則此罋</span><br/>
<span class='tline' id='l380' data-llen='10959:10988'>約同之故云蓋以疑之也知屑是薑桂者以其與内則屑桂與薑同云</span><br/>
<span class='tline' id='l381' data-llen='10988:11017'>屑故引内則爲證也　甒二至功布　注甒亦至作廡　釋曰謂二者</span><br/>
<span class='tline' id='l382' data-llen='11017:11046'>所盛須繼罋三而陳之言亦瓦器亦上罋三也　皆木桁乆之　注桁</span><br/>
<span class='tline' id='l383' data-llen='11046:11075'>所至異桁　釋曰云皆木桁乆之者則自苞筲以下皆塞之置於木桁</span><br/>
<span class='tline' id='l384' data-llen='11075:11104'>也若然旣皆乆塞而罋甒獨云幂者以其苞筲之等燥物冝苞塞之而</span><br/>
<span class='tline' id='l385' data-llen='11104:11133'>無幂罋甒濕物非直乆塞其口又加幂覆之云乆當爲灸灸謂以蓋案</span><br/>
<span class='tline' id='l386' data-llen='11133:11162'>塞其口者此亦如上設重鬲亦與之同故讀從灸也云毎器異桁者以</span><br/>
<span class='tline' id='l387' data-llen='11162:11191'>其言皆木桁故知毎器别桁也　用器至南流　注此皆至爲桙　釋</span><br/>
<span class='tline' id='l388' data-llen='11191:11220'>曰謂常用之器弓矢兵器耒耜農器敦杅食器盤匜洗浴之器皆象生</span><br/>
<span class='tline' id='l389' data-llen='11220:11249'>時而藏之也　無祭器　注士禮至器也　釋曰知大夫以上兼用鬼</span><br/>
<span class='tline' id='l390' data-llen='11249:11278'>器人器也者案檀弓云宋襄公葬其夫人醯醢百罋曽子曰旣曰明器</span><br/>
<span class='tline' id='l391' data-llen='11278:11307'>矣而又實之注云言名之爲明器而與祭器皆實之是亂鬼器與人器</span><br/>
<span class='tline' id='l392' data-llen='11307:11336'>以此而言則明器鬼器也祭器人器也士禮略無祭器空有明器而實</span><br/>
<span class='tline' id='l393' data-llen='11336:11364'><a onclick="displayPageImage('KR1d0027', 'SBCK', '032-13a' );" name="032-13a" class="pb">[032-13a] <img width="20"  src="/static/img/kanseki-5.png"/></a></span><br/>
<span class='tline' id='l394' data-llen='11364:11393'>之大夫以上尊者備故兩有若兩有則實祭器不實明器宋襄公旣兩</span><br/>
<span class='tline' id='l395' data-llen='11393:11422'>有而并實之故曽子非之　有燕樂器可也　注與賔至器也　釋曰</span><br/>
<span class='tline' id='l396' data-llen='11422:11451'>言可者許其得用故云可也云與賔客燕飲用樂之器也者則升歌有</span><br/>
<span class='tline' id='l397' data-llen='11451:11480'>琴瑟庭中有特縣縣磬也　役器甲胄干笮　注此皆至矢箙　釋曰</span><br/>
<span class='tline' id='l398' data-llen='11480:11509'>此役器中有干笮無弓矢示不用故不具上用器是常用之器故具陳</span><br/>
<span class='tline' id='l399' data-llen='11509:11538'>之也云甲鎧胄兜鍪者古者用皮故名甲胄後代用金故名鎧兜鍪隨</span><br/>
<span class='tline' id='l400' data-llen='11538:11567'>丗爲名故也但上下役用之器皆麤沽爲之故下記云弓矢之新沽功</span><br/>
<span class='tline' id='l401' data-llen='11567:11596'>注云設之冝新沽示不用弓矢云沽餘雖不言皆沽可知也但此笮是</span><br/>
<span class='tline' id='l402' data-llen='11596:11625'>送死之具下記云薦乗車鹿淺幦干笮革靾者是魂車所載象生者與</span><br/>
<span class='tline' id='l403' data-llen='11625:11654'>此别也　燕器杖笠翣　注燕居至翣扇　釋曰云燕居安體之器也</span><br/>
<span class='tline' id='l404' data-llen='11654:11683'>者以杖者所以扶身笠者所以禦暑翣者所以招涼而在燕居用之故</span><br/>
<span class='tline' id='l405' data-llen='11683:11725'>云燕居安體之器也云笠竹<img height='20' width='20' alt='&amp;KR2131' title='KR2131' src='https://raw.githubusercontent.com/kanripo/KR-Gaiji/master/images/KR2131.png'/>蓋也者<img height='20' width='20' alt='&amp;KR2131' title='KR2131' src='https://raw.githubusercontent.com/kanripo/KR-Gaiji/master/images/KR2131.png'/>竹青之皮以竹青皮爲之</span><br/>
<span class='tline' id='l406' data-llen='11725:11754'>徹奠至而踊　注巾席至乆也　釋曰自此盡入復位論還車爲祖奠</span><br/>
<span class='tline' id='l407' data-llen='11754:11783'>之事此徹遷祖奠者爲將還遷車更設祖奠云巾席俟於西方祖奠將</span><br/>
<span class='tline' id='l408' data-llen='11783:11812'>用焉者以下經云祖還車還車訖布席設祖奠則布此巾席也故巾席</span><br/>
<span class='tline' id='l409' data-llen='11812:11840'><a onclick="displayPageImage('KR1d0027', 'SBCK', '032-13b' );" name="032-13b" class="pb">[032-13b] <img width="20"  src="/static/img/kanseki-5.png"/></a></span><br/>
<span class='tline' id='l410' data-llen='11840:11869'>俟祖奠在西方也云節者來象升丈夫踊去象降婦人踊者案上篇徹</span><br/>
<span class='tline' id='l411' data-llen='11869:11898'>小斂大斂奠時皆升自阼階丈夫踊降自西階婦人踊仐奠在庭無升</span><br/>
<span class='tline' id='l412' data-llen='11898:11927'>降之事直有來往經云要節而踊明來象升丈夫踊去象降婦人踊但</span><br/>
<span class='tline' id='l413' data-llen='11927:11956'>此經直云主人要節知有婦人亦踊者以下經徹祖奠時云徹者入丈</span><br/>
<span class='tline' id='l414' data-llen='11956:11985'>夫踊設于西北婦人踊注云猶阼階升時也徹設於柩車西北亦猶序</span><br/>
<span class='tline' id='l415' data-llen='11985:12014'>西南是男子婦人並有踊文則知此要節踊内亦兼婦人也云徹者由</span><br/>
<span class='tline' id='l416' data-llen='12014:12043'>明器北西面旣徹由重南東者凡奠於堂室者皆升自阼階降自西階</span><br/>
<span class='tline' id='l417' data-llen='12043:12072'>奠於庭者亦由重北東方來陳由重北而西徹訖由重南而東象升自</span><br/>
<span class='tline' id='l418' data-llen='12072:12101'>阼階降自西階也但設奠於柩車西而東面則徹者由奠東而西面徹</span><br/>
<span class='tline' id='l419' data-llen='12101:12130'>之也云不設于序西南者非宿奠也者以其大斂小斂奠及夕奠乃皆</span><br/>
<span class='tline' id='l420' data-llen='12130:12159'>經宿故皆設之於序西南爲神馮依此遷祖奠旦始設之今日側徹之</span><br/>
<span class='tline' id='l421' data-llen='12159:12188'>未經宿即徹故不設于序西南也　袒　注爲將祖變　釋曰下經商</span><br/>
<span class='tline' id='l422' data-llen='12188:12216'>祝御柩乃祖是將祖故此主人袒袒即變也商祝御柩　注亦執至</span><br/>
<span class='tline' id='l423' data-llen='12216:12245'>爲節　釋曰云商祝御柩者謂居柩車之前却行詔傾虧使執披人知</span><br/>
<span class='tline' id='l424' data-llen='12245:12274'>其節度云亦執功布者下經商祝執功布以御柩執披故此亦如之故</span><br/>
<span class='tline' id='l425' data-llen='12274:12302'><a onclick="displayPageImage('KR1d0027', 'SBCK', '032-14a' );" name="032-14a" class="pb">[032-14a] <img width="20"  src="/static/img/kanseki-5.png"/></a></span><br/>
<span class='tline' id='l426' data-llen='12302:12331'>執布乃祖　注還柩至行始　釋曰商祝旣執功布爲御乃還柩車使</span><br/>
<span class='tline' id='l427' data-llen='12331:12360'>轅郷外也祖者始也爲行始去載處而已也　踊襲至前束　注主人</span><br/>
<span class='tline' id='l428' data-llen='12360:12389'>至東南　釋曰前袒爲祖變今旣祖訖故踊而襲云主人也者前袒是</span><br/>
<span class='tline' id='l429' data-llen='12389:12418'>主人則此襲亦主人也經云少南鄭云則當前束南者以其東未還之</span><br/>
<span class='tline' id='l430' data-llen='12418:12447'>時當前束近北今還車亦當前束少南　婦人至階閒　注爲柩至東</span><br/>
<span class='tline' id='l431' data-llen='12447:12476'>上　釋曰婦人降者以柩還郷外階閒空故婦人從堂上降在階閒云</span><br/>
<span class='tline' id='l432' data-llen='12476:12505'>爲柩將去有時者去有時即明旦遣而行之是時也今此爲行始也云</span><br/>
<span class='tline' id='l433' data-llen='12505:12534'>位東上者以堂上時婦人在阼階西面統於堂下男子今柩車南遷男</span><br/>
<span class='tline' id='l434' data-llen='12534:12563'>子亦在車東故婦人降亦東上統于男子也婦人不郷車西者以車西</span><br/>
<span class='tline' id='l435' data-llen='12563:12592'>有祖奠故辟之在車後　祖還車不還器　注祖有至南上　釋曰祖</span><br/>
<span class='tline' id='l436' data-llen='12592:12621'>還車者爲載時郷北今爲行始故須還郷南故鄭云祖有行漸車亦冝</span><br/>
<span class='tline' id='l437' data-llen='12621:12650'>郷外也不還器者鄭云器之陳自巳南上南上者即上文茵下注云茵</span><br/>
<span class='tline' id='l438' data-llen='12650:12679'>在抗木上陳器次而北是也　祝取銘置于茵　注重不至茵上　釋</span><br/>
<span class='tline' id='l439' data-llen='12679:12708'>曰初死爲銘置于重啓殯祝取銘置于重祖廟又置于重今將行置于</span><br/>
<span class='tline' id='l440' data-llen='12708:12737'>茵者重不藏擬埋于廟門左茵是入壙之物銘亦入壙之物故置于茵</span><br/>
<span class='tline' id='l441' data-llen='12737:12765'><a onclick="displayPageImage('KR1d0027', 'SBCK', '032-14b' );" name="032-14b" class="pb">[032-14b] <img width="20"  src="/static/img/kanseki-5.png"/></a></span><br/>
<span class='tline' id='l442' data-llen='12765:12794'>也是以鄭云重不藏故於此移銘加於茵上也士無廞旌唯有乗車所</span><br/>
<span class='tline' id='l443' data-llen='12794:12823'>建攝盛之旃并此銘旌而巳大夫以上有廞旌通此二旌則皆備三旌</span><br/>
<span class='tline' id='l444' data-llen='12823:12852'>也　二人還重左還　注重與至便也　釋曰云重與車馬還相反由</span><br/>
<span class='tline' id='l445' data-llen='12852:12881'>便也者以車馬至中庭之東以右還郷門爲便重在門内面郷北人在</span><br/>
<span class='tline' id='l446' data-llen='12881:12909'>其南以左還郷門爲便是以二者雖相反各由其便　布席至而踊</span><br/>
<span class='tline' id='l447' data-llen='12909:12938'>注車巳至祖奠　釋曰云主人要節而踊者祖奠旣與遷祖奠同車西</span><br/>
<span class='tline' id='l448' data-llen='12938:12967'>又皆從車而來則此要節而踊一與遷祖奠同云車巳祖可以爲之奠</span><br/>
<span class='tline' id='l449' data-llen='12967:12996'>也者奠本爲柩設其柩未安不得設奠今車巳還名之爲祖尸柩巳定</span><br/>
<span class='tline' id='l450' data-llen='12996:13025'>可以爲奠也云是之謂祖奠者下記云祝饌祖奠于主人之南是謂彼</span><br/>
<span class='tline' id='l451' data-llen='13025:13054'>祖奠　薦馬如初　注柩動至之也　釋曰上巳薦馬今又薦馬者以</span><br/>
<span class='tline' id='l452' data-llen='13054:13083'>柩車動而郷南爲行始冝新之故薦馬如初也　賔出至葬期　注亦</span><br/>
<span class='tline' id='l453' data-llen='13083:13112'>因在外位時　釋曰云亦因在外位時者亦上啓期祖期事畢在外位</span><br/>
<span class='tline' id='l454' data-llen='13112:13140'>故此亦因事畢出在外位時請葬期也　入復位　注主人至内位</span><br/>
<span class='tline' id='l455' data-llen='13140:13169'>釋曰云主人者以其送賔據主人入今送賔訖入復位明主人也云自</span><br/>
<span class='tline' id='l456' data-llen='13169:13198'>死至於殯自啓至於葬主人及兄弟常在内位者自死至於殯在内位</span><br/>
<span class='tline' id='l457' data-llen='13198:13226'><a onclick="displayPageImage('KR1d0027', 'SBCK', '032-15a' );" name="032-15a" class="pb">[032-15a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='13226:13255'>在殯宫中自啓至於葬在内位據在祖廟中處雖不同在内不異故揔</span><br/>
<span class='tline' id='l459' data-llen='13255:13284'>言之云在内位者始死未小斂巳前位在尸東小斂後位在阼階下若</span><br/>
<span class='tline' id='l460' data-llen='13284:13299'>自啓之後在廟位亦在阼階下也</span><br/>
<span class='tline' id='l461' data-llen='13299:13309'>儀禮䟽卷第三十八</span><br/>
<span class='tline' id='l462' data-llen='13309:13337'><a onclick="displayPageImage('KR1d0027', 'SBCK', '032-15b' );" name="032-15b" class="pb">[032-15b] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
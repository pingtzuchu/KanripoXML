<div id="txtcont" class="span9" style="position: relative;">
    <p><br/>
<span class='tline' id='l9' data-llen='220:247'><a onclick="displayPageImage('KR1d0027', 'SBCK', '035-1a' );" name="035-1a" class="pb">[035-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='247:257'>儀禮䟽卷第四十一</span><br/>
<span class='tline' id='l11' data-llen='257:285'>　　　　唐朝散大夫行太學博士弘文館學士臣賈公彦　等撰</span><br/>
<span class='tline' id='l12' data-llen='285:314'>設棜至如之　注棜今至角柶　釋曰自此盡出室論陳大小斂奠記</span><br/>
<span class='tline' id='l13' data-llen='314:343'>經不備之事云角觶四木柶二爲夕進醴酒兼饌之也者以其大小斂</span><br/>
<span class='tline' id='l14' data-llen='343:372'>之奠皆有醴酒醴一觶又用一柶酒用一觶計醴酒但用二觶一柶矣</span><br/>
<span class='tline' id='l15' data-llen='372:401'>而觶有四柶有二者朝夕酒醴及器別設不同器朝夕二奠各饌其器</span><br/>
<span class='tline' id='l16' data-llen='401:430'>也云豆籩二以併則是大斂饌者以其小斂一豆一籩大斂乃有二豆</span><br/>
<span class='tline' id='l17' data-llen='430:459'>二籩故知二謂大斂饌云記於此者明其他與小斂同陳者鄭意大斂</span><br/>
<span class='tline' id='l18' data-llen='459:488'>饌不在大斂節内陳之而在小斂節陳之者以其陳此籩豆之外皆與</span><br/>
<span class='tline' id='l19' data-llen='488:517'>小斂同故就小斂節内陳之取省文之義也云同陳者謂多少同陳不</span><br/>
<span class='tline' id='l20' data-llen='517:545'>謂大斂饌陳之亦在小斂節内也　凡籩至巾之　注籩豆至不巾</span><br/>
<span class='tline' id='l21' data-llen='545:574'>釋曰云實具設皆巾之者謂於東堂實之於奠設之二處皆巾故云皆</span><br/>
<span class='tline' id='l22' data-llen='574:603'>巾之云籩豆偶而爲具具則於饌巾之巾之加飾也者此鄭指解大斂</span><br/>
<span class='tline' id='l23' data-llen='603:632'>之實饌於堂東之時巾之加飾對小斂之實於堂東不巾不加飾云明</span><br/>
<span class='tline' id='l24' data-llen='632:661'>小斂一豆一籩不巾者以其云籩豆具據大斂奠二豆二籩實與奠二</span><br/>
<span class='tline' id='l25' data-llen='661:688'><a onclick="displayPageImage('KR1d0027', 'SBCK', '035-1b' );" name="035-1b" class="pb">[035-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='688:717'>處皆巾明小斂奠一豆一籩堂東饌時不巾若然小斂奠設于牀東巾</span><br/>
<span class='tline' id='l27' data-llen='717:746'>之爲在堂經乆設塵埃加故雖一豆一籩亦巾之即禮記檀弓云喪不</span><br/>
<span class='tline' id='l28' data-llen='746:775'>剥奠也與祭肉也與以其有牲肉故也　觶俟至建之　注時朝至逮</span><br/>
<span class='tline' id='l29' data-llen='775:804'>日　釋曰言此者記人恐饌時巳酌於觶故記云俟時而酌也引檀弓</span><br/>
<span class='tline' id='l30' data-llen='804:833'>者謂時是朝夕之時必朝奠待日出夕奠須日未没者欲得父母之神</span><br/>
<span class='tline' id='l31' data-llen='833:862'>隨陽而來故也　小斂辟奠不出室　注未忍至去之　釋曰云未忍</span><br/>
<span class='tline' id='l32' data-llen='862:891'>神逺之也者釋奠不出室之義始死猶生事之不忍即爲鬼神事之故</span><br/>
<span class='tline' id='l33' data-llen='891:920'>奠不出室云辟襲奠以辟斂者以經云小斂辟奠故知辟襲奠只爲辟</span><br/>
<span class='tline' id='l34' data-llen='920:949'>斂也云旣斂則不出於室設於序西南者又解襲奠不出室若將大斂</span><br/>
<span class='tline' id='l35' data-llen='949:978'>則辟小斂奠於序西南此將小斂辟奠于室至於旣小斂則亦不出於</span><br/>
<span class='tline' id='l36' data-llen='978:1007'>室設于序西南故言不出室若然奠不出室爲旣斂而言也云事畢而</span><br/>
<span class='tline' id='l37' data-llen='1007:1035'>去之者斂事畢奉尸夷于堂乃去之而設小斂奠于尸東　無踊節</span><br/>
<span class='tline' id='l38' data-llen='1035:1064'>注其哀未可節也　釋曰自死至此爲節賔主拾踊有三者三有踊節</span><br/>
<span class='tline' id='l39' data-llen='1064:1093'>而云無踊節者除三者三之外其閒踊皆無節即上文踊無筭是也云</span><br/>
<span class='tline' id='l40' data-llen='1093:1122'>其哀未可節也亦謂三者三之外無踊節而言也　旣馮至布帶　注</span><br/>
<span class='tline' id='l41' data-llen='1122:1149'><a onclick="displayPageImage('KR1d0027', 'SBCK', '035-2a' );" name="035-2a" class="pb">[035-2a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='1149:1178'>衆主至以下　釋曰小斂于戸内訖主人袒髺髮散帶垂經不云絞帶</span><br/>
<span class='tline' id='l43' data-llen='1178:1207'>及齊衰以下布帶事故記者言之案喪服苴絰之外更有絞帶鄭注云</span><br/>
<span class='tline' id='l44' data-llen='1207:1236'>絰象大帶又有絞帶象革帶齊衰以下用布齊衰無等皆是布帶也知</span><br/>
<span class='tline' id='l45' data-llen='1236:1265'>衆主人非衆子者以其衆子皆斬衰絞帶故知衆主人齊衰以下至緦</span><br/>
<span class='tline' id='l46' data-llen='1265:1294'>麻首皆免也　大斂于阼　注未忍至賔之　釋曰經大斂時直云布</span><br/>
<span class='tline' id='l47' data-llen='1294:1323'>席如初不言其處故記云大斂于阼阼是主人位故鄭云未忍便離主</span><br/>
<span class='tline' id='l48' data-llen='1323:1352'>人位也云主人奉尸斂于棺則西階上賔之者喪事所以即逺斂訖即</span><br/>
<span class='tline' id='l49' data-llen='1352:1381'>奉尸斂于棺賔客之故檀弓云周人殯于西階則猶賔之是也　大夫</span><br/>
<span class='tline' id='l50' data-llen='1381:1410'>至東上　注視斂　釋曰知視斂者以其文承大斂下故知大夫升爲</span><br/>
<span class='tline' id='l51' data-llen='1410:1439'>視斂也　旣馮至復位　注中庭西面位　釋曰知大夫位在中庭西</span><br/>
<span class='tline' id='l52' data-llen='1439:1468'>面者上篇朝夕哭云主人入堂下直東序西面卿大夫在其南卿大夫</span><br/>
<span class='tline' id='l53' data-llen='1468:1497'>與主人同西面向殯故知大夫位在中庭西面也　巾奠至北東　注</span><br/>
<span class='tline' id='l54' data-llen='1497:1526'>巾奠而室事巳　釋曰上篇大斂奠時直云乃奠燭升自阼階無執燭</span><br/>
<span class='tline' id='l55' data-llen='1526:1555'>降由主人之北故記人言之云由主人之北東也云巾奠而室事巳者</span><br/>
<span class='tline' id='l56' data-llen='1555:1584'>旣巾訖是室事巳故執燭者出也　旣殯主人說髦　注旣殯至未聞</span><br/>
<span class='tline' id='l57' data-llen='1584:1611'><a onclick="displayPageImage('KR1d0027', 'SBCK', '035-2b' );" name="035-2b" class="pb">[035-2b] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1611:1640'>釋曰自此盡乗車論孝子衣服飲食乗車等之事云旣殯置銘于肂復</span><br/>
<span class='tline' id='l59' data-llen='1640:1669'>位時也者案上篇云主人奉尸斂于棺乃蓋主人降拜大夫之後至者</span><br/>
<span class='tline' id='l60' data-llen='1669:1698'>北面視肂卒塗祝取銘置于肂主人復位云復位者從西階下復阼階</span><br/>
<span class='tline' id='l61' data-llen='1698:1727'>下位也凡說髦尊卑同皆三日知者喪大記云小斂主人即位于戸内</span><br/>
<span class='tline' id='l62' data-llen='1727:1756'>乃斂卒斂主人馮之主人袒說髦髺髮以麻注云士旣殯說髦此云小</span><br/>
<span class='tline' id='l63' data-llen='1756:1785'>斂蓋諸侯禮也士之旣殯諸侯之小斂於死者俱三日也是尊卑同三</span><br/>
<span class='tline' id='l64' data-llen='1785:1814'>日也必三日說髦者案禮記問喪云三日而不生亦不生矣以髦是子</span><br/>
<span class='tline' id='l65' data-llen='1814:1843'>事父母之飾父母旣不生故去之云今文說皆作稅者此說及下經不</span><br/>
<span class='tline' id='l66' data-llen='1843:1872'>說絰帶二字皆作稅凡釋今古之文皆在注後此在注中者以其釋經</span><br/>
<span class='tline' id='l67' data-llen='1872:1901'>義盡者於注末言之以文更有義者釋今古字訖乃更汎說即此注巳</span><br/>
<span class='tline' id='l68' data-llen='1901:1930'>解今古字訖更釋髦義是也云兒生三月鬋髮爲鬌男角女羈否則男</span><br/>
<span class='tline' id='l69' data-llen='1930:1959'>左女右者内則文彼注云夾囟曰角午達曰羈引之者證髦象幼時鬌</span><br/>
<span class='tline' id='l70' data-llen='1959:1988'>之義故云長大猶爲飾存之謂之髦所以順父母幼少之心是以舜年</span><br/>
<span class='tline' id='l71' data-llen='1988:2017'>五十不失孺子之心者也云髦之形象未聞者案詩云髧彼兩髦鄭云</span><br/>
<span class='tline' id='l72' data-llen='2017:2046'>髦者髮至眉子事父母之飾以其云髧髧者垂之貌又云兩髦故以髮</span><br/>
<span class='tline' id='l73' data-llen='2046:2073'><a onclick="displayPageImage('KR1d0027', 'SBCK', '035-3a' );" name="035-3a" class="pb">[035-3a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='2073:2102'>至眉解之其狀■未聞　三日絞垂　注成服至垂者　釋曰以垂小</span><br/>
<span class='tline' id='l75' data-llen='2102:2131'>斂日要絰大功以上散帶垂不言成服之時絞之故記人言之云成服</span><br/>
<span class='tline' id='l76' data-llen='2131:2160'>日者士禮生與來日則除死三日則經云三日成服此云三日絞垂之</span><br/>
<span class='tline' id='l77' data-llen='2160:2188'>日也小功緦麻初而絞之不待三日也　冠六至屬厭注縪謂至伏</span><br/>
<span class='tline' id='l78' data-llen='2188:2217'>也　釋曰云冠六升者據斬衰者而言齊衰以下冠衰各有差降云縪</span><br/>
<span class='tline' id='l79' data-llen='2217:2246'>謂縫著於武者古者冠吉凶皆冠武別材武謂冠卷以冠前後皆縫著</span><br/>
<span class='tline' id='l80' data-llen='2246:2275'>於武若吉冠則從武上郷内縫之縪餘在内謂之内縪若凶冠從武下</span><br/>
<span class='tline' id='l81' data-llen='2275:2304'>郷外縫之謂之外縪故云外之者外其餘也云纓條屬者通屈一條繩</span><br/>
<span class='tline' id='l82' data-llen='2304:2333'>爲武垂下爲纓屬之冠者吉冠則纓武別材凶冠則纓武同材以一繩</span><br/>
<span class='tline' id='l83' data-llen='2333:2362'>從前額上以兩頭郷項後交通至耳各綴之於武使郷下纓結之云屬</span><br/>
<span class='tline' id='l84' data-llen='2362:2391'>之冠者先爲纓武訖乃後以冠屬著武故云屬也云厭伏也者以其冠</span><br/>
<span class='tline' id='l85' data-llen='2391:2420'>在武下過郷上反縫著冠冠在武下故云厭也五服之冠皆厭但此文</span><br/>
<span class='tline' id='l86' data-llen='2420:2449'>上下據斬衰而言也　衰三升　注衣與裳也　釋曰經直云衰鄭兼</span><br/>
<span class='tline' id='l87' data-llen='2449:2478'>言裳者以其衰裳升數同故經舉衰而通裳但首對身首爲尊故冠六</span><br/>
<span class='tline' id='l88' data-llen='2478:2507'>升衰三升衰裳同三升也是以吉時朝服十五升至於麻冕鄭亦爲三</span><br/>
<span class='tline' id='l89' data-llen='2507:2534'><a onclick="displayPageImage('KR1d0027', 'SBCK', '035-3b' );" name="035-3b" class="pb">[035-3b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2534:2563'>十升布與服一倍而解之　屨外納　注納收餘也　釋曰案喪服斬</span><br/>
<span class='tline' id='l91' data-llen='2563:2592'>衰而言此則菅屨也云外納者謂收餘末郷外爲之取醜惡不事飾故</span><br/>
<span class='tline' id='l92' data-llen='2592:2621'>也　杖下至一也　注順其性也　釋曰案喪服爲父斬衰以苴杖竹</span><br/>
<span class='tline' id='l93' data-llen='2621:2650'>爲母齊衰以削杖桐桐竹皆下本本謂根本鄭云順其性者謂下其根</span><br/>
<span class='tline' id='l94' data-llen='2650:2679'>本順木之性但爲父杖竹者義取父者子之天竹性自然圎象天父子</span><br/>
<span class='tline' id='l95' data-llen='2679:2708'>自然至孝爲母杖桐者義取桐者同也同之於父言至孝同之於父故</span><br/>
<span class='tline' id='l96' data-llen='2708:2737'>喪服貶於父非自然之意也　居倚廬　注倚木至北戸　釋曰知在</span><br/>
<span class='tline' id='l97' data-llen='2737:2766'>中門外東方北戸者一釋案喪服傳云居倚廬旣虞翦屏旣練舎外寢</span><br/>
<span class='tline' id='l98' data-llen='2766:2795'>鄭彼注云舎外寢於中門之外屋下壘墼爲之不塗墍所謂堊室鄭以</span><br/>
<span class='tline' id='l99' data-llen='2795:2824'>子夏傳以旣練居堊室而言外外爲中門外則初死居倚廬倚廬亦中</span><br/>
<span class='tline' id='l100' data-llen='2824:2853'>門外可知也東方者以中門内殯宫之哭位在阼階下西面郷殯明廬</span><br/>
<span class='tline' id='l101' data-llen='2853:2882'>在中門外亦東方郷殯是以主人及兄弟卿大夫外位皆西面云北戸</span><br/>
<span class='tline' id='l102' data-llen='2882:2911'>者以倚東壁爲廬一頭至地明北戸郷隂至旣虞之後柱楣翦屏乃西</span><br/>
<span class='tline' id='l103' data-llen='2911:2940'>郷開戸也　寢苫枕塊　注苫編藁塊堛也　釋曰孝子寢卧之時寢</span><br/>
<span class='tline' id='l104' data-llen='2940:2969'>於苫以塊枕頭必寢苫者哀親之在草枕塊者哀親之在土云苫編藁</span><br/>
<span class='tline' id='l105' data-llen='2969:2996'><a onclick="displayPageImage('KR1d0027', 'SBCK', '035-4a' );" name="035-4a" class="pb">[035-4a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='2996:3025'>者案爾雅白蓋謂之苫郭云白茅苫也與此不同者彼取絜白之義此</span><br/>
<span class='tline' id='l107' data-llen='3025:3053'>不取絜白故鄭因時人用藁爲苫而言編藁云塊堛也者亦爾雅文</span><br/>
<span class='tline' id='l108' data-llen='3053:3082'>不說絰帶　注哀戚不在於安　釋曰云不說絰帶者冠衰自然不說</span><br/>
<span class='tline' id='l109' data-llen='3082:3110'>以其絰帶在冠衰之上故周公說經舉絰帶而言也　哭晝夜無時</span><br/>
<span class='tline' id='l110' data-llen='3110:3139'>注哀至至朝夕　釋曰此謂殯後在廬中除朝夕入哭於廬中思憶則</span><br/>
<span class='tline' id='l111' data-llen='3139:3168'>哭無時節故鄭云哀至則哭非必朝夕也　非喪事不言　注不忘所</span><br/>
<span class='tline' id='l112' data-llen='3168:3197'>以爲親　釋曰喪服四制云不言而事行者扶而起言而后事行者杖</span><br/>
<span class='tline' id='l113' data-llen='3197:3226'>而起庶人面垢而巳則天子諸侯有臣不言而喪事得行者喪事亦不</span><br/>
<span class='tline' id='l114' data-llen='3226:3255'>言大夫士是臣降於君言而事行若然此士禮亦言而事行故於喪非</span><br/>
<span class='tline' id='l115' data-llen='3255:3284'>喪事不言也孝經云言不文亦據大夫士也云不忘所以爲親者則喪</span><br/>
<span class='tline' id='l116' data-llen='3284:3313'>事也是以曲禮云居喪未葬讀喪禮旣葬讀祭禮喪復常讀樂章喪事</span><br/>
<span class='tline' id='l117' data-llen='3313:3341'>而言亦兼此也　歠粥至菜果注不在至曰䟽　釋曰云不在於飽</span><br/>
<span class='tline' id='l118' data-llen='3341:3370'>者案周禮廩人中歳人食三鬴注云六斗四升曰鬴三鬴爲米一斛九</span><br/>
<span class='tline' id='l119' data-llen='3370:3399'>斗二升三十日之食則日食米六升四合今日食米一溢二升有餘是</span><br/>
<span class='tline' id='l120' data-llen='3399:3428'>不在於飽又案檀弓云必有草木之滋焉以爲薑桂之謂也彼薑桂爲</span><br/>
<span class='tline' id='l121' data-llen='3428:3455'><a onclick="displayPageImage('KR1d0027', 'SBCK', '035-4b' );" name="035-4b" class="pb">[035-4b] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='3455:3484'>滋味此鄭以菜果爲滋味則薑桂之外菜果亦爲滋味也云粥糜也者</span><br/>
<span class='tline' id='l123' data-llen='3484:3513'>案爾雅饘糜謂粥之稀者故鄭舉其類謂性不能食粥者糜亦一溢米</span><br/>
<span class='tline' id='l124' data-llen='3513:3542'>同也云二十兩曰溢爲米一升二十四分升之一者依筭法百二十斤</span><br/>
<span class='tline' id='l125' data-llen='3542:3571'>曰石則是一斛若然則十二斤爲一斗取十二斤分之升得一斤餘二</span><br/>
<span class='tline' id='l126' data-llen='3571:3600'>斤斤爲十六兩二斤爲三十二兩取三十兩十升升得三兩添前一斤</span><br/>
<span class='tline' id='l127' data-llen='3600:3629'>十六兩爲十九兩餘二兩兩二十四銖二兩爲四十八銖取四十銖十</span><br/>
<span class='tline' id='l128' data-llen='3629:3658'>升升得四銖餘八銖銖爲十絫十升升得八絫則是一升得十九兩四</span><br/>
<span class='tline' id='l129' data-llen='3658:3687'>銖八絫於二十兩仍小十九銖二絫則別取一升破爲十九兩四銖八</span><br/>
<span class='tline' id='l130' data-llen='3687:3716'>絫分十兩兩爲二十四銖則爲二百四十銖又分九兩兩爲二十四銖</span><br/>
<span class='tline' id='l131' data-llen='3716:3745'>則爲二百一十六銖并四銖八絫添前得四百六十銖八絫揔分爲二</span><br/>
<span class='tline' id='l132' data-llen='3745:3774'>十四分且取二百四十銖分得十銖餘二百二十銖八絫在又取二百</span><br/>
<span class='tline' id='l133' data-llen='3774:3803'>一十六銖二十四分分得九銖添前分得十九銖餘有四銖八絫四銖</span><br/>
<span class='tline' id='l134' data-llen='3803:3832'>銖爲十絫揔爲四十絫通八絫二十四分得二絫是一升爲二十四分</span><br/>
<span class='tline' id='l135' data-llen='3832:3861'>分得十九銖二絫將十九銖添前四銖爲二十三銖將二絫添前八絫</span><br/>
<span class='tline' id='l136' data-llen='3861:3890'>則爲十絫爲一銖以此一銖添前二十三銖則爲二十四銖爲一兩以</span><br/>
<span class='tline' id='l137' data-llen='3890:3917'><a onclick="displayPageImage('KR1d0027', 'SBCK', '035-5a' );" name="035-5a" class="pb">[035-5a] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='3917:3946'>一兩添十九兩揔二十兩曰溢云實在木曰果在地曰蓏者案周禮九</span><br/>
<span class='tline' id='l139' data-llen='3946:3975'>職云二曰園圃毓草木鄭云樹果蓏曰圃案食貨志臣瓉以爲在地曰</span><br/>
<span class='tline' id='l140' data-llen='3975:4004'>蓏在樹曰果張晏又云有核曰果無核曰蓏則此云在木曰果在地曰</span><br/>
<span class='tline' id='l141' data-llen='4004:4033'>蓏用臣瓉之義在木曰果棗栗之屬在地曰蓏瓜瓠之屬　主人乗惡</span><br/>
<span class='tline' id='l142' data-llen='4033:4062'>車　注拜君至作堊　釋曰云拜君命拜衆賔及有故行所乗也者以</span><br/>
<span class='tline' id='l143' data-llen='4062:4091'>其主人在喪恒居廬哭泣非有此事則不行知義然也引雜記者證喪</span><br/>
<span class='tline' id='l144' data-llen='4091:4120'>事上下同無別義以其貴賤雖異於親一也故孝經五孝不同及其喪</span><br/>
<span class='tline' id='l145' data-llen='4120:4149'>親唯有一章而巳亦斯義也云然則此惡車王喪之木車者案巾車云</span><br/>
<span class='tline' id='l146' data-llen='4149:4178'>王之喪車五乗發首云木車蒲蔽是王始喪所乗木車無飾與此惡車</span><br/>
<span class='tline' id='l147' data-llen='4178:4207'>同故引之見尊卑同也　白狗幦　注未成至爲幂　釋曰案玉藻云</span><br/>
<span class='tline' id='l148' data-llen='4207:4236'>士齊車鹿幦此喪車無飾故用白狗幦以覆笭云未成豪狗者爾雅釋</span><br/>
<span class='tline' id='l149' data-llen='4236:4265'>畜文也　蒲蔽　注蔽藩　釋曰藩謂車兩邊禦風爲藩蔽以蒲草亦</span><br/>
<span class='tline' id='l150' data-llen='4265:4294'>無飾也　御以蒲菆　注不在至作騶　釋曰御謂御車者士乗惡車</span><br/>
<span class='tline' id='l151' data-llen='4294:4323'>之時御車用蒲菆以䇿馬喪中示不在於驅馳云蒲菆牡蒲莖者案宣</span><br/>
<span class='tline' id='l152' data-llen='4323:4352'>十二年楚雄負羈囚知罃知莊子以其族反之廚武子御毎射抽矢菆</span><br/>
<span class='tline' id='l153' data-llen='4352:4379'><a onclick="displayPageImage('KR1d0027', 'SBCK', '035-5b' );" name="035-5b" class="pb">[035-5b] <img width="20"  src="/static/img/kanseki-5.png"/></a></span><br/>
<span class='tline' id='l154' data-llen='4379:4408'>納諸廚武子之房服注云菆好箭又云廚子怒曰非子之求而蒲之愛</span><br/>
<span class='tline' id='l155' data-llen='4408:4437'>注云蒲楊柳可以爲箭以此而言蒲非直得䇿馬亦爲矢幹也　犬服</span><br/>
<span class='tline' id='l156' data-llen='4437:4466'>注笭閒至爲大　釋曰云笭閒兵服者凡兵器建之於車上笭閒喪中</span><br/>
<span class='tline' id='l157' data-llen='4466:4495'>乗車亦有兵器自衞以白犬皮爲服故云以犬皮爲之取其堅固也云</span><br/>
<span class='tline' id='l158' data-llen='4495:4523'>亦白者幦用白狗皮明此亦用白犬皮也　木錧　注取少至爲鎋</span><br/>
<span class='tline' id='l159' data-llen='4523:4551'>釋曰其車錧常用金喪用木是取少聲也　約綏約轡注約繩至升</span><br/>
<span class='tline' id='l160' data-llen='4551:4580'>車　釋曰知約是繩者案哀十一年左傳云人尋約呉髮短杜注云約</span><br/>
<span class='tline' id='l161' data-llen='4580:4609'>繩也故知此約亦謂繩也平常吉時綏轡用索爲之今喪中取其無飾</span><br/>
<span class='tline' id='l162' data-llen='4609:4638'>故皆用繩爲之也　木鑣　注亦取至爲苞　釋曰平常用馬鑣以金</span><br/>
<span class='tline' id='l163' data-llen='4638:4667'>爲之今用木故知亦取少聲也　馬不齊髦　注齊翦至車與　釋曰</span><br/>
<span class='tline' id='l164' data-llen='4667:4696'>此注解文不於末者亦以釋不齊髦訖別記釋車義故也云齊衰以下</span><br/>
<span class='tline' id='l165' data-llen='4696:4725'>其乗素車繅車駹車漆車與案巾車王之喪車五乗木車始死所乗素</span><br/>
<span class='tline' id='l166' data-llen='4725:4754'>車卒哭所乗繅車旣練所乗駹車大祥所乗漆車旣禫所乗此士之喪</span><br/>
<span class='tline' id='l167' data-llen='4754:4783'>車亦當五乗主人乗惡車齊衰乗素車與卒哭同大功乗繅車與旣練</span><br/>
<span class='tline' id='l168' data-llen='4783:4812'>同小功乗駹車與大祥同緦麻乗漆車與旣禫同主人至卒哭巳後哀</span><br/>
<span class='tline' id='l169' data-llen='4812:4839'><a onclick="displayPageImage('KR1d0027', 'SBCK', '035-6a' );" name="035-6a" class="pb">[035-6a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4839:4868'>殺故齊衰以下節級約與主人同故鄭爲此義也若然士尋常乗棧車</span><br/>
<span class='tline' id='l171' data-llen='4868:4897'>不革鞔而漆之今旣禫亦與王以下同乗漆車者禮窮則同故也　主</span><br/>
<span class='tline' id='l172' data-llen='4897:4926'>婦至布裧　注裧者至垂之　釋曰䟽布裧在亦如之之下見不與男</span><br/>
<span class='tline' id='l173' data-llen='4926:4955'>子同云裧者車裳幃者案衞詩云漸車幃裳注云幃裳童容又案巾車</span><br/>
<span class='tline' id='l174' data-llen='4955:4984'>后之翟車有容蓋容則童容也若然則裧與幃裳及容一也故注者互</span><br/>
<span class='tline' id='l175' data-llen='4984:5013'>相曉也云於蓋弓垂之者案巾車云皆有容蓋容蓋相將其蓋有弓明</span><br/>
<span class='tline' id='l176' data-llen='5013:5042'>於蓋弓垂之也　貳車白狗攝服　注貳副至差飾　釋曰依正禮大</span><br/>
<span class='tline' id='l177' data-llen='5042:5071'>夫以上有貳車士卑無貳車但以在喪可有副貳之車非常法則有兵</span><br/>
<span class='tline' id='l178' data-llen='5071:5100'>服服又加白狗皮縁之謂之攝服云狗皮縁服差飾者對主人服無縁</span><br/>
<span class='tline' id='l179' data-llen='5100:5129'>此則有縁是差也　其他皆如乗車　注如所乗惡車　釋曰云其他</span><br/>
<span class='tline' id='l180' data-llen='5129:5158'>者唯白狗攝服爲異其他謂惡車白狗幦以下齊髦以上皆同主人惡</span><br/>
<span class='tline' id='l181' data-llen='5158:5187'>車也　朔月至奉之　注童子至未用　釋曰此盡下室論饋奠埽絜</span><br/>
<span class='tline' id='l182' data-llen='5187:5216'>之事案曲禮埽地者箕帚俱執此直執帚不執箕者下文埽室聚諸㝔</span><br/>
<span class='tline' id='l183' data-llen='5216:5245'>故不用箕也云童子隷子弟者案桓二年左傳云士有隷子弟服注云</span><br/>
<span class='tline' id='l184' data-llen='5245:5274'>士卑自其子弟爲僕隷禄不足以及宗是其有隷子弟也知有内豎及</span><br/>
<span class='tline' id='l185' data-llen='5274:5301'><a onclick="displayPageImage('KR1d0027', 'SBCK', '035-6b' );" name="035-6b" class="pb">[035-6b] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='5301:5330'>寺人者士雖無臣亦有内外之言寺人奄者以通宫中之命也云示未</span><br/>
<span class='tline' id='l187' data-llen='5330:5359'>用者用之則用右手也　從徹者而入　注童子不專禮事　釋曰案</span><br/>
<span class='tline' id='l188' data-llen='5359:5388'>論語憲問云童子將命先生並行注引玉藻無事則立主人之南北面</span><br/>
<span class='tline' id='l189' data-llen='5388:5416'>皆不專以禮事故從徹者而入也　比奠至而東　注比猶至之㝔</span><br/>
<span class='tline' id='l190' data-llen='5416:5445'>釋曰案上文童子從徹者入及此經則從執燭者出者以其入則燭在</span><br/>
<span class='tline' id='l191' data-llen='5445:5474'>先徹者在後出則徹者在先執燭者在後童子常在成人之後故出入</span><br/>
<span class='tline' id='l192' data-llen='5474:5502'>所從不同也云室中東南隅謂之㝔者爾雅釋宫文　燕養至他日</span><br/>
<span class='tline' id='l193' data-llen='5502:5531'>注燕養至其頃　釋曰云燕養者謂在燕寢之中平生時所有共養之</span><br/>
<span class='tline' id='l194' data-llen='5531:5560'>事則饋羞湯沐之饌是也如他日者今死不忍異於生平之日也云饋</span><br/>
<span class='tline' id='l195' data-llen='5560:5589'>朝夕食也者鄭注郷黨云不時非朝夕日中時一日之中三時食今注</span><br/>
<span class='tline' id='l196' data-llen='5589:5618'>云朝夕不言日中者或鄭略言亦有日中也或以死後略去日中直有</span><br/>
<span class='tline' id='l197' data-llen='5618:5647'>朝夕食也知羞四時之珍異者聘禮有禽羞俶獻聘義云時賜鄭云時</span><br/>
<span class='tline' id='l198' data-llen='5647:5676'>賜四時珍異故知此羞亦四時珍異也引内則者證經進湯沐亦依内</span><br/>
<span class='tline' id='l199' data-llen='5676:5705'>則之日數知下室日設之者言其燕食在燕寢又下經云朔月不饋食</span><br/>
<span class='tline' id='l200' data-llen='5705:5734'>於下室明非朔月在下室設之也以其燕養在燕寢中設之可知云進</span><br/>
<span class='tline' id='l201' data-llen='5734:5761'><a onclick="displayPageImage('KR1d0027', 'SBCK', '035-7a' );" name="035-7a" class="pb">[035-7a] <img width="20"  src="/static/img/kanseki-5.png"/></a></span><br/>
<span class='tline' id='l202' data-llen='5761:5790'>進徹之時如其頃者一如其平生子進食於父母故雖死象生時若一</span><br/>
<span class='tline' id='l203' data-llen='5790:5819'>食之頃也　朔月至下室　注以其至朝事　釋曰云以其殷奠有黍</span><br/>
<span class='tline' id='l204' data-llen='5819:5848'>稷也者大小斂奠朝夕奠等皆無黍稷故上篇朔月有黍稷鄭注云於</span><br/>
<span class='tline' id='l205' data-llen='5848:5877'>是始有黍稷唯有下室若生有黍稷今此殷奠大奠也自有黍稷故不</span><br/>
<span class='tline' id='l206' data-llen='5877:5906'>復饋食於下室也若然大夫巳上又有月半奠有黍稷亦不饋食於下</span><br/>
<span class='tline' id='l207' data-llen='5906:5935'>室可知云下室如今之内堂者下室旣爲燕寢故鄭舉漢法内堂況之</span><br/>
<span class='tline' id='l208' data-llen='5935:5964'>云正寢聽朝事者天子諸侯路寢以聽政燕寢以燕息案玉藻云朝玄</span><br/>
<span class='tline' id='l209' data-llen='5964:5993'>端夕深衣鄭注云謂大夫士也則亦在正寢也　筮宅冢人物土　注</span><br/>
<span class='tline' id='l210' data-llen='5993:6022'>物猶至營之　釋曰自此盡不哭論筮宅卜日之事正經筮宅之事不</span><br/>
<span class='tline' id='l211' data-llen='6022:6051'>物土故記人言之云相其地可葬者乃營之者凡葬皆先相乃筮之筮</span><br/>
<span class='tline' id='l212' data-llen='6051:6080'>吉乃掘坎今直云營之不言筮宅者營之中兼筮故經云筮宅冢人物</span><br/>
<span class='tline' id='l213' data-llen='6080:6109'>土是使冢人物土乃筮者也　卜日至皆止　注事畢　釋曰正經直</span><br/>
<span class='tline' id='l214' data-llen='6109:6139'>云闔東扉主人哭不云主婦升堂哭者皆止之事故記明之■云卜日吉</span><br/>
<span class='tline' id='l215' data-llen='6139:6170'>宗人告從于主婦主婦哭時堂上婦人皆哭主婦升堂堂上婦人皆止不哭</span><br/>
<span class='tline' id='l216' data-llen='6170:6199'>啓之至不哭　注將有至爲開　釋曰自上皆記士喪上篇事自此以</span><br/>
<span class='tline' id='l217' data-llen='6199:6226'><a onclick="displayPageImage('KR1d0027', 'SBCK', '035-7b' );" name="035-7b" class="pb">[035-7b] <img width="20"  src="/static/img/kanseki-5.png"/></a></span><br/>
<span class='tline' id='l218' data-llen='6226:6255'>下皆記此篇葬首將啓殯唯言婦人不哭不云男子故記以明之云内</span><br/>
<span class='tline' id='l219' data-llen='6255:6284'>外男女不哭止讙嚻故也　夷牀至階東　注明階至爲拱　釋曰其</span><br/>
<span class='tline' id='l220' data-llen='6284:6313'>夷牀在祖廟輁軸在殯宫以其西階東是同故并言之鄭云明階閒者</span><br/>
<span class='tline' id='l221' data-llen='6313:6342'>位近西也者以正經直云階閒恐正當兩階之閒故記人明之是以鄭</span><br/>
<span class='tline' id='l222' data-llen='6342:6371'>云明階閒者位近西以其柩當殯奠位之處故夷牀在西還當牖輁軸</span><br/>
<span class='tline' id='l223' data-llen='6371:6400'>以候載柩故近西皆在西階東云其二廟者於禰亦饌輁軸焉者以其</span><br/>
<span class='tline' id='l224' data-llen='6400:6429'>先朝禰故至禰廟一移柩升堂明旦乃移柩于輁軸上載以朝祖廟朝</span><br/>
<span class='tline' id='l225' data-llen='6429:6458'>祖廟時下柩訖明日用蜃車輁軸不復更用不饌之故云二廟者於禰</span><br/>
<span class='tline' id='l226' data-llen='6458:6487'>亦饌輁軸焉　其二至乃啓　注祖尊至共廟　釋曰自此盡主人踊</span><br/>
<span class='tline' id='l227' data-llen='6487:6516'>如初論上士二廟先朝禰奠設及位次之事云其二廟則饌于禰廟者</span><br/>
<span class='tline' id='l228' data-llen='6516:6545'>以先朝禰後朝祖故先於禰廟饌至朝設之故也云如小斂奠者則亦</span><br/>
<span class='tline' id='l229' data-llen='6545:6574'>門外特豚一鼎東上兩甒醴酒一豆一籩之等也云祖尊禰卑也者欲</span><br/>
<span class='tline' id='l230' data-llen='6574:6603'>見上文朝祖時如大斂奠此朝禰如小斂奠多少不同之意也云士事</span><br/>
<span class='tline' id='l231' data-llen='6603:6632'>祖禰者揔上士及中下之士而言云上士異廟據此經而言下士共廟</span><br/>
<span class='tline' id='l232' data-llen='6632:6661'>據經而言中士亦共廟而唯言下士者略之其實中士亦共廟故祭法</span><br/>
<span class='tline' id='l233' data-llen='6661:6688'><a onclick="displayPageImage('KR1d0027', 'SBCK', '035-8a' );" name="035-8a" class="pb">[035-8a] <img width="20"  src="/static/img/kanseki-5.png"/></a></span><br/>
<span class='tline' id='l234' data-llen='6688:6715'><a onclick="displayPageImage('KR1d0027', 'SBCK', '035-9a' );" name="035-9a" class="pb">[035-9a] <img width="20"  src="/static/img/kanseki-5.png"/></a></span><br/>
<span class='tline' id='l235' data-llen='6715:6744'>者案上經朝祖時旣正柩設從奠訖主人降拜賔至於要節而踊故此</span><br/>
<span class='tline' id='l236' data-llen='6744:6773'>如之也云不薦車不從此行者案上祖禰共廟者朝廟日即薦車此二</span><br/>
<span class='tline' id='l237' data-llen='6773:6802'>廟明日於祖廟薦車馬以其從祖廟行故薦今此禰廟不從此行故不</span><br/>
<span class='tline' id='l238' data-llen='6802:6831'>薦也　祝及至適祖　注此謂至無從　釋曰自此盡不煎論至祖廟</span><br/>
<span class='tline' id='l239' data-llen='6831:6860'>陳設及贈之事云此謂朝禰明日者以其下文朝祖之時序從如初中</span><br/>
<span class='tline' id='l240' data-llen='6860:6889'>有燭若同日則朝祖之時巳自明矣何須更有燭也以此言之則此朝</span><br/>
<span class='tline' id='l241' data-llen='6889:6918'>祖與朝禰別日可知故鄭云舉奠適祖之序也云此祝執醴先酒脯醢</span><br/>
<span class='tline' id='l242' data-llen='6918:6947'>俎從之巾席爲後者此禰奠與小斂奠同小斂奠時云夏祀及執事盥</span><br/>
<span class='tline' id='l243' data-llen='6947:6976'>執醴先酒脯醢俎從此經亦祝及執事舉奠明此亦執醴先酒脯醢俎</span><br/>
<span class='tline' id='l244' data-llen='6976:7005'>從之此經所云巾席爲後云旣正柩席升設設奠如初祝受巾巾之者</span><br/>
<span class='tline' id='l245' data-llen='7005:7034'>上正經朝祖時正柩于兩楹閒訖席升設於柩西奠設如初巾之以經</span><br/>
<span class='tline' id='l246' data-llen='7034:7063'>直云巾之無祝受巾知受巾巾之者以上篇設小斂奠訖祝受巾巾之</span><br/>
<span class='tline' id='l247' data-llen='7063:7092'>此與小斂奠同明設奠訖祝受巾巾之可知云凡喪自卒至殯自啓至</span><br/>
<span class='tline' id='l248' data-llen='7092:7121'>葬主人之禮其變同者主人常在喪位不出唯君命乃出迎及送其變</span><br/>
<span class='tline' id='l249' data-llen='7121:7150'>同則此日數亦同以其此二篇薦者啓日朝禰又明日朝祖又明日乃</span><br/>
<span class='tline' id='l250' data-llen='7150:7177'><a onclick="displayPageImage('KR1d0027', 'SBCK', '035-9b' );" name="035-9b" class="pb">[035-9b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='7177:7206'>葬與始死日襲明日小斂又明日大斂而殯亦同日主人主婦變服亦</span><br/>
<span class='tline' id='l252' data-llen='7206:7235'>同以其小斂主人散帶主婦髽自啓至葬主人主婦亦同於未殯也云</span><br/>
<span class='tline' id='l253' data-llen='7235:7264'>序從主人以下者案上注云主人與男子居右婦人居左以服與昭穆</span><br/>
<span class='tline' id='l254' data-llen='7264:7293'>爲位是也　薦乗至于衡　注士乗至爲膳　釋曰此并下車三乗謂</span><br/>
<span class='tline' id='l255' data-llen='7293:7322'>葬之魂車云士乗棧車者巾車之文云鹿淺幦謂車前式竪者笭子以</span><br/>
<span class='tline' id='l256' data-llen='7322:7351'>鹿夏皮淺毛者爲幦以覆式是以詩韓奕云鞟鞃淺幭傳云鞟革也鞃</span><br/>
<span class='tline' id='l257' data-llen='7351:7380'>軾中也淺虎皮淺毛也幭覆軾也引玉藻者彼注云犆謂縁也士之齊</span><br/>
<span class='tline' id='l258' data-llen='7380:7409'>車與朝車同引之欲證此鹿幦亦以豹皮爲縁飾云旜旌旗之屬云云</span><br/>
<span class='tline' id='l259' data-llen='7409:7438'>者案司常云孤卿建旜大夫士建物此士而用旜故云亦攝焉云皮弁</span><br/>
<span class='tline' id='l260' data-llen='7438:7467'>服者視朔之服者案玉藻云諸侯皮弁以聽朔於大廟郷黨孔子云素</span><br/>
<span class='tline' id='l261' data-llen='7467:7496'>衣麑裘亦是視朔之服君臣同服是以此士亦載皮弁視朔之服也云</span><br/>
<span class='tline' id='l262' data-llen='7496:7525'>貝勒貝飾勒者貝水物故以貝飾勒云有干無兵有箙無弓矢明不用</span><br/>
<span class='tline' id='l263' data-llen='7525:7554'>者以其干與戈㦸兵器及箙與弓矢皆相須乃用今有干無兵有箙無</span><br/>
<span class='tline' id='l264' data-llen='7554:7583'>弓矢明死者不用故闕之也　道車載朝服　注道車至素裳　釋曰</span><br/>
<span class='tline' id='l265' data-llen='7583:7612'>知道車朝夕及燕出入之車者但士乗棧車更無別車而上云乗車下</span><br/>
<span class='tline' id='l266' data-llen='7612:7640'><a onclick="displayPageImage('KR1d0027', 'SBCK', '035-10a' );" name="035-10a" class="pb">[035-10a] <img width="20"  src="/static/img/kanseki-5.png"/></a></span><br/>
<span class='tline' id='l267' data-llen='7640:7669'>云槀車此云道車雖有一車所用各異故有乗車道車槀車之名知道</span><br/>
<span class='tline' id='l268' data-llen='7669:7698'>車朝夕者案玉藻云朝玄端夕深衣鄭注云謂大夫士也私朝之服春</span><br/>
<span class='tline' id='l269' data-llen='7698:7727'>秋左氏傳云朝而不夕據朝君於是有朝無夕若然云朝夕者士家朝</span><br/>
<span class='tline' id='l270' data-llen='7727:7756'>朝暮夕當家私朝之車又云及燕出入者謂士家游燕出入之車案周</span><br/>
<span class='tline' id='l271' data-llen='7756:7785'>禮夏官有道右道僕皆據象路而言道又案司常云道車載旞鄭注云</span><br/>
<span class='tline' id='l272' data-llen='7785:7814'>王以朝夕燕出入與此道車同則士乗棧車與王乗象路同名道云朝</span><br/>
<span class='tline' id='l273' data-llen='7814:7843'>服日視朝之服者案郷黨云緇衣羔裘是孔子所服鄭注云諸侯視朝</span><br/>
<span class='tline' id='l274' data-llen='7843:7872'>之服是君臣同服故玉藻云諸侯朝服以日視朝士之道車而用朝君</span><br/>
<span class='tline' id='l275' data-llen='7872:7901'>之服不用私朝玄端服者乗車旣載孤卿之旜故道車亦載朝君之服</span><br/>
<span class='tline' id='l276' data-llen='7901:7930'>攝盛也云玄衣素裳者士冠禮云主人玄冠朝服緇帶素韠注云不云</span><br/>
<span class='tline' id='l277' data-llen='7930:7959'>衣衣象冠色則不云裳裳象韠色可知故云玄衣素裳也　槀車載蓑</span><br/>
<span class='tline' id='l278' data-llen='7959:7987'>笠注槀猶至衡也　釋曰云槀猶散也者案上乗車道車皆據人之</span><br/>
<span class='tline' id='l279' data-llen='7987:8016'>乗用爲名不取車上生稱則此散車亦據人乗爲號知散車以田以鄙</span><br/>
<span class='tline' id='l280' data-llen='8016:8045'>之車者案司常云斿車載旌注云斿車木路也王以田以鄙謂王行小</span><br/>
<span class='tline' id='l281' data-llen='8045:8074'>小田獵巡行縣鄙此散車與彼斿車同是游散所乗故與斿車同解若</span><br/>
<span class='tline' id='l282' data-llen='8074:8102'><a onclick="displayPageImage('KR1d0027', 'SBCK', '035-10b' );" name="035-10b" class="pb">[035-10b] <img width="20"  src="/static/img/kanseki-5.png"/></a></span><br/>
<span class='tline' id='l283' data-llen='8102:8131'>然士亦與王同有以田以鄙者亦謂從王以田以鄙也若正田獵自用</span><br/>
<span class='tline' id='l284' data-llen='8131:8160'>冠弁服乗棧車也云蓑笠備雨服者案無羊詩云爾牧來思何蓑何笠</span><br/>
<span class='tline' id='l285' data-llen='8160:8189'>彼注云蓑所以備雨笠所以御暑而此并云備雨者非直蓑以御雨笠</span><br/>
<span class='tline' id='l286' data-llen='8189:8218'>亦以備雨故都人士詩注云笠所以御雨喪事不辟暑是以并云備雨</span><br/>
<span class='tline' id='l287' data-llen='8218:8247'>之服云今文槀爲潦者案周禮輪人爲蓋鄭云禮所謂潦車謂蓋車與</span><br/>
<span class='tline' id='l288' data-llen='8247:8276'>若然彼注此文則爲潦車者義亦通矣凡道車槀車之纓轡及勒亦縣</span><br/>
<span class='tline' id='l289' data-llen='8276:8305'>於衡者以車三乗皆當有馬有馬則有此三者但記人舉上以明下乗</span><br/>
<span class='tline' id='l290' data-llen='8305:8334'>車云纓轡貝勒縣於衡即此三者亦縣於衡可知　將載至柩西　注</span><br/>
<span class='tline' id='l291' data-llen='8334:8363'>將於至設之　釋曰經載柩時不云去奠設席之事故記人明之云將</span><br/>
<span class='tline' id='l292' data-llen='8363:8392'>於柩西當前束設之者經雖先云舉奠後云降席要須設席乃設奠故</span><br/>
<span class='tline' id='l293' data-llen='8392:8421'>云將於柩西當前束設之正經云降奠當前束是也　巾奠乃牆　注</span><br/>
<span class='tline' id='l294' data-llen='8421:8450'>牆飾柩也　釋曰正經直云降奠當前束商祝飾棺不云巾奠故記人</span><br/>
<span class='tline' id='l295' data-llen='8450:8479'>辨之巾奠訖商祝乃飾棺牆即帷荒與棺爲飾故變飾棺云牆也　杭</span><br/>
<span class='tline' id='l296' data-llen='8479:8508'>木刊　注剥削之　釋曰刊削也而云剥者木無皮者直削之有皮者</span><br/>
<span class='tline' id='l297' data-llen='8508:8537'>剥乃削之故兼言剥　茵箸至澤焉　注荼茅至御濕　釋曰茵内非</span><br/>
<span class='tline' id='l298' data-llen='8537:8565'><a onclick="displayPageImage('KR1d0027', 'SBCK', '035-11a' );" name="035-11a" class="pb">[035-11a] <img width="20"  src="/static/img/kanseki-5.png"/></a></span><br/>
<span class='tline' id='l299' data-llen='8565:8594'>直用茅秀兼實綏澤取其香知且御濕者以其在棺下須御濕之物故</span><br/>
<span class='tline' id='l300' data-llen='8594:8623'>與荼皆所以御濕　葦苞長三尺一編　注用便易也　釋曰言便易</span><br/>
<span class='tline' id='l301' data-llen='8623:8651'>者葦草即長截取三尺一道編之用便易故也　菅筲三其實皆瀹</span><br/>
<span class='tline' id='l302' data-llen='8651:8680'>注米麥至爲敬　釋曰經直云筲三黍稷麥不辨苞之所用及黍稷生</span><br/>
<span class='tline' id='l303' data-llen='8680:8709'>熟故記人明之是以云筲用菅草黍稷皆淹而漬之云未知神之所享</span><br/>
<span class='tline' id='l304' data-llen='8709:8738'>者以其鬼神幽暗生者不見故淹而不熟以其不知神之所享故也云</span><br/>
<span class='tline' id='l305' data-llen='8738:8767'>不用食道所以爲敬者案檀弓云飯用米貝不以食道食道褻則不敬</span><br/>
<span class='tline' id='l306' data-llen='8767:8795'>故云不用食道所以爲敬也　祖還車不易位　注爲郷外耳未行</span><br/>
<span class='tline' id='l307' data-llen='8795:8824'>釋曰案正經乃祖還乗車道車槀車不辨還之逺近故記人明之雖還</span><br/>
<span class='tline' id='l308' data-llen='8824:8853'>車不易本位爲郷外耳還車未行者皆不易位上經未還奉車在階閒</span><br/>
<span class='tline' id='l309' data-llen='8853:8882'>婦人在堂上還車去階閒婦人降堂下若然則是還車易位而云不易</span><br/>
<span class='tline' id='l310' data-llen='8882:8911'>位者以其三分其庭爲三位車雖去階閒猶不離三分其庭一在北之</span><br/>
<span class='tline' id='l311' data-llen='8911:8939'>位據大判而言不易位也　執披者旁四人　注前後左右各二人</span><br/>
<span class='tline' id='l312' data-llen='8939:8968'>釋曰前後左右各二人者謂前之左右後之左右則一旁四人兩旁則</span><br/>
<span class='tline' id='l313' data-llen='8968:8997'>八人上經鄭注云備傾虧也　凡贈幣無常　注賔之至所有　釋曰</span><br/>
<span class='tline' id='l314' data-llen='8997:9025'><a onclick="displayPageImage('KR1d0027', 'SBCK', '035-11b' );" name="035-11b" class="pb">[035-11b] <img width="20"  src="/static/img/kanseki-5.png"/></a></span><br/>
<span class='tline' id='l315' data-llen='9025:9054'>正經云公賵用玄纁束帛是贈有常矣上又云賔賵奠幣如初直云奠</span><br/>
<span class='tline' id='l316' data-llen='9054:9083'>幣如初不云物色與多少故記人明之以其賔客非一故云凡贈幣無</span><br/>
<span class='tline' id='l317' data-llen='9083:9112'>常鄭云賔之贈也云玩好曰贈在所有者詩云知子之來之雜佩以贈</span><br/>
<span class='tline' id='l318' data-llen='9112:9141'>之是贈在所有也　凡糗不煎　注以膏至非敬　釋曰正經葬奠直</span><br/>
<span class='tline' id='l319' data-llen='9141:9170'>云四籩棗糗栗脯不云糗之煎不故記人明之凡糗直空糗而巳不用</span><br/>
<span class='tline' id='l320' data-llen='9170:9199'>脂膏煎和之是以鄭云以膏煎之則褻非敬故云不煎此篇唯葬奠有</span><br/>
<span class='tline' id='l321' data-llen='9199:9226'>糗而云凡者記人通記大夫以上　唯君至則否注不敢至于堩</span><br/>
<span class='tline' id='l322' data-llen='9226:9255'>釋曰正經直云柩至邦門君使宰夫贈不云止柩之事故記人明之引</span><br/>
<span class='tline' id='l323' data-llen='9255:9284'>曽子問者彼爲日食此爲君命雖不同止柩是同故引之證止柩之事</span><br/>
<span class='tline' id='l324' data-llen='9284:9314'>車至至東上　注道左至在東　釋曰正經直云陳器于道東西北上統</span><br/>
<span class='tline' id='l325' data-llen='9314:9343'>于壙以其入壙故也不云三等之車面位之事故記人明之以其不入</span><br/>
<span class='tline' id='l326' data-llen='9343:9372'>壙故東上不統於壙也云道左墓道東者據墓南面爲正故知道左是</span><br/>
<span class='tline' id='l327' data-llen='9372:9401'>墓道東也當是陳器之南云先至者在東者以乗車道車槀車三者次</span><br/>
<span class='tline' id='l328' data-llen='9401:9430'>第爲先後先至謂乗車也必知此車是乗車之等者以其下有柩車故</span><br/>
<span class='tline' id='l329' data-llen='9430:9459'>知此是三等者也　柩至至載之　注柩車至之冝　釋曰正經直云</span><br/>
<span class='tline' id='l330' data-llen='9459:9487'><a onclick="displayPageImage('KR1d0027', 'SBCK', '035-12a' );" name="035-12a" class="pb">[035-12a] <img width="20"  src="/static/img/kanseki-5.png"/></a></span><br/>
<span class='tline' id='l331' data-llen='9487:9516'>柩至于壙屬引乃窆不云柩車斂服載之故記人明之云柩車至壙祝</span><br/>
<span class='tline' id='l332' data-llen='9516:9546'>說載除飾乃斂乗道槀車服載之不空之以歸者此解說載謂下棺於地</span><br/>
<span class='tline' id='l333' data-llen='9546:9575'>除飾謂除去帷荒柩車旣空乃斂乗車皮弁服道車朝服槀車蓑笠三</span><br/>
<span class='tline' id='l334' data-llen='9575:9604'>者之服載之於柩車示不空之以歸者也云送形而往迎精而反者禮</span><br/>
<span class='tline' id='l335' data-llen='9604:9633'>記問喪文引之證此不空歸之義云亦禮之冝者形往則送之主人隨</span><br/>
<span class='tline' id='l336' data-llen='9633:9662'>柩路是也精反則迎之主人隨精而反是亦禮之冝然也故云禮之冝</span><br/>
<span class='tline' id='l337' data-llen='9662:9690'>也　卒窆而歸不驅注孝子至在彼　釋曰此文解上斂服載之下</span><br/>
<span class='tline' id='l338' data-llen='9690:9719'>棺訖實土三孝子從蜃車而歸不驅馳而疾者疑父母之神不歸云孝</span><br/>
<span class='tline' id='l339' data-llen='9719:9748'>子往如慕反如疑者亦禮記問喪文云孝子往如慕者如嬰兒隨母而</span><br/>
<span class='tline' id='l340' data-llen='9748:9777'>啼慕反如疑者孝子不見其親不知精魂歸否故疑之云爲親之在彼</span><br/>
<span class='tline' id='l341' data-llen='9777:9805'>者謂疑精魂在彼不歸言此者解經不驅之事君視至卒事　注爲</span><br/>
<span class='tline' id='l342' data-llen='9805:9834'>有至忌也　釋曰君於士旣殯而往有恩則與大斂旣布衣君至奠訖</span><br/>
<span class='tline' id='l343' data-llen='9834:9863'>乃出不辯不得終視斂之事故記人明之是以經二事皆見於禮而言</span><br/>
<span class='tline' id='l344' data-llen='9863:9892'>云君視斂若不待奠加蓋而出者一爲君有急事他故是以不得待奠</span><br/>
<span class='tline' id='l345' data-llen='9892:9921'>云不視斂則加蓋而至卒事者亦是君有辟忌不用見尸柩是以加蓋</span><br/>
<span class='tline' id='l346' data-llen='9921:9949'><a onclick="displayPageImage('KR1d0027', 'SBCK', '035-12b' );" name="035-12b" class="pb">[035-12b] <img width="20"  src="/static/img/kanseki-5.png"/></a></span><br/>
<span class='tline' id='l347' data-llen='9949:9978'>乃來云卒事者待大斂訖乃出　旣正至階閒　注遂匠至曰輇　釋</span><br/>
<span class='tline' id='l348' data-llen='9978:10007'>曰正經不云納柩車時節故記人明之旣朝正柩於兩楹之閒當此之</span><br/>
<span class='tline' id='l349' data-llen='10007:10036'>時遂匠納柩車於階閒云遂人匠人也者以其周禮有遂人匠人天子</span><br/>
<span class='tline' id='l350' data-llen='10036:10065'>之官士雖無臣亦有遂人匠人主其葬事云遂人主引徒役匠人主載</span><br/>
<span class='tline' id='l351' data-llen='10065:10094'>柩窆職相左右也者案周禮遂人職云大喪帥六遂之役而致之掌其</span><br/>
<span class='tline' id='l352' data-llen='10094:10123'>政令及葬帥而屬六綍及窆陳役注云致役致於司徒給墓上事陳役</span><br/>
<span class='tline' id='l353' data-llen='10123:10152'>者主陳列之耳是遂人主引徒也又郷師職云及葬執翿以與匠師御</span><br/>
<span class='tline' id='l354' data-llen='10152:10181'>匶而治役謂監督其事又此遂人與匠人同納車于階閒即匠人主載</span><br/>
<span class='tline' id='l355' data-llen='10181:10210'>窆與遂人職相左右也云車載柩車者以其此云納車于階閒正爲載</span><br/>
<span class='tline' id='l356' data-llen='10210:10239'>柩若乗車道車之等則當東榮不在階閒故知此是柩車也云周禮謂</span><br/>
<span class='tline' id='l357' data-llen='10239:10268'>之蜃車者案遂師職云大喪使帥其屬以幄帟先及蜃車之役注云蜃</span><br/>
<span class='tline' id='l358' data-llen='10268:10297'>車柩路四輪迫地而行有似於蜃因取名焉是也云雜記謂之團或作</span><br/>
<span class='tline' id='l359' data-llen='10297:10326'>輇或作摶聲讀皆相附耳未聞孰正者言或作輇或作摶者皆或禮記</span><br/>
<span class='tline' id='l360' data-llen='10326:10355'>別本故云皆相附耳但未知孰正也云其車之轝狀如牀中央有轅前</span><br/>
<span class='tline' id='l361' data-llen='10355:10384'>後出者觀鄭此注其轝與輴車同亦一轅爲之云設前後輅者正經唯</span><br/>
<span class='tline' id='l362' data-llen='10384:10412'><a onclick="displayPageImage('KR1d0027', 'SBCK', '035-13a' );" name="035-13a" class="pb">[035-13a] <img width="20"  src="/static/img/kanseki-5.png"/></a></span><br/>
<span class='tline' id='l363' data-llen='10412:10441'>云前輅言前以對後明知亦有後輅云轝上有四周者此亦與輴車同</span><br/>
<span class='tline' id='l364' data-llen='10441:10470'>云下則前後有軸以輇爲輪者此則與輴異以其輴無輪直有轉轔此</span><br/>
<span class='tline' id='l365' data-llen='10470:10499'>有輇輪引許叔重說者案許氏說文云有輪無輻曰輇證此輇無輻也</span><br/>
<span class='tline' id='l366' data-llen='10499:10528'>祝饌至巾之　注言饌至乃饌　釋曰正經直云祖還車及還重訖乃</span><br/>
<span class='tline' id='l367' data-llen='10528:10557'>奠如初不云饌處故記人明之祝饌祖奠於主人之南當前輅云則旣</span><br/>
<span class='tline' id='l368' data-llen='10557:10586'>祖祝乃饌者以其未祖以前柩車郷北輅在主人之北今云饌于主人</span><br/>
<span class='tline' id='l369' data-llen='10586:10615'>之南明知旣祖還乃郷饌之　弓矢之新沽功　注設之至作古　釋</span><br/>
<span class='tline' id='l370' data-llen='10615:10644'>曰自此盡篇末論死者用器弓矢麤惡之事以其正經直云用器弓矢</span><br/>
<span class='tline' id='l371' data-llen='10644:10673'>不辯弓矢善惡及弓矢之名故記人明之設之冝新者爲死者冝用新</span><br/>
<span class='tline' id='l372' data-llen='10673:10702'>物云沽示不用者沽謂麤爲之　有弭飾焉　注弓無至爲飾　釋曰</span><br/>
<span class='tline' id='l373' data-llen='10702:10731'>案爾雅云弓有縁謂之弓無縁謂之弭孫氏云縁繫約而漆之無縁不</span><br/>
<span class='tline' id='l374' data-llen='10731:10760'>以繫約骨飾兩頭是此弭也詩云象弭魚服是用象骨弓隈旣用角明</span><br/>
<span class='tline' id='l375' data-llen='10760:10789'>兩頭亦得用故鄭揔云骨角爲飾　亦張可也　注亦使可張　釋曰</span><br/>
<span class='tline' id='l376' data-llen='10789:10817'>生時之弓有張耳此死者之弓雖不射而沽略亦使可張故曰亦也</span><br/>
<span class='tline' id='l377' data-llen='10817:10846'>有柲　注柲弓至作枈　釋曰柲弓檠者案冬官弓人造弓之時弓成</span><br/>
<span class='tline' id='l378' data-llen='10846:10874'><a onclick="displayPageImage('KR1d0027', 'SBCK', '035-13b' );" name="035-13b" class="pb">[035-13b] <img width="20"  src="/static/img/kanseki-5.png"/></a></span><br/>
<span class='tline' id='l379' data-llen='10874:10903'>納之檠中以定往來體此弓檠謂凡平弛弓之時以竹狀如弓縛之於</span><br/>
<span class='tline' id='l380' data-llen='10903:10932'>弓裏亦名之爲柲者以若馬柲然馬柲所以制馬弓柲所以制弓使不</span><br/>
<span class='tline' id='l381' data-llen='10932:10961'>頓傷故謂之柲引詩云竹柲緄縢者緄繩也縢約也謂以竹爲柲以繩</span><br/>
<span class='tline' id='l382' data-llen='10961:10990'>約之此經之柲雖麤略用亦如此故引之爲證　設依撻焉　注依纏</span><br/>
<span class='tline' id='l383' data-llen='10990:11026'>至爲銛　釋曰言依者謂以韋依纏其弦即今時弓<img height='20' width='20' alt='&amp;KR3212' title='KR3212' src='https://raw.githubusercontent.com/kanripo/KR-Gaiji/master/images/KR3212.png'/>是也云撻弣側</span><br/>
<span class='tline' id='l384' data-llen='11026:11055'>矢道者所以撻矢令出謂生時以骨爲之弣側今死者用韋云皆以韋</span><br/>
<span class='tline' id='l385' data-llen='11055:11084'>爲之者謂依與撻皆以韋爲之異於生者也　有韣　注韣弓至爲之</span><br/>
<span class='tline' id='l386' data-llen='11084:11113'>釋曰知韣弓衣者案月令云帶以弓韣故知韣弓衣也鄭知用緇布爲</span><br/>
<span class='tline' id='l387' data-llen='11113:11142'>之者此無正文鄭驗當時弓衣用緇布而言也　翭矢至短衞　注翭</span><br/>
<span class='tline' id='l388' data-llen='11142:11171'>猶至其一　釋曰言候物而射之者案司弓矢鄭注云可以司候射敵</span><br/>
<span class='tline' id='l389' data-llen='11171:11200'>之近者及禽獸鄭君兩注語異義同云骨鏃短衞亦示不用也者案上</span><br/>
<span class='tline' id='l390' data-llen='11200:11229'>文沽功鄭云示不用故此亦之云生時翭矢金鏃者此亦爾雅釋器文</span><br/>
<span class='tline' id='l391' data-llen='11229:11258'>案彼云金鏃翦羽謂之翭是也此言短羽即翦羽也云凡爲矢五分笴</span><br/>
<span class='tline' id='l392' data-llen='11258:11287'>長而羽其一者案周禮矢人上陳五矢下乃云五分其長而羽其一故</span><br/>
<span class='tline' id='l393' data-llen='11287:11316'>云凡以廣之也案鄭彼注云矢笴長三尺五分羽一則六寸也謂之羽</span><br/>
<span class='tline' id='l394' data-llen='11316:11344'><a onclick="displayPageImage('KR1d0027', 'SBCK', '035-14a' );" name="035-14a" class="pb">[035-14a] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='11344:11373'>者指體而言謂之衞者以其無羽則不平正羽所以防衞其矢不使不</span><br/>
<span class='tline' id='l396' data-llen='11373:11402'>調故名羽爲衞　志矢至短衞　注志猶擬至輕也　釋曰云志猶擬</span><br/>
<span class='tline' id='l397' data-llen='11402:11431'>也者凡射志意有所準擬故云志猶擬也云習射之矢者案司弓矢鄭</span><br/>
<span class='tline' id='l398' data-llen='11431:11460'>注云恒矢之屬軒輖中所謂志以此言之則此恒矢也在八矢之下知</span><br/>
<span class='tline' id='l399' data-llen='11460:11489'>是習射矢者以其矢中特輕於習射冝也案六弓唐弓大弓亦授習射</span><br/>
<span class='tline' id='l400' data-llen='11489:11525'>者則此矢配唐大也引尚書盤庚者證志爲準擬之事輖<img height='20' width='20' alt='&amp;KR1819' title='KR1819' src='https://raw.githubusercontent.com/kanripo/KR-Gaiji/master/images/KR1819.png'/>者鄭讀輖</span><br/>
<span class='tline' id='l401' data-llen='11525:11575'>從<img height='20' width='20' alt='&amp;KR1819' title='KR1819' src='https://raw.githubusercontent.com/kanripo/KR-Gaiji/master/images/KR1819.png'/>以其車傍周非是軒<img height='20' width='20' alt='&amp;KR1819' title='KR1819' src='https://raw.githubusercontent.com/kanripo/KR-Gaiji/master/images/KR1819.png'/>之<img height='20' width='20' alt='&amp;KR1819' title='KR1819' src='https://raw.githubusercontent.com/kanripo/KR-Gaiji/master/images/KR1819.png'/>故讀從執下至云無鏃短衞亦示不</span><br/>
<span class='tline' id='l402' data-llen='11575:11604'>用者知此矢無鏃者上經翭矢言骨鏃此經不云鏃故知無鏃示不用</span><br/>
<span class='tline' id='l403' data-llen='11604:11633'>也若然翭矢生時用金鏃死用骨鏃志矢生時用骨鏃死則令去之云</span><br/>
<span class='tline' id='l404' data-llen='11633:11662'>生時志矢骨鏃者亦爾雅釋器文案彼云骨鏃不翦羽謂之志此志矢</span><br/>
<span class='tline' id='l405' data-llen='11662:11691'>是也云凡爲矢前重後輕也者案司弓矢鄭注云凡枉矢之制枉矢之</span><br/>
<span class='tline' id='l406' data-llen='11691:11720'>屬五分二在前三在後殺矢之屬參分一在前二在後矰矢之屬七分</span><br/>
<span class='tline' id='l407' data-llen='11720:11749'>三在前四在後恒矢之屬軒輖中若然前重後輕者據殺矢翭矢枉矢</span><br/>
<span class='tline' id='l408' data-llen='11749:11785'>絜矢矰矢茀矢而言引之者證此志是恒矢<img height='20' width='20' alt='&amp;KR0763' title='KR0763' src='https://raw.githubusercontent.com/kanripo/KR-Gaiji/master/images/KR0763.png'/>矢無前重後輕之義但</span><br/>
<span class='tline' id='l409' data-llen='11785:11814'>周禮有八矢唯用此二矢者以其八矢之内翭矢居前最重恒矢居後</span><br/>
<span class='tline' id='l410' data-llen='11814:11842'><a onclick="displayPageImage('KR1d0027', 'SBCK', '035-14b' );" name="035-14b" class="pb">[035-14b] <img width="20"  src="/static/img/kanseki-5.png"/></a></span><br/>
<span class='tline' id='l411' data-llen='11842:11857'>最輕旣不盡用故取其首尾者也</span><br/>
<span class='tline' id='l412' data-llen='11857:11867'>儀禮䟽卷第四十一</span><br/>
<span class='tline' id='l413' data-llen='11867:11895'><a onclick="displayPageImage('KR1d0027', 'SBCK', '035-15a' );" name="035-15a" class="pb">[035-15a] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
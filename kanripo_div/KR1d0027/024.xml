<div id="txtcont" class="span9" style="position: relative;">
    <p><br/>
<span class='tline' id='l9' data-llen='220:247'><a onclick="displayPageImage('KR1d0027', 'SBCK', '024-1a' );" name="024-1a" class="pb">[024-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='247:257'>儀禮䟽卷第二十四</span><br/>
<span class='tline' id='l11' data-llen='257:285'>　　　　唐朝散大夫行太學博士弘文館學士臣賈公彦　等撰</span><br/>
<span class='tline' id='l12' data-llen='285:314'>賔入至而殯　注具謂至當用　釋曰自此盡卒殯乃歸論賔介死之</span><br/>
<span class='tline' id='l13' data-llen='314:343'>事云賔入境而死遂也者若未入境即反來云主人爲之具而殯者謂</span><br/>
<span class='tline' id='l14' data-llen='343:372'>從始死至殯所當用者主人皆供之鄭云具謂始死至殯所當用直云</span><br/>
<span class='tline' id='l15' data-llen='372:401'>至殯所當用明不殯於館取其至殯節主人供喪具以其大斂訖即殯</span><br/>
<span class='tline' id='l16' data-llen='401:430'>故連言殯故下文歸介復命之時柩止門外明斂於棺而巳　介攝其</span><br/>
<span class='tline' id='l17' data-llen='430:459'>命　注爲致至聞命　釋曰云初時上介接聞命者鄭解介得代賔致</span><br/>
<span class='tline' id='l18' data-llen='459:488'>命之意以其命出於君初賔受命於君之時賔介同北面上介接聞君</span><br/>
<span class='tline' id='l19' data-llen='488:517'>命矣以是今賔死得攝其命　君弔介爲主人　注雖有至尊也　釋</span><br/>
<span class='tline' id='l20' data-llen='517:546'>曰古者賔聘家臣適子皆從行是以延陵季子聘於齊其子死葬於嬴</span><br/>
<span class='tline' id='l21' data-llen='546:575'>博之閒故鄭云雖有臣子親因猶不爲主人以其介尊故也　主人至</span><br/>
<span class='tline' id='l22' data-llen='575:604'>以用　注當中至賔禮　釋曰賔旣死主人所歸禮與幣必以當喪者</span><br/>
<span class='tline' id='l23' data-llen='604:633'>之用云當中奠贈者解經中小斂大斂之用云當中奠贈諸喪具之用</span><br/>
<span class='tline' id='l24' data-llen='633:662'>者具謂襲與小斂大斂解經幣云不必如賔禮者不必如致飱饔之禮</span><br/>
<span class='tline' id='l25' data-llen='662:689'><a onclick="displayPageImage('KR1d0027', 'SBCK', '024-1b' );" name="024-1b" class="pb">[024-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='689:718'>束紡皮帛之類不堪喪者之用故也　介受賔禮無辭也　注介受至</span><br/>
<span class='tline' id='l27' data-llen='718:747'>辭之　釋曰云介受主國賔己之禮者謂公幣私幣之屬故鄭云當陳</span><br/>
<span class='tline' id='l28' data-llen='747:776'>之以反命也言無辭者雖無三辭以其賔受饔餼之時禮辭受食三辭</span><br/>
<span class='tline' id='l29' data-llen='776:805'>明介亦有禮辭云無所辭也者以有賔喪嫌介有三辭故云介受賔禮</span><br/>
<span class='tline' id='l30' data-llen='805:834'>無辭也　不饗食　釋曰案上遭君喪受饔餼不受饗食鄭云受正不</span><br/>
<span class='tline' id='l31' data-llen='834:863'>受加此云不饗食介不就君受饗食明受饔餼正禮也　歸介至門外</span><br/>
<span class='tline' id='l32' data-llen='863:892'>注門外至忠心　釋曰知門外是大門外者國君有三門皐應路又有</span><br/>
<span class='tline' id='l33' data-llen='892:921'>三朝内朝在路寢庭正朝在路門外應門外無朝外朝當在皐門外經</span><br/>
<span class='tline' id='l34' data-llen='921:950'>直云止於門外無入門之言明知止於大門外外朝之上是以上賔拜</span><br/>
<span class='tline' id='l35' data-llen='950:979'>賜皆云於門外亦在外朝矣故鄭云必以柩造朝達其忠心也　介卒</span><br/>
<span class='tline' id='l36' data-llen='979:1008'>至卒殯　注卒殯成節乃去　釋曰當介復命之時賔之尸柩在外朝</span><br/>
<span class='tline' id='l37' data-llen='1008:1037'>上介卒復命謂復命訖出君大門奉賔之柩送至賔之家屍柩入殯於</span><br/>
<span class='tline' id='l38' data-llen='1037:1066'>兩楹之閒君往就弔卒殯者謂殯訖殯是喪之大節故云卒殯成節乃</span><br/>
<span class='tline' id='l39' data-llen='1066:1095'>去謂君與大夫盡去　若大至如之　注不言至士也　釋曰云不言</span><br/>
<span class='tline' id='l40' data-llen='1095:1124'>上介者小聘上介士也者案經大夫介卒據大聘上介是大夫而言今</span><br/>
<span class='tline' id='l41' data-llen='1124:1151'><a onclick="displayPageImage('KR1d0027', 'SBCK', '024-2a' );" name="024-2a" class="pb">[024-2a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='1151:1180'>鄭以經不言上介則大夫介卒中兼有聘使大夫其卒亦如之故鄭云</span><br/>
<span class='tline' id='l43' data-llen='1180:1209'>不言上介小聘上介士也欲兼見小聘之法也若小聘上介末介皆士</span><br/>
<span class='tline' id='l44' data-llen='1209:1238'>則入下文士介死中以其下文更不見小聘賔介死法故此兼言之也</span><br/>
<span class='tline' id='l45' data-llen='1238:1267'>注不具至服也　釋曰以其士介卑其禮降於賔與上介非直具棺他</span><br/>
<span class='tline' id='l46' data-llen='1267:1296'>衣物亦具之此士介直具棺不具他物也其士介從者自用時服斂之</span><br/>
<span class='tline' id='l47' data-llen='1296:1325'>君不弔焉　注主國至親往　釋曰云主國君使人弔不親往者對上</span><br/>
<span class='tline' id='l48' data-llen='1325:1353'>經賔死君弔介爲主人此士云不弔者明不親弔使人弔之可知也</span><br/>
<span class='tline' id='l49' data-llen='1353:1382'>若賔至將命　注未將至君命　釋曰前云賔入境而死謂在路死未</span><br/>
<span class='tline' id='l50' data-llen='1382:1411'>至國此經更說賔至朝俟閒之後使大夫致館未行聘享而賔在館死</span><br/>
<span class='tline' id='l51' data-llen='1411:1440'>之事故鄭云俟閒之後是以鄭云以柩造朝以其旣至朝志在達君命</span><br/>
<span class='tline' id='l52' data-llen='1440:1468'>則知上國外死不以柩造朝可知　小聘至郊勞　注記貶至覿也</span><br/>
<span class='tline' id='l53' data-llen='1468:1497'>釋曰自此盡三介論侯伯行小聘之事云不享者謂不以束帛加璧獻</span><br/>
<span class='tline' id='l54' data-llen='1497:1526'>國所有云不禮者聘訖不以齊酒禮賔面不升者謂私覿庭中受之不</span><br/>
<span class='tline' id='l55' data-llen='1526:1555'>升堂此對大聘升堂受若然不言私覿而言面者對大聘言覿故辟之</span><br/>
<span class='tline' id='l56' data-llen='1555:1584'>而言面也　其禮至三介　注如爲至上介　釋曰云其禮如爲介者</span><br/>
<span class='tline' id='l57' data-llen='1584:1611'><a onclick="displayPageImage('KR1d0027', 'SBCK', '024-2b' );" name="024-2b" class="pb">[024-2b] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1611:1640'>謂特問使大夫得主國之禮多少如大聘卿此大夫爲上介之時即上</span><br/>
<span class='tline' id='l59' data-llen='1640:1669'>文介之禮飱饔餼之食燕之等三介者大夫降於卿二等故也舉此侯</span><br/>
<span class='tline' id='l60' data-llen='1669:1698'>伯之小聘則公之臣子男之臣小聘禮數其義可知也　記乆至聘焉</span><br/>
<span class='tline' id='l61' data-llen='1698:1727'>注事謂盟㑹之屬　釋曰此云乆無事則聘焉者則周禮殷聘也是以</span><br/>
<span class='tline' id='l62' data-llen='1727:1756'>周禮大行人云凡諸侯之邦交歳相問也殷相聘也丗相朝也注云小</span><br/>
<span class='tline' id='l63' data-llen='1756:1785'>聘曰問殷中也乆無事又於殷朝者及而相聘也云事謂盟㑹之屬者</span><br/>
<span class='tline' id='l64' data-llen='1785:1814'>案春秋有事而㑹不協而盟是以春秋有㑹而不盟盟必因㑹若有盟</span><br/>
<span class='tline' id='l65' data-llen='1814:1843'>㑹相見故云乆無事則聘焉　若有至於方　注故謂至板也　釋曰</span><br/>
<span class='tline' id='l66' data-llen='1843:1872'>云故謂災患及時相告請者此即上經云若有言一也言災患上注引</span><br/>
<span class='tline' id='l67' data-llen='1872:1901'>春秋臧孫辰告糴于齊公子遂如楚乞師此云及時事者即上注引春</span><br/>
<span class='tline' id='l68' data-llen='1901:1930'>秋晉侯使韓穿來言汶陽之田是也云名書文今謂之字者鄭注論語</span><br/>
<span class='tline' id='l69' data-llen='1930:1959'>亦云古者曰名今丗曰字許氏說文亦然言此者欲見經云名名者即</span><br/>
<span class='tline' id='l70' data-llen='1959:1988'>今之文字也云䇿簡方板也者簡謂據一片而言䇿見編連之稱是以</span><br/>
<span class='tline' id='l71' data-llen='1988:2017'>左傳云南史氏執簡以往是簡者未編之稱此經云百名以上書之於</span><br/>
<span class='tline' id='l72' data-llen='2017:2046'>䇿是其衆簡相連之名鄭作論語序云易詩書禮樂春秋䇿皆尺二寸</span><br/>
<span class='tline' id='l73' data-llen='2046:2073'><a onclick="displayPageImage('KR1d0027', 'SBCK', '024-3a' );" name="024-3a" class="pb">[024-3a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='2073:2102'>孝經謙半之論語八寸䇿者三分居一又謙焉是其䇿之長短鄭注尚</span><br/>
<span class='tline' id='l75' data-llen='2102:2131'>書三十字一簡之文服䖍注左氏云古文篆書一簡八分字是一簡容</span><br/>
<span class='tline' id='l76' data-llen='2131:2160'>字多少者云方板者以其百名以下書之於方若今之祝板不假連編</span><br/>
<span class='tline' id='l77' data-llen='2160:2189'>之䇿一板書盡故言方板也　主人至門外　注受其至璽之　釋曰</span><br/>
<span class='tline' id='l78' data-llen='2189:2218'>云旣聘享賔出而讀之者上經云若有言則以束帛如享禮文承聘享</span><br/>
<span class='tline' id='l79' data-llen='2218:2247'>之後故知此讀諸門外故云旣聘享也鄭知人是内史者案内史職云</span><br/>
<span class='tline' id='l80' data-llen='2247:2276'>凡四方之事書内史讀之此云使人與客讀諸門外者亦是四方事書</span><br/>
<span class='tline' id='l81' data-llen='2276:2305'>故知人是内史也知書必璽之者案襄二十九年左傳云公如楚還及</span><br/>
<span class='tline' id='l82' data-llen='2305:2334'>方城季武子取卞使公冶問璽書追而與之故知此書亦璽之也　客</span><br/>
<span class='tline' id='l83' data-llen='2334:2363'>將至于館　注爲書報也　釋曰此爲書報上有故之事彼以束帛加</span><br/>
<span class='tline' id='l84' data-llen='2363:2392'>書將命此亦以束帛加書反命于館　明日君館之　注旣報至疾也</span><br/>
<span class='tline' id='l85' data-llen='2392:2421'>釋曰爲昨日爲書報之今日君始就館送客者書問之道尚疾故也必</span><br/>
<span class='tline' id='l86' data-llen='2421:2450'>須尚疾者以其所報告請多是密事是以鄭云旣報館之書問尚疾也</span><br/>
<span class='tline' id='l87' data-llen='2450:2479'>旣受至之資　注資行至作齎　釋曰使者受命於君但知出聘不知</span><br/>
<span class='tline' id='l88' data-llen='2479:2508'>逺近故云古者君臣謀密草創未知所之逺近故問宰行糧多少即知</span><br/>
<span class='tline' id='l89' data-llen='2508:2535'><a onclick="displayPageImage('KR1d0027', 'SBCK', '024-3b' );" name="024-3b" class="pb">[024-3b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2535:2564'>逺近也故知須問之　使者至同位　注謂前至臣也　釋曰云旣受</span><br/>
<span class='tline' id='l91' data-llen='2564:2593'>行日者謂巳受命日夕幣之前使者及介朝君之時皆同位北面東上</span><br/>
<span class='tline' id='l92' data-llen='2593:2622'>在朝處臣東方西面北上故鄭云同位者北面介立于左少退以別處</span><br/>
<span class='tline' id='l93' data-llen='2622:2651'>臣也　出祖至其側　注祖始至作祓　釋曰云旣受聘享之禮行出</span><br/>
<span class='tline' id='l94' data-llen='2651:2680'>國門止陳車騎釋酒脯之奠於軷者凡道路之神有二在國内釋幣於</span><br/>
<span class='tline' id='l95' data-llen='2680:2709'>行者謂平敵道路之神出國門釋奠於軷者謂山行道路之神是以委</span><br/>
<span class='tline' id='l96' data-llen='2709:2738'>土爲山象國中不得軷名國外即得軷稱引詩傳曰者證軷祭道路之</span><br/>
<span class='tline' id='l97' data-llen='2738:2767'>神也引春秋傳曰者案襄二十八年左氏傳子大叔云軷涉山川蒙犯</span><br/>
<span class='tline' id='l98' data-llen='2767:2796'>霜露引之者證軷是山行之名涉者水行之稱故鄘詩云大夫軷涉我</span><br/>
<span class='tline' id='l99' data-llen='2796:2825'>心則憂毛傳云草行曰軷水行曰涉云是以委土爲山者案月令冬祀</span><br/>
<span class='tline' id='l100' data-llen='2825:2854'>行鄭注行廟門外之西爲軷壤厚二寸廣五尺輪四尺祀行之禮北面</span><br/>
<span class='tline' id='l101' data-llen='2854:2883'>設主於軷上國外祀山行之神爲軷壤大小與之同鄭注夏官大馭云</span><br/>
<span class='tline' id='l102' data-llen='2883:2912'>封土爲山象以菩芻棘柏爲神主旣祭之以車轢之而去喻無險難也</span><br/>
<span class='tline' id='l103' data-llen='2912:2941'>云或伏牲其上者案周禮犬人云掌犬牲凡祭祀供犬牲用牷物伏瘞</span><br/>
<span class='tline' id='l104' data-llen='2941:2970'>亦如之鄭注云伏謂伏犬以王車轢之故知有伏牲其上云使者爲軷</span><br/>
<span class='tline' id='l105' data-llen='2970:2997'><a onclick="displayPageImage('KR1d0027', 'SBCK', '024-4a' );" name="024-4a" class="pb">[024-4a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='2997:3026'>祭酒脯祈告者也案周禮大馭掌馭玉路以祀及犯軷王自左馭馭下</span><br/>
<span class='tline' id='l107' data-llen='3026:3055'>祝登受轡彼天子禮使馭祭此大夫禮故使者自祭犯軷而去云卿大</span><br/>
<span class='tline' id='l108' data-llen='3055:3084'>夫處者於是餞之者案詩云飲餞于禰是處者送行人而飲酒名曰餞</span><br/>
<span class='tline' id='l109' data-llen='3084:3113'>也云遂行舎于郊者即上經云舎于近郊是也云其有牲犬羊可者犬</span><br/>
<span class='tline' id='l110' data-llen='3113:3142'>人職云伏瘞亦如之是用犬也詩云取羝以軷是用羊也是犬羊各用</span><br/>
<span class='tline' id='l111' data-llen='3142:3171'>其一未必並用之言可者人君有牲大夫無牲直用酒脯若然此見出</span><br/>
<span class='tline' id='l112' data-llen='3171:3200'>行時祭軷案韓奕詩云韓侯出祖出宿于屠顯父餞之清酒百壷是韓</span><br/>
<span class='tline' id='l113' data-llen='3200:3229'>侯入覲天子出京城爲祖道又左氏傳鄭忽逆婦嬀于陳先配而後祖</span><br/>
<span class='tline' id='l114' data-llen='3229:3258'>陳鍼子曰是不爲夫婦誣其祖矣鄭志以祖謂祭道神是亦將還而後</span><br/>
<span class='tline' id='l115' data-llen='3258:3287'>祖道此聘使還亦冝有祖但文不具　所以至白倉　注圭所至作璪</span><br/>
<span class='tline' id='l116' data-llen='3287:3316'>釋曰云圭所執以爲瑞節者案周禮大宗伯云以玉作六瑞以等邦國</span><br/>
<span class='tline' id='l117' data-llen='3316:3345'>又云王執鎭圭公執桓圭侯執信圭伯執躬圭子執榖璧男執蒲璧是</span><br/>
<span class='tline' id='l118' data-llen='3345:3374'>以其圭爲瑞又案周禮掌節有玉節之節即是節與瑞別矣今此云瑞</span><br/>
<span class='tline' id='l119' data-llen='3374:3403'>節但連言節者案節不得言瑞瑞亦是節信故連言節也云剡上象天</span><br/>
<span class='tline' id='l120' data-llen='3403:3432'>圜地方也者下不剡象地方上剡象天圜案雜記賛大行曰博三寸厚</span><br/>
<span class='tline' id='l121' data-llen='3432:3459'><a onclick="displayPageImage('KR1d0027', 'SBCK', '024-4b' );" name="024-4b" class="pb">[024-4b] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='3459:3488'>半寸剡上左右各寸半此經直剡上寸半不言左右文不具也凡圭天</span><br/>
<span class='tline' id='l123' data-llen='3488:3517'>子鎭圭公桓圭侯信圭皆博三寸厚半寸剡上左右各寸半唯長短依</span><br/>
<span class='tline' id='l124' data-llen='3517:3546'>命數不同云雜采曰繅者凡言繅者皆象水草之文天子五采公侯伯</span><br/>
<span class='tline' id='l125' data-llen='3546:3575'>三采子男二采皆是雜采也云以韋衣木板飾以三色再就者依漢禮</span><br/>
<span class='tline' id='l126' data-llen='3575:3604'>器制度而知也但木板大小一如玉制然後以韋衣之大小一如其板</span><br/>
<span class='tline' id='l127' data-llen='3604:3633'>經云三采六等注云三色再就者就即等也是一采爲再就三采即六</span><br/>
<span class='tline' id='l128' data-llen='3633:3662'>等也是以鄭注典瑞云一帀爲一就典瑞云侯伯三采三就者以一采</span><br/>
<span class='tline' id='l129' data-llen='3662:3691'>雖有再帀併爲一就覲禮注云朱白倉爲六色者亦是一采一帀爲二</span><br/>
<span class='tline' id='l130' data-llen='3691:3720'>色三采故六色三采據公侯伯子男則二采故典瑞云子男皆二采再</span><br/>
<span class='tline' id='l131' data-llen='3720:3748'>就是也所以薦玉重愼者玉者寶而脆今以繅藉薦之是其重愼也</span><br/>
<span class='tline' id='l132' data-llen='3748:3777'>問諸至八寸　注二采至相備　釋曰此諸侯使臣聘繅藉之等云二</span><br/>
<span class='tline' id='l133' data-llen='3777:3806'>采再就者上云三采六等此二采不云四就者此臣禮與君禮異此二</span><br/>
<span class='tline' id='l134' data-llen='3806:3835'>采雖與子男同子男即一采爲一帀二采爲再而爲四等今臣一采爲</span><br/>
<span class='tline' id='l135' data-llen='3835:3864'>一就二采共爲再就是二采當君一采之處是以典瑞云瑑圭璋璧琮</span><br/>
<span class='tline' id='l136' data-llen='3864:3893'>繅皆二采一就以覜聘亦是臣二采共當君一采一帀之處云降於天</span><br/>
<span class='tline' id='l137' data-llen='3893:3920'><a onclick="displayPageImage('KR1d0027', 'SBCK', '024-5a' );" name="024-5a" class="pb">[024-5a] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='3920:3949'>子者案典瑞王執鎭圭繅藉五采五就言五就者據一采爲一等若據</span><br/>
<span class='tline' id='l139' data-llen='3949:3978'>一采一帀而言即五采十等此二采二等是降於天子也此亦降於諸</span><br/>
<span class='tline' id='l140' data-llen='3978:4007'>侯而言降於天子者此鄭君指上文朝天子而言故言聘諸侯降於朝</span><br/>
<span class='tline' id='l141' data-llen='4007:4036'>天子也云於天子曰朝者據上文所以朝天子是也則諸侯自相朝亦</span><br/>
<span class='tline' id='l142' data-llen='4036:4065'>同圭與繅九寸侯伯以下亦依命數云於諸侯曰問者諸侯遣臣自問</span><br/>
<span class='tline' id='l143' data-llen='4065:4094'>若遣臣問天子圭與繅亦八寸是以云記之於聘文互相備案玉人云</span><br/>
<span class='tline' id='l144' data-llen='4094:4123'>瑑圭璋八寸璧琮八寸以覜聘無所依據則於天子諸侯同言八寸者</span><br/>
<span class='tline' id='l145' data-llen='4123:4152'>據上公之臣侯伯之臣則六寸子男之臣則四寸各降其君二等若然</span><br/>
<span class='tline' id='l146' data-llen='4152:4181'>經言八寸者據上公之臣也　皆玄至絢組　注采成至作約　釋曰</span><br/>
<span class='tline' id='l147' data-llen='4181:4210'>上文繅藉尊卑不同此之組繫尊卑一等云采成文曰絢鄭注論語文</span><br/>
<span class='tline' id='l148' data-llen='4210:4239'>成章曰絢與此語異義同云繫無事則以繫玉因以爲飾者無事謂在</span><br/>
<span class='tline' id='l149' data-llen='4239:4268'>櫝之時亦以繫玉因以爲飾此組繫亦名繅藉即上文反命之時使者</span><br/>
<span class='tline' id='l150' data-llen='4268:4297'>執圭垂繅上介執璋屈繅又曲禮下云執玉其有藉者則裼無藉者則</span><br/>
<span class='tline' id='l151' data-llen='4297:4326'>襲鄭注亦云藉繅也裼襲皆據有繅無繅之時是其因以爲飾云皆用</span><br/>
<span class='tline' id='l152' data-llen='4326:4355'>五采組者以其言絢絢是文章之名經又言皆復無尊卑之別故知皆</span><br/>
<span class='tline' id='l153' data-llen='4355:4382'><a onclick="displayPageImage('KR1d0027', 'SBCK', '024-5b' );" name="024-5b" class="pb">[024-5b] <img width="20"  src="/static/img/kanseki-5.png"/></a></span><br/>
<span class='tline' id='l154' data-llen='4382:4411'>用五采組也云上以玄下以絳爲地者以其皆用五采而經直云玄纁</span><br/>
<span class='tline' id='l155' data-llen='4411:4440'>爲地上加五采上下皆據垂之爲上下必知上玄下絳者上玄以法天</span><br/>
<span class='tline' id='l156' data-llen='4440:4469'>下絳以法地故也經云纁注云絳者爾雅三入赤汁爲纁絳則赤也故</span><br/>
<span class='tline' id='l157' data-llen='4469:4497'>本絳以解纁問大夫至皮馬注肆猶至爲肄　釋曰知載大夫幣是</span><br/>
<span class='tline' id='l158' data-llen='4497:4526'>宰夫者以其初宰衆官具幣故知載幣於郊付使者亦是宰夫可知云</span><br/>
<span class='tline' id='l159' data-llen='4526:4555'>幣云肆馬云齎因其冝亦互文也者以其幣是財賄易可陳列故言肆</span><br/>
<span class='tline' id='l160' data-llen='4555:4584'>不言齎亦付使者矣馬是難陳之物故直言齎亦付使者亦陳之是因</span><br/>
<span class='tline' id='l161' data-llen='4584:4613'>其冝互文也　注受命不受辭　釋曰受命謂受君命聘於鄰國不受</span><br/>
<span class='tline' id='l162' data-llen='4613:4642'>賔主對荅之辭必不受辭者以其口及則言辭無定準以辭無常故不</span><br/>
<span class='tline' id='l163' data-llen='4642:4672'>受之也　注史謂䇿祝　釋曰案周禮大史内史皆掌䇿書尚書金縢云</span><br/>
<span class='tline' id='l164' data-llen='4672:4701'>史乃䇿祝是䇿書祝辭故辭多爲文史　辭曰至敢辭　注辭不至不</span><br/>
<span class='tline' id='l165' data-llen='4701:4730'>敢　釋曰辭謂賔辭主人荅謂賔荅主人介則在旁曰非禮也敢故易</span><br/>
<span class='tline' id='l166' data-llen='4730:4759'>旅卦初六云瑣瑣斯其所取災鄭云瑣瑣猶小小爻互體艮艮小石小</span><br/>
<span class='tline' id='l167' data-llen='4759:4788'>小之象三爲聘客初與二其介也介當以篤實之人爲之而用小人瑣</span><br/>
<span class='tline' id='l168' data-llen='4788:4817'>瑣然客主人爲言不能辭曰非禮不能對曰非禮毎者不能以禮行之</span><br/>
<span class='tline' id='l169' data-llen='4817:4844'><a onclick="displayPageImage('KR1d0027', 'SBCK', '024-6a' );" name="024-6a" class="pb">[024-6a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4844:4871'><a onclick="displayPageImage('KR1d0027', 'SBCK', '024-7a' );" name="024-7a" class="pb">[024-7a] <img width="20"  src="/static/img/kanseki-5.png"/></a></span><br/>
<span class='tline' id='l171' data-llen='4871:4900'>可知　釋曰云記此重者沐浴可知者以其食禮輕尚沐浴而食饔餼</span><br/>
<span class='tline' id='l172' data-llen='4900:4929'>食重者沐浴而食可知　卿大至有訝　注卿使至護客　釋曰云卿</span><br/>
<span class='tline' id='l173' data-llen='4929:4958'>大夫訝者謂大聘使卿主人使大夫迎士訝者小聘使大夫主人使士</span><br/>
<span class='tline' id='l174' data-llen='4958:4987'>迎言皆有訝者自介巳下皆迎之云卿使者大夫上介士衆介也者據</span><br/>
<span class='tline' id='l175' data-llen='4987:5016'>此篇是侯伯之卿大聘而言其實小聘使大夫亦使士迎之所迎者謂</span><br/>
<span class='tline' id='l176' data-llen='5016:5045'>初行聘及饗食燕皆迎之故鄭君無所止定　賔即館訝將公命　注</span><br/>
<span class='tline' id='l177' data-llen='5045:5074'>使已迎待之命　釋曰案秋官掌訝職云賔入館次于舎門外待事于</span><br/>
<span class='tline' id='l178' data-llen='5074:5103'>客注云次如今宮府門外更衣處待事于客通其所求索彼謂天子有</span><br/>
<span class='tline' id='l179' data-llen='5103:5132'>掌訝之官共承客禮此諸侯使無掌訝是以還遣所使大夫士訝將公</span><br/>
<span class='tline' id='l180' data-llen='5132:5161'>命有事通傳于君　又見之以其摯　注又復至執雉　釋曰云復以</span><br/>
<span class='tline' id='l181' data-llen='5161:5190'>私禮見者訝將舎於賔館之外冝相親也者禮掌訝舎于賔之館門外</span><br/>
<span class='tline' id='l182' data-llen='5190:5219'>此大夫士君使爲訝雖非掌訝之官亦爲次舎于賔之館外冝相親故</span><br/>
<span class='tline' id='l183' data-llen='5219:5247'>執摯以相見大夫訝者執鴈士訝者執雉案士相見及大宗伯文也</span><br/>
<span class='tline' id='l184' data-llen='5247:5276'>賔旣至其摯　注旣巳至其訝　釋曰云以公事聘享問大夫者此並</span><br/>
<span class='tline' id='l185' data-llen='5276:5305'>行君物享主國君及問大夫故云公事也云復報也者有報訝者以摯</span><br/>
<span class='tline' id='l186' data-llen='5305:5332'><a onclick="displayPageImage('KR1d0027', 'SBCK', '024-7b' );" name="024-7b" class="pb">[024-7b] <img width="20"  src="/static/img/kanseki-5.png"/></a></span><br/>
<span class='tline' id='l187' data-llen='5332:5361'>私見己今還以摯私報之知使者及上介同執鴈不執羔者見上文主</span><br/>
<span class='tline' id='l188' data-llen='5361:5390'>國卿大夫勞賔同執鴈則知此使者及上介同執鴈可知各以見其訝</span><br/>
<span class='tline' id='l189' data-llen='5390:5419'>者謂使者見大夫之訝者上介見士之訝者士介亦見士訝者　凡四</span><br/>
<span class='tline' id='l190' data-llen='5419:5448'>至可也　注言國至璧琮　釋曰案周禮大宗伯云以玉作六瑞王執</span><br/>
<span class='tline' id='l191' data-llen='5448:5477'>鎭圭公執桓圭以下人執之曰瑞又云以玉作六器以禮天地四方謂</span><br/>
<span class='tline' id='l192' data-llen='5477:5506'>禮神曰器此四者人所執不言瑞而言器者對文執之曰瑞禮神曰器</span><br/>
<span class='tline' id='l193' data-llen='5506:5535'>散文則通雖執之亦曰器是以尚書云五器卒乃復與此文皆稱器云</span><br/>
<span class='tline' id='l194' data-llen='5535:5564'>言四國獨此以爲寶者案周禮天府職凡邦國之玉鎭大寶器藏焉注</span><br/>
<span class='tline' id='l195' data-llen='5564:5593'>云玉鎭大寶器玉瑞玉器之美者是其玉稱寶云四器謂圭璋璧琮者</span><br/>
<span class='tline' id='l196' data-llen='5593:5627'>是據上經圭璋以行聘璧琮以行享而言此據公侯伯之使者用圭璋璧琮若子男</span><br/>
<span class='tline' id='l197' data-llen='5627:5658'>使者聘用璧琮享用琥璜宗人至之次注主國至常處　釋曰主國門外以</span><br/>
<span class='tline' id='l198' data-llen='5658:5690'>其行朝聘陳賔介皆在大門外故次亦在大門外可知云諸侯及卿大夫之使</span><br/>
<span class='tline' id='l199' data-llen='5690:5719'>者次位皆有常處者以其上公九十步侯伯七十步子男五十步使其</span><br/>
<span class='tline' id='l200' data-llen='5719:5748'>臣聘使大聘小聘又各降二等其次皆依其步數就西方而置之未行</span><br/>
<span class='tline' id='l201' data-llen='5748:5777'>禮之時至於次中至將行禮賔乃出次凡爲次君次在前臣次在後故</span><br/>
<span class='tline' id='l202' data-llen='5777:5804'><a onclick="displayPageImage('KR1d0027', 'SBCK', '024-8a' );" name="024-8a" class="pb">[024-8a] <img width="20"  src="/static/img/kanseki-5.png"/></a></span><br/>
<span class='tline' id='l203' data-llen='5804:5830'>云少退於君之次故云皆有常處上介至授賔注愼之至不克</span><br/>
<span class='tline' id='l204' data-llen='5830:5859'>釋曰此謂當將聘於主君廟門外上介屈繅以授賔賔襲受之節引曲</span><br/>
<span class='tline' id='l205' data-llen='5859:5888'>禮者彼器即此玉欲證執玉如重之義也　賔入至志趨　注皇自至</span><br/>
<span class='tline' id='l206' data-llen='5888:5917'>作王　釋曰賔入門皇謂未至堂時升堂讓謂升堂東面向主君之時</span><br/>
<span class='tline' id='l207' data-llen='5917:5946'>將授志趨謂賔執玉向楹將授玉之時念郷入門在庭時執玉徐趨今</span><br/>
<span class='tline' id='l208' data-llen='5946:5975'>亦然若降堂後趨進翼如則疾趨也云讓謂舉手平衡也者謂若曲禮</span><br/>
<span class='tline' id='l209' data-llen='5975:6004'>云凡奉者當心下又云執天子之器則上衡注云謂髙於心國君則平</span><br/>
<span class='tline' id='l210' data-llen='6004:6033'>衡注云謂與心平則此亦執國君器也故引之爲證引孔子之執圭者</span><br/>
<span class='tline' id='l211' data-llen='6033:6061'>郷黨論孔子爲君聘使法彼足蹜蹜如有循謂徐趨據入彼國廟門</span><br/>
<span class='tline' id='l212' data-llen='6061:6090'>執玉行步之時以足容重退之在降堂之下與此趨同故爲證也　授</span><br/>
<span class='tline' id='l213' data-llen='6090:6119'>如至後退　注重失至後也　釋曰授謂就東楹授玉於主君時如與</span><br/>
<span class='tline' id='l214' data-llen='6119:6148'>人爭承取物恐失墜云下如送君還而后退者以上文次言之此下如</span><br/>
<span class='tline' id='l215' data-llen='6148:6177'>送者止謂聘享每訖君實不送而賔之敬如君送然故云下如送也君</span><br/>
<span class='tline' id='l216' data-llen='6177:6206'>迴還賔則退出廟門更行後事非謂賔出大門也　下階至又趨　注</span><br/>
<span class='tline' id='l217' data-llen='6206:6235'>發氣至如也　釋曰云下階發氣怡焉者即論語云出降一等逞顔色</span><br/>
<span class='tline' id='l218' data-llen='6235:6262'><a onclick="displayPageImage('KR1d0027', 'SBCK', '024-8b' );" name="024-8b" class="pb">[024-8b] <img width="20"  src="/static/img/kanseki-5.png"/></a></span><br/>
<span class='tline' id='l219' data-llen='6262:6291'>怡怡如也云再三舉足自安定乃復趨也者謂降時再三舉足故又趨</span><br/>
<span class='tline' id='l220' data-llen='6291:6320'>進翼如也云發氣舎息者以將授玉屏氣似不息今旣授玉降階縱舎</span><br/>
<span class='tline' id='l221' data-llen='6320:6349'>其氣怡然和恱也云至此舉足則志趨卷遯而行也者是釋志趨爲徐</span><br/>
<span class='tline' id='l222' data-llen='6349:6378'>趨此舉足爲疾趨也　及門正焉　注容色至威儀　釋曰此謂聘訖</span><br/>
<span class='tline' id='l223' data-llen='6378:6407'>將更有享而出門時云心變見於威儀者以其貌從心起觀威儀省禍</span><br/>
<span class='tline' id='l224' data-llen='6407:6436'>福覩貌可以知心故也　執圭至失之　注記異說也　釋曰亦謂將</span><br/>
<span class='tline' id='l225' data-llen='6436:6465'>聘執圭入廟門時云鞠躬焉則鞠躬如也如恐失之者即執輕如不克</span><br/>
<span class='tline' id='l226' data-llen='6465:6494'>也云記異說者以上文巳記執圭此又記執圭之儀以同記事而言有</span><br/>
<span class='tline' id='l227' data-llen='6494:6523'>差異人記事說有不同也　及享至盈容　注發舎至容色　釋曰云</span><br/>
<span class='tline' id='l228' data-llen='6523:6552'>及享發氣焉盈容者即孔子行享禮有容色一也故注引爲證也此發</span><br/>
<span class='tline' id='l229' data-llen='6552:6580'>氣即上注云舎息一也　衆介北面蹌焉注容貌舒揚　釋曰此謂</span><br/>
<span class='tline' id='l230' data-llen='6580:6609'>賔行聘衆介從入門左北面曲禮云大夫濟濟士蹌蹌鄭云皆行容止</span><br/>
<span class='tline' id='l231' data-llen='6609:6638'>之貌故此注亦云容貌舒揚也但彼大夫云濟濟諸侯云皇皇上文賔</span><br/>
<span class='tline' id='l232' data-llen='6638:6667'>入門皇得與諸侯同者以其執君圭璋志在重玉故行容得與君同若</span><br/>
<span class='tline' id='l233' data-llen='6667:6696'>尋常行則大夫濟濟也　私覿愉愉焉　注容貌和敬　釋曰上文享</span><br/>
<span class='tline' id='l234' data-llen='6696:6723'><a onclick="displayPageImage('KR1d0027', 'SBCK', '024-9a' );" name="024-9a" class="pb">[024-9a] <img width="20"  src="/static/img/kanseki-5.png"/></a></span><br/>
<span class='tline' id='l235' data-llen='6723:6752'>時盈容對聘時儀貌戰色顔舒緩此私覿對享時又愉愉和敬舒於盈</span><br/>
<span class='tline' id='l236' data-llen='6752:6781'>容也　出如舒鴈　注威儀至鴈鵞　釋曰此出廟門之外行步如鵞</span><br/>
<span class='tline' id='l237' data-llen='6781:6810'>又舒緩於愉愉也云舒鴈鵞者爾雅釋鳥文　皇且至主愼　注復記</span><br/>
<span class='tline' id='l238' data-llen='6810:6839'>執玉異說　釋曰上巳二度記執玉行步之法今又云皇且行是別有</span><br/>
<span class='tline' id='l239' data-llen='6839:6868'>人更記此執玉行法故云復記執玉異說也　凡庭至可也　注隨入</span><br/>
<span class='tline' id='l240' data-llen='6868:6897'>至作干　釋曰云左先者以皮馬以四爲禮北面以西頭爲上故左先</span><br/>
<span class='tline' id='l241' data-llen='6897:6926'>入陳也云君子不以所無爲禮者案禮器云天不生地不養君子不以</span><br/>
<span class='tline' id='l242' data-llen='6926:6955'>爲禮言當國有馬而無虎豹皮則用馬或有虎豹皮并有馬則以皮爲</span><br/>
<span class='tline' id='l243' data-llen='6955:6984'>主而用皮也云畜獸同類可以相代者畜謂馬獸謂虎豹爾雅釋云在</span><br/>
<span class='tline' id='l244' data-llen='6984:7013'>家曰畜在野曰獸云同類者爾雅又云二足而羽謂之禽四足而毛謂</span><br/>
<span class='tline' id='l245' data-llen='7013:7042'>之獸若然則馬畜亦是四足之類故云同類可以相代也　賔之至皆</span><br/>
<span class='tline' id='l246' data-llen='7042:7071'>東　注馬出至内府　釋曰云馬出當從廐也者若有皮之國用皮則</span><br/>
<span class='tline' id='l247' data-llen='7071:7100'>不出亦從餘物東藏也知東藏之内府者案天官内府職云凡四方之</span><br/>
<span class='tline' id='l248' data-llen='7100:7129'>幣獻之金玉齒革兵器凡良貨賄入焉注云諸侯朝聘所獻國珍彼天</span><br/>
<span class='tline' id='l249' data-llen='7129:7158'>子禮諸侯亦當有内府諸侯自朝聘其貢獻珍異亦入内府故注依之</span><br/>
<span class='tline' id='l250' data-llen='7158:7185'><a onclick="displayPageImage('KR1d0027', 'SBCK', '024-9b' );" name="024-9b" class="pb">[024-9b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='7185:7213'>也多貨則傷于德注貨天至爲德　釋曰此經主論聘享所用圭璋</span><br/>
<span class='tline' id='l252' data-llen='7213:7243'>璧琮不得過多之事也云貨天地所化生謂玉也者鄭注周禮九職亦云</span><br/>
<span class='tline' id='l253' data-llen='7243:7273'>金玉曰貨布帛曰賄故此注云貨天地所化生謂玉也下注云幣人所造</span><br/>
<span class='tline' id='l254' data-llen='7273:7303'>成幣則布帛曰賄對金玉是自然之物也云君子於玉比德焉者聘義文</span><br/>
<span class='tline' id='l255' data-llen='7303:7333'>云重禮也亦聘義文云多之則是主於貨傷敗其爲德者以玉比德故朝</span><br/>
<span class='tline' id='l256' data-llen='7333:7363'>聘用之相厲以德不取重寶珍美之意若多之則是主於貨物不取相厲</span><br/>
<span class='tline' id='l257' data-llen='7363:7393'>以德是傷敗其爲德是以圭璧聘享主國君璋琮聘享主國夫人各用一</span><br/>
<span class='tline' id='l258' data-llen='7393:7422'>而巳也　幣美則没禮注幣人至見也　釋曰此主論享時用束帛故</span><br/>
<span class='tline' id='l259' data-llen='7422:7452'>享君用束帛享夫人用束錦皆不得過美云幣人所造成以自覆幣謂束</span><br/>
<span class='tline' id='l260' data-llen='7452:7482'>帛也者案禮記檀弓伯髙之喪孔氏之使者未至冉子攝束帛乗馬而將</span><br/>
<span class='tline' id='l261' data-llen='7482:7512'>之孔子曰異哉徒使我不誠於伯髙鄭注云禮所以副忠信也忠信而無</span><br/>
<span class='tline' id='l262' data-llen='7512:7542'>禮何傳乎是知自覆者覆忠信而巳若更美則主意於財美而禮不見故</span><br/>
<span class='tline' id='l263' data-llen='7542:7572'>没禮也云愛之斯欲衣食之君子之情也者禮記檀弓云愛之斯録之矣</span><br/>
<span class='tline' id='l264' data-llen='7572:7602'>彼據愛父母而作重此亦微取彼文伹此云愛之斯欲衣食之兼言食謂</span><br/>
<span class='tline' id='l265' data-llen='7602:7632'>以幣欲之君子之情則忠信　賄在聘于賄　注賄財至作悔　釋曰鄭</span><br/>
<span class='tline' id='l266' data-llen='7632:7660'><a onclick="displayPageImage('KR1d0027', 'SBCK', '024-10a' );" name="024-10a" class="pb">[024-10a] <img width="20"  src="/static/img/kanseki-5.png"/></a></span><br/>
<span class='tline' id='l267' data-llen='7660:7690'>轉于作爲者欲就司儀之文爲解故也云言主國禮賔者釋經賄是主國</span><br/>
<span class='tline' id='l268' data-llen='7690:7720'>禮賔也云當視賔之聘禮者釋經在聘謂在賔聘財多少云而爲之財也</span><br/>
<span class='tline' id='l269' data-llen='7720:7750'>者釋經于賄也謂主人視賔多少爲財賄報賔云若苟豐之是又傷財也</span><br/>
<span class='tline' id='l270' data-llen='7750:7780'>者凡行禮用財者取不豐不儉取於折中若苟且豐多則傷於貪財引周</span><br/>
<span class='tline' id='l271' data-llen='7780:7811'>禮者秋官司儀職文案彼注云幣謂享幣也於大國則豐於小國則殺解經</span><br/>
<span class='tline' id='l272' data-llen='7811:7841'>各稱其邦而爲之幣彼又注云主國禮之如其豐殺之禮解經以其幣爲</span><br/>
<span class='tline' id='l273' data-llen='7841:7870'>之禮謂賄用束紡禮玉束帛乗皮及贈之屬是也　凡執玉無藉者襲</span><br/>
<span class='tline' id='l274' data-llen='7870:7902'>注藉謂至藉玉　釋曰凡繅藉有二種若以木爲中幹施五采三采者此繅常</span><br/>
<span class='tline' id='l275' data-llen='7902:7932'>有不得云無藉今此云無藉者襲據絢組尺繅藉而言若廟門外賈人啓</span><br/>
<span class='tline' id='l276' data-llen='7932:7962'>櫝取玉垂繅以授上介上介裼受上介屈繅以授賔賔即襲受即此執玉</span><br/>
<span class='tline' id='l277' data-llen='7962:7992'>無藉者是也此文與曲禮同故曲禮云執玉其有藉者則裼無藉者則襲</span><br/>
<span class='tline' id='l278' data-llen='7992:8022'>是也　禮不拜至　注以賔至爲醴　釋曰此文承執玉帛之下聘臣事</span><br/>
<span class='tline' id='l279' data-llen='8022:8052'>據郷飲酒賔主升堂主人有拜至之禮此賔昨日初至之時主人請賔行</span><br/>
<span class='tline' id='l280' data-llen='8052:8082'>禮賔言俟閒此時賔巳至矣故聘時不拜至是以鄭云以賔不於是始至</span><br/>
<span class='tline' id='l281' data-llen='8082:8113'>注膱脯至貌焉　釋曰此脯禮賔時所用薦脯是也案郷飲酒禮云薦脯五</span><br/>
<span class='tline' id='l282' data-llen='8113:8141'><a onclick="displayPageImage('KR1d0027', 'SBCK', '024-10b' );" name="024-10b" class="pb">[024-10b] <img width="20"  src="/static/img/kanseki-5.png"/></a></span><br/>
<span class='tline' id='l283' data-llen='8141:8170'>脡故云或謂之脡皆取直貌　主人至受之　注此謂至從者　釋曰</span><br/>
<span class='tline' id='l284' data-llen='8170:8199'>此主人之庭實者謂主人禮賔時設乗馬也經云賔執左馬以出三馬</span><br/>
<span class='tline' id='l285' data-llen='8199:8228'>在後主人從者牽之遂從賔以出於門外賔之士介迎受之故鄭云此</span><br/>
<span class='tline' id='l286' data-llen='8228:8257'>謂餘三馬也知士是士介從者以其經云從者訝受馬此旣云士故知</span><br/>
<span class='tline' id='l287' data-llen='8257:8285'>士介從者也　旣覿至將命注時有至致之　釋曰云猶以君命致</span><br/>
<span class='tline' id='l288' data-llen='8285:8319'>之者以經云將命是以知雖是私獻己物與君物同皆云君命致之臣統於君故注</span><br/>
<span class='tline' id='l289' data-llen='8319:8351'>送獻至禮輕釋曰云奉物禮輕者謂以奉私獻之則是主於貨傷敗於享覿故</span><br/>
<span class='tline' id='l290' data-llen='8351:8382'>不入擯者至請受注東面至客也　釋曰擯者東面坐取獻舉以入告者謂</span><br/>
<span class='tline' id='l291' data-llen='8382:8411'>擯者從門東適南方西行於賔北舉幣入告於君及出一請於賔而受</span><br/>
<span class='tline' id='l292' data-llen='8411:8440'>之故云出禮請受云東面坐取獻者以冝並受也者獻物在門外擯者</span><br/>
<span class='tline' id='l293' data-llen='8440:8469'>出受之擯者與賔敵並受故云冝並受也云其取之由賔南而自後右</span><br/>
<span class='tline' id='l294' data-llen='8469:8498'>客也者案上受享之時受皮者自後右客鄭注云自由也從東方來由</span><br/>
<span class='tline' id='l295' data-llen='8498:8527'>客後西居其左受皮也此賔門西東面奠獻擯者從東由賔南自客後</span><br/>
<span class='tline' id='l296' data-llen='8527:8556'>居賔左取獻物故云自後右客也　注固亦衍字　釋曰知固是衍字</span><br/>
<span class='tline' id='l297' data-llen='8556:8585'>者以其上擯者禮請受不云固明知賔不固辭故云固衍字云亦者亦</span><br/>
<span class='tline' id='l298' data-llen='8585:8613'><a onclick="displayPageImage('KR1d0027', 'SBCK', '024-11a' );" name="024-11a" class="pb">[024-11a] <img width="20"  src="/static/img/kanseki-5.png"/></a></span><br/>
<span class='tline' id='l299' data-llen='8613:8642'>士介私覿時賔固辭鄭注云固衍字當如面大夫也　注兄弟至夫人</span><br/>
<span class='tline' id='l300' data-llen='8642:8671'>釋曰云兄弟謂同姓者若魯於晉鄭之等同姓也云若昬姻甥舅有親</span><br/>
<span class='tline' id='l301' data-llen='8671:8700'>者若魯取齊女以爲舅齊則以魯爲甥是有親者也云非兄弟獻不及</span><br/>
<span class='tline' id='l302' data-llen='8700:8728'>夫人者以其經云兄弟之國則問夫人則非兄弟問不及夫人可知</span><br/>
<span class='tline' id='l303' data-llen='8728:8757'>若君不見　注君有至使者　釋曰云他故者病之外或新有哀慘也</span><br/>
<span class='tline' id='l304' data-llen='8757:8786'>使大夫受　注受聘至卿也　釋曰知受聘享者以其在後雖有覿獻</span><br/>
<span class='tline' id='l305' data-llen='8786:8815'>之法聘享在前是以據在先者而言云大夫上卿也者以其卿上大夫</span><br/>
<span class='tline' id='l306' data-llen='8815:8844'>故以卿爲大夫必知使卿不使下大夫者以其君無故君親受今旣有</span><br/>
<span class='tline' id='l307' data-llen='8844:8873'>故明使上卿代君受之　注此儀至處耳　釋曰案上使大夫還玉於</span><br/>
<span class='tline' id='l308' data-llen='8873:8902'>館大夫升自西階鉤楹賔自碑内聽命升自西階自左南面受圭退負</span><br/>
<span class='tline' id='l309' data-llen='8902:8931'>右房而立大夫降中庭賔降自碑内東面授上介于阼階東此中與彼</span><br/>
<span class='tline' id='l310' data-llen='8931:8960'>還玉皆升自西階此非易處也但還玉時賔自大夫左受之此中大夫</span><br/>
<span class='tline' id='l311' data-llen='8960:8988'>於賔左受之其賔主之位皆易處於還玉時故云易處也　不禮注</span><br/>
<span class='tline' id='l312' data-llen='8988:9017'>辟正主也　釋曰案上聘享及私覿訖主君禮賔此大夫代君不禮故</span><br/>
<span class='tline' id='l313' data-llen='9017:9046'>云辟正主也　幣之至釋服　注以與至某子　釋曰云不可以不速</span><br/>
<span class='tline' id='l314' data-llen='9046:9074'><a onclick="displayPageImage('KR1d0027', 'SBCK', '024-11b' );" name="024-11b" class="pb">[024-11b] <img width="20"  src="/static/img/kanseki-5.png"/></a></span><br/>
<span class='tline' id='l315' data-llen='9074:9103'>也者釋經不釋服即往云所不及者下大夫未甞使者以其經云下大</span><br/>
<span class='tline' id='l316' data-llen='9103:9132'>夫甞使至者幣及之故知所不及者是下大夫未甞使者也云不勞者</span><br/>
<span class='tline' id='l317' data-llen='9132:9161'>以先是賔請有事於己同類旣聞彼爲禮所及則己往有嫌也者此勞</span><br/>
<span class='tline' id='l318' data-llen='9161:9190'>賔在後賔請有事於大夫在聘日云先是賔請有事於己同類同類謂</span><br/>
<span class='tline' id='l319' data-llen='9190:9219'>幣所及者故鄭云旣聞彼爲禮所及云則己往有嫌者彼國幣及己是</span><br/>
<span class='tline' id='l320' data-llen='9219:9248'>以禮加於己今勞賔者是以禮報之若幣不及己若往勞賔則是己有</span><br/>
<span class='tline' id='l321' data-llen='9248:9277'>禮於賔是譏賔無禮於己之嫌是以不往勞之故云己往有嫌也云所</span><br/>
<span class='tline' id='l322' data-llen='9277:9306'>以知及不及者賔請有事固曰某子某子者當賔請事於大夫之時顯</span><br/>
<span class='tline' id='l323' data-llen='9306:9335'>其張子李子之等使受禮者預知爾時不道己姓則知己乃幣所不及</span><br/>
<span class='tline' id='l324' data-llen='9335:9364'>賜饔至若穆　注羮飪至作腍　釋曰古者天子諸侯行載廟木主大</span><br/>
<span class='tline' id='l325' data-llen='9364:9393'>夫雖無木主亦以幣帛主其神是以受主國饔餼故筮尸祭然後食之</span><br/>
<span class='tline' id='l326' data-llen='9393:9422'>尊神以求福故也昭穆言若者以其昭穆不定故云若也云腥餼不祭</span><br/>
<span class='tline' id='l327' data-llen='9422:9451'>則士介不祭也者上致饔餼之時云上介饔餼三牢則飪腥餼三者皆</span><br/>
<span class='tline' id='l328' data-llen='9451:9480'>有故云士介四人皆餼大牢無飪可祭故知士介不祭也　僕爲至某</span><br/>
<span class='tline' id='l329' data-llen='9480:9509'>子　注僕爲至官也　釋曰經並云孝孫孝子皇祖皇考以其不定故</span><br/>
<span class='tline' id='l330' data-llen='9509:9537'><a onclick="displayPageImage('KR1d0027', 'SBCK', '024-12a' );" name="024-12a" class="pb">[024-12a] <img width="20"  src="/static/img/kanseki-5.png"/></a></span><br/>
<span class='tline' id='l331' data-llen='9537:9566'>兩言謂上經若昭若穆亦兩言之云僕爲祝者大夫之臣攝官也者若</span><br/>
<span class='tline' id='l332' data-llen='9566:9595'>然諸侯不攝官使祝祝䇿矣案定四年祝佗云嘉好之事君行師從卿</span><br/>
<span class='tline' id='l333' data-llen='9595:9624'>行旅從則臣無事若君到主國祭饔之時得不攝官乎諸侯不使人攝</span><br/>
<span class='tline' id='l334' data-llen='9624:9653'>是以覲禮云侯氏裨冕釋幣于禰注云釋幣于禰之禮旣則祝藏其幣</span><br/>
<span class='tline' id='l335' data-llen='9653:9682'>歸乃埋之於祧西階之東大夫使僕攝祝則是本無祝官與諸侯異矣</span><br/>
<span class='tline' id='l336' data-llen='9682:9711'>其諸侯禮大祝不行知不使小祝行者以其掌客云羣介行人宰史是</span><br/>
<span class='tline' id='l337' data-llen='9711:9740'>諸侯從官不言祝明大小祝俱不行矣　如饋食之禮　注如少牢至</span><br/>
<span class='tline' id='l338' data-llen='9740:9769'>無之　釋曰云如少牢饋食之禮者案少牢禮有尊俎籩豆鼎敦之數</span><br/>
<span class='tline' id='l339' data-llen='9769:9798'>陳設之儀隂厭陽厭之禮九飯三獻之法上大夫又有正祭於室儐尸</span><br/>
<span class='tline' id='l340' data-llen='9798:9828'>於堂此等皆冝有之至於致爵加爵及獻兄弟弟子等固當略之矣　假</span><br/>
<span class='tline' id='l341' data-llen='9828:9857'>器於大夫　注不敢至祭器　釋曰案曲禮云大夫士去國大夫寓祭</span><br/>
<span class='tline' id='l342' data-llen='9857:9886'>器於大夫士寓祭器於士注云與得用者言寄覬己後還若然卑者不</span><br/>
<span class='tline' id='l343' data-llen='9886:9915'>得用尊者之器是以此大夫聘使不得將己之祭器而行致饔餼雖是</span><br/>
<span class='tline' id='l344' data-llen='9915:9944'>祭器人臣不敢以君之器爲祭器是以聘使是大夫還於主國大夫假</span><br/>
<span class='tline' id='l345' data-llen='9944:9973'>祭器而行之　朌肉及廋車　注朌猶至作紛　釋曰此謂祭訖歸胙</span><br/>
<span class='tline' id='l346' data-llen='9973:10001'><a onclick="displayPageImage('KR1d0027', 'SBCK', '024-12b' );" name="024-12b" class="pb">[024-12b] <img width="20"  src="/static/img/kanseki-5.png"/></a></span><br/>
<span class='tline' id='l347' data-llen='10001:10031'>在下云廋廋人也車巾車也者案周禮天子夏官有廋人職掌養馬春官</span><br/>
<span class='tline' id='l348' data-llen='10031:10060'>有巾車職諸侯雖兼官亦當有廋人巾車是故引周禮爲證　旣致至</span><br/>
<span class='tline' id='l349' data-llen='10060:10089'>之數　注稍稟至爲餼　釋曰云旣致饔旬而稍者以其賔客之道十</span><br/>
<span class='tline' id='l350' data-llen='10089:10118'>日爲正行聘禮旣訖合歸一旬之後或逢凶變或主人留之不得時反</span><br/>
<span class='tline' id='l351' data-llen='10118:10147'>即有稍禮故下文云旣將公事賔請歸注云謂巳問大夫事畢請歸不</span><br/>
<span class='tline' id='l352' data-llen='10147:10176'>敢自專謙也主國留之饗食燕獻無日數盡殷勤也是主人留之是以</span><br/>
<span class='tline' id='l353' data-llen='10176:10205'>周禮漿人亦共賔客之稍禮注云稍禮非飱饔之禮留閒王稍所給賔</span><br/>
<span class='tline' id='l354' data-llen='10205:10234'>客者漿人所給亦六飲而巳諸侯相待亦如之是其留閒致稍者也云</span><br/>
<span class='tline' id='l355' data-llen='10234:10263'>乗禽乗行之禽也者別言此者欲見此乗非物四曰乗言如其饔餼之</span><br/>
<span class='tline' id='l356' data-llen='10263:10292'>數者一牢當一雙故聘義云乗禽日五雙是此饔餼五牢者也云鴈鶩</span><br/>
<span class='tline' id='l357' data-llen='10292:10321'>之屬者依爾雅二足而羽若然上介三牢則三雙也士介一牢則一雙</span><br/>
<span class='tline' id='l358' data-llen='10321:10350'>也羽謂之禽故以禽爲鴈鶩之屬云其賔與上介也者以其下文别有</span><br/>
<span class='tline' id='l359' data-llen='10350:10379'>士介故也　凡獻至于面　注執一至門外　釋曰云上介受以入告</span><br/>
<span class='tline' id='l360' data-llen='10379:10408'>之士舉其餘從之者此乗禽而云凡獻冝約私獻私獻擯者取獻以入</span><br/>
<span class='tline' id='l361' data-llen='10408:10437'>士舉其餘此若上介受入明其餘士舉從入可知云不辭拜受于庭者</span><br/>
<span class='tline' id='l362' data-llen='10437:10465'><a onclick="displayPageImage('KR1d0027', 'SBCK', '024-13a' );" name="024-13a" class="pb">[024-13a] <img width="20"  src="/static/img/kanseki-5.png"/></a></span><br/>
<span class='tline' id='l363' data-llen='10465:10494'>以其經無辭文又饔餼云禮辭明此禽禮輕無辭受於庭可知上介執</span><br/>
<span class='tline' id='l364' data-llen='10494:10523'>之以相拜于門中乃入授人者此亦約私獻私獻之時擯者取獻以入</span><br/>
<span class='tline' id='l365' data-llen='10523:10552'>又云擯者立于閾外以相拜賔辟擯者授宰夫是其約也云上介受亦</span><br/>
<span class='tline' id='l366' data-llen='10552:10581'>如之者以其受饔餼之時上介受巳如賔禮故知受乗禽亦如賔也云</span><br/>
<span class='tline' id='l367' data-llen='10581:10610'>士介拜受於門外者以其受餼在門外此受乗禽在門外可知　禽羞</span><br/>
<span class='tline' id='l368' data-llen='10610:10639'>俶獻比　注比放至時賜　釋曰云禽羞謂成熟有齊和者以其稱羞</span><br/>
<span class='tline' id='l369' data-llen='10639:10668'>謂若庶羞内羞之等故稱禽則以鴈鶩等爲之故以成熟解之聘義謂</span><br/>
<span class='tline' id='l370' data-llen='10668:10697'>之時賜者案聘義云燕與時賜無數時賜謂四時珍異以賜諸賔客與</span><br/>
<span class='tline' id='l371' data-llen='10697:10726'>此俶獻是一物故引以爲證　各以其爵朝服　注此句至在此　釋</span><br/>
<span class='tline' id='l372' data-llen='10726:10754'>曰云冝在凡致禮下者以其各以其爵朝服爲致禮而言故知義然</span><br/>
<span class='tline' id='l373' data-llen='10754:10783'>士無至無擯　注謂歸餼也　釋曰案上經直云宰夫朝服以致之是</span><br/>
<span class='tline' id='l374' data-llen='10783:10811'>其無饔宰夫退去士介不儐之是也　大夫至辭矣注此句至之下</span><br/>
<span class='tline' id='l375' data-llen='10811:10840'>釋曰此謂賔問卿之時卿不敢辭者以賔聘享訖出大門請有事於大</span><br/>
<span class='tline' id='l376' data-llen='10840:10869'>夫君禮辭許是君初爲之辭故卿不辭也　凡致至籩豆　注凡致至</span><br/>
<span class='tline' id='l377' data-llen='10869:10898'>今亡　釋曰云其其賔與上介也者案上經賔壹食壹饗上介若食若</span><br/>
<span class='tline' id='l378' data-llen='10898:10926'><a onclick="displayPageImage('KR1d0027', 'SBCK', '024-13b' );" name="024-13b" class="pb">[024-13b] <img width="20"  src="/static/img/kanseki-5.png"/></a></span><br/>
<span class='tline' id='l379' data-llen='10926:10955'>饗唯士介不言饗故知其中唯有賔與上介耳云加籩豆謂其實也亦</span><br/>
<span class='tline' id='l380' data-llen='10955:10984'>實于罋者案致饔餼醯醢是豆實實于罋明此饗之豆實亦實于罋可</span><br/>
<span class='tline' id='l381' data-llen='10984:11013'>知也案昭六年夏季孫宿如晉拜莒田也晉侯享之以加籩武子退使</span><br/>
<span class='tline' id='l382' data-llen='11013:11042'>行人告曰小國之事大國也苟免於討不敢求貺得貺不過三獻今豆</span><br/>
<span class='tline' id='l383' data-llen='11042:11071'>有加下臣弗堪無乃戾也此中致饗有加籩豆者饗使者無加籩豆是</span><br/>
<span class='tline' id='l384' data-llen='11071:11100'>正禮此云加籩豆者殷勤之義也云饗禮今亡者以其食禮在知其豆</span><br/>
<span class='tline' id='l385' data-llen='11100:11129'>數饗禮亡無文以知之　無饔者無饗禮　注士介無饗禮　釋曰無</span><br/>
<span class='tline' id='l386' data-llen='11129:11159'>饗者無饗禮文承饗下故鄭以無饗禮解之以其賔與上介饔餼俱有故</span><br/>
<span class='tline' id='l387' data-llen='11159:11188'>有饗士介唯有餼而巳無饔故無饗禮也　凡餼至五斛　注謂大至</span><br/>
<span class='tline' id='l388' data-llen='11188:11217'>大略　釋曰案上經云大夫餼賔大牢米八筐衆介米八筐不辨大小</span><br/>
<span class='tline' id='l389' data-llen='11217:11246'>故此記人辨之云筐五斛云器寡而大略者以其君歸饔餼于賔與大</span><br/>
<span class='tline' id='l390' data-llen='11246:11275'>夫介筥米小而多者是尊者所致以多器爲榮今大夫致禮於賔介器</span><br/>
<span class='tline' id='l391' data-llen='11275:11304'>寡而大是略之於卑者也　旣將公事賔請歸　注謂巳至勤也　釋</span><br/>
<span class='tline' id='l392' data-llen='11304:11333'>曰云巳問大夫者請問三卿與下大夫甞使於彼國幣所及皆是君命</span><br/>
<span class='tline' id='l393' data-llen='11333:11362'>及以君物行禮者皆是公事事訖故請歸也云主國留之饗食燕獻無</span><br/>
<span class='tline' id='l394' data-llen='11362:11390'><a onclick="displayPageImage('KR1d0027', 'SBCK', '024-14a' );" name="024-14a" class="pb">[024-14a] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='11390:11419'>日數盡殷勤也者亦謂至旬賔乃將歸主君乃留賔有此饗食燕獻之</span><br/>
<span class='tline' id='l396' data-llen='11419:11448'>等故燕禮注云今燕又冝獻焉是也云無日數者謂行此饗食之等相</span><br/>
<span class='tline' id='l397' data-llen='11448:11481'>去希數無常日數盡主人殷勤也凡賔至聽之　注拜拜至不拜　釋曰案上經</span><br/>
<span class='tline' id='l398' data-llen='11481:11514'>云賔三拜乗禽於朝訝聽之遂行舎于郊又案司儀云明日客拜禮賜遂行是臨</span><br/>
<span class='tline' id='l399' data-llen='11514:11545'>行大小禮皆拜賜則知唯米稟芻薪等不拜也燕則至苟敬注饗食至以上</span><br/>
<span class='tline' id='l400' data-llen='11545:11578'>釋曰云饗食君親爲主尊賔也者以其饗食在廟爲賔故君親爲主至後燕禮在</span><br/>
<span class='tline' id='l401' data-llen='11578:11607'>寢又以醉爲度崇於恩殺於敬故賔辭而使介爲賔也以苟敬爲小敬</span><br/>
<span class='tline' id='l402' data-llen='11607:11636'>者以阼階西近主爲位諸公坐位故云小敬對戸牖南面爲大敬云更</span><br/>
<span class='tline' id='l403' data-llen='11636:11665'>降迎其介以爲賔者介在廟門内西北面降至庭迎之云不與亢禮也</span><br/>
<span class='tline' id='l404' data-llen='11665:11694'>者略取燕義文解君不親爲獻主而使宰夫之意也云主人所以致敬</span><br/>
<span class='tline' id='l405' data-llen='11694:11723'>者自敵以上者謂兩君相見兩大夫兩士以上則主人親獻也　無行</span><br/>
<span class='tline' id='l406' data-llen='11723:11752'>至反幣　注無行至反幣　釋曰云重其賄即上賄在聘于賄是也反</span><br/>
<span class='tline' id='l407' data-llen='11752:11781'>幣謂上禮玉束帛乗皮是也云秦康公者案文公十二年左氏傳云秦</span><br/>
<span class='tline' id='l408' data-llen='11781:11810'>伯使西乞術來聘云云是也此特來非歴聘歴聘則呉公子札聘於上</span><br/>
<span class='tline' id='l409' data-llen='11810:11839'>國聘齊聘魯是也　曰子至之辱　釋曰此及下三經即上經云公館</span><br/>
<span class='tline' id='l410' data-llen='11839:11867'><a onclick="displayPageImage('KR1d0027', 'SBCK', '024-14b' );" name="024-14b" class="pb">[024-14b] <img width="20"  src="/static/img/kanseki-5.png"/></a></span><br/>
<span class='tline' id='l411' data-llen='11867:11896'>賔賔辟上介聽命聘享夫人之聘享問大夫送賔公皆再拜注云拜此</span><br/>
<span class='tline' id='l412' data-llen='11896:11925'>四事彼見其拜此見其賛辭也　君以至君拜　注此賛至之辱　釋</span><br/>
<span class='tline' id='l413' data-llen='11925:11954'>曰云言君以社稷故者夫人與君體敵不敢當其惠也者釋經云社稷</span><br/>
<span class='tline' id='l414' data-llen='11954:11983'>故以其禮記哀公問孔子云取夫人爲社稷主婦人無外事天地并社</span><br/>
<span class='tline' id='l415' data-llen='11983:12012'>稷后夫人雖不與以夫婦一體故夫人亦得云社稷主是其云社稷故</span><br/>
<span class='tline' id='l416' data-llen='12012:12041'>者見夫人與君體敵今夫人使致禮來主人不敢當下文云君貺寡君</span><br/>
<span class='tline' id='l417' data-llen='12041:12070'>延及二三老是與君不敵敢當之也　又拜送　注拜送至之下　釋</span><br/>
<span class='tline' id='l418' data-llen='12070:12099'>曰此即上經君即館拜送賔故鄭云此冝承上君館之下　注不致至</span><br/>
<span class='tline' id='l419' data-llen='12099:12128'>敬也　釋曰若賔敬主冝致主人敬賔冝拜皆是崇敬若致與拜即是</span><br/>
<span class='tline' id='l420' data-llen='12128:12157'>崇新敬故不爲若郷飲酒送賔賔不荅禮有終相類也　大夫至饗之</span><br/>
<span class='tline' id='l421' data-llen='12157:12186'>注樂與嘉賔爲禮　釋曰案鹿鳴序燕羣臣嘉賔此無罪饗之亦是樂</span><br/>
<span class='tline' id='l422' data-llen='12186:12215'>賔爲禮者也　過則餼之　注餼之至執之　釋曰云過則餼之謂禮</span><br/>
<span class='tline' id='l423' data-llen='12215:12244'>有失誤故引聘義使者聘而誤主君云不言罪者罪將執之者春秋之</span><br/>
<span class='tline' id='l424' data-llen='12244:12273'>義聘賔有罪皆執之若然上經云無罪饗之有罪非但不饗又執之此</span><br/>
<span class='tline' id='l425' data-llen='12273:12302'>過則餼之雖不饗猶生致過輕故也若然上云罪下云過互見其義也</span><br/>
<span class='tline' id='l426' data-llen='12302:12330'><a onclick="displayPageImage('KR1d0027', 'SBCK', '024-15a' );" name="024-15a" class="pb">[024-15a] <img width="20"  src="/static/img/kanseki-5.png"/></a></span><br/>
<span class='tline' id='l427' data-llen='12330:12359'>其介爲介　注饗賔至禮也　釋曰謂饗賔於廟之時還以聘之上介</span><br/>
<span class='tline' id='l428' data-llen='12359:12388'>爲介若然上經上介主人別行饗則是從賔爲介得介得饗復別饗也</span><br/>
<span class='tline' id='l429' data-llen='12388:12417'>云賔尊行敵禮也者若郷飲酒賔主行敵禮而有介然也　有大至致</span><br/>
<span class='tline' id='l430' data-llen='12417:12446'>之　注卑不至齊禮　釋曰此據聘禮而言則無君朝之事若然則前</span><br/>
<span class='tline' id='l431' data-llen='12446:12475'>有小國之卿大夫來聘將行饗食有大國卿大夫來聘則廢小國饗食</span><br/>
<span class='tline' id='l432' data-llen='12475:12503'>之禮以其卑不與尊齊禮並行之　唯大聘有几筵注謂受至神位</span><br/>
<span class='tline' id='l433' data-llen='12503:12532'>釋曰案上經云几筵旣設擯者出請命者行聘享及私覿禮畢云宰夫</span><br/>
<span class='tline' id='l434' data-llen='12532:12561'>徹几改筵是行聘享爲神位今小聘不爲神位屈也　四秉曰筥　注</span><br/>
<span class='tline' id='l435' data-llen='12561:12590'>此秉至斂穧　釋曰云此秉謂刈禾盈手之秉也對上文秉爲量名也</span><br/>
<span class='tline' id='l436' data-llen='12590:12619'>引詩者證此秉爲盈手穧即此筥亦一即今人謂之一鋪兩鋪也　注</span><br/>
<span class='tline' id='l437' data-llen='12619:12648'>一車至作緵　釋曰云一車之禾三秅即經致饔餼時云禾三十車車</span><br/>
<span class='tline' id='l438' data-llen='12648:12653'>三秅也</span><br/>
<span class='tline' id='l439' data-llen='12653:12663'>儀禮䟽卷第二十四</span><br/>
</p>
<p><br/>
</p>
  </div>
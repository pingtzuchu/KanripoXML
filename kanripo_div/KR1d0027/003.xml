<div id="txtcont" class="span9" style="position: relative;">
    <p><br/>
<span class='tline' id='l9' data-llen='217:244'><a onclick="displayPageImage('KR1d0027', 'SBCK', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='244:252'>儀禮䟽卷第三</span><br/>
<span class='tline' id='l11' data-llen='252:280'>　　　　唐朝散大夫行太學博士弘文館學士臣賈公彦　等撰</span><br/>
<span class='tline' id='l12' data-llen='280:309'>若不至用酒　注若不至爲禮　釋曰自此巳上說周禮冠子之法自</span><br/>
<span class='tline' id='l13' data-llen='309:338'>此巳下至取籩脯以降如初說夏殷冠子之法云若不醴則醮用酒者</span><br/>
<span class='tline' id='l14' data-llen='338:367'>案上文適子冠於阼三加訖一醴於客位是周法今云若不醴則醮用</span><br/>
<span class='tline' id='l15' data-llen='367:396'>酒非周法故知先王法矣故鄭云若不醴謂國有舊俗可行聖人用焉</span><br/>
<span class='tline' id='l16' data-llen='396:425'>不改者也云聖人者即周公制此儀禮用舊俗則夏殷之禮是也云曲</span><br/>
<span class='tline' id='l17' data-llen='425:454'>禮曰巳下者是下曲禮文也云君子行禮不求變俗者與下文爲目謂</span><br/>
<span class='tline' id='l18' data-llen='454:483'>君子所往之國不求變彼國之俗若衛居殷墟者也云祭祀之禮者若</span><br/>
<span class='tline' id='l19' data-llen='483:512'>郊特牲云殷人先求諸陽周人先求諸隂求諸陽者先合樂乃灌地降</span><br/>
<span class='tline' id='l20' data-llen='512:541'>神也求諸隂者謂先灌地乃合樂若衛居殷地用殷禮則先合樂乃灌</span><br/>
<span class='tline' id='l21' data-llen='541:570'>也云居喪之服者謂若檀弓周之諸侯絶旁期降上下殷之諸侯服旁</span><br/>
<span class='tline' id='l22' data-llen='570:599'>期不降上下衛居殷墟亦不降上下也云哭泣之位者殷禮無文亦應</span><br/>
<span class='tline' id='l23' data-llen='599:628'>有異也云皆如其國之故者謂上所云皆如其故國之俗而行之云是</span><br/>
<span class='tline' id='l24' data-llen='628:657'>者依先王舊俗而行不改之事向來所解引曲禮據人君施化之法不</span><br/>
<span class='tline' id='l25' data-llen='657:684'><a onclick="displayPageImage('KR1d0027', 'SBCK', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='684:711'><a onclick="displayPageImage('KR1d0027', 'SBCK', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span><br/>
<span class='tline' id='l27' data-llen='711:740'>醴不言禁醴非飲醉之物故不設戒也此用酒酒是所飲之物恐醉因</span><br/>
<span class='tline' id='l28' data-llen='740:769'>而禁之故云因爲酒戒若然玄酒非飲亦爲禁者以玄酒對正酒不可</span><br/>
<span class='tline' id='l29' data-llen='769:798'>一有一無故亦同有禁也云不忘古也者上古無酒今雖有酒猶設之</span><br/>
<span class='tline' id='l30' data-llen='798:827'>是不忘古也　洗有至南順　注洗庭至上也　釋曰知洗庭洗者上</span><br/>
<span class='tline' id='l31' data-llen='827:856'>周法用醴之時醴之尊在房今醮用酒與常飮酒同故洗亦當在庭是</span><br/>
<span class='tline' id='l32' data-llen='856:885'>以下云賔降取爵于篚卒洗升酌故知洗在庭也設洗法在設尊前此</span><br/>
<span class='tline' id='l33' data-llen='885:914'>洗亦當在設尊前設之故此直云洗有篚在西不言設也若然上不言</span><br/>
<span class='tline' id='l34' data-llen='914:943'>設洗者以其上云醮用酒即連云尊文勢如此故不言設洗云當東榮</span><br/>
<span class='tline' id='l35' data-llen='943:972'>南北以堂深者上巳有文也云篚亦以盛勺觶者周法用醴在房庭洗</span><br/>
<span class='tline' id='l36' data-llen='972:1001'>無篚此用酒庭洗有篚故周公設經辯其異者但醴篚在房以盛勺觶</span><br/>
<span class='tline' id='l37' data-llen='1001:1030'>此庭洗篚亦盛勺觶故云亦也云南順北爲上也者席之制有首尾者</span><br/>
<span class='tline' id='l38' data-llen='1030:1059'>據識之先後爲首尾此篚亦云上者應亦有記識爲上下以其南順之</span><br/>
<span class='tline' id='l39' data-llen='1059:1088'>言故北爲上也　始加至升酌　注始加至東房　釋曰云始加醮用</span><br/>
<span class='tline' id='l40' data-llen='1088:1117'>脯醢者此言與周別之事周家三加訖乃一醴於客位用脯醢此加訖</span><br/>
<span class='tline' id='l41' data-llen='1117:1146'>即醮於客位用脯醢是其不同也但言始加醮用脯醢者因言與周異</span><br/>
<span class='tline' id='l42' data-llen='1146:1173'><a onclick="displayPageImage('KR1d0027', 'SBCK', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span><br/>
<span class='tline' id='l43' data-llen='1173:1202'>之意其實未行事是以下乃始云賔降取爵于篚也云加冠於東序醮</span><br/>
<span class='tline' id='l44' data-llen='1202:1231'>之於戸西同耳者經不見者嫌與周異故辯之其經不言冠者醮之處</span><br/>
<span class='tline' id='l45' data-llen='1231:1260'>即與周同故經不見也云始醮亦薦脯醢者以其經云醮用脯醢汎言</span><br/>
<span class='tline' id='l46' data-llen='1260:1289'>若醮用酒未著其節故亦如上周家三加始薦脯醢云賔降者爵在庭</span><br/>
<span class='tline' id='l47' data-llen='1289:1318'>酒在堂將自酌也者決周家醴在房賛者酌授賔賔不親酌此則賔親</span><br/>
<span class='tline' id='l48' data-llen='1318:1347'>酌酒洗爵故有升降也云辭降如初如將冠時降盥辭主人降也者欲</span><br/>
<span class='tline' id='l49' data-llen='1347:1376'>見用醴時直有將冠時賔降無賔降取爵以其酌在房故也今云如初</span><br/>
<span class='tline' id='l50' data-llen='1376:1405'>者唯謂如將冠降盥之事也云凡薦出自東房者用醴時尊在房脯醢</span><br/>
<span class='tline' id='l51' data-llen='1405:1434'>出自東房醮用酒酒尊在堂脯醢亦出自東房郷飲酒郷射特牲少牢</span><br/>
<span class='tline' id='l52' data-llen='1434:1463'>薦者皆出東房故云凡以該之也冠者至如初　注賛者至薦之　釋</span><br/>
<span class='tline' id='l53' data-llen='1463:1492'>曰此經略言拜受荅拜不言處所面位言如初者以其雖用酒與周異</span><br/>
<span class='tline' id='l54' data-llen='1492:1521'>自外與周同故直言如初也是以鄭取上醴子法以言之故言如初以</span><br/>
<span class='tline' id='l55' data-llen='1521:1550'>結之也云於賔荅拜賛者則亦薦之者經直云拜受荅拜如初亦不言</span><br/>
<span class='tline' id='l56' data-llen='1550:1579'>出薦之時節故鄭別言之亦當如周家醴子時薦也凡醴子醴婦并昬</span><br/>
<span class='tline' id='l57' data-llen='1579:1608'>禮禮賔面位不同者皆隨時之便故不同也冠者至筵西　注冠者至</span><br/>
<span class='tline' id='l58' data-llen='1608:1635'><a onclick="displayPageImage('KR1d0027', 'SBCK', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span><br/>
<span class='tline' id='l59' data-llen='1635:1664'>之筵　釋曰此經雖用醴酒不同其於行事與周禮醴子同但位有異</span><br/>
<span class='tline' id='l60' data-llen='1664:1693'>彼一加訖入房易服訖出房立待賔容命此則醮訖立於席西待賔命</span><br/>
<span class='tline' id='l61' data-llen='1693:1722'>爲異皆爲更加皮弁也云興筵末坐啐酒者爲醮於客位敬之故也昬</span><br/>
<span class='tline' id='l62' data-llen='1722:1751'>禮禮賔與聘禮禮賔在西階上啐醴者昬禮注云此筵不主爲飲食起</span><br/>
<span class='tline' id='l63' data-llen='1751:1780'>聘禮注云糟醴不卒故也冠子用醴拜此醮子用酒亦拜者以與醴子</span><br/>
<span class='tline' id='l64' data-llen='1780:1809'>同是成人法拜啐故雖用醮亦拜啐也　徹薦至不徹　注徹薦至便</span><br/>
<span class='tline' id='l65' data-llen='1809:1838'>也　釋曰云徹薦與爵者辟後加也者案下文云加皮弁如初儀再醮</span><br/>
<span class='tline' id='l66' data-llen='1838:1867'>攝酒其他皆如初酒則云攝明因前也除酒之外云其他如初明薦爵</span><br/>
<span class='tline' id='l67' data-llen='1867:1896'>更設是後加卒設於席前也故知前云徹薦爵爲辟後加也　加皮至</span><br/>
<span class='tline' id='l68' data-llen='1896:1925'>如初　注攝猶至爲聶　釋曰云攝猶整也整酒謂撓之者案有司徹</span><br/>
<span class='tline' id='l69' data-llen='1925:1954'>云司宫攝酒注云更洗益整頓之不可云洗亦當爲撓謂更撓攪添益</span><br/>
<span class='tline' id='l70' data-llen='1954:1983'>整頓示新也　加爵至于母　注乾肉至甞之　釋曰前二醮有脯醢</span><br/>
<span class='tline' id='l71' data-llen='1983:2012'>更加此乾肉折俎言嚌之者嚌謂至齒甞之案下若殺再醮不言攝此</span><br/>
<span class='tline' id='l72' data-llen='2012:2041'>經再醮言攝三醮不言攝則再醮之後皆有攝互文以見義也云取脯</span><br/>
<span class='tline' id='l73' data-llen='2041:2070'>見于母者亦適東壁俠拜與周同案下文若殺巳下云卒醮取籩脯以</span><br/>
<span class='tline' id='l74' data-llen='2070:2097'><a onclick="displayPageImage('KR1d0027', 'SBCK', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span><br/>
<span class='tline' id='l75' data-llen='2097:2126'>降此亦取籩脯乾肉曰脯云乾肉牲體之脯也者案周禮腊人云掌乾</span><br/>
<span class='tline' id='l76' data-llen='2126:2155'>肉凡田獸之脯腊鄭注云大物解肆乾之謂之乾肉若今梁州烏翅矣</span><br/>
<span class='tline' id='l77' data-llen='2155:2184'>薄析曰脯捶之而施薑桂曰腵脩若然乾肉與脯脩別言若今梁州烏</span><br/>
<span class='tline' id='l78' data-llen='2184:2213'>翅者或爲豚解而七體以乾之謂之乾肉及用之將升于俎則節析爲</span><br/>
<span class='tline' id='l79' data-llen='2213:2242'>二十一體與燕禮同故緫名乾肉折俎也　若殺至扃鼏　注特豚至</span><br/>
<span class='tline' id='l80' data-llen='2242:2271'>爲密　釋曰上醮子用乾肉不殺自此至取籩脯以降論夏殷醮子殺</span><br/>
<span class='tline' id='l81' data-llen='2271:2300'>牲之事殺言若者是不定之辭殺與不殺俱得云若也云載合升者在</span><br/>
<span class='tline' id='l82' data-llen='2300:2329'>鼎曰升在俎曰載載在後今先言載後言升又合字在載升之閒通事</span><br/>
<span class='tline' id='l83' data-llen='2329:2358'>之者欲見在俎在鑊俱曰合也云設扃鼏者以茅覆鼎長則束其本短</span><br/>
<span class='tline' id='l84' data-llen='2358:2387'>則編其中案冬官匠人廟門容大扃七个注云大扃牛鼎之扃長三尺</span><br/>
<span class='tline' id='l85' data-llen='2387:2416'>又曰闈門容小扃參个注云小扃膷鼎之扃長二尺皆依漢禮而知今</span><br/>
<span class='tline' id='l86' data-llen='2416:2445'>此豚鼎之扃當用小扃也云特豚一豚也者此特若郊特牲之特皆以</span><br/>
<span class='tline' id='l87' data-llen='2445:2474'>特爲一也云凡牲皆用左胖者案特牲少牢皆用右胖少儀云大牢則</span><br/>
<span class='tline' id='l88' data-llen='2474:2503'>以牛左肩折九个爲歸胙用左則用右而祭之郷飲酒郷射主人用右</span><br/>
<span class='tline' id='l89' data-llen='2503:2532'>體生人亦與祭同用右者皆據周而言也此云用左鄭據夏殷之法與</span><br/>
<span class='tline' id='l90' data-llen='2532:2559'><a onclick="displayPageImage('KR1d0027', 'SBCK', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span><br/>
<span class='tline' id='l91' data-llen='2559:2589'>周異也但士虞喪祭用左反吉故也云煑於鑊曰亨者案特牲云亨于門</span><br/>
<span class='tline' id='l92' data-llen='2589:2618'>外東方西面北上注云亨煑也亨豕魚腊以鑊各一爨詩云誰能亨魚</span><br/>
<span class='tline' id='l93' data-llen='2618:2647'>漑之釡鬵是鑊爲亨也云在鼎曰升在俎曰載者案昬禮云特豚合升</span><br/>
<span class='tline' id='l94' data-llen='2647:2676'>又云側載特牲亦云卒載加匕于鼎少牢云司馬升羊實于一鼎皆是</span><br/>
<span class='tline' id='l95' data-llen='2676:2705'>在鼎曰升在俎曰載之文但在鼎直有升名在俎則升載兩稱也故少</span><br/>
<span class='tline' id='l96' data-llen='2705:2735'>牢云升羊載右胖升豕其載如羊有司徹亦云乃升注云升牲體於俎也</span><br/>
<span class='tline' id='l97' data-llen='2735:2764'>是在俎升載二名也云載合升者明亨與載皆合左右胖者以升載並</span><br/>
<span class='tline' id='l98' data-llen='2764:2793'>陳又合在二者之間故知從鑊至俎皆合左右胖也云離割也割肺者</span><br/>
<span class='tline' id='l99' data-llen='2793:2822'>使可祭也可嚌也者凡肺有二種一者舉肺一者祭肺就舉肺之中復</span><br/>
<span class='tline' id='l100' data-llen='2822:2851'>有三稱一名舉肺爲食而舉二名離肺少儀云三牲之肺離而不提心</span><br/>
<span class='tline' id='l101' data-llen='2851:2880'>也三名嚌肺以齒嚌之此三者皆據生人爲食而有也就祭肺之中亦</span><br/>
<span class='tline' id='l102' data-llen='2880:2909'>復有三稱一者謂之祭肺爲祭先而有之二者謂之忖肺忖切之使斷</span><br/>
<span class='tline' id='l103' data-llen='2909:2938'>三者謂之切肺名雖與忖肺異切肺則忖肺也三者皆爲祭而有若然</span><br/>
<span class='tline' id='l104' data-llen='2938:2967'>切肺離肺指其形餘皆舉其義稱也云今文扃爲鉉古文鼏爲密者一</span><br/>
<span class='tline' id='l105' data-llen='2967:2996'>部之内皆然不從今文故疊之也　始醮如初　注亦薦至徹矣　釋</span><br/>
<span class='tline' id='l106' data-llen='2996:3023'><a onclick="displayPageImage('KR1d0027', 'SBCK', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3023:3052'>曰云始醮如初者此一醮與不殺同未有所加故云如初也　再醮至</span><br/>
<span class='tline' id='l108' data-llen='3052:3081'>栗脯　注蠃醢至爲蝸　釋曰此二豆二籩増數者爲有殺牲故盛其</span><br/>
<span class='tline' id='l109' data-llen='3081:3110'>饌也案鄭注周禮醢人云細切爲虀全物若䐑爲菹作醢及臡者先膊</span><br/>
<span class='tline' id='l110' data-llen='3110:3139'>乾其肉乃後剉之雜以梁麴及鹽漬以美酒塗置甀中百日則成矣是</span><br/>
<span class='tline' id='l111' data-llen='3139:3168'>作醢及菹之法也云蠃醢螔蝓醢者爾雅文　三醮至嚌肺　注攝酒</span><br/>
<span class='tline' id='l112' data-llen='3168:3197'>至脯醢　釋曰云攝酒如再醮則再醮亦攝之矣者周公作經取省文</span><br/>
<span class='tline' id='l113' data-llen='3197:3226'>再醮不言攝酒以三醮如之則再醮攝之可知故鄭云再醮亦攝之矣</span><br/>
<span class='tline' id='l114' data-llen='3226:3255'>云加俎嚌之嚌當爲祭字之誤也者經有二嚌不破如初嚌之嚌唯破</span><br/>
<span class='tline' id='l115' data-llen='3255:3284'>加俎嚌之字者以祭先之法祭乃嚌之又不冝有二嚌故破加俎之嚌</span><br/>
<span class='tline' id='l116' data-llen='3284:3313'>爲祭也云祭俎如初如祭脯醢者以三醮唯祭俎之肺不復祭脯醢也</span><br/>
<span class='tline' id='l117' data-llen='3313:3342'>若然前不殺之時一醮徹脯醢爲辭再醮之脯醢至再醮不言徹脯醢</span><br/>
<span class='tline' id='l118' data-llen='3342:3371'>者以三醮上唯加乾肉不薦脯醢故不徹也今殷亦然一醮徹薦辭至</span><br/>
<span class='tline' id='l119' data-llen='3371:3400'>再醮亦不徹薦直徹爵而已亦爲三醮以不加籩豆加牲俎是以祝辭</span><br/>
<span class='tline' id='l120' data-llen='3400:3429'>一醮亦云嘉薦至三醮者直云籩豆有楚楚陳列貌是三醮不加籩豆</span><br/>
<span class='tline' id='l121' data-llen='3429:3458'>明文也　卒醮至如初　釋曰此取籩脯見母與前不異上周法與不</span><br/>
<span class='tline' id='l122' data-llen='3458:3485'><a onclick="displayPageImage('KR1d0027', 'SBCK', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span><br/>
<span class='tline' id='l123' data-llen='3485:3514'>殺皆不云籩者上皆直薦脯醢不云籩豆此若殺云兩籩故云籩脯若</span><br/>
<span class='tline' id='l124' data-llen='3514:3543'>然旣殺有俎肉而取脯者見其得禮而已故不取俎肉如若得束帛者</span><br/>
<span class='tline' id='l125' data-llen='3543:3572'>不須取脯是以冠禮禮賔得束帛皆不取脯也　若孤至戒宿　注父</span><br/>
<span class='tline' id='l126' data-llen='3572:3601'>兄諸父諸兄　釋曰上陳士有父加冠禮訖自此至東塾北面論士之</span><br/>
<span class='tline' id='l127' data-llen='3601:3630'>無父自有加冠之法也周公作文於此乃見之者欲見周與夏殷孤子</span><br/>
<span class='tline' id='l128' data-llen='3630:3659'>同冠於阼階禮之於客位惟一醮三醴不同耳是以作經言其與上異</span><br/>
<span class='tline' id='l129' data-llen='3659:3688'>者而已言父兄諸父諸兄者以其上文父兄非直戒宿而已故知此是</span><br/>
<span class='tline' id='l130' data-llen='3688:3717'>諸父諸兄非已之親父親兄也　冠之至於阼　注冠主至作醴　釋</span><br/>
<span class='tline' id='l131' data-llen='3717:3746'>曰云主人紒而迎賔者即上采衣紒是也云拜揖讓立于序端者謂主</span><br/>
<span class='tline' id='l132' data-llen='3746:3775'>人出先拜賔荅拜訖揖讓而入于廟門旣入門又三揖至階又三讓而</span><br/>
<span class='tline' id='l133' data-llen='3775:3804'>升堂乃立于東序端賔升立西序端一皆如上父兄爲主人故作文省</span><br/>
<span class='tline' id='l134' data-llen='3804:3833'>略緫云揖讓立于序端皆如冠主也云禮於阼者别言其異者也云今</span><br/>
<span class='tline' id='l135' data-llen='3833:3862'>文禮作醴者鄭不從今文者以其言醴則不兼於醮言禮則兼醴醮二</span><br/>
<span class='tline' id='l136' data-llen='3862:3891'>法故也　凡拜至荅拜　釋曰此亦異於父在者云凡拜者謂初拜至</span><br/>
<span class='tline' id='l137' data-llen='3891:3920'>及啐拜之等賔主皆北面與父在時拜于筵西南面賔拜于序端東面</span><br/>
<span class='tline' id='l138' data-llen='3920:3947'><a onclick="displayPageImage('KR1d0027', 'SBCK', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span><br/>
<span class='tline' id='l139' data-llen='3947:3976'>爲異也　若殺至北面　釋曰云若殺者有則殺無則已故云若不定</span><br/>
<span class='tline' id='l140' data-llen='3976:4005'>之辭也言舉鼎者謂於廟門外之東壁鑊所舉至廟門外之東直東塾</span><br/>
<span class='tline' id='l141' data-llen='4005:4034'>二鼎豚魚腊鼎皆北向相重而列之也　注孤子至門外　釋曰案上</span><br/>
<span class='tline' id='l142' data-llen='4034:4063'>文父在亦有殺法今鄭云孤子得申禮盛之者不爲殺起止爲陳鼎于</span><br/>
<span class='tline' id='l143' data-llen='4063:4092'>外而言鄭知父在有鼎不陳於外者以上文若殺直云特豚載合升不</span><br/>
<span class='tline' id='l144' data-llen='4092:4121'>辯外内孤子乃云舉鼎陳于門外類于上父在陳鼎不於門外也凡陳</span><br/>
<span class='tline' id='l145' data-llen='4121:4150'>鼎在外者賔客之禮也在内者家私之禮也是在外者爲盛也今孤子</span><br/>
<span class='tline' id='l146' data-llen='4150:4179'>則陳鼎在外故云孤子得申禮盛之也　若庶至醮焉　釋曰上巳言</span><br/>
<span class='tline' id='l147' data-llen='4179:4208'>三代適子冠禮訖此經論庶子加冠法也周公作經於三代之下言之</span><br/>
<span class='tline' id='l148' data-llen='4208:4237'>則三代庶子冠禮皆於房外同用醮矣但不知三代庶子各用幾醮耳</span><br/>
<span class='tline' id='l149' data-llen='4237:4266'>今於周之適子三加一醴夏殷適子三加三醮是以下文祝辭三醴一</span><br/>
<span class='tline' id='l150' data-llen='4266:4295'>而醮三皆爲三代而爲言至於三代庶子皆不見别辭則周之庶子冝</span><br/>
<span class='tline' id='l151' data-llen='4295:4324'>依適子用一醮夏殷庶子亦依三醮三代適子有祝辭言庶子則無故</span><br/>
<span class='tline' id='l152' data-llen='4324:4353'>下文注云凡醮者不祝　注房外至不尊　釋曰知房外謂尊東也者</span><br/>
<span class='tline' id='l153' data-llen='4353:4382'>上陳尊在房戸之間案郷飲酒賔東則東則尊東明此亦於尊東也云</span><br/>
<span class='tline' id='l154' data-llen='4382:4409'><a onclick="displayPageImage('KR1d0027', 'SBCK', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span><br/>
<span class='tline' id='l155' data-llen='4409:4438'>不於阼階非代也者案下記云適子冠於阼以著代也明庶子不於阼</span><br/>
<span class='tline' id='l156' data-llen='4438:4467'>非代故也云不醮於客位成而不尊者下記云醮於客位加有成也是</span><br/>
<span class='tline' id='l157' data-llen='4467:4496'>適子於客位成而尊之此則成而不尊故因冠之處遂醮焉　冠者至</span><br/>
<span class='tline' id='l158' data-llen='4496:4525'>階下　釋曰案内則云舅没則姑老若死當云没不得云不在且母死</span><br/>
<span class='tline' id='l159' data-llen='4525:4554'>則不得使人受脯今言不在者或歸寕或疾病也使人受脯爲母生在</span><br/>
<span class='tline' id='l160' data-llen='4554:4583'>於後見之也　戒賔至之也　注吾子至爲謀　釋曰自此至唯其所</span><br/>
<span class='tline' id='l161' data-llen='4583:4612'>當者周公設經直見行事恐失次第不言其辭今行事旣終緫見戒賔</span><br/>
<span class='tline' id='l162' data-llen='4612:4641'>醮及爲字之辭也云某有子某者上某主人名下某子之名加布初加</span><br/>
<span class='tline' id='l163' data-llen='4641:4670'>緇布冠也云願吾子之教之也者即此以加冠行禮爲敎之也云吾子</span><br/>
<span class='tline' id='l164' data-llen='4670:4699'>相親之辭吾我也者謂自己身之子故云吾子相親之辭也云子男子</span><br/>
<span class='tline' id='l165' data-llen='4699:4728'>之美稱者古者稱師曰子又公羊傳云名不若字字不若子是子者男</span><br/>
<span class='tline' id='l166' data-llen='4728:4756'>子之美稱也今請賔與子加冠故以美稱呼之也　注今吉至首也</span><br/>
<span class='tline' id='l167' data-llen='4756:4785'>釋曰元首左傳曰先軫入狄師而死之狄人歸先軫之元是元爲首又</span><br/>
<span class='tline' id='l168' data-llen='4785:4814'>尚書云君爲元首亦是元爲首也　注爾汝至福也　釋曰云旣冠爲</span><br/>
<span class='tline' id='l169' data-llen='4814:4843'>成德者案冠義旣冠責以父子君臣長幼之禮皆成人之德云祺祥也</span><br/>
<span class='tline' id='l170' data-llen='4843:4870'><a onclick="displayPageImage('KR1d0027', 'SBCK', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span><br/>
<span class='tline' id='l171' data-llen='4870:4899'>者祺訓爲祥祥又訓爲善也云因冠而戒者則經棄爾幼志順爾成德</span><br/>
<span class='tline' id='l172' data-llen='4899:4927'>是也云且勸之者即經云壽考惟祺介爾景福是也　再加至爾服</span><br/>
<span class='tline' id='l173' data-llen='4927:4956'>注辰子至重也　釋曰上云令月吉日此云吉月令辰互見其言是作</span><br/>
<span class='tline' id='l174' data-llen='4956:4985'>文之體無義例也云辰子丑也者以十幹配十二辰直云辰子丑明有</span><br/>
<span class='tline' id='l175' data-llen='4985:5014'>幹可知即甲子乙丑之類略言之也　注黃黃至疆竟　釋曰爾雅云</span><br/>
<span class='tline' id='l176' data-llen='5014:5043'>黃髮齯齒故以黃爲黃髮也云耇凍棃者爾雅云耇老壽也此云耇凍</span><br/>
<span class='tline' id='l177' data-llen='5043:5072'>棃者以其面似凍棃之色故也　醴辭至令芳　注嘉善至香也　釋</span><br/>
<span class='tline' id='l178' data-llen='5072:5101'>曰謂脯醢爲善薦芳香者謂作之依時又造之依法故使芳香而善也</span><br/>
<span class='tline' id='l179' data-llen='5101:5130'>注善父至不祝　釋曰善父母爲孝善兄弟爲友者爾雅文不言善事</span><br/>
<span class='tline' id='l180' data-llen='5130:5159'>父母善事兄弟者欲見非且善事兄弟而亦爲兄弟之所善者諸行周</span><br/>
<span class='tline' id='l181' data-llen='5159:5188'>備之意也云凡醮者不祝者案上文前後例周與夏殷冠子法其加冠</span><br/>
<span class='tline' id='l182' data-llen='5188:5217'>祝辭三節不辨三代之異則三代祝辭同可知也至於周醮之辭三等</span><br/>
<span class='tline' id='l183' data-llen='5217:5246'>别陳之者以其數異辭冝不同故也若然醮辭唯據適子而言以其將</span><br/>
<span class='tline' id='l184' data-llen='5246:5275'>著代重之故備見祝辭也此注云凡醮者不祝者言凡謂庶子也旣不</span><br/>
<span class='tline' id='l185' data-llen='5275:5304'>出冠於阼又不禮於客位無著代之理故略而輕之也亦不設祝辭者</span><br/>
<span class='tline' id='l186' data-llen='5304:5331'><a onclick="displayPageImage('KR1d0027', 'SBCK', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span><br/>
<span class='tline' id='l187' data-llen='5331:5360'>曽子問注云凡殤不祭之類也其天子冠禮祝辭案大戴禮公冠篇成</span><br/>
<span class='tline' id='l188' data-llen='5360:5389'>王冠周公爲祝辭使王近於人逺於天嗇於時惠於財其辭旣多不可</span><br/>
<span class='tline' id='l189' data-llen='5389:5418'>具載其諸侯無文蓋亦有祝辭異於士也　注湑清也伊惟也　釋曰</span><br/>
<span class='tline' id='l190' data-llen='5418:5447'>湑泲酒之稱故伐木詩云有酒湑我注云湑莤之文鳧鷖詩云爾酒旣</span><br/>
<span class='tline' id='l191' data-llen='5447:5476'>湑注云湑酒之泲者是湑爲清也云伊惟也者助句辭非爲義也　注</span><br/>
<span class='tline' id='l192' data-llen='5476:5505'>旨美至之貌　釋曰楚茨詩亦云籩豆有楚注云楚陳列之貌是用其</span><br/>
<span class='tline' id='l193' data-llen='5505:5534'>再醮之籩豆不増改之故云有楚也　注肴升至謂豚　釋曰云折俎</span><br/>
<span class='tline' id='l194' data-llen='5534:5563'>者即謂折上若殺之豚也　字辭至爾字　釋曰此字文在三代之下</span><br/>
<span class='tline' id='l195' data-llen='5563:5591'>而言則亦遂三代字辭同此辭賔直西序東面與子爲字時言之也</span><br/>
<span class='tline' id='l196' data-llen='5591:5620'>冝之至所當　釋曰云伯某甫者某若云嘉也但設經不得定言人字</span><br/>
<span class='tline' id='l197' data-llen='5620:5649'>故言甫爲且字是以禮記諸侯薨復曰臯某甫復鄭云某甫且字以臣</span><br/>
<span class='tline' id='l198' data-llen='5649:5678'>不名君且爲某之字呼之即此某甫立爲且字言伯仲叔季者是長幼</span><br/>
<span class='tline' id='l199' data-llen='5678:5707'>次第之稱若兄弟四人則依次稱之夏殷質則積仲周文則積叔若管</span><br/>
<span class='tline' id='l200' data-llen='5707:5736'>叔霍叔之類是也云唯其所當者二十冠時與之作字猶孔子生三月</span><br/>
<span class='tline' id='l201' data-llen='5736:5765'>名之曰丘至二十冠而字之曰仲尼有兄曰伯居第二則曰仲但殷質</span><br/>
<span class='tline' id='l202' data-llen='5765:5792'><a onclick="displayPageImage('KR1d0027', 'SBCK', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span><br/>
<span class='tline' id='l203' data-llen='5792:5821'>二十爲字之時兼伯仲叔季呼之周文二十爲字之時未呼伯仲至五</span><br/>
<span class='tline' id='l204' data-llen='5821:5850'>十乃加而呼之故檀弓云五十以伯仲周道也是呼伯仲之時則兼二</span><br/>
<span class='tline' id='l205' data-llen='5850:5879'>十字而言若孔子生於周代從周禮呼尼甫至五十去甫以尼配仲而</span><br/>
<span class='tline' id='l206' data-llen='5879:5908'>呼之曰仲尼是也若然二十冠而字之未呼伯仲叔季今於二十加冠</span><br/>
<span class='tline' id='l207' data-llen='5908:5937'>而言者一則是殷家冠時遂以二十字呼之二則見周家若不死至五</span><br/>
<span class='tline' id='l208' data-llen='5937:5966'>十乃加而呼之若二十巳後死雖未滿五十即得呼伯仲知義然者見</span><br/>
<span class='tline' id='l209' data-llen='5966:5995'>慶父乃是莊公之弟桓六年莊公生至閔公二年慶父死時莊公未滿</span><br/>
<span class='tline' id='l210' data-llen='5995:6024'>五十慶父乃是莊公之弟時未五十慶父死號曰共仲是其死後雖未</span><br/>
<span class='tline' id='l211' data-llen='6024:6053'>五十得呼仲叔季故二十冠時則以伯仲叔季當擬之故云唯其所當</span><br/>
<span class='tline' id='l212' data-llen='6053:6082'>也　注于猶至作父　釋曰知甫是丈夫之美稱者以其人之賢愚皆</span><br/>
<span class='tline' id='l213' data-llen='6082:6111'>以爲字故隱元年公及邾儀父盟于蔑榖梁傳云儀字也父猶傅也男</span><br/>
<span class='tline' id='l214' data-llen='6111:6140'>子之美稱也是也云孔子爲尼甫者哀十六年孔丘卒哀公誄之曰哀</span><br/>
<span class='tline' id='l215' data-llen='6140:6169'>哉尼甫因字號謚曰尼甫也云周大夫有嘉甫者桓公十五年天王使</span><br/>
<span class='tline' id='l216' data-llen='6169:6198'>嘉甫來求車是也云宋大夫有孔甫是其類者案左氏傳桓二年孔父</span><br/>
<span class='tline' id='l217' data-llen='6198:6227'>嘉爲司馬是也鄭引此者證有冠而爲此字之意故云是其類也又甫</span><br/>
<span class='tline' id='l218' data-llen='6227:6254'><a onclick="displayPageImage('KR1d0027', 'SBCK', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span><br/>
<span class='tline' id='l219' data-llen='6254:6283'>字或作父者字亦通或尼甫嘉莆孔甫等見爲父字者也　屨夏至博</span><br/>
<span class='tline' id='l220' data-llen='6283:6312'>寸　注屨者至廣也　釋曰自此至繐屨論三服之屨不於上與服同</span><br/>
<span class='tline' id='l221' data-llen='6312:6341'>陳者一則屨用皮葛冬夏不同二則屨在下不冝與服同列故退在於</span><br/>
<span class='tline' id='l222' data-llen='6341:6370'>此此言夏用葛下云冬皮則春冝從夏秋冝從冬故舉冬夏寒暑極時</span><br/>
<span class='tline' id='l223' data-llen='6370:6399'>而言詩魏地以葛屨履霜刺褊也云屨者順裳色者禮之通例衣與冠</span><br/>
<span class='tline' id='l224' data-llen='6399:6428'>同屨與裳同故云順裳色也云玄端黒屨以玄裳爲正也者以其玄端</span><br/>
<span class='tline' id='l225' data-llen='6428:6457'>有玄裳黃裳雜裳經唯云玄端黒屨與玄裳同色不取黃裳雜裳故云</span><br/>
<span class='tline' id='l226' data-llen='6457:6486'>以玄裳爲正也云絇之言拘也以爲行戒者以拘者自拘持之言故云</span><br/>
<span class='tline' id='l227' data-llen='6486:6515'>以爲行戒也云狀如刀衣鼻在屨頭者此以漢法言之今之屨頭見有</span><br/>
<span class='tline' id='l228' data-llen='6515:6544'>下鼻似刀衣鼻故以爲況也云繶縫中紃也者謂牙底相接之縫中有</span><br/>
<span class='tline' id='l229' data-llen='6544:6573'>絛紃也云純縁也者謂遶口縁邊也云皆青者以經三者同云青也云</span><br/>
<span class='tline' id='l230' data-llen='6573:6601'>博廣也者謂純所施廣一寸也　素積至博寸　注魁蜃蛤柎注者</span><br/>
<span class='tline' id='l231' data-llen='6601:6630'>釋曰以魁蛤灰柎之者取其白耳云魁蜃蛤者魁即蜃蛤一物是以周</span><br/>
<span class='tline' id='l232' data-llen='6630:6659'>禮地官掌蜃掌共白盛之蜃鄭司農云謂蜃炭引此士冠白屨以魁柎</span><br/>
<span class='tline' id='l233' data-llen='6659:6688'>之玄謂今東萊用蛤謂之义灰云是也云柎注者以蛤灰塗注於上使</span><br/>
<span class='tline' id='l234' data-llen='6688:6715'><a onclick="displayPageImage('KR1d0027', 'SBCK', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span><br/>
<span class='tline' id='l235' data-llen='6715:6744'>色白也　爵弁至博寸　注爵弁至繢次　釋曰案此三服見屨不同</span><br/>
<span class='tline' id='l236' data-llen='6744:6773'>何者玄端以衣見屨以玄端有黃裳之等裳不得舉裳見屨故舉玄端</span><br/>
<span class='tline' id='l237' data-llen='6773:6802'>見屨也皮弁以素積見屨屨裳同色是其正也爵弁旣不舉裳又不舉</span><br/>
<span class='tline' id='l238' data-llen='6802:6831'>衣而以爵弁見屨者上陳服已言纁裳裳色自顯以與六冕同玄衣纁</span><br/>
<span class='tline' id='l239' data-llen='6831:6860'>裳與冕服之嫌故不以衣裳而以首服見屨也云爵弁屨以黒爲飾爵</span><br/>
<span class='tline' id='l240' data-llen='6860:6890'>弁尊其屨飾以繢次者案冬官畫繢之事云青與白相次赤與黒相次玄</span><br/>
<span class='tline' id='l241' data-llen='6890:6919'>與黃相次鄭云此言畫繢六色所象及布采之第次繢以爲衣又云青</span><br/>
<span class='tline' id='l242' data-llen='6919:6948'>與赤謂之文赤與白謂之章白與黒謂之黼黑與青謂之黻鄭云此言</span><br/>
<span class='tline' id='l243' data-llen='6948:6977'>刺繡采所用繡以爲裳此是對方爲繢次比方爲繡次案鄭注屨人云</span><br/>
<span class='tline' id='l244' data-llen='6977:7007'>複下曰舄襌下曰屨又注云凡舄之飾如繢之次凡屨之飾如繡之次也</span><br/>
<span class='tline' id='l245' data-llen='7007:7036'>者即上黒屨以青爲絇繶純白屨以黒爲絇繶純則白與黑黒與青爲</span><br/>
<span class='tline' id='l246' data-llen='7036:7065'>繡次之事也今次爵弁纁屨纁南方之色赤不以西方白爲絇繶純而</span><br/>
<span class='tline' id='l247' data-llen='7065:7094'>以北方黒爲絇繶純者取對方繢次爲飾舉舄者尊爵弁是祭服故飾</span><br/>
<span class='tline' id='l248' data-llen='7094:7123'>與舄同也　冬皮屨可也　釋曰冬時寒許用皮故云可也　不屨繐</span><br/>
<span class='tline' id='l249' data-llen='7123:7151'>屨注繐屨至曰繐　釋曰案喪服記云繐衰四升有半繐衰旣是喪</span><br/>
<span class='tline' id='l250' data-llen='7151:7178'><a onclick="displayPageImage('KR1d0027', 'SBCK', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='7178:7207'>服明繐屨亦是喪屨故鄭云喪屨也云縷不灰治曰繐者斬衰冠六升</span><br/>
<span class='tline' id='l252' data-llen='7207:7236'>傳云鍜而勿灰則四升半不灰治可知言此者欲見大功末可以冠子</span><br/>
<span class='tline' id='l253' data-llen='7236:7265'>恐人以冠子故於屨末因禁之也　記冠義釋曰凡言記者皆是記經</span><br/>
<span class='tline' id='l254' data-llen='7265:7294'>不備兼記經外逺古之言鄭注燕禮云後丗衰微幽厲尤甚禮樂之書</span><br/>
<span class='tline' id='l255' data-llen='7294:7323'>稍稍廢棄蓋自爾之後有記乎又案喪服記子夏爲之作傳不應自造</span><br/>
<span class='tline' id='l256' data-llen='7323:7352'>還自解之記當在子夏之前孔子之時未知定誰所録云冠義者記士</span><br/>
<span class='tline' id='l257' data-llen='7352:7381'>冠中之義者記時不同故有二記此則在子夏前其周禮考工記六國</span><br/>
<span class='tline' id='l258' data-llen='7381:7410'>時所録故遭秦燔滅典籍有韋氏雕氏闕其記則在秦漢之際儒者記</span><br/>
<span class='tline' id='l259' data-llen='7410:7439'>之故王制有正聽之棘木之下異時所記故其言亦殊也　始冠至可</span><br/>
<span class='tline' id='l260' data-llen='7439:7468'>也　注大古至是也　釋曰此經直言加緇布冠不言有緌無緌又不</span><br/>
<span class='tline' id='l261' data-llen='7468:7497'>言加冠之後此緇布冠更著以不故言不緌不更著之事也云大古冠</span><br/>
<span class='tline' id='l262' data-llen='7497:7526'>布者謂著白布冠也云齊則緇之者將祭而齊則爲緇者以鬼神尚幽</span><br/>
<span class='tline' id='l263' data-llen='7526:7555'>暗也云其緌也孔子曰吾未之聞也者孔子時有緌者故非時人緌之</span><br/>
<span class='tline' id='l264' data-llen='7555:7584'>諸侯則得著緌故玉藻云緇布冠繢緌諸侯之冠也鄭云尊者飾也經</span><br/>
<span class='tline' id='l265' data-llen='7584:7613'>士冠不得緌也云冠而敝之可也者據士以上冠時用之冠訖則敝去</span><br/>
<span class='tline' id='l266' data-llen='7613:7640'><a onclick="displayPageImage('KR1d0027', 'SBCK', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span><br/>
<span class='tline' id='l267' data-llen='7640:7669'>之不復著也若庶人猶著之故詩云彼都人士臺笠緇撮是用緇布冠</span><br/>
<span class='tline' id='l268' data-llen='7669:7698'>籠其髮是庶人常服之矣云大古唐虞以上者此記與郊特牲皆陳三</span><br/>
<span class='tline' id='l269' data-llen='7698:7727'>代之冠云牟追章甫委貌之等鄭注郊特牲云三代改制齊冠不復用</span><br/>
<span class='tline' id='l270' data-llen='7727:7756'>也以白布冠質以爲喪冠也三代旣有此明大古是唐虞巳上可知云</span><br/>
<span class='tline' id='l271' data-llen='7756:7785'>未之聞大古質蓋亦無飾者此經據孔子時非其著緌未知大古有緌</span><br/>
<span class='tline' id='l272' data-llen='7785:7814'>以不故鄭云大古質無飾也云重古始冠冠其齊冠者以經云始冠緇</span><br/>
<span class='tline' id='l273' data-llen='7814:7843'>布之冠即云大古冠布則齊冠一也故鄭云冠其齊冠也云白布冠者</span><br/>
<span class='tline' id='l274' data-llen='7843:7872'>今之喪冠是也者以其大古時吉凶同服白布冠未有喪冠三代有牟</span><br/>
<span class='tline' id='l275' data-llen='7872:7901'>追之等則以白布冠爲喪冠若然喪服起自夏禹以下也　適子至成</span><br/>
<span class='tline' id='l276' data-llen='7901:7930'>也　注醮夏至人也　釋曰此記人說夏殷法可兼于周以其於阼及</span><br/>
<span class='tline' id='l277' data-llen='7930:7959'>三加皆同唯醮醴有異故知舉二以見一也　冠而至名也　姓名者</span><br/>
<span class='tline' id='l278' data-llen='7959:7988'>至無之　釋曰案内則云子生三月父名之不言母今云受於父母者</span><br/>
<span class='tline' id='l279' data-llen='7988:8017'>夫婦一體受父即是受於母故兼言也云冠成人益文者對名是受於</span><br/>
<span class='tline' id='l280' data-llen='8017:8046'>父母爲質字者受於賔爲文故君父之前稱名至於他人稱字也是敬</span><br/>
<span class='tline' id='l281' data-llen='8046:8075'>其名也　委貌至道也　釋曰記人歷陳此三代冠者上緇布冠記諸</span><br/>
<span class='tline' id='l282' data-llen='8075:8102'><a onclick="displayPageImage('KR1d0027', 'SBCK', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span><br/>
<span class='tline' id='l283' data-llen='8102:8129'><a onclick="displayPageImage('KR1d0027', 'SBCK', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span><br/>
<span class='tline' id='l284' data-llen='8129:8156'><a onclick="displayPageImage('KR1d0027', 'SBCK', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span><br/>
<span class='tline' id='l285' data-llen='8156:8185'>殤故也雖早冠亦行士禮而冠是大夫無冠禮也云二十而冠急成人</span><br/>
<span class='tline' id='l286' data-llen='8185:8214'>也五十乃爵重官人也者解試爲大夫二十則其爵命要待五十意也</span><br/>
<span class='tline' id='l287' data-llen='8214:8243'>云大夫或時改娶有昬禮者釋經而有其昬禮以其三十而取五十乃</span><br/>
<span class='tline' id='l288' data-llen='8243:8272'>命爲大夫則昬時猶爲士何得有大夫昬禮乎五十巳後容改娶故有</span><br/>
<span class='tline' id='l289' data-llen='8272:8301'>大夫昬禮也若然案下文古者生無爵鄭云古謂殷此經以古爲周初</span><br/>
<span class='tline' id='l290' data-llen='8301:8330'>者下云古者生無爵對周時士生有爵故知古者生無爵據殷也今此</span><br/>
<span class='tline' id='l291' data-llen='8330:8359'>云古者以周末時大夫冠對周初時無若以古者爲殷時則周家有大</span><br/>
<span class='tline' id='l292' data-llen='8359:8388'>夫冠禮何得言周末始有乎明古者據初而言也　公侯至造也　注</span><br/>
<span class='tline' id='l293' data-llen='8388:8417'>造作至君也　釋曰記人言此者欲見夏初巳上雖諸侯之貴未有諸</span><br/>
<span class='tline' id='l294' data-llen='8417:8446'>侯冠禮猶依士禮故記之於士冠篇末也云自夏初以上者以經云公</span><br/>
<span class='tline' id='l295' data-llen='8446:8475'>侯之有冠禮夏之末造明夏初未有言以上者夏以前唐虞之等亦未</span><br/>
<span class='tline' id='l296' data-llen='8475:8504'>有諸侯冠禮也未滿五十者亦服士服行士禮五十乃命也者旣云服</span><br/>
<span class='tline' id='l297' data-llen='8504:8533'>士服行士禮亦如上文五十而後爵何公侯冠禮之有以其與大夫同</span><br/>
<span class='tline' id='l298' data-llen='8533:8562'>未五十服行士禮也云至其衰末上下相亂至以正君臣也者解經夏</span><br/>
<span class='tline' id='l299' data-llen='8562:8591'>之末造公侯冠禮也引坊記者欲見夏末以後制諸侯冠禮以防諸侯</span><br/>
<span class='tline' id='l300' data-llen='8591:8619'><a onclick="displayPageImage('KR1d0027', 'SBCK', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span><br/>
<span class='tline' id='l301' data-llen='8619:8648'>相簒弑之事也云同車者謂參乗爲車右及御者也云不同服者案玉</span><br/>
<span class='tline' id='l302' data-llen='8648:8677'>藻云君之右虎裘厥左狼裘又云僕右恒朝服君則各以時事服是不</span><br/>
<span class='tline' id='l303' data-llen='8677:8705'>同服此謂非在軍時若在軍時君臣同服韋弁服也　天子至者也</span><br/>
<span class='tline' id='l304' data-llen='8705:8734'>注元子至下升　釋曰此記者見天子元子冠時亦依士冠禮故於此</span><br/>
<span class='tline' id='l305' data-llen='8734:8763'>兼記之也天子之元子雖四加與十二而冠其行事猶依士禮故云猶</span><br/>
<span class='tline' id='l306' data-llen='8763:8792'>士也元子尚不得生而貴則天下之人亦無生而貴者也云無生而貴</span><br/>
<span class='tline' id='l307' data-llen='8792:8821'>皆由下升者天子元子冠時行士禮後繼丗爲天子是由下升自餘天</span><br/>
<span class='tline' id='l308' data-llen='8821:8850'>下之人從微至著皆由下升也　繼丗至賢也　釋曰記此者欲見上</span><br/>
<span class='tline' id='l309' data-llen='8850:8879'>言天子之子冠行士禮此諸侯之子冠亦行士禮以其士之子恒爲士</span><br/>
<span class='tline' id='l310' data-llen='8879:8908'>有繼丗之義諸侯之子亦繼丗象父祖之賢雖繼丗象賢亦無生而貴</span><br/>
<span class='tline' id='l311' data-llen='8908:8937'>者行士冠禮故記之於此也云能法先祖之賢者凡諸侯岀封皆由有</span><br/>
<span class='tline' id='l312' data-llen='8937:8966'>德若周禮典命云三公八命其卿六命大夫四命及其出封皆加一等</span><br/>
<span class='tline' id='l313' data-llen='8966:8995'>出爲五等諸侯即爲始封之君是其賢也於後子孫繼立者皆不毁始</span><br/>
<span class='tline' id='l314' data-llen='8995:9024'>祖之廟是象先祖之賢也　以官至殺也　注殺猶至小官　釋曰記</span><br/>
<span class='tline' id='l315' data-llen='9024:9053'>人記此者欲見仕者從士至大夫而冠無大夫冠禮者也云以官爵人</span><br/>
<span class='tline' id='l316' data-llen='9053:9081'><a onclick="displayPageImage('KR1d0027', 'SBCK', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span><br/>
<span class='tline' id='l317' data-llen='9081:9110'>者以用也謂用官爵命於人也云德之殺也者殺衰也以德大小爲衰</span><br/>
<span class='tline' id='l318' data-llen='9110:9139'>殺故鄭云德大者爵以大官德小者爵以小官官者管領爲名爵者位</span><br/>
<span class='tline' id='l319' data-llen='9139:9168'>次髙下之稱也　死而至無謚　注今謂至始也　釋曰記人記此者</span><br/>
<span class='tline' id='l320' data-llen='9168:9197'>欲見自上所陳冠禮以士爲本者由無生而貴皆從士賤者而升也云</span><br/>
<span class='tline' id='l321' data-llen='9197:9226'>死而謚今也者據士生時雖有爵死不合有謚若死而謚之正謂今周</span><br/>
<span class='tline' id='l322' data-llen='9226:9255'>衰之時也云古者生無爵死無謚者古謂殷以前夏之時士生無爵死</span><br/>
<span class='tline' id='l323' data-llen='9255:9284'>無謚是士賤今古皆不合有謚也鄭云今謂周衰記之時也者以記者</span><br/>
<span class='tline' id='l324' data-llen='9284:9313'>自云今也明還據周衰記之時案禮運云孔子曰我觀周道幽厲傷之</span><br/>
<span class='tline' id='l325' data-llen='9313:9342'>是周衰也自此已後始有作記故云周衰記之時也云古謂殷者周時</span><br/>
<span class='tline' id='l326' data-llen='9342:9371'>士有爵故知古謂殷云殷士生不爲爵死不爲謚者對周士生有爵死</span><br/>
<span class='tline' id='l327' data-llen='9371:9400'>猶不謚也云周制以士爲爵死猶不謚耳下大夫也者案周禮掌客職</span><br/>
<span class='tline' id='l328' data-llen='9400:9429'>云羣介行人宰史以其爵等爲之牢禮之陳數鄭注云以命數則參差</span><br/>
<span class='tline' id='l329' data-llen='9429:9458'>難等略於臣用爵而已羣介行人皆士故知周士有爵雖有爵死猶不</span><br/>
<span class='tline' id='l330' data-llen='9458:9487'>謚卿大夫巳上則有謚也云今記之時士死則謚之非也者解經死而</span><br/>
<span class='tline' id='l331' data-llen='9487:9516'>謚今也云謚之由魯莊公始也者案禮記檀弓云魯莊公及宋人戰于</span><br/>
<span class='tline' id='l332' data-llen='9516:9544'><a onclick="displayPageImage('KR1d0027', 'SBCK', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span><br/>
<span class='tline' id='l333' data-llen='9544:9573'>乗丘縣賁父御卜國爲右馬驚敗績公墜佐車授綏公曰末之卜也縣</span><br/>
<span class='tline' id='l334' data-llen='9573:9602'>賁父曰他日不敗績而今敗績是無勇也遂死之圉人浴馬有流矢在</span><br/>
<span class='tline' id='l335' data-llen='9602:9631'>白肉公曰非其罪也遂誄之士之有誄自魯莊公始也若然作記前莊</span><br/>
<span class='tline' id='l336' data-llen='9631:9660'>公誄士至記時亦行之故此禮云死而謚今也故鄭云今謂周衰之時</span><br/>
<span class='tline' id='l337' data-llen='9660:9689'>也案郊特牲云死而謚之今也古者生無爵死無謚鄭注云古謂殷以</span><br/>
<span class='tline' id='l338' data-llen='9689:9718'>前也大夫以上乃謂之爵死有謚也以此而言則殷大夫以上死有謚</span><br/>
<span class='tline' id='l339' data-llen='9718:9747'>而檀弓云幼名冠字五十伯仲死謚周道也者殷已前皆因生號爲謚</span><br/>
<span class='tline' id='l340' data-llen='9747:9776'>若堯舜禹湯之屬是也因生號以謚故不得謚名周禮死則别爲謚故</span><br/>
<span class='tline' id='l341' data-llen='9776:9784'>云死謚周道也</span><br/>
<span class='tline' id='l342' data-llen='9784:9792'>義禮䟽卷第三</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l9' data-llen='220:247'><a onclick="displayPageImage('KR1d0027', 'SBCK', '031-1a' );" name="031-1a" class="pb">[031-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='247:257'>儀禮䟽卷第三十一</span><br/>
<span class='tline' id='l11' data-llen='257:286'>　　　　唐朝散大夫行太學博士弘文館學士臣賈　公彦　等撰</span><br/>
<span class='tline' id='l12' data-llen='286:315'>繼父同居者　釋曰繼父本非骨肉故次在女子子之下案郊特牲云</span><br/>
<span class='tline' id='l13' data-llen='315:344'>夫死不嫁終身不改詩恭姜自誓不許再歸此得有婦人將子嫁而有</span><br/>
<span class='tline' id='l14' data-llen='344:373'>繼父者彼不嫁者自是貞女守志而有嫁者雖不如不嫁聖人許之故</span><br/>
<span class='tline' id='l15' data-llen='373:402'>齊衰三年章有繼母此又有繼父之文也　傳曰至異居　釋曰何以</span><br/>
<span class='tline' id='l16' data-llen='402:431'>朞也者以本非骨肉故致問也傳曰巳下並是引舊傳爲問荅自此至</span><br/>
<span class='tline' id='l17' data-llen='431:460'>齊衰朞謂子家無大功之内親繼父家亦無大功之内親繼父以財貨</span><br/>
<span class='tline' id='l18' data-llen='460:489'>爲此子築宮廟使此子四時祭祀不絶三者皆具即爲同居子爲之朞</span><br/>
<span class='tline' id='l19' data-llen='489:518'>以繼父恩深故也言妻不言母者巳適他族與己絶故言妻欲見與他</span><br/>
<span class='tline' id='l20' data-llen='518:547'>爲妻不合祭己之父故也云異居則服齊衰三月必甞同居然後爲異</span><br/>
<span class='tline' id='l21' data-llen='547:576'>居者此一節論異居繼父言異者昔同今異謂上三者若闕一事則爲</span><br/>
<span class='tline' id='l22' data-llen='576:605'>異居假令前三者仍是具後或繼父有子即是繼父有大功之内親亦</span><br/>
<span class='tline' id='l23' data-llen='605:634'>爲異居矣如此父死爲之齊衰三月入下文齊衰三月章繼父是也云</span><br/>
<span class='tline' id='l24' data-llen='634:663'>必甞同居然後爲異居者欲見前時三者具爲同居後三者一事闕即</span><br/>
<span class='tline' id='l25' data-llen='663:690'><a onclick="displayPageImage('KR1d0027', 'SBCK', '031-1b' );" name="031-1b" class="pb">[031-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='690:719'>爲異居之意云未甞同居則不爲異居謂子初與母往繼父家時或繼</span><br/>
<span class='tline' id='l27' data-llen='719:748'>父有大功内親或己有大功内親或繼父不爲己築宮廟三者一事闕</span><br/>
<span class='tline' id='l28' data-llen='748:777'>雖同在繼父家亦名不同居繼父全不服之矣　注妻稺至服之　釋</span><br/>
<span class='tline' id='l29' data-llen='777:806'>曰鄭知妻稺謂年未滿五十者案内則妾年五十閉房不復御何得更</span><br/>
<span class='tline' id='l30' data-llen='806:835'>嫁故未滿五十也云子幼謂年十五巳下者案論語云可以託六尺之</span><br/>
<span class='tline' id='l31' data-llen='835:864'>孤鄭亦云十五巳下知者見周禮郷大夫職云國中自七尺以及六十</span><br/>
<span class='tline' id='l32' data-llen='864:893'>野自六尺以及六十有五皆征之七尺謂年二十六尺謂年十五十五</span><br/>
<span class='tline' id='l33' data-llen='893:922'>則受征役何得隨母則知子幼十五巳下言巳下則不通十五以其十</span><br/>
<span class='tline' id='l34' data-llen='922:951'>五受征明據十四至年一歳巳上也云大功之親謂同財者下記云小</span><br/>
<span class='tline' id='l35' data-llen='951:980'>功以下爲兄弟則小功巳下䟽故得兄弟之稱則大功之親容同財共</span><br/>
<span class='tline' id='l36' data-llen='980:1009'>活可知云爲之築宮廟於家門之外者以其中門外有己宗廟則知此</span><br/>
<span class='tline' id='l37' data-llen='1009:1038'>在大門外築之也必在大門外築之者神不歆非族故也若在門内於</span><br/>
<span class='tline' id='l38' data-llen='1038:1067'>鬼神爲非族恐不歆之是以大門外爲之隨母嫁得有廟者非必正廟</span><br/>
<span class='tline' id='l39' data-llen='1067:1096'>但是鬼神所居曰廟若祭法云庶人祭於寢也神不歆非族大戴禮文</span><br/>
<span class='tline' id='l40' data-llen='1096:1125'>云夫不可二者據傳云妻明據繼父而言以其與繼父爲妻不可更於</span><br/>
<span class='tline' id='l41' data-llen='1125:1152'><a onclick="displayPageImage('KR1d0027', 'SBCK', '031-2a' );" name="031-2a" class="pb">[031-2a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='1152:1181'>前夫爲妻而祭故云夫不可二也云此以恩服爾者并解爲繼父期與</span><br/>
<span class='tline' id='l43' data-llen='1181:1210'>三月云未甞同居則不服之者以其同居與異居有服明未甞同居不</span><br/>
<span class='tline' id='l44' data-llen='1210:1239'>服可知　爲夫之君傳曰至從服也　釋曰此以從服故次繼父下但</span><br/>
<span class='tline' id='l45' data-llen='1239:1268'>臣之妻皆稟命於君之夫人不從服小君者欲明夫人命亦由君來故</span><br/>
<span class='tline' id='l46' data-llen='1268:1297'>臣妻於夫人無服也不直言夫之君而言爲者以夫之君而言爲者以</span><br/>
<span class='tline' id='l47' data-llen='1297:1326'>夫之君從服輕故特言爲夫之君也傳曰何以期者問比例者恠人䟽</span><br/>
<span class='tline' id='l48' data-llen='1326:1355'>而同親者故發問云從服也以夫爲君斬故妻從服期也　姑姊至姊</span><br/>
<span class='tline' id='l49' data-llen='1355:1384'>妹報　釋曰此等親出適巳降在大功雖矜之服期不絶於夫氏故次</span><br/>
<span class='tline' id='l50' data-llen='1384:1413'>義服之下女子子閒在上不言報者女子子出適大功反爲父母自然</span><br/>
<span class='tline' id='l51' data-llen='1413:1442'>猶期不須言報故不言也姑對姪姊妹對兄弟出適反爲姪與兄弟大</span><br/>
<span class='tline' id='l52' data-llen='1442:1471'>功姪與兄弟爲之降至大功今還相爲期故須言報也　傳曰至主者</span><br/>
<span class='tline' id='l53' data-llen='1471:1500'>也　釋曰云無主者謂其無祭主者無主有二謂喪主祭主傳不言喪</span><br/>
<span class='tline' id='l54' data-llen='1500:1529'>主者喪有無後無無主者若當家無喪主或取五服之内親又無五服</span><br/>
<span class='tline' id='l55' data-llen='1529:1558'>親則取東西家若無則里尹主之今無主者謂無祭主也故可哀憐而</span><br/>
<span class='tline' id='l56' data-llen='1558:1587'>不降也　注無主至降之　釋曰云人之所哀憐者謂行路之人見此</span><br/>
<span class='tline' id='l57' data-llen='1587:1614'><a onclick="displayPageImage('KR1d0027', 'SBCK', '031-2b' );" name="031-2b" class="pb">[031-2b] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1614:1643'>無夫復無子而不嫁猶生哀慜況姪與兄弟及父母故不忍降之也若</span><br/>
<span class='tline' id='l59' data-llen='1643:1672'>然除此之外餘人爲之服者仍依出降之服而不復加以其餘人恩䟽</span><br/>
<span class='tline' id='l60' data-llen='1672:1701'>故也不言嫁而云適人者若言適人即謂士也若言嫁之嫁之乃嫁於</span><br/>
<span class='tline' id='l61' data-llen='1701:1730'>大夫於本親又以尊降不得言報故云適人不言嫁　爲君之父母妻</span><br/>
<span class='tline' id='l62' data-llen='1730:1759'>長子祖父母　釋曰此亦從服輕於夫之君及姑姊妹女子子無主故</span><br/>
<span class='tline' id='l63' data-llen='1759:1788'>次之言爲者亦如爲夫之君也　傳曰至者服斬　釋曰云父母長子</span><br/>
<span class='tline' id='l64' data-llen='1788:1817'>君服斬者欲見臣從君服期若然君之母當在齊衰與君父同在斬者</span><br/>
<span class='tline' id='l65' data-llen='1817:1846'>以母亦有三年之服故并言之云妻則小君也者欲見臣爲小君期是</span><br/>
<span class='tline' id='l66' data-llen='1846:1875'>常非從服之例云父卒然後爲祖後者服斬者傳解經臣爲君之祖父</span><br/>
<span class='tline' id='l67' data-llen='1875:1904'>母服期若君在則爲君祖父母從服期　注此爲至曽祖　釋曰云此</span><br/>
<span class='tline' id='l68' data-llen='1904:1933'>爲君矣而有父若祖之喪者謂始封之君也者若周禮典命三公八命</span><br/>
<span class='tline' id='l69' data-llen='1933:1962'>其卿六命大夫四命出封皆加一等是五等諸侯爲始封之君非繼體</span><br/>
<span class='tline' id='l70' data-llen='1962:1991'>容有祖父不爲君而死君爲之斬臣亦從服期也云若是繼體則其父</span><br/>
<span class='tline' id='l71' data-llen='1991:2020'>若祖有癈疾不立者此祖與父合立爲癈疾不立己當立是受國於曽</span><br/>
<span class='tline' id='l72' data-llen='2020:2049'>祖若然此二者自是不立今君立不關父祖又云父卒者父爲君之孫</span><br/>
<span class='tline' id='l73' data-llen='2049:2076'><a onclick="displayPageImage('KR1d0027', 'SBCK', '031-3a' );" name="031-3a" class="pb">[031-3a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='2076:2105'>冝嗣位而早卒今君受國於曽祖者此解傳之父卒耳鄭意以父祖有</span><br/>
<span class='tline' id='l75' data-llen='2105:2134'>癈疾必以今君受國於曽祖不取受國於祖者若今君受國於祖祖薨</span><br/>
<span class='tline' id='l76' data-llen='2134:2163'>則羣臣爲之斬何得從服期故鄭以新君受國於曽祖若然曽祖爲君</span><br/>
<span class='tline' id='l77' data-llen='2163:2192'>薨羣臣自當服斬若君之祖薨君爲之服斬臣從服期也若然父卒者</span><br/>
<span class='tline' id='l78' data-llen='2192:2221'>父爲君之孫冝嗣位而早卒則君之祖亦是癈疾或早死不立是以君</span><br/>
<span class='tline' id='l79' data-llen='2221:2250'>之父受國於祖復早卒今君乃受國于曽祖也趙商問己爲諸侯父有</span><br/>
<span class='tline' id='l80' data-llen='2250:2279'>癈疾不任國政不任喪事而爲其祖服制度之冝年月之斷云何荅云</span><br/>
<span class='tline' id='l81' data-llen='2279:2308'>父卒爲祖後者三年斬何疑趙商又問父卒爲祖後者三年巳聞命矣</span><br/>
<span class='tline' id='l82' data-llen='2308:2337'>所問者父在爲祖如何欲言三年則父在欲言期復無主斬杖之冝主</span><br/>
<span class='tline' id='l83' data-llen='2337:2366'>喪之制未知所定荅曰天子諸侯之喪皆斬衰無期彼志與此注相兼</span><br/>
<span class='tline' id='l84' data-llen='2366:2395'>乃具也　妾爲女君　釋曰妾事女君使與臣事君同故次之也以其</span><br/>
<span class='tline' id='l85' data-llen='2395:2424'>妻旣與夫體敵妾不得體夫故名妾妾接也接事適妻故妾稱適妻爲</span><br/>
<span class='tline' id='l86' data-llen='2424:2453'>女君也　傳曰至姑等　釋曰傳意謂妾或是妻之姪娣同事一人忽</span><br/>
<span class='tline' id='l87' data-llen='2453:2482'>爲之重服故發問也荅曰妾之事女君與婦之事舅姑等者婦之事舅</span><br/>
<span class='tline' id='l88' data-llen='2482:2511'>姑亦期故云等但並后匹適傾覆之階故抑之雖或姪娣使如子之妻</span><br/>
<span class='tline' id='l89' data-llen='2511:2538'><a onclick="displayPageImage('KR1d0027', 'SBCK', '031-3b' );" name="031-3b" class="pb">[031-3b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2538:2567'>與婦事舅姑同也　注女君至則嫌　釋曰云女君於妾無服者諸經</span><br/>
<span class='tline' id='l91' data-llen='2567:2596'>傳無女君服妾之文故云無服必無服者鄭解其不服之意是以云報</span><br/>
<span class='tline' id='l92' data-llen='2596:2625'>之則重還報以期無尊卑降殺大重也云降之則嫌者若降之大功小</span><br/>
<span class='tline' id='l93' data-llen='2625:2653'>功則似舅姑爲適婦庶婦之嫌故使女君爲妾無服也　婦爲舅姑</span><br/>
<span class='tline' id='l94' data-llen='2653:2682'>釋曰文在此者旣欲抑妾事女君使如事舅姑故婦事舅姑在下欲使</span><br/>
<span class='tline' id='l95' data-llen='2682:2711'>妾情先於婦故婦文在後也　傳曰至從服也　釋曰問之者本是路</span><br/>
<span class='tline' id='l96' data-llen='2711:2740'>人與子判合則爲重服服夫之父母故問也云從服也者荅辭旣得體</span><br/>
<span class='tline' id='l97' data-llen='2740:2769'>其子爲親故重服爲其舅姑也　夫之昆弟之子　注男女皆是　釋</span><br/>
<span class='tline' id='l98' data-llen='2769:2798'>曰檀弓云兄弟之子猶子也蓋引而進之進同己子故二母爲之亦如</span><br/>
<span class='tline' id='l99' data-llen='2798:2827'>己子服期也云男女皆是者據女在室與出嫁與二母相爲服同期與</span><br/>
<span class='tline' id='l100' data-llen='2827:2856'>大功故子中兼男女但以義服情輕同婦事舅姑故次在下也　傳曰</span><br/>
<span class='tline' id='l101' data-llen='2856:2885'>何以期也報之也　釋曰報之者二母與子本是路人爲配二父而有</span><br/>
<span class='tline' id='l102' data-llen='2885:2914'>母名爲之服期故二母報子還服期若然上丗叔之下不言報至此言</span><br/>
<span class='tline' id='l103' data-llen='2914:2943'>之者二父本是父之一體又引同已子不得言報至此本䟽故言報也</span><br/>
<span class='tline' id='l104' data-llen='2943:2972'>公妾大夫之妾爲其子　釋曰二妾爲其子應降而不降重出此文故</span><br/>
<span class='tline' id='l105' data-llen='2972:2999'><a onclick="displayPageImage('KR1d0027', 'SBCK', '031-4a' );" name="031-4a" class="pb">[031-4a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='2999:3028'>次之　傳曰至遂也　釋曰傳嫌二妾承尊應降今不降故發問荅云</span><br/>
<span class='tline' id='l107' data-llen='3028:3057'>妾不得體君爲其子得遂也者諸侯絶旁期爲衆子無服大夫降一等</span><br/>
<span class='tline' id='l108' data-llen='3057:3086'>爲衆子大功其妻體君皆從夫而降之至於二妾賤皆不得體君君不</span><br/>
<span class='tline' id='l109' data-llen='3086:3115'>厭妾故自爲其子得伸遂爲服期也　注此言至同也　釋曰云唯爲</span><br/>
<span class='tline' id='l110' data-llen='3115:3144'>長子三年更云其餘謂已所生第二巳下以尊降與妾子同諸侯夫人</span><br/>
<span class='tline' id='l111' data-llen='3144:3173'>無服大夫妻爲之大功也　女子子爲祖父母　釋曰章首巳言爲祖</span><br/>
<span class='tline' id='l112' data-llen='3173:3202'>父母兼男女彼女據成人之女此言女子子謂十五許嫁者亦以重出</span><br/>
<span class='tline' id='l113' data-llen='3202:3231'>其文故次在此也　傳曰至祖也　釋曰祖父母正期也巳嫁之女可</span><br/>
<span class='tline' id='l114' data-llen='3231:3260'>降旁親祖父母正期故不降也故云不敢降其祖也　注經似至不降</span><br/>
<span class='tline' id='l115' data-llen='3260:3289'>釋曰知經似在室者以其直云女子子無嫁文故云似在室云傳似巳</span><br/>
<span class='tline' id='l116' data-llen='3289:3318'>嫁者以其言不敢則有敢者敢謂出嫁降旁親是巳嫁之文此言不敢</span><br/>
<span class='tline' id='l117' data-llen='3318:3347'>是雖嫁而不敢降祖故云傳似巳嫁也經傳互言之欲見在室出嫁同</span><br/>
<span class='tline' id='l118' data-llen='3347:3376'>不降故鄭云明雖有出道猶不降也云出道者女子子雖十五許嫁始</span><br/>
<span class='tline' id='l119' data-llen='3376:3405'>行納采問名納吉納徴四禮即著笄爲成人得降旁親要至二十乃行</span><br/>
<span class='tline' id='l120' data-llen='3405:3434'>謂請期親迎之禮以其笄而未出故云明雖有出道猶不降不直言出</span><br/>
<span class='tline' id='l121' data-llen='3434:3461'><a onclick="displayPageImage('KR1d0027', 'SBCK', '031-4b' );" name="031-4b" class="pb">[031-4b] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='3461:3490'>而言道者實未出故云出道猶如鄭注論語云雖不得禄亦得禄之道</span><br/>
<span class='tline' id='l123' data-llen='3490:3519'>是亦未得禄而云之道亦此類也　大夫之子至於室矣　釋曰此言</span><br/>
<span class='tline' id='l124' data-llen='3519:3548'>大夫之子爲此六大夫六命婦服期不降之事其中雖有子女重出其</span><br/>
<span class='tline' id='l125' data-llen='3548:3577'>文其餘並是應降而不降故次在女子爲祖下但大夫尊降旁親一等</span><br/>
<span class='tline' id='l126' data-llen='3577:3606'>此男女皆合降至大功爲作大夫與己尊同故不降還服期若姑姊妹</span><br/>
<span class='tline' id='l127' data-llen='3606:3635'>女子子若出嫁大功適士又降至小功今嫁大夫雖降至大功爲無祭</span><br/>
<span class='tline' id='l128' data-llen='3635:3664'>主哀憐之不忍降還服期也傳云無主者命婦之無祭主者也者鄭兼</span><br/>
<span class='tline' id='l129' data-llen='3664:3693'>言命婦欲見旣爲命婦不降又無祭主更不降服期之意也傳云何以</span><br/>
<span class='tline' id='l130' data-llen='3693:3722'>言唯子不報也鄭云子中兼男女傳唯據女子子鄭不從也云何以期</span><br/>
<span class='tline' id='l131' data-llen='3722:3751'>也父之所不降子亦不敢降也者欲見此經云大夫之子得行大夫禮</span><br/>
<span class='tline' id='l132' data-llen='3751:3780'>降與不降一與父同故傳據父爲大夫爲本以子亦之也云大夫曷爲</span><br/>
<span class='tline' id='l133' data-llen='3780:3809'>不降命婦也巳下欲見大夫是尊同大夫妻是婦人非尊同亦不降者</span><br/>
<span class='tline' id='l134' data-llen='3809:3838'>傳解妻亦與夫同尊卑之意是以云夫尊於朝妻貴於室以其大夫以</span><br/>
<span class='tline' id='l135' data-llen='3838:3867'>上貴士以下賤此中無士與士妻故以貴言之也　注命者至夫爵也</span><br/>
<span class='tline' id='l136' data-llen='3867:3896'>釋曰云命者加爵服之名者見公羊傳云錫者何賜也命者何加我服</span><br/>
<span class='tline' id='l137' data-llen='3896:3923'><a onclick="displayPageImage('KR1d0027', 'SBCK', '031-5a' );" name="031-5a" class="pb">[031-5a] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='3923:3952'>也又案覲禮諸公奉篋服加命書於其上以命侯氏是命者加爵服之</span><br/>
<span class='tline' id='l139' data-llen='3952:3981'>名也云自士至上公凡九等者不據爵皆據命而言故大宗伯云以九</span><br/>
<span class='tline' id='l140' data-llen='3981:4010'>儀之命正邦國之位壹命受爵再命受服三命受位四命受器五命賜</span><br/>
<span class='tline' id='l141' data-llen='4010:4039'>則六命賜官七命賜國八命作牧九命作伯伯則分陜上公者是九等</span><br/>
<span class='tline' id='l142' data-llen='4039:4068'>者也以其典命上公九命侯伯七命子男五命大國孤四命公侯伯卿</span><br/>
<span class='tline' id='l143' data-llen='4068:4097'>三命大夫再命士一命子男卿二命大夫一命士不命天子三公八命</span><br/>
<span class='tline' id='l144' data-llen='4097:4126'>其卿六命大夫四命上士三命中士二命下士一命此經雖無士鄭揔</span><br/>
<span class='tline' id='l145' data-llen='4126:4155'>解天子諸侯命臣后夫人命妻之事故兼言士也云君命其夫者君中</span><br/>
<span class='tline' id='l146' data-llen='4155:4184'>揔天子諸侯云后夫人亦命其妻矣者案禮記云夫人不命於天子自</span><br/>
<span class='tline' id='l147' data-llen='4184:4213'>魯昭公始也由昭公娶同姓不告天子天子亦不命明臣妻皆得后夫</span><br/>
<span class='tline' id='l148' data-llen='4213:4242'>人命也鄭言此者經云命夫命婦不辨天子諸侯之臣則天子諸侯下</span><br/>
<span class='tline' id='l149' data-llen='4242:4271'>但是大夫大夫妻皆是命夫命婦也云此所爲者凡六大夫六命婦者</span><br/>
<span class='tline' id='l150' data-llen='4271:4300'>六命夫謂丗父一也叔父二也子三也昆四也弟五也昆弟之子六也</span><br/>
<span class='tline' id='l151' data-llen='4300:4329'>六命婦者丗母一也叔母二也姑三也姊四也妹五也女子子六也云</span><br/>
<span class='tline' id='l152' data-llen='4329:4358'>無主者命婦之無祭主謂姑姊妹女子子也鄭言此者經六命婦中有</span><br/>
<span class='tline' id='l153' data-llen='4358:4385'><a onclick="displayPageImage('KR1d0027', 'SBCK', '031-5b' );" name="031-5b" class="pb">[031-5b] <img width="20"  src="/static/img/kanseki-5.png"/></a></span><br/>
<span class='tline' id='l154' data-llen='4385:4414'>丗母叔母故鄭辨之以其丗母叔母無主有主皆爲之期故知唯據此</span><br/>
<span class='tline' id='l155' data-llen='4414:4443'>四人而言也云其有祭主者如衆人者自爲大功矣云唯子不報男女</span><br/>
<span class='tline' id='l156' data-llen='4443:4472'>同不報爾者以其男女俱爲父母三年父母唯爲長子斬其餘降何得</span><br/>
<span class='tline' id='l157' data-llen='4472:4501'>言報故知子中兼男女是知傳唯據女子子失之矣云大夫曷爲不降</span><br/>
<span class='tline' id='l158' data-llen='4501:4530'>命婦者據大夫於姑姊妹女子子旣以出降其適士者又以尊降在小</span><br/>
<span class='tline' id='l159' data-llen='4530:4559'>功也者此亦六命婦中有二母故鄭辨之也云夫尊於朝巳下鄭亦解</span><br/>
<span class='tline' id='l160' data-llen='4559:4588'>姑姊妹女子子之夫貴與已同之義若然案曲禮云四十強而仕五十</span><br/>
<span class='tline' id='l161' data-llen='4588:4617'>艾服官政爲大夫何得大夫子又爲大夫又何得爲弟之子爲大夫者</span><br/>
<span class='tline' id='l162' data-llen='4617:4646'>五十命爲大夫自是常法大夫之子有德行茂盛者豈待五十乃命之</span><br/>
<span class='tline' id='l163' data-llen='4646:4675'>乎是以殤小功有大夫爲其昆弟之長殤大夫旣爲兄弟殤明是幼爲</span><br/>
<span class='tline' id='l164' data-llen='4675:4704'>大夫舉此一隅不得以常法相難也　大夫至爲士者　釋曰祖與孫</span><br/>
<span class='tline' id='l165' data-llen='4704:4733'>爲士卑故次在此也　注不敢至親也　釋曰大夫以尊降其旁親雖</span><br/>
<span class='tline' id='l166' data-llen='4733:4762'>有差約不顯著故於此更明之經云不降祖與適明於餘親降可知大</span><br/>
<span class='tline' id='l167' data-llen='4762:4791'>夫降旁親明矣　公妾至父母　釋曰以出嫁爲其父母亦重出其文</span><br/>
<span class='tline' id='l168' data-llen='4791:4820'>故次在此云公謂五等諸侯皆有八妾士謂一妻一妾中閒猶有孤猶</span><br/>
<span class='tline' id='l169' data-llen='4820:4847'><a onclick="displayPageImage('KR1d0027', 'SBCK', '031-6a' );" name="031-6a" class="pb">[031-6a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4847:4876'>有卿大夫妾不言之者舉其極尊卑其中有妾爲父母可知　傳曰至</span><br/>
<span class='tline' id='l171' data-llen='4876:4905'>遂也　釋曰傳曰何以期也問者以公子爲君厭爲己母不在五服又</span><br/>
<span class='tline' id='l172' data-llen='4905:4934'>爲己母黨無服公妾旣不得體君君不厭故妾爲父母得伸遂而服期</span><br/>
<span class='tline' id='l173' data-llen='4934:4963'>也　注然則至明之　釋曰鄭欲破傳義故據傳云妾不得體君得爲</span><br/>
<span class='tline' id='l174' data-llen='4963:4992'>其父母遂也然則女君體君者有以尊降其父母者與言與猶不正執</span><br/>
<span class='tline' id='l175' data-llen='4992:5021'>之辭也云春秋之義者案桓九年左傳云紀季姜歸于京師杜云季姜</span><br/>
<span class='tline' id='l176' data-llen='5021:5050'>桓王后也季字姜紀姓也書字者伸父母之尊是王后猶不得降父母</span><br/>
<span class='tline' id='l177' data-llen='5050:5079'>是子尊不加父母傳何云妾不得體君乎豈可女君降其父母是以云</span><br/>
<span class='tline' id='l178' data-llen='5079:5108'>傳似誤矣言似亦是不正執故云似其實誤也云禮妾從女君而服其</span><br/>
<span class='tline' id='l179' data-llen='5108:5137'>黨服者雜記文也云是嫌不自服其父母故以明之者鄭旣以傳爲誤</span><br/>
<span class='tline' id='l180' data-llen='5137:5166'>故自解之鄭必不從傳者一則以女君不可降父母二則經文兼有卿</span><br/>
<span class='tline' id='l181' data-llen='5166:5194'>大夫士何得專據公子以決父母乎是以傳爲誤也　䟽衰至受者</span><br/>
<span class='tline' id='l182' data-llen='5194:5223'>釋曰此齊衰三月章以其義服日月又少故在不杖章下上皆言冠帶</span><br/>
<span class='tline' id='l183' data-llen='5223:5252'>此及下傳大功皆不言冠帶者以其輕故略之至正大功言冠見其正</span><br/>
<span class='tline' id='l184' data-llen='5252:5281'>猶不言帶緦麻又直言緦麻餘又略之若然禮記云齊衰居堊室者據</span><br/>
<span class='tline' id='l185' data-llen='5281:5308'><a onclick="displayPageImage('KR1d0027', 'SBCK', '031-6b' );" name="031-6b" class="pb">[031-6b] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='5308:5337'>期故譙周亦云齊衰三月不居堊室　注無受至繩屨　釋曰云無受</span><br/>
<span class='tline' id='l187' data-llen='5337:5366'>者服是服而除不以輕服受之者凡變除皆因葬練祥乃行但此服至</span><br/>
<span class='tline' id='l188' data-llen='5366:5395'>葬即除無變服之理故云服是服而除若大功巳上至葬後以輕服受</span><br/>
<span class='tline' id='l189' data-llen='5395:5424'>之若斬衰三升冠六升葬後受衰六升是更以輕服受之也云不著月</span><br/>
<span class='tline' id='l190' data-llen='5424:5453'>數者天子諸侯葬異月也者大夫士三月葬此章皆三月葬後除之故</span><br/>
<span class='tline' id='l191' data-llen='5453:5482'>以三月爲主三月者法一時天氣變可以除之但此經中有寄公爲所</span><br/>
<span class='tline' id='l192' data-llen='5482:5511'>寓又有舊君舊君中兼天子諸侯又有庶人爲國君鄭云天子畿内之</span><br/>
<span class='tline' id='l193' data-llen='5511:5540'>民服天子亦如之也但天子七月葬諸侯五月葬爲之齊衰者皆三月</span><br/>
<span class='tline' id='l194' data-llen='5540:5569'>藏其服至葬更服之葬後乃除是以不得言少以包多亦不得言多以</span><br/>
<span class='tline' id='l195' data-llen='5569:5598'>包少是以不著月數者天子諸侯葬異月故也云小記者彼記人見此</span><br/>
<span class='tline' id='l196' data-llen='5598:5627'>喪服齊衰三月與大功皆不言屨故解此二章同繩屨是以鄭還引之</span><br/>
<span class='tline' id='l197' data-llen='5627:5656'>證此章著繩屨也　寄公爲所寓　注寓亦至君服　釋曰此章論義</span><br/>
<span class='tline' id='l198' data-llen='5656:5685'>服故以䟽者爲首故寄公在前言寓亦寄者詩式微云黎侯寓於衞寓</span><br/>
<span class='tline' id='l199' data-llen='5685:5714'>即寄其義同故云寓亦寄也作文之勢不可重言寄公爲所寄故云寓</span><br/>
<span class='tline' id='l200' data-llen='5714:5743'>也　傳曰至同也　釋曰傳依上例執所不知稱者何問比例者等是</span><br/>
<span class='tline' id='l201' data-llen='5743:5770'><a onclick="displayPageImage('KR1d0027', 'SBCK', '031-7a' );" name="031-7a" class="pb">[031-7a] <img width="20"  src="/static/img/kanseki-5.png"/></a></span><br/>
<span class='tline' id='l202' data-llen='5770:5799'>諸侯各有國土而寄在他國故發問也失地之君也荅辭也失地君者</span><br/>
<span class='tline' id='l203' data-llen='5799:5828'>謂若禮記射義貢士不得其人數有讓數有讓黜爵削地削地盡君則</span><br/>
<span class='tline' id='l204' data-llen='5828:5857'>寄在他國詩式微黎侯寓於衞彼爲狄人所迫逐寄在衛黎之臣子勸</span><br/>
<span class='tline' id='l205' data-llen='5857:5886'>以歸是失地之君爲衛侯服齊衰三月藏其服至葬更服葬訖乃除也</span><br/>
<span class='tline' id='l206' data-llen='5886:5915'>云言與民同也者以客在主國得主君之恩故報主君與民同則民亦</span><br/>
<span class='tline' id='l207' data-llen='5915:5943'>服之三月藏其服至葬又反服之旣葬訖乃除也　注諸侯至除之</span><br/>
<span class='tline' id='l208' data-llen='5943:5972'>釋曰上以釋變除要待葬後諸侯五月葬而言三月故知三月藏服至</span><br/>
<span class='tline' id='l209' data-llen='5972:6001'>葬更服葬後乃除可知不於章首言之欲就三月之下解之故也　丈</span><br/>
<span class='tline' id='l210' data-llen='6001:6030'>夫至母妻　釋曰此與大宗同宗親如寄公爲所寓故次在此言丈夫</span><br/>
<span class='tline' id='l211' data-llen='6030:6059'>婦人者謂同宗男子女子皆爲大宗子并宗子母妻齊衰三月也　注</span><br/>
<span class='tline' id='l212' data-llen='6059:6088'>婦人至大宗也　釋曰此經爲宗子謂與大宗別髙祖之人皆服三月</span><br/>
<span class='tline' id='l213' data-llen='6088:6117'>也案斬章女子子在室及女反在父室者又不杖章中歸宗婦人爲當</span><br/>
<span class='tline' id='l214' data-llen='6117:6146'>家小宗親者期爲大宗䟽者三月也云宗子繼別之後者案喪服小記</span><br/>
<span class='tline' id='l215' data-llen='6146:6175'>及大傳云繼別爲大宗又云有五丗則遷之宗小宗有四是也有百丗</span><br/>
<span class='tline' id='l216' data-llen='6175:6204'>不遷之宗繼別爲大宗是也云所謂大宗也者即上文大宗者尊之統</span><br/>
<span class='tline' id='l217' data-llen='6204:6231'><a onclick="displayPageImage('KR1d0027', 'SBCK', '031-7b' );" name="031-7b" class="pb">[031-7b] <img width="20"  src="/static/img/kanseki-5.png"/></a></span><br/>
<span class='tline' id='l218' data-llen='6231:6260'>是也　傳曰至妻服也　釋曰傳以丈夫婦人與宗子服絶而越大功</span><br/>
<span class='tline' id='l219' data-llen='6260:6289'>小功與曽祖同恠其大重故問比例何以服齊衰三月云尊祖也至之</span><br/>
<span class='tline' id='l220' data-llen='6289:6318'>義也荅辭也祖謂別子爲祖百丗不遷之祖當祭之日同宗皆來陪位</span><br/>
<span class='tline' id='l221' data-llen='6318:6347'>及助祭故云尊祖也云尊祖故敬宗者是百丗不遷之宗大宗者尊之</span><br/>
<span class='tline' id='l222' data-llen='6347:6376'>統故同宗敬之云敬宗者尊祖之義也者以宗子奉事別子之祖是尊</span><br/>
<span class='tline' id='l223' data-llen='6376:6405'>祖之義也宗子之母在則不爲宗子之妻服也者謂宗子父巳卒宗子</span><br/>
<span class='tline' id='l224' data-llen='6405:6434'>主其祭王制云八十齊喪之事不與則母七十亦不與今宗子母在未</span><br/>
<span class='tline' id='l225' data-llen='6434:6463'>年七十母自與祭母死宗人爲之服宗子母七十巳上則宗子妻得與</span><br/>
<span class='tline' id='l226' data-llen='6463:6492'>祭宗人乃爲宗子妻服故云然也必爲宗子母妻服者以宗子燕食族</span><br/>
<span class='tline' id='l227' data-llen='6492:6521'>人於堂其母妻亦燕食族人之婦於房皆序以昭穆故族人爲之服也</span><br/>
<span class='tline' id='l228' data-llen='6521:6550'>爲舊君君之母妻　釋曰舊君舊蒙恩深以對於父今雖退歸田野不</span><br/>
<span class='tline' id='l229' data-llen='6550:6579'>忘舊德故次在宗子之下也但爲舊君有二一則致仕二則待放未去</span><br/>
<span class='tline' id='l230' data-llen='6579:6608'>此則致仕者也不云舊臣而云舊君者若云舊臣言謂舊君爲之非喪</span><br/>
<span class='tline' id='l231' data-llen='6608:6637'>服體例故云舊君若斬章云父君者則臣子爲之此不復言臣法如君</span><br/>
<span class='tline' id='l232' data-llen='6637:6666'>也　傳曰至小君也　釋曰云爲舊君者孰謂也者此經上下臣爲舊</span><br/>
<span class='tline' id='l233' data-llen='6666:6693'><a onclick="displayPageImage('KR1d0027', 'SBCK', '031-8a' );" name="031-8a" class="pb">[031-8a] <img width="20"  src="/static/img/kanseki-5.png"/></a></span><br/>
<span class='tline' id='l234' data-llen='6693:6722'>君有二故發問云孰謂也云仕焉而巳者也者荅辭也傳意以下爲舊</span><br/>
<span class='tline' id='l235' data-llen='6722:6751'>君是待放之臣以此爲致仕之臣也云何以服齊衰三月者恠其舊服</span><br/>
<span class='tline' id='l236' data-llen='6751:6780'>斬衰今服三月也云言與民同也者以本義合且今義巳斷故抑之使</span><br/>
<span class='tline' id='l237' data-llen='6780:6809'>與民同也云君之母妻則小君也者雖前後不得同時皆是小君故齊</span><br/>
<span class='tline' id='l238' data-llen='6809:6838'>衰三月恩深於人故也　注仕焉至於民　釋曰云仕焉而巳者謂老</span><br/>
<span class='tline' id='l239' data-llen='6838:6867'>若有癈疾而致仕者也者此解仕焉而巳有仕巳老者曲禮云大夫七</span><br/>
<span class='tline' id='l240' data-llen='6867:6896'>十而致仕云有癈疾者謂未七十而有癈疾亦致仕是致仕之中有二</span><br/>
<span class='tline' id='l241' data-llen='6896:6925'>也云爲小君服者恩深於民也者下文庶人爲國君無小君是恩淺此</span><br/>
<span class='tline' id='l242' data-llen='6925:6954'>爲小君是恩深於民也　庶人爲國君　注不言至如之　釋曰案論</span><br/>
<span class='tline' id='l243' data-llen='6954:6983'>語云民可使由之不可使知之注云民者冥也其見人道逺案王制云</span><br/>
<span class='tline' id='l244' data-llen='6983:7012'>庶人在官者其禄以是爲差也庶人謂府史胥徒經不言民而言庶人</span><br/>
<span class='tline' id='l245' data-llen='7012:7041'>庶人或有在官者據在官者而言之檀弓云君之喪諸達官之長杖謂</span><br/>
<span class='tline' id='l246' data-llen='7041:7070'>士大夫爲君杖則庶人不爲君杖斬則下同於民三月也云天子畿内</span><br/>
<span class='tline' id='l247' data-llen='7070:7099'>之民亦如之者以其畿外上公五百里侯四百里巳下其民皆服君三</span><br/>
<span class='tline' id='l248' data-llen='7099:7128'>月則畿内千里是專屬天子故知爲天子亦如諸侯之境内也　大夫</span><br/>
<span class='tline' id='l249' data-llen='7128:7155'><a onclick="displayPageImage('KR1d0027', 'SBCK', '031-8b' );" name="031-8b" class="pb">[031-8b] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='7155:7184'>至國君　注在外待放巳去者　釋曰此大夫在外不言爲本君服與</span><br/>
<span class='tline' id='l251' data-llen='7184:7213'>不服者案雜記云違諸侯之大夫不反服違大夫之諸侯不反服以其</span><br/>
<span class='tline' id='l252' data-llen='7213:7242'>尊卑不敵若然其君尊卑敵乃反服舊君服則此大夫巳去他國不言</span><br/>
<span class='tline' id='l253' data-llen='7242:7271'>服者是其君尊卑不敵不反服者也是以直言其妻長子爲舊國君注</span><br/>
<span class='tline' id='l254' data-llen='7271:7300'>云在外待放巳去者知是待放巳去者對上下文而知以其上傳以爲</span><br/>
<span class='tline' id='l255' data-llen='7300:7329'>仕焉而巳下傳云而猶未絶此傳云長子言未去明身是巳去他國與</span><br/>
<span class='tline' id='l256' data-llen='7329:7358'>本國絶者故鄭云待放巳去者也　傳曰至未去也　釋曰并服而問</span><br/>
<span class='tline' id='l257' data-llen='7358:7387'>者恠其重何者妻本從夫服君今夫巳絶妻不合服而服之長子本爲</span><br/>
<span class='tline' id='l258' data-llen='7387:7416'>君斬者亦大夫之子得行大夫禮從父而服之今父巳絶於君亦當不</span><br/>
<span class='tline' id='l259' data-llen='7416:7445'>服矣而皆服衰三月故發問也　注妻雖至無服　釋曰云妻雖從夫</span><br/>
<span class='tline' id='l260' data-llen='7445:7474'>而出古者大夫不外娶者鄭欲解傳云妻言與民同之意以古者不外</span><br/>
<span class='tline' id='l261' data-llen='7474:7503'>娶是當國娶婦婦是當國之女今身與妻俱出他國大夫雖絶而妻歸</span><br/>
<span class='tline' id='l262' data-llen='7503:7532'>宗往來猶是本國之民其歸者則期章云爲昆弟之爲父後者曰小宗</span><br/>
<span class='tline' id='l263' data-llen='7532:7561'>者是也云春秋者案春秋公羊傳莊二十七年莒慶來逆叔姬傳曰大</span><br/>
<span class='tline' id='l264' data-llen='7561:7590'>夫越竟逆婦非禮彼云婦此云女鄭以義言之以其未至夫家故云女</span><br/>
<span class='tline' id='l265' data-llen='7590:7617'><a onclick="displayPageImage('KR1d0027', 'SBCK', '031-9a' );" name="031-9a" class="pb">[031-9a] <img width="20"  src="/static/img/kanseki-5.png"/></a></span><br/>
<span class='tline' id='l266' data-llen='7617:7646'>引之者證古者大夫不外娶之事云君臣有合離之義者謂諫爭從臣</span><br/>
<span class='tline' id='l267' data-llen='7646:7675'>是有義則合三諫不從是無義則離子旣隨父故去可以無服矣　繼</span><br/>
<span class='tline' id='l268' data-llen='7675:7704'>父不同居者　注甞同居今不同　釋曰此則期章云必甞同居然後</span><br/>
<span class='tline' id='l269' data-llen='7704:7733'>爲異居者也但章皆有傳維庶人爲國君及此繼父不傳者以其庶人</span><br/>
<span class='tline' id='l270' data-llen='7733:7762'>巳於寄公與上下舊君釋訖繼父巳於期章釋了是以皆不言也　曽</span><br/>
<span class='tline' id='l271' data-llen='7762:7791'>祖父母　釋曰曽髙本合小功加至齊衰故次繼父之下此經直云曽</span><br/>
<span class='tline' id='l272' data-llen='7791:7820'>祖不言髙祖案下緦麻章鄭注云族祖父者亦髙祖之孫則髙祖有服</span><br/>
<span class='tline' id='l273' data-llen='7820:7849'>明矣是以此注亦兼曽髙而說也若然此曽祖之内合有髙祖可知不</span><br/>
<span class='tline' id='l274' data-llen='7849:7878'>言者見其同服故也　傳曰至尊也　釋曰云何以齊衰三月也者問</span><br/>
<span class='tline' id='l275' data-llen='7878:7907'>者恠其三月大輕齊衰又重故發問也云小功者兄弟之服也案下記</span><br/>
<span class='tline' id='l276' data-llen='7907:7936'>傳云凡小功巳下爲兄弟是以云小功者兄弟之服也云不敢以兄弟</span><br/>
<span class='tline' id='l277' data-llen='7936:7965'>之服服至尊也者傳釋服齊衰之意也　注正言至恩殺也　釋曰云</span><br/>
<span class='tline' id='l278' data-llen='7965:7994'>正言小功者服之數盡於五者自斬至緦是也云則髙祖冝緦麻曽祖</span><br/>
<span class='tline' id='l279' data-llen='7994:8023'>冝小功也據爲父期而言故三年問云何以至期也曰至親以期斷是</span><br/>
<span class='tline' id='l280' data-llen='8023:8052'>何也曰天地則巳易矣四時則巳變矣其在天地之中莫不更始焉以</span><br/>
<span class='tline' id='l281' data-llen='8052:8079'><a onclick="displayPageImage('KR1d0027', 'SBCK', '031-9b' );" name="031-9b" class="pb">[031-9b] <img width="20"  src="/static/img/kanseki-5.png"/></a></span><br/>
<span class='tline' id='l282' data-llen='8079:8108'>是象之也彼又云然則何以三年也曰加隆焉爾也焉使倍之故再期</span><br/>
<span class='tline' id='l283' data-llen='8108:8137'>也是本爲父母加隆至三年故以父爲本而上殺下殺也是故言爲髙</span><br/>
<span class='tline' id='l284' data-llen='8137:8166'>祖緦麻者謂爲父期爲祖冝大功曽祖冝小功髙祖冝緦麻又云據祖</span><br/>
<span class='tline' id='l285' data-llen='8166:8195'>期是爲父加隆三年爲祖冝期曽祖冝大功髙祖冝小功故鄭云髙祖</span><br/>
<span class='tline' id='l286' data-llen='8195:8224'>曽祖皆有小功之差此鄭揔釋傳云小功者兄弟之服其中含有曽髙</span><br/>
<span class='tline' id='l287' data-llen='8224:8253'>二祖而言之也又云則曽孫玄孫爲之服同也者曽祖中旣兼有髙祖</span><br/>
<span class='tline' id='l288' data-llen='8253:8282'>是以云曽孫玄孫各爲之齊衰三月也云重其衰麻尊尊也者旣不以</span><br/>
<span class='tline' id='l289' data-llen='8282:8311'>兄弟之服服至尊故云重其衰麻謂以義服六升衰九升冠尊此尊者</span><br/>
<span class='tline' id='l290' data-llen='8311:8340'>也云減其日月恩殺也者謂減五月爲三月者因曽髙於己非一體恩</span><br/>
<span class='tline' id='l291' data-llen='8340:8369'>殺故也　大夫爲宗子　釋曰大夫尊降旁親皆一等尊祖故敬宗是</span><br/>
<span class='tline' id='l292' data-llen='8369:8398'>以大夫雖尊不降宗子爲之三月宗子旣不降母妻不降可知　傳曰</span><br/>
<span class='tline' id='l293' data-llen='8398:8427'>至其宗也　釋曰以大夫於餘親皆降獨不降宗子故并服而問荅云</span><br/>
<span class='tline' id='l294' data-llen='8427:8456'>不敢降其宗也者於餘親則降也　舊君　注大夫待放未去者　釋</span><br/>
<span class='tline' id='l295' data-llen='8456:8485'>曰此舊君以重出故次在此也鄭知此舊君是待放未去之大夫者鄭</span><br/>
<span class='tline' id='l296' data-llen='8485:8514'>據傳而言也案上下四經皆爲舊君不言國庶人爲國君言國其妻長</span><br/>
<span class='tline' id='l297' data-llen='8514:8542'><a onclick="displayPageImage('KR1d0027', 'SBCK', '031-10a' );" name="031-10a" class="pb">[031-10a] <img width="20"  src="/static/img/kanseki-5.png"/></a></span><br/>
<span class='tline' id='l298' data-llen='8542:8572'>子爲舊國君言國此舊君又不言國者據繼在土地而爲之服正如爲舊</span><br/>
<span class='tline' id='l299' data-llen='8572:8602'>君止是不敢進同臣例故服之三月非爲土地故不言國庶人本繼土地</span><br/>
<span class='tline' id='l300' data-llen='8602:8632'>故言國也其妻長子本爲繼土地故言國此待放未去本爲君埽其宗廟</span><br/>
<span class='tline' id='l301' data-llen='8632:8662'>爲服不繼土地故不言國也　傳曰至絶也　釋曰此爲舊君服對前巳</span><br/>
<span class='tline' id='l302' data-llen='8662:8692'>去不服舊君此雖未去巳在境而爲服故恠其重所以并服而問也又餘</span><br/>
<span class='tline' id='l303' data-llen='8692:8722'>皆不并人問直云何以齊衰唯此與寄公并人而問者所恠深重者并人</span><br/>
<span class='tline' id='l304' data-llen='8722:8752'>而言至如寄公本是體敵一朝重服故并言寄公此待放之臣巳在國境</span><br/>
<span class='tline' id='l305' data-llen='8752:8782'>可以不服而服之故并言大夫也　注以道至若民也　釋曰云以道去</span><br/>
<span class='tline' id='l306' data-llen='8782:8812'>君謂三諫不從待放者此以道去君據三諫不從在境待放得環則還得</span><br/>
<span class='tline' id='l307' data-llen='8812:8842'>玦則去如此者謂之以道去君有罪放逐若晉放胥甲父於衛之等爲非</span><br/>
<span class='tline' id='l308' data-llen='8842:8872'>道去君云未絶者言爵禄有列於朝出入有詔於國者下曲禮文爵禄有</span><br/>
<span class='tline' id='l309' data-llen='8872:8902'>列謂待放大夫舊位仍在出入有詔於國者謂兄弟宗族猶存吉凶之事</span><br/>
<span class='tline' id='l310' data-llen='8902:8932'>書信往來相告不絶引之者證大夫去君埽其宗廟詔使宗族祭祀爲此</span><br/>
<span class='tline' id='l311' data-llen='8932:8962'>大夫雖去猶爲舊君服若然君不使埽宗廟爵禄巳絶則是得玦而去則</span><br/>
<span class='tline' id='l312' data-llen='8962:8992'>亦不服矣云妻子自若民也者此鄭還約上大夫在外其妻長子爲舊國</span><br/>
<span class='tline' id='l313' data-llen='8992:9020'><a onclick="displayPageImage('KR1d0027', 'SBCK', '031-10b' );" name="031-10b" class="pb">[031-10b] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='9020:9050'>君也上下舊君皆不言士者上仕焉者有士可知是以傳亦不言大夫次</span><br/>
<span class='tline' id='l315' data-llen='9050:9080'>云大夫在外言大夫者以其士妻亦歸宗與大夫同其大夫長子父在朝</span><br/>
<span class='tline' id='l316' data-llen='9080:9111'>長子得行大夫禮未去爲君服斬若士之長子與衆子同父去子雖未去即</span><br/>
<span class='tline' id='l317' data-llen='9111:9142'>無服矣與大夫長子異故特言大夫也此不言士者此主爲待放未絶大夫</span><br/>
<span class='tline' id='l318' data-llen='9142:9172'>有此法士雖有三諫不從出國之時案曲禮踰竟素服乗髦馬不蚤鬋不</span><br/>
<span class='tline' id='l319' data-llen='9172:9202'>御婦人三月而後即向他國無待放之法是出國即不服舊君矣是以此</span><br/>
<span class='tline' id='l320' data-llen='9202:9232'>舊君唯有大夫也若然不言公卿及孤者詩云三事大夫則三公亦號大</span><br/>
<span class='tline' id='l321' data-llen='9232:9261'>夫則大夫中揔兼之矣　曽祖父母爲士者如衆人　傳曰至其祖也</span><br/>
<span class='tline' id='l322' data-llen='9261:9291'>釋曰問者以大夫尊皆降旁親今恠其服故發問經不言大夫傳爲大夫</span><br/>
<span class='tline' id='l323' data-llen='9291:9321'>解之者以其言曽祖爲士者故知對大夫下爲之服明知曽孫是大夫女</span><br/>
<span class='tline' id='l324' data-llen='9321:9351'>子子至未嫁　釋曰此亦重出故次在男子曽孫下也但未嫁者同於前</span><br/>
<span class='tline' id='l325' data-llen='9351:9381'>爲曽祖父母今并言者女子子有嫁逆降之理故因巳嫁并言未嫁　注</span><br/>
<span class='tline' id='l326' data-llen='9381:9410'>言嫁至所降釋曰言嫁於大夫者明雖尊猶不降者以舉尊以見卑欲</span><br/>
<span class='tline' id='l327' data-llen='9410:9440'>明適士者以不降可知也云成人謂年二十巳笄醴者也者以其云成人</span><br/>
<span class='tline' id='l328' data-llen='9440:9469'>明據二十巳笄以醴禮之若十五許嫁亦笄爲成人亦得降與出嫁同</span><br/>
<span class='tline' id='l329' data-llen='9469:9497'><a onclick="displayPageImage('KR1d0027', 'SBCK', '031-11a' );" name="031-11a" class="pb">[031-11a] <img width="20"  src="/static/img/kanseki-5.png"/></a></span><br/>
<span class='tline' id='l330' data-llen='9497:9526'>但鄭據二十不許嫁者而言之案上章爲祖父母本無降理不須言不</span><br/>
<span class='tline' id='l331' data-llen='9526:9555'>敢又女子子爲祖父母傳亦不敢言降其祖父母傳不言不敢降其祖</span><br/>
<span class='tline' id='l332' data-llen='9555:9584'>者至此乃言者謂曽祖輕尚不降況祖父母重者不降可知是舉輕以</span><br/>
<span class='tline' id='l333' data-llen='9584:9613'>見重也云此著不降明有所降者案大功章女子子嫁者未嫁者爲丗</span><br/>
<span class='tline' id='l334' data-llen='9613:9642'>叔父母如此類是有所降也餘者皆不次　大功至受者　釋曰章次</span><br/>
<span class='tline' id='l335' data-llen='9642:9671'>此者以其本服齊衰斬爲殤死降在大功故在正大功之上義齊衰之</span><br/>
<span class='tline' id='l336' data-llen='9671:9700'>下也不云月數者下文有纓絰無纓絰須言七月九月彼巳見月故於</span><br/>
<span class='tline' id='l337' data-llen='9700:9729'>此略之且此經與前不同前期章具文於前杖章下不杖章直言其異</span><br/>
<span class='tline' id='l338' data-llen='9729:9758'>者此殤大功章首爲文略於正具文者欲見殤不成人故故前略後具</span><br/>
<span class='tline' id='l339' data-llen='9758:9787'>亦見相參取義云無受者以傳云殤文不縟不以輕服受之　注大功</span><br/>
<span class='tline' id='l340' data-llen='9787:9816'>至沽之　釋曰云大功布者其鍜治之功麤沽之者斬麤皆不言布與</span><br/>
<span class='tline' id='l341' data-llen='9816:9845'>功以其哀痛極未可言布體與人功至此輕可以見之言大功者斬衰</span><br/>
<span class='tline' id='l342' data-llen='9845:9874'>章傳云冠六升不加灰則此七升言鍜治可以加灰矣但麤沽而巳若</span><br/>
<span class='tline' id='l343' data-llen='9874:9903'>然言大功者用功麤大故沽踈其言小者對大功是用功細小　子女</span><br/>
<span class='tline' id='l344' data-llen='9903:9932'>子子之長殤中殤　注殤者至殤也　釋曰子女子子在章首者以其</span><br/>
<span class='tline' id='l345' data-llen='9932:9960'><a onclick="displayPageImage('KR1d0027', 'SBCK', '031-11b' );" name="031-11b" class="pb">[031-11b] <img width="20"  src="/static/img/kanseki-5.png"/></a></span><br/>
<span class='tline' id='l346' data-llen='9960:9989'>父母於子哀痛情深故在前云殤者男女未冠笄者案禮記喪服小記</span><br/>
<span class='tline' id='l347' data-llen='9989:10018'>云男子冠而不爲殤女子笄而不爲殤故知男女未冠笄而死可哀殤</span><br/>
<span class='tline' id='l348' data-llen='10018:10047'>者女子子許嫁不爲殤者女子笄與男子冠同明許嫁笄雖未出亦爲</span><br/>
<span class='tline' id='l349' data-llen='10047:10076'>成人不爲殤可知兄弟之子亦同此而不別言者以其兄弟之子猶子</span><br/>
<span class='tline' id='l350' data-llen='10076:10105'>明同於子故不言且中殤或從上或從下是則殤有三等制服唯有二</span><br/>
<span class='tline' id='l351' data-llen='10105:10134'>等者欲使大功下殤有服故也若服亦三等則大功下殤無服故聖人</span><br/>
<span class='tline' id='l352' data-llen='10134:10163'>之意然也　傳曰至不哭也　釋曰云何以大功也問者以成人皆期</span><br/>
<span class='tline' id='l353' data-llen='10163:10192'>今乃大功故發問也云未成人也者荅辭以其未成人故降至大功云</span><br/>
<span class='tline' id='l354' data-llen='10192:10221'>何以無受也問者以其成人至葬後皆以輕服受之今喪未成人即無</span><br/>
<span class='tline' id='l355' data-llen='10221:10250'>受故發問也云喪成人者其文縟巳下荅辭遂因廣解四等之殤年數</span><br/>
<span class='tline' id='l356' data-llen='10250:10279'>之別并哭與不哭具列其文但此殤次成人是以從長以及下與無服</span><br/>
<span class='tline' id='l357' data-llen='10279:10308'>之殤又三等殤皆以四年爲差取法四時榖物變易故也又以八歳巳</span><br/>
<span class='tline' id='l358' data-llen='10308:10337'>上爲有服七歳巳下爲無服者案家語本命云男子八月生齒八歳齓</span><br/>
<span class='tline' id='l359' data-llen='10337:10366'>齒女子七月生齒七歳齓齒今傳據男子而言故八歳巳上爲有服之</span><br/>
<span class='tline' id='l360' data-llen='10366:10395'>殤也傳必以三月造名始哭之者以其三月一時天氣變有所識䀎人</span><br/>
<span class='tline' id='l361' data-llen='10395:10423'><a onclick="displayPageImage('KR1d0027', 'SBCK', '031-12a' );" name="031-12a" class="pb">[031-12a] <img width="20"  src="/static/img/kanseki-5.png"/></a></span><br/>
<span class='tline' id='l362' data-llen='10423:10452'>所加憐故據名爲限也云未名則不哭也者不止依以日易月而哭初</span><br/>
<span class='tline' id='l363' data-llen='10452:10481'>死亦當有哭而巳　注縟猶至庶也　釋曰云其文數者謂變除之節</span><br/>
<span class='tline' id='l364' data-llen='10481:10510'>也者成人之喪旣葬以輕服受之又變麻服葛緦麻者除之至小祥又</span><br/>
<span class='tline' id='l365' data-llen='10510:10539'>以輕服受之男子除於首婦人除於帶是有變除之數也今於殤人喪</span><br/>
<span class='tline' id='l366' data-llen='10539:10568'>象物不成則無此變除之節數月滿則除之又云不樛垂者不絞帶之</span><br/>
<span class='tline' id='l367' data-llen='10568:10597'>垂者凡喪至小斂皆服未成服之麻麻絰麻帶大功以上散帶之垂者</span><br/>
<span class='tline' id='l368' data-llen='10597:10626'>至成服乃絞之小功巳下初而絞之今殤大功亦於小斂服麻散垂至</span><br/>
<span class='tline' id='l369' data-llen='10626:10655'>成服後亦散不絞以示未成人故與成人異亦無受之類故傳云蓋不</span><br/>
<span class='tline' id='l370' data-llen='10655:10684'>成也引雜記者證此殤大功有散帶要至成服則與成人異也云以日</span><br/>
<span class='tline' id='l371' data-llen='10684:10713'>易月謂生一月者哭之一日也若至七歳歳有十二月則八十四日哭</span><br/>
<span class='tline' id='l372' data-llen='10713:10742'>之此旣於子女子子下發傳則唯據父母於子不關餘親云殤而無服</span><br/>
<span class='tline' id='l373' data-llen='10742:10771'>哭之而巳者此鄭揔解無服之殤以日易月哭之事也云昆弟之子女</span><br/>
<span class='tline' id='l374' data-llen='10771:10801'>子子亦如之者以其成人同是期與衆子同今經傳不言者以其亦猶子</span><br/>
<span class='tline' id='l375' data-llen='10801:10830'>故也云凡言子者可以兼男女者謂若期章云子又云昆弟之子是子</span><br/>
<span class='tline' id='l376' data-llen='10830:10859'>中兼男女也又云女子子者殊之以子關適庶關通也爲子中通有長</span><br/>
<span class='tline' id='l377' data-llen='10859:10887'><a onclick="displayPageImage('KR1d0027', 'SBCK', '031-12b' );" name="031-12b" class="pb">[031-12b] <img width="20"  src="/static/img/kanseki-5.png"/></a></span><br/>
<span class='tline' id='l378' data-llen='10887:10916'>之適若然成人爲之斬衰三年今殤死與衆子同者以其殤不成人與</span><br/>
<span class='tline' id='l379' data-llen='10916:10945'>榖物未熟故同入殤大功也故別言子見斯義也王肅馬融以爲日易</span><br/>
<span class='tline' id='l380' data-llen='10945:10974'>月者以哭之日易服之月殤之朞親則以旬有三日哭緦麻之親者則</span><br/>
<span class='tline' id='l381' data-llen='10974:11003'>以三日爲制若然哭緦麻三月喪與七歳同又此傳承父母子之下而</span><br/>
<span class='tline' id='l382' data-llen='11003:11032'>哭緦麻孩子踈失之甚也　叔父至中殤　釋曰自此盡大夫庶子爲</span><br/>
<span class='tline' id='l383' data-llen='11032:11061'>適昆弟之長殤中殤皆是成人齊衰朞長殤中殤殤降一等在功故於</span><br/>
<span class='tline' id='l384' data-llen='11061:11090'>此揔見之又皆尊卑爲前後次第作文也云公爲適子大夫爲適子皆</span><br/>
<span class='tline' id='l385' data-llen='11090:11119'>是正統成人斬衰今爲殤死不得著代故入大功特言適子者天子諸</span><br/>
<span class='tline' id='l386' data-llen='11119:11148'>侯於庶子則絶而無服大夫於庶子降一等故於此不言唯言適子也</span><br/>
<span class='tline' id='l387' data-llen='11148:11177'>若然二適在下者亦爲重出其文故也　注公君至如之　釋曰云公</span><br/>
<span class='tline' id='l388' data-llen='11177:11206'>君也者直言公恐是公士之公及三公與孤皆號公故訓爲君見是五</span><br/>
<span class='tline' id='l389' data-llen='11206:11234'>等之君故言諸侯言天子亦如之者以其天子與諸侯同絶宗故也</span><br/>
<span class='tline' id='l390' data-llen='11234:11263'>其長殤至纓絰　注絰有至無纓也　釋曰絰之有纓所以固絰猶如</span><br/>
<span class='tline' id='l391' data-llen='11263:11292'>冠之有纓以固冠亦結於頥下也五服之正無七月之服唯此大功中</span><br/>
<span class='tline' id='l392' data-llen='11292:11321'>殤有之故禮記云九月七月之喪三時是也云絰有纓者爲其重也者</span><br/>
<span class='tline' id='l393' data-llen='11321:11349'><a onclick="displayPageImage('KR1d0027', 'SBCK', '031-13a' );" name="031-13a" class="pb">[031-13a] <img width="20"  src="/static/img/kanseki-5.png"/></a></span><br/>
<span class='tline' id='l394' data-llen='11349:11378'>以經云九月纓絰七月不纓絰故知絰有纓爲其情重故也自大功巳</span><br/>
<span class='tline' id='l395' data-llen='11378:11407'>上絰有纓此鄭廣解五服有纓無纓之事但諸文唯有冠纓不見絰有</span><br/>
<span class='tline' id='l396' data-llen='11407:11436'>纓之文鄭撿此經長殤有纓法則知成人大功巳上絰有纓明矣鄭知</span><br/>
<span class='tline' id='l397' data-llen='11436:11465'>一條繩爲之者見斬衰冠繩纓通屈一條繩屈之武垂下爲故知此絰</span><br/>
<span class='tline' id='l398' data-llen='11465:11494'>之纓亦通屈一條屬之絰垂下爲纓可知小功巳下絰無纓也者亦以</span><br/>
<span class='tline' id='l399' data-llen='11494:11523'>此經中殤七月絰無纓明小功五月巳下絰無纓可知　大功至月者</span><br/>
<span class='tline' id='l400' data-llen='11523:11551'>注受猶承也　釋曰此成人大功章輕於前殤章旣略於此具言傳</span><br/>
<span class='tline' id='l401' data-llen='11551:11580'>曰至十一升　注此受之至禮也　釋曰云大功布九升小功布十一</span><br/>
<span class='tline' id='l402' data-llen='11580:11609'>升者此章有降有正有義降則衰七升冠十升正則衰八升冠亦十升</span><br/>
<span class='tline' id='l403' data-llen='11609:11638'>義則衰九升冠十一升十升者降小功十一升者正小功傳以受服不</span><br/>
<span class='tline' id='l404' data-llen='11638:11667'>言降大功與正大功直言義大功之受者鄭云此受之下正據受之下</span><br/>
<span class='tline' id='l405' data-llen='11667:11696'>發傳者明受盡於此義服大功以其大功至葬唯有變麻服葛因故衰</span><br/>
<span class='tline' id='l406' data-llen='11696:11725'>無受服之法故傳據義大功而言也云又受麻絰以葛絰者言受衰麻</span><br/>
<span class='tline' id='l407' data-llen='11725:11754'>俱受而傳唯發衰不言受麻以葛故鄭解之云又受麻以葛絰引閒傳</span><br/>
<span class='tline' id='l408' data-llen='11754:11783'>者證經大功旣葬其麻絰受以小功葛者以其大功旣葬變麻爲葛五</span><br/>
<span class='tline' id='l409' data-llen='11783:11811'><a onclick="displayPageImage('KR1d0027', 'SBCK', '031-13b' );" name="031-13b" class="pb">[031-13b] <img width="20"  src="/static/img/kanseki-5.png"/></a></span><br/>
<span class='tline' id='l410' data-llen='11811:11840'>分去一大小與小功初死同即閒傳云大功之葛小功之麻同一也故</span><br/>
<span class='tline' id='l411' data-llen='11840:11869'>引之爲證耳云凡天子諸侯卿大夫旣虞士卒哭而受服者以於斬章</span><br/>
<span class='tline' id='l412' data-llen='11869:11898'>釋訖言此者欲見天子七月而葬諸侯五月而葬虞而受服若然經正</span><br/>
<span class='tline' id='l413' data-llen='11898:11927'>三月者以其天子諸侯絶旁朞無此大功喪以此而言經言三月者主</span><br/>
<span class='tline' id='l414' data-llen='11927:11956'>於大夫士三月葬者若然大夫除死月數亦得爲三月也云此雖有君</span><br/>
<span class='tline' id='l415' data-llen='11956:11985'>爲姑姊妹女子子嫁於國君者非内喪也者彼國自以五月葬後服此</span><br/>
<span class='tline' id='l416' data-llen='11985:12014'>諸侯爲之自以三月受服同於大夫士故云主於大夫士也　姑姊至</span><br/>
<span class='tline' id='l417' data-llen='12014:12043'>人者　釋曰此等並是本朞出降大功故次在此　傳曰至出也　釋</span><br/>
<span class='tline' id='l418' data-llen='12043:12072'>曰問之者以本朞今大功故發問也　注出必至之者　釋曰案檀弓</span><br/>
<span class='tline' id='l419' data-llen='12072:12101'>云姑姊妹之薄也蓋有受我而厚之者也鄭取以爲說若然女子子出</span><br/>
<span class='tline' id='l420' data-llen='12101:12130'>降亦同受我而厚之皆是於彼厚夫自爲之禫杖朞故於此薄爲之大</span><br/>
<span class='tline' id='l421' data-llen='12130:12159'>功　從父昆弟　注丗父至如之　釋曰昆弟親爲之朞此從父昆弟</span><br/>
<span class='tline' id='l422' data-llen='12159:12188'>降一等故次姑姊妹之下云其姊妹在室亦如之者義當然也謂之從</span><br/>
<span class='tline' id='l423' data-llen='12188:12217'>父昆弟丗叔父與祖爲一體又與己父爲一體縁親以致服故云從也</span><br/>
<span class='tline' id='l424' data-llen='12217:12246'>降於親兄第一等是其常故不傳問　爲人至昆弟　釋曰在此者以</span><br/>
<span class='tline' id='l425' data-llen='12246:12274'><a onclick="displayPageImage('KR1d0027', 'SBCK', '031-14a' );" name="031-14a" class="pb">[031-14a] <img width="20"  src="/static/img/kanseki-5.png"/></a></span><br/>
<span class='tline' id='l426' data-llen='12274:12303'>其小宗之後大宗欲使厚於大宗之親故抑之在從父昆弟之下　傳</span><br/>
<span class='tline' id='l427' data-llen='12303:12332'>曰至昆弟也　釋曰案下記云爲人後者於兄弟降一等者故大功也</span><br/>
<span class='tline' id='l428' data-llen='12332:12361'>若然於本宗餘親皆降一等也　庶孫　注男女至婦人同　釋曰卑</span><br/>
<span class='tline' id='l429' data-llen='12361:12390'>於昆弟故次之庶孫從父而服祖朞故祖從子而服孫大功降一等亦</span><br/>
<span class='tline' id='l430' data-llen='12390:12419'>是其常故傳亦不問也云男女皆是者女孫在室與男孫同其義然也</span><br/>
<span class='tline' id='l431' data-llen='12419:12442'>引殤小功者欲見彼殤旣男女同證此成人同不異也</span><br/>
<span class='tline' id='l432' data-llen='12442:12452'>儀禮䟽卷第三十一</span><br/>
<span class='tline' id='l433' data-llen='12452:12480'><a onclick="displayPageImage('KR1d0027', 'SBCK', '031-14b' );" name="031-14b" class="pb">[031-14b] <img width="20"  src="/static/img/kanseki-5.png"/></a></span><br/>
<span class='tline' id='l434' data-llen='12480:12508'><a onclick="displayPageImage('KR1d0027', 'SBCK', '031-14b' );" name="031-14b" class="pb">[031-14b] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
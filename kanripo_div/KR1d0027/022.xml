<div id="txtcont" class="span9" style="position: relative;">
    <p><br/>
<span class='tline' id='l9' data-llen='220:247'><a onclick="displayPageImage('KR1d0027', 'SBCK', '022-1a' );" name="022-1a" class="pb">[022-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='247:257'>儀禮䟽卷第二十二</span><br/>
<span class='tline' id='l11' data-llen='257:286'>　　　　唐朝散大夫行太學博士引文館學士臣賈　公彦　等撰</span><br/>
<span class='tline' id='l12' data-llen='286:315'>饌于至北上　釋曰云西北上者則於東壁下南陳西北有韭菹東有</span><br/>
<span class='tline' id='l13' data-llen='315:344'>醓醢次昌本次南麋臡次西有菁菹次北有鹿臡亦屈錯也上西夾饌</span><br/>
<span class='tline' id='l14' data-llen='344:373'>六豆直言北上不云西北上此東夾獨云西北上者以其西夾言北上</span><br/>
<span class='tline' id='l15' data-llen='373:402'>其東醓醢是西北上可知此東夾饌若不言西北上恐東夾饌從東壁</span><br/>
<span class='tline' id='l16' data-llen='402:431'>南陳以東北爲上其西有醓醢與西夾相對陳之故云西北上見雖東</span><br/>
<span class='tline' id='l17' data-llen='431:459'>夾其陳亦與西夾同是以鄭云亦韭菹其東醓醢也　醯醢至在東</span><br/>
<span class='tline' id='l18' data-llen='459:488'>注夾碑至隂也　釋曰案旣夕禮云罋三醯醢屑鄭注云罋瓦器其容</span><br/>
<span class='tline' id='l19' data-llen='488:517'>亦蓋一觳瓬人云簋實一觳又云豆實三而成觳四升曰豆則罋與簋</span><br/>
<span class='tline' id='l20' data-llen='517:546'>同受斗二升也禮器云五獻之尊門外缶門内壷君尊瓦甒注云壷大</span><br/>
<span class='tline' id='l21' data-llen='546:575'>一石瓦甒五斗即此壷大一石也云夾碑在鼎之中央也者上陳鼎云</span><br/>
<span class='tline' id='l22' data-llen='575:604'>西階前陪鼎當内廉東面北上上當碑南陳下腥鼎亦如之此言夾碑</span><br/>
<span class='tline' id='l23' data-llen='604:633'>自然在鼎之中央可知云醯在東醯榖陽也醢肉隂也者醯是釀榖爲</span><br/>
<span class='tline' id='l24' data-llen='633:662'>之酒之類在人消散故云陽醢是釀肉爲之在人沈重故云隂也大宗</span><br/>
<span class='tline' id='l25' data-llen='662:689'><a onclick="displayPageImage('KR1d0027', 'SBCK', '022-1b' );" name="022-1b" class="pb">[022-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='689:718'>伯云天産作隂德地産作陽德注云天産六牲之屬地産九榖之屬以</span><br/>
<span class='tline' id='l27' data-llen='718:747'>六牲爲陽九榖爲隂與此醯是榖物爲陽違者物各有所對六牲動物</span><br/>
<span class='tline' id='l28' data-llen='747:776'>行蟲也故九榖爲隂郊特牲云鼎俎竒而籩豆偶隂陽之義也又以籩</span><br/>
<span class='tline' id='l29' data-llen='776:805'>豆醯醢等爲隂鼎俎肉物揔爲陽者亦各有所對以鼎俎之實以骨爲</span><br/>
<span class='tline' id='l30' data-llen='805:834'>主故爲陽籩豆榖物故爲隂也有司徹注又以庶羞爲陽内羞爲隂者</span><br/>
<span class='tline' id='l31' data-llen='834:863'>亦羞中自相對内羞雖有糝食是肉物其中有糗餌粉餈食物故爲隂</span><br/>
<span class='tline' id='l32' data-llen='863:892'>庶羞肉物故爲陽也　餼二至羊豕　注餼生至其左　釋曰先言饔</span><br/>
<span class='tline' id='l33' data-llen='892:921'>後言餼者陳者先以熟爲主是以先陳饔饔下即陳孰物繼之故六豆</span><br/>
<span class='tline' id='l34' data-llen='921:950'>以下相次此餼是生物其下次陳芻薪米禾之等相繼也云牛羊右手</span><br/>
<span class='tline' id='l35' data-llen='950:979'>牽之者曲禮云效馬效羊者右牽之以不噬齧人用右手便也言右手</span><br/>
<span class='tline' id='l36' data-llen='979:1008'>牽之則人居其左也云豕束之寢右亦居其左者豕束縛其足亦北首</span><br/>
<span class='tline' id='l37' data-llen='1008:1037'>寢卧其右亦人居其左案特牲云牲在其西北首東足鄭注云東足者</span><br/>
<span class='tline' id='l38' data-llen='1037:1066'>尚右也與此不同者彼祭禮法用右胖故寢左上右士虞記云陳牲于</span><br/>
<span class='tline' id='l39' data-llen='1066:1095'>廟門外北首西上寢右鄭注寢右者當升左胖也變吉故與此生人同</span><br/>
<span class='tline' id='l40' data-llen='1095:1124'>也　米百至四行　注庭實至深也　釋曰云庭實固當庭中言當中</span><br/>
<span class='tline' id='l41' data-llen='1124:1151'><a onclick="displayPageImage('KR1d0027', 'SBCK', '022-2a' );" name="022-2a" class="pb">[022-2a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='1151:1180'>庭者南北之中也者上享時直言庭實入設不言中庭則在東西之中</span><br/>
<span class='tline' id='l43' data-llen='1180:1209'>其南北三分庭一在南此更言中庭欲明南北之中也上文公立於中</span><br/>
<span class='tline' id='l44' data-llen='1209:1238'>庭宰受幣於中庭皆南北之中也知北上東西爲行者以經云北上黍</span><br/>
<span class='tline' id='l45' data-llen='1238:1267'>粱稻皆兩行稷四行若南北縱陳止得言東西不得言北上何者以黍</span><br/>
<span class='tline' id='l46' data-llen='1267:1296'>粱稻及稷當行皆一種無上下故也明橫陳可知黍兩行在北次粱兩</span><br/>
<span class='tline' id='l47' data-llen='1296:1325'>行次稻兩行次南稷四行所以不用稻爲上者稻粱是加黍稷是正故</span><br/>
<span class='tline' id='l48' data-llen='1325:1354'>黍爲上端稷爲下端以見上下而稻粱居其閒亦相變者亦上䋫屈錯</span><br/>
<span class='tline' id='l49' data-llen='1354:1383'>之義云此言中庭則設碑近如堂深也者陳鼎上當其碑南向陳之醯</span><br/>
<span class='tline' id='l50' data-llen='1383:1412'>醢夾碑在鼎中央亦南向陳之今米爲筥在醯醢之南北之中則碑近</span><br/>
<span class='tline' id='l51' data-llen='1412:1441'>北可知言堂深者猶若設洗南北以堂深相似若然碑東當洗矣　門</span><br/>
<span class='tline' id='l52' data-llen='1441:1470'>外至東陳　注大夫至爲逾　釋曰云大夫之禮米禾皆視死牢者上</span><br/>
<span class='tline' id='l53' data-llen='1470:1499'>文飪一牢腥二牢是三牢死故米三十車并下禾三十車亦是視死牢</span><br/>
<span class='tline' id='l54' data-llen='1499:1528'>也云秉籔數名也秉有五籔二十四斛也者下記云十斗曰斛十六斗</span><br/>
<span class='tline' id='l55' data-llen='1528:1557'>曰籔十籔曰秉若然一秉十六斛又有五籔爲八斛揔二十四斛也云</span><br/>
<span class='tline' id='l56' data-llen='1557:1586'>籔讀若不數之數者鄭君時以籔爲數名數名有數有不數故云不數</span><br/>
<span class='tline' id='l57' data-llen='1586:1613'><a onclick="displayPageImage('KR1d0027', 'SBCK', '022-2b' );" name="022-2b" class="pb">[022-2b] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1613:1642'>之數此從音讀其字仍竹下爲之得爲十六斗爲籔故下記注云今江</span><br/>
<span class='tline' id='l59' data-llen='1642:1671'>淮之閒量名有爲籔者是十六斗量器之名　注秅數至百秉　釋曰</span><br/>
<span class='tline' id='l60' data-llen='1671:1700'>下記云四秉曰筥十筥曰稯十椶曰秅四百秉爲一秅三四十二爲千</span><br/>
<span class='tline' id='l61' data-llen='1700:1729'>二百秉也　薪芻倍禾　注倍禾至焉爾　釋曰云薪從米芻從禾者</span><br/>
<span class='tline' id='l62' data-llen='1729:1758'>以其薪可以炊爨故從米陳之芻可以食馬故從禾陳之鄭言此者以</span><br/>
<span class='tline' id='l63' data-llen='1758:1787'>經云倍禾恐並從禾陳之故也云四者之車皆陳北輈者以其向内爲</span><br/>
<span class='tline' id='l64' data-llen='1787:1816'>正故也引聘義者欲見主君享禮聘賔外内皆善故引爲證也　賔皮</span><br/>
<span class='tline' id='l65' data-llen='1816:1845'>至荅拜　注大夫使者卿也　釋曰云外門外者謂於主人大門外入</span><br/>
<span class='tline' id='l66' data-llen='1845:1874'>大門東行即至廟門也云不荅拜者亦以爲君使不敢當故也云大夫</span><br/>
<span class='tline' id='l67' data-llen='1874:1903'>使者卿也者即上卿韋弁者也　揖入至揖入　注賔與至夫廟　釋</span><br/>
<span class='tline' id='l68' data-llen='1903:1932'>曰云使者止執幣者下經始云大夫奉束帛入明此賔揖入時使者止</span><br/>
<span class='tline' id='l69' data-llen='1932:1961'>執幣可知云賔俟之于門内謙也者聘時主君揖入立于庭尊卑法此</span><br/>
<span class='tline' id='l70' data-llen='1961:1990'>賔與使者幣故賔在門内謙也云門内即宁下故下賔問卿云及廟門</span><br/>
<span class='tline' id='l71' data-llen='1990:2019'>大夫揖入鄭注入者省内事也旣而俟于宁下是也云古者天子適諸</span><br/>
<span class='tline' id='l72' data-llen='2019:2048'>侯必舎于大祖廟者案禮運云天子適諸侯必舎其祖廟下記云卿館</span><br/>
<span class='tline' id='l73' data-llen='2048:2075'><a onclick="displayPageImage('KR1d0027', 'SBCK', '022-3a' );" name="022-3a" class="pb">[022-3a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='2075:2104'>於大夫大夫館于士士館于工商鄭注云不館於敵者之廟爲大尊也</span><br/>
<span class='tline' id='l75' data-llen='2104:2133'>以此差之諸侯無正文鄭注舎于諸公廟者諸公大國之孤云大夫行</span><br/>
<span class='tline' id='l76' data-llen='2133:2162'>舎于大夫廟者謂卿舎于大夫也若無孤之國諸侯舎於卿廟也　入</span><br/>
<span class='tline' id='l77' data-llen='2162:2191'>三揖皆行　注皆猶至主人　釋曰云使者尊不後主人者主人則賔</span><br/>
<span class='tline' id='l78' data-llen='2191:2220'>所在若主人也然君與使者行當後君也　至于至一等　注讓不至</span><br/>
<span class='tline' id='l79' data-llen='2220:2249'>三讓　釋曰云讓不言三不成三也凡升者主人讓于客三敵者則客</span><br/>
<span class='tline' id='l80' data-llen='2249:2278'>三辭主人乃許升者是三讓三辭成也今賔三讓大夫即升無三辭則</span><br/>
<span class='tline' id='l81' data-llen='2278:2307'>不成三也云使者尊主人三讓則許升矣者即此經主人讓大夫先升</span><br/>
<span class='tline' id='l82' data-llen='2307:2336'>是也云今使者三讓則是主人四讓也者經雖言讓大夫先升大夫之</span><br/>
<span class='tline' id='l83' data-llen='2336:2365'>讓不明故鄭君兩言之但使尊終先升若主人三讓使人亦三讓主人</span><br/>
<span class='tline' id='l84' data-llen='2365:2394'>又一讓則主人四讓使者乃升故鄭復言此也案周禮司儀云諸公之</span><br/>
<span class='tline' id='l85' data-llen='2394:2423'>臣相爲國客大夫郊勞三讓登聽命又云致饔餼如勞之禮即得行三</span><br/>
<span class='tline' id='l86' data-llen='2423:2452'>讓之禮此中古文云三讓與彼合鄭不從者周禮統心舉其大率而云</span><br/>
<span class='tline' id='l87' data-llen='2452:2481'>三讓此儀禮據屈曲行事觀此經直云讓大夫先升是主人或三讓大</span><br/>
<span class='tline' id='l88' data-llen='2481:2510'>夫無三讓故不從古文也云公雖尊亦三讓乃許升不可以不下主人</span><br/>
<span class='tline' id='l89' data-llen='2510:2537'><a onclick="displayPageImage('KR1d0027', 'SBCK', '022-3b' );" name="022-3b" class="pb">[022-3b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2537:2566'>也者此據公爲主人亦有三讓故上行聘時云至於階三讓公升二等</span><br/>
<span class='tline' id='l91' data-llen='2566:2595'>賔升亦是公先讓先升故成三讓是以聘義云三讓而後升公尊必三</span><br/>
<span class='tline' id='l92' data-llen='2595:2624'>讓者不下賔客主人之義故也　注大夫至禮也　釋曰大夫以束帛</span><br/>
<span class='tline' id='l93' data-llen='2624:2653'>同致饔餼五牢及陳豆壷車米之等今賔拜饔三牢及庭實又别拜餼</span><br/>
<span class='tline' id='l94' data-llen='2653:2682'>二牢及門外米禾殊拜之者敬主君以重禮故也　大夫至升堂　注</span><br/>
<span class='tline' id='l95' data-llen='2682:2711'>賔先至北面　釋曰前大夫奉君命歸饔餼故先升一等今賔私儐使</span><br/>
<span class='tline' id='l96' data-llen='2711:2740'>者無君命體敵故賔先升在館如主人之儀故也知皆北面者以其體</span><br/>
<span class='tline' id='l97' data-llen='2740:2769'>敵又下始云賔奉幣西面大夫東面明此北面可知　注止不至餘尊</span><br/>
<span class='tline' id='l98' data-llen='2769:2798'>釋曰凡賔主體敵之法主人降賔亦降今賔降使者不降者使之餘尊</span><br/>
<span class='tline' id='l99' data-llen='2798:2827'>雖合降而不降　注稽首至辭也　釋曰賔主旣行敵體之禮當行頓</span><br/>
<span class='tline' id='l100' data-llen='2827:2856'>首今大夫稽首於賔爲拜君之拜尊君客故也致者賔致幣當有辭對</span><br/>
<span class='tline' id='l101' data-llen='2856:2885'>者大夫對亦當有辭所以無辭者文不具故也　受幣至面俟　注賔</span><br/>
<span class='tline' id='l102' data-llen='2885:2914'>北至之使　釋曰此賔儐使者是體敵之義經云受幣于楹閒南面知</span><br/>
<span class='tline' id='l103' data-llen='2914:2943'>賔不南面並授而云賔北面授者凡敵體授之義授由其右受由其左</span><br/>
<span class='tline' id='l104' data-llen='2943:2972'>今尊君之使是以大夫南面賔北面故知賔北面授幣　注出廟至受</span><br/>
<span class='tline' id='l105' data-llen='2972:2999'><a onclick="displayPageImage('KR1d0027', 'SBCK', '022-4a' );" name="022-4a" class="pb">[022-4a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='2999:3028'>之　釋曰言亦者上賔受禮時受幣馬云賔降執左馬以出上介受賔</span><br/>
<span class='tline' id='l107' data-llen='3028:3057'>幣從者訝受馬此亦從者訝受馬故云亦也　賔送至稽首　注拜謝</span><br/>
<span class='tline' id='l108' data-llen='3057:3086'>至弁服　釋曰知拜謝在大門外者以其直言賔拜於朝無入門之文</span><br/>
<span class='tline' id='l109' data-llen='3086:3115'>故知在大門外若然諸侯外朝在大門外明矣引周禮者秋官掌訝職</span><br/>
<span class='tline' id='l110' data-llen='3115:3144'>云賔客至于國賔入館次于舎門外待事于客及將幣爲前驅至于朝</span><br/>
<span class='tline' id='l111' data-llen='3144:3173'>詔其位凡賔客之治令訝訝治之引之者欲見賔客發館至朝來往皆</span><br/>
<span class='tline' id='l112' data-llen='3173:3202'>掌訝前驅爲之導知此拜亦皮弁者以其受時皮弁故知此拜亦皮弁</span><br/>
<span class='tline' id='l113' data-llen='3202:3231'>也故公食大夫云若不親食使大夫各以其爵朝服以侑幣致之賔朝</span><br/>
<span class='tline' id='l114' data-llen='3231:3260'>服以受明日賔朝服以拜賜于朝彼朝服受還朝服拜則知此皮弁受</span><br/>
<span class='tline' id='l115' data-llen='3260:3289'>亦皮弁拜可知　上介至鼎三　釋曰自此盡兩馬束錦論主君使下</span><br/>
<span class='tline' id='l116' data-llen='3289:3318'>大夫歸饔餼於上介之事　注飪鼎至異館　釋曰云飪鼎七無鮮魚</span><br/>
<span class='tline' id='l117' data-llen='3318:3347'>鮮腊也者對上賔九鼎有鮮魚鮮腊也云賔介皆異館者案下記云卿</span><br/>
<span class='tline' id='l118' data-llen='3347:3376'>館於大夫大夫館於士士館於工商彼云卿即此賔一也彼云大夫即</span><br/>
<span class='tline' id='l119' data-llen='3376:3405'>此上介也彼云士即此衆介也故知賔介各異館必異館者所陳饔餼</span><br/>
<span class='tline' id='l120' data-llen='3405:3434'>後無所容故也　西夾至上賔　注凡所至介也　釋曰云如上賔者</span><br/>
<span class='tline' id='l121' data-llen='3434:3461'><a onclick="displayPageImage('KR1d0027', 'SBCK', '022-4b' );" name="022-4b" class="pb">[022-4b] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='3461:3488'><a onclick="displayPageImage('KR1d0027', 'SBCK', '022-4b' );" name="022-4b" class="pb">[022-4b] <img width="20"  src="/static/img/kanseki-5.png"/></a></span><br/>
<span class='tline' id='l123' data-llen='3488:3517'>有束帛故以爲略之也云士介西面拜迎者以其士介爲主人故西面</span><br/>
<span class='tline' id='l124' data-llen='3517:3546'>每上賔與上介米禾皆視死牢具有芻薪米禾此士直有生餼無死牢</span><br/>
<span class='tline' id='l125' data-llen='3546:3574'>則無芻薪米禾矣士介至首受　注受於至從者　釋曰知自牢後</span><br/>
<span class='tline' id='l126' data-llen='3574:3603'>適宰夫右受者以其牢東北面拜明在宰夫東南從牢後來適宰夫至</span><br/>
<span class='tline' id='l127' data-llen='3603:3632'>宰夫之後受取牛便故也必知在宰夫右受者見前君使士受私覿之</span><br/>
<span class='tline' id='l128' data-llen='3632:3661'>馬適其右受知此亦在後受也若然君使士受私覿由前此由牢後與</span><br/>
<span class='tline' id='l129' data-llen='3661:3690'>受馬不同者牛畜擾馴與馬有異故得從其後適宰夫右取便也云由</span><br/>
<span class='tline' id='l130' data-llen='3690:3719'>前東面授從者於宰夫之後受牛遂由宰夫之前東授從者亦是取便</span><br/>
<span class='tline' id='l131' data-llen='3719:3745'>也無擯注旣受至於朝釋曰言無擯者決上賔與上介皆有儐</span><br/>
<span class='tline' id='l132' data-llen='3745:3774'>士介賤故略之知明日衆介亦各如其受之服從賔拜於朝者案下夫</span><br/>
<span class='tline' id='l133' data-llen='3774:3803'>人使下大夫韋弁歸禮賔受如受饔之禮儐之乗馬束錦又歸禮於上</span><br/>
<span class='tline' id='l134' data-llen='3803:3832'>介上介受之如賔禮儐之兩馬束錦明日賔拜禮於朝鄭注云於是乃</span><br/>
<span class='tline' id='l135' data-llen='3832:3861'>言賔拜明介從拜夫人歸禮介尚從拜則君饔餼介皆從拜可知　賔</span><br/>
<span class='tline' id='l136' data-llen='3861:3889'>朝服問卿注不皮至三人　釋曰自此盡無儐論賔齎聘君之幣問</span><br/>
<span class='tline' id='l137' data-llen='3889:3918'>主國卿之事云不皮弁别於主君者對上文行聘享私覿皆皮弁此朝</span><br/>
<span class='tline' id='l138' data-llen='3918:3945'><a onclick="displayPageImage('KR1d0027', 'SBCK', '022-5a' );" name="022-5a" class="pb">[022-5a] <img width="20"  src="/static/img/kanseki-5.png"/></a></span><br/>
<span class='tline' id='l139' data-llen='3945:3974'>服降一等故鄭注云别於主君云卿每國三人者毎國三卿是其常鄭</span><br/>
<span class='tline' id='l140' data-llen='3974:4003'>言此者欲見三卿皆以幣問之其主國下大夫曽使向己國者乃得幣</span><br/>
<span class='tline' id='l141' data-llen='4003:4030'>問之與卿異卿受于祖廟注重賔至父也　釋曰卿受鄰國君所</span><br/>
<span class='tline' id='l142' data-llen='4030:4059'>問之禮不辭讓者以其初君送客之時賔請有事於大夫君禮辭許是</span><br/>
<span class='tline' id='l143' data-llen='4059:4088'>以卿不敢更辭故下記云大夫不敢辭云祖王父也者大夫三廟有别</span><br/>
<span class='tline' id='l144' data-llen='4088:4117'>子者立大祖廟非别子者并立曽祖廟王父即祖廟也今不授於太祖</span><br/>
<span class='tline' id='l145' data-llen='4117:4146'>廟及曽祖廟而受於祖廟者以其天子受於文王廟諸侯受於祖廟大</span><br/>
<span class='tline' id='l146' data-llen='4146:4174'>夫下君故受於王父廟下大夫擯　注無士至見之　釋曰行聘享</span><br/>
<span class='tline' id='l147' data-llen='4174:4203'>於主國君時主君擯者三人以上并有士擯賔又設介今直云大夫擯</span><br/>
<span class='tline' id='l148' data-llen='4203:4232'>無士擯者以其設擯介多者不敢質示行事有漸但賔行聘享於主君</span><br/>
<span class='tline' id='l149' data-llen='4232:4261'>之時卿以與賔相接故急見之不須士擯　擯者至揖入　注入者至</span><br/>
<span class='tline' id='l150' data-llen='4261:4289'>宁也釋曰大夫二門入大門東行即至廟門未及廟門而有每門者</span><br/>
<span class='tline' id='l151' data-llen='4289:4318'>大夫三廟毎廟兩旁皆南北竪牆牆皆閣門假令王父廟在東則有毎</span><br/>
<span class='tline' id='l152' data-llen='4318:4347'>門毎曲之事云入者省内事也者曲禮云請入爲席是也云旣而俟于</span><br/>
<span class='tline' id='l153' data-llen='4347:4376'>宁者宁門屋宁也知俟于宁者下云賔入三揖皆行鄭注云皆猶並也</span><br/>
<span class='tline' id='l154' data-llen='4376:4403'><a onclick="displayPageImage('KR1d0027', 'SBCK', '022-5b' );" name="022-5b" class="pb">[022-5b] <img width="20"  src="/static/img/kanseki-5.png"/></a></span><br/>
<span class='tline' id='l155' data-llen='4403:4432'>賔與卿並行以卿俟于宁故得並行與卿三揖不俟于庭者下君也案</span><br/>
<span class='tline' id='l156' data-llen='4432:4461'>曲禮云客至於寢門則主人請入爲席然後出迎客主人肅客而入此</span><br/>
<span class='tline' id='l157' data-llen='4461:4490'>卿旣入不重出迎客者彼曲禮平常賔客故重出迎客此聘問之賔與</span><br/>
<span class='tline' id='l158' data-llen='4490:4519'>平常賔客異上君揖賔不重出此卿亦不重出與彼同但在庭■在宁</span><br/>
<span class='tline' id='l159' data-llen='4519:4547'>不同矣注亦從至君也　釋曰亦者亦君受聘時擯者從君而入几</span><br/>
<span class='tline' id='l160' data-llen='4547:4576'>筵旣設擯者出請此擯者亦從卿而入省内然後出請　注古文曰三</span><br/>
<span class='tline' id='l161' data-llen='4576:4605'>讓　釋曰不從古文者亦是不成三故賔先升一等大夫從升堂故不</span><br/>
<span class='tline' id='l162' data-llen='4605:4633'>從三讓也　注不擯賔辟君也　釋曰上文賔行聘享訖而君禮賔</span><br/>
<span class='tline' id='l163' data-llen='4633:4660'>有束帛乗馬敵者曰擯今卿不擯賔者辟國君也擯者至覿幣注</span><br/>
<span class='tline' id='l164' data-llen='4660:4689'>面亦至質也　釋曰自此至授老幣論賔行私面於卿之事賔私面於</span><br/>
<span class='tline' id='l165' data-llen='4689:4718'>卿其幣多少與私覿於君同故云如覿幣賔私覿之時用束錦乗馬則</span><br/>
<span class='tline' id='l166' data-llen='4718:4747'>此私面於卿亦用束錦乗馬可知也云面亦見也其謂之面威儀質也</span><br/>
<span class='tline' id='l167' data-llen='4747:4776'>者覿面並文其面爲質若散文面亦爲覿故鄭司儀注云私面私覿也</span><br/>
<span class='tline' id='l168' data-llen='4776:4805'>又左傳云楚公子棄疾以乗馬八匹私面鄭伯是也　賔奉幣庭實從</span><br/>
<span class='tline' id='l169' data-llen='4805:4834'>注庭實四馬　釋曰以其言如覿幣故知庭實四馬也　注大夫至迎</span><br/>
<span class='tline' id='l170' data-llen='4834:4861'><a onclick="displayPageImage('KR1d0027', 'SBCK', '022-6a' );" name="022-6a" class="pb">[022-6a] <img width="20"  src="/static/img/kanseki-5.png"/></a></span><br/>
<span class='tline' id='l171' data-llen='4861:4890'>之　釋曰知階下辭者以其授老幣時降故也知迎者下文揖讓如初</span><br/>
<span class='tline' id='l172' data-llen='4890:4919'>明■迎之可知　注見私至西階　釋曰云爲若降等者主人是大夫</span><br/>
<span class='tline' id='l173' data-llen='4919:4948'>客是士降等法士就東階今此賔與卿覿者就門右若士於大夫降等</span><br/>
<span class='tline' id='l174' data-llen='4948:4977'>引曲禮者主人辭賔賔遂左就門右西階復正也　庭實至如初　注</span><br/>
<span class='tline' id='l175' data-llen='4977:5006'>大夫至並行　釋曰云大夫至庭中旋並行者賔初入門右大夫階下</span><br/>
<span class='tline' id='l176' data-llen='5006:5035'>辭賔賔遂門左大夫至庭中迎賔大夫迴旋與賔揖而並行北出言如</span><br/>
<span class='tline' id='l177' data-llen='5035:5064'>初者大夫不出門唯有庭中一揖至碑■又揖再揖而巳　注受幣至</span><br/>
<span class='tline' id='l178' data-llen='5064:5093'>面授　釋曰知賔北面授者以云大夫南面退西面立言退明賔不得</span><br/>
<span class='tline' id='l179' data-llen='5093:5122'>南面又見下文賔當楣再拜明北面授因拜可知云受幣楹閒敵也者</span><br/>
<span class='tline' id='l180' data-llen='5122:5151'>凡授受之義在於兩楹之閒者皆是體敵故昬禮云授于楹閒南面注</span><br/>
<span class='tline' id='l181' data-llen='5151:5180'>云授於楹閒明爲合好其節同也南面並授也謂賔主俱至楹閒南面</span><br/>
<span class='tline' id='l182' data-llen='5180:5209'>並而授是以曲禮云郷與客並然後受注云於堂上則俱南面禮敵者</span><br/>
<span class='tline' id='l183' data-llen='5209:5238'>並授此是敵者之常禮也雖是敵者於兩楹之閒或有訝受者皆是相</span><br/>
<span class='tline' id='l184' data-llen='5238:5267'>尊敬之法則此云大夫南面賔北面授雖是敵禮是尊大夫故訝受又</span><br/>
<span class='tline' id='l185' data-llen='5267:5296'>前致饔餼儐使者於楹閒賔北面授幣鄭云賔北面授尊君之使自餘</span><br/>
<span class='tline' id='l186' data-llen='5296:5323'><a onclick="displayPageImage('KR1d0027', 'SBCK', '022-6b' );" name="022-6b" class="pb">[022-6b] <img width="20"  src="/static/img/kanseki-5.png"/></a></span><br/>
<span class='tline' id='l187' data-llen='5323:5352'>不在楹閒别相尊敬是以前云公受玉于中堂與東楹之間鄭注云東</span><br/>
<span class='tline' id='l188' data-llen='5352:5381'>楹之閒亦以君行一臣行二又云公禮賔賔受幣當東楹北面注云亦</span><br/>
<span class='tline' id='l189' data-llen='5381:5410'>訝受又賔覿公云振幣進授當東楹北面如此之類不在兩楹之間者</span><br/>
<span class='tline' id='l190' data-llen='5410:5439'>皆非敵法就文解之　擯者至奉幣　注特面至從之　釋曰自此盡</span><br/>
<span class='tline' id='l191' data-llen='5439:5468'>再拜送幣論上介私面於鄰國卿之事云特面者異於主君者介初覿</span><br/>
<span class='tline' id='l192' data-llen='5468:5497'>主君之時不敢自尊别與衆介同執幣而入今私面於鄰國卿不與衆</span><br/>
<span class='tline' id='l193' data-llen='5497:5526'>介同而特行禮焉故云特面者異於主君也云士介不從而入者對覿</span><br/>
<span class='tline' id='l194' data-llen='5526:5555'>君時衆介從而入故鄭云君尊於衆介始覿不自别也云上賔則衆介</span><br/>
<span class='tline' id='l195' data-llen='5555:5583'>皆從之者上介言特面則賔問卿與私面介皆從可知　皮二人賛</span><br/>
<span class='tline' id='l196' data-llen='5583:5612'>注亦儷皮也　釋曰案經云幣如覿則上介私面亦與私覿於君幣同</span><br/>
<span class='tline' id='l197' data-llen='5612:5641'>故云亦儷皮也　入門至再拜　注降等也　釋曰言降等者主人是</span><br/>
<span class='tline' id='l198' data-llen='5641:5670'>卿上介是大夫故入門右不敢自同賔客　擯者反幣　注出還于上</span><br/>
<span class='tline' id='l199' data-llen='5670:5699'>介也　釋曰不言反皮出還於上介皮出可知但文不具　注大夫至</span><br/>
<span class='tline' id='l200' data-llen='5699:5728'>入設　釋曰云亦者亦上賔行私面大夫升一等賔乃升此上介私面</span><br/>
<span class='tline' id='l201' data-llen='5728:5757'>亦然故云亦也　注亦於至而受　釋曰亦者賔行私面大夫受幣於</span><br/>
<span class='tline' id='l202' data-llen='5757:5784'><a onclick="displayPageImage('KR1d0027', 'SBCK', '022-7a' );" name="022-7a" class="pb">[022-7a] <img width="20"  src="/static/img/kanseki-5.png"/></a></span><br/>
<span class='tline' id='l203' data-llen='5784:5813'>楹閒南面故云亦得在楹閒爲敵法上介是下大夫與卿小異大同明</span><br/>
<span class='tline' id='l204' data-llen='5813:5841'>得行敵法在楹間可知　擯者至賔辭注賔亦爲士介辭　釋曰自</span><br/>
<span class='tline' id='l205' data-llen='5841:5870'>此至拜辱論士介私面於鄰國卿之事云賔亦爲士介辭者亦者亦士</span><br/>
<span class='tline' id='l206' data-llen='5870:5899'>介私覿於主國君時故云亦也　下大至及之　注甞使至忘舊　釋</span><br/>
<span class='tline' id='l207' data-llen='5899:5928'>曰自此盡于卿之禮論主國下大夫嘗使至己國者聘君使上介以幣</span><br/>
<span class='tline' id='l208' data-llen='5928:5957'>問之事諸侯之國皆有三卿五大夫其三卿不問至己國不至已國皆</span><br/>
<span class='tline' id='l209' data-llen='5957:5986'>以幣及之上巳論訖其五大夫者或作介或特行至彼國者乃以幣及</span><br/>
<span class='tline' id='l210' data-llen='5986:6015'>之略於三卿故也言君子不忘舊者此大夫嘗與彼國君相接即是故</span><br/>
<span class='tline' id='l211' data-llen='6015:6044'>舊也今以幣及之故云君子不忘舊也　注上介至禮也　釋曰云上</span><br/>
<span class='tline' id='l212' data-llen='6044:6073'>介三介下大夫使之禮也者下經云小聘曰問其禮如爲介三介是下</span><br/>
<span class='tline' id='l213' data-llen='6073:6102'>大夫小聘之禮據此篇大聘使卿五介小聘使大夫三介若大國之卿</span><br/>
<span class='tline' id='l214' data-llen='6102:6131'>七介小聘使大夫五介小國之卿三介小聘使大夫一介也曲禮云儗</span><br/>
<span class='tline' id='l215' data-llen='6131:6159'>人必於其倫故問下大夫還使上介是各於其爵易以相尊敬者也</span><br/>
<span class='tline' id='l216' data-llen='6159:6188'>大夫若不見　注有故也　釋曰自此盡不拜論主國卿大夫有故不</span><br/>
<span class='tline' id='l217' data-llen='6188:6217'>得親受聘君之幣之事言有故者或有病疾或有哀慘不得受其問禮</span><br/>
<span class='tline' id='l218' data-llen='6217:6244'><a onclick="displayPageImage('KR1d0027', 'SBCK', '022-7b' );" name="022-7b" class="pb">[022-7b] <img width="20"  src="/static/img/kanseki-5.png"/></a></span><br/>
<span class='tline' id='l219' data-llen='6244:6273'>君使至不拜　注各以至禮也　釋曰云各以其爵主人卿也則使卿</span><br/>
<span class='tline' id='l220' data-llen='6273:6302'>大夫也則使大夫者若然經云君使大夫大夫中有卿大夫揔名也云</span><br/>
<span class='tline' id='l221' data-llen='6302:6331'>各以其爵亦是易以相尊敬故也云不拜代受之耳不當主人禮也者</span><br/>
<span class='tline' id='l222' data-llen='6331:6360'>案周禮宗伯云大賔客則攝而載祼鄭注云宗伯代王爲祼拜送則王</span><br/>
<span class='tline' id='l223' data-llen='6360:6389'>亦此類拜是致敬之事不可代人之拜故直授之而巳不當主人之禮</span><br/>
<span class='tline' id='l224' data-llen='6389:6418'>拜之　夕夫至歸禮　注夕問至小君　釋曰自此盡賔拜禮於朝論</span><br/>
<span class='tline' id='l225' data-llen='6418:6447'>主君夫人歸禮於賔與上介之事云夕問卿之夕也者案下記云聘曰</span><br/>
<span class='tline' id='l226' data-llen='6447:6476'>致饔明日問大夫夕夫人歸禮是其問卿之夕也云使下大夫下君也</span><br/>
<span class='tline' id='l227' data-llen='6476:6505'>者歸饔餼使卿此夫人使下大夫故云下君也云君使之云夫人者以</span><br/>
<span class='tline' id='l228' data-llen='6505:6534'>致辭當稱寡小君者案隱二年傳九月紀裂繻來逆女何以不稱使㛰</span><br/>
<span class='tline' id='l229' data-llen='6534:6563'>禮不稱主人又云紀有母乎曰有有則何以不稱母母不通也何休注</span><br/>
<span class='tline' id='l230' data-llen='6563:6592'>云禮婦人無外事明知此使下大夫歸禮者是君使之可知而稱夫人</span><br/>
<span class='tline' id='l231' data-llen='6592:6621'>使者以其致辭於賔客時當稱寡小君故稱夫人使下大夫其實君使</span><br/>
<span class='tline' id='l232' data-llen='6621:6649'>之也　堂上至東陳注籩豆至六豆　釋曰言籩豆六東陳者其饌</span><br/>
<span class='tline' id='l233' data-llen='6649:6678'>自戸東爲首二以並東陳先於北設脯即於脯南設醢又於醢東設脯</span><br/>
<span class='tline' id='l234' data-llen='6678:6705'><a onclick="displayPageImage('KR1d0027', 'SBCK', '022-8a' );" name="022-8a" class="pb">[022-8a] <img width="20"  src="/static/img/kanseki-5.png"/></a></span><br/>
<span class='tline' id='l235' data-llen='6705:6734'>以次屈而陳之皆如上也云籩豆六者下君禮也者君歸饔餼八豆此</span><br/>
<span class='tline' id='l236' data-llen='6734:6763'>六豆故云下君也設於戸東又辟君饌位故也云其設脯其南醢屈六</span><br/>
<span class='tline' id='l237' data-llen='6763:6792'>籩六豆者此約君禮設豆法云韭菹其南醯醢屈故知此醢在南屈陳</span><br/>
<span class='tline' id='l238' data-llen='6792:6821'>之又知籩豆各六者下文上介四豆四籩降殺以兩明夫人多二六豆</span><br/>
<span class='tline' id='l239' data-llen='6821:6850'>六籩可知　壷設至兩壷　注醙白至設之　釋曰其設壷於東序自</span><br/>
<span class='tline' id='l240' data-llen='6850:6879'>北向南而陳稻黍粱皆二壷並之而陳也故言醙黍清皆兩壷也云以</span><br/>
<span class='tline' id='l241' data-llen='6879:6908'>黍閒清白者互相備者醙白也上言白明黍粱皆有白下言清明稻黍</span><br/>
<span class='tline' id='l242' data-llen='6908:6937'>亦有清故也於清白中言黍明醙即是稻清即是粱也故言互相備也</span><br/>
<span class='tline' id='l243' data-llen='6937:6966'>三酒旣有清白二色故言六壷必先言醙者以白酒尊重故先設之也</span><br/>
<span class='tline' id='l244' data-llen='6966:6995'>大夫至致之　注致夫至君也　釋曰案周禮掌客云上公之禮夫人</span><br/>
<span class='tline' id='l245' data-llen='6995:7024'>致禮八籩膳大牢致饗大牢侯伯以下亦皆有牢是朝君來時有牢此</span><br/>
<span class='tline' id='l246' data-llen='7024:7053'>卿來聘無牢故云下朝君也　注四壷無稻酒　釋曰知者案上致於</span><br/>
<span class='tline' id='l247' data-llen='7053:7082'>賔六壷稻黍粱皆有清白今上介四壷明從上去之無稻米之酒清白</span><br/>
<span class='tline' id='l248' data-llen='7082:7111'>俱去之■故四壷也　注於是至爲醴　釋曰鄭解若於上文賔下言</span><br/>
<span class='tline' id='l249' data-llen='7111:7140'>之則介從拜之事不明故於上介之下乃云明日賔拜禮於朝則介從</span><br/>
<span class='tline' id='l250' data-llen='7140:7167'><a onclick="displayPageImage('KR1d0027', 'SBCK', '022-8b' );" name="022-8b" class="pb">[022-8b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='7167:7194'><a onclick="displayPageImage('KR1d0027', 'SBCK', '022-8b' );" name="022-8b" class="pb">[022-8b] <img width="20"  src="/static/img/kanseki-5.png"/></a></span><br/>
<span class='tline' id='l252' data-llen='7194:7221'><a onclick="displayPageImage('KR1d0027', 'SBCK', '022-8b' );" name="022-8b" class="pb">[022-8b] <img width="20"  src="/static/img/kanseki-5.png"/></a></span><br/>
<span class='tline' id='l253' data-llen='7221:7250'>牢明饗禮亨大牢可知但以食禮無酒饗禮有酒故以飲賔言之引公</span><br/>
<span class='tline' id='l254' data-llen='7250:7279'>食饗與食互相先後者此經先言食後言饗則食在饗前公食言設洗</span><br/>
<span class='tline' id='l255' data-llen='7279:7308'>如饗禮則饗在食前饗先後出於主君之意故先後不定也　燕與至</span><br/>
<span class='tline' id='l256' data-llen='7308:7337'>常數　注羞謂至作淑　釋曰案周禮掌客上公三燕侯伯再燕子男</span><br/>
<span class='tline' id='l257' data-llen='7337:7366'>一燕皆有常數此臣無常數者亦是君臣各爲一不得相決知羞謂禽</span><br/>
<span class='tline' id='l258' data-llen='7366:7395'>羞鴈鶩之屬者案下記云禽羞俶獻故知是禽知成孰煎和者以其言</span><br/>
<span class='tline' id='l259' data-llen='7395:7424'>羞鼎臐之類故知成熟煎和者也知禽是鴈鶩之屬者案下記云宰夫</span><br/>
<span class='tline' id='l260' data-llen='7424:7453'>歸乗禽日如饔餼之數鄭注乗禽乗行之禽也亦云鴈鶩之屬以無正</span><br/>
<span class='tline' id='l261' data-llen='7453:7482'>文故以意解之　注饗食至之也　釋曰不言從食者公食介雖從入</span><br/>
<span class='tline' id='l262' data-llen='7482:7511'>不從食賔食畢介逆出是不得從食矣知從饗者下記云大夫來使無</span><br/>
<span class='tline' id='l263' data-llen='7511:7540'>罪饗之過則餼之其介爲介注云饗賔有介者賔尊行敵禮也故知介</span><br/>
<span class='tline' id='l264' data-llen='7540:7569'>從饗案襄二十七年宋公兼享晉楚之大夫趙孟爲客子木與之言弗</span><br/>
<span class='tline' id='l265' data-llen='7569:7598'>能對使叔向侍言焉子木亦不能對也叔向爲趙孟介而得從饗是其</span><br/>
<span class='tline' id='l266' data-llen='7598:7627'>義也云復特饗之即此經是也　若不至無儐　注君不至作宥　釋</span><br/>
<span class='tline' id='l267' data-llen='7627:7656'>曰案上文云君使卿歸饔餼於賔館賔儐之今君有故不親食使卿生</span><br/>
<span class='tline' id='l268' data-llen='7656:7683'><a onclick="displayPageImage('KR1d0027', 'SBCK', '022-9a' );" name="022-9a" class="pb">[022-9a] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='7683:7712'>致其牢禮亦於賔館但無儐爲異云謂有疾及他故也者他故之中兼</span><br/>
<span class='tline' id='l270' data-llen='7712:7741'>及有哀慘云非必命數也者依典命公侯伯之卿三命大夫再命子男</span><br/>
<span class='tline' id='l271' data-llen='7741:7770'>之卿再命大夫一命經云各以其爵故知不依命數云無儐以己本宜</span><br/>
<span class='tline' id='l272' data-llen='7770:7799'>往者饔餼之等不宜召賔故君使人致禮賔則儐使者此饗食之禮主</span><br/>
<span class='tline' id='l273' data-llen='7799:7828'>君無故合速賔之來就主君入廟賔無儐禮今主君有故生致於賔亦</span><br/>
<span class='tline' id='l274' data-llen='7828:7857'>無儐故云本宜往此篇據伯侯之卿來聘是使卿致禮鄭兼云使大夫</span><br/>
<span class='tline' id='l275' data-llen='7857:7886'>於大夫者小聘使大夫來使大夫致禮也若然經直言使大夫者大夫</span><br/>
<span class='tline' id='l276' data-llen='7886:7915'>中兼有上大夫兼卿也　致饗至如之　注酬幣至諸侯　釋曰云禮</span><br/>
<span class='tline' id='l277' data-llen='7915:7944'>幣束帛乗馬亦不是過也者鄭以饗之酬幣無文故約上主君禮賔之</span><br/>
<span class='tline' id='l278' data-llen='7944:7973'>時用束帛乗馬此饗賔酬幣亦不過是故云亦不是過引禮器者案彼</span><br/>
<span class='tline' id='l279' data-llen='7973:8002'>經云有以少爲貴者圭璋特琥璜爵鄭注云圭璋特朝聘以爲瑞無幣</span><br/>
<span class='tline' id='l280' data-llen='8002:8031'>帛也琥璜爵者天子酬諸侯諸侯相酬以此玉將幣也彼經不云天子</span><br/>
<span class='tline' id='l281' data-llen='8031:8060'>諸侯相酬之幣故此注云蓋言酬諸侯者公侯伯用琥於子男用璜引</span><br/>
<span class='tline' id='l282' data-llen='8060:8086'>之者證與此酬卿大夫不同之義大夫至侑幣注作使至同之</span><br/>
<span class='tline' id='l283' data-llen='8086:8115'>釋曰此一經論主國卿大夫饗食聘賔及上介之事此直言饗食不言</span><br/>
<span class='tline' id='l284' data-llen='8115:8142'><a onclick="displayPageImage('KR1d0027', 'SBCK', '022-9b' );" name="022-9b" class="pb">[022-9b] <img width="20"  src="/static/img/kanseki-5.png"/></a></span><br/>
<span class='tline' id='l285' data-llen='8142:8171'>燕亦有燕是以鄭詩羔裘云知子之來之雜珮以贈之鄭注云與異國</span><br/>
<span class='tline' id='l286' data-llen='8171:8200'>賔客燕時雖無此物猶言之以致其厚意其若有之固將行之士大夫</span><br/>
<span class='tline' id='l287' data-llen='8200:8229'>以君命出使主君之臣必以燕禮樂之助君之歡是也又昭二年左傳</span><br/>
<span class='tline' id='l288' data-llen='8229:8258'>云韓宣子來聘宴于季氏傳無譏文明鄰國大夫有相燕之法又此大</span><br/>
<span class='tline' id='l289' data-llen='8258:8281'>夫相禮饗食有常數雖有燕之亦無常數亦無酬幣矣</span><br/>
<span class='tline' id='l290' data-llen='8281:8291'>儀禮䟽卷第二十二</span><br/>
<span class='tline' id='l291' data-llen='8291:8319'><a onclick="displayPageImage('KR1d0027', 'SBCK', '022-10a' );" name="022-10a" class="pb">[022-10a] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
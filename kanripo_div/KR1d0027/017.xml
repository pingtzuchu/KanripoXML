<div id="txtcont" class="span9" style="position: relative;">
    <p><br/>
<span class='tline' id='l9' data-llen='219:246'><a onclick="displayPageImage('KR1d0027', 'SBCK', '017-1a' );" name="017-1a" class="pb">[017-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='246:255'>儀禮䟽卷第十七</span><br/>
<span class='tline' id='l11' data-llen='255:283'>　　　　唐朝散大夫行太學博士弘文館學士臣賈公彦　等撰</span><br/>
<span class='tline' id='l12' data-llen='283:312'>賔以虛爵降　釋曰自此盡西序東面論賔酢主人之事　注賔南至</span><br/>
<span class='tline' id='l13' data-llen='312:341'>受者　釋曰知者以經云主人北面明凡授爵郷所受者郷飲酒郷射</span><br/>
<span class='tline' id='l14' data-llen='341:370'>獻酢酬皆然故云凡謂南面授與所受者也　賔降至東面　注旣受</span><br/>
<span class='tline' id='l15' data-llen='370:399'>至安盛　釋曰以堂上爲盛故降下下文於酬賔降筵西東南面立注</span><br/>
<span class='tline' id='l16' data-llen='399:428'>云不立於序内位彌尊燕禮注云位彌尊禮彌卑是未酬巳前禮盛者</span><br/>
<span class='tline' id='l17' data-llen='428:457'>也　注命公至之序　釋曰知公命者命由尊者出故也云東西牆謂</span><br/>
<span class='tline' id='l18' data-llen='457:486'>之序者爾雅釋宫文　主人至于公　注象觚至於燕　釋曰自此盡</span><br/>
<span class='tline' id='l19' data-llen='486:515'>于篚論主人獻公之事云取象觚東面者郷公爲敬故也云不言實之</span><br/>
<span class='tline' id='l20' data-llen='515:544'>變於燕者燕禮云實之主於飲酒此云酌不云實之主於射略於飲酒</span><br/>
<span class='tline' id='l21' data-llen='544:573'>故也　公拜至肆夏　注言乃至於賔　釋曰言異者賔及庭奏此君</span><br/>
<span class='tline' id='l22' data-llen='573:601'>受爵乃奏是其節異故也云乃者緩辭也　注人君左右房　釋曰</span><br/>
<span class='tline' id='l23' data-llen='601:630'>以人君左右房故云左房對大夫士東房而巳故云東房不言左以無</span><br/>
<span class='tline' id='l24' data-llen='630:659'>右所對故也　注凡異至於賔　釋曰言異者使庶子授肺不拜酒立</span><br/>
<span class='tline' id='l25' data-llen='659:686'><a onclick="displayPageImage('KR1d0027', 'SBCK', '017-1b' );" name="017-1b" class="pb">[017-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='686:715'>卒爵之等皆異於賔也　更爵至荅拜　注更易至爲受　釋曰自此</span><br/>
<span class='tline' id='l27' data-llen='715:744'>盡于篚論主人受公酢之事　主人至荅拜　注媵送至作騰　釋曰</span><br/>
<span class='tline' id='l28' data-llen='744:773'>自此盡南面立論主人受賔爵之事　注辭者至酬也　釋曰上文公</span><br/>
<span class='tline' id='l29' data-llen='773:802'>飲立卒爵此則坐飲故以公決之云此於正主酬也者謂於郷飲酒郷</span><br/>
<span class='tline' id='l30' data-llen='802:831'>射是正主酬賔之節也　主人至薦東　注遂者至舉也　釋曰云不</span><br/>
<span class='tline' id='l31' data-llen='831:860'>北面也者此決郷飲酒郷射賔北面坐奠觶于薦東注皆云酬酒不舉</span><br/>
<span class='tline' id='l32' data-llen='860:888'>引曲禮君子不盡人之歡不竭人之忠以全交也　注賔不至彌尊</span><br/>
<span class='tline' id='l33' data-llen='888:917'>釋曰案郷飲酒注云位彌尊禮彌卑引雜記一張一弛此對酬時立于</span><br/>
<span class='tline' id='l34' data-llen='917:946'>西序之時不降于下禮稍卑位稍尊此在席西東面位彌尊禮彌卑也</span><br/>
<span class='tline' id='l35' data-llen='946:975'>小臣至命長　注命之至則卑　釋曰自此盡反位論將爲賔舉旅使</span><br/>
<span class='tline' id='l36' data-llen='975:1004'>二大夫媵爵之事云命之使選於長幼之中知不取卿大夫之年長者</span><br/>
<span class='tline' id='l37' data-llen='1004:1033'>以其下作大夫不取年長又知不取臣中位長者以其不取卿故鄭云</span><br/>
<span class='tline' id='l38' data-llen='1033:1061'>卿則尊士則卑故不取之而取下大夫尊卑處中者注旣酌至君舉</span><br/>
<span class='tline' id='l39' data-llen='1061:1090'>釋曰言亦者亦前酬酌自飲時相左於西楹之北時後者南相東向先</span><br/>
<span class='tline' id='l40' data-llen='1090:1119'>者北相西向向西階右旋北面待後至降也今此二人先者於尊西東</span><br/>
<span class='tline' id='l41' data-llen='1119:1146'><a onclick="displayPageImage('KR1d0027', 'SBCK', '017-2a' );" name="017-2a" class="pb">[017-2a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='1146:1175'>面酌訖於東楹之北東向向公前奠之右旋於東楹之北北畔西過後</span><br/>
<span class='tline' id='l43' data-llen='1175:1204'>者亦於罇西東面酌訖於東楹之北南過東向於公前奠之是亦交於</span><br/>
<span class='tline' id='l44' data-llen='1204:1233'>楹北相左也云奠於薦南不敢必君舉者凡舉者於右不舉者於左今</span><br/>
<span class='tline' id='l45' data-llen='1233:1263'>奠於薦左是不舉之處故云不敢必君舉也　注反及門右北面位　釋</span><br/>
<span class='tline' id='l46' data-llen='1263:1292'>曰但大夫初與卿在門右北面得揖少進中庭北面今當反庭中位而</span><br/>
<span class='tline' id='l47' data-llen='1292:1321'>立云門右北面位者大夫雖得揖少進仍是門右北面位少進而巳故</span><br/>
<span class='tline' id='l48' data-llen='1321:1350'>鄭還以門右北面言之　公坐至成拜　注公起至成然　釋曰自此</span><br/>
<span class='tline' id='l49' data-llen='1350:1379'>盡復位論爲賔舉旅下及大夫之事云小臣長辭變於燕者燕礼直使</span><br/>
<span class='tline' id='l50' data-llen='1379:1408'>小臣辭亦是燕主歡此射禮辨尊卑故使小臣長辭異於飲酒礼故云</span><br/>
<span class='tline' id='l51' data-llen='1408:1437'>變於燕也　公坐至稽首　注不言至下拜　釋曰自此巳下皆云公</span><br/>
<span class='tline' id='l52' data-llen='1437:1466'>荅拜不言再拜燕禮皆言公荅再拜不同者燕主歡不用尊卑故公拜</span><br/>
<span class='tline' id='l53' data-llen='1466:1495'>皆再拜此射禮主辨尊卑故直云答拜荅一拜此一拜者正礼也故周</span><br/>
<span class='tline' id='l54' data-llen='1495:1524'>禮大祝辨九拜一曰稽首首至地臣拜君法二曰頓首頓首平敵相拜</span><br/>
<span class='tline' id='l55' data-llen='1524:1553'>法三曰空首君荅臣下拜復不爲再拜即七曰竒拜是也云下亦降也</span><br/>
<span class='tline' id='l56' data-llen='1553:1583'>者此非訓下爲降故以發端言降拜因上事言下拜直因降有上文即云</span><br/>
<span class='tline' id='l57' data-llen='1583:1610'><a onclick="displayPageImage('KR1d0027', 'SBCK', '017-2b' );" name="017-2b" class="pb">[017-2b] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1610:1639'>下也經云公卒觶賔下拜者公尊不拜旣爵賔降拜若為君拜旣爵也</span><br/>
<span class='tline' id='l59' data-llen='1639:1668'>注賔在右相飲之位　釋曰賔位在左而在大夫之右者是相飲之位</span><br/>
<span class='tline' id='l60' data-llen='1668:1696'>非賔主之位也　注言更至禮殺　釋曰上注云不相襲者於尊卿</span><br/>
<span class='tline' id='l61' data-llen='1696:1724'>更自敵以下言易此賔於卿是自敵以下當言易今言更者尊卿尊</span><br/>
<span class='tline' id='l62' data-llen='1724:1753'>則卑賔禮殺也　大夫至復位　釋曰言復位者亦如上復門右北面</span><br/>
<span class='tline' id='l63' data-llen='1753:1782'>位即庭中北面位也　主人至階上　注酬賔至於酬　釋曰自此盡</span><br/>
<span class='tline' id='l64' data-llen='1782:1810'>無加席論獻公卿之事　司宫至東上　注言兼至房來釋曰上文</span><br/>
<span class='tline' id='l65' data-llen='1810:1839'>設席之下注云唯賔及公席布之也其餘樹之於位後耳者以至献卿</span><br/>
<span class='tline' id='l66' data-llen='1839:1868'>乃布之若然此云兼卷者不謂始卷之直是鋪設之時兼卷而設之也</span><br/>
<span class='tline' id='l67' data-llen='1868:1897'>乃薦至折俎　注卿折至禮尊　釋曰云卿折俎未聞者以燕礼卿无</span><br/>
<span class='tline' id='l68' data-llen='1897:1926'>俎故云未聞又云蓋用脊脅臑折肺者案郷射記云賔俎脊脅肩肺主</span><br/>
<span class='tline' id='l69' data-llen='1926:1955'>人俎脅臂肺又獲者之俎脊脅肺臑彼注云臑若膞胳觳之折以大夫</span><br/>
<span class='tline' id='l70' data-llen='1955:1984'>之餘體以此言之則此賔俎亦用脊脅肩肺君俎亦脊脅臂肺前体有</span><br/>
<span class='tline' id='l71' data-llen='1984:2013'>肩臂臑後體有膞胳觳尊卑以次用之故卿冝用臑若有公公用臑卿</span><br/>
<span class='tline' id='l72' data-llen='2013:2042'>冝用膞也云卿有俎者射禮尊者對燕禮不辨尊卑故公卿等皆无俎</span><br/>
<span class='tline' id='l73' data-llen='2042:2069'><a onclick="displayPageImage('KR1d0027', 'SBCK', '017-3a' );" name="017-3a" class="pb">[017-3a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='2069:2098'>也　注陳酒至之意　釋曰案燕禮不在射亦不啐者彼爲臣有功君</span><br/>
<span class='tline' id='l75' data-llen='2098:2127'>與之燕恩及於卿故卿不敢啐也卿有無俎者自然不嚌也　小臣至</span><br/>
<span class='tline' id='l76' data-llen='2127:2156'>于篚　注命長至優暇　釋曰自此盡奠于篚論舉旅之事　注於是</span><br/>
<span class='tline' id='l77' data-llen='2156:2185'>言至尊卑　釋曰案燕禮爲卿舉旅言若賔若長唯公所酬燕禮主於</span><br/>
<span class='tline' id='l78' data-llen='2185:2214'>飲酒此言所賜是以決之也　主人至復位　釋曰自此盡就席論獻</span><br/>
<span class='tline' id='l79' data-llen='2214:2243'>大夫之事　注大夫至備禮　釋曰此注云大夫卒爵不拜賤不備禮</span><br/>
<span class='tline' id='l80' data-llen='2243:2272'>燕禮注云禮殺者兩注相兼乃足對公卿拜旣爵此不拜此獻卿後是</span><br/>
<span class='tline' id='l81' data-llen='2272:2301'>禮殺亦是賤不備禮也　辯獻至就席　注辯獻至席也　釋曰旣言</span><br/>
<span class='tline' id='l82' data-llen='2301:2330'>辯獻大夫遂薦之後乃云繼賔以西東上以下云云者上揔言獻大夫</span><br/>
<span class='tline' id='l83' data-llen='2330:2359'>辯乃一時薦之下文更明布席位次就席之儀故云辯獻乃薦略賤也</span><br/>
<span class='tline' id='l84' data-llen='2359:2388'>略賤則是獻訖降階獻辯擯者乃揔升之就席就席訖乃薦之　乃席</span><br/>
<span class='tline' id='l85' data-llen='2388:2417'>至四瑟　注工謂至衆也　釋曰自此盡西面北上坐論作樂及獻工</span><br/>
<span class='tline' id='l86' data-llen='2417:2446'>之事云六人者大師少師各一人上工四人皆據文而言也云禮大樂</span><br/>
<span class='tline' id='l87' data-llen='2446:2474'>衆也者對燕禮工四人而言也　僕人正至上工　注徒空至貴賤</span><br/>
<span class='tline' id='l88' data-llen='2474:2504'>釋曰云僕人正僕人之長師其佐也者以正爲長師爲衆故僕人正爲長</span><br/>
<span class='tline' id='l89' data-llen='2504:2531'><a onclick="displayPageImage('KR1d0027', 'SBCK', '017-3b' );" name="017-3b" class="pb">[017-3b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2531:2560'>僕人師爲佐也云士其吏也者以其在僕人之下故知僕人之吏吏則</span><br/>
<span class='tline' id='l91' data-llen='2560:2589'>府史之類云天子視瞭相工者見於眡瞭職文云大師少師工之長也</span><br/>
<span class='tline' id='l92' data-llen='2589:2618'>者周禮春官大師下大夫二人小師上士四人鄭注云凡樂之歌必使</span><br/>
<span class='tline' id='l93' data-llen='2618:2647'>瞽矇爲焉命其賢知者以爲大師小師是樂工之長也云杜蒯曰曠也</span><br/>
<span class='tline' id='l94' data-llen='2647:2676'>大師也者禮記檀弓文引之者證大師爲樂工之長也云於是分別工</span><br/>
<span class='tline' id='l95' data-llen='2676:2705'>及相者射禮明貴賤者對燕禮主歡不明貴賤故不分別工貴及相賤</span><br/>
<span class='tline' id='l96' data-llen='2705:2734'>■　後者徒相入　注謂相至出入　釋曰上列官之尊卑此陳先後</span><br/>
<span class='tline' id='l97' data-llen='2734:2763'>之位亦是以明貴賤者上列官之尊卑謂先言僕人正與大師後言僕</span><br/>
<span class='tline' id='l98' data-llen='2763:2792'>人士與上工是列官尊卑也此陳先後則上工與瑟在前大師少師在</span><br/>
<span class='tline' id='l99' data-llen='2792:2821'>後是先後之位旣據入時行位亦據升堂坐之先後亦依此也云凡相</span><br/>
<span class='tline' id='l100' data-llen='2821:2850'>者以工出入者欲見入時如此出時亦然　小樂正從之　注從大至</span><br/>
<span class='tline' id='l101' data-llen='2850:2880'>師也　釋曰云從大師也後升者變於燕也者燕禮樂正先升又不使小</span><br/>
<span class='tline' id='l102' data-llen='2880:2908'>樂正者彼主於樂此則略於樂故也　坐授瑟乃降注相者至之北</span><br/>
<span class='tline' id='l103' data-llen='2908:2937'>釋曰郷飲酒注云降立于西方近其事以取近其事故在西縣之北也</span><br/>
<span class='tline' id='l104' data-llen='2937:2966'>小樂至階東　注不統至在此　釋曰云不統於工明工雖衆位猶在</span><br/>
<span class='tline' id='l105' data-llen='2966:2993'><a onclick="displayPageImage('KR1d0027', 'SBCK', '017-4a' );" name="017-4a" class="pb">[017-4a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='2993:3022'>此者決燕禮工四人樂正升立于工之西在西階東不統于工此雖六</span><br/>
<span class='tline' id='l107' data-llen='3022:3051'>人衆於彼猶統于階而云西階東不變若使小樂正通之於工恐工位</span><br/>
<span class='tline' id='l108' data-llen='3051:3080'>移近西故猶統于階也　乃歌鹿鳴三終　注鹿鳴至諮事　釋曰云</span><br/>
<span class='tline' id='l109' data-llen='3080:3109'>主於講道略於勞苦者據四牡勞使臣此不用之云與諮事者謂皇皇</span><br/>
<span class='tline' id='l110' data-llen='3109:3138'>者華有諮謀諮度諮詢之事亦略之也　主人至左瑟　注工歌至節</span><br/>
<span class='tline' id='l111' data-llen='3138:3167'>也　釋曰云洗爵獻工辟正主也者案郷飲酒郷射云大師則爲之洗</span><br/>
<span class='tline' id='l112' data-llen='3167:3196'>謂君賜之樂者其餘工不爲之洗是正主法今此工六人皆爲之洗故</span><br/>
<span class='tline' id='l113' data-llen='3196:3225'>云辟正主也必知同洗者以其更無別獻之文故知同洗也云獻不用</span><br/>
<span class='tline' id='l114' data-llen='3225:3254'>觚工賤異之也者燕禮大射獻賔獻卿大夫皆用觚而獻工用爵故云</span><br/>
<span class='tline' id='l115' data-llen='3254:3283'>異之郷飲酒郷射獻同用爵者變於君故也云大師無瑟於是言左瑟</span><br/>
<span class='tline' id='l116' data-llen='3283:3312'>者節也者上言獻工下云一人拜受爵則六人皆在工内而云工不興</span><br/>
<span class='tline' id='l117' data-llen='3312:3341'>左瑟於是明大師亦入左瑟中故須云大師無瑟於是言左瑟者以其</span><br/>
<span class='tline' id='l118' data-llen='3341:3368'>六人揔當獻酒之節故揔入左瑟文不謂有瑟也一人拜受爵注</span><br/>
<span class='tline' id='l119' data-llen='3368:3397'>謂大至於席　釋曰云謂大師也言一人者工賤同之也者郷飲酒郷</span><br/>
<span class='tline' id='l120' data-llen='3397:3426'>射云大師則爲之洗則知此一人謂大師不言大師對君工賤不異其</span><br/>
<span class='tline' id='l121' data-llen='3426:3453'><a onclick="displayPageImage('KR1d0027', 'SBCK', '017-4b' );" name="017-4b" class="pb">[017-4b] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='3453:3482'>文故同之而云一人也　主人至脯醢　注輒薦之變於大夫　釋曰</span><br/>
<span class='tline' id='l123' data-llen='3482:3511'>案上文云辯獻大夫遂薦之此工得獻不待辯輒薦之故云變於大夫</span><br/>
<span class='tline' id='l124' data-llen='3511:3541'>也　使人相祭　注使人至祭酒　釋曰知祭薦祭酒者此文承一人受</span><br/>
<span class='tline' id='l125' data-llen='3541:3570'>爵薦脯醢之下明二者皆祭也若下文衆工直祭酒不祭脯醢也　大</span><br/>
<span class='tline' id='l126' data-llen='3570:3599'>師至于後　注鼓北至六寸　釋曰知鼓北是西縣之北者以其下文</span><br/>
<span class='tline' id='l127' data-llen='3599:3628'>大師少師始遷向東明此降者降在西縣之北可知云言鼔北者與鼓</span><br/>
<span class='tline' id='l128' data-llen='3628:3657'>齊面餘長在後也者案前列樂縣之時鼓在鎛南今不言在鍾磬之北</span><br/>
<span class='tline' id='l129' data-llen='3657:3686'>遥據鼓而言之者欲取形大又面向東工亦面向東故遥取鼓面也言</span><br/>
<span class='tline' id='l130' data-llen='3686:3715'>餘長在後者欲見鼔長六尺六寸工面與鼓面齊鼓有餘長在人後矣</span><br/>
<span class='tline' id='l131' data-llen='3715:3744'>言此者工與鼓前面齊後面不齊之意也云羣工陪于後三人爲列也</span><br/>
<span class='tline' id='l132' data-llen='3744:3773'>者大師少師二人上工四人今若立時三人爲列大師後有工二人少</span><br/>
<span class='tline' id='l133' data-llen='3773:3802'>師後亦有工二人故云三人爲列也云於是時小樂正亦降立於其南</span><br/>
<span class='tline' id='l134' data-llen='3802:3831'>北面者亦約遷樂於東方工西面樂正北面言亦者亦東方也云工立</span><br/>
<span class='tline' id='l135' data-llen='3831:3860'>僕人立于其側坐則在後者亦約遷樂東方時面位得知也云考工記</span><br/>
<span class='tline' id='l136' data-llen='3860:3889'>曰鼓人爲臯陶長六尺有六寸者彼云韗人爲臯陶先鄭云韗書或爲</span><br/>
<span class='tline' id='l137' data-llen='3889:3916'><a onclick="displayPageImage('KR1d0027', 'SBCK', '017-5a' );" name="017-5a" class="pb">[017-5a] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='3916:3980'><img height='20' width='20' alt='&amp;KR1382' title='KR1382' src='https://raw.githubusercontent.com/kanripo/KR-Gaiji/master/images/KR1382.png'/>玄謂<img height='20' width='20' alt='&amp;KR1382' title='KR1382' src='https://raw.githubusercontent.com/kanripo/KR-Gaiji/master/images/KR1382.png'/>者以臯陶名官<img height='20' width='20' alt='&amp;KR1382' title='KR1382' src='https://raw.githubusercontent.com/kanripo/KR-Gaiji/master/images/KR1382.png'/>即陶字從革今云鼔人者誤當作<img height='20' width='20' alt='&amp;KR1382' title='KR1382' src='https://raw.githubusercontent.com/kanripo/KR-Gaiji/master/images/KR1382.png'/>人<img height='20' width='20' alt='&amp;KR1382' title='KR1382' src='https://raw.githubusercontent.com/kanripo/KR-Gaiji/master/images/KR1382.png'/></span><br/>
<span class='tline' id='l139' data-llen='3980:4009'>人掌鼔後人誤言鼓鼓人自在地官掌敎六鼓矣云爲臯陶者鼓木之</span><br/>
<span class='tline' id='l140' data-llen='4009:4038'>名其穹隆二十版謂鼓木長六尺六寸賈侍中彼解爲晉鼓引之者證</span><br/>
<span class='tline' id='l141' data-llen='4038:4067'>鼓東西長工齊前面於後有餘之義也　乃管新宫三終　注管謂至</span><br/>
<span class='tline' id='l142' data-llen='4067:4096'>之中　釋曰云管謂吹簜者此云管上云簜故鄭合爲一事解之云其</span><br/>
<span class='tline' id='l143' data-llen='4096:4125'>篇亡其義未聞者以其堂下詩故與由庚之等同亡但上由庚由儀之</span><br/>
<span class='tline' id='l144' data-llen='4125:4154'>等有序無詩同云有其義而亡其辭此則辭義皆亡故云其義未聞云</span><br/>
<span class='tline' id='l145' data-llen='4154:4183'>笙從工而入者案燕禮云笙入立于縣中有笙入之文此上下不見笙</span><br/>
<span class='tline' id='l146' data-llen='4183:4212'>入之文故知笙從工而入也上云簜解爲竹謂笙簫之屬竹即管也今</span><br/>
<span class='tline' id='l147' data-llen='4212:4241'>此經云管巳解簜爲管復云笙從工而入者燕禮記云下管新宫笙入</span><br/>
<span class='tline' id='l148' data-llen='4241:4270'>三成則吹管者亦吹笙故兼言笙欲見笙管相將也云立于東縣之中</span><br/>
<span class='tline' id='l149' data-llen='4270:4299'>者燕禮笙入立于縣中則於此縣而言此辟射位故知立于東縣之中</span><br/>
<span class='tline' id='l150' data-llen='4299:4328'>也　卒管至上坐　注不言至其南　釋曰工人前不即遷于東者爲</span><br/>
<span class='tline' id='l151' data-llen='4328:4357'>管笙所作不以無事亂有事故待卒管大師乃東坫西面北上坐不言</span><br/>
<span class='tline' id='l152' data-llen='4357:4386'>去堂逺近當如郷射遷工阼階下之東南堂前三笴西面北上云不言</span><br/>
<span class='tline' id='l153' data-llen='4386:4413'><a onclick="displayPageImage('KR1d0027', 'SBCK', '017-5b' );" name="017-5b" class="pb">[017-5b] <img width="20"  src="/static/img/kanseki-5.png"/></a></span><br/>
<span class='tline' id='l154' data-llen='4413:4442'>縣北統於堂也者上云鼓北不統於堂者彼權立非正位故也　擯者</span><br/>
<span class='tline' id='l155' data-llen='4442:4471'>至司正　注三爵至法也　釋曰自此盡北面立論將射立司正察儀</span><br/>
<span class='tline' id='l156' data-llen='4471:4500'>安賔之事　注奠觶至多也　釋曰燕禮及此君禮司正不以觶升而</span><br/>
<span class='tline' id='l157' data-llen='4500:4529'>奠之於地比郷飲酒及郷射爲顯其威儀多自此巳後還與二郷同也</span><br/>
<span class='tline' id='l158' data-llen='4529:4558'>司射至鉤弦　注司射至作接　釋曰自此至于次論射事將至誓射</span><br/>
<span class='tline' id='l159' data-llen='4558:4588'>者及比三耦之事云司射射人也者案燕禮射人告具注云射人主此禮</span><br/>
<span class='tline' id='l160' data-llen='4588:4618'>以其或射又云射人納賔又云射人請立司正公許射人遂爲司正則射</span><br/>
<span class='tline' id='l161' data-llen='4618:4647'>人司正一人也又云乃薦司正與射人一人注天子射人司士皆下大</span><br/>
<span class='tline' id='l162' data-llen='4647:4676'>夫二人諸侯則上士其人數亦如之又曰若射則大射正爲司射注大</span><br/>
<span class='tline' id='l163' data-llen='4676:4705'>射正射人之長此篇云射人告具又曰大射正擯自此以後皆止云擯</span><br/>
<span class='tline' id='l164' data-llen='4705:4734'>擯者自阼階下請立司正公許遂爲司正則此篇司正與大射正爲一</span><br/>
<span class='tline' id='l165' data-llen='4734:4763'>人也下云公就物小射正奉決拾以笥大射正執弓注云大射正舎司</span><br/>
<span class='tline' id='l166' data-llen='4763:4792'>正親其職乃薦司正注云司正大射正是也云耦次在洗東南者此無</span><br/>
<span class='tline' id='l167' data-llen='4792:4821'>正文案郷射記云設楅横奉之南面坐奠之南北當洗此下云三耦出</span><br/>
<span class='tline' id='l168' data-llen='4821:4850'>次西行拾取矢又當北行向楅則次在洗東南矣云方持弦矢曰挾者</span><br/>
<span class='tline' id='l169' data-llen='4850:4877'><a onclick="displayPageImage('KR1d0027', 'SBCK', '017-6a' );" name="017-6a" class="pb">[017-6a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4877:4905'>以矢橫爲方郷射記云凡挾矢於二指閒横之是也　自阼至請射</span><br/>
<span class='tline' id='l171' data-llen='4905:4934'>注爲政至射禮　釋曰云爲政謂司馬也者案大宰云四曰夏官其屬</span><br/>
<span class='tline' id='l172' data-llen='4934:4963'>六十掌邦政是爲政謂司馬也云司馬政官主射禮者其屬有射人主</span><br/>
<span class='tline' id='l173' data-llen='4963:4991'>射事故司馬政官主射禮也遂告至大夫　注因告至爲于　釋曰</span><br/>
<span class='tline' id='l174' data-llen='4991:5020'>云不足則士侍於大夫與爲耦也者是以曲禮云君使士射注謂以備</span><br/>
<span class='tline' id='l175' data-llen='5020:5049'>耦是也　遂適至射器　釋曰命謂司射命之也言有司則前文司士</span><br/>
<span class='tline' id='l176' data-llen='5049:5078'>戒士射與賛者注云謂士佐執事不射者是也郷射西階前西面命弟</span><br/>
<span class='tline' id='l177' data-llen='5078:5107'>子納射器此言東面者君在阼冝向之故東面右顧者以其有司是士</span><br/>
<span class='tline' id='l178' data-llen='5107:5135'>士在西階南東面是以右顧向之　射器至而俟　注中閭至作待</span><br/>
<span class='tline' id='l179' data-llen='5135:5164'>釋曰云中閭中筭器也者郷射記云於郊則閭中據此大射故知閭中</span><br/>
<span class='tline' id='l180' data-llen='5164:5193'>中所以盛筭故云筭器也云司射矢亦止西堂下者下文云司射卒誘</span><br/>
<span class='tline' id='l181' data-llen='5193:5222'>射遂適堂西改取一个挾之是也若然司射有矢無弓在堂西有弓者</span><br/>
<span class='tline' id='l182' data-llen='5222:5251'>誤或則據司射將獻釋獲者適阼階西去扑適堂西釋弓脫決拾是時</span><br/>
<span class='tline' id='l183' data-llen='5251:5280'>弓在西堂下也　工人至莅之　注工人至之長　釋曰知工人士與</span><br/>
<span class='tline' id='l184' data-llen='5280:5309'>梓人皆司空之屬能正方圜者冬官雖士不知官屬之號見今考工記</span><br/>
<span class='tline' id='l185' data-llen='5309:5336'><a onclick="displayPageImage('KR1d0027', 'SBCK', '017-6b' );" name="017-6b" class="pb">[017-6b] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='5336:5365'>有三十官有梓人之官此工人士又與梓人同事故知冬官未亡時屬</span><br/>
<span class='tline' id='l187' data-llen='5365:5394'>司空也云能正方圜者以工巧之能知也繢人職云火以圜土以黃其</span><br/>
<span class='tline' id='l188' data-llen='5394:5423'>象方梓人職張五采之侯之類是知方圜也云一從一橫曰午謂畫物</span><br/>
<span class='tline' id='l189' data-llen='5423:5452'>也者則上文橫與距隨是也但未知從者橫者若爲用丹若爲用墨或</span><br/>
<span class='tline' id='l190' data-llen='5452:5481'>科用其一云午十字謂之先以左足履物右足隨而並立也云度尺者</span><br/>
<span class='tline' id='l191' data-llen='5481:5511'>即郷射記從如笴三尺橫如武尺二寸是也　卒畫至階下　注埽物至</span><br/>
<span class='tline' id='l192' data-llen='5511:5540'>堂下　釋曰知工人梓人司宫位在北堂下雖無正文南方不見有位</span><br/>
<span class='tline' id='l193' data-llen='5540:5570'>其人升降自北階明位在北堂下　太史至聽政　注中未至東面　釋</span><br/>
<span class='tline' id='l194' data-llen='5570:5599'>曰注引郷射者欲見太史位之所在在此也　司射至許諾　注誓猶</span><br/>
<span class='tline' id='l195' data-llen='5599:5628'>至作辭　釋曰卑者尊者射不異侯言此者以其誓云君射大侯大夫</span><br/>
<span class='tline' id='l196' data-llen='5628:5657'>射參侯士射干侯恐與尊爲耦亦各射已侯故覆言此賔與君爲耦同</span><br/>
<span class='tline' id='l197' data-llen='5657:5686'>射大侯士與大夫爲耦同射參侯以其旣與尊者爲耦不可使之別侯</span><br/>
<span class='tline' id='l198' data-llen='5686:5715'>別侯者則非耦類故也　遂比三耦　注比選至東面　釋曰云不言</span><br/>
<span class='tline' id='l199' data-llen='5715:5743'>面者以下云面故決之云大夫在門右北面士西方東面者仍依朝</span><br/>
<span class='tline' id='l200' data-llen='5743:5772'>位以其設朝之班位以來其位未改明知司射命誓及比次須還依舊</span><br/>
<span class='tline' id='l201' data-llen='5772:5799'><a onclick="displayPageImage('KR1d0027', 'SBCK', '017-7a' );" name="017-7a" class="pb">[017-7a] <img width="20"  src="/static/img/kanseki-5.png"/></a></span><br/>
<span class='tline' id='l202' data-llen='5799:5828'>位司射面皆向之而比次也若耦及侯數天子大射賔射六耦三侯畿</span><br/>
<span class='tline' id='l203' data-llen='5828:5858'>内諸侯則二侯四耦畿外諸侯大射賔射皆三侯三耦但諸侯畿外畿内</span><br/>
<span class='tline' id='l204' data-llen='5858:5887'>各有一申一屈故畿外三侯逺尊得申與天子同三耦則屈畿内二侯</span><br/>
<span class='tline' id='l205' data-llen='5887:5916'>近尊則屈四耦則申若燕射則天子諸侯例同三耦一侯而巳以其燕</span><br/>
<span class='tline' id='l206' data-llen='5916:5945'>私屈也若卿大夫士例同一侯三耦略言之數備禮記射義也　三耦</span><br/>
<span class='tline' id='l207' data-llen='5945:5974'>至北上　注未知至爲立　釋曰云未知其耦者下經始命之故云未</span><br/>
<span class='tline' id='l208' data-llen='5974:6003'>知其耦若然此經巳言面位者三耦雖未知與誰爲耦要知爲三耦故</span><br/>
<span class='tline' id='l209' data-llen='6003:6032'>立於此　司射至于次　注取弓至蔽處　釋曰云取弓矢不拾者次</span><br/>
<span class='tline' id='l210' data-llen='6032:6061'>中隱蔽處者對郷射堂西顯露之處拾取矢也　司射至誘射　注搢</span><br/>
<span class='tline' id='l211' data-llen='6061:6090'>扱至誘人　釋曰自此至東面論司射誘射之事此射人誘射與郷射</span><br/>
<span class='tline' id='l212' data-llen='6090:6119'>同但郷射往階西取弓矢此則入次取弓矢爲異然此云入次搢三挾</span><br/>
<span class='tline' id='l213' data-llen='6119:6148'>一个則巳前皆挾乗矢不改郷射亦然引論語者彼夫子敎弟子學問</span><br/>
<span class='tline' id='l214' data-llen='6148:6176'>事司射敎人射事雖不同同是敎法故引爲證也　注不南至背卿</span><br/>
<span class='tline' id='l215' data-llen='6176:6205'>釋曰案郷射誘射射卒南面揖者彼尊東或公或卿大夫位同不別故</span><br/>
<span class='tline' id='l216' data-llen='6205:6234'>司射不特尊之此大射辨尊卑尊東唯有天子命卿其餘小卿及大夫</span><br/>
<span class='tline' id='l217' data-llen='6234:6261'><a onclick="displayPageImage('KR1d0027', 'SBCK', '017-7b' );" name="017-7b" class="pb">[017-7b] <img width="20"  src="/static/img/kanseki-5.png"/></a></span><br/>
<span class='tline' id='l218' data-llen='6261:6290'>皆賔西故特尊之不背之也　注扑所至之西　釋曰云於是言立著</span><br/>
<span class='tline' id='l219' data-llen='6290:6319'>其位者案郷射司射先立所設中之西南三耦從之立於西南司射却</span><br/>
<span class='tline' id='l220' data-llen='6319:6348'>就之搢三挾一个乃誘射此則誘射卒乃始來就位者由此有次就次</span><br/>
<span class='tline' id='l221' data-llen='6348:6377'>取弓矢射訖無事乃於此立故云於是言立著其位也引郷射記者此</span><br/>
<span class='tline' id='l222' data-llen='6377:6406'>不言司射倚弓矢之處引之證此與彼記文同也　司馬至負侯　注</span><br/>
<span class='tline' id='l223' data-llen='6406:6435'>司馬至爲旌　釋曰自此盡而俟論司馬師命服不負侯之事也引天</span><br/>
<span class='tline' id='l224' data-llen='6435:6464'>子服不氏下士一人徒四人者欲見諸侯亦三侯亦使服不氏與徒爲</span><br/>
<span class='tline' id='l225' data-llen='6464:6493'>獲者也云折羽爲旌周禮司常文　司射反位　釋曰此不言先反位</span><br/>
<span class='tline' id='l226' data-llen='6493:6522'>者爲三耦始出次未有次前位無所先故不言先也　注上射至閒也</span><br/>
<span class='tline' id='l227' data-llen='6522:6551'>釋曰云上射在左便射位也者郷射亦云上射在左不云便射位者彼</span><br/>
<span class='tline' id='l228' data-llen='6551:6580'>東面位上射在北故在左不取便射位之義此次北西面位亦上射在</span><br/>
<span class='tline' id='l229' data-llen='6580:6610'>北居右故上射須在左以其發位並行及升北面就物位皆言居左履物</span><br/>
<span class='tline' id='l230' data-llen='6610:6639'>南面上射乃在右故云上射在左便射位也　注視侯至十尺　釋曰</span><br/>
<span class='tline' id='l231' data-llen='6639:6668'>弓二寸以爲侯中參侯七十弓故侯中十四尺干侯五十弓故侯中十</span><br/>
<span class='tline' id='l232' data-llen='6668:6697'>尺　司馬至去侯　注司馬至物閒　釋曰云司馬正政官之屬者非</span><br/>
<span class='tline' id='l233' data-llen='6697:6724'><a onclick="displayPageImage('KR1d0027', 'SBCK', '017-8a' );" name="017-8a" class="pb">[017-8a] <img width="20"  src="/static/img/kanseki-5.png"/></a></span><br/>
<span class='tline' id='l234' data-llen='6724:6753'>大司馬大司馬之下屬大司馬故云司馬屬案天子有大司馬卿一人</span><br/>
<span class='tline' id='l235' data-llen='6753:6782'>小司馬中大夫二人此雖諸侯禮亦應有小司馬號爲司馬正也知適</span><br/>
<span class='tline' id='l236' data-llen='6782:6811'>下物由上射後東過也者案郷射司馬命去侯時由上射後過至下射</span><br/>
<span class='tline' id='l237' data-llen='6811:6840'>西西南面揚弓命去侯故引郷射證此亦在物閒西南面也　負侯至</span><br/>
<span class='tline' id='l238' data-llen='6840:6869'>聲止　注宮爲至爲磬　釋曰云宫爲君商爲臣樂記文云聲和相生</span><br/>
<span class='tline' id='l239' data-llen='6869:6898'>者宫生徵徵生商而云相生者雖隔徵亦是相生之義也云聲和者宫</span><br/>
<span class='tline' id='l240' data-llen='6898:6927'>数八十一商數七十二彈宫則商應故云聲和也引郷射者彼臣禮下</span><br/>
<span class='tline' id='l241' data-llen='6927:6956'>云諾聲不絕不言宫商引之證與此不同之意　授獲至而俟　注大</span><br/>
<span class='tline' id='l242' data-llen='6956:6985'>侯至非也　釋曰云大侯服不氏負侯徒一人居乏相代而獲者上注</span><br/>
<span class='tline' id='l243' data-llen='6985:7014'>引周禮服不氏下士一人徒四人是以鄭分之於三侯之上大侯尊故</span><br/>
<span class='tline' id='l244' data-llen='7014:7043'>使服不氏與一徒居乏自餘徒三人分之於二侯徒以少一人不得相</span><br/>
<span class='tline' id='l245' data-llen='7043:7072'>代也引郷射者此文不具冝與彼同　司馬至反位　注拾遂至之南</span><br/>
<span class='tline' id='l246' data-llen='7072:7101'>釋曰引郷射者於此司馬不言位冝與郷射同故引爲證　獲而未釋</span><br/>
<span class='tline' id='l247' data-llen='7101:7131'>獲　注但言至爲舎　釋曰云但言獲未釋筭者鄭注郷射云但大言獲</span><br/>
<span class='tline' id='l248' data-llen='7131:7160'>此注不言大省文也　上射至反位　注上射至皆袒　釋曰云上射</span><br/>
<span class='tline' id='l249' data-llen='7160:7187'><a onclick="displayPageImage('KR1d0027', 'SBCK', '017-8b' );" name="017-8b" class="pb">[017-8b] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='7187:7216'>降三等者諸侯階有七等言三等者欲明下射中等是降一等之上下</span><br/>
<span class='tline' id='l251' data-llen='7216:7245'>下射過向西畔由右故上射至地待之乃得二人並行上射於左也云</span><br/>
<span class='tline' id='l252' data-llen='7245:7274'>與升射者相左交于階前者降射者仍南行故得階前交往來也云上</span><br/>
<span class='tline' id='l253' data-llen='7274:7303'>射於左由下射階上少右乃降待之者此鄭解在階下而上射得在左</span><br/>
<span class='tline' id='l254' data-llen='7303:7332'>之意由下射階上少右向西畔乃降上射於地待之故並行時得上射</span><br/>
<span class='tline' id='l255' data-llen='7332:7361'>在左也云凡射皆袒者案郷射命三耦各與其耦讓取弓矢拾三耦取</span><br/>
<span class='tline' id='l256' data-llen='7361:7390'>弓遂至卒射云脫決拾襲而俟于堂西南面此則前遂命三耦取弓矢</span><br/>
<span class='tline' id='l257' data-llen='7390:7419'>于次不言袒至此亦言襲故須言凡射皆袒決在此不見袒亦袒可知</span><br/>
<span class='tline' id='l258' data-llen='7419:7448'>也　三耦至反位　釋曰云司射去扑倚于西階西適阼階下北面告</span><br/>
<span class='tline' id='l259' data-llen='7448:7477'>于公者案郷射司射去扑倚于西階之西升堂北面告于賔曰三耦卒</span><br/>
<span class='tline' id='l260' data-llen='7477:7506'>射注云去扑乃升不敢佩刑器即尊者之側此不升堂而在阼階下而</span><br/>
<span class='tline' id='l261' data-llen='7506:7535'>亦去扑者尊公故也　司馬至相左　注出出至適次　釋曰自此至</span><br/>
<span class='tline' id='l262' data-llen='7535:7564'>興反位論取矢設楅云出於次也袒時亦適次者以此而言則袒時入</span><br/>
<span class='tline' id='l263' data-llen='7564:7593'>次今更出次知不在位上袒而入次取弓者凡袒襲皆隱處郷射無次</span><br/>
<span class='tline' id='l264' data-llen='7593:7621'>司馬適堂西袒執弓矢不在位此大射有次明入次袒不在位可知</span><br/>
<span class='tline' id='l265' data-llen='7621:7648'><a onclick="displayPageImage('KR1d0027', 'SBCK', '017-9a' );" name="017-9a" class="pb">[017-9a] <img width="20"  src="/static/img/kanseki-5.png"/></a></span><br/>
<span class='tline' id='l266' data-llen='7648:7677'>注此出至降之　釋曰此出于下射之南還其後而降之者郷射文此</span><br/>
<span class='tline' id='l267' data-llen='7677:7704'>亦然故引爲證也小臣至爲畢注畢所至東肆　釋曰云畢所以</span><br/>
<span class='tline' id='l268' data-llen='7704:7733'>敎助執事者以畢是助載鼎實之物故司馬執弓爲畢以指授若周禮</span><br/>
<span class='tline' id='l269' data-llen='7733:7762'>執殳以爲鞭度然引郷射禮文者證經設楅故亦當洗　司射至于公</span><br/>
<span class='tline' id='l270' data-llen='7762:7791'>注倚扑至聞之　釋曰自此盡未降請君行第二畨射并命耦之事云</span><br/>
<span class='tline' id='l271' data-llen='7791:7820'>倚扑者將即君前不敢佩刑器也者上以去扑告君不注至此乃注者</span><br/>
<span class='tline' id='l272' data-llen='7820:7849'>彼告在阼階下逺君故不注至此升堂乃注義與彼同也上不升者以</span><br/>
<span class='tline' id='l273' data-llen='7849:7878'>告以三耦射射卒事緩故在下此告欲諸公卿大夫徧聞也故升但升</span><br/>
<span class='tline' id='l274' data-llen='7878:7907'>者是其正故郷射升堂大射告公故前在堂下此升者欲公卿聞之故</span><br/>
<span class='tline' id='l275' data-llen='7907:7936'>也　司射至北上　注適次至面立　釋曰云告于大夫曰請降者以</span><br/>
<span class='tline' id='l276' data-llen='7936:7965'>諸公卿在上故請大夫降郷射降告主人與賔爲耦遂告于大夫又曰</span><br/>
<span class='tline' id='l277' data-llen='7965:7994'>賔主人與大夫皆未降注云言未降者見其志在射大夫未降者彼臣</span><br/>
<span class='tline' id='l278' data-llen='7994:8023'>禮主人與賔皆卑故大夫未降與此異也云適次由次前而北西面立</span><br/>
<span class='tline' id='l279' data-llen='8023:8052'>者上云司射等適次謂入次中此適次者大夫降自西階東行適次所</span><br/>
<span class='tline' id='l280' data-llen='8052:8081'>過向堂東西面立因過次爲適次非入次也　司射至爲上　注爲上</span><br/>
<span class='tline' id='l281' data-llen='8081:8108'><a onclick="displayPageImage('KR1d0027', 'SBCK', '017-9b' );" name="017-9b" class="pb">[017-9b] <img width="20"  src="/static/img/kanseki-5.png"/></a></span><br/>
<span class='tline' id='l282' data-llen='8108:8137'>至之上　釋曰云爲上居羣士之上者若是士與大夫之尊者爲耦故</span><br/>
<span class='tline' id='l283' data-llen='8137:8166'>居羣士之上也鄭云羣士之上者旣爲上射恐在大夫之上故云羣士</span><br/>
<span class='tline' id='l284' data-llen='8166:8195'>之上是以下注云士雖爲上射其辭猶尊大夫也若然國皆有三卿五</span><br/>
<span class='tline' id='l285' data-llen='8195:8224'>大夫三耦六人而巳而云使士爲耦者卿大夫或有故或出使容其不</span><br/>
<span class='tline' id='l286' data-llen='8224:8253'>足使士備耦之法也　注言未至在射　釋曰言未者後當降故云未</span><br/>
<span class='tline' id='l287' data-llen='8253:8282'>也若終不射不得言未是以郷射記云衆賔不與射者不降注不以無</span><br/>
<span class='tline' id='l288' data-llen='8282:8311'>事亂有事是不射不得云未也　遂命至挾之　注此命至未訖　釋</span><br/>
<span class='tline' id='l289' data-llen='8311:8340'>曰自此盡襲反位論命拾取矢之事鄭知此是命入次之事者上來未</span><br/>
<span class='tline' id='l290' data-llen='8340:8369'>有三耦入次袒決遂之事又下文乃云一耦出明此是命入次之事若</span><br/>
<span class='tline' id='l291' data-llen='8369:8398'>然司射命訖當反位不言者以其三耦入次出乃當作取矢待作取矢</span><br/>
<span class='tline' id='l292' data-llen='8398:8427'>即是事未訖故不言反位也仍未知令入次之後未出之閒且在西方</span><br/>
<span class='tline' id='l293' data-llen='8427:8456'>位且在階下位二者雖無文以事緩急言之三耦入次出則作之宜在</span><br/>
<span class='tline' id='l294' data-llen='8456:8485'>階下位於義可也又郷射云司射反位者司射反位則有三耦位得言</span><br/>
<span class='tline' id='l295' data-llen='8485:8514'>反位此曰射位在西方去次逺又曰射位若階下去次亦逺不得言反</span><br/>
<span class='tline' id='l296' data-llen='8514:8542'>故不言也　上射至面揖注横弓至爲阻　釋曰云左還反其位母</span><br/>
<span class='tline' id='l297' data-llen='8542:8570'><a onclick="displayPageImage('KR1d0027', 'SBCK', '017-10a' );" name="017-10a" class="pb">[017-10a] <img width="20"  src="/static/img/kanseki-5.png"/></a></span><br/>
<span class='tline' id='l298' data-llen='8570:8599'>周右還而反東面也者母周者左還行至位即位右還而反東面是還</span><br/>
<span class='tline' id='l299' data-llen='8599:8628'>不周也云君在阼還周則下射將背之者上射左還巳還背君而據下</span><br/>
<span class='tline' id='l300' data-llen='8628:8657'>射而言者上射去君逺故據下射而言以其下射若右還周爲背君若</span><br/>
<span class='tline' id='l301' data-llen='8657:8686'>左還向東覆即右還西面是不背君周即背故也　下射至面揖　注</span><br/>
<span class='tline' id='l302' data-llen='8686:8715'>横弓至便也　釋曰云横弓亦南踣弓也者謂南踣弓以左手仰執弓</span><br/>
<span class='tline' id='l303' data-llen='8715:8744'>裏以覆右手於弓表向下取矢亦便也上射下射俱南踣弓者取背君</span><br/>
<span class='tline' id='l304' data-llen='8744:8772'>向南爲順故也　兼挾至面揖注内還至可也　釋曰云不皆右還</span><br/>
<span class='tline' id='l305' data-llen='8772:8801'>亦以君在阼嫌下射故左還而背之者若上下俱向内是相向爲順若</span><br/>
<span class='tline' id='l306' data-llen='8801:8830'>上射左還是不故背君若下射右還背君少亦左還初時面向君轉身</span><br/>
<span class='tline' id='l307' data-llen='8830:8859'>南向背君多似故背君故不左還也云上以陽爲内下以隂爲内因其</span><br/>
<span class='tline' id='l308' data-llen='8859:8888'>冝可也者上射東面左還時以左手還取東相陽方爲内下射西面右</span><br/>
<span class='tline' id='l309' data-llen='8888:8917'>還時以右手還取西相隂方爲内隨其隂陽得左右相向是因其冝也</span><br/>
<span class='tline' id='l310' data-llen='8917:8947'>揖以至於左　注以猶至東面　釋曰云言以者耦之事成於此意相人</span><br/>
<span class='tline' id='l311' data-llen='8947:8976'>耦也者揖不須言以今云以者必有義意故鄭云言以者耦之事成於</span><br/>
<span class='tline' id='l312' data-llen='8976:9005'>此謂成於此拾取矢以其取矢後一畨了更無事故云成於此人意相</span><br/>
<span class='tline' id='l313' data-llen='9005:9033'><a onclick="displayPageImage('KR1d0027', 'SBCK', '017-10b' );" name="017-10b" class="pb">[017-10b] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='9033:9062'>存耦也云上射轉居左便其反位也者位在次北西面是以上射居左</span><br/>
<span class='tline' id='l315' data-llen='9062:9091'>至次北右還西面便也云上射少北乃東面知不少南者以其次在楅</span><br/>
<span class='tline' id='l316' data-llen='9091:9120'>東南北面揖時巳在次西面故知上射少北乃東面得東當次也　大</span><br/>
<span class='tline' id='l317' data-llen='9120:9149'>史至而俟　注先猶至南末　釋曰此不見執筭之人案郷射命釋獲</span><br/>
<span class='tline' id='l318' data-llen='9149:9177'>者釋獲者執鹿中一人執筭以從之彼臣禮官少釋獲者自執中設</span><br/>
<span class='tline' id='l319' data-llen='9177:9206'>之尚使人執筭況國君官臣多大史不自執中豈得自執筭明亦使人</span><br/>
<span class='tline' id='l320' data-llen='9206:9235'>執之云小臣師退反東堂下位者其位以見篇首也引郷射者證筭以</span><br/>
<span class='tline' id='l321' data-llen='9235:9264'>南末爲順也　司射至不與　注離猶至作魁　釋曰中謂中侯注不</span><br/>
<span class='tline' id='l322' data-llen='9264:9293'>言可知云離猶過也獵也者謂矢過獵因著維與綱二者云侯有上下</span><br/>
<span class='tline' id='l323' data-llen='9293:9322'>綱其邪制躬舌之角者爲維者案梓人云上綱與下綱出舌㝷縜寸焉</span><br/>
<span class='tline' id='l324' data-llen='9322:9351'>注綱所以繫侯於植者也上下皆出舌一㝷者亦人張手之節也鄭司</span><br/>
<span class='tline' id='l325' data-llen='9351:9380'>農云縜籠綱者維持侯者若然則綱與維皆用繩爲之又以布爲縜籠</span><br/>
<span class='tline' id='l326' data-llen='9380:9409'>綱然後以上个下个邊綴著縜兩頭以綱繫著植維者於上个下个上</span><br/>
<span class='tline' id='l327' data-llen='9409:9438'>下躬兩頭皆有角又以小繩綴角繫著植故矢或離綱或離維也云或</span><br/>
<span class='tline' id='l328' data-llen='9438:9467'>曰維當爲絹絹綱耳者鄭更爲一解絹則維也云絹綱耳者以絹為綱</span><br/>
<span class='tline' id='l329' data-llen='9467:9495'><a onclick="displayPageImage('KR1d0027', 'SBCK', '017-11a' );" name="017-11a" class="pb">[017-11a] <img width="20"  src="/static/img/kanseki-5.png"/></a></span><br/>
<span class='tline' id='l330' data-llen='9495:9523'>耳離著絹也云衆當中鵠者大射鵠則梓人云張皮侯而棲鵠是也</span><br/>
<span class='tline' id='l331' data-llen='9523:9552'>唯公至皆獲　注植中至釋獲　釋曰云中三侯皆釋獲則離維綱及</span><br/>
<span class='tline' id='l332' data-llen='9552:9581'>揚觸梱復亦釋之不言者以中爲主也　注傳告服不　釋曰據在大</span><br/>
<span class='tline' id='l333' data-llen='9581:9610'>侯而言告服不則參侯干侯告可知舉逺見近　司射至反位　注貫</span><br/>
<span class='tline' id='l334' data-llen='9610:9639'>猶至作關　釋曰案上文離維綱公則釋獲言之則此云不中不釋筭</span><br/>
<span class='tline' id='l335' data-llen='9639:9648'>者據除君而言也</span><br/>
<span class='tline' id='l336' data-llen='9648:9657'>儀禮䟽卷第十七</span><br/>
<span class='tline' id='l337' data-llen='9657:9685'><a onclick="displayPageImage('KR1d0027', 'SBCK', '017-11b' );" name="017-11b" class="pb">[017-11b] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
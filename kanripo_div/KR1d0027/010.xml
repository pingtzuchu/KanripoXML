<div id="txtcont" class="span9" style="position: relative;">
    <p><br/>
<span class='tline' id='l9' data-llen='218:245'><a onclick="displayPageImage('KR1d0027', 'SBCK', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='245:253'>儀禮䟽卷第十</span><br/>
<span class='tline' id='l11' data-llen='253:282'>　　　　唐朝散大夫行太學博士弘文館學士臣賈　公彦　等撰</span><br/>
<span class='tline' id='l12' data-llen='282:311'>賔北至賔東　釋曰自此至司正降復位論堂上堂下徧行旅酬之事</span><br/>
<span class='tline' id='l13' data-llen='311:340'>云取俎西之觶者謂前一人舉觶奠于薦右今爲旅酬而舉之前主人</span><br/>
<span class='tline' id='l14' data-llen='340:369'>酬賔奠于薦東者不舉故言俎西以别之云主人降席不云自南方北</span><br/>
<span class='tline' id='l15' data-llen='369:398'>方者案下記云主人介凡升席自比方降席自南方指此文也　注初</span><br/>
<span class='tline' id='l16' data-llen='398:427'>起至遺矣　釋曰云凡旅酬者少長以齒以下並是郷飲酒義文是以</span><br/>
<span class='tline' id='l17' data-llen='427:456'>彼云賔酬主人主人酬介介酬衆賔少長以齒終於沃洗者焉知其能</span><br/>
<span class='tline' id='l18' data-llen='456:485'>弟長而無遺矣案下記云主人之賛者西面北上不與注云賛佐也謂</span><br/>
<span class='tline' id='l19' data-llen='485:514'>主人之屬佐助主人禮事徹鼏沃盥設薦俎者與及也不及謂不及獻</span><br/>
<span class='tline' id='l20' data-llen='514:543'>酒言不及獻酒則旅酬亦不與旅酬所以酬正獻也記又云無筭爵然</span><br/>
<span class='tline' id='l21' data-llen='543:572'>後與若然此旅酬得終於沃洗者鄭解酬之大法欲見堂上賔主人之</span><br/>
<span class='tline' id='l22' data-llen='572:601'>黨無不與故鄭君連引無筭爵旅酬而言終沃洗也其實此時未及沃</span><br/>
<span class='tline' id='l23' data-llen='601:630'>洗也　注旅酬同階禮殺　釋曰決上正酬時不同階今同階故云禮</span><br/>
<span class='tline' id='l24' data-llen='630:659'>殺也　注其酌至如之　釋曰知西南面授介者案賔酬主人時於阼</span><br/>
<span class='tline' id='l25' data-llen='659:686'><a onclick="displayPageImage('KR1d0027', 'SBCK', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='686:715'>階上東南面向之則知此主人酬介于西階上西南面可知云自此巳</span><br/>
<span class='tline' id='l27' data-llen='715:744'>下旅酬酌者亦如之者謂亦如主人酬介其酬酌介實觶西南面授之</span><br/>
<span class='tline' id='l28' data-llen='744:773'>以其旅酬皆西階上故也　注旅序至别之　釋曰上文作相爲司正</span><br/>
<span class='tline' id='l29' data-llen='773:802'>注云將留賔爲有懈惰立司正以監之今以賔主及介旅酬不監之至</span><br/>
<span class='tline' id='l30' data-llen='802:831'>衆賔乃監者以其主人與賔介習禮巳乆又各一位不嫌失禮至於衆</span><br/>
<span class='tline' id='l31' data-llen='831:860'>賔旣不乆習禮又同在一位恐其失禮故須監之也云某者衆賔姓也</span><br/>
<span class='tline' id='l32' data-llen='860:889'>者以某在子上故知是衆賔姓也若單言某則是字故郷射云某酬某</span><br/>
<span class='tline' id='l33' data-llen='889:918'>子注云某者字也云同姓則以伯仲別之者但此衆賔之内有同姓司</span><br/>
<span class='tline' id='l34' data-llen='918:947'>正命之則呼伯仲別之也云又同則以且字別之者爲同姓之中有伯</span><br/>
<span class='tline' id='l35' data-llen='947:976'>仲同者則以某甫且字別之也　司正至東面　注辟受至北面　釋</span><br/>
<span class='tline' id='l36' data-llen='976:1005'>曰司正初時在堂上西階西北面命受酬者訖退立于西序端東面者</span><br/>
<span class='tline' id='l37' data-llen='1005:1034'>一則案此下文衆受酬者受自左即是司正立處故須辟之二則東面</span><br/>
<span class='tline' id='l38' data-llen='1034:1063'>時賛上賛下便也云始升相西階西北面者雖無正文以衆賔之席在</span><br/>
<span class='tline' id='l39' data-llen='1063:1092'>賔西南面介酬在西階上司正升相旅當在西階西北面命賔故知位</span><br/>
<span class='tline' id='l40' data-llen='1092:1121'>如此也　受酬者自介右　注由介至故位　釋曰北面以東爲右故</span><br/>
<span class='tline' id='l41' data-llen='1121:1148'><a onclick="displayPageImage('KR1d0027', 'SBCK', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='1148:1177'>鄭云由介東也云尊介使不失故位者凡授受之法者授由其右受由</span><br/>
<span class='tline' id='l43' data-llen='1177:1206'>其左即下文衆受酬者是也此受介酬者應自介左而自介右者介位</span><br/>
<span class='tline' id='l44' data-llen='1206:1235'>在西故云尊介使不失故位也　衆受至自左　注後將至酬者　釋</span><br/>
<span class='tline' id='l45' data-llen='1235:1264'>曰言衆受酬者謂上衆賔之内爲首者一人自介右受之自第二以下</span><br/>
<span class='tline' id='l46' data-llen='1264:1293'>并堂下衆賔皆自左受之言變於介者即是授受之常法也　注辯辯</span><br/>
<span class='tline' id='l47' data-llen='1293:1322'>至階上　釋曰引郷射者彼禮與此同經直言辯不云遂酬在下者皆</span><br/>
<span class='tline' id='l48' data-llen='1322:1351'>升受酬于西階上者文不具故引以證也　司正降復位　注觶南之</span><br/>
<span class='tline' id='l49' data-llen='1351:1380'>位　釋曰復位者以相旅畢堂上無事故降復觶南之位　使二至荅</span><br/>
<span class='tline' id='l50' data-llen='1380:1409'>拜　注二人至盥洗　釋曰自此至無筭樂論賔主燕坐爵樂無數之</span><br/>
<span class='tline' id='l51' data-llen='1409:1438'>事云賔介席末荅拜者賔於席西南面荅拜介於席南東面荅云二人</span><br/>
<span class='tline' id='l52' data-llen='1438:1467'>亦主人之吏者亦上一人舉觶是主人之吏以其主人使之故知皆是</span><br/>
<span class='tline' id='l53' data-llen='1467:1496'>主人之吏也云若有大夫則舉觶于賔與大夫者以其大夫尊於介故</span><br/>
<span class='tline' id='l54' data-llen='1496:1525'>也引燕禮者證此二人舉觶將盥時亦於洗南西面北上以次盥手也</span><br/>
<span class='tline' id='l55' data-llen='1525:1554'>注於席末拜　釋曰言席末拜者賔在席西南面介在席南東面以其</span><br/>
<span class='tline' id='l56' data-llen='1554:1583'>俱是荅拜故同前席末拜也　皆進至其所　釋曰言皆進者一人之</span><br/>
<span class='tline' id='l57' data-llen='1583:1610'><a onclick="displayPageImage('KR1d0027', 'SBCK', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1610:1639'>賔所奠觶于薦西一人之介所奠觶于薦南　注賔言至異文　釋曰</span><br/>
<span class='tline' id='l59' data-llen='1639:1668'>尊者得卑者物言取是以家語云定公假馬於季氏孔子曰君於臣有</span><br/>
<span class='tline' id='l60' data-llen='1668:1697'>取無假故賔尊言取介卑言受也　司正至以俎　釋曰云司正升自</span><br/>
<span class='tline' id='l61' data-llen='1697:1726'>西階受命于主人此不言阼階上受案郷射司正升自西階阼階上受</span><br/>
<span class='tline' id='l62' data-llen='1726:1755'>命于主人適西階上北面請坐於賔則此亦同彼云主人曰請坐于賔</span><br/>
<span class='tline' id='l63' data-llen='1755:1784'>者亦是使司正傳語於賔也　注至此至貴者　釋曰自此以上皆立</span><br/>
<span class='tline' id='l64' data-llen='1784:1813'>行禮人皆勞倦故請坐於賔也云酒清肴乾者案聘義云酒清人渇而</span><br/>
<span class='tline' id='l65' data-llen='1813:1842'>不敢飲也肉乾人飢而不敢食也彼上云聘射之禮至大禮也則是聘</span><br/>
<span class='tline' id='l66' data-llen='1842:1871'>射皆有飲酒禮故此郷飲酒引之云賔主百拜者樂記文彼是飲酒禮</span><br/>
<span class='tline' id='l67' data-llen='1871:1900'>與此同故引而相證但此郷飲酒之禮雖無百拜舉全數而言也云強</span><br/>
<span class='tline' id='l68' data-llen='1900:1929'>有力者亦聘義文言此者欲見自此以前未得安坐飲食也云張而不</span><br/>
<span class='tline' id='l69' data-llen='1929:1958'>弛弛而不張非文武之道者此雜記文略而言之此以弓弩喻行禮之</span><br/>
<span class='tline' id='l70' data-llen='1958:1987'>法張而不弛以喻旅酬巳前立行禮弛而不張喻無筭爵以後坐食一</span><br/>
<span class='tline' id='l71' data-llen='1987:2016'>張一弛是文武之道張而不弛弛而不張非文武之道故後須坐也云</span><br/>
<span class='tline' id='l72' data-llen='2016:2045'>俎者肴之貴者謂骨體貴而肉賤故云肴之貴者云辭之者不敢以禮</span><br/>
<span class='tline' id='l73' data-llen='2045:2072'><a onclick="displayPageImage('KR1d0027', 'SBCK', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='2072:2101'>殺當貴者自旅以前立行禮是盛自此後無筭爵坐以禮謂之殺故今</span><br/>
<span class='tline' id='l75' data-llen='2101:2130'>將坐辭以俎不敢以禮殺當貴者案燕禮司正奠觶于中庭請徹俎而</span><br/>
<span class='tline' id='l76' data-llen='2130:2159'>坐此禮司正監旅訖二人舉觶後將行無筭爵始請坐于賔不同者燕</span><br/>
<span class='tline' id='l77' data-llen='2159:2188'>禮司正之前云二人致爵三舉旅得爵多故司正奠時即坐燕此禮由</span><br/>
<span class='tline' id='l78' data-llen='2188:2217'>來未行旅酬故使二人舉觶徹俎後乃坐也　司正降階　注西階至</span><br/>
<span class='tline' id='l79' data-llen='2217:2246'>之義　釋曰云弟子賔之少者以其稱弟子故知是賔之少者西階前</span><br/>
<span class='tline' id='l80' data-llen='2246:2275'>命之故知賔弟子賔敬主人而使弟子徹俎故云賔之義也　司正至</span><br/>
<span class='tline' id='l81' data-llen='2275:2304'>席端　釋曰司正降階前命弟子徹俎訖即升立于席端弟子仍未徹</span><br/>
<span class='tline' id='l82' data-llen='2304:2333'>俎故鄭云待事也　賔降階至南面　釋曰皆立者將取俎以授人遵</span><br/>
<span class='tline' id='l83' data-llen='2333:2362'>不北面者以其尊故席東南面向主人　注皆立至爲全　釋曰云皆</span><br/>
<span class='tline' id='l84' data-llen='2362:2391'>立相須徹俎也者須待也受俎之人一時徹而授之也云遵者謂此郷</span><br/>
<span class='tline' id='l85' data-llen='2391:2420'>之人仕至大夫者也者以郷射云大夫若有遵者入門左注云謂此郷</span><br/>
<span class='tline' id='l86' data-llen='2420:2449'>之人爲大夫者也謂之遵者方以禮樂化民欲其遵法之也旣云大夫</span><br/>
<span class='tline' id='l87' data-llen='2449:2478'>若有遵明士不得有遵又士立于下不得升堂故知此遵是大夫也云</span><br/>
<span class='tline' id='l88' data-llen='2478:2507'>或有無者下文云賔若有遵言若者不定之辭故知或有或無也云來</span><br/>
<span class='tline' id='l89' data-llen='2507:2534'><a onclick="displayPageImage('KR1d0027', 'SBCK', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2534:2563'>不來用時事耳者言來之與不來事在當時故云用時事耳　賔取至</span><br/>
<span class='tline' id='l91' data-llen='2563:2592'>皆降　釋曰主人取俎還授弟子弟子以降自西階案燕禮膳宰徹公</span><br/>
<span class='tline' id='l92' data-llen='2592:2621'>俎降自阼階與此不同者彼公不降故宰夫降阼階此主人降自阼階</span><br/>
<span class='tline' id='l93' data-llen='2621:2650'>故弟子降自西階也　注取俎至之位　釋曰云取俎者皆郷其席者</span><br/>
<span class='tline' id='l94' data-llen='2650:2679'>以其俎在席前郷席取俎還轉授之故經皆言還授也云旣授弟子皆</span><br/>
<span class='tline' id='l95' data-llen='2679:2708'>降復初入之位者以其下云揖讓如初升故知此降時亦復初入之位</span><br/>
<span class='tline' id='l96' data-llen='2708:2737'>位在東階西階相讓也　說屨至升坐　釋曰自此以下至再拜論無</span><br/>
<span class='tline' id='l97' data-llen='2737:2766'>筭爵飲酒禮終送賔之事也云如初升坐者謂賔主初入揖讓而升堂</span><br/>
<span class='tline' id='l98' data-llen='2766:2795'>升堂雖同前則升堂立此則即席坐與前異也　注說屨至爲稅　釋</span><br/>
<span class='tline' id='l99' data-llen='2795:2824'>曰云說屨者爲安燕當坐也者凡堂上行禮之法立行禮不說屨坐則</span><br/>
<span class='tline' id='l100' data-llen='2824:2853'>說屨屨空則不冝陳於側故降說屨然後升坐也云說屨主人先左賔</span><br/>
<span class='tline' id='l101' data-llen='2853:2882'>先右者案曲禮云上於東階則先右足上於西階則先左足鄭注云近</span><br/>
<span class='tline' id='l102' data-llen='2882:2911'>於相郷敬也案玉藻著屨之法坐左納右坐右納左今說之亦北面郷</span><br/>
<span class='tline' id='l103' data-llen='2911:2940'>階主人先坐左賔先坐右亦取近於相郷敬之義也　乃羞　注羞進</span><br/>
<span class='tline' id='l104' data-llen='2940:2969'>至賢也　釋曰知所進者狗胾醢者案下記云其牲狗禮記又云薦羞</span><br/>
<span class='tline' id='l105' data-llen='2969:2996'><a onclick="displayPageImage('KR1d0027', 'SBCK', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='2996:3025'>不踰牲則所羞者狗胾也但醢是舊作之物諸經又不見以狗作醢則</span><br/>
<span class='tline' id='l107' data-llen='3025:3054'>胾必狗也醢則當兼有餘牲也云郷設骨體所以致敬也今進羞所以</span><br/>
<span class='tline' id='l108' data-llen='3054:3083'>盡愛也者骨體貴人不食故云致敬胾醢賤人所食故云盡愛也　無</span><br/>
<span class='tline' id='l109' data-llen='3083:3112'>筭爵　注筭數至皆是　釋曰引郷射禮者證此無筭爵從首至末更</span><br/>
<span class='tline' id='l110' data-llen='3112:3140'>從上至下唯醉乃止鄭云皆是者從首至末皆是行無筭爵之義無</span><br/>
<span class='tline' id='l111' data-llen='3140:3169'>筭樂　注燕樂至無筭　釋曰云燕樂亦無數者亦上無筭爵也案上</span><br/>
<span class='tline' id='l112' data-llen='3169:3198'>升歌笙閒合樂皆三終言有數此即無也云或閒或合盡歡而止也者</span><br/>
<span class='tline' id='l113' data-llen='3198:3227'>以其不言風雅故知或閒如上閒歌用小雅也或合用二南也言或閒</span><br/>
<span class='tline' id='l114' data-llen='3227:3256'>或合者於後科用其一但不並用也引春秋者彼是國君禮此是大夫</span><br/>
<span class='tline' id='l115' data-llen='3256:3285'>禮見其異也但無筭之樂還依尊卑用之案春秋爲季札所歌大雅與</span><br/>
<span class='tline' id='l116' data-llen='3285:3314'>頌者但季札請觀周樂魯爲之盡陳又魯周公之後歌樂得與元侯同</span><br/>
<span class='tline' id='l117' data-llen='3314:3343'>故無筭之樂雅頌並作也　賔出奏陔　注陔陔至皆出　釋曰云陔</span><br/>
<span class='tline' id='l118' data-llen='3343:3372'>陔夏也者周禮鍾師有陔夏故云陔夏也云周禮鍾師以鍾鼓奏九夏</span><br/>
<span class='tline' id='l119' data-llen='3372:3401'>者案鍾師云凡樂事以鍾鼓奏九夏王夏肆夏昭夏納夏章夏齊夏族</span><br/>
<span class='tline' id='l120' data-llen='3401:3430'>夏祴夏驁夏杜子春云王出入奏王夏尸出入奏肆夏牲出入奏昭夏</span><br/>
<span class='tline' id='l121' data-llen='3430:3457'><a onclick="displayPageImage('KR1d0027', 'SBCK', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='3457:3486'>四方賔來奏納夏臣有功奏章夏夫人祭奏齊夏族人侍奏族夏客醉</span><br/>
<span class='tline' id='l123' data-llen='3486:3515'>而出奏陔夏公出入奏驁夏言以鍾鼓者庭中先擊鍾却擊鼓而奏此</span><br/>
<span class='tline' id='l124' data-llen='3515:3544'>九夏故云是奏陔夏則有鍾鼓矣云鍾鼓者天子諸侯備用之者鍾師</span><br/>
<span class='tline' id='l125' data-llen='3544:3573'>天子禮有鍾鼓大射諸侯禮亦具有鍾鼓故云天子諸侯備用之云大</span><br/>
<span class='tline' id='l126' data-llen='3573:3602'>夫士鼓而巳者案郷射云不鼓不釋明無鍾可知此且語鍾鼓若用九</span><br/>
<span class='tline' id='l127' data-llen='3602:3631'>夏則尊卑不同天子則九夏俱作諸侯則不用王夏得奏其肆夏以下</span><br/>
<span class='tline' id='l128' data-llen='3631:3660'>大夫以下據此文用陔夏其餘無文云葢建于阼階之西南鼓者據此</span><br/>
<span class='tline' id='l129' data-llen='3660:3689'>奏陔夏之時其鼓約大射建鼓在阼階西南鼓而知無正文故云葢彼</span><br/>
<span class='tline' id='l130' data-llen='3689:3718'>注云鼓不在東縣南爲君也此郷大夫無東縣直有一鼓而巳故縣在</span><br/>
<span class='tline' id='l131' data-llen='3718:3747'>阼階之西南郷主人也引郷射者證賔出逺近陔作之義云賔出衆賔</span><br/>
<span class='tline' id='l132' data-llen='3747:3776'>皆出者經賔據正賔不言衆賔與介則賔出之時衆賔與介俱出可知</span><br/>
<span class='tline' id='l133' data-llen='3776:3805'>主人至再拜　注門東至終也　釋曰云門東西面拜也者此約主人</span><br/>
<span class='tline' id='l134' data-llen='3805:3834'>迎賔之時門東西面拜今送賔還依此位立也云賔介不荅拜禮有終</span><br/>
<span class='tline' id='l135' data-llen='3834:3863'>也者於迎賔介時賔介荅拜今送賔主人再拜若賔介荅拜是行禮無</span><br/>
<span class='tline' id='l136' data-llen='3863:3891'>終畢故賔介不荅是禮有終也不言衆賔者迎送俱不拜故不言也</span><br/>
<span class='tline' id='l137' data-llen='3891:3918'><a onclick="displayPageImage('KR1d0027', 'SBCK', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='3918:3947'>賔若至乃入　釋曰自此巳下至不加席論郷内有諸公大夫來觀禮</span><br/>
<span class='tline' id='l139' data-llen='3947:3976'>主人迎之與行禮事也　注不干至謂之公　釋曰言不干主人正禮</span><br/>
<span class='tline' id='l140' data-llen='3976:4005'>者正禮謂賔主獻酢是也是以一人舉觶爲旅酬始乃入若然即是作</span><br/>
<span class='tline' id='l141' data-llen='4005:4034'>樂前入而於此篇末乃言之者以其無常或來或不來故於後言之也</span><br/>
<span class='tline' id='l142' data-llen='4034:4063'>云遵者諸公大夫也者孤只一人而言諸者案鄭注燕禮云諸公者謂</span><br/>
<span class='tline' id='l143' data-llen='4063:4092'>大國之孤也孤一人言諸者容牧下三監案王制云天子使其大夫監</span><br/>
<span class='tline' id='l144' data-llen='4092:4121'>於方伯之國國三人王制所陳是殷法言容者周公制禮時因而不改</span><br/>
<span class='tline' id='l145' data-llen='4121:4150'>故云容也云大國有孤四命者周禮典命文謂之公者若天子有三公</span><br/>
<span class='tline' id='l146' data-llen='4150:4179'>也　席于至再重　注席此至大夫　釋曰言三重再重者席有地可</span><br/>
<span class='tline' id='l147' data-llen='4179:4208'>依若衣裳在身一領即爲一重再重三重猶二領三領也云席此二者</span><br/>
<span class='tline' id='l148' data-llen='4208:4237'>於賔東者賔在戸牖之閒酒尊又在戸東席此二者又在酒尊之東但</span><br/>
<span class='tline' id='l149' data-llen='4237:4266'>繼賔而言耳云尊之不與郷人齒也者郷人謂衆賔之席在賔西故云</span><br/>
<span class='tline' id='l150' data-llen='4266:4295'>不與郷人齒案上注云此篇無正齒位之事今此言齒者彼云無正齒</span><br/>
<span class='tline' id='l151' data-llen='4295:4324'>位者對黨正飲酒郷人五十巳上九十巳下有齒法郷飲酒貢士以德</span><br/>
<span class='tline' id='l152' data-llen='4324:4353'>爲次故云無正齒位之禮此言齒者謂士巳上來觀禮乃有齒法云天</span><br/>
<span class='tline' id='l153' data-llen='4353:4380'><a onclick="displayPageImage('KR1d0027', 'SBCK', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span><br/>
<span class='tline' id='l154' data-llen='4380:4409'>子之國三命者不齒者案周禮黨正職云國索鬼神而祭祀則以禮屬</span><br/>
<span class='tline' id='l155' data-llen='4409:4438'>民而飲酒于序以正齒位壹命齒于郷里再命齒于父族三命不齒彼</span><br/>
<span class='tline' id='l156' data-llen='4438:4467'>是天子黨正飲酒法故知天子之國三命不齒彼是天子貢人郷飲酒</span><br/>
<span class='tline' id='l157' data-llen='4467:4496'>法鄭引之爲證者欲見天子郷飲酒三命不齒同也云於諸侯之國爵</span><br/>
<span class='tline' id='l158' data-llen='4496:4525'>爲大夫則不齒矣者以此篇及郷射皆云若有大夫不辨命數故知爵</span><br/>
<span class='tline' id='l159' data-llen='4525:4554'>爲大夫即不齒也皆謂郷射郷飲酒之禮若黨正飲酒則與此異案文</span><br/>
<span class='tline' id='l160' data-llen='4554:4583'>王丗子云其朝于公内朝則東面北上臣有貴者以齒下文云庶子治</span><br/>
<span class='tline' id='l161' data-llen='4583:4612'>之雖有三命不踰父兄鄭注云治之治公族之禮也唯於内朝則然其</span><br/>
<span class='tline' id='l162' data-llen='4612:4641'>餘會聚之事則與庶姓同又引黨正飲酒云一命齒于郷里再命齒於</span><br/>
<span class='tline' id='l163' data-llen='4641:4670'>父族三命不齒不齒者特爲位不在父兄行列中但文王丗子是諸侯</span><br/>
<span class='tline' id='l164' data-llen='4670:4699'>之法即諸侯黨正飲酒還與天子同但諸侯之國一命巳上至三命大</span><br/>
<span class='tline' id='l165' data-llen='4699:4728'>夫士具有言一命齒於郷里者公侯伯之士一命與堂下郷人齒以其</span><br/>
<span class='tline' id='l166' data-llen='4728:4757'>士立堂下故也子男之士不命與一命之士同齒於階下子男之大夫</span><br/>
<span class='tline' id='l167' data-llen='4757:4786'>一命坐於上與六十巳上齒於堂再命齒於父族者謂子男之卿與公</span><br/>
<span class='tline' id='l168' data-llen='4786:4815'>侯伯之大夫以父族爲賔則與之齒異姓爲賔則不與之齒席於尊東</span><br/>
<span class='tline' id='l169' data-llen='4815:4842'><a onclick="displayPageImage('KR1d0027', 'SBCK', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4842:4871'>三命不齒者謂公侯伯之卿雖父族爲賔亦不與之齒席於尊東也云</span><br/>
<span class='tline' id='l171' data-llen='4871:4900'>不言遵者遵者亦卿大夫者案上文賔若有遵者與諸公大夫雖文異</span><br/>
<span class='tline' id='l172' data-llen='4900:4929'>諸公大夫則遵也故鄭云遵者諸公大夫也明此經不言遵者亦卿大</span><br/>
<span class='tline' id='l173' data-llen='4929:4958'>夫可知　公如至去之　釋曰此據諸公大夫入賔介與衆賔皆避之</span><br/>
<span class='tline' id='l174' data-llen='4958:4987'>降復西階下東面位　注如讀至大夫　釋曰鄭云如讀若今之若者</span><br/>
<span class='tline' id='l175' data-llen='4987:5016'>前無大夫入直以大夫與主人爲禮是其當公則非當故鄭讀如若今</span><br/>
<span class='tline' id='l176' data-llen='5016:5045'>之若謂大夫之於公更無異禮矣云主人迎於門内者以經公如大夫</span><br/>
<span class='tline' id='l177' data-llen='5045:5074'>主人不言出故知迎於門内也云辭一席謙自同於大夫者大夫再重</span><br/>
<span class='tline' id='l178' data-llen='5074:5103'>公三重故辭去一席同於大夫再重　大夫至加席　釋曰云大夫則</span><br/>
<span class='tline' id='l179' data-llen='5103:5132'>如介禮者以其公如賔故大夫則如介禮主人迎賔賔厭介此公與大</span><br/>
<span class='tline' id='l180' data-llen='5132:5161'>夫同入公亦厭大夫故云大夫如介禮云有諸公則辭加席委于席端</span><br/>
<span class='tline' id='l181' data-llen='5161:5190'>主人不徹者大夫再重是其正大夫以公在故謙委加席於席端主人</span><br/>
<span class='tline' id='l182' data-llen='5190:5219'>不徹也　注加席至再重　釋曰云加席上席也者以其再重三重席</span><br/>
<span class='tline' id='l183' data-llen='5219:5248'>皆一種故云上席也記云蒲筵緇布純明無異也以其郷大夫賢者公</span><br/>
<span class='tline' id='l184' data-llen='5248:5277'>與大夫來觀禮而巳故俱加重數更無異席也公食大夫禮異國之客</span><br/>
<span class='tline' id='l185' data-llen='5277:5304'><a onclick="displayPageImage('KR1d0027', 'SBCK', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='5304:5333'>有别席是以公食大夫云宰夫設筵加席几又記云司宫具几與蒲筵</span><br/>
<span class='tline' id='l187' data-llen='5333:5362'>常緇布純加萑席尋又上注云謂三命大夫也孤爲賔則莞筵紛純加</span><br/>
<span class='tline' id='l188' data-llen='5362:5391'>藻席畫純是與當國之大夫異也燕禮云司宫筵賔于戸西東上無加</span><br/>
<span class='tline' id='l189' data-llen='5391:5420'>席也者以其燕私故也大射云司宫設賔席于戸西南面有加席與公</span><br/>
<span class='tline' id='l190' data-llen='5420:5448'>侯同者以其大射辨尊卑故也　明日至拜賜注拜賜至郷服　釋</span><br/>
<span class='tline' id='l191' data-llen='5448:5477'>曰鄭知郷服是朝服者下記云朝服而謀賔介是也此賔言郷服其郷</span><br/>
<span class='tline' id='l192' data-llen='5477:5506'>射賔言朝服不同者案郷射記云大夫與則以公士爲賔謂在朝著朝</span><br/>
<span class='tline' id='l193' data-llen='5506:5535'>服是其常此賔是郷人子弟未仕雖著朝服仍以郷服言之故鄭云不</span><br/>
<span class='tline' id='l194' data-llen='5535:5564'>言朝服未服以朝也　主人至拜辱　注拜賔至乃退　釋曰引郷射</span><br/>
<span class='tline' id='l195' data-llen='5564:5593'>者於此文不具故引以爲證明彼此賔主皆不相見造門外拜謝而巳</span><br/>
<span class='tline' id='l196' data-llen='5593:5622'>主人釋服　釋曰自此巳下至郷樂唯所欲論後日息司正徵唯所欲</span><br/>
<span class='tline' id='l197' data-llen='5622:5651'>更行飲酒之禮　注釋朝至作舎　釋曰言釋朝服更服玄端也者以</span><br/>
<span class='tline' id='l198' data-llen='5651:5680'>其昨日正行賔舉飲酒之禮相尊敬故朝服此乃燕私輕故玄端勞也</span><br/>
<span class='tline' id='l199' data-llen='5680:5709'>注息勞至長也　釋曰鄭云勞賜昨日賛執事者者案下記云主人之</span><br/>
<span class='tline' id='l200' data-llen='5709:5738'>賛者西面北上不與鄭注云主人之屬佐助主人禮事徹幂沃盥設薦</span><br/>
<span class='tline' id='l201' data-llen='5738:5765'><a onclick="displayPageImage('KR1d0027', 'SBCK', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span><br/>
<span class='tline' id='l202' data-llen='5765:5792'><a onclick="displayPageImage('KR1d0027', 'SBCK', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span><br/>
<span class='tline' id='l203' data-llen='5792:5819'><a onclick="displayPageImage('KR1d0027', 'SBCK', '010-9a' );" name="010-9a" class="pb">[010-9a] <img width="20"  src="/static/img/kanseki-5.png"/></a></span><br/>
<span class='tline' id='l204' data-llen='5819:5848'>其上者於脯爲横於人爲縮其挺有五通祭者六故郷射記云薦脯用</span><br/>
<span class='tline' id='l205' data-llen='5848:5877'>籩五膱祭半膱橫于上膱長尺二寸則祭半膱者長六寸此脯不言長</span><br/>
<span class='tline' id='l206' data-llen='5877:5906'>短者記文不具也云冠禮之饌脯醢南上者欲見此房中之饌亦南上</span><br/>
<span class='tline' id='l207' data-llen='5906:5935'>也引曲禮者欲見此脯與曲禮脯羞雖朐挺有異其設之皆橫於人前</span><br/>
<span class='tline' id='l208' data-llen='5935:5964'>鄭彼注云屈中曰朐以左手案之右手擘之便　俎由至階升　注亨</span><br/>
<span class='tline' id='l209' data-llen='5964:5993'>狗至東方　釋曰亨狗於東方熟乃載之於俎饌陳於東壁旣饌於東</span><br/>
<span class='tline' id='l210' data-llen='5993:6022'>方恐由東階升故記辨之云自西階升也　賔俎至進腠　注凡牲至</span><br/>
<span class='tline' id='l211' data-llen='6022:6051'>作骼　釋曰此序體賔用肩主人用臂介用胳其閒有臑肫在而介不</span><br/>
<span class='tline' id='l212' data-llen='6051:6080'>用者葢爲大夫俎故此闕焉是以郷射記云賔俎脊脅肩肺主人俎脊</span><br/>
<span class='tline' id='l213' data-llen='6080:6109'>脅臂肺注云賔俎用肩主人用臂尊賔也若有尊者則俎其餘體是臑</span><br/>
<span class='tline' id='l214' data-llen='6109:6138'>肫爲大夫明矣大夫雖尊不奪賔主正禮故用體卑於主人與賔而尊</span><br/>
<span class='tline' id='l215' data-llen='6138:6167'>於介也或有介俎肫胳不言者欲見用體無常若有一大夫即介用肫</span><br/>
<span class='tline' id='l216' data-llen='6167:6196'>若有二大夫則介用胳故肫胳兩見亦是也云後脛骨二膞胳也者此</span><br/>
<span class='tline' id='l217' data-llen='6196:6225'>皆如特牲少牢不取觳也云祭統者據祭祀歸俎之法此據飲酒生人</span><br/>
<span class='tline' id='l218' data-llen='6225:6254'>之禮引之者取一邊骨有貴賤之義以其賔用肩主人用臂介用胳前</span><br/>
<span class='tline' id='l219' data-llen='6254:6281'><a onclick="displayPageImage('KR1d0027', 'SBCK', '010-9b' );" name="010-9b" class="pb">[010-9b] <img width="20"  src="/static/img/kanseki-5.png"/></a></span><br/>
<span class='tline' id='l220' data-llen='6281:6310'>貴於後也　以爵拜者不徒作　注作起至主人　釋曰經直云以爵</span><br/>
<span class='tline' id='l221' data-llen='6310:6339'>拜者不徒作鄭知拜旣爵者不徒起起必酢主人者以其拜受爵者有</span><br/>
<span class='tline' id='l222' data-llen='6339:6368'>不酢主人法故上經衆賔之長一人受爵而不酢主人故此是拜旣爵</span><br/>
<span class='tline' id='l223' data-llen='6368:6397'>起必酢主人者也　坐卒至旣爵　注降殺至此禮　釋曰以其工無</span><br/>
<span class='tline' id='l224' data-llen='6397:6426'>目不使立卒爵唯坐卒爵不拜旣爵與立卒爵者同故云唯工不從此</span><br/>
<span class='tline' id='l225' data-llen='6426:6455'>禮也　凡奠者於左　注不飲至其妨　釋曰奠於左者謂主人酬賔</span><br/>
<span class='tline' id='l226' data-llen='6455:6483'>之觶主人奠於薦右客不盡主人之歡奠之於左是不欲其妨後奠</span><br/>
<span class='tline' id='l227' data-llen='6483:6512'>爵也將舉於右　注便也　釋曰謂若上文一人舉觶爲旅酬始二人</span><br/>
<span class='tline' id='l228' data-llen='6512:6541'>舉觶爲無筭爵始皆奠於右是其將舉者於右以右手舉之便也　衆</span><br/>
<span class='tline' id='l229' data-llen='6541:6570'>賔至賔禮　注於三至不洗　釋曰此記上主人獻衆賔時主人揖升</span><br/>
<span class='tline' id='l230' data-llen='6570:6599'>坐取爵于西楹下降洗爵衆賔長一人降亦進東向辭洗如賔禮是於</span><br/>
<span class='tline' id='l231' data-llen='6599:6629'>三人之中復差尊者得辭洗餘二人雖爲之洗不敢辭也云其下不洗者</span><br/>
<span class='tline' id='l232' data-llen='6629:6658'>謂其堂下立者不爲之洗獻之而巳　立者至東上　注賢者至於門</span><br/>
<span class='tline' id='l233' data-llen='6658:6687'>釋曰此謂堂下立者郷人賢者或多或少若少則東面北上統於堂也</span><br/>
<span class='tline' id='l234' data-llen='6687:6716'>若多東面立不盡即門西北面東上統於門也　樂正至以齒　注謂</span><br/>
<span class='tline' id='l235' data-llen='6716:6744'><a onclick="displayPageImage('KR1d0027', 'SBCK', '010-10a' );" name="010-10a" class="pb">[010-10a] <img width="20"  src="/static/img/kanseki-5.png"/></a></span><br/>
<span class='tline' id='l236' data-llen='6744:6773'>其至北面　釋曰云謂其飲之次也者謂樂正與立者以齒受旅是飲</span><br/>
<span class='tline' id='l237' data-llen='6773:6802'>之次也云薦者以先飲乃薦依飲之次而薦之故明飲也必知飲薦相</span><br/>
<span class='tline' id='l238' data-llen='6802:6831'>將者案上經云衆賔徧有脯醢鄭注云亦每獻薦於其位位在下此言</span><br/>
<span class='tline' id='l239' data-llen='6831:6860'>樂正與立者皆薦以齒明受獻乃薦於衆賔在下者同也　凡舉至徒</span><br/>
<span class='tline' id='l240' data-llen='6860:6889'>爵　釋曰徒空也謂獻賔獻大夫獻工不空以爵獻之而巳皆有薦脯</span><br/>
<span class='tline' id='l241' data-llen='6889:6918'>醢　樂作大夫不入　注後樂賢者　釋曰大夫之入當一人舉觶之</span><br/>
<span class='tline' id='l242' data-llen='6918:6947'>後未樂作之前以助主人樂賢若樂作之後後樂賢者故不入也　獻</span><br/>
<span class='tline' id='l243' data-llen='6947:6976'>工至下篚　注明其至三爵　釋曰鄭知上篚三爵者以上經初主人</span><br/>
<span class='tline' id='l244' data-llen='6976:7005'>獻賔時云取爵於篚降洗獻賔受酢主人奠爵于序端酬賔訖又取爵</span><br/>
<span class='tline' id='l245' data-llen='7005:7034'>於東序端以獻介受酢訖奠爵于西楹南降三拜衆賔訖猶升取爵于</span><br/>
<span class='tline' id='l246' data-llen='7034:7063'>西楹下獻堂上堂下衆賔訖主人以爵降奠于篚是其上篚一爵也此</span><br/>
<span class='tline' id='l247' data-llen='7063:7092'>記又云獻工與笙取爵于上篚旣獻奠于下篚是上篚二爵也又郷射</span><br/>
<span class='tline' id='l248' data-llen='7092:7121'>禮獻大夫云主人揖讓以大夫升拜至大夫荅拜主人以爵降洗獻大</span><br/>
<span class='tline' id='l249' data-llen='7121:7150'>夫此篇亦有大夫故知上篚有三爵也　其笙至階上　注謂主至無</span><br/>
<span class='tline' id='l250' data-llen='7150:7179'>上　釋曰上經主人獻笙於西階上此記人又言之者爲拜送送爵而</span><br/>
<span class='tline' id='l251' data-llen='7179:7207'><a onclick="displayPageImage('KR1d0027', 'SBCK', '010-10b' );" name="010-10b" class="pb">[010-10b] <img width="20"  src="/static/img/kanseki-5.png"/></a></span><br/>
<span class='tline' id='l252' data-llen='7207:7236'>言也故鄭云主人拜送爵也云於工拜于阼階上者以其坐於西階東</span><br/>
<span class='tline' id='l253' data-llen='7236:7265'>也者以工坐於西階東主人不得西階上拜送爵故也此笙在西階獻</span><br/>
<span class='tline' id='l254' data-llen='7265:7294'>於西階上嫌亦阼階拜送故此明之也　磬階至鼓之　注縮從至爲</span><br/>
<span class='tline' id='l255' data-llen='7294:7323'>蹙　釋曰言大夫而特縣者案周禮小胥半爲堵全爲肆鄭注云鍾磬</span><br/>
<span class='tline' id='l256' data-llen='7323:7352'>者縮縣之二八十六枚而在一虡謂之堵鍾一堵磬一堵謂之肆半之</span><br/>
<span class='tline' id='l257' data-llen='7352:7381'>者謂諸侯之卿大夫士也諸侯之卿大夫西縣鍾東縣磬今諸侯卿大</span><br/>
<span class='tline' id='l258' data-llen='7381:7410'>夫合鍾磬俱有今直云磬是以鄭云大夫而特縣方賔郷人之賢者從</span><br/>
<span class='tline' id='l259' data-llen='7410:7439'>士禮也云射則磬在東者據郷射而言避射位故在東與此階閒異也</span><br/>
<span class='tline' id='l260' data-llen='7439:7468'>主人至南方　注席南至由便　釋曰案曲禮云席南郷北郷以西方</span><br/>
<span class='tline' id='l261' data-llen='7468:7497'>爲上東郷西郷以南方爲上鄭注云坐在陽則上左在隂則上右是以</span><br/>
<span class='tline' id='l262' data-llen='7497:7526'>主人與介席南方爲上故升由下降由上者便也若然席坐在隂以東</span><br/>
<span class='tline' id='l263' data-llen='7526:7555'>爲上者統於主人也　司正至其位　注司正至薦之　釋曰案下文</span><br/>
<span class='tline' id='l264' data-llen='7555:7584'>云主人之賛者西面北上不與無筭爵然後與是其無獻也故因舉觶</span><br/>
<span class='tline' id='l265' data-llen='7584:7613'>薦諸其位　凡旅不洗　注敬禮殺也　釋曰案上二人舉觶皆爲旅</span><br/>
<span class='tline' id='l266' data-llen='7613:7642'>始不可不自絜故洗自此以後旅酬皆不洗故云凡旅不洗也　旣旅</span><br/>
<span class='tline' id='l267' data-llen='7642:7670'><a onclick="displayPageImage('KR1d0027', 'SBCK', '010-11a' );" name="010-11a" class="pb">[010-11a] <img width="20"  src="/static/img/kanseki-5.png"/></a></span><br/>
<span class='tline' id='l268' data-llen='7670:7699'>士不入　注後正至燕矣　釋曰旅謂旅酬所酬獻皆拜受故云正禮</span><br/>
<span class='tline' id='l269' data-llen='7699:7728'>旣旅之後無筭爵行燕飲之法非正禮故士不入後正禮故也　徹俎</span><br/>
<span class='tline' id='l270' data-llen='7728:7757'>至從者　釋曰以上文正經賔介遵者之俎直云降自西階無出之文</span><br/>
<span class='tline' id='l271' data-llen='7757:7786'>故記之上之必授從者以其已所當得也主人之俎以東　注藏於東</span><br/>
<span class='tline' id='l272' data-llen='7786:7815'>方　釋曰巳上文直云主人授弟子俎弟子以降自西階不言以東故</span><br/>
<span class='tline' id='l273' data-llen='7815:7844'>記人辨之云藏於東方者以其主人故云藏之　樂正至陔作　釋曰</span><br/>
<span class='tline' id='l274' data-llen='7844:7872'>陔謂陔夏詩篇名命擊鼓者賔降自西階恐賔醉失禮故至階奏之</span><br/>
<span class='tline' id='l275' data-llen='7872:7901'>若有至西面　注其西至於公　釋曰若無諸公則大夫南面西上統</span><br/>
<span class='tline' id='l276' data-llen='7901:7930'>於遵也主人至不與　注賛佐至獻酒　釋曰云西面北上統於堂也</span><br/>
<span class='tline' id='l277' data-llen='7930:7959'>者以其主人之屬故也　注燕乃及之　釋曰以其主人之屬非主人</span><br/>
<span class='tline' id='l278' data-llen='7959:7971'>所敬故無筭爵乃得酒也</span><br/>
<span class='tline' id='l279' data-llen='7971:7979'>儀禮䟽卷第十</span><br/>
<span class='tline' id='l280' data-llen='7979:8007'><a onclick="displayPageImage('KR1d0027', 'SBCK', '010-11b' );" name="010-11b" class="pb">[010-11b] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l9' data-llen='220:247'><a onclick="displayPageImage('KR1d0027', 'SBCK', '026-1a' );" name="026-1a" class="pb">[026-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='247:257'>儀禮䟽卷第二十六</span><br/>
<span class='tline' id='l11' data-llen='257:284'>　　　　唐朝散大夫行太學博士弘文館學士臣賈公彦等撰</span><br/>
<span class='tline' id='l12' data-llen='284:313'>明日至稽首　注朝謂大門外　釋曰自此盡訝聽之論賔拜謝主君</span><br/>
<span class='tline' id='l13' data-llen='313:342'>之事云朝謂大門外者以其經云拜賜于朝無賔入之文又聘禮以柩</span><br/>
<span class='tline' id='l14' data-llen='342:371'>造朝亦無喪入之文皆言朝故云朝謂大門外也若然案閔二年左氏</span><br/>
<span class='tline' id='l15' data-llen='371:400'>傳云季友將生使卜楚丘之父卜之曰男也其名曰友在公之右閒於</span><br/>
<span class='tline' id='l16' data-llen='400:429'>兩社爲公室輔注兩社周社亳社之閒朝廷執政所在但諸侯左宗廟</span><br/>
<span class='tline' id='l17' data-llen='429:458'>右社稷在大門之内則諸侯外朝不在大門内者但外朝在大門外兩</span><br/>
<span class='tline' id='l18' data-llen='458:487'>社之閒遥繫外朝而言執政所在又此食禮拜侑幣聘禮歸饔餼直言</span><br/>
<span class='tline' id='l19' data-llen='487:515'>拜饔與餼不拜束帛者彼使人致之故不拜此食禮君親賜故拜之</span><br/>
<span class='tline' id='l20' data-llen='515:544'>訝聽之　注受其至士訝　釋曰云此下大夫有士訝者此篇是子男</span><br/>
<span class='tline' id='l21' data-llen='544:573'>使下大夫小聘又案周禮掌訝大夫有士訝故云此下大夫有士訝也</span><br/>
<span class='tline' id='l22' data-llen='573:602'>上大夫至二俎　注記公至無特　釋曰云豆加葵菹蝸醢者案周禮</span><br/>
<span class='tline' id='l23' data-llen='602:631'>醢人朝事之豆云韭菹醓醢昌本麋臡菁菹鹿臡苑菹麇臡案上文下</span><br/>
<span class='tline' id='l24' data-llen='631:660'>大夫六豆用鹿臡以下仍有苑菹麇臡在今上大夫八豆不取茆菹麇</span><br/>
<span class='tline' id='l25' data-llen='660:687'><a onclick="displayPageImage('KR1d0027', 'SBCK', '026-1b' );" name="026-1b" class="pb">[026-1b] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='687:716'>臡而取饋食之豆葵菹蝸醢者鄭以特牲少牢參之彼二篇俱以饋食</span><br/>
<span class='tline' id='l27' data-llen='716:746'>爲始皆用周禮饋食之豆特牲兩豆用饋食葵菹蝸醢少牢四豆二豆與</span><br/>
<span class='tline' id='l28' data-llen='746:775'>特牲同兩豆用朝事之豆韭菹醓醢注云韭菹醓醢朝事之豆也而饋</span><br/>
<span class='tline' id='l29' data-llen='775:804'>食用之豐大夫禮以此觀之故此公食大夫兼用饋食之豆亦是豐大</span><br/>
<span class='tline' id='l30' data-llen='804:833'>夫禮也云俎加鮮魚鮮腊者上文下大夫七俎牛羊豕魚腊腸胃與膚</span><br/>
<span class='tline' id='l31' data-llen='833:862'>此云九俎明加鮮魚鮮腊云無特者陳饌要方上七俎者東西兩行爲</span><br/>
<span class='tline' id='l32' data-llen='862:891'>六俎一俎在特于俎東此九俎爲三行故無特雖無特膚亦爲下　魚</span><br/>
<span class='tline' id='l33' data-llen='891:920'>腸至若九　注此以至子男　釋曰云此以命數爲差也者案周禮典</span><br/>
<span class='tline' id='l34' data-llen='920:949'>命公侯伯之卿三命大夫再命士一命子男之卿再命大夫一命士不</span><br/>
<span class='tline' id='l35' data-llen='949:978'>命則諸侯之臣分爲三等三命再命一命不命與一命同此經魚腸胃</span><br/>
<span class='tline' id='l36' data-llen='978:1007'>倫膚亦分爲三等有十一有九有七則十一當三命九當再命七當一</span><br/>
<span class='tline' id='l37' data-llen='1007:1036'>命若然惟有上下二文者以公侯伯之大夫與子男之卿同再命卿爵</span><br/>
<span class='tline' id='l38' data-llen='1036:1065'>尊爲上大夫爵卑爲下則上言若九者子男之卿也下言若九者公侯</span><br/>
<span class='tline' id='l39' data-llen='1065:1094'>伯大夫也故鄭云卿則曰上大夫則曰下云大國之孤視子男者欲見</span><br/>
<span class='tline' id='l40' data-llen='1094:1123'>此經唯見三命以下案周禮典命大國之孤四命又大行人云大國之</span><br/>
<span class='tline' id='l41' data-llen='1123:1150'><a onclick="displayPageImage('KR1d0027', 'SBCK', '026-2a' );" name="026-2a" class="pb">[026-2a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='1150:1179'>孤執皮帛以繼子男又云其他皆視小國之君若然孤與子男同十三</span><br/>
<span class='tline' id='l43' data-llen='1179:1208'>侯伯十五上公十七差次可知　庶羞至四列　注謂上至爲無　釋</span><br/>
<span class='tline' id='l44' data-llen='1208:1237'>曰上文云庶羞旁四列此上大夫饌内言庶羞西東毋過四列則東西</span><br/>
<span class='tline' id='l45' data-llen='1237:1266'>橫行上下大夫皆四以爲行下大夫四四十六東西四行南北亦四行</span><br/>
<span class='tline' id='l46' data-llen='1266:1295'>上大夫東西四行南北五行矣　上大至鶉鴽　注鴽無母　釋曰云</span><br/>
<span class='tline' id='l47' data-llen='1295:1324'>鴽無母者案爾雅釋鳥云鴽鴾母郭氏曰䳺也青州人呼曰鴾母莊子</span><br/>
<span class='tline' id='l48' data-llen='1324:1353'>云田䑕化爲鶉淮南子云蝦䗫所化也月令曰田䑕化爲鴽然則鴽鶉</span><br/>
<span class='tline' id='l49' data-llen='1353:1382'>一物也　若不親食　注謂主至它故　釋曰自此盡聽命論主君不</span><br/>
<span class='tline' id='l50' data-llen='1382:1411'>親食使大夫致禮於賔館之事疾病之外别云他故者君有死喪之事</span><br/>
<span class='tline' id='l51' data-llen='1411:1440'>故聘禮云主人畢歸禮賔唯饔餼之受謂畢致饗食但賔不受之　豆</span><br/>
<span class='tline' id='l52' data-llen='1440:1469'>實至南陳　注陳罋至作併　釋曰云南北相當以食饌同列耳者案</span><br/>
<span class='tline' id='l53' data-llen='1469:1498'>上文正食之時黍稷亦南陳今於楹閒陳筐米亦南陳是正食及此饌</span><br/>
<span class='tline' id='l54' data-llen='1498:1527'>陳是同列也云罋北陳者變於食者上文正食之時宰夫自東房薦豆</span><br/>
<span class='tline' id='l55' data-llen='1527:1556'>六設於醬東西上陳之今於楹閒二以併北陳故云變於食也云罋數</span><br/>
<span class='tline' id='l56' data-llen='1556:1585'>如豆者以菹醢各異物不可同罋故罋數如豆上大夫八豆則八罋下</span><br/>
<span class='tline' id='l57' data-llen='1585:1612'><a onclick="displayPageImage('KR1d0027', 'SBCK', '026-2b' );" name="026-2b" class="pb">[026-2b] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1612:1641'>大夫六豆則六罋云醢芥醬從焉者以其三牲不殺牲列於門内醢經</span><br/>
<span class='tline' id='l59' data-llen='1641:1670'>百日乃成不由不殺故有醢庶羞之醢同是醬類故使之相從但庶羞</span><br/>
<span class='tline' id='l60' data-llen='1670:1699'>之醢更無別種冝同一罋芥醬冝亦一罋知有芥醬者以其有生魚故</span><br/>
<span class='tline' id='l61' data-llen='1699:1728'>知有也云筐米四者上文上大夫八簋今乃生致之黍稷冝各一筐稻</span><br/>
<span class='tline' id='l62' data-llen='1728:1757'>粱又二筐故云筐米四　庶羞陳于碑内　注生魚至正饌　釋曰云</span><br/>
<span class='tline' id='l63' data-llen='1757:1786'>生魚者上文魚膾是魚之中膾者皆是生魚也案鄭注周禮云燕人膾</span><br/>
<span class='tline' id='l64' data-llen='1786:1815'>魚方寸切其腴以啗所貴是也此則全生不膾何者本膾在豆與胾炙</span><br/>
<span class='tline' id='l65' data-llen='1815:1844'>俱設今胾炙在牲未殺膾全不破可知若然庶羞之内衆羞俱有鄭獨</span><br/>
<span class='tline' id='l66' data-llen='1844:1873'>云生魚者以其胾炙在牲不殺於此無矣雖有乾腊雉兔之等以生魚</span><br/>
<span class='tline' id='l67' data-llen='1873:1902'>爲主故云生魚也云魚腊從焉者雖無三牲之肉有乾魚腊可知云上</span><br/>
<span class='tline' id='l68' data-llen='1902:1931'>大夫加鮮魚鮮腊雉兔鶉鴽者以其下大夫七鼎無鮮魚鮮腊上大夫</span><br/>
<span class='tline' id='l69' data-llen='1931:1960'>九鼎加鮮魚鮮腊可知雉兔鶉鴽亦生致之矣云不陳于堂辟正饌者</span><br/>
<span class='tline' id='l70' data-llen='1960:1989'>以其庶羞本在堂上正饌之西今在碑内故云辟正饌也若然不陳於</span><br/>
<span class='tline' id='l71' data-llen='1989:2018'>碑南者以其本合在堂今冝近堂故在碑北　庭實陳于碑外　注執</span><br/>
<span class='tline' id='l72' data-llen='2018:2047'>乗至近内　釋曰執乗皮者不參分庭一在南者以言歸冝近内者庭</span><br/>
<span class='tline' id='l73' data-llen='2047:2074'><a onclick="displayPageImage('KR1d0027', 'SBCK', '026-3a' );" name="026-3a" class="pb">[026-3a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='2074:2103'>實正法皆參分庭一在南而陳之故昬禮記云納徴執皮者參分庭一</span><br/>
<span class='tline' id='l75' data-llen='2103:2131'>在南今云碑外繼碑而言近北矣彼參分庭一在南陳之者謂在主</span><br/>
<span class='tline' id='l76' data-llen='2131:2160'>人之庭參分庭陳之擬與賔向外故近南此陳於客館擬與賔入内故</span><br/>
<span class='tline' id='l77' data-llen='2160:2189'>鄭云以言歸故在内也　牛羊至東上　注爲其至近外　釋曰案上</span><br/>
<span class='tline' id='l78' data-llen='2189:2218'>庶羞與庭實在碑之内近内陳之此牛羊豕陳於門内繼門言之云爲</span><br/>
<span class='tline' id='l79' data-llen='2218:2247'>其踐汙館庭使近外也若然致饔餼牛羊豕亦在此此云使近外者以</span><br/>
<span class='tline' id='l80' data-llen='2247:2276'>饔餼有腥有熟故略其生者近門是其常此旣不殺牛羊豕冝近内故</span><br/>
<span class='tline' id='l81' data-llen='2276:2305'>決之也　賔朝至饔禮　注朝服食禮輕也　釋曰云朝服食禮輕者</span><br/>
<span class='tline' id='l82' data-llen='2305:2335'>以其歸饔餼時卿韋弁賔皮弁受此食禮賔朝服受不皮弁故云食禮輕</span><br/>
<span class='tline' id='l83' data-llen='2335:2364'>無擯　注以已本冝往　釋曰云以已本冝往者明主君無故速賔在</span><br/>
<span class='tline' id='l84' data-llen='2364:2393'>廟行食禮而有侑幣賔無儐法主君有故致食禮并有侑幣亦不合有</span><br/>
<span class='tline' id='l85' data-llen='2393:2422'>儐故云以已本冝往　注賜亦謂食侑幣　釋曰云亦者亦上速賔食</span><br/>
<span class='tline' id='l86' data-llen='2422:2451'>時拜食與侑幣今亦然故云亦　大夫至戒速　注記異至召之　釋</span><br/>
<span class='tline' id='l87' data-llen='2451:2480'>曰自此盡大夫之禮論主國大夫食賔之禮别於主君之事云記異於</span><br/>
<span class='tline' id='l88' data-llen='2480:2509'>君者案下文其他皆如公食大夫之禮故知自此巳下皆記異於君法</span><br/>
<span class='tline' id='l89' data-llen='2509:2536'><a onclick="displayPageImage('KR1d0027', 'SBCK', '026-3b' );" name="026-3b" class="pb">[026-3b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2536:2565'>是以此經大夫親戒速決君不親戒速此則異於君也以其下諸文皆</span><br/>
<span class='tline' id='l91' data-llen='2565:2594'>異故云記異於君者也云先就告之歸具旣具復自召之者以其戒具</span><br/>
<span class='tline' id='l92' data-llen='2594:2623'>兩有皆親爲之故爲此解與郷飲酒郷射同故彼二文皆云戒賔旣歸</span><br/>
<span class='tline' id='l93' data-llen='2623:2652'>布筵設尊乃親速賔是也　賔止也　注主人三降賔不從　釋曰云</span><br/>
<span class='tline' id='l94' data-llen='2652:2681'>主人三降者案上文鄭注皆者謂受醬受湆受幣皆自阼階降此鄭云</span><br/>
<span class='tline' id='l95' data-llen='2681:2710'>主人三降即上三者不數主人降盥者案郷飲酒所言降盥者皆爲洗</span><br/>
<span class='tline' id='l96' data-llen='2710:2739'>爵故賔從降此降盥不爲洗爵故鄭不數之案聘禮致饔餼賔降堂受</span><br/>
<span class='tline' id='l97' data-llen='2739:2768'>老束錦大夫止注云止不降使之餘尊此賔不降者雖賔主敵以主人</span><br/>
<span class='tline' id='l98' data-llen='2768:2798'>降堂不至地故賔止不降也　賔執至序端　注不敢食於尊處　釋曰</span><br/>
<span class='tline' id='l99' data-llen='2798:2827'>此兩大夫敵故之西序端上公食大夫大夫降階下臣卑故也　受侑</span><br/>
<span class='tline' id='l100' data-llen='2827:2856'>至亦然　注敵也　釋曰案郊特牲云大夫之臣不稽首非尊家臣以</span><br/>
<span class='tline' id='l101' data-llen='2856:2885'>辟君也又案左氏傳哀十七年公㑹齊侯盟于蒙孟武伯相齊侯稽首</span><br/>
<span class='tline' id='l102' data-llen='2885:2914'>公拜齊人怒武伯曰非天子寡君無所稽首若然臣於君乃稽首平敵</span><br/>
<span class='tline' id='l103' data-llen='2914:2943'>相於當頓首今言敵而稽首者以食禮相尊敬雖敵亦稽首與臣拜君</span><br/>
<span class='tline' id='l104' data-llen='2943:2972'>同故也　其他至之禮　釋曰云其他謂豆數俎體陳設皆不異上陳</span><br/>
<span class='tline' id='l105' data-llen='2972:2999'><a onclick="displayPageImage('KR1d0027', 'SBCK', '026-4a' );" name="026-4a" class="pb">[026-4a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='2999:3028'>但禮異者謂親戒速君則不親迎賔公不出此大夫出大門公受醬湆</span><br/>
<span class='tline' id='l107' data-llen='3028:3057'>幣不降此大夫則降也公食大夫大夫降食於階下此言西序端上公</span><br/>
<span class='tline' id='l108' data-llen='3057:3086'>食卷加席公不辭此則辭之皆是異也　賔受于堂無擯　注與受君</span><br/>
<span class='tline' id='l109' data-llen='3086:3115'>禮同　釋曰云與受君禮同者聘禮賔受致饔幣云堂中西北面注趨</span><br/>
<span class='tline' id='l110' data-llen='3115:3144'>主君之命也堂中西中央之西此雖無儐受幣亦與之同也　記不宿</span><br/>
<span class='tline' id='l111' data-llen='3144:3173'>戒　注食禮至一日　釋曰祭祀散齊七日爲戒致齊三日爲宿此則</span><br/>
<span class='tline' id='l112' data-llen='3173:3202'>與祭祀異此不宿戒者謂不爲三日之戒又不爲一日之宿故鄭云此</span><br/>
<span class='tline' id='l113' data-llen='3202:3231'>所以不宿戒者謂前期三日之戒申戒爲宿謂前期一日者若然必知</span><br/>
<span class='tline' id='l114' data-llen='3231:3260'>三日之戒一日之宿者大射前期三日宰夫戒宰及司馬又少牢辟人</span><br/>
<span class='tline' id='l115' data-llen='3260:3290'>君有前期一日之宿此雖人君禮以食禮輕故知有三日之戒一日之宿</span><br/>
<span class='tline' id='l116' data-llen='3290:3319'>旣無前日之事冝與郷飲酒郷射禮同當日爲之故皆不言日數故下</span><br/>
<span class='tline' id='l117' data-llen='3319:3348'>注云食賔之朝宿興戒之賔則從戒而來不復召是也　不授几　注</span><br/>
<span class='tline' id='l118' data-llen='3348:3377'>異於醴也　釋曰決禮賔時公親授几也　亨于門外東方　注必於</span><br/>
<span class='tline' id='l119' data-llen='3377:3406'>至主陽　釋曰案上經甸人亨人之等亨人是士官不得言大夫之事</span><br/>
<span class='tline' id='l120' data-llen='3406:3435'>言大夫之事者解亨在門外之禮也燕禮注云亨於門外臣所掌也言</span><br/>
<span class='tline' id='l121' data-llen='3435:3462'><a onclick="displayPageImage('KR1d0027', 'SBCK', '026-4b' );" name="026-4b" class="pb">[026-4b] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='3462:3491'>臣亦是大夫事少牢廩爨饔爨皆在門外亦大夫事特牲云主婦視饎</span><br/>
<span class='tline' id='l123' data-llen='3491:3520'>爨于西堂下者以其無廩人主之故在内若然郷飲酒雖是大夫之事</span><br/>
<span class='tline' id='l124' data-llen='3520:3548'>以其取祖陽氣之始故亦於門内　司宫至自末　注司宫至爲莞</span><br/>
<span class='tline' id='l125' data-llen='3548:3577'>釋曰云司宫太宰之屬掌宫廟者案燕禮云司宮尊于東楹之西注司</span><br/>
<span class='tline' id='l126' data-llen='3577:3606'>宫天子曰小宰聽酒人之成要者也注雖不同其義一也但燕禮司宫</span><br/>
<span class='tline' id='l127' data-llen='3606:3635'>云設尊故以小宰解之此司宫設几席故以太宰之屬解之案太宰之</span><br/>
<span class='tline' id='l128' data-llen='3635:3664'>下有宫人掌宮中除汙穢之事即此司宮彼不言設几席者以天子具</span><br/>
<span class='tline' id='l129' data-llen='3664:3693'>宫別有司几筵又有小宰諸侯兼官故司宮兼司几筵及小宰也云丈</span><br/>
<span class='tline' id='l130' data-llen='3693:3722'>六尺曰常半常曰尋者此皆無正文案周禮考工記云車有六等之數</span><br/>
<span class='tline' id='l131' data-llen='3722:3751'>云軫崇四尺謂之一等又云戈長六尺六寸旣建而迆之崇於軫四尺</span><br/>
<span class='tline' id='l132' data-llen='3751:3780'>謂之二等人長八尺崇於戈四尺謂之三等殳長尋有四尺崇于人四</span><br/>
<span class='tline' id='l133' data-llen='3780:3809'>尺謂之四等車㦸常崇于殳四尺謂之五等酋矛常有四尺崇于㦸四</span><br/>
<span class='tline' id='l134' data-llen='3809:3838'>尺謂之六等自軫至矛皆以四尺爲差以是約之即知常是丈六尺尋</span><br/>
<span class='tline' id='l135' data-llen='3838:3867'>是八尺也云萑細葦者以類言之其實全別是以詩云葭菼注云葭蘆</span><br/>
<span class='tline' id='l136' data-llen='3867:3896'>菼薍則葦一名蘆一名薍一名萑一名菼此萑又與莞蓆之莞不同彼</span><br/>
<span class='tline' id='l137' data-llen='3896:3923'><a onclick="displayPageImage('KR1d0027', 'SBCK', '026-5a' );" name="026-5a" class="pb">[026-5a] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='3923:3952'>莞謂蒲也云有以識之者席無異物爲記但織之自有首尾可爲記識</span><br/>
<span class='tline' id='l139' data-llen='3952:3981'>耳云必以長筵者以有左右饌者賔在戸牖之閒南面上陳饌之時正</span><br/>
<span class='tline' id='l140' data-llen='3981:4010'>饌在左庶羞在右陳饌雖不在席上皆陳於席前當席左右其閒容人</span><br/>
<span class='tline' id='l141' data-llen='4010:4039'>故謂長筵也　宰夫至東房　注筵本至右房　釋曰上云司宮具几</span><br/>
<span class='tline' id='l142' data-llen='4039:4068'>筵具之在房宰夫敷之而巳天子諸侯左右房以其言東房對西房若</span><br/>
<span class='tline' id='l143' data-llen='4068:4097'>大夫士直有東房而巳故直云在房也　賔之至面立　注賔車至節</span><br/>
<span class='tline' id='l144' data-llen='4097:4126'>也　釋曰云賔車不入門廣敬也者曲禮云客車不入大門與此同覲</span><br/>
<span class='tline' id='l145' data-llen='4126:4155'>禮云偏駕不入王門偏駕謂同姓金路之等乗墨車以朝墨車亦云不</span><br/>
<span class='tline' id='l146' data-llen='4155:4184'>入大門與此亦同云凡賔即朝中道而往者内則云男子由右女子由</span><br/>
<span class='tline' id='l147' data-llen='4184:4214'>左車從中央故賔乗車中道云而後車還立于西方者案少儀云僕於君</span><br/>
<span class='tline' id='l148' data-llen='4214:4243'>子始乗則式君子下行然後還立注云還車而立以俟其去是還立于</span><br/>
<span class='tline' id='l149' data-llen='4243:4272'>西方郷外云賔及位而止北面者案玉藻云賔立不當門彼亦謂聘使</span><br/>
<span class='tline' id='l150' data-llen='4272:4301'>也云卿大夫之位當車前者案大行人云上公立當軹侯伯立當前疾</span><br/>
<span class='tline' id='l151' data-llen='4301:4330'>子男立當衡又云大國之孤朝位當車前者則卿大夫立亦與孤同一</span><br/>
<span class='tline' id='l152' data-llen='4330:4359'>節兼云大夫者小聘曰問使下大夫立與孤卿同當車前故連言也云</span><br/>
<span class='tline' id='l153' data-llen='4359:4386'><a onclick="displayPageImage('KR1d0027', 'SBCK', '026-5b' );" name="026-5b" class="pb">[026-5b] <img width="20"  src="/static/img/kanseki-5.png"/></a></span><br/>
<span class='tline' id='l154' data-llen='4386:4415'>凡朝位賔主之閒各以命數爲逺近之節者案大行人云上公朝位賔</span><br/>
<span class='tline' id='l155' data-llen='4415:4444'>主之閒九十步侯伯七十步子男五十步注云朝位謂大門外賔下車</span><br/>
<span class='tline' id='l156' data-llen='4444:4473'>及王車出迎所立處又云凡諸侯之卿其禮各下其君二等以下及大</span><br/>
<span class='tline' id='l157' data-llen='4473:4502'>夫士皆如之若然如諸侯則依命數臣下其君二等則不得依命數矣</span><br/>
<span class='tline' id='l158' data-llen='4502:4531'>而云依命數者依命數據君而言其臣依君命數而降之故鄭揔以命</span><br/>
<span class='tline' id='l159' data-llen='4531:4560'>數言之也　鉶芼至有滑　注藿豆至爲芐　釋曰云滑堇荁之屬者</span><br/>
<span class='tline' id='l160' data-llen='4560:4589'>案士虞記云鉶芼用苦若薇有滑夏用葵冬用荁鄭注云荁堇類也乾</span><br/>
<span class='tline' id='l161' data-llen='4589:4618'>則滑夏秋用生葵冬春用乾荁此經云皆有滑不言所用之物故取士</span><br/>
<span class='tline' id='l162' data-llen='4618:4647'>虞記解之云之屬者其中兼有葵也　賛者盥從俎升　注俎其所有</span><br/>
<span class='tline' id='l163' data-llen='4647:4676'>事　釋曰直言此者豆亦從下升不言從豆升者賛者不佐祭豆直佐</span><br/>
<span class='tline' id='l164' data-llen='4676:4705'>祭俎故云俎其所有事是以上經云三牲之肺不離賛者辯取之壹以</span><br/>
<span class='tline' id='l165' data-llen='4705:4734'>授賔若然黍稷亦賛祭不從黍稷升者黍稷設之在後故也黍稷雖後</span><br/>
<span class='tline' id='l166' data-llen='4734:4762'>升先祭者以其先食黍稷後食肉故也　簠有蓋幂注稻粱至作幕</span><br/>
<span class='tline' id='l167' data-llen='4762:4791'>釋曰簠簋相將簋旣有㑹明簠亦有㑹可知但黍稷先設故卻㑹於敦</span><br/>
<span class='tline' id='l168' data-llen='4791:4820'>南簠盛稻粱將食乃設故鄭云去㑹于房蓋以幂幂巾也至於陳設幂</span><br/>
<span class='tline' id='l169' data-llen='4820:4847'><a onclick="displayPageImage('KR1d0027', 'SBCK', '026-6a' );" name="026-6a" class="pb">[026-6a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4847:4876'>亦去之經云有蓋幂者據出房未設而言　凡炙無醬　注巳有鹹和</span><br/>
<span class='tline' id='l171' data-llen='4876:4905'>釋曰云凡者欲解儀禮一部之内牛羊豕炙皆無醬配之云巳有鹹和</span><br/>
<span class='tline' id='l172' data-llen='4905:4934'>者若今人食炙然　上大至夫純　注謂三至純也　釋曰經云上大</span><br/>
<span class='tline' id='l173' data-llen='4934:4963'>夫不辨命數則子男之卿再命其席亦同下大夫鄭言謂三命大夫者</span><br/>
<span class='tline' id='l174' data-llen='4963:4992'>欲見公侯伯之卿三命亦與子男下大夫同公之孤四命其席則異鄭</span><br/>
<span class='tline' id='l175' data-llen='4992:5021'>據三命而言云孤爲賔則莞筵紛純加繅席畫純者案周禮司几筵云</span><br/>
<span class='tline' id='l176' data-llen='5021:5050'>筵國賔于牖前莞筵紛純加繅席畫純云左彤几與此記三命巳下席</span><br/>
<span class='tline' id='l177' data-llen='5050:5079'>不同故知彼國賔謂筵孤也無正文故云則也　卿擯由下　注不升</span><br/>
<span class='tline' id='l178' data-llen='5079:5107'>堂也　釋曰此謂上擯擯詔賔主升降周還之事故云不升堂上賛</span><br/>
<span class='tline' id='l179' data-llen='5107:5136'>下大夫也　注上謂至爲名　釋曰案上經云賛者告具於公而賛賔</span><br/>
<span class='tline' id='l180' data-llen='5136:5165'>食故云上賛使下大夫爲之上大夫至可也　注於食至優賔　釋曰</span><br/>
<span class='tline' id='l181' data-llen='5165:5194'>案上經云上大夫庶羞二十豆此記人復記之者欲見上大夫食加飯</span><br/>
<span class='tline' id='l182' data-llen='5194:5223'>之時得兼食庶羞又食㑹飯及庶羞之時宰夫更設酒飲漿飲故鄭云</span><br/>
<span class='tline' id='l183' data-llen='5223:5252'>於食庶羞宰夫又設酒漿所以食庶羞可也所以然者優尊故也　覲</span><br/>
<span class='tline' id='l184' data-llen='5252:5281'>禮第十　鄭目録云覲見也諸侯秋見天子之禮春見曰朝夏見曰宗</span><br/>
<span class='tline' id='l185' data-llen='5281:5308'><a onclick="displayPageImage('KR1d0027', 'SBCK', '026-6b' );" name="026-6b" class="pb">[026-6b] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='5308:5337'>秋見曰覲冬見曰遇朝宗禮備覲遇禮省是以享獻不見焉三時禮亡</span><br/>
<span class='tline' id='l187' data-llen='5337:5366'>唯此存爾覲禮於五禮屬賔大戴第十六小戴十七別録第十　釋曰</span><br/>
<span class='tline' id='l188' data-llen='5366:5395'>鄭云春見曰朝等大宗伯文云朝宗禮備覲遇禮省者案曲禮下云天</span><br/>
<span class='tline' id='l189' data-llen='5395:5424'>子當扆而立諸侯北面而見天子曰覲天子當宁而立諸公東面諸侯</span><br/>
<span class='tline' id='l190' data-llen='5424:5453'>西面曰朝鄭注諸侯春見曰朝受摯於朝受享於廟生氣文也秋見曰</span><br/>
<span class='tline' id='l191' data-llen='5453:5482'>覲一受之於廟殺氣質也朝者位於内朝而序進覲者位於廟門外而</span><br/>
<span class='tline' id='l192' data-llen='5482:5511'>序入王南面立於扆宁而受焉夏宗依春冬遇依秋春秋時齊侯唁魯</span><br/>
<span class='tline' id='l193' data-llen='5511:5540'>昭公以遇禮相見取易略也覲禮今存朝宗遇禮今亡據此彼而言是</span><br/>
<span class='tline' id='l194' data-llen='5540:5569'>朝宗禮備覲遇禮省可知鄭又云是以享獻不見焉者享謂朝覲而行</span><br/>
<span class='tline' id='l195' data-llen='5569:5598'>三享獻謂二享後行私覿私覿後即有私獻獻其珍異之物故聘禮記</span><br/>
<span class='tline' id='l196' data-llen='5598:5627'>云旣覿賔若私獻奉獻將命注云時有珍異之物或賔奉之所以自序</span><br/>
<span class='tline' id='l197' data-llen='5627:5656'>尊敬也猶以君命致之臣聘猶有私獻況諸侯朝覲有私獻可知是以</span><br/>
<span class='tline' id='l198' data-llen='5656:5685'>周禮大宰職云大朝覲㑹同賛玉幣玉獻注云幣諸侯享幣玉獻獻國</span><br/>
<span class='tline' id='l199' data-llen='5685:5714'>珍異亦執玉以致之大朝覲㑹同旣有私獻則四時常朝有私獻可知</span><br/>
<span class='tline' id='l200' data-llen='5714:5743'>案下文有享亦當有獻而云享獻不見者案周禮大行人云上公冕服</span><br/>
<span class='tline' id='l201' data-llen='5743:5770'><a onclick="displayPageImage('KR1d0027', 'SBCK', '026-7a' );" name="026-7a" class="pb">[026-7a] <img width="20"  src="/static/img/kanseki-5.png"/></a></span><br/>
<span class='tline' id='l202' data-llen='5770:5799'>九章介九人賔主之閒九十步廟中將幣三享侯伯子男亦云鄭云朝</span><br/>
<span class='tline' id='l203' data-llen='5799:5828'>先享不言朝者朝正禮不嫌有等彼據春夏朝宗而言不見秋冬者以</span><br/>
<span class='tline' id='l204' data-llen='5828:5857'>四時相對朝宗禮備故見之覲遇禮省故略而不言此下文見享者不</span><br/>
<span class='tline' id='l205' data-llen='5857:5886'>對春夏故言之鄭云是以享獻不見者據周禮大行人而說也必知鄭</span><br/>
<span class='tline' id='l206' data-llen='5886:5915'>據大行人者以其引周禮四時朝見即云是以享獻不見明鄭據周禮</span><br/>
<span class='tline' id='l207' data-llen='5915:5944'>大行人而言也有人解享字上讀以獻不見爲義者苟就此文有享無</span><br/>
<span class='tline' id='l208' data-llen='5944:5973'>獻不辭之甚也　覲禮至再拜　注郊謂至旌門　釋曰自此盡乃出</span><br/>
<span class='tline' id='l209' data-llen='5973:6002'>論侯氏至近郊天子使使者勞侯氏之事云郊謂近郊者案聘禮云至</span><br/>
<span class='tline' id='l210' data-llen='6002:6031'>於近郊君使卿勞故知此郊者亦近郊也知近郊去王城五十里者成</span><br/>
<span class='tline' id='l211' data-llen='6031:6060'>周與王城相去五十里而君陳序云分正東郊成周鄭云今河南洛陽</span><br/>
<span class='tline' id='l212' data-llen='6060:6089'>相去則然是近郊五十里也引小行人職者約近郊勞是大行人以其</span><br/>
<span class='tline' id='l213' data-llen='6089:6118'>尊者冝逸小行人旣勞于畿明近郊使大行人也案大行人上公三勞</span><br/>
<span class='tline' id='l214' data-llen='6118:6147'>侯伯再勞子男一勞此雖不辨勞數案小行人云凡諸侯入王則逆勞</span><br/>
<span class='tline' id='l215' data-llen='6147:6176'>于畿不辨尊卑則五等同有畿勞其子男唯有此一勞而巳侯伯又加</span><br/>
<span class='tline' id='l216' data-llen='6176:6205'>逺郊勞上公又加近郊勞則此云近郊據上公而言若然聘禮使臣聘</span><br/>
<span class='tline' id='l217' data-llen='6205:6232'><a onclick="displayPageImage('KR1d0027', 'SBCK', '026-7b' );" name="026-7b" class="pb">[026-7b] <img width="20"  src="/static/img/kanseki-5.png"/></a></span><br/>
<span class='tline' id='l218' data-llen='6232:6261'>而云近郊勞者臣禮異於君禮君禮冝先逺臣禮冝先近故也若然書</span><br/>
<span class='tline' id='l219' data-llen='6261:6290'>傳略說云天子之子十八曰孟侯者於四方諸侯來朝迎於郊孝經注</span><br/>
<span class='tline' id='l220' data-llen='6290:6319'>亦云天子使丗子郊迎者皆異代法非周禮也案玉人職云案十有二</span><br/>
<span class='tline' id='l221' data-llen='6319:6348'>寸棗栗十有二列諸侯純九大夫純五夫人以勞諸侯注云夫人謂王</span><br/>
<span class='tline' id='l222' data-llen='6348:6377'>后勞諸侯皆九勞大夫皆五此文不見者以其聘禮於聘客主國夫人</span><br/>
<span class='tline' id='l223' data-llen='6377:6406'>尚有勞以二竹簋方明后亦有略言王勞不言后文不具也云皮弁者</span><br/>
<span class='tline' id='l224' data-llen='6406:6435'>天子之朝朝服者司服云眡朝則皮弁故知在朝服皮弁至入廟乃裨</span><br/>
<span class='tline' id='l225' data-llen='6435:6464'>冕也云璧無束帛者天子之玉尊者此對諸侯玉卑故聘禮云束帛加</span><br/>
<span class='tline' id='l226' data-llen='6464:6493'>璧是諸侯臣所執小行人合六幣云璧以帛琮以錦琥以繡璜以黼是</span><br/>
<span class='tline' id='l227' data-llen='6493:6522'>諸侯所執以致享皆有束帛配之諸侯玉卑故也此乃行勞所用以享</span><br/>
<span class='tline' id='l228' data-llen='6522:6551'>禮況之耳云不言諸侯言侯氏者明國殊舎異禮不凡之也者言諸侯</span><br/>
<span class='tline' id='l229' data-llen='6551:6580'>則凡之揔稱言侯氏則指一身不凡之也而所勞之處或非一國舎處</span><br/>
<span class='tline' id='l230' data-llen='6580:6609'>不同故不揔言諸侯而云侯氏也云郊舎狹寡爲帷宫以受勞者周禮</span><br/>
<span class='tline' id='l231' data-llen='6609:6638'>十里有廬三十里有宿五十里有市市有館郊關之所各自有舎或來</span><br/>
<span class='tline' id='l232' data-llen='6638:6667'>者多館舎狹寡故不在館舎以帷爲宫以受勞禮也云掌舎職曰爲帷</span><br/>
<span class='tline' id='l233' data-llen='6667:6694'><a onclick="displayPageImage('KR1d0027', 'SBCK', '026-8a' );" name="026-8a" class="pb">[026-8a] <img width="20"  src="/static/img/kanseki-5.png"/></a></span><br/>
<span class='tline' id='l234' data-llen='6694:6723'>宫設旌門者謂爲帷宫則設旌旗以表四門彼天子所舎平地之事引</span><br/>
<span class='tline' id='l235' data-llen='6723:6752'>之者證諸侯行亦有帷宮設旌爲門之事也案聘禮使卿勞賔受於門</span><br/>
<span class='tline' id='l236' data-llen='6752:6781'>内司儀諸侯之臣相爲國客亦是受勞於館不爲帷宫者彼臣禮卿行</span><br/>
<span class='tline' id='l237' data-llen='6781:6810'>旅從徒衆少故在館此諸侯禮君行師從徒衆多故於帷宫襄二十八</span><br/>
<span class='tline' id='l238' data-llen='6810:6839'>年左氏傳云子産相鄭伯以如楚舎不爲壇注云至敵國郊除地封土</span><br/>
<span class='tline' id='l239' data-llen='6839:6868'>爲壇以受郊勞又外僕言曰先大夫相先君適四國未甞不爲壇今子</span><br/>
<span class='tline' id='l240' data-llen='6868:6897'>草舎無乃不可乎子産曰大適小則爲壇小適大苟舎而巳焉用壇彼</span><br/>
<span class='tline' id='l241' data-llen='6897:6926'>亦是諸侯相朝當爲壇以帷爲宫受勞之事也　使者至受玉　注不</span><br/>
<span class='tline' id='l242' data-llen='6926:6955'>荅至聽之　釋曰云升者升壇者以帷宮無堂可升故知升者升壇也</span><br/>
<span class='tline' id='l243' data-llen='6955:6984'>云使者東面致命侯氏東階上西面聽之者知面位如此者並約下文</span><br/>
<span class='tline' id='l244' data-llen='6984:7013'>就館賜侯氏車服而知也　使者至乃出　注左還至重禮　釋曰直</span><br/>
<span class='tline' id='l245' data-llen='7013:7042'>云使者左還不云拜送玉者凡奉命使皆不拜送若卿歸饔餼不拜送</span><br/>
<span class='tline' id='l246' data-llen='7042:7071'>幣亦斯類也若身自致者乃拜送下文儐使者及聘禮私覿私面皆拜</span><br/>
<span class='tline' id='l247' data-llen='7071:7100'>送幣是也云左還還南面示將去也者以其東面致命而左還明左還</span><br/>
<span class='tline' id='l248' data-llen='7100:7129'>者南面也未降而南面示將去故也云立者見侯氏將有事於己俟之</span><br/>
<span class='tline' id='l249' data-llen='7129:7156'><a onclick="displayPageImage('KR1d0027', 'SBCK', '026-8b' );" name="026-8b" class="pb">[026-8b] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='7156:7185'>者經云而立即云侯氏還璧故知立者見侯氏將有還玉之事於己故</span><br/>
<span class='tline' id='l251' data-llen='7185:7214'>俟之不降云還玉重禮者案聘義圭璋還之璧琮加束帛報之所以輕</span><br/>
<span class='tline' id='l252' data-llen='7214:7243'>財重禮彼以璧琮不還則爲輕財者以其璧琮加束帛故爲輕財不還</span><br/>
<span class='tline' id='l253' data-llen='7243:7272'>此以天子之璧不加束帛尊之與圭璋同故亦還之爲重禮也　侯氏</span><br/>
<span class='tline' id='l254' data-llen='7272:7301'>至荅拜　注侯氏至席也　釋曰自此盡遂從之論侯氏儐使者遂從</span><br/>
<span class='tline' id='l255' data-llen='7301:7330'>入朝之事云侯氏先升賔禮統焉者行賔禮是賔客之禮是以賔在館</span><br/>
<span class='tline' id='l256' data-llen='7330:7359'>爲主人主人先升使者爲賔賔後升故云禮統焉謂賔統有此堂也云</span><br/>
<span class='tline' id='l257' data-llen='7359:7388'>几者安賔所以崇優厚者案太宰云賛玉几注云立而設几優尊也此</span><br/>
<span class='tline' id='l258' data-llen='7388:7417'>使者亦不坐而設几故云所以優厚也聘禮卿勞受儐不設几者諸侯</span><br/>
<span class='tline' id='l259' data-llen='7417:7446'>之卿卑故不與此同也云上介出止使者則己布席者經不云上介出</span><br/>
<span class='tline' id='l260' data-llen='7446:7475'>止使者鄭云上介出止使者案至館皆不敢當皆使上介出請事又見</span><br/>
<span class='tline' id='l261' data-llen='7475:7504'>此經云使者乃入始云侯氏與之讓升是侯氏不出故知使上介止使</span><br/>
<span class='tline' id='l262' data-llen='7504:7533'>者也云則己布席者以其素不云布席而云設几几不可設於地明有</span><br/>
<span class='tline' id='l263' data-llen='7533:7562'>席席之所設唯在此時案聘禮受聘云几筵旣設是几筵相將故云上</span><br/>
<span class='tline' id='l264' data-llen='7562:7590'>介出止使者則己布席也　侯氏至送幣注儐使至其階　釋曰云</span><br/>
<span class='tline' id='l265' data-llen='7590:7617'><a onclick="displayPageImage('KR1d0027', 'SBCK', '026-9a' );" name="026-9a" class="pb">[026-9a] <img width="20"  src="/static/img/kanseki-5.png"/></a></span><br/>
<span class='tline' id='l266' data-llen='7617:7646'>儐使者所以致尊敬也者案聘禮使卿用束帛勞賔賔不還束帛賔儐</span><br/>
<span class='tline' id='l267' data-llen='7646:7675'>卿以束錦此使者以玉勞侯氏侯氏還玉仍亦儐使者是致尊敬天子</span><br/>
<span class='tline' id='l268' data-llen='7675:7704'>之使故也知拜各於其階者此賔與使行敵禮若郷飲酒郷射賔主拜</span><br/>
<span class='tline' id='l269' data-llen='7704:7733'>各於其階也　使者至從之　注騑馬至至朝　釋曰知左驂設在西</span><br/>
<span class='tline' id='l270' data-llen='7733:7762'>者陳四馬與人以西爲上案聘禮禮賔時賔執左馬以出此亦以左驂</span><br/>
<span class='tline' id='l271' data-llen='7762:7791'>出故知左驂設在西也又知其餘三馬侯氏之士遂以出授使者之從</span><br/>
<span class='tline' id='l272' data-llen='7791:7820'>者于外者亦案聘禮禮賔執左馬以出記云主人之庭實則主人遂以</span><br/>
<span class='tline' id='l273' data-llen='7820:7849'>出賔之士訝受之此侯氏在館如主人明主馬亦侯氏之士以出授使</span><br/>
<span class='tline' id='l274' data-llen='7849:7878'>者從者可知云從之者遂隨使者以至朝者亦如聘禮云下大夫勞賔</span><br/>
<span class='tline' id='l275' data-llen='7878:7907'>使者遂以賔入至於朝其義同故知義然也　天子賜舎　注以其至</span><br/>
<span class='tline' id='l276' data-llen='7907:7936'>作錫　釋曰自此盡乗馬論賜侯氏舎館侯氏儐使之事云賜舎猶致</span><br/>
<span class='tline' id='l277' data-llen='7936:7965'>館者猶聘禮賔至於朝君使卿致館此不言致館言賜舎者天子尊極</span><br/>
<span class='tline' id='l278' data-llen='7965:7994'>故言賜舎也云所使者司空與者聘禮使卿致館此亦冝使卿知是司</span><br/>
<span class='tline' id='l279' data-llen='7994:8023'>空非卿者周禮以天地春夏秋冬六卿無致館之事司空主營城郭宮</span><br/>
<span class='tline' id='l280' data-llen='8023:8052'>室館亦宮室之事故知所使者司空也但司空亡無正文故云與以疑</span><br/>
<span class='tline' id='l281' data-llen='8052:8079'><a onclick="displayPageImage('KR1d0027', 'SBCK', '026-9b' );" name="026-9b" class="pb">[026-9b] <img width="20"  src="/static/img/kanseki-5.png"/></a></span><br/>
<span class='tline' id='l282' data-llen='8079:8108'>之知小行人爲承擯者案聘禮致館賔主人各擯介故知此亦陳擯介</span><br/>
<span class='tline' id='l283' data-llen='8108:8137'>必知使小行人爲承擯者案小行人云及郊勞眡館將幣爲承而擯是</span><br/>
<span class='tline' id='l284' data-llen='8137:8166'>其義也　曰伯至父舎　注此使者致館辭　釋曰此及下經皆云伯</span><br/>
<span class='tline' id='l285' data-llen='8166:8195'>父者案下文謂同姓大國舉同姓大國則同姓小國及異姓之國禮不</span><br/>
<span class='tline' id='l286' data-llen='8195:8224'>殊也　儐之束帛乗馬　注王使至於内　釋曰云王使人以命致館</span><br/>
<span class='tline' id='l287' data-llen='8224:8253'>無禮猶儐之者尊王使也者決聘禮卿無禮致館賔無束帛儐卿此王</span><br/>
<span class='tline' id='l288' data-llen='8253:8282'>使亦無禮致館其賔猶儐使者用束帛乗馬故云尊王使也云侯氏受</span><br/>
<span class='tline' id='l289' data-llen='8282:8311'>館於外者案聘禮大夫帥至館卿致館而云賔迎再拜卿退賔送再拜</span><br/>
<span class='tline' id='l290' data-llen='8311:8340'>則聘禮致館不在外此不見大夫帥至館即云天子賜舎是侯氏受舎</span><br/>
<span class='tline' id='l291' data-llen='8340:8369'>于外可知與聘禮異也知旣則儐使者於内者以其旣受館則爲己所</span><br/>
<span class='tline' id='l292' data-llen='8369:8398'>有明儐使者在内可知也　天子至初事　注大夫至作率　釋曰自</span><br/>
<span class='tline' id='l293' data-llen='8398:8427'>此盡再拜稽首論天子使大夫戒侯氏期日使行覲禮之事知大夫是</span><br/>
<span class='tline' id='l294' data-llen='8427:8456'>卿爲訝者以其周禮秋官掌訝職云諸侯有卿訝故知大夫即卿爲訝</span><br/>
<span class='tline' id='l295' data-llen='8456:8485'>者云其爲告使順循其事也初猶故者以其四時朝覲自是尋常故使</span><br/>
<span class='tline' id='l296' data-llen='8485:8514'>恒循故事之常也　諸侯至北上　注言諸至同姓　釋曰此一經論</span><br/>
<span class='tline' id='l297' data-llen='8514:8542'><a onclick="displayPageImage('KR1d0027', 'SBCK', '026-10a' );" name="026-10a" class="pb">[026-10a] <img width="20"  src="/static/img/kanseki-5.png"/></a></span><br/>
<span class='tline' id='l298' data-llen='8542:8571'>前朝一日諸侯各遣上介受次於朝之事云言諸侯者明來朝者衆矣</span><br/>
<span class='tline' id='l299' data-llen='8571:8600'>者上注云言侯氏者明國殊舎異禮不凡之於此言諸侯凡之者以其</span><br/>
<span class='tline' id='l300' data-llen='8600:8629'>諸國同時遣上介故言來朝者衆矣若其行禮自有前後故鄭云顧其</span><br/>
<span class='tline' id='l301' data-llen='8629:8658'>入覲不得並耳云受舎於朝受次于文王廟門之外者以其春夏受贄</span><br/>
<span class='tline' id='l302' data-llen='8658:8687'>於朝無迎法受享於廟有迎禮秋冬受贄受享皆在廟並無迎法是以</span><br/>
<span class='tline' id='l303' data-llen='8687:8716'>大門外無位旣受覲於廟故在大門外受次知在文王廟門外者案聘</span><br/>
<span class='tline' id='l304' data-llen='8716:8745'>禮云不腆先君之祧旣拚以俟則諸侯待朝聘之賔皆在大祖之廟以</span><br/>
<span class='tline' id='l305' data-llen='8745:8774'>其諸侯者無二祧遷主所藏皆在始祖之廟故以始祖爲祧案天子待</span><br/>
<span class='tline' id='l306' data-llen='8774:8803'>覲遇亦當在祧祭法云天子七廟有二祧又案周禮守祧職云掌守先</span><br/>
<span class='tline' id='l307' data-llen='8803:8832'>王先公之廟祧鄭注遷主所藏曰祧穆之遷主藏於文王廟昭之遷主</span><br/>
<span class='tline' id='l308' data-llen='8832:8861'>藏於武王廟今不在武王廟而在文王廟者父尊而子卑故知在文王</span><br/>
<span class='tline' id='l309' data-llen='8861:8890'>廟也若然先公木主藏於后稷廟受覲遇不在后稷廟者后稷生非王</span><br/>
<span class='tline' id='l310' data-llen='8890:8919'>故不冝在焉云言舎者尊舎也者此賔以帷爲次非屋舎尊天子之次</span><br/>
<span class='tline' id='l311' data-llen='8919:8948'>故以屋舎言之是尊舎也若天子春夏受享諸侯相朝聘迎賔客者皆</span><br/>
<span class='tline' id='l312' data-llen='8948:8977'>有外次即聘禮記宗人授次是也有外次於大門外者則無廟門外之</span><br/>
<span class='tline' id='l313' data-llen='8977:9005'><a onclick="displayPageImage('KR1d0027', 'SBCK', '026-10b' );" name="026-10b" class="pb">[026-10b] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='9005:9034'>内次天子覲遇在廟者有廟門外之内次無大門外之外次此文是也</span><br/>
<span class='tline' id='l315' data-llen='9034:9063'>云天子使掌次爲之者案周禮掌次云掌王次舎之法以待張事故知</span><br/>
<span class='tline' id='l316' data-llen='9063:9092'>使掌次爲之諸侯兼官無掌次使館人爲之故聘禮云館人布幕于寢</span><br/>
<span class='tline' id='l317' data-llen='9092:9121'>門外鄭注云館人掌次舎帷幕者是也云諸侯上介先朝受焉者知使</span><br/>
<span class='tline' id='l318' data-llen='9121:9150'>上介者案下文諸侯覲於天子爲宮方三百步上介皆奉其君之旂置</span><br/>
<span class='tline' id='l319' data-llen='9150:9179'>于宮明知此亦使上介也云其來之心猶若朝也者案周禮大宗伯云</span><br/>
<span class='tline' id='l320' data-llen='9179:9208'>春曰朝秋曰覲鄭注云朝之言朝也欲其來之早覲之言勤欲其勤王</span><br/>
<span class='tline' id='l321' data-llen='9208:9237'>事各舉一邊而言其實早來勤王通有也故鄭云其來之心猶若朝故</span><br/>
<span class='tline' id='l322' data-llen='9237:9266'>變覲言朝也云分別同姓異姓受之將有先後者案此經同姓西面異</span><br/>
<span class='tline' id='l323' data-llen='9266:9295'>姓東面案下曲禮云天子當依而立諸侯北面而見天子曰覲彼此皆</span><br/>
<span class='tline' id='l324' data-llen='9295:9324'>是覲禮彼諸侯皆北面不辨同姓異姓與此不同者此謂廟門外爲位</span><br/>
<span class='tline' id='l325' data-llen='9324:9353'>時彼謂入見天子時故鄭注云覲者位於廟門外而序入入謂北面見</span><br/>
<span class='tline' id='l326' data-llen='9353:9382'>天子時引春秋者案隱十一年經書滕侯薛侯來朝左傳曰爭長薛侯</span><br/>
<span class='tline' id='l327' data-llen='9382:9411'>曰我先封滕侯曰我周之卜正也薛庶姓也我不可以後之公使羽父</span><br/>
<span class='tline' id='l328' data-llen='9411:9440'>請於薛侯曰君與滕君辱在寡人周諺有之曰山有木工則度之賔有</span><br/>
<span class='tline' id='l329' data-llen='9440:9468'><a onclick="displayPageImage('KR1d0027', 'SBCK', '026-11a' );" name="026-11a" class="pb">[026-11a] <img width="20"  src="/static/img/kanseki-5.png"/></a></span><br/>
<span class='tline' id='l330' data-llen='9468:9497'>礼主則擇之周之宗盟異姓爲後寡人若朝于薛不敢與諸任齒君若</span><br/>
<span class='tline' id='l331' data-llen='9497:9526'>辱貺寡人則願以滕君爲請薛侯許之乃長滕侯也若然彼服注云爭</span><br/>
<span class='tline' id='l332' data-llen='9526:9555'>長先登授玉此位在門外引之者以其在先即先登外内同故引以爲</span><br/>
<span class='tline' id='l333' data-llen='9555:9584'>證　侯氏至于祢　注將覲至爲絻　釋曰此經明諸侯之在館内將</span><br/>
<span class='tline' id='l334' data-llen='9584:9612'>覲於王先釋幣告於行主之礼知將覲質明時者案聘礼賔厥明釋</span><br/>
<span class='tline' id='l335' data-llen='9612:9641'>幣于祢故知此亦質明時也云裨之言埤者讀從詩政事一埤益我取</span><br/>
<span class='tline' id='l336' data-llen='9641:9670'>裨陪之義云天子六服大裘爲上其餘爲埤者天子吉服有九而言六</span><br/>
<span class='tline' id='l337' data-llen='9670:9699'>服者據六冕而言以大裘爲上無埤義衮冕以下皆爲裨故云其餘爲</span><br/>
<span class='tline' id='l338' data-llen='9699:9728'>裨云以事尊卑服之者即司服所云王祀昊天上帝則大裘而冕祀五</span><br/>
<span class='tline' id='l339' data-llen='9728:9757'>帝亦如之祀先王則衮冕以下至羣小祀則玄冕舉天子而言故云以</span><br/>
<span class='tline' id='l340' data-llen='9757:9786'>事尊卑服之云而諸侯亦服焉者亦據司服而言諸侯唯不得有大裘</span><br/>
<span class='tline' id='l341' data-llen='9786:9815'>上公則衮冕以下故鄭云此差司服所掌也云上公衮無升龍者案白</span><br/>
<span class='tline' id='l342' data-llen='9815:9844'>虎通引礼記曰天子乗龍載大旗象日月升龍傳曰天子升龍諸侯降</span><br/>
<span class='tline' id='l343' data-llen='9844:9873'>龍以此言之上得兼下下不得僭上則天子升降俱有諸侯直有降龍</span><br/>
<span class='tline' id='l344' data-llen='9873:9902'>而巳若然彼升龍文承大旗之下知不施於旌旗而據衣服者案司常</span><br/>
<span class='tline' id='l345' data-llen='9902:9930'><a onclick="displayPageImage('KR1d0027', 'SBCK', '026-11b' );" name="026-11b" class="pb">[026-11b] <img width="20"  src="/static/img/kanseki-5.png"/></a></span><br/>
<span class='tline' id='l346' data-llen='9930:9959'>云交龍爲旂又云諸侯建旂注云諸侯畫交龍一象其升朝一象其下</span><br/>
<span class='tline' id='l347' data-llen='9959:9987'>復則旌旗升降俱有而白虎通云諸侯降龍者據衣服而言案玉藻</span><br/>
<span class='tline' id='l348' data-llen='9987:10017'>諸侯玄冕以祭不得服衮冕以下是以鄭注司服云諸侯自於其家則降</span><br/>
<span class='tline' id='l349' data-llen='10017:10045'>若然諸侯自家祭降魯與二王之後皆不得用衮冕鷩冕毳冕則此</span><br/>
<span class='tline' id='l350' data-llen='10045:10075'>及孤卿大夫絺冕玄冕者是入君廟及入天子之廟故服也今云諸侯告</span><br/>
<span class='tline' id='l351' data-llen='10075:10103'>禰用裨冕者將入天子之廟故服以告禰謂若曽子問云諸侯裨冕</span><br/>
<span class='tline' id='l352' data-llen='10103:10131'>以朝鄭注云爲將廟受亦斯之類也云禰謂行主遷主矣者案礼記</span><br/>
<span class='tline' id='l353' data-llen='10131:10161'>曽子問云師行必以遷廟主行乎孔子曰天子巡守以遷廟主行載于齊</span><br/>
<span class='tline' id='l354' data-llen='10161:10190'>車言必有尊也彼雖據天子其諸侯行亦然以其皆有遷廟木主若然</span><br/>
<span class='tline' id='l355' data-llen='10190:10219'>大夫無木主聘礼賔釋幣于祢者大夫雖無木主以幣帛主其神亦爲</span><br/>
<span class='tline' id='l356' data-llen='10219:10248'>行主也而云祢親之者以其在外唯有遷主可事故不言遷主而云祢</span><br/>
<span class='tline' id='l357' data-llen='10248:10276'>也云其釋幣如聘大夫將受命釋幣于祢之礼者案聘礼將行釋幣</span><br/>
<span class='tline' id='l358' data-llen='10276:10305'>于祢此祢無文故約與之同乃受命即出行故云將受命釋幣于祢皆</span><br/>
<span class='tline' id='l359' data-llen='10305:10335'>是告將行無祭祀知祧則祝藏其幣歸乃埋之於祧西階之東者此無正</span><br/>
<span class='tline' id='l360' data-llen='10335:10364'>文案聘礼祝告祝又入取幣降卷幣實于䈂埋于西階東此亦與彼同</span><br/>
<span class='tline' id='l361' data-llen='10364:10392'><a onclick="displayPageImage('KR1d0027', 'SBCK', '026-12a' );" name="026-12a" class="pb">[026-12a] <img width="20"  src="/static/img/kanseki-5.png"/></a></span><br/>
<span class='tline' id='l362' data-llen='10392:10421'>云祧者諸侯遷主藏於始祖之廟諸侯旣以始祖之廟爲祧遷主歸還</span><br/>
<span class='tline' id='l363' data-llen='10421:10449'>入祧廟故知此幣埋於祧西階之東也　乗墨至有繅注墨車至爲</span><br/>
<span class='tline' id='l364' data-llen='10449:10478'>璪　釋曰自此盡乃出論諸侯發館至天子廟門之外以次行覲禮之</span><br/>
<span class='tline' id='l365' data-llen='10478:10507'>事云墨車大夫制也者案周禮巾車職云孤乗夏篆卿乗夏縵大夫乗</span><br/>
<span class='tline' id='l366' data-llen='10507:10536'>墨車士乗棧車庶人乗役車故知墨車大夫制也必言墨車大夫制者</span><br/>
<span class='tline' id='l367' data-llen='10536:10565'>封玉路金路象路之等天子諸侯之制也云乗之者入天子之國車服</span><br/>
<span class='tline' id='l368' data-llen='10565:10594'>不可盡同者巾車云同姓金路異姓象路四衞革路並得與天子同據</span><br/>
<span class='tline' id='l369' data-llen='10594:10623'>在本國所乗下記云偏駕不入王門偏駕金路象路等是也旣不入王</span><br/>
<span class='tline' id='l370' data-llen='10623:10652'>門舎於客館乗此墨車以朝也云交龍爲旂諸侯之所建者司常職文</span><br/>
<span class='tline' id='l371' data-llen='10652:10681'>也云弧所以張縿之弓也者爾雅說旌旗正幅爲縿故以此弧弓張縿</span><br/>
<span class='tline' id='l372' data-llen='10681:10710'>之兩幅故云張縿之弓也云弓衣曰韣者案月令云后妃帥九嬪御乃</span><br/>
<span class='tline' id='l373' data-llen='10710:10739'>禮天子所御帶以弓韣授以弓矢于髙禖之前言帶以弓韣韣是弓衣</span><br/>
<span class='tline' id='l374' data-llen='10739:10768'>可知云瑞玉謂公桓圭之等皆大宗伯典瑞職文云繅所以藉玉至爲</span><br/>
<span class='tline' id='l375' data-llen='10768:10797'>六色其義䟽巳見於聘禮記　天子至右几　注依如至黼純　釋曰</span><br/>
<span class='tline' id='l376' data-llen='10797:10826'>云依如今綈素屏風也者案爾雅牖戸之閒謂之扆以屏風爲斧文置</span><br/>
<span class='tline' id='l377' data-llen='10826:10854'><a onclick="displayPageImage('KR1d0027', 'SBCK', '026-12b' );" name="026-12b" class="pb">[026-12b] <img width="20"  src="/static/img/kanseki-5.png"/></a></span><br/>
<span class='tline' id='l378' data-llen='10854:10883'>於依地孔安國顧命傳云扆屏風畫爲斧文置戸牖閒是也言綈素者</span><br/>
<span class='tline' id='l379' data-llen='10883:10912'>綈赤也素白也漢時屏風以綈素爲之象古者白黒斧文故鄭以漢法</span><br/>
<span class='tline' id='l380' data-llen='10912:10941'>爲況云有繡斧文所以示威也者案周禮繢人云青與赤謂之文赤與</span><br/>
<span class='tline' id='l381' data-llen='10941:10971'>白謂之章白與黒謂之黼黒與青謂之黻五色備謂之繡此白黒斧以比</span><br/>
<span class='tline' id='l382' data-llen='10971:11000'>方繡次爲之故云有繡斧文所以示威也云斧謂之黼者據繡次言之</span><br/>
<span class='tline' id='l383' data-llen='11000:11029'>白與黒謂之黼即爲此黼字也據文體形質言之刄白而銎黒則爲此</span><br/>
<span class='tline' id='l384' data-llen='11029:11058'>斧字故二字不同也云几玉几也者案周禮司几筵云左右玉几故知</span><br/>
<span class='tline' id='l385' data-llen='11058:11087'>此几是玉几也注左右有几優至尊也亦與此同又案大宰云賛玉几</span><br/>
<span class='tline' id='l386' data-llen='11087:11116'>鄭注云玉几王所依也立而設几優尊者但几唯須其一又几坐時所</span><br/>
<span class='tline' id='l387' data-llen='11116:11145'>以馮依今左右及立而設之皆是優至尊也兩注相兼乃具云其席莞</span><br/>
<span class='tline' id='l388' data-llen='11145:11174'>席以下亦司几筵文案彼云大朝覲大饗射凡封國命諸侯王位設黼</span><br/>
<span class='tline' id='l389' data-llen='11174:11203'>依依前南郷設莞席紛純等鄭注云紛純者紛如綬有文而狹繅席者</span><br/>
<span class='tline' id='l390' data-llen='11203:11232'>削蒲弱展之編以五采若今合歡矣畫純者謂畫雲氣次席者桃枝蓆</span><br/>
<span class='tline' id='l391' data-llen='11232:11261'>有次列成文此次席即顧命所謂篾席也篾謂竹青據竹而言次謂次</span><br/>
<span class='tline' id='l392' data-llen='11261:11290'>列據文體而說是以顧命云牖閒南嚮敷重篾席孔傳云桃枝竹義與</span><br/>
<span class='tline' id='l393' data-llen='11290:11318'><a onclick="displayPageImage('KR1d0027', 'SBCK', '026-13a' );" name="026-13a" class="pb">[026-13a] <img width="20"  src="/static/img/kanseki-5.png"/></a></span><br/>
<span class='tline' id='l394' data-llen='11318:11347'>鄭同　天子衮冕負斧依　注衮衣至侯見　釋曰云負斧依者負謂</span><br/>
<span class='tline' id='l395' data-llen='11347:11376'>背之南面也云衮衣者裨之上也者但裨衣者自衮冕至玄冕五者皆</span><br/>
<span class='tline' id='l396' data-llen='11376:11405'>裨衣故云裨之上也上文云裨衣者㹅五等諸侯指其衣有三等不得</span><br/>
<span class='tline' id='l397' data-llen='11405:11434'>定其衣號故言㹅裨衣此據天子一身故指其衣體言衮冕云繢之繡</span><br/>
<span class='tline' id='l398' data-llen='11434:11463'>之爲九章者衣繢而裳繡衣在上爲陽陽主輕浮故對方爲繢次裳在</span><br/>
<span class='tline' id='l399' data-llen='11463:11492'>下爲隂隂主沈深故刺之爲繡次是以尚書衣言作繢裳言紩繡爲九</span><br/>
<span class='tline' id='l400' data-llen='11492:11521'>章者鄭注司服云冕服九章登龍於山登火於宗彞尊其神明也九章</span><br/>
<span class='tline' id='l401' data-llen='11521:11550'>初一曰龍次二曰山次三曰華蟲次四曰火次五曰宗彞皆畫以爲繢</span><br/>
<span class='tline' id='l402' data-llen='11550:11579'>次六曰藻次七曰粉米次八曰黼次九曰黻皆絺以爲繡則衮之衣五</span><br/>
<span class='tline' id='l403' data-llen='11579:11608'>章裳四章凡九也云南郷而立者此文及司几筵雖不云立案下曲禮</span><br/>
<span class='tline' id='l404' data-llen='11608:11637'>云天子當宁而立又云當扆而立在朝在廟皆云立故知此南面而立</span><br/>
<span class='tline' id='l405' data-llen='11637:11666'>以俟諸侯之見也　嗇夫至天子　注嗇夫至夫馳　釋曰云嗇夫蓋</span><br/>
<span class='tline' id='l406' data-llen='11666:11695'>司空之屬也者無正文知司空屬者案五官之内無嗇夫之名故知是</span><br/>
<span class='tline' id='l407' data-llen='11695:11724'>司空之屬但司空職亡故言蓋以疑之云末擯承命於侯氏下介傳而</span><br/>
<span class='tline' id='l408' data-llen='11724:11753'>上上擯以告於天子者案周禮司儀職兩諸侯相朝皆爲交擯則此諸</span><br/>
<span class='tline' id='l409' data-llen='11753:11781'><a onclick="displayPageImage('KR1d0027', 'SBCK', '026-13b' );" name="026-13b" class="pb">[026-13b] <img width="20"  src="/static/img/kanseki-5.png"/></a></span><br/>
<span class='tline' id='l410' data-llen='11781:11810'>侯見天子交擯可知此所陳擯介當在廟之外門東陳擯從北郷南門</span><br/>
<span class='tline' id='l411' data-llen='11810:11839'>西陳介從南郷北各自爲上下此經先云嗇夫承命告于天子則命先</span><br/>
<span class='tline' id='l412' data-llen='11839:11868'>從侯氏出下文天子得命呼之而入命又從天子下至侯氏即令入故</span><br/>
<span class='tline' id='l413' data-llen='11868:11897'>下注云君乃許入若然此覲遇之禮略唯有此一辭而巳無三辭之事</span><br/>
<span class='tline' id='l414' data-llen='11897:11926'>司儀云交擯三辭者據諸侯自相見於大門外法其天子春夏受享於</span><br/>
<span class='tline' id='l415' data-llen='11926:11955'>廟見於大門外亦可交擯三辭矣云天子見公擯者五人以下並大行</span><br/>
<span class='tline' id='l416' data-llen='11955:11984'>人文云皆宗伯爲上擯者案大宗伯職云朝覲㑹同則爲上相鄭注云</span><br/>
<span class='tline' id='l417' data-llen='11984:12013'>相詔王禮也出接賔曰擯入詔禮曰相若四時常朝則小行人爲承擯</span><br/>
<span class='tline' id='l418' data-llen='12013:12042'>故小行人職云將幣爲承而擯此文嗇夫爲末擯若子男三擯此則足</span><br/>
<span class='tline' id='l419' data-llen='12042:12071'>矣若侯伯四擯別増一士若上公五擯更别増二士若時㑹殷同則肆</span><br/>
<span class='tline' id='l420' data-llen='12071:12100'>師爲承擯故肆師職云大朝覲佐擯鄭注云爲承擯是其義也引春秋</span><br/>
<span class='tline' id='l421' data-llen='12100:12129'>傳者案左氏傳昭十七年夏六月朔日有食之叔孫昭子救日食引夏</span><br/>
<span class='tline' id='l422' data-llen='12129:12158'>書云辰不集于房瞽奏鼓嗇夫馳庶人走鄭引者欲見嗇夫是卑官得</span><br/>
<span class='tline' id='l423' data-llen='12158:12187'>爲末擯之意也　天子至受之　注言非至作賀　釋曰此經直云伯</span><br/>
<span class='tline' id='l424' data-llen='12187:12216'>父其入不云迎之禮記郊特牲云覲禮天子不下堂而見諸侯故無迎</span><br/>
<span class='tline' id='l425' data-llen='12216:12244'><a onclick="displayPageImage('KR1d0027', 'SBCK', '026-14a' );" name="026-14a" class="pb">[026-14a] <img width="20"  src="/static/img/kanseki-5.png"/></a></span><br/>
<span class='tline' id='l426' data-llen='12244:12273'>法若然案夏官齊僕云掌馭金路以賔朝覲宗遇饗食皆乗金路其法</span><br/>
<span class='tline' id='l427' data-llen='12273:12302'>儀各以其等爲車送逆之節者覲遇雖無迎法至於饗即與春夏同故</span><br/>
<span class='tline' id='l428' data-llen='12302:12330'>連言之　侯氏至稽首注入門至不授　釋曰云卑者見尊奠摯而</span><br/>
<span class='tline' id='l429' data-llen='12330:12359'>不授者案士昬禮云壻執鴈升奠鴈又云若不親迎則婦入三月然後</span><br/>
<span class='tline' id='l430' data-llen='12359:12388'>壻見主人出門壻入門奠摯再拜出鄭注云奠摯者壻有子道不敢授</span><br/>
<span class='tline' id='l431' data-llen='12388:12417'>也又士相見凡臣見於君奠摯再拜與此奠圭皆是卑者不敢授而奠</span><br/>
<span class='tline' id='l432' data-llen='12417:12446'>之　擯者謁　注謁猶至其升　釋曰云其辭所易者曰伯父其升者</span><br/>
<span class='tline' id='l433' data-llen='12446:12475'>此又不見謁告之辭鄭注云上擯告以天子前辭者謂擯者謁以上辭</span><br/>
<span class='tline' id='l434' data-llen='12475:12504'>云天子曰非他伯父實來予一人嘉之伯父其入予一人將受之是擯</span><br/>
<span class='tline' id='l435' data-llen='12504:12533'>者於門外傳王辭告之使入此擯者謁告還用彼辭所改易者唯改入</span><br/>
<span class='tline' id='l436' data-llen='12533:12561'>字爲升故云伯父其升也以其喚使升堂親受之也　侯氏至乃出</span><br/>
<span class='tline' id='l437' data-llen='12561:12590'>注擯者至進也　釋曰云侯氏坐取圭則遂左降者以經侯氏得擯者</span><br/>
<span class='tline' id='l438' data-llen='12590:12619'>之告坐取圭即言升致命無出門之文明知遂向門左從左堂塗升自</span><br/>
<span class='tline' id='l439' data-llen='12619:12649'>西階致命也云從後詔禮曰延延進也者以其賔升堂擯者不升若特牲</span><br/>
<span class='tline' id='l440' data-llen='12649:12675'>少牢祝延尸使升尸升祝從升與此文同皆是從後詔禮之事</span><br/>
<span class='tline' id='l441' data-llen='12675:12703'><a onclick="displayPageImage('KR1d0027', 'SBCK', '026-14b' );" name="026-14b" class="pb">[026-14b] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l443' data-llen='12705:12715'>儀禮䟽卷第二十六</span><br/>
<span class='tline' id='l444' data-llen='12715:12743'><a onclick="displayPageImage('KR1d0027', 'SBCK', '026-15a' );" name="026-15a" class="pb">[026-15a] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
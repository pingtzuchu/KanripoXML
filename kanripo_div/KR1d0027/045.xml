<div id="txtcont" class="span9" style="position: relative;">
    <p><br/>
<span class='tline' id='l9' data-llen='218:245'><a onclick="displayPageImage('KR1d0027', 'SBCK', '045-1a' );" name="045-1a" class="pb">[045-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='245:256'>重刻宋本儀禮䟽後序</span><br/>
<span class='tline' id='l11' data-llen='256:276'>道光庚寅歳閬原觀察重刻所藏宋景祐官本</span><br/>
<span class='tline' id='l12' data-llen='276:296'>五十卷賈公彦儀禮䟽自一至卅一又自卅八</span><br/>
<span class='tline' id='l13' data-llen='296:316'>至五十旣成以千里平日粗涉此經命以一言</span><br/>
<span class='tline' id='l14' data-llen='316:336'>綴於後千里思夫治經者期曉然乎經之意而</span><br/>
<span class='tline' id='l15' data-llen='336:356'>巳經之意不易曉曉之必由注經注之意不易</span><br/>
<span class='tline' id='l16' data-llen='356:376'>曉曉之必由䟽此讀䟽之所以爲治經先務歟</span><br/>
<span class='tline' id='l17' data-llen='376:396'>讀賈公彦之䟽由之以曉經注之意者最多舉</span><br/>
<span class='tline' id='l18' data-llen='396:416'>其一言之郷飲酒禮䟽曰鄭注郷射云昔大王</span><br/>
<span class='tline' id='l19' data-llen='416:436'>王季文王始居岐山之陽彼兼言文王者欲見</span><br/>
<span class='tline' id='l20' data-llen='436:463'><a onclick="displayPageImage('KR1d0027', 'SBCK', '045-1b' );" name="045-1b" class="pb">[045-1b] <img width="20"  src="/static/img/kanseki-5.png"/></a></span><br/>
<span class='tline' id='l21' data-llen='463:483'>文王未受命以前亦得召南之化此不兼言文</span><br/>
<span class='tline' id='l22' data-llen='483:503'>王者據文王徙豐受命之後專行周南之敎賈</span><br/>
<span class='tline' id='l23' data-llen='503:523'>合郷飲酒郷射燕三篇之注周南召南者而䟽</span><br/>
<span class='tline' id='l24' data-llen='523:543'>通其意也學子但讀此䟽則郷飲酒之注與燕</span><br/>
<span class='tline' id='l25' data-llen='543:563'>同不兼言文王者可以曉然而郷射之注與郷</span><br/>
<span class='tline' id='l26' data-llen='563:583'>飲酒燕不同兼言文王者亦可以曉然又何用</span><br/>
<span class='tline' id='l27' data-llen='583:603'>如若膺大令待其晚年别讀詩序先王之所以</span><br/>
<span class='tline' id='l28' data-llen='603:623'>敎鄭注而後始見其或不言文王或言文王有</span><br/>
<span class='tline' id='l29' data-llen='623:643'>不合仍未述及賈公彦具有明文轉謂從前不</span><br/>
<span class='tline' id='l30' data-llen='643:663'>能知此哉用是推之治經者必以讀䟽爲先務</span><br/>
<span class='tline' id='l31' data-llen='663:690'><a onclick="displayPageImage('KR1d0027', 'SBCK', '045-2a' );" name="045-2a" class="pb">[045-2a] <img width="20"  src="/static/img/kanseki-5.png"/></a></span><br/>
<span class='tline' id='l32' data-llen='690:710'>斷斷然矣今閬原觀察知所先後獨舉罕遘之</span><br/>
<span class='tline' id='l33' data-llen='710:730'>本用餉學子可謂盛心千里轉慮此後得之較</span><br/>
<span class='tline' id='l34' data-llen='730:750'>易而讀者通患習焉弗察爰附著之若乃是書</span><br/>
<span class='tline' id='l35' data-llen='750:770'>流傳之緒美善之徵校刊之例此不具出者見</span><br/>
<span class='tline' id='l36' data-llen='770:785'>觀察所自序中也元和顧千里撰</span><br/>
<span class='tline' id='l37' data-llen='785:812'><a onclick="displayPageImage('KR1d0027', 'SBCK', '045-2b' );" name="045-2b" class="pb">[045-2b] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
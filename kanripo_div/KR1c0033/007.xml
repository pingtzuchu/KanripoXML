<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1c0033', 'WYG', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:196'>　詩演義卷七</span><br/>
<span class='tline' id='l10' data-llen='196:216'>　　　　　　　　　　　　明　梁寅　撰</span><br/>
<span class='tline' id='l11' data-llen='216:223'>　　陳國風</span><br/>
<span class='tline' id='l12' data-llen='223:246'>　陳帝舜之後周武王時虞閼父為周陶正武王頼其</span><br/>
<span class='tline' id='l13' data-llen='246:269'>　利器用與其神明之後以元女大姬妻其子滿而封</span><br/>
<span class='tline' id='l14' data-llen='269:292'>　之於陳都宛丘之側與黄帝帝堯之後共為三恪云</span><br/>
<span class='tline' id='l15' data-llen='292:296'>宛丘</span><br/>
<span class='tline' id='l16' data-llen='296:322'><a onclick="displayPageImage('KR1c0033', 'WYG', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='322:331'>　刺遊蕩之人也</span><br/>
<span class='tline' id='l18' data-llen='331:350'>子之蕩兮宛丘之上兮洵有情兮而無望兮</span><br/>
<span class='tline' id='l19' data-llen='350:373'>　三章皆賦也言遊蕩之子在于宛丘之上維其逍遥</span><br/>
<span class='tline' id='l20' data-llen='373:390'>　自得有以快情而無威儀可瞻望也</span><br/>
<span class='tline' id='l21' data-llen='390:408'>坎其擊鼓宛丘之下無冬無夏值其鷺羽</span><br/>
<span class='tline' id='l22' data-llen='408:431'>　鷺羽舞者所執也鼓之舞之所謂巫風也故説詩者</span><br/>
<span class='tline' id='l23' data-llen='431:455'>　以為大姬婦人尊貴好樂巫覡歌舞之事其民化之是</span><br/>
<span class='tline' id='l24' data-llen='455:467'>　則其所由來者固乆矣</span><br/>
<span class='tline' id='l25' data-llen='467:493'><a onclick="displayPageImage('KR1c0033', 'WYG', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='493:511'>坎其擊缶宛丘之道無冬無夏值其鷺翿</span><br/>
<span class='tline' id='l27' data-llen='511:534'>　缶瓦盎也乃盛酒之器擊之以節樂翿者翳也舞者</span><br/>
<span class='tline' id='l28' data-llen='534:542'>　持以自蔽也</span><br/>
<span class='tline' id='l29' data-llen='542:548'>東門之枌</span><br/>
<span class='tline' id='l30' data-llen='548:565'>　男女㑹聚歌舞而賦其事以相樂也</span><br/>
<span class='tline' id='l31' data-llen='565:583'>東門之枌宛丘之栩子仲之子婆娑其下</span><br/>
<span class='tline' id='l32' data-llen='583:606'>　三章皆賦也枌白榆也皂斗也子仲之子子仲氏之</span><br/>
<span class='tline' id='l33' data-llen='606:629'>　女明言其氏葢亦貴女而乃為女巫舞于枌榆之下</span><br/>
<span class='tline' id='l34' data-llen='629:655'><a onclick="displayPageImage('KR1c0033', 'WYG', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='655:661'>　可恥也</span><br/>
<span class='tline' id='l36' data-llen='661:679'>榖旦于差南方之原不績其麻市也婆娑</span><br/>
<span class='tline' id='l37' data-llen='679:702'>　榖旦于差擇吉日也棄婦之業而舞于市縱恣之甚</span><br/>
<span class='tline' id='l38' data-llen='702:720'>榖旦于逝越以鬷邁視爾如荍貽我握椒</span><br/>
<span class='tline' id='l39' data-llen='720:743'>　越以鬷邁鬷者衆也于是以衆人俱行也荍名芘芣</span><br/>
<span class='tline' id='l40' data-llen='743:766'>　又名蜀葵花似五銖錢粉紅有紫紋視爾如荍羙其</span><br/>
<span class='tline' id='l41' data-llen='766:780'>　色也貽一握之椒感其意也</span><br/>
<span class='tline' id='l42' data-llen='780:784'>衡門</span><br/>
<span class='tline' id='l43' data-llen='784:810'><a onclick="displayPageImage('KR1c0033', 'WYG', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='810:823'>　隠居自樂而無求者之辭</span><br/>
<span class='tline' id='l45' data-llen='823:841'>衡門之下可以棲遲泌之洋洋可以樂飢</span><br/>
<span class='tline' id='l46' data-llen='841:864'>　賦也衡門者横木為門居之小者衡門之下而可以</span><br/>
<span class='tline' id='l47' data-llen='864:887'>　棲遲則不必高廣之厦然後安泌水之洋洋可以翫</span><br/>
<span class='tline' id='l48' data-llen='887:910'>　樂而忘飢則不必肥甘之奉然後飽果何待于外而</span><br/>
<span class='tline' id='l49' data-llen='910:923'>　何求于人哉泌者泉水也</span><br/>
<span class='tline' id='l50' data-llen='923:946'>豈其食魚必河之魴豈其取妻必齊之姜　豈其食魚</span><br/>
<span class='tline' id='l51' data-llen='946:960'>必河之鯉豈其取妻必宋之子</span><br/>
<span class='tline' id='l52' data-llen='960:986'><a onclick="displayPageImage('KR1c0033', 'WYG', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='986:1009'>　比也齊女姜姓宋女子姓言日食而無飢斯可矣而</span><br/>
<span class='tline' id='l54' data-llen='1009:1032'>　必河之魴必河之鯉則唯羙味之耆非安分者也取</span><br/>
<span class='tline' id='l55' data-llen='1032:1055'>　妻而為養斯可矣而必齊之姜必宋之子則唯羙色</span><br/>
<span class='tline' id='l56' data-llen='1055:1078'>　之好非尚徳者也人而若此未免于厭貧賤貪富貴</span><br/>
<span class='tline' id='l57' data-llen='1078:1090'>　而賢者之心豈如是哉</span><br/>
<span class='tline' id='l58' data-llen='1090:1096'>東門之池</span><br/>
<span class='tline' id='l59' data-llen='1096:1106'>　男女㑹遇之詩也</span><br/>
<span class='tline' id='l60' data-llen='1106:1129'>東門之池可以漚麻彼羙淑姬可與晤歌　東門之池</span><br/>
<span class='tline' id='l61' data-llen='1129:1155'><a onclick="displayPageImage('KR1c0033', 'WYG', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1155:1178'>可以漚紵彼羙淑姬可與晤語　東門之池可以漚菅</span><br/>
<span class='tline' id='l63' data-llen='1178:1188'>彼羙淑姬可與晤言</span><br/>
<span class='tline' id='l64' data-llen='1188:1211'>　興也麻紵可績以為布菅似茅而柔韌可以為索及</span><br/>
<span class='tline' id='l65' data-llen='1211:1234'>　織屨見人以三物浸于城下之池故因以起興思與</span><br/>
<span class='tline' id='l66' data-llen='1234:1257'>　淑女㑹遇也或曰此但為男悦女之辭非必㑹遇也</span><br/>
<span class='tline' id='l67' data-llen='1257:1263'>東門之揚</span><br/>
<span class='tline' id='l68' data-llen='1263:1280'>　男女期㑹有負約而不至者故賦此</span><br/>
<span class='tline' id='l69' data-llen='1280:1303'>東門之楊其葉牂牂昏以為期明星煌煌　東門之楊</span><br/>
<span class='tline' id='l70' data-llen='1303:1329'><a onclick="displayPageImage('KR1c0033', 'WYG', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1329:1343'>其葉肺肺昏以為期明星晳晳</span><br/>
<span class='tline' id='l72' data-llen='1343:1366'>　興也楊柳枝楊起者牂牂肺肺葉之盛也明星者啟</span><br/>
<span class='tline' id='l73' data-llen='1366:1389'>　明星也常先日而出昏以為期而至於將旦葢女之</span><br/>
<span class='tline' id='l74' data-llen='1389:1395'>　負約也</span><br/>
<span class='tline' id='l75' data-llen='1395:1399'>墓門</span><br/>
<span class='tline' id='l76' data-llen='1399:1408'>　刺不良之人也</span><br/>
<span class='tline' id='l77' data-llen='1408:1431'>墓門有棘斧以斯之夫也不良國人知之知而不已誰</span><br/>
<span class='tline' id='l78' data-llen='1431:1436'>昔然矣</span><br/>
<span class='tline' id='l79' data-llen='1436:1462'><a onclick="displayPageImage('KR1c0033', 'WYG', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1462:1485'>　興也墓門凶僻之地而荆棘生焉以興其人之不良</span><br/>
<span class='tline' id='l81' data-llen='1485:1508'>　國人皆知之既皆知之而不能改悔則其稔惡也葢</span><br/>
<span class='tline' id='l82' data-llen='1508:1528'>　自昔而然矣斯人也葢所謂末如之何者也</span><br/>
<span class='tline' id='l83' data-llen='1528:1551'>墓門有梅有鴞萃止夫也不良歌以訊之訊予不顧顛</span><br/>
<span class='tline' id='l84' data-llen='1551:1556'>倒思予</span><br/>
<span class='tline' id='l85' data-llen='1556:1579'>　鴞者鴟鴞惡聲之鳥歌以訊之言不良之人歌其惡</span><br/>
<span class='tline' id='l86' data-llen='1579:1602'>　而訊問庶知愧也訊之而不我顧則必至顛倒狼狽</span><br/>
<span class='tline' id='l87' data-llen='1602:1625'>　于斯之時當思我之言矣其曰夫也不良序以為刺</span><br/>
<span class='tline' id='l88' data-llen='1625:1651'><a onclick="displayPageImage('KR1c0033', 'WYG', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1651:1673'>　陳佗未知然否今但取其懲惡爾不必求其人也</span><br/>
<span class='tline' id='l90' data-llen='1673:1679'>防有鵲巢</span><br/>
<span class='tline' id='l91' data-llen='1679:1693'>　男女有私而憂或間之之辭</span><br/>
<span class='tline' id='l92' data-llen='1693:1711'>防有鵲巢卭有㫖苕誰侜予羙心焉忉忉</span><br/>
<span class='tline' id='l93' data-llen='1711:1734'>　興也防者人所築以捍水卭者丘也亦或地名㫖者</span><br/>
<span class='tline' id='l94' data-llen='1734:1755'>　羙也苕者苕饒也蔓生莖如勞豆而細葉如蒺</span><br/>
<span class='tline' id='l95' data-llen='1755:1778'>　蔾嫩可生食以鵲巢㫖苕起興言誰侜張予所羙之</span><br/>
<span class='tline' id='l96' data-llen='1778:1800'>　人乎乃使我心忉忉然而憂也侜張者猶誑言也</span><br/>
<span class='tline' id='l97' data-llen='1800:1826'><a onclick="displayPageImage('KR1c0033', 'WYG', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1826:1844'>中唐有甓卭有㫖鷊誰侜予美心焉惕惕</span><br/>
<span class='tline' id='l99' data-llen='1844:1869'>　廟中路謂之唐甓甎之類鷊小草雜色如綬惕惕恐懼意</span><br/>
<span class='tline' id='l100' data-llen='1869:1873'>月出</span><br/>
<span class='tline' id='l101' data-llen='1873:1885'>　男女相悦而相念之辭</span><br/>
<span class='tline' id='l102' data-llen='1885:1903'>月出皎兮佼人僚兮舒窈糾兮勞心悄兮</span><br/>
<span class='tline' id='l103' data-llen='1903:1925'>　佼人美人也僚好貎窈幽逺也糾愁結也悄憂也</span><br/>
<span class='tline' id='l104' data-llen='1925:1943'>月出皓兮佼人懰兮舒懮受兮勞心慅兮</span><br/>
<span class='tline' id='l105' data-llen='1943:1964'>　三章皆興也懰猶僚也懮受憂思也慅猶悄兮</span><br/>
<span class='tline' id='l106' data-llen='1964:1990'><a onclick="displayPageImage('KR1c0033', 'WYG', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='1990:2008'>月出照兮佼人燎兮舒夭紹兮勞心慘兮</span><br/>
<span class='tline' id='l108' data-llen='2008:2023'>　天紹糾𦂳之意慘亦猶悄也</span><br/>
<span class='tline' id='l109' data-llen='2023:2027'>株林</span><br/>
<span class='tline' id='l110' data-llen='2027:2046'>　刺靈公也淫乎夏姬驅馳朝夕不休息焉</span><br/>
<span class='tline' id='l111' data-llen='2046:2063'>胡為乎株林從夏南匪適株林從夏南</span><br/>
<span class='tline' id='l112' data-llen='2063:2087'>　二章皆賦也株林夏氏邑也夏南夏姬子徴舒字也兩</span><br/>
<span class='tline' id='l113' data-llen='2087:2111'>　曰從夏南者盖淫乎夏姬不可言也故以從其子言之</span><br/>
<span class='tline' id='l114' data-llen='2111:2120'>　詩人忠厚如此</span><br/>
<span class='tline' id='l115' data-llen='2120:2146'><a onclick="displayPageImage('KR1c0033', 'WYG', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2146:2164'>駕我乘馬説于株野乘我乘駒朝食于株</span><br/>
<span class='tline' id='l117' data-llen='2164:2196'>　我國人我君也説舎也言我君或説舎焉或朝食焉徃來不息可憂之甚矣</span><br/>
<span class='tline' id='l118' data-llen='2196:2200'>澤陂</span><br/>
<span class='tline' id='l119' data-llen='2200:2206'>　刺詩也</span><br/>
<span class='tline' id='l120' data-llen='2206:2232'>彼澤之陂有蒲與荷有美一人傷如之何寤寐無為涕泗滂沱</span><br/>
<span class='tline' id='l121' data-llen='2232:2263'>　三章皆興也蒲質柔荷色美興男女之相悦也此有美之一人不能以禮</span><br/>
<span class='tline' id='l122' data-llen='2263:2291'>　自防使君子見而傷風俗之敗目泗鼻涕一時俱下如滂沱然也</span><br/>
<span class='tline' id='l123' data-llen='2291:2317'>彼澤之陂有蒲與蕳有美一人碩大且卷寤寐無為中心悁悁</span><br/>
<span class='tline' id='l124' data-llen='2317:2343'><a onclick="displayPageImage('KR1c0033', 'WYG', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2343:2359'>　蕳見鄭風卷好貌悁悁猶悒悒也</span><br/>
<span class='tline' id='l126' data-llen='2359:2385'>彼澤之陂有蒲䓧蓞有美一人碩大且儼寤寐無為輾轉伏枕</span><br/>
<span class='tline' id='l127' data-llen='2385:2417'>　䓧蓞荷華之未發者儼矜荘貎輾轉伏枕言久以不能寝見憂思之無已也</span><br/>
<span class='tline' id='l128' data-llen='2417:2423'>　檜國風</span><br/>
<span class='tline' id='l129' data-llen='2423:2448'>　檜妘姓之國祝融之後鄭桓公滅之遷國於是今鄭州其</span><br/>
<span class='tline' id='l130' data-llen='2448:2469'>　地也　蘇氏曰檜詩皆為鄭作如弼鄘為衛也</span><br/>
<span class='tline' id='l131' data-llen='2469:2473'>羔裘</span><br/>
<span class='tline' id='l132' data-llen='2473:2502'>　舅説檜君好潔其衣服逍遥遊宴不能自强于政治故詩人憂之此</span><br/>
<span class='tline' id='l133' data-llen='2502:2528'><a onclick="displayPageImage('KR1c0033', 'WYG', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2528:2553'>　臆度爾詩言羔裘如膏則曰潔其衣服詩言逍遥翺翔則</span><br/>
<span class='tline' id='l135' data-llen='2553:2580'>　曰逍遥遊宴非有所據也以為鄭人作之或者為懷賢之詩與</span><br/>
<span class='tline' id='l136' data-llen='2580:2598'>羔裘逍遥狐裘以朝豈不爾思勞心忉忉</span><br/>
<span class='tline' id='l137' data-llen='2598:2624'>　三章皆賦也玉藻云羔裘豹飾緇衣以裼之狐白裘錦衣以</span><br/>
<span class='tline' id='l138' data-llen='2624:2651'>　裼之皆貴者之盛服也衣狐裘以朝君狐裘又美于羔裘也忉</span><br/>
<span class='tline' id='l139' data-llen='2651:2675'>　忉憂勞也其曰豈不爾思亦若懷仰而不得見之意耳</span><br/>
<span class='tline' id='l140' data-llen='2675:2693'>羔裘翺翔狐裘在堂豈不爾思我心憂傷</span><br/>
<span class='tline' id='l141' data-llen='2693:2709'>　翺翔猶逍遥亦有從容自得之意</span><br/>
<span class='tline' id='l142' data-llen='2709:2735'><a onclick="displayPageImage('KR1c0033', 'WYG', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2735:2753'>羔裘如膏日出有曜豈不爾思中心是悼</span><br/>
<span class='tline' id='l144' data-llen='2753:2773'>　如膏有曜言裘之鮮美如脂之漬而光曜也</span><br/>
<span class='tline' id='l145' data-llen='2773:2777'>素冠</span><br/>
<span class='tline' id='l146' data-llen='2777:2799'>　賢者病喪禮之廢苟有能行喪禮者則願見之也</span><br/>
<span class='tline' id='l147' data-llen='2799:2816'>庶見素冠兮棘人欒欒兮勞心博博兮</span><br/>
<span class='tline' id='l148' data-llen='2816:2847'>　三章皆賦也庶冀也幸也又庶㡬也言有居喪素冠之人則庶㡬見之棘</span><br/>
<span class='tline' id='l149' data-llen='2847:2878'>　者急也其與亟革字異而義同記曰喪事欲其總總爾盖居喪者有急遽</span><br/>
<span class='tline' id='l150' data-llen='2878:2906'>　之状無雍容之意故曰棘人也欒欒瘠貎博博憂勞貎似不見其</span><br/>
<span class='tline' id='l151' data-llen='2906:2932'><a onclick="displayPageImage('KR1c0033', 'WYG', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2932:2961'>　人而至于憂勞盖傷夫俗之薄而禮之廢深欲得見復古之君子也</span><br/>
<span class='tline' id='l153' data-llen='2961:2979'>庶見素衣兮我心傷悲兮聊與子同歸兮</span><br/>
<span class='tline' id='l154' data-llen='2979:3002'>　素衣謂縗服也與子同歸猶言微斯人吾誰與歸也</span><br/>
<span class='tline' id='l155' data-llen='3002:3020'>庶見素韠兮我心藴結兮聊與子如一兮</span><br/>
<span class='tline' id='l156' data-llen='3020:3046'>　韠蔽膝也韠本以皮此言素韠則亦為衰之布而已蔽膝之</span><br/>
<span class='tline' id='l157' data-llen='3046:3076'>　制如一巾下廣二尺上廣一尺盖古者以席卑巫前臨俎豆為此以備</span><br/>
<span class='tline' id='l158' data-llen='3076:3105'>　濡漬也冠衣韠皆備喪禮之備可知與子如一言彼此之心如一也</span><br/>
<span class='tline' id='l159' data-llen='3105:3111'>隰有萇楚</span><br/>
<span class='tline' id='l160' data-llen='3111:3137'><a onclick="displayPageImage('KR1c0033', 'WYG', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3137:3163'>　政煩賦重人不堪其苦嘆不如草木之無知而無憂也舊序</span><br/>
<span class='tline' id='l162' data-llen='3163:3177'>　以為疾其君之淫恣者盖誤</span><br/>
<span class='tline' id='l163' data-llen='3177:3196'>隰有萇楚猗儺其枝夭之沃沃樂子之無知</span><br/>
<span class='tline' id='l164' data-llen='3196:3229'>　三章皆賦也隰者地之下濕遽萇楚銚弋也今謂之羊桃葉如桃而光尖長而</span><br/>
<span class='tline' id='l165' data-llen='3229:3263'>　狹花赤紫色子如小麥猗儺柔弱夭少好貎沃沃光澤也子指萇楚也政煩賦重</span><br/>
<span class='tline' id='l166' data-llen='3263:3298'>　君與有司之失也而託草木以為言其辭微婉不斥其固忠厚之意亦免禍之道也</span><br/>
<span class='tline' id='l167' data-llen='3298:3317'>隰有萇楚猗儺其華夭之沃沃樂子之無家</span><br/>
<span class='tline' id='l168' data-llen='3317:3336'>　民之困于徴歛以有家也無家則無累矣</span><br/>
<span class='tline' id='l169' data-llen='3336:3363'><a onclick="displayPageImage('KR1c0033', 'WYG', '007-10a' );" name="007-10a" class="pb">[007-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3363:3382'>隰有萇楚猗儺其實夭之沃沃樂子之無室</span><br/>
<span class='tline' id='l171' data-llen='3382:3389'>　室即家也</span><br/>
<span class='tline' id='l172' data-llen='3389:3393'>匪風</span><br/>
<span class='tline' id='l173' data-llen='3393:3409'>　周室衰微賢人憂歎而作是詩也</span><br/>
<span class='tline' id='l174' data-llen='3409:3427'>匪風發兮匪車偈兮顧瞻周道中心怛兮</span><br/>
<span class='tline' id='l175' data-llen='3427:3457'>　賦也偈車疾之貎周道適周之路也言常時見風之驟發車之疾驅則</span><br/>
<span class='tline' id='l176' data-llen='3457:3489'>　中心驚怛不能自安今非風之驟發也非車之疾驅也但適周之路在于目</span><br/>
<span class='tline' id='l177' data-llen='3489:3520'>　中昔也使國朝王皆由此道今也王室衰微莫能徃朝木必有本水必有</span><br/>
<span class='tline' id='l178' data-llen='3520:3547'><a onclick="displayPageImage('KR1c0033', 'WYG', '007-10b' );" name="007-10b" class="pb">[007-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3547:3583'>　源本源之思闐其無人是以不免于怛傷悲閔之意形于顧瞻之間斯人之賢可知矣</span><br/>
<span class='tline' id='l180' data-llen='3583:3601'>匪風飄兮匪車嘌兮顧瞻周道中心弔兮</span><br/>
<span class='tline' id='l181' data-llen='3601:3621'>　嘌者車摇而不安也或曰車聲也弔傷悼也</span><br/>
<span class='tline' id='l182' data-llen='3621:3639'>誰能烹魚溉之釡鬵誰将西歸懷之好音</span><br/>
<span class='tline' id='l183' data-llen='3639:3672'>　興也釡即鑊也鬵即甑也託興于烹魚言但有尊王室之人則思見之故曰誰</span><br/>
<span class='tline' id='l184' data-llen='3672:3704'>　能烹魚乎我則為之溉釡與鬵矣誰能西歸乎我則懷之以好音矣懷者猶</span><br/>
<span class='tline' id='l185' data-llen='3704:3742'>　曰懷諸侯懷逺人言懷來之也好音美言也以美言奨勸其人使其尊王之心不至于怠也</span><br/>
<span class='tline' id='l186' data-llen='3742:3748'>　曹國風</span><br/>
<span class='tline' id='l187' data-llen='3748:3775'><a onclick="displayPageImage('KR1c0033', 'WYG', '007-11a' );" name="007-11a" class="pb">[007-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3775:3802'>　曹乃武王弟振鐸之所封在兖州陶丘之北今曹州即其地也</span><br/>
<span class='tline' id='l189' data-llen='3802:3806'>蜉蝣</span><br/>
<span class='tline' id='l190' data-llen='3806:3832'>　時人有玩細娱而忘逺慮者故以蜉蝣為比而作詩以刺之</span><br/>
<span class='tline' id='l191' data-llen='3832:3850'>蜉蝣之羽衣裳楚楚心之愛矣于我歸處</span><br/>
<span class='tline' id='l192' data-llen='3850:3885'>　三章皆比也蜉蝣一名渠畧有甲之虫朝生莫死似蜣螂而小身狹而長有角叢生</span><br/>
<span class='tline' id='l193' data-llen='3885:3918'>　糞土中甲下有翅能飛蜣螂者轉糞土為久與此異也衣裳楚楚言其人之衣</span><br/>
<span class='tline' id='l194' data-llen='3918:3945'>　裳鮮潔如蜉蝣之羽也于我歸處言其美服奢麗終至窶貧故</span><br/>
<span class='tline' id='l195' data-llen='3945:3974'>　為我之累歸我則當有以處之也舊序以為刺其君其言歸我似為</span><br/>
<span class='tline' id='l196' data-llen='3974:4001'><a onclick="displayPageImage('KR1c0033', 'WYG', '007-11b' );" name="007-11b" class="pb">[007-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4001:4007'>　親屬耳</span><br/>
<span class='tline' id='l198' data-llen='4007:4025'>蜉蝣之翼采采衣服心之憂矣于我歸息</span><br/>
<span class='tline' id='l199' data-llen='4025:4043'>　采采言服之華采如蜉蝣之翼息止也</span><br/>
<span class='tline' id='l200' data-llen='4043:4061'>蜉蝣掘閲麻衣如雪心之愛矣于我歸説</span><br/>
<span class='tline' id='l201' data-llen='4061:4086'>　掘閲未詳或曰以其出于糞土而鮮潔可觀也麻衣如雪</span><br/>
<span class='tline' id='l202' data-llen='4086:4106'>　布精好而白也説讀曰税言税駕而舎止也</span><br/>
<span class='tline' id='l203' data-llen='4106:4110'>候人</span><br/>
<span class='tline' id='l204' data-llen='4110:4125'>　曹君逺君子而近小人故刺之</span><br/>
<span class='tline' id='l205' data-llen='4125:4152'><a onclick="displayPageImage('KR1c0033', 'WYG', '007-12a' );" name="007-12a" class="pb">[007-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4152:4170'>彼候人兮何戈與祋彼其之子三百赤芾</span><br/>
<span class='tline' id='l207' data-llen='4170:4199'>　興也候人者道路迎送賓客之官然此曰候人者非専為迎送乃多</span><br/>
<span class='tline' id='l208' data-llen='4199:4227'>　其徒衆而逸遊驅馳爾戈如㦸而横安刃故有兩刃其柄長六尺</span><br/>
<span class='tline' id='l209' data-llen='4227:4254'>　六寸盖戈㦸皆有枝兵而戈乃單枝㦸則雙枝也祋即殳也柄</span><br/>
<span class='tline' id='l210' data-llen='4254:4282'>　長丈二而無刃其莖八稜主以擊人者彼其之子其者語辭之子</span><br/>
<span class='tline' id='l211' data-llen='4282:4309'>　指小人也三百赤芾芾與韍同即蔽膝赤芾之人至于三百之</span><br/>
<span class='tline' id='l212' data-llen='4309:4334'>　多言惡徒衆也春秋傳晉文公入曹數其不用僖負覊而</span><br/>
<span class='tline' id='l213' data-llen='4334:4358'>　乘軒者三百人故舊序以此詩為刺曹共公亦或然也</span><br/>
<span class='tline' id='l214' data-llen='4358:4385'><a onclick="displayPageImage('KR1c0033', 'WYG', '007-12b' );" name="007-12b" class="pb">[007-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4385:4403'>維鵜在梁不濡其翼彼其之子不稱其服</span><br/>
<span class='tline' id='l216' data-llen='4403:4426'>　鵜似鳬而小其膏可以莹刃一名淘河食魚不濡其</span><br/>
<span class='tline' id='l217' data-llen='4426:4449'>　翼言飽而在漁梁其翼不濕也不稱其服無徳而服</span><br/>
<span class='tline' id='l218' data-llen='4449:4459'>　飾華羙為不稱也</span><br/>
<span class='tline' id='l219' data-llen='4459:4477'>維鵜在梁不濡其咮彼其之子不遂其媾</span><br/>
<span class='tline' id='l220' data-llen='4477:4498'>　咮喙也不遂其媾如此之人不稱君之恩寵也</span><br/>
<span class='tline' id='l221' data-llen='4498:4516'>薈兮蔚兮南山朝隮婉兮孌兮季女斯飢</span><br/>
<span class='tline' id='l222' data-llen='4516:4539'>　比也薈蔚草木盛貌朝隮雲氣當曉而升騰也草木</span><br/>
<span class='tline' id='l223' data-llen='4539:4566'><a onclick="displayPageImage('KR1c0033', 'WYG', '007-13a' );" name="007-13a" class="pb">[007-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4566:4589'>　深暗山雲蔽翳皆以譬小人衆多而氣勢翕聚也婉</span><br/>
<span class='tline' id='l225' data-llen='4589:4611'>　孌少好貌季女少好不免飢餒譬賢人之屏棄也</span><br/>
<span class='tline' id='l226' data-llen='4611:4615'>鳲鳩</span><br/>
<span class='tline' id='l227' data-llen='4615:4637'>　詩人羙君子用心之専壹舊序以為刺詩者誤也</span><br/>
<span class='tline' id='l228' data-llen='4637:4660'>鳲鳩在桑其子七兮淑人君子其儀一兮其儀一兮心</span><br/>
<span class='tline' id='l229' data-llen='4660:4665'>如結兮</span><br/>
<span class='tline' id='l230' data-llen='4665:4688'>　四章皆興也鳲鳩之名多曰鴶鵴曰戴勝曰布榖以</span><br/>
<span class='tline' id='l231' data-llen='4688:4711'>　為戴勝者頭上毛花如幡勝故月令注以為織紝之</span><br/>
<span class='tline' id='l232' data-llen='4711:4738'><a onclick="displayPageImage('KR1c0033', 'WYG', '007-13b' );" name="007-13b" class="pb">[007-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4738:4761'>　鳥謂當春而勸婦織紝也以為布谷者言其勸農布</span><br/>
<span class='tline' id='l234' data-llen='4761:4785'>　種也在桑者月令云戴勝降於桑其子七言其子多母</span><br/>
<span class='tline' id='l235' data-llen='4785:4808'>　飼之朝從上下莫從下上平均如一也其儀一心如</span><br/>
<span class='tline' id='l236' data-llen='4808:4831'>　結言君子之咸儀専壹于外無所差失有其心存于</span><br/>
<span class='tline' id='l237' data-llen='4831:4854'>　内而誠敬無間也如結者如固結而不觧也因鳲鳩</span><br/>
<span class='tline' id='l238' data-llen='4854:4877'>　起興以羙君子之徳凡徳之形于外莫非有諸中者</span><br/>
<span class='tline' id='l239' data-llen='4877:4885'>　以為之本也</span><br/>
<span class='tline' id='l240' data-llen='4885:4908'>鳲鳩在桑其子在梅淑人君子其帶伊絲其帶伊絲其</span><br/>
<span class='tline' id='l241' data-llen='4908:4935'><a onclick="displayPageImage('KR1c0033', 'WYG', '007-14a' );" name="007-14a" class="pb">[007-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4935:4940'>弁伊騏</span><br/>
<span class='tline' id='l243' data-llen='4940:4963'>　子在梅者母在桑而子每章異木子自飛去母常不</span><br/>
<span class='tline' id='l244' data-llen='4963:4986'>　移其帶伊絲帶謂大帶即紳之下垂者伊語辭也其</span><br/>
<span class='tline' id='l245' data-llen='4986:5009'>　弁伊騏皮弁而青黑如騏馬之色也此言君子容飾</span><br/>
<span class='tline' id='l246' data-llen='5009:5022'>　之盛異于不稱其服者矣</span><br/>
<span class='tline' id='l247' data-llen='5022:5045'>鳲鳩在桑其子在棘淑人君子其儀不忒其儀不忒正</span><br/>
<span class='tline' id='l248' data-llen='5045:5050'>是四國</span><br/>
<span class='tline' id='l249' data-llen='5050:5073'>　棘者有刺之木不忒者言威儀中適也正是四國有</span><br/>
<span class='tline' id='l250' data-llen='5073:5100'><a onclick="displayPageImage('KR1c0033', 'WYG', '007-14b' );" name="007-14b" class="pb">[007-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5100:5121'>　威儀者必有徳足以化民故能正四方之國也</span><br/>
<span class='tline' id='l252' data-llen='5121:5144'>鳲鳩在桑其子在榛淑人君子正是國人正是國人胡</span><br/>
<span class='tline' id='l253' data-llen='5144:5149'>不萬年</span><br/>
<span class='tline' id='l254' data-llen='5149:5172'>　榛木名實如小栗國人四國之人也胡不萬年祝辭</span><br/>
<span class='tline' id='l255' data-llen='5172:5193'>　也君子能以徳而正人之不正則宜享遐夀也</span><br/>
<span class='tline' id='l256' data-llen='5193:5197'>下泉</span><br/>
<span class='tline' id='l257' data-llen='5197:5220'>　舊序曰思治也是時王室衰㣲天下無王小國困敝</span><br/>
<span class='tline' id='l258' data-llen='5220:5238'>　故曹之賢者悲憂感嘆思周之盛王也</span><br/>
<span class='tline' id='l259' data-llen='5238:5265'><a onclick="displayPageImage('KR1c0033', 'WYG', '007-15a' );" name="007-15a" class="pb">[007-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5265:5283'>冽彼下泉浸彼苞稂愾我寤歎念彼周京</span><br/>
<span class='tline' id='l261' data-llen='5283:5306'>　四章皆興而比也冽水之清而寒者下泉泉之流而</span><br/>
<span class='tline' id='l262' data-llen='5306:5329'>　下者浸彼苞稂苞叢生也稂者童粱乃莠属言寒泉</span><br/>
<span class='tline' id='l263' data-llen='5329:5352'>　下流尚能潤物故因之起興以見王靈不振而澤不</span><br/>
<span class='tline' id='l264' data-llen='5352:5375'>　及下也愾我寤歎愾太息也寤者寐覺而有言也念</span><br/>
<span class='tline' id='l265' data-llen='5375:5395'>　彼周京思念周之京師而願見明王之興也</span><br/>
<span class='tline' id='l266' data-llen='5395:5413'>冽彼下泉浸彼苞蕭愾我寤歎念彼京周</span><br/>
<span class='tline' id='l267' data-llen='5413:5436'>　蕭者蒿也莖麄科生可作燭有香氣祭祀爇之京周</span><br/>
<span class='tline' id='l268' data-llen='5436:5463'><a onclick="displayPageImage('KR1c0033', 'WYG', '007-15b' );" name="007-15b" class="pb">[007-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5463:5469'>　即周京</span><br/>
<span class='tline' id='l270' data-llen='5469:5487'>冽彼下泉浸彼苞蓍愾我寤歎念彼京師</span><br/>
<span class='tline' id='l271' data-llen='5487:5504'>　蓍筮草史記云蓍千嵗則一本百莖</span><br/>
<span class='tline' id='l272' data-llen='5504:5522'>芃芃黍苖隂雨膏之四國有王郇伯勞之</span><br/>
<span class='tline' id='l273' data-llen='5522:5545'>　芃芃羙盛也膏潤也四國有王言四方之國皆知尊</span><br/>
<span class='tline' id='l274' data-llen='5545:5568'>　王也郇伯文王之弟封郇而伯爵也勞之言能勞來</span><br/>
<span class='tline' id='l275' data-llen='5568:5591'>　諸侯之來朝者也此詩先曰苞稂無用之物也次曰</span><br/>
<span class='tline' id='l276' data-llen='5591:5614'>　苞蕭苞蓍則有用矣終以黍言之則民食所頼其用</span><br/>
<span class='tline' id='l277' data-llen='5614:5641'><a onclick="displayPageImage('KR1c0033', 'WYG', '007-16a' );" name="007-16a" class="pb">[007-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5641:5664'>　尤切若曰黍苖之盛而得時雨之潤則成熟可望四</span><br/>
<span class='tline' id='l279' data-llen='5664:5687'>　國知有王而邭伯能勞來之則王道可行矣傳言邭</span><br/>
<span class='tline' id='l280' data-llen='5687:5710'>　侯為周伯而傷今無其人考之經傳周之盛時郇侯</span><br/>
<span class='tline' id='l281' data-llen='5710:5733'>　未嘗為方伯無事可見葢郇伯乃王朝大夫如凡伯</span><br/>
<span class='tline' id='l282' data-llen='5733:5756'>　原伯當作詩之時王臣有郇伯者稱賢故詩人望其</span><br/>
<span class='tline' id='l283' data-llen='5756:5773'>　能興王室也此以見其思治之切也</span><br/>
<span class='tline' id='l284' data-llen='5773:5776'>　</span><br/>
<span class='tline' id='l285' data-llen='5776:5779'>　</span><br/>
<span class='tline' id='l286' data-llen='5779:5806'><a onclick="displayPageImage('KR1c0033', 'WYG', '007-16b' );" name="007-16b" class="pb">[007-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5806:5809'>　</span><br/>
<span class='tline' id='l288' data-llen='5809:5812'>　</span><br/>
<span class='tline' id='l289' data-llen='5812:5815'>　</span><br/>
<span class='tline' id='l290' data-llen='5815:5818'>　</span><br/>
<span class='tline' id='l291' data-llen='5818:5821'>　</span><br/>
<span class='tline' id='l292' data-llen='5821:5824'>　</span><br/>
<span class='tline' id='l293' data-llen='5824:5827'>　</span><br/>
<span class='tline' id='l294' data-llen='5827:5835'>　詩演義卷七</span><br/>
</p>
<p><br/>
</p>
  </div>
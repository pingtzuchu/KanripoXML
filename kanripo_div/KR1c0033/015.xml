<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0033', 'WYG', '015-1a' );" name="015-1a" class="pb">[015-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　詩演義卷十五</span><br/>
<span class='tline' id='l10' data-llen='198:219'>　　　　　　　　　　　　　明　梁寅　撰</span><br/>
<span class='tline' id='l11' data-llen='219:228'>　　都人士之什</span><br/>
<span class='tline' id='l12' data-llen='228:233'>都人士</span><br/>
<span class='tline' id='l13' data-llen='233:256'>　亂離之後人不復見昔日都邑之盛人物儀容之美</span><br/>
<span class='tline' id='l14' data-llen='256:268'>　故作是詩以稱美之也</span><br/>
<span class='tline' id='l15' data-llen='268:291'>彼都人士狐裘黄黄其容不改出言有章行歸于周萬</span><br/>
<span class='tline' id='l16' data-llen='291:317'><a onclick="displayPageImage('KR1c0033', 'WYG', '015-1b' );" name="015-1b" class="pb">[015-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='317:322'>民所望</span><br/>
<span class='tline' id='l18' data-llen='322:345'>　五章皆賦也彼都人士盛時都邑之士也狐裘黄黄</span><br/>
<span class='tline' id='l19' data-llen='345:368'>　服之盛也其容不改有常度也出言有章非法不道</span><br/>
<span class='tline' id='l20' data-llen='368:391'>　也行歸於周行必忠信也萬民所望為民所視傚也</span><br/>
<span class='tline' id='l21' data-llen='391:414'>彼都人士臺笠緇撮彼君子女綢直如髪我不見兮我</span><br/>
<span class='tline' id='l22' data-llen='414:419'>心不説</span><br/>
<span class='tline' id='l23' data-llen='419:442'>　臺笠緇撮以草為笠而緇布為冠以撮其髻也彼君</span><br/>
<span class='tline' id='l24' data-llen='442:465'>　子女都人貴家之女綢直如髪為假髻而稠宻正直</span><br/>
<span class='tline' id='l25' data-llen='465:491'><a onclick="displayPageImage('KR1c0033', 'WYG', '015-2a' );" name="015-2a" class="pb">[015-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='491:500'>　如己之美髪也</span><br/>
<span class='tline' id='l27' data-llen='500:523'>彼都人士充耳琇實彼君子女謂之尹吉我不見兮我</span><br/>
<span class='tline' id='l28' data-llen='523:528'>心苑結</span><br/>
<span class='tline' id='l29' data-llen='528:551'>　充耳琇實以美石為瑱帶之耳上也謂之尹吉人以</span><br/>
<span class='tline' id='l30' data-llen='551:574'>　為如尹氏吉氏之女也盖尹氏吉氏乃當時貴族如</span><br/>
<span class='tline' id='l31' data-llen='574:597'>　晉言王謝唐言崔盧也周有姞姓國吉氏恐即姞氏</span><br/>
<span class='tline' id='l32' data-llen='597:608'>　苑結言憂思鬰結也</span><br/>
<span class='tline' id='l33' data-llen='608:631'>彼都人士垂帶而厲彼君子女卷髪如躉我不見兮言</span><br/>
<span class='tline' id='l34' data-llen='631:657'><a onclick="displayPageImage('KR1c0033', 'WYG', '015-2b' );" name="015-2b" class="pb">[015-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='657:662'>從之邁</span><br/>
<span class='tline' id='l36' data-llen='662:685'>　垂帶而厲帶之下垂也謂之厲者大帶而有縁飾也</span><br/>
<span class='tline' id='l37' data-llen='685:708'>　卷髪如躉言鬢傍短髪不可歛者曲上卷然以為飾</span><br/>
<span class='tline' id='l38' data-llen='708:731'>　也舊注云躉者螫蟲其末楗然如婦人髪末上曲言</span><br/>
<span class='tline' id='l39' data-llen='731:751'>　從之邁謂得見則從之以行矣愛慕之甚也</span><br/>
<span class='tline' id='l40' data-llen='751:774'>匪伊垂之帶則有餘匪伊卷之髮則有旟我不見兮云</span><br/>
<span class='tline' id='l41' data-llen='774:779'>何盱矣</span><br/>
<span class='tline' id='l42' data-llen='779:802'>　言帶之下垂非故欲垂之也盖其帶自有餘耳髮之</span><br/>
<span class='tline' id='l43' data-llen='802:828'><a onclick="displayPageImage('KR1c0033', 'WYG', '015-3a' );" name="015-3a" class="pb">[015-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='828:851'>　卷然而上曲非故欲曲之也盖其髮之如旟而揚起</span><br/>
<span class='tline' id='l45' data-llen='851:874'>　而自上曲耳盱者張目逺望惟其愛之至是以望之</span><br/>
<span class='tline' id='l46' data-llen='874:897'>　切也然愛其士女以士行之善也非徒愛其服飾之</span><br/>
<span class='tline' id='l47' data-llen='897:920'>　盛也以女徳之美也非徒愛其容貌之麗也是豈國</span><br/>
<span class='tline' id='l48' data-llen='920:933'>　風男女私相恱慕之比乎</span><br/>
<span class='tline' id='l49' data-llen='933:937'>采緑</span><br/>
<span class='tline' id='l50' data-llen='937:949'>　婦人思其君子而作也</span><br/>
<span class='tline' id='l51' data-llen='949:967'>終朝采緑不盈一匊予髮曲局薄言歸沐</span><br/>
<span class='tline' id='l52' data-llen='967:993'><a onclick="displayPageImage('KR1c0033', 'WYG', '015-3b' );" name="015-3b" class="pb">[015-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='993:1016'>　四章皆賦也終朝自旦至食時也緑者生芻也本草</span><br/>
<span class='tline' id='l54' data-llen='1016:1039'>　云藍草也可以染予髮局曲髮不膏沐則卷曲蓬鬆</span><br/>
<span class='tline' id='l55' data-llen='1039:1062'>　猶言首如飛蓬也言歸沐則思其君子不復采緑矣</span><br/>
<span class='tline' id='l56' data-llen='1062:1084'>　然此亦人倫之常性情之正非比於滛昵之私也</span><br/>
<span class='tline' id='l57' data-llen='1084:1102'>終朝采藍不盈一襜五日為期六日不詹</span><br/>
<span class='tline' id='l58' data-llen='1102:1125'>　襜蔽膝也有前無後曰襜褕者前後俱有其出也以</span><br/>
<span class='tline' id='l59' data-llen='1125:1145'>　五日為期至六日而不見其歸怪其過期也</span><br/>
<span class='tline' id='l60' data-llen='1145:1163'>之子于狩言韔其弓之子于釣言綸之繩</span><br/>
<span class='tline' id='l61' data-llen='1163:1189'><a onclick="displayPageImage('KR1c0033', 'WYG', '015-4a' );" name="015-4a" class="pb">[015-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1189:1212'>　君子之歸而欲往狩耶我則為之韔其弓韔者弓衣</span><br/>
<span class='tline' id='l63' data-llen='1212:1235'>　也既射而藏弓也欲往釣耶我則為之綸其繩綸者</span><br/>
<span class='tline' id='l64' data-llen='1235:1258'>　理絲也合絲以為繩也親愛君子以順為正盖如此</span><br/>
<span class='tline' id='l65' data-llen='1258:1276'>其釣維何維魴及鱮維魴及鱮薄言觀者</span><br/>
<span class='tline' id='l66' data-llen='1276:1292'>　釣之所得非必皆魴鱮美言之爾</span><br/>
<span class='tline' id='l67' data-llen='1292:1296'>黍苗</span><br/>
<span class='tline' id='l68' data-llen='1296:1319'>　宣王封申伯於謝命召穆公往營城邑其從行之徒</span><br/>
<span class='tline' id='l69' data-llen='1319:1326'>　作是詩也</span><br/>
<span class='tline' id='l70' data-llen='1326:1352'><a onclick="displayPageImage('KR1c0033', 'WYG', '015-4b' );" name="015-4b" class="pb">[015-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1352:1370'>芃芃黍苖隂雨膏之悠悠南行召伯勞之</span><br/>
<span class='tline' id='l72' data-llen='1370:1393'>　興也芃芃然黍苖之盛則唯隂雨能膏潤之民徒衆</span><br/>
<span class='tline' id='l73' data-llen='1393:1416'>　逺行而勞苦則唯召伯能慰勞之王道之盛大臣之</span><br/>
<span class='tline' id='l74' data-llen='1416:1432'>　賢徒衆樂從無怨無惡於是可見</span><br/>
<span class='tline' id='l75' data-llen='1432:1450'>我任我輦我車我牛我行既集盖云歸哉</span><br/>
<span class='tline' id='l76' data-llen='1450:1473'>　此下皆賦也任者負重也輦者以人輓車也車者以</span><br/>
<span class='tline' id='l77' data-llen='1473:1494'>　大車載物也牛者以駕大車也既集功已就也</span><br/>
<span class='tline' id='l78' data-llen='1494:1512'>我徒我御我師我旅我行既集盖云歸處</span><br/>
<span class='tline' id='l79' data-llen='1512:1538'><a onclick="displayPageImage('KR1c0033', 'WYG', '015-5a' );" name="015-5a" class="pb">[015-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1538:1561'>　徒者歩行御者乗車師者二千五百人旅者五百人</span><br/>
<span class='tline' id='l81' data-llen='1561:1577'>　歸處者城畢則可以歸而安處也</span><br/>
<span class='tline' id='l82' data-llen='1577:1595'>肅肅謝功召伯營之烈烈征師召伯成之</span><br/>
<span class='tline' id='l83' data-llen='1595:1618'>　肅肅嚴正也功者工役也言肅肅然謝邑之城乃召</span><br/>
<span class='tline' id='l84' data-llen='1618:1641'>　伯之所營也營謂董治其事也烈烈威武也言烈烈</span><br/>
<span class='tline' id='l85' data-llen='1641:1664'>　然征行之師旅乃召伯之所成也成謂御衆之有法</span><br/>
<span class='tline' id='l86' data-llen='1664:1685'>　也前二章言在道之時此章則言城之既畢也</span><br/>
<span class='tline' id='l87' data-llen='1685:1703'>原隰既平泉流既清召伯有成王心則寧</span><br/>
<span class='tline' id='l88' data-llen='1703:1729'><a onclick="displayPageImage('KR1c0033', 'WYG', '015-5b' );" name="015-5b" class="pb">[015-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1729:1752'>　言築城之後又能治其水土也原隰既平土之治也</span><br/>
<span class='tline' id='l90' data-llen='1752:1775'>　泉流既清水之治也土之治如墾闢其荒蕪疆理其</span><br/>
<span class='tline' id='l91' data-llen='1775:1798'>　田畝是已水之治如陂池之修築水利之䟽通是已</span><br/>
<span class='tline' id='l92' data-llen='1798:1821'>　召伯之有成功者治軍御衆則恩威並用體國經野</span><br/>
<span class='tline' id='l93' data-llen='1821:1844'>　則規度咸宜故申伯居之安是即王心之安也申伯</span><br/>
<span class='tline' id='l94' data-llen='1844:1867'>　為王之元舅親親之恩所宜優渥召伯既承王命恪</span><br/>
<span class='tline' id='l95' data-llen='1867:1890'>　共其事徒衆之稱美者乃所以著召伯之忠勤而見</span><br/>
<span class='tline' id='l96' data-llen='1890:1900'>　天子之所倚重也</span><br/>
<span class='tline' id='l97' data-llen='1900:1926'><a onclick="displayPageImage('KR1c0033', 'WYG', '015-6a' );" name="015-6a" class="pb">[015-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1926:1930'>隰桑</span><br/>
<span class='tline' id='l99' data-llen='1930:1940'>　喜見君子之詩也</span><br/>
<span class='tline' id='l100' data-llen='1940:1958'>隰桑有阿其葉有難既見君子其樂如何</span><br/>
<span class='tline' id='l101' data-llen='1958:1981'>　前三章興也下濕之地宜桑故其葉婀娜而美盛阿</span><br/>
<span class='tline' id='l102' data-llen='1981:1994'>　也難也皆言其條垂之狀</span><br/>
<span class='tline' id='l103' data-llen='1994:2012'>隰桑有阿其葉有沃既見君子云何不樂</span><br/>
<span class='tline' id='l104' data-llen='2012:2022'>　沃者葉之潤澤也</span><br/>
<span class='tline' id='l105' data-llen='2022:2040'>隰桑有阿其葉有幽既見君子德音孔膠</span><br/>
<span class='tline' id='l106' data-llen='2040:2066'><a onclick="displayPageImage('KR1c0033', 'WYG', '015-6b' );" name="015-6b" class="pb">[015-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2066:2089'>　幽者葉茂而黒色也徳音孔膠聲聞之美常膠固之</span><br/>
<span class='tline' id='l108' data-llen='2089:2097'>　而不隕墜也</span><br/>
<span class='tline' id='l109' data-llen='2097:2115'>心乎愛矣遐不謂矣中心藏之何日忘之</span><br/>
<span class='tline' id='l110' data-llen='2115:2138'>　賦也遐之言何也言我之愛慕君子但藏之於心何</span><br/>
<span class='tline' id='l111' data-llen='2138:2161'>　不以告其人乎盖藏之於心則無時而忘思之固結</span><br/>
<span class='tline' id='l112' data-llen='2161:2184'>　愈久不替若徒悦人以言則外之所敬有不如中之</span><br/>
<span class='tline' id='l113' data-llen='2184:2191'>　所存者矣</span><br/>
<span class='tline' id='l114' data-llen='2191:2195'>白華</span><br/>
<span class='tline' id='l115' data-llen='2195:2221'><a onclick="displayPageImage('KR1c0033', 'WYG', '015-7a' );" name="015-7a" class="pb">[015-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2221:2244'>　幽王娶申女以為后又得襃姒而黜申后故申后作</span><br/>
<span class='tline' id='l117' data-llen='2244:2250'>　此詩也</span><br/>
<span class='tline' id='l118' data-llen='2250:2268'>白華菅兮白茅束兮之子之逺俾我獨兮</span><br/>
<span class='tline' id='l119' data-llen='2268:2291'>　比也菅似茅而滑澤柔韌宜為索山間人謂之芒其</span><br/>
<span class='tline' id='l120' data-llen='2291:2314'>　華白菅之可取以用則以白茅束之見二物之相須</span><br/>
<span class='tline' id='l121' data-llen='2314:2337'>　為用也之子指幽王我者申后自謂言菅之與茅皆</span><br/>
<span class='tline' id='l122' data-llen='2337:2360'>　微物猶相須為用何王之逺棄我使我獨居無聊乎</span><br/>
<span class='tline' id='l123' data-llen='2360:2378'>英英白雲露彼菅茅天歩艱難之子不猶</span><br/>
<span class='tline' id='l124' data-llen='2378:2404'><a onclick="displayPageImage('KR1c0033', 'WYG', '015-7b' );" name="015-7b" class="pb">[015-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2404:2427'>　言英英然輕明之白雲猶能澤潤於物如露而浥菅</span><br/>
<span class='tline' id='l126' data-llen='2427:2450'>　茅之上今而國家中衰天運改常猶人之歩履艱難</span><br/>
<span class='tline' id='l127' data-llen='2450:2468'>　王乃不能圖謀善道而徇欲悖理何哉</span><br/>
<span class='tline' id='l128' data-llen='2468:2486'>滮池北流浸彼稻田嘯歌傷懐念彼碩人</span><br/>
<span class='tline' id='l129' data-llen='2486:2509'>　滮池流水瀦而為池者也北流者凡水出山之隂者</span><br/>
<span class='tline' id='l130' data-llen='2509:2532'>　多流於北也流水能溉田以飬稻而王乃逺棄我故</span><br/>
<span class='tline' id='l131' data-llen='2532:2555'>　或嘯以舒其憤懣或歌以宣其抑鬰而懐抱之傷損</span><br/>
<span class='tline' id='l132' data-llen='2555:2578'>　乃為思念碩人而然也碩人者尊大之人亦謂幽王</span><br/>
<span class='tline' id='l133' data-llen='2578:2604'><a onclick="displayPageImage('KR1c0033', 'WYG', '015-8a' );" name="015-8a" class="pb">[015-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2604:2622'>樵彼桑薪卬烘于煁維彼碩人實勞我心</span><br/>
<span class='tline' id='l135' data-llen='2622:2645'>　桑乃薪之美者而樵採以歸乃不以烹飪煁者無釡</span><br/>
<span class='tline' id='l136' data-llen='2645:2668'>　之竈卬者我也烘者燎也我以桑薪燎之是為徒費</span><br/>
<span class='tline' id='l137' data-llen='2668:2691'>　可惜也王有正后而黜之故以是為比實勞我心思</span><br/>
<span class='tline' id='l138' data-llen='2691:2701'>　念之切而勞苦也</span><br/>
<span class='tline' id='l139' data-llen='2701:2719'>鼓鐘于宫聲聞于外念子懆懆視我邁邁</span><br/>
<span class='tline' id='l140' data-llen='2719:2742'>　言我之黜人所共知如鼓鐘于宫而人皆聞聲矣念</span><br/>
<span class='tline' id='l141' data-llen='2742:2765'>　王之心懆懆憂勞而王之視我邈然不顧邁邁者行</span><br/>
<span class='tline' id='l142' data-llen='2765:2791'><a onclick="displayPageImage('KR1c0033', 'WYG', '015-8b' );" name="015-8b" class="pb">[015-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2791:2799'>　而不顧之意</span><br/>
<span class='tline' id='l144' data-llen='2799:2817'>有鶖在梁有鶴在林維彼碩人實勞我心</span><br/>
<span class='tline' id='l145' data-llen='2817:2840'>　鶖者秃鶯也魯都賦曰緑鶴葱鶖盖鶖之色青如葱</span><br/>
<span class='tline' id='l146' data-llen='2840:2863'>　也陸佃曰鶖狀如鶴而性貪惡鶖鶴皆以魚為食而</span><br/>
<span class='tline' id='l147' data-llen='2863:2886'>　鶖在漁梁則近以飽鶴在林中則逺以飢如襃姒親</span><br/>
<span class='tline' id='l148' data-llen='2886:2896'>　愛而正后踈逺也</span><br/>
<span class='tline' id='l149' data-llen='2896:2914'>鴛鴦在梁戢其左翼之子無良二三其德</span><br/>
<span class='tline' id='l150' data-llen='2914:2937'>　箋云鴛鴦戢左翼者右掩左也凡鳥宿右翼掩左為</span><br/>
<span class='tline' id='l151' data-llen='2937:2963'><a onclick="displayPageImage('KR1c0033', 'WYG', '015-9a' );" name="015-9a" class="pb">[015-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2963:2986'>　雄左翼掩右為雌隂陽相下之義也夫婦者亦以禮</span><br/>
<span class='tline' id='l153' data-llen='2986:3008'>　義相下而成家道此章言鴛鴦並宿雄服下雌今</span><br/>
<span class='tline' id='l154' data-llen='3008:3031'>　幽王尊嬖黜正由執徳之不一惟欲是狥故曰二三</span><br/>
<span class='tline' id='l155' data-llen='3031:3036'>　其徳</span><br/>
<span class='tline' id='l156' data-llen='3036:3054'>有扁斯石履之卑兮之子之逺俾我疷兮</span><br/>
<span class='tline' id='l157' data-llen='3054:3077'>　扁者卑也疷者病也言石之卑下則履之者亦卑下</span><br/>
<span class='tline' id='l158' data-llen='3077:3100'>　矣以比褎姒之不正則王寵愛之者亦不正矣故王</span><br/>
<span class='tline' id='l159' data-llen='3100:3123'>　之棄我使我心憂而至於病也此詩亦未必申后自</span><br/>
<span class='tline' id='l160' data-llen='3123:3149'><a onclick="displayPageImage('KR1c0033', 'WYG', '015-9b' );" name="015-9b" class="pb">[015-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3149:3161'>　作盖當時賢者作之爾</span><br/>
<span class='tline' id='l162' data-llen='3161:3165'>黄鳥</span><br/>
<span class='tline' id='l163' data-llen='3165:3184'>　人有微賤勞苦而思有所託者作是詩也</span><br/>
<span class='tline' id='l164' data-llen='3184:3207'>緜蠻黄鳥止于丘阿道之云逺我勞如何飲之食之教</span><br/>
<span class='tline' id='l165' data-llen='3207:3220'>之誨之命彼後車謂之載之</span><br/>
<span class='tline' id='l166' data-llen='3220:3243'>　三章皆比也黄鳥之鳴止于丘阿得其所也而我之</span><br/>
<span class='tline' id='l167' data-llen='3243:3266'>　不得其所欲依所親則道途甚逺未免勞苦將如何</span><br/>
<span class='tline' id='l168' data-llen='3266:3289'>　哉若得其飲食教誨而又得其日相親近載之後車</span><br/>
<span class='tline' id='l169' data-llen='3289:3316'><a onclick="displayPageImage('KR1c0033', 'WYG', '015-10a' );" name="015-10a" class="pb">[015-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3316:3336'>　則誠得其所矣然不可必也則亦徒想而已</span><br/>
<span class='tline' id='l171' data-llen='3336:3359'>緜蠻黄鳥止于丘隅豈敢憚行畏不能趍飲之食之教</span><br/>
<span class='tline' id='l172' data-llen='3359:3372'>之誨之命彼後車謂之載之</span><br/>
<span class='tline' id='l173' data-llen='3372:3388'>　畏不能趍歩之艱難不能疾行也</span><br/>
<span class='tline' id='l174' data-llen='3388:3411'>緜蠻黄鳥止于丘側豈敢憚行畏不能極飲之食之教</span><br/>
<span class='tline' id='l175' data-llen='3411:3424'>之誨之命彼後車謂之載之</span><br/>
<span class='tline' id='l176' data-llen='3424:3431'>　極者至也</span><br/>
<span class='tline' id='l177' data-llen='3431:3435'>瓠葉</span><br/>
<span class='tline' id='l178' data-llen='3435:3462'><a onclick="displayPageImage('KR1c0033', 'WYG', '015-10b' );" name="015-10b" class="pb">[015-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3462:3470'>　燕飲之詩也</span><br/>
<span class='tline' id='l180' data-llen='3470:3488'>幡幡瓠葉采之亨之君子有酒酌言嘗之</span><br/>
<span class='tline' id='l181' data-llen='3488:3511'>　四章皆賦也主人與客飲而客賦此詩言瓠葉非所</span><br/>
<span class='tline' id='l182' data-llen='3511:3534'>　以待賔而采之亨之以為食乃物之賤而禮之薄也</span><br/>
<span class='tline' id='l183' data-llen='3534:3557'>　然曰君子有酒則美其主人之辭盖物雖薄而情厚</span><br/>
<span class='tline' id='l184' data-llen='3557:3561'>　也</span><br/>
<span class='tline' id='l185' data-llen='3561:3580'>有兔斯首炮之燔之君子有酒酌言獻之</span><br/>
<span class='tline' id='l186' data-llen='3580:3604'>　免以首言盖一兔為一頭猶一魚為一尾也物連毛</span><br/>
<span class='tline' id='l187' data-llen='3604:3631'><a onclick="displayPageImage('KR1c0033', 'WYG', '015-11a' );" name="015-11a" class="pb">[015-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3631:3654'>　包裹而燒之曰炮以物薄之火上曰燔獻之謂初筵</span><br/>
<span class='tline' id='l189' data-llen='3654:3663'>　酌酒以獻賔也</span><br/>
<span class='tline' id='l190' data-llen='3663:3682'>有兔斯首燔之炙之君子有酒酌言酢之</span><br/>
<span class='tline' id='l191' data-llen='3682:3705'>　以火炕之曰炙謂以物貫之舉于火上以炙之也酢</span><br/>
<span class='tline' id='l192' data-llen='3705:3725'>　者報也賔既卒爵酌以酢主人所以荅之也</span><br/>
<span class='tline' id='l193' data-llen='3725:3743'>有免斯首燔之炮之君子有酒酌言醻之</span><br/>
<span class='tline' id='l194' data-llen='3743:3766'>　醻者主人既卒酢爵又酌而自飲然后酌以進於賔</span><br/>
<span class='tline' id='l195' data-llen='3766:3784'>　謂之醻其先自飲者所以導賔之飲也</span><br/>
<span class='tline' id='l196' data-llen='3784:3811'><a onclick="displayPageImage('KR1c0033', 'WYG', '015-11b' );" name="015-11b" class="pb">[015-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3811:3817'>漸漸之石</span><br/>
<span class='tline' id='l198' data-llen='3817:3837'>　將帥出征經歴險逺不堪勞苦而作此詩也</span><br/>
<span class='tline' id='l199' data-llen='3837:3860'>漸漸之石維其高矣山川悠逺維其勞矣武人東征不</span><br/>
<span class='tline' id='l200' data-llen='3860:3865'>遑朝矣</span><br/>
<span class='tline' id='l201' data-llen='3865:3888'>　興也漸漸之石盖行越險阻見石之與巖因以起興</span><br/>
<span class='tline' id='l202' data-llen='3888:3911'>　而言其勞苦也武人盖作詩者自謂不遑朝矣言早</span><br/>
<span class='tline' id='l203' data-llen='3911:3921'>　起即行無少暇也</span><br/>
<span class='tline' id='l204' data-llen='3921:3944'>漸漸之石維其卒矣山川悠逺曷其沒矣武人東征不</span><br/>
<span class='tline' id='l205' data-llen='3944:3971'><a onclick="displayPageImage('KR1c0033', 'WYG', '015-12a' );" name="015-12a" class="pb">[015-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3971:3976'>遑出矣</span><br/>
<span class='tline' id='l207' data-llen='3976:3999'>　興也卒者其石卒然髙大也曷其沒矣言何時行盡</span><br/>
<span class='tline' id='l208' data-llen='3999:4016'>　險阻也不遑出矣言深入未能出也</span><br/>
<span class='tline' id='l209' data-llen='4016:4039'>有豕白蹢烝渉波矣月離于畢俾滂沱矣武人東征不</span><br/>
<span class='tline' id='l210' data-llen='4039:4044'>遑他矣</span><br/>
<span class='tline' id='l211' data-llen='4044:4067'>　賦也豕本好負塗今其足皆白乃雨多而常行水中</span><br/>
<span class='tline' id='l212' data-llen='4067:4090'>　也烝渉波矣羣行而渉波也月離于畢離者月所宿</span><br/>
<span class='tline' id='l213' data-llen='4090:4113'>　也洪範云星有好風星有好雨好風者箕星好雨者</span><br/>
<span class='tline' id='l214' data-llen='4113:4140'><a onclick="displayPageImage('KR1c0033', 'WYG', '015-12b' );" name="015-12b" class="pb">[015-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4140:4163'>　畢星故月宿于畢而雨矣征行而遇多雨其道途之</span><br/>
<span class='tline' id='l216' data-llen='4163:4178'>　苦可知不遑他者不暇他事也</span><br/>
<span class='tline' id='l217' data-llen='4178:4183'>苕之華</span><br/>
<span class='tline' id='l218' data-llen='4183:4206'>　詩人自以逢周之衰如苕之附物而生雖榮不久也</span><br/>
<span class='tline' id='l219' data-llen='4206:4223'>苕之華芸其黄矣心之憂矣維其傷矣</span><br/>
<span class='tline' id='l220' data-llen='4223:4246'>　比也苕者陵苕也一曰凌霄一曰紫葳又名鼠尾蔓</span><br/>
<span class='tline' id='l221' data-llen='4246:4269'>　如勞豆而細葉如蒺藜而青緑色可生食如小豆藿</span><br/>
<span class='tline' id='l222' data-llen='4269:4292'>　其華有黄赤二色一曰黄白二種芸其黄矣言苕如</span><br/>
<span class='tline' id='l223' data-llen='4292:4319'><a onclick="displayPageImage('KR1c0033', 'WYG', '015-13a' );" name="015-13a" class="pb">[015-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4319:4342'>　芸草之死而萎黄也苕之引蔓附於髙木今乃萎黄</span><br/>
<span class='tline' id='l225' data-llen='4342:4362'>　譬己之依附於人不能久是以憂而且傷也</span><br/>
<span class='tline' id='l226' data-llen='4362:4379'>苕之華其葉青青知我如此不如無生</span><br/>
<span class='tline' id='l227' data-llen='4379:4402'>　比也青青葉青而盛也生者人之所欲乃言不如無</span><br/>
<span class='tline' id='l228' data-llen='4402:4417'>　生者窮苦憔悴則生不如死也</span><br/>
<span class='tline' id='l229' data-llen='4417:4435'>牂羊墳首三星在罶人可以食鮮可以飽</span><br/>
<span class='tline' id='l230' data-llen='4435:4458'>　賦也牂羊墳首牝羊身瘦而頭大也三星在罶言竹</span><br/>
<span class='tline' id='l231' data-llen='4458:4481'>　篾為笱本以取魚今水清而笱中無魚惟見星而已</span><br/>
<span class='tline' id='l232' data-llen='4481:4508'><a onclick="displayPageImage('KR1c0033', 'WYG', '015-13b' );" name="015-13b" class="pb">[015-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4508:4531'>　饑饉之年食物艱得故可以僅給少能充飽衰亂之</span><br/>
<span class='tline' id='l234' data-llen='4531:4549'>　世窮悴之民愁苦無聊一至於此悲夫</span><br/>
<span class='tline' id='l235' data-llen='4549:4555'>何草不黄</span><br/>
<span class='tline' id='l236' data-llen='4555:4571'>　周室衰危征役不息行者苦之也</span><br/>
<span class='tline' id='l237' data-llen='4571:4589'>何草不黄何日不行何人不將經營四方</span><br/>
<span class='tline' id='l238' data-llen='4589:4612'>　興也言草本青也今則無不黄矣人本欲逸也今則</span><br/>
<span class='tline' id='l239' data-llen='4612:4635'>　無日不行矣將者行也亦猶將車之將言負重而勞</span><br/>
<span class='tline' id='l240' data-llen='4635:4653'>　苦也所以勞苦共王事而經營四方爾</span><br/>
<span class='tline' id='l241' data-llen='4653:4680'><a onclick="displayPageImage('KR1c0033', 'WYG', '015-14a' );" name="015-14a" class="pb">[015-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4680:4699'>何草不𤣥何人不矜哀我征夫獨為匪民</span><br/>
<span class='tline' id='l243' data-llen='4699:4724'>　興也𤣥者赤黒色草自青而黄黄而𤣥衰悴之甚也</span><br/>
<span class='tline' id='l244' data-llen='4724:4747'>　何人不鰥言常在羇旅如無妻也獨為匪民言我獨</span><br/>
<span class='tline' id='l245' data-llen='4747:4763'>　非王之民乎何使我勞困至此也</span><br/>
<span class='tline' id='l246' data-llen='4763:4781'>匪兕匪虎率彼曠野哀我征夫朝夕不暇</span><br/>
<span class='tline' id='l247' data-llen='4781:4804'>　賦也虎兕在曠野其性之所樂也征夫而在曠野豈</span><br/>
<span class='tline' id='l248' data-llen='4804:4824'>　其所樂乎朝夕不暇宜其勞苦而形之言也</span><br/>
<span class='tline' id='l249' data-llen='4824:4842'>有芃者狐率彼幽草有棧之車行彼周道</span><br/>
<span class='tline' id='l250' data-llen='4842:4869'><a onclick="displayPageImage('KR1c0033', 'WYG', '015-14b' );" name="015-14b" class="pb">[015-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4869:4892'>　興也芃者尾長貌幽草者草深幽而茂也棧車者役</span><br/>
<span class='tline' id='l252' data-llen='4892:4915'>　車也棧本作輚埤倉云卧車也盖其制卑小僅可卧</span><br/>
<span class='tline' id='l253' data-llen='4915:4938'>　其中如今之眠轎也或曰棧車者編竹為輿也周道</span><br/>
<span class='tline' id='l254' data-llen='4938:4961'>　大道也狐在於幽草則樂棧車行大道則苦是行役</span><br/>
<span class='tline' id='l255' data-llen='4961:4971'>　者不如狐之樂也</span><br/>
<span class='tline' id='l256' data-llen='4971:4974'>　</span><br/>
<span class='tline' id='l257' data-llen='4974:4977'>　</span><br/>
<span class='tline' id='l258' data-llen='4977:4986'>　詩演義卷十五</span><br/>
</p>
<p><br/>
</p>
  </div>
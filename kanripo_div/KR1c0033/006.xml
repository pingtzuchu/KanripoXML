<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1c0033', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:196'>　詩演義卷六</span><br/>
<span class='tline' id='l10' data-llen='196:217'>　　　　　　　　　　　　　明　梁寅　撰</span><br/>
<span class='tline' id='l11' data-llen='217:224'>　　唐國風</span><br/>
<span class='tline' id='l12' data-llen='224:247'>　周成王以帝堯舊都封弟叔虞為唐侯南有晉水至</span><br/>
<span class='tline' id='l13' data-llen='247:270'>　子燮乃改國號曰晉後徙居曲沃又徙居絳其地土</span><br/>
<span class='tline' id='l14' data-llen='270:293'>　瘠民貧勤儉質朴憂深思逺有堯之遺風其詩不謂</span><br/>
<span class='tline' id='l15' data-llen='293:309'>　之晉而謂之唐仍始封之舊號也</span><br/>
<span class='tline' id='l16' data-llen='309:335'><a onclick="displayPageImage('KR1c0033', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='335:339'>蟋蟀</span><br/>
<span class='tline' id='l18' data-llen='339:362'>　唐俗勤儉其民間終嵗勞苦不敢少休及嵗晚務閒</span><br/>
<span class='tline' id='l19' data-llen='362:376'>　乃敢相與為樂故賦是詩也</span><br/>
<span class='tline' id='l20' data-llen='376:399'>蟋蟀在堂嵗聿其莫今我不樂日月其除無已大康職</span><br/>
<span class='tline' id='l21' data-llen='399:412'>思其居好樂無荒良士瞿瞿</span><br/>
<span class='tline' id='l22' data-llen='412:435'>　三章皆賦也蟋蟀促織也聿遂也日月其除除除去</span><br/>
<span class='tline' id='l23' data-llen='435:458'>　也言日月將舍我而去也無已大康職思其居言方</span><br/>
<span class='tline' id='l24' data-llen='458:481'>　燕樂而又遽相戒曰今不已過於樂乎盍亦顧念職</span><br/>
<span class='tline' id='l25' data-llen='481:507'><a onclick="displayPageImage('KR1c0033', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='507:530'>　之所居者其可也好樂無荒良士瞿瞿瞿瞿者却顧</span><br/>
<span class='tline' id='l27' data-llen='530:553'>　之貌言雖好樂而不至荒躭當若彼良士之長慮却</span><br/>
<span class='tline' id='l28' data-llen='553:564'>　顧乃不至於危亡也</span><br/>
<span class='tline' id='l29' data-llen='564:587'>蟋蟀在堂嵗聿其逝今我不樂嵗月其邁無已大康職</span><br/>
<span class='tline' id='l30' data-llen='587:600'>思其外好樂無荒良士蹶蹶</span><br/>
<span class='tline' id='l31' data-llen='600:623'>　逝邁皆去也職思其外言不徒思其職之當為又當</span><br/>
<span class='tline' id='l32' data-llen='623:644'>　思諸餘之事而豫備之也蹶蹶動而敏于事也</span><br/>
<span class='tline' id='l33' data-llen='644:667'>蟋蟀在堂役車其休今我不樂日月其慆無已大康職</span><br/>
<span class='tline' id='l34' data-llen='667:693'><a onclick="displayPageImage('KR1c0033', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='693:706'>思其憂好樂無荒良士休休</span><br/>
<span class='tline' id='l36' data-llen='706:729'>　役車其休歳晚則役車皆休息也役車者謂之棧車</span><br/>
<span class='tline' id='l37' data-llen='729:752'>　其制卑小庶人行役所用與乗車不同日月其慆慆</span><br/>
<span class='tline' id='l38' data-llen='752:775'>　者過也言日月虛過也職思其憂人能思當憂之事</span><br/>
<span class='tline' id='l39' data-llen='775:798'>　則不至於憂也休休安閒也其瞿瞿也其蹶蹶也始</span><br/>
<span class='tline' id='l40' data-llen='798:812'>　而勤也其休休也終於逸也</span><br/>
<span class='tline' id='l41' data-llen='812:817'>山有樞</span><br/>
<span class='tline' id='l42' data-llen='817:833'>　此詩葢以答前篇之意而觧憂也</span><br/>
<span class='tline' id='l43' data-llen='833:859'><a onclick="displayPageImage('KR1c0033', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='859:887'>山有樞<span class='krp-note'>音歐又/音樗</span>隰有榆子有衣裳弗曳弗婁子有車馬</span><br/>
<span class='tline' id='l45' data-llen='887:901'>弗馳弗驅宛其死矣他人是愉</span><br/>
<span class='tline' id='l46' data-llen='901:924'>　三章皆興也山則有樞隰則有榆以興富貴之家則</span><br/>
<span class='tline' id='l47' data-llen='924:947'>　有車馬也樞刺榆也榆白榆也弗曳弗婁曳拖也婁</span><br/>
<span class='tline' id='l48' data-llen='947:970'>　亦曳也弗馳弗驅走馬者馳也䇿馬者驅也宛坐見</span><br/>
<span class='tline' id='l49' data-llen='970:990'>　貌它人是愉言它人以其所有以為愉悦也</span><br/>
<span class='tline' id='l50' data-llen='990:1013'>山有栲隰有杻子有廷内弗洒弗埽子有鍾鼓弗鼓弗</span><br/>
<span class='tline' id='l51' data-llen='1013:1024'>考宛其死矣他人是保</span><br/>
<span class='tline' id='l52' data-llen='1024:1050'><a onclick="displayPageImage('KR1c0033', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1050:1073'>　栲山樞也樹類漆杻似棣官園種之名曰萬歳葉似</span><br/>
<span class='tline' id='l54' data-llen='1073:1096'>　杏而尖其色白皮正赤其理多曲少直其材可為弓</span><br/>
<span class='tline' id='l55' data-llen='1096:1119'>　弩幹及車輞洒掃廷内撾鍾考皷必大燕者為之儉</span><br/>
<span class='tline' id='l56' data-llen='1119:1142'>　嗇者不設燕故廷内不洒掃鍾皷不考擊也保者居</span><br/>
<span class='tline' id='l57' data-llen='1142:1149'>　而有之也</span><br/>
<span class='tline' id='l58' data-llen='1149:1172'>山有漆隰有栗子有酒食何不日皷瑟且以喜樂且以</span><br/>
<span class='tline' id='l59' data-llen='1172:1184'>永日宛其死矣他人入室</span><br/>
<span class='tline' id='l60' data-llen='1184:1207'>　勸之以酒食歡宴也故曰且以喜樂言可消憂也又</span><br/>
<span class='tline' id='l61' data-llen='1207:1233'><a onclick="displayPageImage('KR1c0033', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1233:1256'>　曰且以永日言宴樂則不覺日之長也他人入室其</span><br/>
<span class='tline' id='l63' data-llen='1256:1267'>　所有皆他人之物也</span><br/>
<span class='tline' id='l64' data-llen='1267:1272'>揚之水</span><br/>
<span class='tline' id='l65' data-llen='1272:1295'>　晉昭公封其叔父成師于曲沃是為桓叔其後沃盛</span><br/>
<span class='tline' id='l66' data-llen='1295:1318'>　强而晉微弱國人將叛而歸之此詩者國人所作也</span><br/>
<span class='tline' id='l67' data-llen='1318:1341'>揚之水白石鑿鑿素衣朱襮從子于沃既見君子云何</span><br/>
<span class='tline' id='l68' data-llen='1341:1345'>不樂</span><br/>
<span class='tline' id='l69' data-llen='1345:1368'>　三章皆比也揚之水水之散流而緩弱也以比晉之</span><br/>
<span class='tline' id='l70' data-llen='1368:1394'><a onclick="displayPageImage('KR1c0033', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1394:1417'>　衰白石鑿鑿石之巉巖而高也以比沃之盛素衣朱</span><br/>
<span class='tline' id='l72' data-llen='1417:1440'>　襮襮領縁也是乃諸侯之服言桓叔將為諸侯故國</span><br/>
<span class='tline' id='l73' data-llen='1440:1462'>　人將從之于沃也從之而既見云何而不歡樂乎</span><br/>
<span class='tline' id='l74' data-llen='1462:1485'>揚之水白石皓皓素衣朱繡從子于鵠既見君子云何</span><br/>
<span class='tline' id='l75' data-llen='1485:1489'>其憂</span><br/>
<span class='tline' id='l76' data-llen='1489:1508'>　朱繡以朱而繡其領云何其憂無所憂也</span><br/>
<span class='tline' id='l77' data-llen='1508:1528'>揚之水白石𥻘𥻘我聞有命不敢以告人</span><br/>
<span class='tline' id='l78' data-llen='1528:1553'>　𥻘𥻘水清而石見分明也有命謂將受命于王以為</span><br/>
<span class='tline' id='l79' data-llen='1553:1579'><a onclick="displayPageImage('KR1c0033', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1579:1600'>　諸侯也不敢以告人欲其事之成故為之隠也</span><br/>
<span class='tline' id='l81' data-llen='1600:1604'>椒聊</span><br/>
<span class='tline' id='l82' data-llen='1604:1627'>　舊序謂君子見沃之盛强能修其政知其蕃衍盛大</span><br/>
<span class='tline' id='l83' data-llen='1627:1647'>　子孫將有晉國傳曰未見其必為沃而作也</span><br/>
<span class='tline' id='l84' data-llen='1647:1670'>椒聊之實蕃衍盈升彼其之子碩大無朋椒聊且逺條</span><br/>
<span class='tline' id='l85' data-llen='1670:1673'>且</span><br/>
<span class='tline' id='l86' data-llen='1673:1696'>　二章皆興而比也椒樹似茱萸其實味辛而香烈聊</span><br/>
<span class='tline' id='l87' data-llen='1696:1719'>　語助也盈升椒實之多盈于十合之升也碩大無朋</span><br/>
<span class='tline' id='l88' data-llen='1719:1745'><a onclick="displayPageImage('KR1c0033', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1745:1768'>　言其盛大無與比也且語辭逺條條之逺則實益多</span><br/>
<span class='tline' id='l90' data-llen='1768:1777'>　也此贊羙之辭</span><br/>
<span class='tline' id='l91' data-llen='1777:1800'>椒聊之實蕃衍盈匊彼其之子碩大且篤椒聊且逺條</span><br/>
<span class='tline' id='l92' data-llen='1800:1803'>且</span><br/>
<span class='tline' id='l93' data-llen='1803:1812'>　兩手捧之曰匊</span><br/>
<span class='tline' id='l94' data-llen='1812:1816'>綢繆</span><br/>
<span class='tline' id='l95' data-llen='1816:1839'>　國亂民貧男女有失其時而後得遂昏姻之禮者人</span><br/>
<span class='tline' id='l96' data-llen='1839:1846'>　為賦之焉</span><br/>
<span class='tline' id='l97' data-llen='1846:1872'><a onclick="displayPageImage('KR1c0033', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1872:1895'>綢繆束薪三星在天今夕何夕見此良人子兮子兮如</span><br/>
<span class='tline' id='l99' data-llen='1895:1901'>此良人何</span><br/>
<span class='tline' id='l100' data-llen='1901:1924'>　三章皆興也綢繆束薪三星在天言束薪者必纒綿</span><br/>
<span class='tline' id='l101' data-llen='1924:1948'>　之𦂳然後可負荷而建辰之月心之三星又昏見于</span><br/>
<span class='tline' id='l102' data-llen='1948:1971'>　天之東以興今夕何夕而乃見此良人乎子兮子兮</span><br/>
<span class='tline' id='l103' data-llen='1971:1992'>　指婦言之也如此良人何言何以當此賢夫也</span><br/>
<span class='tline' id='l104' data-llen='1992:2015'>綢繆束芻三星在隅今夕何夕見此邂逅子兮子兮如</span><br/>
<span class='tline' id='l105' data-llen='2015:2021'>此邂逅何</span><br/>
<span class='tline' id='l106' data-llen='2021:2047'><a onclick="displayPageImage('KR1c0033', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2047:2070'>　芻者草也隅者東南隅也子兮子兮指夫婦言之也</span><br/>
<span class='tline' id='l108' data-llen='2070:2086'>　如此邂逅何言何以有此良㑹也</span><br/>
<span class='tline' id='l109' data-llen='2086:2109'>綢繆束楚三星在户今夕何夕見此粲者子兮子兮如</span><br/>
<span class='tline' id='l110' data-llen='2109:2115'>此粲者何</span><br/>
<span class='tline' id='l111' data-llen='2115:2138'>　楚者荆属亦以為薪也子兮子兮指夫言之也如此</span><br/>
<span class='tline' id='l112' data-llen='2138:2152'>　粲者何言何以當此賢婦也</span><br/>
<span class='tline' id='l113' data-llen='2152:2156'>枤杜</span><br/>
<span class='tline' id='l114' data-llen='2156:2176'>　此無兄弟者自傷其孤特而求助於人之辭</span><br/>
<span class='tline' id='l115' data-llen='2176:2202'><a onclick="displayPageImage('KR1c0033', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2202:2225'>有枤之杜其葉湑湑獨行踽踽豈無他人不如我同父</span><br/>
<span class='tline' id='l117' data-llen='2225:2243'>嗟行之人胡不比焉人無兄弟胡不佽焉</span><br/>
<span class='tline' id='l118' data-llen='2243:2266'>　二章皆興也有特生之杜本孤立也而其葉湑湑然</span><br/>
<span class='tline' id='l119' data-llen='2266:2289'>　蕃盛以興人之孤立者不可無助也我之獨行踽踽</span><br/>
<span class='tline' id='l120' data-llen='2289:2312'>　然豈無他人乎然不如我同氣之兄弟也既無兄弟</span><br/>
<span class='tline' id='l121' data-llen='2312:2335'>　矣嗟行路之人何不比輔于我乎見人之無兄弟所</span><br/>
<span class='tline' id='l122' data-llen='2335:2350'>　當閔者何不助我乎佽者助也</span><br/>
<span class='tline' id='l123' data-llen='2350:2373'>有枤之杜其葉菁菁獨行睘睘豈無他人不如我同姓</span><br/>
<span class='tline' id='l124' data-llen='2373:2399'><a onclick="displayPageImage('KR1c0033', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2399:2417'>嗟行之人胡不比焉人無兄弟胡不佽焉</span><br/>
<span class='tline' id='l126' data-llen='2417:2430'>　睘睘猶踽踽言無所依也</span><br/>
<span class='tline' id='l127' data-llen='2430:2434'>羔裘</span><br/>
<span class='tline' id='l128' data-llen='2434:2445'>　傳曰此詩不知所謂</span><br/>
<span class='tline' id='l129' data-llen='2445:2469'>羔裘豹祛自我人居居豈無他人維子之故　羔裘豹袖</span><br/>
<span class='tline' id='l130' data-llen='2469:2484'>自我人究究豈無他人維子之好</span><br/>
<span class='tline' id='l131' data-llen='2484:2507'>　賦也羔裘而以豹飾其袖乃卿大夫之服也居居究</span><br/>
<span class='tline' id='l132' data-llen='2507:2530'>　究爾雅曰惡也毛鄭亦然傳以為未詳今觀二章下</span><br/>
<span class='tline' id='l133' data-llen='2530:2556'><a onclick="displayPageImage('KR1c0033', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2556:2579'>　二句疑為羙其大夫之辭言豈無他人之可從乎維</span><br/>
<span class='tline' id='l135' data-llen='2579:2602'>　子與我為故舊也維子與我相親好也若然則居居</span><br/>
<span class='tline' id='l136' data-llen='2602:2613'>　究究乃羙辭非惡也</span><br/>
<span class='tline' id='l137' data-llen='2613:2617'>鴇羽</span><br/>
<span class='tline' id='l138' data-llen='2617:2634'>　民從征役不得養其父母故作此詩</span><br/>
<span class='tline' id='l139' data-llen='2634:2657'>肅肅鴇羽集于苞栩王事靡盬不能藝稷黍父母何怗</span><br/>
<span class='tline' id='l140' data-llen='2657:2667'>悠悠蒼天曷其有所</span><br/>
<span class='tline' id='l141' data-llen='2667:2690'>　三章皆比也鴇似鴈而大無後趾疏云鴇連趾性不</span><br/>
<span class='tline' id='l142' data-llen='2690:2716'><a onclick="displayPageImage('KR1c0033', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2716:2739'>　樹止樹止則為苦栩者柞櫟也其子為皂斗其殻可</span><br/>
<span class='tline' id='l144' data-llen='2739:2762'>　染皂苞叢生也鴇性不木栖今乃集于叢生之栩以</span><br/>
<span class='tline' id='l145' data-llen='2762:2785'>　比民性惡勞苦今乃乆從征役也王事靡盬盬攻緻</span><br/>
<span class='tline' id='l146' data-llen='2785:2808'>　也言靡盬者事不完也謂之王事侯國之民供天子</span><br/>
<span class='tline' id='l147' data-llen='2808:2827'>　之役也曷其有所言何時使我有定所也</span><br/>
<span class='tline' id='l148' data-llen='2827:2850'>肅肅鴇翼集于苞棘王事靡盬不能藝黍稷父母何食</span><br/>
<span class='tline' id='l149' data-llen='2850:2860'>悠悠蒼天曷其有極</span><br/>
<span class='tline' id='l150' data-llen='2860:2883'>　苞棘者叢生之棘尤非所安者曷其有極言無已也</span><br/>
<span class='tline' id='l151' data-llen='2883:2909'><a onclick="displayPageImage('KR1c0033', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2909:2932'>肅肅鴇行集于苞桑王事靡盬不能藝稻粱父母何嘗</span><br/>
<span class='tline' id='l153' data-llen='2932:2942'>悠悠蒼天曷其有常</span><br/>
<span class='tline' id='l154' data-llen='2942:2965'>　鴇行言其成行列也稻者南方稻米水生而色白粱</span><br/>
<span class='tline' id='l155' data-llen='2965:2988'>　似粟而大爾雅翼云今人多種粟少種粱以其損地</span><br/>
<span class='tline' id='l156' data-llen='2988:3001'>　力而收少有常復常所也</span><br/>
<span class='tline' id='l157' data-llen='3001:3005'>無衣</span><br/>
<span class='tline' id='l158' data-llen='3005:3028'>　史記云曲沃武公伐晉滅之盡以其寳賂釐王王以</span><br/>
<span class='tline' id='l159' data-llen='3028:3050'>　武公為晉君列于諸侯此詩葢述其請命之意也</span><br/>
<span class='tline' id='l160' data-llen='3050:3076'><a onclick="displayPageImage('KR1c0033', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3076:3099'>豈曰無衣七兮不如子之衣安且吉兮　豈曰無衣六</span><br/>
<span class='tline' id='l162' data-llen='3099:3111'>兮不如子之衣安且燠兮</span><br/>
<span class='tline' id='l163' data-llen='3111:3134'>　賦也七者侯伯七命之服也六者天子之卿六命之</span><br/>
<span class='tline' id='l164' data-llen='3134:3157'>　服也言不得七命之服則但得六命之服比于天子</span><br/>
<span class='tline' id='l165' data-llen='3157:3180'>　之卿亦可也唐之方鎮請旌節于朝曰旌節吾自有</span><br/>
<span class='tline' id='l166' data-llen='3180:3203'>　之但重長安本色耳武公之意亦然故曰我豈無二</span><br/>
<span class='tline' id='l167' data-llen='3203:3226'>　章六章之服乎但不如天子命服之為重也安且吉</span><br/>
<span class='tline' id='l168' data-llen='3226:3249'>　謂無後患安且燠謂安榮如挾纊也請命天子而曰</span><br/>
<span class='tline' id='l169' data-llen='3249:3276'><a onclick="displayPageImage('KR1c0033', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3276:3299'>　豈無衣又曰不如子之衣其辭悖慢甚矣夫簒逆者</span><br/>
<span class='tline' id='l171' data-llen='3299:3322'>　必誅而至貪貨賂不加天討反錫命之乾綱之弗舉</span><br/>
<span class='tline' id='l172' data-llen='3322:3334'>　王靈之不振誰之咎與</span><br/>
<span class='tline' id='l173' data-llen='3334:3340'>有枤之杜</span><br/>
<span class='tline' id='l174' data-llen='3340:3360'>　為此詩者有好賢之心而恐不足以致之也</span><br/>
<span class='tline' id='l175' data-llen='3360:3383'>有枤之杜生于道左彼君子兮噬肯適我中心好之曷</span><br/>
<span class='tline' id='l176' data-llen='3383:3388'>飲食之</span><br/>
<span class='tline' id='l177' data-llen='3388:3411'>　比也枤杜生于道左本可以䕃行人而其䕃薄少我</span><br/>
<span class='tline' id='l178' data-llen='3411:3438'><a onclick="displayPageImage('KR1c0033', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3438:3461'>　雖有好賢之心而力寡薄彼君子者安肯適我乎噬</span><br/>
<span class='tline' id='l180' data-llen='3461:3484'>　發語辭夫賢者非為飲食而至也而人之好賢者非</span><br/>
<span class='tline' id='l181' data-llen='3484:3507'>　飲食無以寓其誠敬故曰中心好之曷飲食之其好</span><br/>
<span class='tline' id='l182' data-llen='3507:3520'>　賢若是是亦可謂賢者矣</span><br/>
<span class='tline' id='l183' data-llen='3520:3543'>有枤之杜生于道周彼君子兮噬肯來遊中心好之曷</span><br/>
<span class='tline' id='l184' data-llen='3543:3548'>飲食之</span><br/>
<span class='tline' id='l185' data-llen='3548:3562'>　道周者道之周繞而曲處也</span><br/>
<span class='tline' id='l186' data-llen='3562:3566'>葛生</span><br/>
<span class='tline' id='l187' data-llen='3566:3593'><a onclick="displayPageImage('KR1c0033', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3593:3613'>　婦人以其夫乆從征役而不歸思而賦之也</span><br/>
<span class='tline' id='l189' data-llen='3613:3631'>葛生蒙楚蘝蔓于野予羙亡此誰與獨處</span><br/>
<span class='tline' id='l190' data-llen='3631:3654'>　興也蘝草也似栝樓葉盛而細言葛之生則蒙蔽于</span><br/>
<span class='tline' id='l191' data-llen='3654:3677'>　荆楚矣蘝之盛則延蔓于野中矣彼物各有依託而</span><br/>
<span class='tline' id='l192' data-llen='3677:3700'>　予之所羙者獨不在是則誰能相與而塊然獨處乎</span><br/>
<span class='tline' id='l193' data-llen='3700:3718'>葛生蒙棘蘝蔓于域予羙亡此誰與獨息</span><br/>
<span class='tline' id='l194' data-llen='3718:3733'>　域地之界限也獨息獨居止也</span><br/>
<span class='tline' id='l195' data-llen='3733:3751'>角枕粲兮錦衾爛兮予羙亡此誰與獨旦</span><br/>
<span class='tline' id='l196' data-llen='3751:3778'><a onclick="displayPageImage('KR1c0033', 'WYG', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3778:3801'>　賦也以角為枕粲然而鮮羙以錦為衾爛然其文乎</span><br/>
<span class='tline' id='l198' data-llen='3801:3815'>　何夫之不在而獨處至旦乎</span><br/>
<span class='tline' id='l199' data-llen='3815:3838'>夏之日冬之夜百嵗之後歸于其居　冬之夜夏之日</span><br/>
<span class='tline' id='l200' data-llen='3838:3848'>百嵗之後歸于其室</span><br/>
<span class='tline' id='l201' data-llen='3848:3871'>　夏日永冬夜永獨居憂思于是為甚生不得同居以</span><br/>
<span class='tline' id='l202' data-llen='3871:3894'>　相娱死猶願同葬以畢志此以見婦人之從一而終</span><br/>
<span class='tline' id='l203' data-llen='3894:3910'>　無他心也其居其室皆謂墳墓也</span><br/>
<span class='tline' id='l204' data-llen='3910:3914'>采苓</span><br/>
<span class='tline' id='l205' data-llen='3914:3941'><a onclick="displayPageImage('KR1c0033', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3941:3949'>　刺聴讒之詩</span><br/>
<span class='tline' id='l207' data-llen='3949:3972'>采苓采苓首陽之巅人之為言苟亦無信舍旃舍旃苟</span><br/>
<span class='tline' id='l208' data-llen='3972:3984'>亦無然人之為言胡得焉</span><br/>
<span class='tline' id='l209' data-llen='3984:4007'>　興也苓藥草也其為苓者非為蒼耳為甘草為茯苓</span><br/>
<span class='tline' id='l210' data-llen='4007:4030'>　為朽木之菌皆曰苓也采苓者必求之于僻逺之地</span><br/>
<span class='tline' id='l211' data-llen='4030:4053'>　故因之起興以為凡聴人言必加審察不可輕信舍</span><br/>
<span class='tline' id='l212' data-llen='4053:4076'>　旃舍旃苟亦無然謂姑舍置之未可遽以為然也人</span><br/>
<span class='tline' id='l213' data-llen='4076:4097'>　之為言胡得焉謂泛泛之言未必皆得其實也</span><br/>
<span class='tline' id='l214' data-llen='4097:4124'><a onclick="displayPageImage('KR1c0033', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4124:4147'>采苦采苦首陽之下人之為言苟亦無與舍旃舍旃苟</span><br/>
<span class='tline' id='l216' data-llen='4147:4159'>亦無然人之為言胡得焉</span><br/>
<span class='tline' id='l217' data-llen='4159:4178'>　苦者苦菜也苟亦無與不可輕于許與也</span><br/>
<span class='tline' id='l218' data-llen='4178:4201'>采葑采葑首陽之東人之為言苟亦無從舍旃舍旃苟</span><br/>
<span class='tline' id='l219' data-llen='4201:4213'>亦無然人之為言胡得焉</span><br/>
<span class='tline' id='l220' data-llen='4213:4220'>　葑蔓菁也</span><br/>
<span class='tline' id='l221' data-llen='4220:4227'>　　秦國風</span><br/>
<span class='tline' id='l222' data-llen='4227:4250'>　秦本伯益之後有中潏者居西戎七世孫曰非子為</span><br/>
<span class='tline' id='l223' data-llen='4250:4277'><a onclick="displayPageImage('KR1c0033', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4277:4300'>　周孝王養焉而蕃息王封為附庸而邑之秦宣王時</span><br/>
<span class='tline' id='l225' data-llen='4300:4323'>　非子曽孫秦仲為大夫討西戎不克而見殺及犬戎</span><br/>
<span class='tline' id='l226' data-llen='4323:4346'>　殺幽王仲之孫襄公以兵送平王東遷于洛邑有功</span><br/>
<span class='tline' id='l227' data-llen='4346:4369'>　王封為諸侯曰能逐犬戎即有岐豐之地襄公遂有</span><br/>
<span class='tline' id='l228' data-llen='4369:4393'>　周西都地八百里至𤣥孫徳公乃徙于雍　愚嘗論</span><br/>
<span class='tline' id='l229' data-llen='4393:4416'>　之曰平王之封秦襄可也而使之逐戎即有岐豐之</span><br/>
<span class='tline' id='l230' data-llen='4416:4439'>　則非也豐鎬者周所興之地先王之宗廟在是非可</span><br/>
<span class='tline' id='l231' data-llen='4439:4462'>　棄者而王乃棄之一失也天子之封諸侯也有其制</span><br/>
<span class='tline' id='l232' data-llen='4462:4489'><a onclick="displayPageImage('KR1c0033', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4489:4512'>　諸侯有功而寵錫之也有其典今子以八百里大地</span><br/>
<span class='tline' id='l234' data-llen='4512:4535'>　違王制而悖典禮二失也西都之地阻山帶河其民</span><br/>
<span class='tline' id='l235' data-llen='4535:4558'>　重厚而質直雄勇而剛毅乃不能保有其民以四征</span><br/>
<span class='tline' id='l236' data-llen='4558:4581'>　不靖三失也平王誠能有少康之志總率東諸侯以</span><br/>
<span class='tline' id='l237' data-llen='4581:4604'>　討犬戎彼秦者固當盡力何患乎戎翟戎翟既逐據</span><br/>
<span class='tline' id='l238' data-llen='4604:4627'>　形勝之地以控制六合而夷夏咸服矣平王不能然</span><br/>
<span class='tline' id='l239' data-llen='4627:4650'>　而周由是以衰秦由是以興嗚呼是三失者豈小失</span><br/>
<span class='tline' id='l240' data-llen='4650:4655'>　也哉</span><br/>
<span class='tline' id='l241' data-llen='4655:4682'><a onclick="displayPageImage('KR1c0033', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4682:4686'>車鄰</span><br/>
<span class='tline' id='l243' data-llen='4686:4709'>　是時秦君始有車馬及寺人之官將見者必先使寺</span><br/>
<span class='tline' id='l244' data-llen='4709:4724'>　人通之國人創見而誇羙之也</span><br/>
<span class='tline' id='l245' data-llen='4724:4742'>有車鄰鄰有馬白顛未見君子寺人之令</span><br/>
<span class='tline' id='l246' data-llen='4742:4765'>　賦也鄰與轔同鄰鄰衆車之聲也白顛白額馬君子</span><br/>
<span class='tline' id='l247' data-llen='4765:4787'>　謂秦君寺人之令欲見君者必使内小臣通之也</span><br/>
<span class='tline' id='l248' data-llen='4787:4810'>阪有漆隰有栗既見君子並坐皷瑟今者不樂逝者其</span><br/>
<span class='tline' id='l249' data-llen='4810:4813'>耋</span><br/>
<span class='tline' id='l250' data-llen='4813:4840'><a onclick="displayPageImage('KR1c0033', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4840:4863'>　興也山坡曰阪有漆有栗無所取義但以秦地所有</span><br/>
<span class='tline' id='l252' data-llen='4863:4886'>　隨見而發興也皷瑟勸之為樂也八十曰耋逝者其</span><br/>
<span class='tline' id='l253' data-llen='4886:4900'>　耋言日月之逝而老將至也</span><br/>
<span class='tline' id='l254' data-llen='4900:4923'>阪有桑隰有楊既見君子並坐皷簧今者不樂逝者其</span><br/>
<span class='tline' id='l255' data-llen='4923:4926'>亡</span><br/>
<span class='tline' id='l256' data-llen='4926:4936'>　簧者笙中金葉也</span><br/>
<span class='tline' id='l257' data-llen='4936:4940'>駟驖</span><br/>
<span class='tline' id='l258' data-llen='4940:4950'>　羙秦君田狩之辭</span><br/>
<span class='tline' id='l259' data-llen='4950:4977'><a onclick="displayPageImage('KR1c0033', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='4977:4995'>駟驖孔阜六轡在手公之媚子從公于狩</span><br/>
<span class='tline' id='l261' data-llen='4995:5018'>　三章皆賦也説文驖馬赤黒色六轡者謂兩服兩驂</span><br/>
<span class='tline' id='l262' data-llen='5018:5041'>　各兩轡而驂馬兩轡納之于觖故在手者六轡也媚</span><br/>
<span class='tline' id='l263' data-llen='5041:5051'>　子君所愛之人也</span><br/>
<span class='tline' id='l264' data-llen='5051:5069'>奉時辰牡辰牡孔碩公曰左之舍㧞則獲</span><br/>
<span class='tline' id='l265' data-llen='5069:5092'>　奉時辰牡言虞人奉是當時之獸以待射也物之可</span><br/>
<span class='tline' id='l266' data-llen='5092:5115'>　食四時異宜故曰辰牡公曰左之射必中其左然後</span><br/>
<span class='tline' id='l267' data-llen='5115:5138'>　為中殺也舍㧞則獲發矢無不中也㧞謂箭括箭之</span><br/>
<span class='tline' id='l268' data-llen='5138:5165'><a onclick="displayPageImage('KR1c0033', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5165:5172'>　築弦處也</span><br/>
<span class='tline' id='l270' data-llen='5172:5201'>遊于北園駟馬既閑輶車鸞鑣載獫歇驕<span class='krp-note'>獫音歛去/聲驕音枵</span></span><br/>
<span class='tline' id='l271' data-llen='5201:5224'>　春秋傳曰鄭有原圃秦有具囿北園豈即具囿歟四</span><br/>
<span class='tline' id='l272' data-llen='5224:5247'>　馬既閑馬皆閑習也輶車鸞鑣輶輕也□馬銜鐵也</span><br/>
<span class='tline' id='l273' data-llen='5247:5270'>　銜外有鈴聲和如鸞故曰鸞鑣載獫歇驕獫也歇也</span><br/>
<span class='tline' id='l274' data-llen='5270:5293'>　驕也皆田犬之名歇一作猲驕一作獢獫長喙者歇</span><br/>
<span class='tline' id='l275' data-llen='5293:5313'>　驕短喙者以車載犬葢行逺必休其足力也</span><br/>
<span class='tline' id='l276' data-llen='5313:5317'>小戎</span><br/>
<span class='tline' id='l277' data-llen='5317:5344'><a onclick="displayPageImage('KR1c0033', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5344:5367'>　襄公承天子之命率其國人以征西戎故役者之家</span><br/>
<span class='tline' id='l279' data-llen='5367:5390'>　人先誇車甲之盛而後及其私情葢以義興師雖婦</span><br/>
<span class='tline' id='l280' data-llen='5390:5405'>　人亦知勇于赴敵而無所怨矣</span><br/>
<span class='tline' id='l281' data-llen='5405:5428'>小戎俴收五楘梁輈㳺環脅驅隂靷沃續文茵暢轂駕</span><br/>
<span class='tline' id='l282' data-llen='5428:5449'>我騏馵言念君子温其如玉在其板屋亂我心曲</span><br/>
<span class='tline' id='l283' data-llen='5449:5472'>　三章皆賦也兵車曰小戎俴淺也收軫也軫者車上</span><br/>
<span class='tline' id='l284' data-llen='5472:5495'>　前後兩端横木所以收歛所載大車之内前軫至後</span><br/>
<span class='tline' id='l285' data-llen='5495:5518'>　軫其深八尺兵車軫四尺四寸比大車為淺故曰俴</span><br/>
<span class='tline' id='l286' data-llen='5518:5545'><a onclick="displayPageImage('KR1c0033', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5545:5568'>　收也五楘梁輈楘者文章歴録然之皃梁輈盖從前</span><br/>
<span class='tline' id='l288' data-llen='5568:5591'>　軫以前屈曲而上至衡則向下鈎之衡横于輈下而</span><br/>
<span class='tline' id='l289' data-llen='5591:5614'>　輈形穹窿上曲如屋之梁又以革五處束之其文章</span><br/>
<span class='tline' id='l290' data-llen='5614:5637'>　厯録然也輈長一丈四尺四寸亦謂之轅㳺環脅驅</span><br/>
<span class='tline' id='l291' data-llen='5637:5660'>　㳺環者靷環也以皮為環當兩服馬之背㳺移前郤</span><br/>
<span class='tline' id='l292' data-llen='5660:5683'>　引兩驂馬之外轡貫其中而執之所以制驂馬使不</span><br/>
<span class='tline' id='l293' data-llen='5683:5706'>　得外出也脅驅亦以皮為之前係于衡之兩端後係</span><br/>
<span class='tline' id='l294' data-llen='5706:5729'>　于軫之兩端當服馬脅之外所以驅驂馬使不得内</span><br/>
<span class='tline' id='l295' data-llen='5729:5756'><a onclick="displayPageImage('KR1c0033', 'WYG', '006-17a' );" name="006-17a" class="pb">[006-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5756:5780'>　入也隂靷鋈續隂者揜軓也軓在軾前而以板横側揜</span><br/>
<span class='tline' id='l297' data-llen='5780:5803'>　之以其隂映此軓故曰隂也靷者以皮二條前係驂</span><br/>
<span class='tline' id='l298' data-llen='5803:5826'>　馬之頸後係隂板之上有續靷處消白金沃灌其環</span><br/>
<span class='tline' id='l299' data-llen='5826:5849'>　也黄公紹曰兵車乗車之輪其崇六尺六寸軌居輪</span><br/>
<span class='tline' id='l300' data-llen='5849:5872'>　之中實得其半孔疏以軌為轍非也文茵暢轂文茵</span><br/>
<span class='tline' id='l301' data-llen='5872:5895'>　如虎皮褥是也轂者車輪之中外持輻内受軸者大</span><br/>
<span class='tline' id='l302' data-llen='5895:5918'>　車之轂一尺有半兵車之轂三尺二寸故曰暢轂暢</span><br/>
<span class='tline' id='l303' data-llen='5918:5941'>　者長也駕我騏馵騏者馬蒼艾色文如博棊馵者馬</span><br/>
<span class='tline' id='l304' data-llen='5941:5968'><a onclick="displayPageImage('KR1c0033', 'WYG', '006-17b' );" name="006-17b" class="pb">[006-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5968:5991'>　左足白言念君子温其如玉羙其夫之辭也在其板</span><br/>
<span class='tline' id='l306' data-llen='5991:6014'>　屋亂我心曲西戎之俗以板為屋想夫之逺征在于</span><br/>
<span class='tline' id='l307' data-llen='6014:6027'>　板屋亂我心思之委曲也</span><br/>
<span class='tline' id='l308' data-llen='6027:6050'>四牡孔阜六轡在手騏駵是中騧驪是驂龍盾之合鋈</span><br/>
<span class='tline' id='l309' data-llen='6050:6072'>以觼軜言念君子温其在邑方何為期胡然我念之</span><br/>
<span class='tline' id='l310' data-llen='6072:6095'>　騏駵是中以赤馬黒鬛者為兩服也騧驪是驂以馬</span><br/>
<span class='tline' id='l311' data-llen='6095:6118'>　之黄與黑者為兩驂也龍盾之合盾即干所以扞身</span><br/>
<span class='tline' id='l312' data-llen='6118:6141'>　者畫為龍文以二合載車上備缺壊也鋈以觼軜觼</span><br/>
<span class='tline' id='l313' data-llen='6141:6168'><a onclick="displayPageImage('KR1c0033', 'WYG', '006-18a' );" name="006-18a" class="pb">[006-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6168:6191'>　乃環之有舌者軜者驂内轡也置觼於軾前以係軜</span><br/>
<span class='tline' id='l315' data-llen='6191:6214'>　故曰觼軜亦鋈白金以為飾方何為期胡然我念之</span><br/>
<span class='tline' id='l316' data-llen='6214:6229'>　言未知歸在何時何念之切也</span><br/>
<span class='tline' id='l317' data-llen='6229:6259'>俴駟孔羣厹矛鋈錞蒙伐有苑虎韔鏤<img height='20' width='20' alt='&amp;KR0574' title='KR0574' src='https://raw.githubusercontent.com/kanripo/KR-Gaiji/master/images/KR0574.png'/>交韔二弓竹</span><br/>
<span class='tline' id='l318' data-llen='6259:6280'>閉緄縢言念君子載寢載興厭厭良人秩秩徳音</span><br/>
<span class='tline' id='l319' data-llen='6280:6303'>　俴駟孔羣四馬皆以淺薄之金為甲孔羣甚和也厹</span><br/>
<span class='tline' id='l320' data-llen='6303:6326'>　矛鋈錞厹矛三隅矛也以白金沃矛之下端平底錞</span><br/>
<span class='tline' id='l321' data-llen='6326:6349'>　者平底也蒙伐有苑伐者盾之别名苑者文貌乃畫</span><br/>
<span class='tline' id='l322' data-llen='6349:6376'><a onclick="displayPageImage('KR1c0033', 'WYG', '006-18b' );" name="006-18b" class="pb">[006-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6376:6406'>　雜羽之文于盾上也虎韔鏤<img height='20' width='20' alt='&amp;KR0574' title='KR0574' src='https://raw.githubusercontent.com/kanripo/KR-Gaiji/master/images/KR0574.png'/>鏤金以飾馬當胸帶</span><br/>
<span class='tline' id='l324' data-llen='6406:6429'>　也交韔二弓顛倒安置于韔中也竹閉緄縢閉者弓</span><br/>
<span class='tline' id='l325' data-llen='6429:6452'>　檠也以竹為之緄者繩也縢者約也以繩約其閉于</span><br/>
<span class='tline' id='l326' data-llen='6452:6475'>　弛弓之裏檠弓體使正也載寢載興思之無已寢興</span><br/>
<span class='tline' id='l327' data-llen='6475:6498'>　弗釋也厭厭安也秩秩有序也末二句皆義其夫之</span><br/>
<span class='tline' id='l328' data-llen='6498:6521'>　情統觀三章所云雖為婦人所自言然其言制器之</span><br/>
<span class='tline' id='l329' data-llen='6521:6544'>　詳密豈婦人能之葢亦工于言者設為婦人之辭耳</span><br/>
<span class='tline' id='l330' data-llen='6544:6548'>兼葭</span><br/>
<span class='tline' id='l331' data-llen='6548:6575'><a onclick="displayPageImage('KR1c0033', 'WYG', '006-19a' );" name="006-19a" class="pb">[006-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6575:6588'>　此君子有所思念而作也</span><br/>
<span class='tline' id='l333' data-llen='6588:6611'>兼葭蒼蒼白露為霜所謂伊人在水一方遡洄從之道</span><br/>
<span class='tline' id='l334' data-llen='6611:6625'>阻且長遡游從之宛在水中央</span><br/>
<span class='tline' id='l335' data-llen='6625:6648'>　賦也又疑當為興兼葭既蒼蒼而老色白露既寒而</span><br/>
<span class='tline' id='l336' data-llen='6648:6671'>　為露此晚秋時也所謂伊人猶言彼人指所思者也</span><br/>
<span class='tline' id='l337' data-llen='6671:6694'>　在水一方望之隔水也遡洄者逆流也逆流而上則</span><br/>
<span class='tline' id='l338' data-llen='6694:6717'>　道路阻修遡遊者順流也順流而下又在於水中言</span><br/>
<span class='tline' id='l339' data-llen='6717:6740'>　見其人之難也此詩雖不知何所指然其辭可誦後</span><br/>
<span class='tline' id='l340' data-llen='6740:6767'><a onclick="displayPageImage('KR1c0033', 'WYG', '006-19b' );" name="006-19b" class="pb">[006-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6767:6788'>　人之詩多摹此意固不必求其為何人而作也</span><br/>
<span class='tline' id='l342' data-llen='6788:6811'>兼葭淒淒白露未晞所謂伊人在水之湄遡洄從之道</span><br/>
<span class='tline' id='l343' data-llen='6811:6825'>阻且躋遡游從之宛在水中坻</span><br/>
<span class='tline' id='l344' data-llen='6825:6846'>　湄者水草交也躋者﨑嶇而難升也小渚曰坻</span><br/>
<span class='tline' id='l345' data-llen='6846:6869'>兼葭采采白露未已所謂伊人在水之涘遡洄從之道</span><br/>
<span class='tline' id='l346' data-llen='6869:6883'>阻且右遡游從之宛在水中沚</span><br/>
<span class='tline' id='l347' data-llen='6883:6906'>　采采浥露而光采也右者不相值而出其右也沚亦</span><br/>
<span class='tline' id='l348' data-llen='6906:6911'>　小渚</span><br/>
<span class='tline' id='l349' data-llen='6911:6938'><a onclick="displayPageImage('KR1c0033', 'WYG', '006-20a' );" name="006-20a" class="pb">[006-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='6938:6942'>終南</span><br/>
<span class='tline' id='l351' data-llen='6942:6952'>　秦人羙其君之辭</span><br/>
<span class='tline' id='l352' data-llen='6952:6975'>終南何有有條有梅君子至止錦衣狐裘顔如渥丹其</span><br/>
<span class='tline' id='l353' data-llen='6975:6980'>君也哉</span><br/>
<span class='tline' id='l354' data-llen='6980:7003'>　二章皆興也言終南山果何所有乎有木曰條者焉</span><br/>
<span class='tline' id='l355' data-llen='7003:7026'>　又有曰梅者焉條者郭璞曰山楸也因二木而人徃</span><br/>
<span class='tline' id='l356' data-llen='7026:7049'>　言秦君至此山之下以錦為衣以狐為裘而其顔如</span><br/>
<span class='tline' id='l357' data-llen='7049:7069'>　渥丹則稱其為君也哉渥丹者容色紅潤也</span><br/>
<span class='tline' id='l358' data-llen='7069:7096'><a onclick="displayPageImage('KR1c0033', 'WYG', '006-20b' );" name="006-20b" class="pb">[006-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7096:7119'>終南何有有紀有堂君子至止黻衣繡裳佩玉將將夀</span><br/>
<span class='tline' id='l360' data-llen='7119:7124'>考不忘</span><br/>
<span class='tline' id='l361' data-llen='7124:7147'>　紀者山之廉角也堂者山之寛平處也黻衣者衣之</span><br/>
<span class='tline' id='l362' data-llen='7147:7170'>　文如亞又如兩已相戾乃畫之者而裳則繡之者佩</span><br/>
<span class='tline' id='l363' data-llen='7170:7188'>　玉將將美其儀也壽考不忘願其壽也</span><br/>
<span class='tline' id='l364' data-llen='7188:7192'>黄鳥</span><br/>
<span class='tline' id='l365' data-llen='7192:7215'>　秦穆公卒遺令以人從死康公狥父之亂命於是從</span><br/>
<span class='tline' id='l366' data-llen='7215:7237'>　死者衆而子車氏之三良與焉國人哀而賦之也</span><br/>
<span class='tline' id='l367' data-llen='7237:7264'><a onclick="displayPageImage('KR1c0033', 'WYG', '006-21a' );" name="006-21a" class="pb">[006-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7264:7287'>交交黄鳥止于棘誰從穆公子車奄息維此奄息百夫</span><br/>
<span class='tline' id='l369' data-llen='7287:7310'>之特臨其穴惴惴其慄彼蒼者天殱我良人如可贖兮</span><br/>
<span class='tline' id='l370' data-llen='7310:7316'>人百其身</span><br/>
<span class='tline' id='l371' data-llen='7316:7339'>　三章皆興也子車奄息子車氏之子名奄息也百夫</span><br/>
<span class='tline' id='l372' data-llen='7339:7362'>　之特傑出于百夫之上也臨其穴惴惴其慄廹而納</span><br/>
<span class='tline' id='l373' data-llen='7362:7385'>　之壙中是以惴惴然恐懼也殱殺也人百其身謂可</span><br/>
<span class='tline' id='l374' data-llen='7385:7404'>　贖則雖百人贖一人亦可葢深痛惜之也</span><br/>
<span class='tline' id='l375' data-llen='7404:7427'>交交黄鳥止于桑誰從穆公子車仲行維此仲行百夫</span><br/>
<span class='tline' id='l376' data-llen='7427:7454'><a onclick="displayPageImage('KR1c0033', 'WYG', '006-21b' );" name="006-21b" class="pb">[006-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7454:7477'>之防臨其穴惴惴其慄彼蒼者天殱我良人如可贖兮</span><br/>
<span class='tline' id='l378' data-llen='7477:7483'>人百其身</span><br/>
<span class='tline' id='l379' data-llen='7483:7504'>　仲行亦名也百夫之防一人可以防禦百人也</span><br/>
<span class='tline' id='l380' data-llen='7504:7527'>交交黄鳥止于楚誰從穆公子車鍼虎維此鍼虎百夫</span><br/>
<span class='tline' id='l381' data-llen='7527:7550'>之禦臨其穴惴惴其慄彼蒼者天殱我良人如可贖兮</span><br/>
<span class='tline' id='l382' data-llen='7550:7556'>人百其身</span><br/>
<span class='tline' id='l383' data-llen='7556:7579'>　鍼虎亦名也防禦猶防也夫秦之以人從死始于武</span><br/>
<span class='tline' id='l384' data-llen='7579:7602'>　公戎狄之俗也穆公慕聖賢者而亦若是乎康公從</span><br/>
<span class='tline' id='l385' data-llen='7602:7629'><a onclick="displayPageImage('KR1c0033', 'WYG', '006-22a' );" name="006-22a" class="pb">[006-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='7629:7652'>　父之亂命父子之罪固均也時無明王又無賢伯莫</span><br/>
<span class='tline' id='l387' data-llen='7652:7670'>　之能討觀詩之所刺世之變能不悲乎</span><br/>
<span class='tline' id='l388' data-llen='7670:7674'>晨風</span><br/>
<span class='tline' id='l389' data-llen='7674:7684'>　婦人以夫而賦也</span><br/>
<span class='tline' id='l390' data-llen='7684:7707'>鴥彼晨風鬱彼北林未見君子憂心欽欽如何如何忘</span><br/>
<span class='tline' id='l391' data-llen='7707:7712'>我實多</span><br/>
<span class='tline' id='l392' data-llen='7712:7735'>　三章皆興也晨風鸇也又謂之鷂陸璣云黄色燕領</span><br/>
<span class='tline' id='l393' data-llen='7735:7758'>　擊鳩鴿燕雀食之向風摇摇而飛疾鴥者疾飛貌欽</span><br/>
<span class='tline' id='l394' data-llen='7758:7785'><a onclick="displayPageImage('KR1c0033', 'WYG', '006-22b' );" name="006-22b" class="pb">[006-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='7785:7808'>　欽憂而不忘也傳曰此與扊扅之歌同意秦俗然也</span><br/>
<span class='tline' id='l396' data-llen='7808:7831'>山有苞櫟隰有六駁未見君子憂心靡樂如何如何忘</span><br/>
<span class='tline' id='l397' data-llen='7831:7836'>我實多</span><br/>
<span class='tline' id='l398' data-llen='7836:7852'>　苞櫟者發生之櫟六駁者梓榆也</span><br/>
<span class='tline' id='l399' data-llen='7852:7875'>山有苞棣隰有樹檖未見君子憂心如醉如何如何忘</span><br/>
<span class='tline' id='l400' data-llen='7875:7880'>我實多</span><br/>
<span class='tline' id='l401' data-llen='7880:7903'>　苞棣者發生之棣也棣有二曰唐棣者赤棣也一名</span><br/>
<span class='tline' id='l402' data-llen='7903:7926'>　栘論語言唐棣之華是也曰常棣者白棣也一名玉</span><br/>
<span class='tline' id='l403' data-llen='7926:7953'><a onclick="displayPageImage('KR1c0033', 'WYG', '006-23a' );" name="006-23a" class="pb">[006-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='7953:7976'>　李詩言常棣之華及維常之華是也檖赤羅也其文</span><br/>
<span class='tline' id='l405' data-llen='7976:7990'>　細密如羅子似梨小酢可食</span><br/>
<span class='tline' id='l406' data-llen='7990:7994'>無衣</span><br/>
<span class='tline' id='l407' data-llen='7994:8012'>　秦民好攻戰故於平居而賦以見志也</span><br/>
<span class='tline' id='l408' data-llen='8012:8034'>豈曰無衣與子同袍王于興師修我戈矛與子同仇</span><br/>
<span class='tline' id='l409' data-llen='8034:8057'>　賦也民于平居而相語若將征行豈可曰無衣乎我</span><br/>
<span class='tline' id='l410' data-llen='8057:8080'>　之有袍與爾同衣之天子有命而興師則當修我之</span><br/>
<span class='tline' id='l411' data-llen='8080:8099'>　戈矛與爾同討仇讎也仇讎若西戎是也</span><br/>
<span class='tline' id='l412' data-llen='8099:8126'><a onclick="displayPageImage('KR1c0033', 'WYG', '006-23b' );" name="006-23b" class="pb">[006-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8126:8148'>豈曰無衣與子同澤王于興師修我矛㦸與子偕作</span><br/>
<span class='tline' id='l414' data-llen='8148:8170'>　澤者裏衣近膚而垢澤也㦸著車上㦸長丈六尺</span><br/>
<span class='tline' id='l415' data-llen='8170:8192'>豈曰無衣與子同裳王于興師修我甲兵與子偕行</span><br/>
<span class='tline' id='l416' data-llen='8192:8215'>　傳曰秦人之俗大抵尚氣槩先勇力忘生輕死故其</span><br/>
<span class='tline' id='l417' data-llen='8215:8238'>　見于詩者如此然岐豐之地文王以興二南之化如</span><br/>
<span class='tline' id='l418' data-llen='8238:8261'>　彼其忠厚也秦人用之未幾而一變其俗已悍然有</span><br/>
<span class='tline' id='l419' data-llen='8261:8284'>　招八州而朝同列之氣矣何哉雍州土厚水深其民</span><br/>
<span class='tline' id='l420' data-llen='8284:8307'>　厚重質直無鄭衛驕惰浮靡之習以善導之則易以</span><br/>
<span class='tline' id='l421' data-llen='8307:8334'><a onclick="displayPageImage('KR1c0033', 'WYG', '006-24a' );" name="006-24a" class="pb">[006-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8334:8357'>　興起而篤於仁義以猛驅之其果敢之資亦足以强</span><br/>
<span class='tline' id='l423' data-llen='8357:8370'>　兵力農而成富强之業也</span><br/>
<span class='tline' id='l424' data-llen='8370:8374'>渭陽</span><br/>
<span class='tline' id='l425' data-llen='8374:8397'>　秦康公送舅氏晉文公也舅序曰康公之母晉獻公</span><br/>
<span class='tline' id='l426' data-llen='8397:8420'>　之女文公遭驪姬之難未反而秦姬卒穆公納文公</span><br/>
<span class='tline' id='l427' data-llen='8420:8441'>　康公時為太子贈送文公于渭之陽作是詩也</span><br/>
<span class='tline' id='l428' data-llen='8441:8459'>我送舅氏曰至渭陽何以贈之路車乗黄</span><br/>
<span class='tline' id='l429' data-llen='8459:8482'>　文公方歸晉恐有拒之者故穆公既以兵送之康公</span><br/>
<span class='tline' id='l430' data-llen='8482:8509'><a onclick="displayPageImage('KR1c0033', 'WYG', '006-24b' );" name="006-24b" class="pb">[006-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='8509:8523'>　亦贈以車馬所以資助之也</span><br/>
<span class='tline' id='l432' data-llen='8523:8541'>我送舅氏悠悠我思何以贈之瓊瑰玉佩</span><br/>
<span class='tline' id='l433' data-llen='8541:8564'>　贈以玉佩見悠悠之思非虚言所以表其相厚之實</span><br/>
<span class='tline' id='l434' data-llen='8564:8587'>　意也母既殁矣而敬其舅氏禮意兼重此所以念母</span><br/>
<span class='tline' id='l435' data-llen='8587:8597'>　也此所以為孝也</span><br/>
<span class='tline' id='l436' data-llen='8597:8601'>權輿</span><br/>
<span class='tline' id='l437' data-llen='8601:8620'>　秦君待賢之禮始勤而終怠故賢者賦此</span><br/>
<span class='tline' id='l438' data-llen='8620:8642'>于我乎厦屋渠渠今也每食無餘于嗟乎不承權輿</span><br/>
<span class='tline' id='l439' data-llen='8642:8669'><a onclick="displayPageImage('KR1c0033', 'WYG', '006-25a' );" name="006-25a" class="pb">[006-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='8669:8692'>　賦也厦屋渠渠居之安樂也乃勤于始也每食無餘</span><br/>
<span class='tline' id='l441' data-llen='8692:8715'>　食之不足也乃怠于終也不承權輿言不能繼其始</span><br/>
<span class='tline' id='l442' data-llen='8715:8737'>　也造衡自權始造車自輿始故凡事之始曰權輿</span><br/>
<span class='tline' id='l443' data-llen='8737:8759'>于我乎每食四簋今也每食不飽于嗟乎不承權輿</span><br/>
<span class='tline' id='l444' data-llen='8759:8782'>　毎食四簋言飲食豐厚也前日每食無餘此日毎食</span><br/>
<span class='tline' id='l445' data-llen='8782:8805'>　不飽惟其無餘是以不飽此與楚王戊醴酒不設同</span><br/>
<span class='tline' id='l446' data-llen='8805:8823'>　再嗟嘆言之當時之養賢者能不愧乎</span><br/>
<span class='tline' id='l447' data-llen='8823:8826'>　</span><br/>
<span class='tline' id='l448' data-llen='8826:8853'><a onclick="displayPageImage('KR1c0033', 'WYG', '006-25b' );" name="006-25b" class="pb">[006-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='8853:8856'>　</span><br/>
<span class='tline' id='l450' data-llen='8856:8859'>　</span><br/>
<span class='tline' id='l451' data-llen='8859:8862'>　</span><br/>
<span class='tline' id='l452' data-llen='8862:8865'>　</span><br/>
<span class='tline' id='l453' data-llen='8865:8868'>　</span><br/>
<span class='tline' id='l454' data-llen='8868:8871'>　</span><br/>
<span class='tline' id='l455' data-llen='8871:8874'>　</span><br/>
<span class='tline' id='l456' data-llen='8874:8882'>　詩演義卷六</span><br/>
</p>
<p><br/>
</p>
  </div>
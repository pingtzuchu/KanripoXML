<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1c0033', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:196'>　詩演義卷二</span><br/>
<span class='tline' id='l10' data-llen='196:217'>　　　　　　　　　　　　　明　梁寅　撰</span><br/>
<span class='tline' id='l11' data-llen='217:224'>　　邶國風</span><br/>
<span class='tline' id='l12' data-llen='224:247'>　武王克商分紂城為三自朝歌而北謂之邶南謂之</span><br/>
<span class='tline' id='l13' data-llen='247:270'>　鄘東謂之衞邶鄘不詳其始封意皆小國為衞之附</span><br/>
<span class='tline' id='l14' data-llen='270:293'>　庸衞則武王弟康叔之國也其後邶鄘皆入衞而其</span><br/>
<span class='tline' id='l15' data-llen='293:316'>　詩皆為衛事而冠以舊國之名豈以衞地之廣其詩</span><br/>
<span class='tline' id='l16' data-llen='316:342'><a onclick="displayPageImage('KR1c0033', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='342:365'>　之多而分屬二國歟邶以下凡十三國其詩善惡雜</span><br/>
<span class='tline' id='l18' data-llen='365:381'>　見蓋皆衰世之作故謂之變風云</span><br/>
<span class='tline' id='l19' data-llen='381:385'>柏舟</span><br/>
<span class='tline' id='l20' data-llen='385:407'>　婦人不得於其夫而自作是詩或曰莊姜作之也</span><br/>
<span class='tline' id='l21' data-llen='407:430'>汎彼柏舟亦汎其流耿耿不寐如有隱憂微我無酒以</span><br/>
<span class='tline' id='l22' data-llen='430:435'>敖以遊</span><br/>
<span class='tline' id='l23' data-llen='435:458'>　比也婦人見河中之舟汎汎無定故以自比言我之</span><br/>
<span class='tline' id='l24' data-llen='458:481'>　心耿耿其明夜不能寐遂成隱憂人飲酒則忘憂矣</span><br/>
<span class='tline' id='l25' data-llen='481:507'><a onclick="displayPageImage('KR1c0033', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='507:530'>　我非無酒可以敖遊宴樂但以幽憂之深雖飲酒而</span><br/>
<span class='tline' id='l27' data-llen='530:538'>　憂不能忘爾</span><br/>
<span class='tline' id='l28' data-llen='538:561'>我心匪鑒不可以茹亦有兄弟不可以據薄言往愬逢</span><br/>
<span class='tline' id='l29' data-llen='561:566'>彼之怒</span><br/>
<span class='tline' id='l30' data-llen='566:589'>　賦也茹度也我心非鏡何能茹度人之妍媸言不知</span><br/>
<span class='tline' id='l31' data-llen='589:612'>　何以見怒也豈無兄弟而不可依據言雖同氣之親</span><br/>
<span class='tline' id='l32' data-llen='612:635'>　亦不我知也故以中心之事往告愬之反遭其怒矣</span><br/>
<span class='tline' id='l33' data-llen='635:658'>我心匪石不可轉也我心匪席不可卷也威儀棣棣不</span><br/>
<span class='tline' id='l34' data-llen='658:684'><a onclick="displayPageImage('KR1c0033', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='684:689'>可選也</span><br/>
<span class='tline' id='l36' data-llen='689:712'>　賦也石可轉而心不可轉席可卷而心不可卷言所</span><br/>
<span class='tline' id='l37' data-llen='712:736'>　守之定也威儀棣棣然閑習不可選擇言無所差失也</span><br/>
<span class='tline' id='l38' data-llen='736:759'>憂心悄悄愠於羣小覯閔既多受侮不少靜言思之寐</span><br/>
<span class='tline' id='l39' data-llen='759:764'>辟有摽</span><br/>
<span class='tline' id='l40' data-llen='764:787'>　賦也羣小謂衆妾覯閔見病也受侮見陵也辟擗同</span><br/>
<span class='tline' id='l41' data-llen='787:805'>　拊心也摽拊心貌其拊心者自傷悼也</span><br/>
<span class='tline' id='l42' data-llen='805:828'>日居月諸胡迭而微心之憂矣如匪澣衣靜言思之不</span><br/>
<span class='tline' id='l43' data-llen='828:854'><a onclick="displayPageImage('KR1c0033', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='854:859'>能奮飛</span><br/>
<span class='tline' id='l45' data-llen='859:882'>　比也居諸語辭日當常明月則有虧猶正嫡當尊衆</span><br/>
<span class='tline' id='l46' data-llen='882:905'>　妾則卑今妾反勝嫡是日月更迭而虧矣我心憂傷</span><br/>
<span class='tline' id='l47' data-llen='905:928'>　如衣不澣之衣思之之深恨不能奮飛而去是亦無</span><br/>
<span class='tline' id='l48' data-llen='928:937'>　可奈何之辭也</span><br/>
<span class='tline' id='l49' data-llen='937:941'>綠衣</span><br/>
<span class='tline' id='l50' data-llen='941:964'>　舊序云莊公惑於嬖妾夫人莊姜賢而失位自作是</span><br/>
<span class='tline' id='l51' data-llen='964:969'>　詩也</span><br/>
<span class='tline' id='l52' data-llen='969:995'><a onclick="displayPageImage('KR1c0033', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='995:1013'>綠兮衣兮綠衣黄裏心之憂矣曷維其已</span><br/>
<span class='tline' id='l54' data-llen='1013:1036'>　四章皆比也綠者蒼勝黄乃間色也問色賤而反以</span><br/>
<span class='tline' id='l55' data-llen='1036:1059'>　為衣則貴矣黄者中央土之色乃正色也正色貴而</span><br/>
<span class='tline' id='l56' data-llen='1059:1080'>　以為衣之裏則賤矣妾貴而嫡賤何異於此哉</span><br/>
<span class='tline' id='l57' data-llen='1080:1098'>綠兮衣兮綠衣黄裳心之憂矣曷維其亡</span><br/>
<span class='tline' id='l58' data-llen='1098:1121'>　上衣下裳衣貴裳賤綠賤而為衣黄貴而為裳益失</span><br/>
<span class='tline' id='l59' data-llen='1121:1138'>　所矣曷維其忘言其憂何時而忘也</span><br/>
<span class='tline' id='l60' data-llen='1138:1156'>綠兮絲兮女所治兮我思古人俾無訧兮</span><br/>
<span class='tline' id='l61' data-llen='1156:1182'><a onclick="displayPageImage('KR1c0033', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1182:1205'>　女指莊公也綠方為絲女又理而織之則成衣矣妾</span><br/>
<span class='tline' id='l63' data-llen='1205:1228'>　方處賤女乃嬖而進之則上僭矣其若之何哉亦思</span><br/>
<span class='tline' id='l64' data-llen='1228:1250'>　古人善處此者而以自勵使無過而已訧者過也</span><br/>
<span class='tline' id='l65' data-llen='1250:1268'>絺兮綌兮凄其以風我思古人實獲我心</span><br/>
<span class='tline' id='l66' data-llen='1268:1291'>　絺綌暑服寒則棄之譬己之過時而不見答也思古</span><br/>
<span class='tline' id='l67' data-llen='1291:1308'>　人之先得我心亦安於所遇之辭也</span><br/>
<span class='tline' id='l68' data-llen='1308:1312'>燕燕</span><br/>
<span class='tline' id='l69' data-llen='1312:1335'>　莊姜無子以陳女戴媯之子完為己子莊公卒而完</span><br/>
<span class='tline' id='l70' data-llen='1335:1361'><a onclick="displayPageImage('KR1c0033', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1361:1384'>　立嬖人之子州吁弑之戴媯乃大歸于陳莊姜送之</span><br/>
<span class='tline' id='l72' data-llen='1384:1392'>　而作此詩也</span><br/>
<span class='tline' id='l73' data-llen='1392:1415'>燕燕于飛差池其羽之子于歸逺送于野瞻望弗及泣</span><br/>
<span class='tline' id='l74' data-llen='1415:1420'>涕如雨</span><br/>
<span class='tline' id='l75' data-llen='1420:1443'>　興也燕之類有三漢燕聲多而稍小越燕紫胸胡燕</span><br/>
<span class='tline' id='l76' data-llen='1443:1466'>　胸斑黑而聲大其來去有時喪偶則獨飛獨處故因</span><br/>
<span class='tline' id='l77' data-llen='1466:1489'>　以起興重言之者方言若是亦愛重之意也差池者</span><br/>
<span class='tline' id='l78' data-llen='1489:1513'>　羽之不齊也逺送至野望而涕泣同心同處不忍别也</span><br/>
<span class='tline' id='l79' data-llen='1513:1539'><a onclick="displayPageImage('KR1c0033', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1539:1562'>燕燕于飛頡之頏之之子于歸逺于將之瞻望弗及佇</span><br/>
<span class='tline' id='l81' data-llen='1562:1567'>立以泣</span><br/>
<span class='tline' id='l82' data-llen='1567:1590'>　飛而上曰頡飛而下曰頏禽經云燕相背而飛相向</span><br/>
<span class='tline' id='l83' data-llen='1590:1611'>　而宿故飛有上下之異佇立者望而立之久也</span><br/>
<span class='tline' id='l84' data-llen='1611:1634'>燕燕于飛下上其音之子于歸逺送于野瞻望弗及實</span><br/>
<span class='tline' id='l85' data-llen='1634:1639'>勞我心</span><br/>
<span class='tline' id='l86' data-llen='1639:1656'>　下上其音者飛而上下故音亦上下</span><br/>
<span class='tline' id='l87' data-llen='1656:1679'>仲氏任只其心塞淵終温且惠淑慎其身先君之思以</span><br/>
<span class='tline' id='l88' data-llen='1679:1705'><a onclick="displayPageImage('KR1c0033', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1705:1710'>勗寡人</span><br/>
<span class='tline' id='l90' data-llen='1710:1733'>　戴媯而曰仲氏稱其字重之也以恩相信曰任只者</span><br/>
<span class='tline' id='l91' data-llen='1733:1756'>　語己之辭言戴媯以恩相信其心則誠實而淵深其</span><br/>
<span class='tline' id='l92' data-llen='1756:1779'>　性則温和而婉順其守身則又能善且謹焉而又勉</span><br/>
<span class='tline' id='l93' data-llen='1779:1802'>　我以思念先君勿至怨怒兩俱賢而交相愛者如此</span><br/>
<span class='tline' id='l94' data-llen='1802:1806'>日月</span><br/>
<span class='tline' id='l95' data-llen='1806:1824'>　莊姜不見答於莊公呼日月以自訴也</span><br/>
<span class='tline' id='l96' data-llen='1824:1847'>日居月諸照臨下土乃如之人兮逝不古處胡能有定</span><br/>
<span class='tline' id='l97' data-llen='1847:1873'><a onclick="displayPageImage('KR1c0033', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1873:1879'>寧不我顧</span><br/>
<span class='tline' id='l99' data-llen='1879:1902'>　賦也毛氏曰日居月諸猶言日乎月乎居諸皆語助</span><br/>
<span class='tline' id='l100' data-llen='1902:1925'>　也呼日月而言既無不照矣而我之抑鬰何獨不能</span><br/>
<span class='tline' id='l101' data-llen='1925:1948'>　照之耶之人者此人謂莊公也逝者發語辭不古處</span><br/>
<span class='tline' id='l102' data-llen='1948:1971'>　不以古道相處而夫婦之恩薄也胡能有定言其心</span><br/>
<span class='tline' id='l103' data-llen='1971:1991'>　何回惑而不定也寧不我顧不顧念於我也</span><br/>
<span class='tline' id='l104' data-llen='1991:2014'>日居月諸下土是冒乃如之人兮逝不相好胡能有定</span><br/>
<span class='tline' id='l105' data-llen='2014:2020'>寧不我報</span><br/>
<span class='tline' id='l106' data-llen='2020:2046'><a onclick="displayPageImage('KR1c0033', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2046:2069'>　冒包覆也日月無不照而獨不照我之情是人也何</span><br/>
<span class='tline' id='l108' data-llen='2069:2086'>　其不相好而心之無定乃不見答乎</span><br/>
<span class='tline' id='l109' data-llen='2086:2109'>日居月諸出自東方乃如之人兮德音無良胡能有定</span><br/>
<span class='tline' id='l110' data-llen='2109:2115'>俾也可忘</span><br/>
<span class='tline' id='l111' data-llen='2115:2138'>　日每旦出東月至望出東皆有常也而君之於我何</span><br/>
<span class='tline' id='l112' data-llen='2138:2161'>　不常乎德音無良者由其德非善故發於音聞亦不</span><br/>
<span class='tline' id='l113' data-llen='2161:2184'>　善也俾也可忘言獨使我為可忘者耶不可忘而忘</span><br/>
<span class='tline' id='l114' data-llen='2184:2195'>　之此其所以無良也</span><br/>
<span class='tline' id='l115' data-llen='2195:2221'><a onclick="displayPageImage('KR1c0033', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2221:2244'>日居月諸東方自出父兮母兮畜我不卒胡能有定報</span><br/>
<span class='tline' id='l117' data-llen='2244:2249'>我不述</span><br/>
<span class='tline' id='l118' data-llen='2249:2269'>　報我不述述循也其報答我者不循義理也</span><br/>
<span class='tline' id='l119' data-llen='2269:2273'>終風</span><br/>
<span class='tline' id='l120' data-llen='2273:2296'>　莊公狂蕩暴疾故莊姜以終日暴風比之不忍斥言</span><br/>
<span class='tline' id='l121' data-llen='2296:2302'>　其惡也</span><br/>
<span class='tline' id='l122' data-llen='2302:2320'>終風且暴顧我則笑謔浪笑傲中心是悼</span><br/>
<span class='tline' id='l123' data-llen='2320:2343'>　四章皆比也風之終日所不堪也而又加暴愈不堪</span><br/>
<span class='tline' id='l124' data-llen='2343:2369'><a onclick="displayPageImage('KR1c0033', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2369:2392'>　也人之狂蕩所可惡也而又益甚愈可惡也顧我而</span><br/>
<span class='tline' id='l126' data-llen='2392:2415'>　笑非相好也慢侮而已矣故又曰謔浪笑傲如是者</span><br/>
<span class='tline' id='l127' data-llen='2415:2438'>　奈之何哉惟自傷悼爾傳曰莊公暴慢無常而莊姜</span><br/>
<span class='tline' id='l128' data-llen='2438:2455'>　正靜自守所以忤其意而不見答也</span><br/>
<span class='tline' id='l129' data-llen='2455:2473'>終風且霾惠然肯來莫往莫來悠悠我思</span><br/>
<span class='tline' id='l130' data-llen='2473:2496'>　霾説文云風雨土也蓋風揚塵而晝冥晦也惠然肯</span><br/>
<span class='tline' id='l131' data-llen='2496:2519'>　來來之速也莫往莫來有不來之時也然其思之非</span><br/>
<span class='tline' id='l132' data-llen='2519:2540'>　以其不來而思之也以其狂惑無常而憂思爾</span><br/>
<span class='tline' id='l133' data-llen='2540:2566'><a onclick="displayPageImage('KR1c0033', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2566:2584'>終風且曀不日有曀寤言不寐願言則嚏</span><br/>
<span class='tline' id='l135' data-llen='2584:2607'>　終風且曀風而隂也不日有曀言既隂矣不旋日而</span><br/>
<span class='tline' id='l136' data-llen='2607:2630'>　又隂也人之狂惑不開悟者蓋如是寤言不寐者憂</span><br/>
<span class='tline' id='l137' data-llen='2630:2653'>　思之深故既寤而不復寐也願言則嚏徐氏曰嚏者</span><br/>
<span class='tline' id='l138' data-llen='2653:2669'>　腦鼻中氣壅塞遇噴嚏則氣乃舒</span><br/>
<span class='tline' id='l139' data-llen='2669:2687'>曀曀其隂虺虺其雷寤言不寐願言則懷</span><br/>
<span class='tline' id='l140' data-llen='2687:2706'>　曀曀隂之貌虺虺雷初發之聲懷者思也</span><br/>
<span class='tline' id='l141' data-llen='2706:2710'>擊鼓</span><br/>
<span class='tline' id='l142' data-llen='2710:2736'><a onclick="displayPageImage('KR1c0033', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2736:2749'>　衛人從軍者自述之詩也</span><br/>
<span class='tline' id='l144' data-llen='2749:2767'>擊鼓其鏜踊躍用兵土國城漕我獨南行</span><br/>
<span class='tline' id='l145' data-llen='2767:2790'>　四章皆賦也兵以鼓進故聞鼓聲則莫不踊躍傳曰</span><br/>
<span class='tline' id='l146' data-llen='2790:2813'>　一鼓作氣又曰援桴鼓之則忘其身士之奮發而前</span><br/>
<span class='tline' id='l147' data-llen='2813:2836'>　鼓使之然也土國執土功於國中也城漕築城於漕</span><br/>
<span class='tline' id='l148' data-llen='2836:2859'>　邑也或役土功或築城或從軍三事並興而從軍尤</span><br/>
<span class='tline' id='l149' data-llen='2859:2864'>　難也</span><br/>
<span class='tline' id='l150' data-llen='2864:2882'>從孫子仲平陳與宋不我以歸憂心有忡</span><br/>
<span class='tline' id='l151' data-llen='2882:2908'><a onclick="displayPageImage('KR1c0033', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2908:2931'>　孫子仲軍帥之姓字也將帥非人師久於外不與同</span><br/>
<span class='tline' id='l153' data-llen='2931:2943'>　歸是以憂心忡忡然也</span><br/>
<span class='tline' id='l154' data-llen='2943:2961'>爰居爰處爰喪其馬于以求之于林之下</span><br/>
<span class='tline' id='l155' data-llen='2961:2984'>　於是而居處者師之次止有所畏也於是而喪失其</span><br/>
<span class='tline' id='l156' data-llen='2984:3007'>　馬無以禦敵也喪馬而求之林下見其失伍離次也</span><br/>
<span class='tline' id='l157' data-llen='3007:3021'>　士卒之失志如此將之罪也</span><br/>
<span class='tline' id='l158' data-llen='3021:3039'>死生契闊與子成説執子之手與子偕老</span><br/>
<span class='tline' id='l159' data-llen='3039:3062'>　此思念其室家之辭也言在家之時與妻臨别相與</span><br/>
<span class='tline' id='l160' data-llen='3062:3088'><a onclick="displayPageImage('KR1c0033', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3088:3111'>　期約我之死生不可知也契闊而不得即歸也既與</span><br/>
<span class='tline' id='l162' data-llen='3111:3134'>　子有成言矣且當别之時執子之手而期以偕老夫</span><br/>
<span class='tline' id='l163' data-llen='3134:3143'>　婦之恩豈薄哉</span><br/>
<span class='tline' id='l164' data-llen='3143:3161'>于嗟闊兮不我活兮于嗟洵兮不我信兮</span><br/>
<span class='tline' id='l165' data-llen='3161:3184'>　于嗟歎辭洵者信也信者伸其志也夫既有偕老之</span><br/>
<span class='tline' id='l166' data-llen='3184:3207'>　約於是歎息而言今之竟爾契闊知我之不可以生</span><br/>
<span class='tline' id='l167' data-llen='3207:3230'>　矣在家而有信誓知我之志不得以伸矣王者之師</span><br/>
<span class='tline' id='l168' data-llen='3230:3253'>　用之以制故出必有功體之以情故勞而無怨今觀</span><br/>
<span class='tline' id='l169' data-llen='3253:3280'><a onclick="displayPageImage('KR1c0033', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3280:3303'>　此詩士失伍離次不以其制矣思室家而志不遂不</span><br/>
<span class='tline' id='l171' data-llen='3303:3317'>　悉其情矣兹所以為變風乎</span><br/>
<span class='tline' id='l172' data-llen='3317:3321'>凱風</span><br/>
<span class='tline' id='l173' data-llen='3321:3344'>　衞有七子之母不能安其室其子作詩自責以感悟</span><br/>
<span class='tline' id='l174' data-llen='3344:3349'>　之也</span><br/>
<span class='tline' id='l175' data-llen='3349:3367'>凱風自南吹彼棘心棘心夭夭母氏劬勞</span><br/>
<span class='tline' id='l176' data-llen='3367:3390'>　比也凱愷同樂也風者天地之怒氣南風而謂之凱</span><br/>
<span class='tline' id='l177' data-llen='3390:3413'>　風則和煦而不怒能長養萬物者也棘者多刺之小</span><br/>
<span class='tline' id='l178' data-llen='3413:3440'><a onclick="displayPageImage('KR1c0033', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3440:3463'>　木故子以自比而棘心又其稚弱未成者言子之幼</span><br/>
<span class='tline' id='l180' data-llen='3463:3483'>　且非材也夭夭盛長貌劬勞言育子之難也</span><br/>
<span class='tline' id='l181' data-llen='3483:3501'>凱風自南吹彼棘薪母氏聖善我無令人</span><br/>
<span class='tline' id='l182' data-llen='3501:3524'>　棘可為薪比子之成人也稱母之聖善而自言子之</span><br/>
<span class='tline' id='l183' data-llen='3524:3534'>　不善唯自責而已</span><br/>
<span class='tline' id='l184' data-llen='3534:3552'>爰有寒泉在浚之下有子七人母氏勞苦</span><br/>
<span class='tline' id='l185' data-llen='3552:3575'>　興也寒泉在浚邑之下潔清而泓渟不濫流于外也</span><br/>
<span class='tline' id='l186' data-llen='3575:3598'>　母有七子乃不能安處而反自勞苦乎母以淫風流</span><br/>
<span class='tline' id='l187' data-llen='3598:3625'><a onclick="displayPageImage('KR1c0033', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3625:3648'>　行不能慎守必託以何有何無而出入不常故子以</span><br/>
<span class='tline' id='l189' data-llen='3648:3667'>　母之勞苦為辭而深責已之不能孝養也</span><br/>
<span class='tline' id='l190' data-llen='3667:3685'>睍睆黄鳥載好其音有子七人莫慰母心</span><br/>
<span class='tline' id='l191' data-llen='3685:3708'>　言黄鸝之鳴能以好音悦人意為子者乃不能慰悦</span><br/>
<span class='tline' id='l192' data-llen='3708:3731'>　其母心何哉七子者觀其自責之辭皆賢子也言母</span><br/>
<span class='tline' id='l193' data-llen='3731:3754'>　之勞苦非不能供養言母之不悦非不能順親母也</span><br/>
<span class='tline' id='l194' data-llen='3754:3777'>　知鬻子之勤而不能以母道自重其子之賢乃能微</span><br/>
<span class='tline' id='l195' data-llen='3777:3799'>　辭以諫不顯親之惡蓋將喻母於道斯可謂孝矣</span><br/>
<span class='tline' id='l196' data-llen='3799:3826'><a onclick="displayPageImage('KR1c0033', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3826:3830'>雄雉</span><br/>
<span class='tline' id='l198' data-llen='3830:3845'>　婦人以夫之從役于外而作也</span><br/>
<span class='tline' id='l199' data-llen='3845:3863'>雄雉于飛泄泄其羽我之懷矣自詒伊阻</span><br/>
<span class='tline' id='l200' data-llen='3863:3886'>　興也雉野雞也婦人見雄雉之飛其羽泄泄然舒緩</span><br/>
<span class='tline' id='l201' data-llen='3886:3909'>　自得因謂我所思者乃從役於外自遺阻隔夫之從</span><br/>
<span class='tline' id='l202' data-llen='3909:3932'>　役必不得已而行謂之自遺阻隔者言其得已而不</span><br/>
<span class='tline' id='l203' data-llen='3932:3955'>　已乃憂思之辭也亦以見衰世之使人不以其道也</span><br/>
<span class='tline' id='l204' data-llen='3955:3973'>雄雉于飛下上其音展矣君子實勞我心</span><br/>
<span class='tline' id='l205' data-llen='3973:4000'><a onclick="displayPageImage('KR1c0033', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4000:4023'>　雄雉或下其音或上其音與雌相隨飛鳴自得曰展</span><br/>
<span class='tline' id='l207' data-llen='4023:4046'>　曰實皆誠也誠矣君子敬之至也誠勞我心愛之深</span><br/>
<span class='tline' id='l208' data-llen='4046:4050'>　也</span><br/>
<span class='tline' id='l209' data-llen='4050:4068'>瞻彼日月悠悠我思道之云逺曷云能來</span><br/>
<span class='tline' id='l210' data-llen='4068:4091'>　賦也日往則月來月往則日來時之久也悠悠然思</span><br/>
<span class='tline' id='l211' data-llen='4091:4114'>　之不已思之長也思之長者發乎情也知其不即至</span><br/>
<span class='tline' id='l212' data-llen='4114:4122'>　止乎禮義也</span><br/>
<span class='tline' id='l213' data-llen='4122:4140'>百爾君子不知德行不忮不求何用不臧</span><br/>
<span class='tline' id='l214' data-llen='4140:4167'><a onclick="displayPageImage('KR1c0033', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4167:4190'>　百猶言凡百也凡百者總計也總計君子者皆當知</span><br/>
<span class='tline' id='l216' data-llen='4190:4213'>　德行不知德行言豈不知德行乎君子者苟能不忮</span><br/>
<span class='tline' id='l217' data-llen='4213:4236'>　害則與人無怨尤又能不貪求則不為欲所累將何</span><br/>
<span class='tline' id='l218' data-llen='4236:4258'>　為而不善乎此又見其夫之賢知其終不犯患也</span><br/>
<span class='tline' id='l219' data-llen='4258:4264'>匏有苦葉</span><br/>
<span class='tline' id='l220' data-llen='4264:4273'>　刺淫亂之詩也</span><br/>
<span class='tline' id='l221' data-llen='4273:4289'>匏有苦葉濟有深涉深則厲淺則揭</span><br/>
<span class='tline' id='l222' data-llen='4289:4312'>　比也陸佃云瓠長而瘦上匏短頸大腹瓠甘而匏苦</span><br/>
<span class='tline' id='l223' data-llen='4312:4339'><a onclick="displayPageImage('KR1c0033', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4339:4362'>　佩匏可以渡水但今有葉未可以佩渡處方深亦非</span><br/>
<span class='tline' id='l225' data-llen='4362:4385'>　佩匏之時也以衣涉水由帶以上曰厲褰裳渡水由</span><br/>
<span class='tline' id='l226' data-llen='4385:4408'>　膝以下曰揭水深則厲不必褰水淺則揭不必厲言</span><br/>
<span class='tline' id='l227' data-llen='4408:4431'>　渡水者當量深淺之宜也淫亂之人唯知縱欲不知</span><br/>
<span class='tline' id='l228' data-llen='4431:4454'>　循理譬之水不可渡而必欲渡衣不必厲而厲裳不</span><br/>
<span class='tline' id='l229' data-llen='4454:4462'>　必褰而褰也</span><br/>
<span class='tline' id='l230' data-llen='4462:4482'>有瀰濟盈有鷕雉鳴濟盈不濡軌雉鳴求其牡</span><br/>
<span class='tline' id='l231' data-llen='4482:4505'>　瀰者水之盛滿也鷕者雌雉之聲也水盈而不可渡</span><br/>
<span class='tline' id='l232' data-llen='4505:4532'><a onclick="displayPageImage('KR1c0033', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4532:4555'>　則不渡可也雌鳴而無其雄則獨處可也今不可渡</span><br/>
<span class='tline' id='l234' data-llen='4555:4578'>　而渡乃曰水不濡車軌非所求而求乃曰雉可與獸</span><br/>
<span class='tline' id='l235' data-llen='4578:4594'>　合人之非匹偶而妄求亦若是乎</span><br/>
<span class='tline' id='l236' data-llen='4594:4612'>雝雝鳴鴈旭日始旦士如歸妻迨冰未泮</span><br/>
<span class='tline' id='l237' data-llen='4612:4635'>　賦也昏禮納采用鴈而親迎以昏歸妻以冰泮今言</span><br/>
<span class='tline' id='l238' data-llen='4635:4658'>　鴈鳴於野而雝雝然則納采之禮未行也日初出于</span><br/>
<span class='tline' id='l239' data-llen='4658:4681'>　旦則非親迎之時也冰之未泮妻亦未可以歸也彼</span><br/>
<span class='tline' id='l240' data-llen='4681:4692'>　淫亂者豈能顧禮哉</span><br/>
<span class='tline' id='l241' data-llen='4692:4719'><a onclick="displayPageImage('KR1c0033', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4719:4737'>招招舟子人涉卬否人涉卬否卬須我友</span><br/>
<span class='tline' id='l243' data-llen='4737:4760'>　比也招招者招呼之非一人卬者我也言我而訛轉</span><br/>
<span class='tline' id='l244' data-llen='4760:4783'>　為卬也舟子招人以渡而我獨不從者我必待我之</span><br/>
<span class='tline' id='l245' data-llen='4783:4805'>　友而同濟也男女非配偶而妄求者何不若是哉</span><br/>
<span class='tline' id='l246' data-llen='4805:4809'>谷風</span><br/>
<span class='tline' id='l247' data-llen='4809:4821'>　婦人為夫所棄而作也</span><br/>
<span class='tline' id='l248' data-llen='4821:4844'>習習谷風以隂以雨黽勉同心不宜有怒采葑采菲無</span><br/>
<span class='tline' id='l249' data-llen='4844:4857'>以下體德音莫違及爾同死</span><br/>
<span class='tline' id='l250' data-llen='4857:4884'><a onclick="displayPageImage('KR1c0033', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4884:4907'>　比也習習谷風言東風之和煦也葑菲嚴氏曰葑蘿</span><br/>
<span class='tline' id='l252' data-llen='4907:4930'>　蔔也菲土瓜也爾雅注以葑為蕪菁亦蘿蔔下體根</span><br/>
<span class='tline' id='l253' data-llen='4930:4953'>　也首以谷風隂雨為比言隂陽和而雨澤降猶夫婦</span><br/>
<span class='tline' id='l254' data-llen='4953:4976'>　和而家道成我之黽勉勤力與爾同心不宜怒我而</span><br/>
<span class='tline' id='l255' data-llen='4976:4999'>　見棄又以葑菲下體為比言采葑菲者不可以根之</span><br/>
<span class='tline' id='l256' data-llen='4999:5022'>　替遂見棄捐但我之徳音能蒙憐恤不相背負則可</span><br/>
<span class='tline' id='l257' data-llen='5022:5031'>　偕老而同死也</span><br/>
<span class='tline' id='l258' data-llen='5031:5054'>行道遲遲中心有違不逺伊邇薄送我畿誰謂荼苦其</span><br/>
<span class='tline' id='l259' data-llen='5054:5081'><a onclick="displayPageImage('KR1c0033', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5081:5094'>甘如薺宴爾新昏如兄如弟</span><br/>
<span class='tline' id='l261' data-llen='5094:5117'>　賦而比也婦既見棄矣其行遲遲若有違背不忍遽</span><br/>
<span class='tline' id='l262' data-llen='5117:5140'>　去而夫之送我不過門限故又以菜為比荼苦菜薺</span><br/>
<span class='tline' id='l263' data-llen='5140:5163'>　甘菜荼雖苦而甘如薺喻棄婦之苦有甚於荼也夫</span><br/>
<span class='tline' id='l264' data-llen='5163:5186'>　之宴樂新昏情如兄弟厚於新而薄於舊何其甚乎</span><br/>
<span class='tline' id='l265' data-llen='5186:5209'>涇以渭濁湜湜其沚宴爾新昏不我屑以毋逝我梁毋</span><br/>
<span class='tline' id='l266' data-llen='5209:5222'>發我笱我躬不閲遑恤我後</span><br/>
<span class='tline' id='l267' data-llen='5222:5245'>　比也涇水濁而渭水清二水既合流因渭之清見涇</span><br/>
<span class='tline' id='l268' data-llen='5245:5272'><a onclick="displayPageImage('KR1c0033', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5272:5295'>　之益濁以新人之美而見故婦之益醜亦猶是也然</span><br/>
<span class='tline' id='l270' data-llen='5295:5318'>　又曰湜湜其沚者沚水中之洲也涇水雖濁而近於</span><br/>
<span class='tline' id='l271' data-llen='5318:5341'>　洲渚者尚湜湜然而清猶故婦雖見棄尚有可取但</span><br/>
<span class='tline' id='l272' data-llen='5341:5364'>　以夫方樂新昏不以我為潔爾毋逝我梁言毋往我</span><br/>
<span class='tline' id='l273' data-llen='5364:5387'>　之魚梁毋發我笱言毋發我之笱而取其魚以喻毋</span><br/>
<span class='tline' id='l274' data-llen='5387:5410'>　居我之處毋行我之事也我躬不閲遑恤我後又言</span><br/>
<span class='tline' id='l275' data-llen='5410:5428'>　我身且無人閲視又何暇恤我去後哉</span><br/>
<span class='tline' id='l276' data-llen='5428:5451'>就其深矣方之舟之就其淺矣泳之游之何有何亡黽</span><br/>
<span class='tline' id='l277' data-llen='5451:5478'><a onclick="displayPageImage('KR1c0033', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5478:5491'>勉求之凡民有喪匍匐救之</span><br/>
<span class='tline' id='l279' data-llen='5491:5514'>　賦也此述其平日之勤苦水之深者或桴或舟以渡</span><br/>
<span class='tline' id='l280' data-llen='5514:5537'>　之水之淺者或泳或游以涉之泳者潛行水中游者</span><br/>
<span class='tline' id='l281' data-llen='5537:5560'>　浮水而渡也又言何者家之所有何者家之所無其</span><br/>
<span class='tline' id='l282' data-llen='5560:5583'>　無者强勉以求之至於隣里族姻或有死亡又往弔</span><br/>
<span class='tline' id='l283' data-llen='5583:5599'>　恤匍匐者手足並行言救之急也</span><br/>
<span class='tline' id='l284' data-llen='5599:5622'>不我能慉反以我為讎既阻我德賈用不售昔育恐育</span><br/>
<span class='tline' id='l285' data-llen='5622:5637'>鞠及爾顛覆既生既育比予于毒</span><br/>
<span class='tline' id='l286' data-llen='5637:5664'><a onclick="displayPageImage('KR1c0033', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5664:5687'>　不我能慉不能養我也反以我為讎視我如仇讎此</span><br/>
<span class='tline' id='l288' data-llen='5687:5710'>　既阻我德我雖有善不見取也賈用不售如賈人有</span><br/>
<span class='tline' id='l289' data-llen='5710:5733'>　貨無處鬻之也昔育恐育鞠昔為生理惟恐其窮盡</span><br/>
<span class='tline' id='l290' data-llen='5733:5756'>　也及爾顛覆顛仆傾覆也既生既育比予于毒生理</span><br/>
<span class='tline' id='l291' data-llen='5756:5770'>　既遂比我於毒物而棄之也</span><br/>
<span class='tline' id='l292' data-llen='5770:5793'>我有㫖蓄亦以御冬宴爾新昏以我御窮有洸有潰既</span><br/>
<span class='tline' id='l293' data-llen='5793:5806'>詒我肄不念昔者伊余來塈</span><br/>
<span class='tline' id='l294' data-llen='5806:5829'>　㫖蓄者蓄聚美菜也北方地寒秋蓄乾菜冬無菜時</span><br/>
<span class='tline' id='l295' data-llen='5829:5856'><a onclick="displayPageImage('KR1c0033', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5856:5879'>　食之今樂新昏是親我於窮困之時棄我於安樂之</span><br/>
<span class='tline' id='l297' data-llen='5879:5902'>　日如冬食乾菜至春夏則不食之矣有洸有潰肆其</span><br/>
<span class='tline' id='l298' data-llen='5902:5925'>　武怒也既詒我肄遺我以勞事也不念昔者伊余來</span><br/>
<span class='tline' id='l299' data-llen='5925:5948'>　塈言不念昔之來時但令安息不令勞苦士之好惡</span><br/>
<span class='tline' id='l300' data-llen='5948:5962'>　不常而恩義衰薄有如是哉</span><br/>
<span class='tline' id='l301' data-llen='5962:5966'>式微</span><br/>
<span class='tline' id='l302' data-llen='5966:5989'>　舊序以為黎侯失國寓于衛其臣勸之歸也傳曰此</span><br/>
<span class='tline' id='l303' data-llen='5989:5999'>　無所考姑從序説</span><br/>
<span class='tline' id='l304' data-llen='5999:6026'><a onclick="displayPageImage('KR1c0033', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6026:6044'>式微式微胡不歸微君之故胡為乎中露</span><br/>
<span class='tline' id='l306' data-llen='6044:6067'>　二章皆賦也式者發語辭微者衰也重言式微見衰</span><br/>
<span class='tline' id='l307' data-llen='6067:6090'>　之甚也既衰之甚何不歸乎非為君之故何為而露</span><br/>
<span class='tline' id='l308' data-llen='6090:6097'>　處於此也</span><br/>
<span class='tline' id='l309' data-llen='6097:6115'>式微式微胡不歸微君之躬胡為乎泥中</span><br/>
<span class='tline' id='l310' data-llen='6115:6138'>　下二句蓋曰非為君之一身何為而在泥塗之中然</span><br/>
<span class='tline' id='l311' data-llen='6138:6155'>　非真在泥中也亦見其汙辱之甚耳</span><br/>
<span class='tline' id='l312' data-llen='6155:6159'>旄丘</span><br/>
<span class='tline' id='l313' data-llen='6159:6186'><a onclick="displayPageImage('KR1c0033', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6186:6204'>　黎之臣子久寓于衛而作也傳意同上</span><br/>
<span class='tline' id='l315' data-llen='6204:6224'>旄丘之葛兮何誕之節兮叔兮伯兮何多日也</span><br/>
<span class='tline' id='l316' data-llen='6224:6247'>　興也丘之前高後下曰旄丘如旄頭之形也葛蔓長</span><br/>
<span class='tline' id='l317' data-llen='6247:6270'>　而節疎濶時旣久矣衛之諸臣何多日而不見救乎</span><br/>
<span class='tline' id='l318' data-llen='6270:6288'>何其處也必有與也何其久也必有以也</span><br/>
<span class='tline' id='l319' data-llen='6288:6311'>　賦也必有與必候其所與者偕來也必有以必有他</span><br/>
<span class='tline' id='l320' data-llen='6311:6321'>　故而不得即來也</span><br/>
<span class='tline' id='l321' data-llen='6321:6339'>狐裘蒙茸匪車不東叔兮伯兮靡所與同</span><br/>
<span class='tline' id='l322' data-llen='6339:6366'><a onclick="displayPageImage('KR1c0033', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6366:6389'>　狐裘䝉茸客久而裘敝也匪車不東非我之車不東</span><br/>
<span class='tline' id='l324' data-llen='6389:6412'>　來告之也靡所與同先則疑其必有與至此則知其</span><br/>
<span class='tline' id='l325' data-llen='6412:6422'>　竟無與同至者矣</span><br/>
<span class='tline' id='l326' data-llen='6422:6440'>瑣兮尾兮流離之子叔兮伯兮褎如充耳</span><br/>
<span class='tline' id='l327' data-llen='6440:6463'>　瑣者細碎尾者微末瑣兮尾兮言久客而為人所輕</span><br/>
<span class='tline' id='l328' data-llen='6463:6486'>　賤也流離之子言其為漂蕩之人也褎如充耳傳曰</span><br/>
<span class='tline' id='l329' data-llen='6486:6509'>　褎多笑貌充耳塞耳也耳聾之人恒多笑以急難告</span><br/>
<span class='tline' id='l330' data-llen='6509:6532'>　衛人而若不聞唯笑而已矣夫救灾恤患者義也矧</span><br/>
<span class='tline' id='l331' data-llen='6532:6559'><a onclick="displayPageImage('KR1c0033', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6559:6582'>　衛在西周世為方伯以大恤小尤所當急黎侯失國</span><br/>
<span class='tline' id='l333' data-llen='6582:6605'>　久寓於衛其以叔伯稱之親之至也望之切也而衛</span><br/>
<span class='tline' id='l334' data-llen='6605:6628'>　人邈然無意尚為有人心乎衛之中滅而其詩居變</span><br/>
<span class='tline' id='l335' data-llen='6628:6638'>　風之首良有以夫</span><br/>
<span class='tline' id='l336' data-llen='6638:6642'>簡兮</span><br/>
<span class='tline' id='l337' data-llen='6642:6663'>　賢者不得志而仕於伶官是詩其自嘲之辭也</span><br/>
<span class='tline' id='l338' data-llen='6663:6681'>簡兮簡兮方將萬舞日之方中在前上處</span><br/>
<span class='tline' id='l339' data-llen='6681:6704'>　賦也簡兮簡慢不恭之意或曰簡者簡擇用之也萬</span><br/>
<span class='tline' id='l340' data-llen='6704:6731'><a onclick="displayPageImage('KR1c0033', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6731:6754'>　舞者文武二舞之總名大戴禮曰湯武以萬人得天</span><br/>
<span class='tline' id='l342' data-llen='6754:6777'>　下故干舞稱萬舞亦是舞人盛多之稱也言方將又</span><br/>
<span class='tline' id='l343' data-llen='6777:6800'>　言日方中蓋舞人未集之時在前上處言在君之前</span><br/>
<span class='tline' id='l344' data-llen='6800:6812'>　而處於上自誇之意也</span><br/>
<span class='tline' id='l345' data-llen='6812:6830'>碩人俁俁公庭萬舞有力如虎執轡如組</span><br/>
<span class='tline' id='l346' data-llen='6830:6853'>　以碩人之俁俁為公庭之舞人不以為辱又自言其</span><br/>
<span class='tline' id='l347' data-llen='6853:6876'>　如虎之强勇其執馬韁能如組之柔蓋不唯可充舞</span><br/>
<span class='tline' id='l348' data-llen='6876:6899'>　人亦且可為僕御也言執轡者舞與御皆賤役也前</span><br/>
<span class='tline' id='l349' data-llen='6899:6926'><a onclick="displayPageImage('KR1c0033', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='6926:6949'>　曰在前上處此曰碩人又曰力如虎皆自譽而實自</span><br/>
<span class='tline' id='l351' data-llen='6949:6954'>　嘲也</span><br/>
<span class='tline' id='l352' data-llen='6954:6972'>左手執籥右手秉翟赫如渥赭公言錫爵</span><br/>
<span class='tline' id='l353' data-llen='6972:6995'>　籥如笛而六孔或三孔翟者雉羽皆文舞所執也赫</span><br/>
<span class='tline' id='l354' data-llen='6995:7019'>　如渥赭其貌赫然而盛既厚漬而又紅潤也公言錫爵</span><br/>
<span class='tline' id='l355' data-llen='7019:7042'>　乃獻工之禮也錫爵予之以酒也傳曰以碩人而得</span><br/>
<span class='tline' id='l356' data-llen='7042:7065'>　此則亦辱矣乃反以其賚予為榮亦玩世不恭之意</span><br/>
<span class='tline' id='l357' data-llen='7065:7088'>山有榛隰有苓云誰之思西方美人彼美人兮西方之</span><br/>
<span class='tline' id='l358' data-llen='7088:7115'><a onclick="displayPageImage('KR1c0033', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7115:7119'>人兮</span><br/>
<span class='tline' id='l360' data-llen='7119:7142'>　興也榛栗之小者苓甘草也山則有榛隰則有苓物</span><br/>
<span class='tline' id='l361' data-llen='7142:7165'>　之生也各得其所故起興曰將誰之思乎思西方之</span><br/>
<span class='tline' id='l362' data-llen='7165:7188'>　美人也再言彼美人兮西方之人兮深以見盛王之</span><br/>
<span class='tline' id='l363' data-llen='7188:7211'>　賢而東周以來不復有矣若人者使遇明君而用之</span><br/>
<span class='tline' id='l364' data-llen='7211:7234'>　豈無以自著也哉而乃當衰世事庸主而竟止於是</span><br/>
<span class='tline' id='l365' data-llen='7234:7239'>　惜也</span><br/>
<span class='tline' id='l366' data-llen='7239:7243'>泉水</span><br/>
<span class='tline' id='l367' data-llen='7243:7270'><a onclick="displayPageImage('KR1c0033', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7270:7293'>　衛女嫁于諸侯父母既終欲歸不得作詩以述其意</span><br/>
<span class='tline' id='l369' data-llen='7293:7316'>毖彼泉水亦流于洪有懷于衛靡日不思孌彼諸姬聊</span><br/>
<span class='tline' id='l370' data-llen='7316:7321'>與之謀</span><br/>
<span class='tline' id='l371' data-llen='7321:7344'>　興也泉水者水名也毖然而出之泉水流而合于淇</span><br/>
<span class='tline' id='l372' data-llen='7344:7367'>　因起興曰我思衛之勤而不得歸於是與孌美之諸</span><br/>
<span class='tline' id='l373' data-llen='7367:7378'>　姬謀其可歸與否也</span><br/>
<span class='tline' id='l374' data-llen='7378:7401'>出宿于泲飲餞于禰女子有行逺父母兄弟問我諸姑</span><br/>
<span class='tline' id='l375' data-llen='7401:7407'>遂及伯姊</span><br/>
<span class='tline' id='l376' data-llen='7407:7434'><a onclick="displayPageImage('KR1c0033', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7434:7457'>　此下賦也泲禰皆嫁時所歴之地名也言其初嫁也</span><br/>
<span class='tline' id='l378' data-llen='7457:7480'>　於泲而宿止於禰而飲餞是時有行已逺父母兄弟</span><br/>
<span class='tline' id='l379' data-llen='7480:7503'>　禮國君夫人父母在則歸寧殁則使大夫寧於兄弟</span><br/>
<span class='tline' id='l380' data-llen='7503:7526'>　是則父母既殁義不可歸也姑姊即諸姬也先問諸</span><br/>
<span class='tline' id='l381' data-llen='7526:7548'>　姑次及長姊以其處尊能守禮法故就之决行止</span><br/>
<span class='tline' id='l382' data-llen='7548:7571'>出宿于干飲餞于言載脂載牽旋車言邁遄臻于衛不</span><br/>
<span class='tline' id='l383' data-llen='7571:7576'>瑕有害</span><br/>
<span class='tline' id='l384' data-llen='7576:7599'>　干言今歸時所歴之地名也於干而宿止於言而飲</span><br/>
<span class='tline' id='l385' data-llen='7599:7626'><a onclick="displayPageImage('KR1c0033', 'WYG', '002-22a' );" name="002-22a" class="pb">[002-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='7626:7649'>　餞載脂者以脂潤其車軸載牽者理其車軸令可行</span><br/>
<span class='tline' id='l387' data-llen='7649:7672'>　也是則可即至于衛矣而又曰不瑕有害則又恐有</span><br/>
<span class='tline' id='l388' data-llen='7672:7695'>　害於義焉瑕何通不何有害猶云不無害也斯則止</span><br/>
<span class='tline' id='l389' data-llen='7695:7703'>　乎禮義者也</span><br/>
<span class='tline' id='l390' data-llen='7703:7726'>我思肥泉兹之永歎思須與漕我心悠悠駕言出遊以</span><br/>
<span class='tline' id='l391' data-llen='7726:7731'>冩我憂</span><br/>
<span class='tline' id='l392' data-llen='7731:7754'>　肥泉衛之水名須與漕衛之二邑也駕言出遊謂駕</span><br/>
<span class='tline' id='l393' data-llen='7754:7777'>　車而行也既知害義不敢歸矣然其思衛之心無時</span><br/>
<span class='tline' id='l394' data-llen='7777:7804'><a onclick="displayPageImage('KR1c0033', 'WYG', '002-22b' );" name="002-22b" class="pb">[002-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='7804:7827'>　而已安得駕車而行往遊於彼以舒冩我心之憂乎</span><br/>
<span class='tline' id='l396' data-llen='7827:7831'>北門</span><br/>
<span class='tline' id='l397' data-llen='7831:7849'>　賢者處亂世事暗君不得志而賦此也</span><br/>
<span class='tline' id='l398' data-llen='7849:7872'>出自北門憂心殷殷終窶且貧莫知我艱已焉哉天實</span><br/>
<span class='tline' id='l399' data-llen='7872:7880'>為之謂之何哉</span><br/>
<span class='tline' id='l400' data-llen='7880:7903'>　比也自北門而出將歸其家也心殷殷然而憂之甚</span><br/>
<span class='tline' id='l401' data-llen='7903:7926'>　既憂其公又憂其私也貧而無以為禮曰窶窶而且</span><br/>
<span class='tline' id='l402' data-llen='7926:7949'>　貧祿之薄也莫知其艱難無所控訴也終之曰已焉</span><br/>
<span class='tline' id='l403' data-llen='7949:7976'><a onclick="displayPageImage('KR1c0033', 'WYG', '002-23a' );" name="002-23a" class="pb">[002-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='7976:7997'>　哉天實為之謂之何哉無可奈何而歸之天也</span><br/>
<span class='tline' id='l405' data-llen='7997:8020'>王事適我政事一埤益我我入自外室人交徧謫我已</span><br/>
<span class='tline' id='l406' data-llen='8020:8032'>焉哉天實為之謂之何哉</span><br/>
<span class='tline' id='l407' data-llen='8032:8055'>　賦也王事適我言王命所為之事以付之我也政事</span><br/>
<span class='tline' id='l408' data-llen='8055:8078'>　一埤益我言其侯國之事又一切以加之我也事煩</span><br/>
<span class='tline' id='l409' data-llen='8078:8101'>　如此所以憂之自外入其室室中之人又交徧謫我</span><br/>
<span class='tline' id='l410' data-llen='8101:8115'>　蓋日用窘乏故怨而責之也</span><br/>
<span class='tline' id='l411' data-llen='8115:8138'>王事敦我政事一埤遺我我入自外室人交徧摧我已</span><br/>
<span class='tline' id='l412' data-llen='8138:8165'><a onclick="displayPageImage('KR1c0033', 'WYG', '002-23b' );" name="002-23b" class="pb">[002-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8165:8177'>焉哉天實為之謂之何哉</span><br/>
<span class='tline' id='l414' data-llen='8177:8200'>　敦廣韻曰迫也蓋促迫之意摧沮抑之也王事促迫</span><br/>
<span class='tline' id='l415' data-llen='8200:8223'>　之則甚於適矣室人摧抑之蓋使之親勞苦之事則</span><br/>
<span class='tline' id='l416' data-llen='8223:8231'>　甚於謫之矣</span><br/>
<span class='tline' id='l417' data-llen='8231:8235'>北風</span><br/>
<span class='tline' id='l418' data-llen='8235:8252'>　賢者居下位而遭危亂相與去之也</span><br/>
<span class='tline' id='l419' data-llen='8252:8275'>北風其涼雨雪其雱惠而好我攜手同行其虚其邪既</span><br/>
<span class='tline' id='l420' data-llen='8275:8280'>亟只且</span><br/>
<span class='tline' id='l421' data-llen='8280:8307'><a onclick="displayPageImage('KR1c0033', 'WYG', '002-24a' );" name="002-24a" class="pb">[002-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8307:8330'>　賦也北風其涼風之寒也雨雪其雱雪之盛也風雪</span><br/>
<span class='tline' id='l423' data-llen='8330:8353'>　交作氣象愁慘以比國家危亂而禍難將至也惠而</span><br/>
<span class='tline' id='l424' data-llen='8353:8376'>　好我攜手同行邀其同心之友與之俱去以避難也</span><br/>
<span class='tline' id='l425' data-llen='8376:8399'>　邪與徐同虚徐者寛緩之意只且語辭言豈可以虚</span><br/>
<span class='tline' id='l426' data-llen='8399:8422'>　徐寛緩而行乎當亟去可也或曰賢者食君之祿見</span><br/>
<span class='tline' id='l427' data-llen='8422:8445'>　危亂而去可乎曰致亂者君之親昵也親昵而與君</span><br/>
<span class='tline' id='l428' data-llen='8445:8467'>　同生死者宜也若疎賤之小臣則有可去之義矣</span><br/>
<span class='tline' id='l429' data-llen='8467:8490'>北風其喈雨雪其霏惠而好我攜手同歸其虚其邪既</span><br/>
<span class='tline' id='l430' data-llen='8490:8517'><a onclick="displayPageImage('KR1c0033', 'WYG', '002-24b' );" name="002-24b" class="pb">[002-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='8517:8522'>亟只且</span><br/>
<span class='tline' id='l432' data-llen='8522:8531'>　喈者疾風之聲</span><br/>
<span class='tline' id='l433' data-llen='8531:8554'>莫赤匪狐莫黑匪烏惠而好我攜手同車其虚其邪既</span><br/>
<span class='tline' id='l434' data-llen='8554:8559'>亟只且</span><br/>
<span class='tline' id='l435' data-llen='8559:8582'>　所見者無非赤色之狐無非黑色之烏二者皆不祥</span><br/>
<span class='tline' id='l436' data-llen='8582:8605'>　之物人所惡見也同行也同歸也同車也皆疎賤之</span><br/>
<span class='tline' id='l437' data-llen='8605:8628'>　臣猶後人之詩曰須行即騎或徒步或乗車當急去</span><br/>
<span class='tline' id='l438' data-llen='8628:8637'>　之時無不可也</span><br/>
<span class='tline' id='l439' data-llen='8637:8664'><a onclick="displayPageImage('KR1c0033', 'WYG', '002-25a' );" name="002-25a" class="pb">[002-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='8664:8668'>靜女</span><br/>
<span class='tline' id='l441' data-llen='8668:8678'>　淫奔期㑹之詩也</span><br/>
<span class='tline' id='l442' data-llen='8678:8697'>靜女其姝俟我於城隅愛而不見搔首踟蹰</span><br/>
<span class='tline' id='l443' data-llen='8697:8720'>　三章皆賦也靜女其姝言女子閒靜而色美也俟我</span><br/>
<span class='tline' id='l444' data-llen='8720:8743'>　於城隅期㑹於城外也愛而不見失期未至也搔首</span><br/>
<span class='tline' id='l445' data-llen='8743:8766'>　以手爬其頭也踟蹰行不進也蓋不見而盤桓以俟</span><br/>
<span class='tline' id='l446' data-llen='8766:8772'>　其至爾</span><br/>
<span class='tline' id='l447' data-llen='8772:8790'>靜女其孌貽我彤管彤管有煒説懌女美</span><br/>
<span class='tline' id='l448' data-llen='8790:8817'><a onclick="displayPageImage('KR1c0033', 'WYG', '002-25b' );" name="002-25b" class="pb">[002-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='8817:8838'>　傳曰彤管未詳何物蓋相贈以結殷勤之意爾</span><br/>
<span class='tline' id='l450' data-llen='8838:8857'>自牧歸荑洵美且異匪女之為美美人之貽</span><br/>
<span class='tline' id='l451' data-llen='8857:8880'>　美人所贈人既美則物亦美也彤管有煒則猶可美</span><br/>
<span class='tline' id='l452' data-llen='8880:8902'>　之物荑非可美乃因人而美又以見愛之愈深也</span><br/>
<span class='tline' id='l453' data-llen='8902:8906'>新臺</span><br/>
<span class='tline' id='l454' data-llen='8906:8929'>　衛宣公為其子伋娶於齊聞其美而欲自娶之乃作</span><br/>
<span class='tline' id='l455' data-llen='8929:8951'>　新臺於河上而要之國人惡之於是作詩刺之也</span><br/>
<span class='tline' id='l456' data-llen='8951:8969'>新臺有泚河水瀰瀰燕婉之求籧篨不鮮</span><br/>
<span class='tline' id='l457' data-llen='8969:8996'><a onclick="displayPageImage('KR1c0033', 'WYG', '002-26a' );" name="002-26a" class="pb">[002-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='8996:9019'>　賦也新臺在於河上則泚然而清鮮河水之近臺則</span><br/>
<span class='tline' id='l459' data-llen='9019:9042'>　瀰瀰然而盛齊女之嫁本求燕安婉順而乃得此籧</span><br/>
<span class='tline' id='l460' data-llen='9042:9065'>　篨醜疾之人乎籧篨本竹席捲以為囷人之擁腫不</span><br/>
<span class='tline' id='l461' data-llen='9065:9084'>　能俯者其狀如之故因以目醜疾之人也</span><br/>
<span class='tline' id='l462' data-llen='9084:9102'>新臺有洒河水浼浼燕婉之求籧篨不殄</span><br/>
<span class='tline' id='l463' data-llen='9102:9125'>　臺洒然而高峻水浼浼然而平不殄不能拒絶之也</span><br/>
<span class='tline' id='l464' data-llen='9125:9143'>魚網之設鴻則離之燕婉之求得此戚施</span><br/>
<span class='tline' id='l465' data-llen='9143:9166'>　比也設網本以求魚而鴻反墮其中所得非所求也</span><br/>
<span class='tline' id='l466' data-llen='9166:9193'><a onclick="displayPageImage('KR1c0033', 'WYG', '002-26b' );" name="002-26b" class="pb">[002-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='9193:9216'>　女本求燕婉之好而又得此戚施之人何哉戚施不</span><br/>
<span class='tline' id='l468' data-llen='9216:9239'>　能仰亦醜疾者疏云戚施面柔下人以色故不能仰</span><br/>
<span class='tline' id='l469' data-llen='9239:9245'>二子乗舟</span><br/>
<span class='tline' id='l470' data-llen='9245:9268'>　舊説宣公納伋之妻是為宣姜生夀及朔朔與宣姜</span><br/>
<span class='tline' id='l471' data-llen='9268:9291'>　愬伋於公公令伋之齊使賊先待於隘而殺之夀知</span><br/>
<span class='tline' id='l472' data-llen='9291:9314'>　之以告伋伋曰君命也不可以逃夀竊其節而先往</span><br/>
<span class='tline' id='l473' data-llen='9314:9337'>　賊殺之伋至曰君命殺我夀有何罪賊又殺之國人</span><br/>
<span class='tline' id='l474' data-llen='9337:9345'>　傷而賦之也</span><br/>
<span class='tline' id='l475' data-llen='9345:9372'><a onclick="displayPageImage('KR1c0033', 'WYG', '002-27a' );" name="002-27a" class="pb">[002-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='9372:9390'>二子乘舟汎汎其景願言思子中心養養</span><br/>
<span class='tline' id='l477' data-llen='9390:9413'>　二子謂伋夀乘舟者將往齊也景當與影同國人望</span><br/>
<span class='tline' id='l478' data-llen='9413:9436'>　二子之舟其帆影汎汎然知其往而不返故思之不</span><br/>
<span class='tline' id='l479' data-llen='9436:9458'>　已而中心養養然養養猶漾漾言其心之靡定也</span><br/>
<span class='tline' id='l480' data-llen='9458:9476'>二子乘舟汎汎其逝願言思子不瑕有害</span><br/>
<span class='tline' id='l481' data-llen='9476:9499'>　瑕何通不何有害疑其有害之者泉水言有害害於</span><br/>
<span class='tline' id='l482' data-llen='9499:9523'>　義也此言有害遭殺害也　太史公曰余讀世家言至</span><br/>
<span class='tline' id='l483' data-llen='9523:9546'>　於宣公之子以婦見誅弟夀爭死以相讓此與晉太</span><br/>
<span class='tline' id='l484' data-llen='9546:9573'><a onclick="displayPageImage('KR1c0033', 'WYG', '002-27b' );" name="002-27b" class="pb">[002-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='9573:9596'>　子申生不敢明驪姬之過同俱惡傷父之志然卒死</span><br/>
<span class='tline' id='l486' data-llen='9596:9619'>　亡何其悲也或父子相殺兄弟相戮亦獨何哉或曰</span><br/>
<span class='tline' id='l487' data-llen='9619:9642'>　舜之見惡於瞽叟也小杖則受大杖則走公子伋知</span><br/>
<span class='tline' id='l488' data-llen='9642:9665'>　父之將殺已逃之其可也曰仁人之為心蹈惡之實</span><br/>
<span class='tline' id='l489' data-llen='9665:9688'>　固其所懼被惡之名亦其所惡朔與宣姜愬伋於宣</span><br/>
<span class='tline' id='l490' data-llen='9688:9711'>　公必誣之以不孝之名矣被不孝之名雖逃而倖生</span><br/>
<span class='tline' id='l491' data-llen='9711:9735'>　何面目以立於世哉夫達節者聖也守節者賢也失節</span><br/>
<span class='tline' id='l492' data-llen='9735:9758'>　者庸人也伋未至於聖守節斯可也故伋之死於孝</span><br/>
<span class='tline' id='l493' data-llen='9758:9785'><a onclick="displayPageImage('KR1c0033', 'WYG', '002-28a' );" name="002-28a" class="pb">[002-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='9785:9808'>　夀之死於共乃義之盡而仁之至也申生之無所逃</span><br/>
<span class='tline' id='l495' data-llen='9808:9814'>　也亦然</span><br/>
<span class='tline' id='l496' data-llen='9814:9817'>　</span><br/>
<span class='tline' id='l497' data-llen='9817:9820'>　</span><br/>
<span class='tline' id='l498' data-llen='9820:9823'>　</span><br/>
<span class='tline' id='l499' data-llen='9823:9826'>　</span><br/>
<span class='tline' id='l500' data-llen='9826:9829'>　</span><br/>
<span class='tline' id='l501' data-llen='9829:9832'>　</span><br/>
<span class='tline' id='l502' data-llen='9832:9859'><a onclick="displayPageImage('KR1c0033', 'WYG', '002-28b' );" name="002-28b" class="pb">[002-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='9859:9862'>　</span><br/>
<span class='tline' id='l504' data-llen='9862:9865'>　</span><br/>
<span class='tline' id='l505' data-llen='9865:9868'>　</span><br/>
<span class='tline' id='l506' data-llen='9868:9871'>　</span><br/>
<span class='tline' id='l507' data-llen='9871:9874'>　</span><br/>
<span class='tline' id='l508' data-llen='9874:9877'>　</span><br/>
<span class='tline' id='l509' data-llen='9877:9880'>　</span><br/>
<span class='tline' id='l510' data-llen='9880:9888'>　詩演義卷二</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1c0033', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:196'>　詩演義卷四</span><br/>
<span class='tline' id='l10' data-llen='196:217'>　　　　　　　　　　　　　明　梁寅　撰</span><br/>
<span class='tline' id='l11' data-llen='217:224'>　　王國風</span><br/>
<span class='tline' id='l12' data-llen='224:247'>　周平王徙居東都王城而王室遂卑與諸侯無異故</span><br/>
<span class='tline' id='l13' data-llen='247:270'>　其詩不為雅而為風其王號未替故不曰周而曰王</span><br/>
<span class='tline' id='l14' data-llen='270:274'>黍離</span><br/>
<span class='tline' id='l15' data-llen='274:297'>　周既東遷大夫行役過故宗廟宫室盡為禾黍閔周</span><br/>
<span class='tline' id='l16' data-llen='297:323'><a onclick="displayPageImage('KR1c0033', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='323:338'>　室之顛覆彷徨不忍去故賦之</span><br/>
<span class='tline' id='l18' data-llen='338:361'>彼黍離離彼稷之苖行邁靡靡中心摇摇知我者謂我</span><br/>
<span class='tline' id='l19' data-llen='361:381'>心憂不知我者謂我何求悠悠蒼天此何人哉</span><br/>
<span class='tline' id='l20' data-llen='381:404'>　三章皆賦而興也彼黍離離彼稷之苖黍之苖似蘆</span><br/>
<span class='tline' id='l21' data-llen='404:427'>　高丈餘穂黑色實圓重或曰即粟也嚴氏曰黍有二</span><br/>
<span class='tline' id='l22' data-llen='427:450'>　種黏者為秫可以釀酒不黏者為黍如稻之有秔糯</span><br/>
<span class='tline' id='l23' data-llen='450:473'>　也考之經傳或黏或不黏或高而實黑或低而實黄</span><br/>
<span class='tline' id='l24' data-llen='473:496'>　皆謂之黍稷一名穄其苗穂亦似蘆為五榖之長月</span><br/>
<span class='tline' id='l25' data-llen='496:522'><a onclick="displayPageImage('KR1c0033', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='522:545'>　今章句云稷秋種夏熟歴四時備隂陽榖之貴者行</span><br/>
<span class='tline' id='l27' data-llen='545:568'>　邁靡靡中心摇摇因黍稷起興言其行之遲遲心無</span><br/>
<span class='tline' id='l28' data-llen='568:591'>　所定也知我者謂我心憂其知我者忠臣之心也故</span><br/>
<span class='tline' id='l29' data-llen='591:614'>　以我為憂國而傷感不知我者謂我何求其不知我</span><br/>
<span class='tline' id='l30' data-llen='614:637'>　者薄情之人也故謂徬徨不去將何所求乎悠悠蒼</span><br/>
<span class='tline' id='l31' data-llen='637:660'>　天此何人哉怨之之深也韓子曰不知造物者意竟</span><br/>
<span class='tline' id='l32' data-llen='660:683'>　何如無乃都不省記任其死生夀夭耶此言悠悠蒼</span><br/>
<span class='tline' id='l33' data-llen='683:692'>　天者其意亦然</span><br/>
<span class='tline' id='l34' data-llen='692:718'><a onclick="displayPageImage('KR1c0033', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='718:741'>彼黍離離彼稷之穂行邁靡靡中心如醉知我者謂我</span><br/>
<span class='tline' id='l36' data-llen='741:761'>心憂不知我者謂我何求悠悠蒼天此何人哉</span><br/>
<span class='tline' id='l37' data-llen='761:781'>　穂黍之抽秈也稷穂下垂故以興心之如醉</span><br/>
<span class='tline' id='l38' data-llen='781:804'>彼黍離離彼稷之實行邁靡靡中心如壹知我者謂我</span><br/>
<span class='tline' id='l39' data-llen='804:824'>心憂不知我者謂我何求悠悠蒼天此何人哉</span><br/>
<span class='tline' id='l40' data-llen='824:847'>　實者黍之實既堅好也噎者憂之深而不能喘息如</span><br/>
<span class='tline' id='l41' data-llen='847:870'>　人之食不下嚥也初見稷之苗再見稷之穂終見稷</span><br/>
<span class='tline' id='l42' data-llen='870:893'>　之實大夫行役徃來非一歴時月之乆也初至則心</span><br/>
<span class='tline' id='l43' data-llen='893:919'><a onclick="displayPageImage('KR1c0033', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='919:942'>　不定再至則心如醉後至則心如噎感之益深而悲</span><br/>
<span class='tline' id='l45' data-llen='942:949'>　之益甚也</span><br/>
<span class='tline' id='l46' data-llen='949:955'>君子于役</span><br/>
<span class='tline' id='l47' data-llen='955:971'>　大夫乆役于外其室家思而賦之</span><br/>
<span class='tline' id='l48' data-llen='971:994'>君子于役不知其期曷至哉雞棲于塒日之夕矣羊牛</span><br/>
<span class='tline' id='l49' data-llen='994:1007'>下來君子于役如之何勿思</span><br/>
<span class='tline' id='l50' data-llen='1007:1030'>　賦也首二句言夫之行役不知歸期曷至哉雞棲于</span><br/>
<span class='tline' id='l51' data-llen='1030:1053'>　塒言當何時而至哉雞之棲于塒亦有其時也况于</span><br/>
<span class='tline' id='l52' data-llen='1053:1079'><a onclick="displayPageImage('KR1c0033', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1079:1102'>　行役而可無歸期乎日之夕矣羊牛下來言非但雞</span><br/>
<span class='tline' id='l54' data-llen='1102:1125'>　之棲也當日之夕羊牛亦知歸矣君子于役如之何</span><br/>
<span class='tline' id='l55' data-llen='1125:1145'>　勿思言行之乆當歸不歸安得而不思之乎</span><br/>
<span class='tline' id='l56' data-llen='1145:1168'>君子于役不日不月曷其有佸雞棲于桀日之夕矣羊</span><br/>
<span class='tline' id='l57' data-llen='1168:1181'>牛下括君子于役苟無飢渴</span><br/>
<span class='tline' id='l58' data-llen='1181:1204'>　不日不月言不可計以日月也曷其有佸何時能㑹</span><br/>
<span class='tline' id='l59' data-llen='1204:1227'>　也桀者釘木以為雞棲也羊牛下括言牛羊歸至于</span><br/>
<span class='tline' id='l60' data-llen='1227:1245'>　棧也苟無飢渴願夫在外不至飢渴也</span><br/>
<span class='tline' id='l61' data-llen='1245:1271'><a onclick="displayPageImage('KR1c0033', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1271:1277'>君子陽陽</span><br/>
<span class='tline' id='l63' data-llen='1277:1298'>　舊序曰君子遭亂相招為禄仕全身逺害而已</span><br/>
<span class='tline' id='l64' data-llen='1298:1316'>君子陽陽左執簧右招我由房其樂只且</span><br/>
<span class='tline' id='l65' data-llen='1316:1339'>　賦也陽陽與洋洋同得志之貌執簧執笙竽也由房</span><br/>
<span class='tline' id='l66' data-llen='1339:1362'>　自房而出也其樂只且以伶官之賤事為樂亦猶簡</span><br/>
<span class='tline' id='l67' data-llen='1362:1383'>　兮以伶官為榮乃玩世不恭之意也只且語辭</span><br/>
<span class='tline' id='l68' data-llen='1383:1401'>君子陶陶左執翿右招我由敖其樂只且</span><br/>
<span class='tline' id='l69' data-llen='1401:1424'>　陶陶和樂也執翿舞者執羽旄之属由敖就舞位也</span><br/>
<span class='tline' id='l70' data-llen='1424:1450'><a onclick="displayPageImage('KR1c0033', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1450:1455'>揚之水</span><br/>
<span class='tline' id='l72' data-llen='1455:1478'>　平王以申國近楚數被侵伐遣圻内之民戍之故戍</span><br/>
<span class='tline' id='l73' data-llen='1478:1489'>　者怨思而作此詩也</span><br/>
<span class='tline' id='l74' data-llen='1489:1512'>揚之水不流束薪彼其之子不與我戍申懐哉懐哉曷</span><br/>
<span class='tline' id='l75' data-llen='1512:1519'>月予還歸哉</span><br/>
<span class='tline' id='l76' data-llen='1519:1542'>　三章皆興也揚水之弱不流束薪以興家之人不能</span><br/>
<span class='tline' id='l77' data-llen='1542:1565'>　與我同戍申懐哉懐哉思之甚切也曷月還歸言歸</span><br/>
<span class='tline' id='l78' data-llen='1565:1572'>　期未卜也</span><br/>
<span class='tline' id='l79' data-llen='1572:1598'><a onclick="displayPageImage('KR1c0033', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1598:1621'>揚之水不流束楚彼其之子不與我戍甫懐哉懐哉曷</span><br/>
<span class='tline' id='l81' data-llen='1621:1628'>月予還歸哉</span><br/>
<span class='tline' id='l82' data-llen='1628:1651'>　甫者吕侯之國申甫相近必昏姻之國故并戍之也</span><br/>
<span class='tline' id='l83' data-llen='1651:1674'>揚之水不流束蒲彼其之子不與我戍許懐哉懐哉曷</span><br/>
<span class='tline' id='l84' data-llen='1674:1681'>月予還歸哉</span><br/>
<span class='tline' id='l85' data-llen='1681:1704'>　許亦與申相近故併戍之以平王之母申女也故遣</span><br/>
<span class='tline' id='l86' data-llen='1704:1727'>　兵戍申然幽王為申侯所殺而不能復讎是知有母</span><br/>
<span class='tline' id='l87' data-llen='1727:1751'>　而不知有父惡得為子哉矧諸侯有難方伯之責圻内</span><br/>
<span class='tline' id='l88' data-llen='1751:1777'><a onclick="displayPageImage('KR1c0033', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1777:1800'>　之民専衛王室而使之逺戍亦非也其詩所以列于</span><br/>
<span class='tline' id='l90' data-llen='1800:1806'>　變風也</span><br/>
<span class='tline' id='l91' data-llen='1806:1812'>中谷有蓷</span><br/>
<span class='tline' id='l92' data-llen='1812:1832'>　凶饑之年室家相棄婦人述其悲嘆之意也</span><br/>
<span class='tline' id='l93' data-llen='1832:1855'>中谷有蓷暵其乾矣有女仳離嘅其歎矣嘅其歎矣遇</span><br/>
<span class='tline' id='l94' data-llen='1855:1862'>人之艱難矣</span><br/>
<span class='tline' id='l95' data-llen='1862:1885'>　三章皆興也蓷益母草也暵日氣能乾物也中谷固</span><br/>
<span class='tline' id='l96' data-llen='1885:1908'>　幽隂之處而草因日暴至于乾死百榖之不收可見</span><br/>
<span class='tline' id='l97' data-llen='1908:1934'><a onclick="displayPageImage('KR1c0033', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1934:1957'>　矣仳離别離也因飢饉而夫婦不相保至于分離則</span><br/>
<span class='tline' id='l99' data-llen='1957:1980'>　嘅然歎息重言嘅歎者歎息復歎息悲之甚也艱難</span><br/>
<span class='tline' id='l100' data-llen='1980:1999'>　者家之窘窮無所假貸是以至于仳離也</span><br/>
<span class='tline' id='l101' data-llen='1999:2022'>中谷有蓷暵其脩矣有女仳離條其歗矣條其歗矣遇</span><br/>
<span class='tline' id='l102' data-llen='2022:2029'>人之不淑矣</span><br/>
<span class='tline' id='l103' data-llen='2029:2052'>　脩者脯也草之乾死如脯也歗蹙口出聲也條然以</span><br/>
<span class='tline' id='l104' data-llen='2052:2075'>　歗其聲之長也不淑者古人謂死喪饑饉皆曰不淑</span><br/>
<span class='tline' id='l105' data-llen='2075:2098'>中谷有蓷暵其濕矣有女仳離啜其泣矣啜其泣矣何</span><br/>
<span class='tline' id='l106' data-llen='2098:2124'><a onclick="displayPageImage('KR1c0033', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2124:2129'>嗟及矣</span><br/>
<span class='tline' id='l108' data-llen='2129:2152'>　暵其濕矣言草生濕地亦因旱燥而死或曰草死而</span><br/>
<span class='tline' id='l109' data-llen='2152:2175'>　腐亦濕也啜然而泣悲哀之甚也何嗟及矣葢其心</span><br/>
<span class='tline' id='l110' data-llen='2175:2192'>　必有所悔者至此則亦無如之何也</span><br/>
<span class='tline' id='l111' data-llen='2192:2196'>兎爰</span><br/>
<span class='tline' id='l112' data-llen='2196:2218'>　周室衰㣲諸侯背畔君子不樂其生而作是詩也</span><br/>
<span class='tline' id='l113' data-llen='2218:2241'>有兎爰爰雉離于羅我生之初尚無為我生之後逢此</span><br/>
<span class='tline' id='l114' data-llen='2241:2249'>百罹尚寐無吪</span><br/>
<span class='tline' id='l115' data-llen='2249:2275'><a onclick="displayPageImage('KR1c0033', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2275:2298'>　比也爰爰者緩也兎性隂狡以比小人雉性耿介以</span><br/>
<span class='tline' id='l117' data-llen='2298:2321'>　比君子壊朝廷者小人也而禍患之來小人以巧計</span><br/>
<span class='tline' id='l118' data-llen='2321:2344'>　幸免如兎之脱于禍患而寛緩自得君子無辜而以</span><br/>
<span class='tline' id='l119' data-llen='2344:2367'>　忠直受禍如雉之陷身于網羅也我生之初尚無為</span><br/>
<span class='tline' id='l120' data-llen='2367:2390'>　言我生之時猶及見承平無事之日也我生之後逢</span><br/>
<span class='tline' id='l121' data-llen='2390:2413'>　此百罹罹者憂也言衰亂之時百憂交集也尚寐無</span><br/>
<span class='tline' id='l122' data-llen='2413:2433'>　吪吪者動也言庶幾寐而不動以俟死而已</span><br/>
<span class='tline' id='l123' data-llen='2433:2456'>有兎爰爰雉離于罦我生之初尚無造我生之後逢此</span><br/>
<span class='tline' id='l124' data-llen='2456:2482'><a onclick="displayPageImage('KR1c0033', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2482:2490'>百憂尚寐無覺</span><br/>
<span class='tline' id='l126' data-llen='2490:2513'>　罦即翻車網可以掩兎尚寐無覺言長眠而無覺亦</span><br/>
<span class='tline' id='l127' data-llen='2513:2520'>　願死之辭</span><br/>
<span class='tline' id='l128' data-llen='2520:2543'>有兎爰爰雉離于罿我生之初尚無庸我生之後逢此</span><br/>
<span class='tline' id='l129' data-llen='2543:2551'>百凶尚寐無聰</span><br/>
<span class='tline' id='l130' data-llen='2551:2574'>　罿亦網也無庸言此時無用憂禍難也無聰無所聞</span><br/>
<span class='tline' id='l131' data-llen='2574:2592'>　也喪敗之事所不忍聞雖生而猶死也</span><br/>
<span class='tline' id='l132' data-llen='2592:2596'>葛藟</span><br/>
<span class='tline' id='l133' data-llen='2596:2622'><a onclick="displayPageImage('KR1c0033', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2622:2645'>　世衰民散有去其鄉里家族而流離失所者作此詩</span><br/>
<span class='tline' id='l135' data-llen='2645:2668'>　以自嘆其窮也若一渉尤人語便傷忠厚謂流離之</span><br/>
<span class='tline' id='l136' data-llen='2668:2693'>　時不能保聚而依托於人亦非必真以彼為父母兄弟也</span><br/>
<span class='tline' id='l137' data-llen='2693:2716'>緜緜葛藟在河之滸終逺兄弟謂他人父謂他人父亦</span><br/>
<span class='tline' id='l138' data-llen='2716:2721'>莫我顧</span><br/>
<span class='tline' id='l139' data-llen='2721:2744'>　興也緜緜葛藟而在河之濱其滋蔓固得所也而我</span><br/>
<span class='tline' id='l140' data-llen='2744:2767'>　乃離鄉里違宗族而謂他人為父何耶雖謂他人為</span><br/>
<span class='tline' id='l141' data-llen='2767:2781'>　父人亦莫我顧盼是可歎也</span><br/>
<span class='tline' id='l142' data-llen='2781:2807'><a onclick="displayPageImage('KR1c0033', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2807:2830'>緜緜葛藟在河之涘終逺兄弟謂他人母謂他人母亦</span><br/>
<span class='tline' id='l144' data-llen='2830:2835'>莫我有</span><br/>
<span class='tline' id='l145' data-llen='2835:2847'>　亦莫我有見如不見也</span><br/>
<span class='tline' id='l146' data-llen='2847:2870'>緜緜葛藟在河之漘終逺兄弟謂他人昆謂他人昆亦</span><br/>
<span class='tline' id='l147' data-llen='2870:2875'>莫我聞</span><br/>
<span class='tline' id='l148' data-llen='2875:2898'>　河之漘爾雅曰夷上洒下曰漘郭璞云涯也上平坦</span><br/>
<span class='tline' id='l149' data-llen='2898:2919'>　而下水深也亦莫我聞雖與之言聞如不聞也</span><br/>
<span class='tline' id='l150' data-llen='2919:2923'>采葛</span><br/>
<span class='tline' id='l151' data-llen='2923:2949'><a onclick="displayPageImage('KR1c0033', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2949:2957'>　滛奔之詩也</span><br/>
<span class='tline' id='l153' data-llen='2957:2980'>彼采葛兮一日不見如三月兮　彼采蕭兮一日不見</span><br/>
<span class='tline' id='l154' data-llen='2980:2999'>如三秋兮　彼采艾兮一日不見如三嵗兮</span><br/>
<span class='tline' id='l155' data-llen='2999:3022'>　賦也葛可為布蕭可焫以降神艾乾之可以炙其采</span><br/>
<span class='tline' id='l156' data-llen='3022:3045'>　者滛奔而託此以行也一日不見其始如三月其中</span><br/>
<span class='tline' id='l157' data-llen='3045:3066'>　如三秋其後如三嵗思之愈切而願見之速也</span><br/>
<span class='tline' id='l158' data-llen='3066:3070'>大車</span><br/>
<span class='tline' id='l159' data-llen='3070:3093'>　周室既衰大夫猶有能以刑政治其私邑故滛奔者</span><br/>
<span class='tline' id='l160' data-llen='3093:3119'><a onclick="displayPageImage('KR1c0033', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3119:3127'>　畏而賦之也</span><br/>
<span class='tline' id='l162' data-llen='3127:3145'>大車檻檻毳衣如菼豈不爾思畏子不敢</span><br/>
<span class='tline' id='l163' data-llen='3145:3168'>　三章皆興也大車亦乗車以其為大夫所乗故曰大</span><br/>
<span class='tline' id='l164' data-llen='3168:3191'>　車爾檻檻車聲也毳衣毳冕之服也如菼者衣繪而</span><br/>
<span class='tline' id='l165' data-llen='3191:3214'>　裳繡五色皆備其青者如葭菼之色也豈不爾思爾</span><br/>
<span class='tline' id='l166' data-llen='3214:3237'>　指所與私者而言畏子不敢子者君爵尊其大夫故</span><br/>
<span class='tline' id='l167' data-llen='3237:3260'>　以子稱之畏大夫而不敢奔雖不能如二南之化俗</span><br/>
<span class='tline' id='l168' data-llen='3260:3277'>　而其政令之行亦可謂嚴而有禮矣</span><br/>
<span class='tline' id='l169' data-llen='3277:3304'><a onclick="displayPageImage('KR1c0033', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3304:3322'>大車啍啍毳衣如璊豈不爾思畏子不奔</span><br/>
<span class='tline' id='l171' data-llen='3322:3345'>　啍啍重遲之貌璊者玉之赤色五色備則有王氏曰</span><br/>
<span class='tline' id='l172' data-llen='3345:3366'>　如菼者衣之色如璊者裳之色奔謂妄從人也</span><br/>
<span class='tline' id='l173' data-llen='3366:3384'>榖則異室死則同穴謂予不信有如曒日</span><br/>
<span class='tline' id='l174' data-llen='3384:3407'>　生不得同居死當與同葬此見其思之切而㑹之難</span><br/>
<span class='tline' id='l175' data-llen='3407:3430'>　然不敢犯刑禁亦不敢怨大夫又以見羞惡之心有</span><br/>
<span class='tline' id='l176' data-llen='3430:3445'>　不可泯者如曒日信誓之明也</span><br/>
<span class='tline' id='l177' data-llen='3445:3451'>丘中有麻</span><br/>
<span class='tline' id='l178' data-llen='3451:3478'><a onclick="displayPageImage('KR1c0033', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3478:3491'>　婦人望所與私之人而作</span><br/>
<span class='tline' id='l180' data-llen='3491:3510'>丘中有麻彼留子嗟彼留子嗟將其來施施</span><br/>
<span class='tline' id='l181' data-llen='3510:3533'>　三章皆賦也丘中有麻以麻之盛長而可以蔽人也</span><br/>
<span class='tline' id='l182' data-llen='3533:3556'>　子嗟者男子之字疑其留于麻中也將其來施施願</span><br/>
<span class='tline' id='l183' data-llen='3556:3566'>　其施施然而來也</span><br/>
<span class='tline' id='l184' data-llen='3566:3584'>丘中有麥彼留子國彼留子國將其來食</span><br/>
<span class='tline' id='l185' data-llen='3584:3601'>　子國亦男子之字來食就我而食也</span><br/>
<span class='tline' id='l186' data-llen='3601:3619'>丘中有李彼留之子彼留之子貽我佩玖</span><br/>
<span class='tline' id='l187' data-llen='3619:3646'><a onclick="displayPageImage('KR1c0033', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3646:3663'>　之子此人也佩玖冀其以是為贈也</span><br/>
<span class='tline' id='l189' data-llen='3663:3670'>　　鄭國風</span><br/>
<span class='tline' id='l190' data-llen='3670:3693'>　鄭者宣王弟友所封之國本在西都畿内咸林之地</span><br/>
<span class='tline' id='l191' data-llen='3693:3716'>　平王東遷武公佐王得虢檜之地乃徙居之施舊號</span><br/>
<span class='tline' id='l192' data-llen='3716:3723'>　于新邑焉</span><br/>
<span class='tline' id='l193' data-llen='3723:3727'>緇衣</span><br/>
<span class='tline' id='l194' data-llen='3727:3750'>　鄭桓公友暨子武公並為周司徒善于其職周人愛</span><br/>
<span class='tline' id='l195' data-llen='3750:3760'>　之故羙之者如是</span><br/>
<span class='tline' id='l196' data-llen='3760:3787'><a onclick="displayPageImage('KR1c0033', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3787:3810'>緇衣之宜兮敝予又改為兮適子之舘兮還予授子之</span><br/>
<span class='tline' id='l198' data-llen='3810:3814'>粲兮</span><br/>
<span class='tline' id='l199' data-llen='3814:3837'>　三章皆賦也緇衣者卿大夫居私朝之服宜者稱也</span><br/>
<span class='tline' id='l200' data-llen='3837:3860'>　賢而有徳稱其服也舘者所居之私第也粲米之精</span><br/>
<span class='tline' id='l201' data-llen='3860:3883'>　鑿者為王之司徒自有常禄惟其愛之至故欲為之</span><br/>
<span class='tline' id='l202' data-llen='3883:3902'>　製衣又欲饋之糧食以表其好賢之情也</span><br/>
<span class='tline' id='l203' data-llen='3902:3925'>緇衣之好兮敝子又改造兮適子之舘兮還予授子之</span><br/>
<span class='tline' id='l204' data-llen='3925:3948'>粲兮　緇衣之蓆兮敝予又改作兮適子之舘兮還予</span><br/>
<span class='tline' id='l205' data-llen='3948:3975'><a onclick="displayPageImage('KR1c0033', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3975:3982'>授子之粲兮</span><br/>
<span class='tline' id='l207' data-llen='3982:4005'>　程子曰蓆有安舒之義按此詩言致敬於賢者唯衣</span><br/>
<span class='tline' id='l208' data-llen='4005:4029'>　與食春秋傳曰衣食所安不敢専也必以分人矧大臣</span><br/>
<span class='tline' id='l209' data-llen='4029:4052'>　之賢邦頼以治民依以安衣食之奉必精羙而豐厚</span><br/>
<span class='tline' id='l210' data-llen='4052:4075'>　也宜哉故記曰好賢如緇衣又曰于緇衣見好賢之</span><br/>
<span class='tline' id='l211' data-llen='4075:4090'>　至以為敬賢之道固當如是也</span><br/>
<span class='tline' id='l212' data-llen='4090:4096'>將仲子兮</span><br/>
<span class='tline' id='l213' data-llen='4096:4110'>　莆田鄭氏曰此滛奔者之辭</span><br/>
<span class='tline' id='l214' data-llen='4110:4137'><a onclick="displayPageImage('KR1c0033', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4137:4160'>將仲子兮無踰我里無折我樹把豈敢愛之畏我父母</span><br/>
<span class='tline' id='l216' data-llen='4160:4174'>仲可懐也父母之言亦可畏也</span><br/>
<span class='tline' id='l217' data-llen='4174:4197'>　三章皆賦也將仲子將者請也仲子男子之字也無</span><br/>
<span class='tline' id='l218' data-llen='4197:4220'>　踰我里言莫過我之里也里者二十五家所居也無</span><br/>
<span class='tline' id='l219' data-llen='4220:4243'>　折我樹把莫折我所樹之把也把如桞可為車轂又</span><br/>
<span class='tline' id='l220' data-llen='4243:4266'>　可鬱屈為桮棬其曰折把者恐男女相期為先至者</span><br/>
<span class='tline' id='l221' data-llen='4266:4288'>　折枝以為信如後世綰結菖蒲之意也豈敢愛之</span><br/>
<span class='tline' id='l222' data-llen='4288:4311'>　言非敢愛惜把樹也畏我父母言不正而從人父母</span><br/>
<span class='tline' id='l223' data-llen='4311:4338'><a onclick="displayPageImage('KR1c0033', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4338:4361'>　所惡故畏之也仲可懐情欲之感也父母可畏羞惡</span><br/>
<span class='tline' id='l225' data-llen='4361:4383'>　之心也滛女而能若是猶賢於縱欲而忘反者與</span><br/>
<span class='tline' id='l226' data-llen='4383:4406'>将仲子兮無踰我牆無折我樹桑豈敢愛之畏我諸兄</span><br/>
<span class='tline' id='l227' data-llen='4406:4429'>仲可懐也諸兄之言亦可畏也　將仲子兮無踰我園</span><br/>
<span class='tline' id='l228' data-llen='4429:4452'>無折我樹檀豈敢愛之畏人之多言仲可懐也人之多</span><br/>
<span class='tline' id='l229' data-llen='4452:4459'>言亦可畏也</span><br/>
<span class='tline' id='l230' data-llen='4459:4482'>　牆者古者樹牆下以桑園者圃之籓也夫牆既逺於</span><br/>
<span class='tline' id='l231' data-llen='4482:4505'>　園而里又逺於　牆　人之言猶不足恤諸兄之言</span><br/>
<span class='tline' id='l232' data-llen='4505:4532'><a onclick="displayPageImage('KR1c0033', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4532:4555'>　則甚于外人父母之言又甚于諸兄其侵陵者愈廹</span><br/>
<span class='tline' id='l234' data-llen='4555:4578'>　近則畏懼之心愈加謹是女者比之野有死麕之意</span><br/>
<span class='tline' id='l235' data-llen='4578:4601'>　亦近之母乃悼其前行之失而知自悔者耶夫子編</span><br/>
<span class='tline' id='l236' data-llen='4601:4618'>　詩與滛奔諸詩異類葢亦嘉其志也</span><br/>
<span class='tline' id='l237' data-llen='4618:4623'>叔于田</span><br/>
<span class='tline' id='l238' data-llen='4623:4645'>　鄭莊公弟共叔段不義而得衆國人愛而羙之也</span><br/>
<span class='tline' id='l239' data-llen='4645:4666'>叔于田巷無居人豈無居人不如叔也洵羙且仁</span><br/>
<span class='tline' id='l240' data-llen='4666:4689'>　三章皆賦也言叔段徃田獵則里巷之中若無人焉</span><br/>
<span class='tline' id='l241' data-llen='4689:4716'><a onclick="displayPageImage('KR1c0033', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4716:4733'>　非真無人也不如叔之信羙且仁也</span><br/>
<span class='tline' id='l243' data-llen='4733:4754'>叔于狩巷無飲酒豈無飲酒不如叔也洵羙且好</span><br/>
<span class='tline' id='l244' data-llen='4754:4768'>　冬獵曰狩言圍守而取之也</span><br/>
<span class='tline' id='l245' data-llen='4768:4789'>叔適野巷無服馬豈無服馬不如叔也洵羙且武</span><br/>
<span class='tline' id='l246' data-llen='4789:4811'>　巷無服馬言無有乗馬者武言其勇也夫逐禽走</span><br/>
<span class='tline' id='l247' data-llen='4811:4834'>　馬宴飲固貴公子之常事叔段因此以聚結徒衆欲</span><br/>
<span class='tline' id='l248' data-llen='4834:4849'>　傾其兄故其黨褒稱之者如是</span><br/>
<span class='tline' id='l249' data-llen='4849:4855'>大叔于田</span><br/>
<span class='tline' id='l250' data-llen='4855:4882'><a onclick="displayPageImage('KR1c0033', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4882:4903'>　蘇氏曰二詩皆曰叔于田故後篇加大以别之</span><br/>
<span class='tline' id='l252' data-llen='4903:4926'>叔于田乗乗馬執轡如組兩驂如舞叔在藪火烈具舉</span><br/>
<span class='tline' id='l253' data-llen='4926:4944'>襢裼暴虎獻于公所將叔無狃戒其傷女</span><br/>
<span class='tline' id='l254' data-llen='4944:4967'>　三章皆賦也執轡如組言其御馬便習執轡在手如</span><br/>
<span class='tline' id='l255' data-llen='4967:4990'>　組之柔也兩驂如舞言驂馬諧和中節如舞之有容</span><br/>
<span class='tline' id='l256' data-llen='4990:5013'>　儀也叔在藪火烈且舉山谷之間有草木而無水謂</span><br/>
<span class='tline' id='l257' data-llen='5013:5036'>　之藪乃禽獸之所聚也火烈者火之熾盛葢焚林而</span><br/>
<span class='tline' id='l258' data-llen='5036:5059'>　田也襢裼暴虎言叔自裸襢而徒手搏虎也末句又</span><br/>
<span class='tline' id='l259' data-llen='5059:5086'><a onclick="displayPageImage('KR1c0033', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5086:5106'>　言請叔無狃恃其勇而輕進恐為虎所傷也</span><br/>
<span class='tline' id='l261' data-llen='5106:5129'>叔于田乗乗黄兩服上襄兩驂雁行叔在藪火烈具揚</span><br/>
<span class='tline' id='l262' data-llen='5129:5147'>叔善射忌又良御忌抑磬控忌抑縱送忌</span><br/>
<span class='tline' id='l263' data-llen='5147:5170'>　乘黄者四馬皆黄也两服者當衡下夹轅两馬曰服</span><br/>
<span class='tline' id='l264' data-llen='5170:5193'>　襄者駕也兩服稍向前故曰上襄两驂稍次於服後</span><br/>
<span class='tline' id='l265' data-llen='5193:5216'>　故曰雁行兩抑字發語辭四忌字助語辭騁馬曰磬</span><br/>
<span class='tline' id='l266' data-llen='5216:5239'>　止馬曰控舍㧞曰縱從禽曰送總言叔之善射善御</span><br/>
<span class='tline' id='l267' data-llen='5239:5243'>　也</span><br/>
<span class='tline' id='l268' data-llen='5243:5270'><a onclick="displayPageImage('KR1c0033', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5270:5293'>叔于田乗乗鴇兩服齊首兩驂如手叔在藪火烈具阜</span><br/>
<span class='tline' id='l270' data-llen='5293:5311'>叔馬慢忌叔發罕忌抑釋掤忌抑鬯弓忌</span><br/>
<span class='tline' id='l271' data-llen='5311:5334'>　鴇馬之驪白雜毛者今之烏驄也齊首者兩服頭相</span><br/>
<span class='tline' id='l272' data-llen='5334:5357'>　並如手者兩驂在傍如人之兩手也具阜火之盛也</span><br/>
<span class='tline' id='l273' data-llen='5357:5380'>　馬慢令馬慢行也發罕箭下輕發也掤者矢之筩葢</span><br/>
<span class='tline' id='l274' data-llen='5380:5403'>　釋掤謂啟筩葢以出矢也鬯與韔同弓之囊也射畢</span><br/>
<span class='tline' id='l275' data-llen='5403:5426'>　則納弓于囊也三章皆羙叔段田獵騎射之精也或</span><br/>
<span class='tline' id='l276' data-llen='5426:5444'>　疑非必為叔段安知其不為他公子乎</span><br/>
<span class='tline' id='l277' data-llen='5444:5471'><a onclick="displayPageImage('KR1c0033', 'WYG', '004-16a' );" name="004-16a" class="pb">[004-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5471:5475'>清人</span><br/>
<span class='tline' id='l279' data-llen='5475:5498'>　鄭文公惡高克使將清邑之兵禦敵于河上乆而不</span><br/>
<span class='tline' id='l280' data-llen='5498:5517'>　召師散而歸克奔陳鄭人為之賦此詩也</span><br/>
<span class='tline' id='l281' data-llen='5517:5536'>清人在彭駟介旁旁二矛重英河上乎翺翔</span><br/>
<span class='tline' id='l282' data-llen='5536:5559'>　三章皆賦也清人在彭言清邑之人為軍士者從高</span><br/>
<span class='tline' id='l283' data-llen='5559:5582'>　克在河上之彭邑也駟介旁旁四馬被甲而旁旁然</span><br/>
<span class='tline' id='l284' data-llen='5582:5605'>　馳驅也二矛重英酋矛長二丈夷矛長二丈四尺並</span><br/>
<span class='tline' id='l285' data-llen='5605:5628'>　建于車上其朱羽為飾者重累而見也河上乎翺翔</span><br/>
<span class='tline' id='l286' data-llen='5628:5655'><a onclick="displayPageImage('KR1c0033', 'WYG', '004-16b' );" name="004-16b" class="pb">[004-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5655:5665'>　游戲而無所為也</span><br/>
<span class='tline' id='l288' data-llen='5665:5684'>清人在消駟介麃麃二矛重喬河上乎逍遥</span><br/>
<span class='tline' id='l289' data-llen='5684:5708'>　消亦河上地名麃麃武貌喬者矛上勾以縣英英盡唯</span><br/>
<span class='tline' id='l290' data-llen='5708:5719'>　勾存也逍遥亦翺翔</span><br/>
<span class='tline' id='l291' data-llen='5719:5737'>清人在軸駟介陶陶左旋右抽中軍作好</span><br/>
<span class='tline' id='l292' data-llen='5737:5760'>　軸亦地名陶陶樂而自適也左旋右抽言在車左者</span><br/>
<span class='tline' id='l293' data-llen='5760:5783'>　旋車在車右者抽刄中軍作好言軍中惟游戲為樂</span><br/>
<span class='tline' id='l294' data-llen='5783:5806'>　而已　胡氏曰克有不臣之罪誅之可也愛惜其才</span><br/>
<span class='tline' id='l295' data-llen='5806:5833'><a onclick="displayPageImage('KR1c0033', 'WYG', '004-17a' );" name="004-17a" class="pb">[004-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5833:5856'>　以禮馭之亦可也烏可假以兵權委之境上坐觀其</span><br/>
<span class='tline' id='l297' data-llen='5856:5877'>　離散而莫卹乎春秋書曰鄭棄其師罪之深矣</span><br/>
<span class='tline' id='l298' data-llen='5877:5881'>羔裘</span><br/>
<span class='tline' id='l299' data-llen='5881:5891'>　羙其大夫之詩也</span><br/>
<span class='tline' id='l300' data-llen='5891:5909'>羔裘如濡洵直且侯彼其之子舎命不渝</span><br/>
<span class='tline' id='l301' data-llen='5909:5932'>　三章皆賦也羔裘者大夫之服如濡潤澤也洵直且</span><br/>
<span class='tline' id='l302' data-llen='5932:5955'>　侯言服此羔裘者情直而美也彼其之子言彼人也</span><br/>
<span class='tline' id='l303' data-llen='5955:5973'>　舍命不渝言其止于命分不變其心也</span><br/>
<span class='tline' id='l304' data-llen='5973:6000'><a onclick="displayPageImage('KR1c0033', 'WYG', '004-17b' );" name="004-17b" class="pb">[004-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6000:6018'>羔裘豹飾孔武有力彼其之子邦之司直</span><br/>
<span class='tline' id='l306' data-llen='6018:6041'>　豹飾以豹皮為飾也孔武有力甚武而勇也邦之司</span><br/>
<span class='tline' id='l307' data-llen='6041:6053'>　直乃主張直道之臣也</span><br/>
<span class='tline' id='l308' data-llen='6053:6071'>羔裘晏兮三英粲兮彼其之子邦之彦兮</span><br/>
<span class='tline' id='l309' data-llen='6071:6094'>　晏者服此裘而安然處也粲者裘上之飾爛然而鮮</span><br/>
<span class='tline' id='l310' data-llen='6094:6107'>　明但三英之制未有考耳</span><br/>
<span class='tline' id='l311' data-llen='6107:6112'>遵大路</span><br/>
<span class='tline' id='l312' data-llen='6112:6125'>　滛婦留其所與私者之辭</span><br/>
<span class='tline' id='l313' data-llen='6125:6152'><a onclick="displayPageImage('KR1c0033', 'WYG', '004-18a' );" name="004-18a" class="pb">[004-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6152:6172'>遵大路兮掺執子之袪兮無我惡兮不寁故也</span><br/>
<span class='tline' id='l315' data-llen='6172:6195'>　賦也男子遵大路而去婦人留之曰擥其袪不實説</span><br/>
<span class='tline' id='l316' data-llen='6195:6215'>　也言與我故舊不可速去寁者速辭夫之意</span><br/>
<span class='tline' id='l317' data-llen='6215:6235'>遵大路兮掺執子之手兮無我魗兮不寁好也</span><br/>
<span class='tline' id='l318' data-llen='6235:6251'>　無我魗無以我為醜也好情好也</span><br/>
<span class='tline' id='l319' data-llen='6251:6257'>女曰雞鳴</span><br/>
<span class='tline' id='l320' data-llen='6257:6269'>　賢夫婦相警戒之詩也</span><br/>
<span class='tline' id='l321' data-llen='6269:6292'>女曰雞鳴士曰昧旦子興視夜明星有爛將翺將翔弋</span><br/>
<span class='tline' id='l322' data-llen='6292:6319'><a onclick="displayPageImage('KR1c0033', 'WYG', '004-18b' );" name="004-18b" class="pb">[004-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6319:6324'>鳬與雁</span><br/>
<span class='tline' id='l324' data-llen='6324:6346'>　女曰雞鳴婦之警其夫也士曰昧旦夫若以不止</span><br/>
<span class='tline' id='l325' data-llen='6346:6370'>　於雞鳴矣子興視夜婦又語其夫起而視夜之何如明</span><br/>
<span class='tline' id='l326' data-llen='6370:6393'>　星有爛夫出視之言啟明之星爛然天果將明矣將</span><br/>
<span class='tline' id='l327' data-llen='6393:6416'>　翺將翔夫遂翺翔而徃也弋鳬與雁弋取鳬雁而歸</span><br/>
<span class='tline' id='l328' data-llen='6416:6430'>　也以生絲繫矢而射謂之弋</span><br/>
<span class='tline' id='l329' data-llen='6430:6453'>弋言加之與子宜之宜言飲酒與子偕老琴瑟在御莫</span><br/>
<span class='tline' id='l330' data-llen='6453:6458'>不静好</span><br/>
<span class='tline' id='l331' data-llen='6458:6485'><a onclick="displayPageImage('KR1c0033', 'WYG', '004-19a' );" name="004-19a" class="pb">[004-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6485:6508'>　弋言加之則射而中矣與子宜之言當烹之而調和</span><br/>
<span class='tline' id='l333' data-llen='6508:6531'>　得宜也宜言飲酒則以之飲宴琴瑟在御莫不静好</span><br/>
<span class='tline' id='l334' data-llen='6531:6554'>　言皷琴瑟以為樂也射者男子之所有事而士無故</span><br/>
<span class='tline' id='l335' data-llen='6554:6577'>　不去琴瑟此言弋鳬雁又言琴瑟葢皆丈夫之事也</span><br/>
<span class='tline' id='l336' data-llen='6577:6600'>知子之來之雜佩以贈之知子之順之雜佩以問之知</span><br/>
<span class='tline' id='l337' data-llen='6600:6611'>子之好之雜佩以報之</span><br/>
<span class='tline' id='l338' data-llen='6611:6634'>　婦愛其夫不徒飲酒相樂又欲其親賢友善故知子</span><br/>
<span class='tline' id='l339' data-llen='6634:6657'>　能致賢者之來又能順之好之則以雜佩報答而敦</span><br/>
<span class='tline' id='l340' data-llen='6657:6684'><a onclick="displayPageImage('KR1c0033', 'WYG', '004-19b' );" name="004-19b" class="pb">[004-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6684:6706'>　其好焉君子無故玉不去身故問遺必以佩玉也</span><br/>
<span class='tline' id='l342' data-llen='6706:6712'>有女同車</span><br/>
<span class='tline' id='l343' data-llen='6712:6721'>　男悦女之詩也</span><br/>
<span class='tline' id='l344' data-llen='6721:6744'>有女同車顔如舜華將翺將翔佩玉瓊琚彼羙孟姜洵</span><br/>
<span class='tline' id='l345' data-llen='6744:6749'>羙且都</span><br/>
<span class='tline' id='l346' data-llen='6749:6773'>　賦也舜華女之顔色似之也翺翔言其出逰而從容自</span><br/>
<span class='tline' id='l347' data-llen='6773:6796'>　得也女有佩玉又言姓字見其為貴富之女也洵美</span><br/>
<span class='tline' id='l348' data-llen='6796:6808'>　且都信羙而又閑雅也</span><br/>
<span class='tline' id='l349' data-llen='6808:6835'><a onclick="displayPageImage('KR1c0033', 'WYG', '004-20a' );" name="004-20a" class="pb">[004-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='6835:6858'>有女同行顔如舜英將翺將翔佩玉將將彼羙孟姜徳</span><br/>
<span class='tline' id='l351' data-llen='6858:6863'>音不忘</span><br/>
<span class='tline' id='l352' data-llen='6863:6878'>　舜英舜華之英也將將佩玉聲</span><br/>
<span class='tline' id='l353' data-llen='6878:6884'>山有扶蘇</span><br/>
<span class='tline' id='l354' data-llen='6884:6896'>　滛女戲其所私者之辭</span><br/>
<span class='tline' id='l355' data-llen='6896:6914'>山有扶蘇隰有荷華不見子都乃見狂且</span><br/>
<span class='tline' id='l356' data-llen='6914:6936'>　興也扶蘇小木子都羙士也狂者狂子也且語辭</span><br/>
<span class='tline' id='l357' data-llen='6936:6954'>山有橋松隰有游龍不見子充乃見狡童</span><br/>
<span class='tline' id='l358' data-llen='6954:6981'><a onclick="displayPageImage('KR1c0033', 'WYG', '004-20b' );" name="004-20b" class="pb">[004-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='6981:7004'>　橋喬同游龍水紅草也又名馬蓼生水澤中葉大而</span><br/>
<span class='tline' id='l360' data-llen='7004:7026'>　赤白色高丈餘子充亦羙士狡童狡獪之小兒也</span><br/>
<span class='tline' id='l361' data-llen='7026:7030'>蘀兮</span><br/>
<span class='tline' id='l362' data-llen='7030:7038'>　滛女之辭也</span><br/>
<span class='tline' id='l363' data-llen='7038:7056'>蘀兮蘀兮風其吹女叔兮伯兮倡予和女</span><br/>
<span class='tline' id='l364' data-llen='7056:7079'>　興也蘀者木之稿葉也叔伯男子之字也蘀兮蘀兮</span><br/>
<span class='tline' id='l365' data-llen='7079:7102'>　則風其吹女矣叔兮伯兮女若能倡之以求于我則</span><br/>
<span class='tline' id='l366' data-llen='7102:7113'>　當和之以應于女矣</span><br/>
<span class='tline' id='l367' data-llen='7113:7140'><a onclick="displayPageImage('KR1c0033', 'WYG', '004-21a' );" name="004-21a" class="pb">[004-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7140:7158'>蘀兮蘀兮風其漂女叔兮伯兮倡予要女</span><br/>
<span class='tline' id='l369' data-llen='7158:7170'>　要者成也成其歡好也</span><br/>
<span class='tline' id='l370' data-llen='7170:7174'>狡童</span><br/>
<span class='tline' id='l371' data-llen='7174:7187'>　滛女見絶而戲其人之辭</span><br/>
<span class='tline' id='l372' data-llen='7187:7208'>彼狡童兮不與我言兮維子之故使我不能飡兮</span><br/>
<span class='tline' id='l373' data-llen='7208:7231'>　賦也彼狡童之不與我言是棄絶我也然豈以爾棄</span><br/>
<span class='tline' id='l374' data-llen='7231:7254'>　絶我而不能飡乎言悦已者衆爾之不至亦不憂也</span><br/>
<span class='tline' id='l375' data-llen='7254:7275'>彼狡童兮不與我食兮維子之故使我不能息兮</span><br/>
<span class='tline' id='l376' data-llen='7275:7302'><a onclick="displayPageImage('KR1c0033', 'WYG', '004-21b' );" name="004-21b" class="pb">[004-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7302:7324'>　不與我食不與我同飲食也不能息不能安寢也</span><br/>
<span class='tline' id='l378' data-llen='7324:7328'>褰裳</span><br/>
<span class='tline' id='l379' data-llen='7328:7335'>　滛奔之辭</span><br/>
<span class='tline' id='l380' data-llen='7335:7358'>子恵思我褰裳渉溱子不我思豈無他人狂童之狂也</span><br/>
<span class='tline' id='l381' data-llen='7358:7361'>且</span><br/>
<span class='tline' id='l382' data-llen='7361:7383'>　賦也言子恵然而思我則我當褰裳而渉溱以從</span><br/>
<span class='tline' id='l383' data-llen='7383:7406'>　于子若不思我豈無他人之可從而必於子思念無</span><br/>
<span class='tline' id='l384' data-llen='7406:7419'>　常真狂童也哉且者語辭</span><br/>
<span class='tline' id='l385' data-llen='7419:7446'><a onclick="displayPageImage('KR1c0033', 'WYG', '004-22a' );" name="004-22a" class="pb">[004-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='7446:7468'>子恵思我褰裳渉洧子不我思豈無他士狂童之狂</span><br/>
<span class='tline' id='l387' data-llen='7468:7472'>也且</span><br/>
<span class='tline' id='l388' data-llen='7472:7495'>　溱洧皆鄭水然二水一出桂陽一出潁陽東南其相</span><br/>
<span class='tline' id='l389' data-llen='7495:7518'>　去稍逺以此觀之知滛奔之詩多時人所作若以為</span><br/>
<span class='tline' id='l390' data-llen='7518:7538'>　其人之自作則豈有既渉溱而又渉洧者乎</span><br/>
<span class='tline' id='l391' data-llen='7538:7541'>丰</span><br/>
<span class='tline' id='l392' data-llen='7541:7548'>　滛奔之詩</span><br/>
<span class='tline' id='l393' data-llen='7548:7564'>子之丰兮俟我乎巷兮悔子不送兮</span><br/>
<span class='tline' id='l394' data-llen='7564:7591'><a onclick="displayPageImage('KR1c0033', 'WYG', '004-22b' );" name="004-22b" class="pb">[004-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='7591:7614'>　四章皆賦也滛亂之俗昏姻不以禮女自擇男子而</span><br/>
<span class='tline' id='l396' data-llen='7614:7637'>　嫁之曰子之丰者言男之丰滿也俟乎巷男子先求</span><br/>
<span class='tline' id='l397' data-llen='7637:7659'>　之也悔不送先疑之而後恱之故悔其不送之也</span><br/>
<span class='tline' id='l398' data-llen='7659:7675'>子之昌兮俟我乎堂兮悔予不將兮</span><br/>
<span class='tline' id='l399' data-llen='7675:7698'>　子之昌者男子之盛壯也俟乎堂者男先求之至女</span><br/>
<span class='tline' id='l400' data-llen='7698:7721'>　之堂也將亦送也此二章皆言來昏之始女愆期也</span><br/>
<span class='tline' id='l401' data-llen='7721:7739'>衣錦褧衣裳錦褧裳叔兮伯兮駕予與行</span><br/>
<span class='tline' id='l402' data-llen='7739:7762'>　錦衣錦裳服之羙于中者褧衣褧裳服之襲于外者</span><br/>
<span class='tline' id='l403' data-llen='7762:7789'><a onclick="displayPageImage('KR1c0033', 'WYG', '004-23a' );" name="004-23a" class="pb">[004-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='7789:7812'>　女自言衣服羙而且備其嫁易矣叔兮伯兮字呼其</span><br/>
<span class='tline' id='l405' data-llen='7812:7835'>　男子愛之故敬之也駕予與行言以其車來與之偕</span><br/>
<span class='tline' id='l406' data-llen='7835:7845'>　行葢令其親迎也</span><br/>
<span class='tline' id='l407' data-llen='7845:7863'>裳錦褧裳衣錦褧衣叔兮伯兮駕予與歸</span><br/>
<span class='tline' id='l408' data-llen='7863:7883'>　與歸者與之偕歸後二章又言親迎禮成也</span><br/>
<span class='tline' id='l409' data-llen='7883:7889'>東門之墠</span><br/>
<span class='tline' id='l410' data-llen='7889:7898'>　男慕女之辭也</span><br/>
<span class='tline' id='l411' data-llen='7898:7916'>東門之墠茹藘在坂其室則邇其人甚逺</span><br/>
<span class='tline' id='l412' data-llen='7916:7943'><a onclick="displayPageImage('KR1c0033', 'WYG', '004-23b' );" name="004-23b" class="pb">[004-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='7943:7966'>　賦也東門之墠言城之東門有墠除其地而平坦者</span><br/>
<span class='tline' id='l414' data-llen='7966:7989'>　也茹藘茜草可染絳者坂陂也又澤之障曰坂門之</span><br/>
<span class='tline' id='l415' data-llen='7989:8012'>　傍有墠墠之外有坂坂之上有草識女之所居也室</span><br/>
<span class='tline' id='l416' data-llen='8012:8023'>　邇人逺歎見之難也</span><br/>
<span class='tline' id='l417' data-llen='8023:8041'>東門之栗有踐家室豈不爾思子不我即</span><br/>
<span class='tline' id='l418' data-llen='8041:8064'>　門之傍有栗樹栗樹之下有成行列之家室亦識女</span><br/>
<span class='tline' id='l419' data-llen='8064:8087'>　之所居也子不我即言思慕之切恨其不來就我也</span><br/>
<span class='tline' id='l420' data-llen='8087:8091'>風雨</span><br/>
<span class='tline' id='l421' data-llen='8091:8118'><a onclick="displayPageImage('KR1c0033', 'WYG', '004-24a' );" name="004-24a" class="pb">[004-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8118:8134'>　淫奔之女見所期之人而心恱也</span><br/>
<span class='tline' id='l423' data-llen='8134:8152'>風雨淒淒雞鳴喈喈既見君子云胡不夷</span><br/>
<span class='tline' id='l424' data-llen='8152:8175'>　賦也淒淒寒凉之氣喈喈雞鳴之聲風且雨淒淒然</span><br/>
<span class='tline' id='l425' data-llen='8175:8198'>　也雞猶守時而鳴喈喈然也既見君子云胡不夷者</span><br/>
<span class='tline' id='l426' data-llen='8198:8221'>　夷平也當此風雨晦㝠之時而見所期之人我心云</span><br/>
<span class='tline' id='l427' data-llen='8221:8228'>　何不平耶</span><br/>
<span class='tline' id='l428' data-llen='8228:8246'>風雨瀟瀟雞鳴膠膠既見君子云胡不瘳</span><br/>
<span class='tline' id='l429' data-llen='8246:8269'>　瀟瀟風雨聲膠膠猶喈喈也瘳病也言未見君子積</span><br/>
<span class='tline' id='l430' data-llen='8269:8296'><a onclick="displayPageImage('KR1c0033', 'WYG', '004-24b' );" name="004-24b" class="pb">[004-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='8296:8307'>　思至病至此而愈也</span><br/>
<span class='tline' id='l432' data-llen='8307:8325'>風雨如晦雞鳴不已既見君子云胡不喜</span><br/>
<span class='tline' id='l433' data-llen='8325:8346'>　晦昏也已止也胡不喜者至此而恱徴于色也</span><br/>
<span class='tline' id='l434' data-llen='8346:8350'>子衿</span><br/>
<span class='tline' id='l435' data-llen='8350:8359'>　亦淫奔之詩也</span><br/>
<span class='tline' id='l436' data-llen='8359:8378'>青青子衿悠悠我心縱我不往子寜不嗣音</span><br/>
<span class='tline' id='l437' data-llen='8378:8401'>　三章皆賦也青青純緣色也禮父母在衣純以青衿</span><br/>
<span class='tline' id='l438' data-llen='8401:8424'>　領也悠悠思之長也言子衣青青之衿我之思悠悠</span><br/>
<span class='tline' id='l439' data-llen='8424:8451'><a onclick="displayPageImage('KR1c0033', 'WYG', '004-25a' );" name="004-25a" class="pb">[004-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='8451:8474'>　矣嗣續也音問也言我縱不往女曽不傳聲問我盖</span><br/>
<span class='tline' id='l441' data-llen='8474:8482'>　責其忘已耳</span><br/>
<span class='tline' id='l442' data-llen='8482:8500'>青青子佩悠悠我思縱我不往子寜不来</span><br/>
<span class='tline' id='l443' data-llen='8500:8523'>　佩玉佩也士佩瓀珉而青組綬不来者言不一来也</span><br/>
<span class='tline' id='l444' data-llen='8523:8541'>挑兮達兮在城闕兮一日不見如三月兮</span><br/>
<span class='tline' id='l445' data-llen='8541:8562'>　挑輕獧皃達放恣也一日三月者言思之甚也</span><br/>
<span class='tline' id='l446' data-llen='8562:8567'>揚之水</span><br/>
<span class='tline' id='l447' data-llen='8567:8575'>　淫者相謂也</span><br/>
<span class='tline' id='l448' data-llen='8575:8602'><a onclick="displayPageImage('KR1c0033', 'WYG', '004-25b' );" name="004-25b" class="pb">[004-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='8602:8625'>揚之水不流束楚終鮮兄弟維子與女無信人之言人</span><br/>
<span class='tline' id='l450' data-llen='8625:8630'>實迋女</span><br/>
<span class='tline' id='l451' data-llen='8630:8653'>　興也兄弟婚姻之稱予女男女自相謂也迋誑也誡</span><br/>
<span class='tline' id='l452' data-llen='8653:8669'>　以無信人言謂他人實欺誑女耳</span><br/>
<span class='tline' id='l453' data-llen='8669:8692'>揚之水不流束薪終鮮兄弟維予二人無信人之言人</span><br/>
<span class='tline' id='l454' data-llen='8692:8697'>實不信</span><br/>
<span class='tline' id='l455' data-llen='8697:8715'>　人實不信以他人之言皆無實之言也</span><br/>
<span class='tline' id='l456' data-llen='8715:8721'>出其東門</span><br/>
<span class='tline' id='l457' data-llen='8721:8748'><a onclick="displayPageImage('KR1c0033', 'WYG', '004-26a' );" name="004-26a" class="pb">[004-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='8748:8770'>　人見淫奔之女而言其安分自樂無外慕之意也</span><br/>
<span class='tline' id='l459' data-llen='8770:8793'>出其東門有女如雲雖則如雲匪我思存縞衣綦巾聊</span><br/>
<span class='tline' id='l460' data-llen='8793:8798'>樂我員</span><br/>
<span class='tline' id='l461' data-llen='8798:8821'>　賦也有女如雲盖淫蕩之女結伴逰戲美而且多也</span><br/>
<span class='tline' id='l462' data-llen='8821:8844'>　匪我思存言己之存想不在于是也縞衣綦巾聊樂</span><br/>
<span class='tline' id='l463' data-llen='8844:8867'>　我員縞衣者衣之黒白色綦巾者艾色之巾乃女服</span><br/>
<span class='tline' id='l464' data-llen='8867:8890'>　之貧陋者員與云同語辭也梁鴻見其妻孟光服作</span><br/>
<span class='tline' id='l465' data-llen='8890:8913'>　事之服喜曰真梁鴻妻也此人者不以美色為恱而</span><br/>
<span class='tline' id='l466' data-llen='8913:8940'><a onclick="displayPageImage('KR1c0033', 'WYG', '004-26b' );" name="004-26b" class="pb">[004-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='8940:8956'>　以陋妻為恱亦可謂有志操者矣</span><br/>
<span class='tline' id='l468' data-llen='8956:8979'>出其闉都有女如荼雖則如荼匪我思且縞衣茹藘聊</span><br/>
<span class='tline' id='l469' data-llen='8979:8984'>可與娛</span><br/>
<span class='tline' id='l470' data-llen='8984:9007'>　闉者曲城又曰城内重門也都者城上之䑓即今之</span><br/>
<span class='tline' id='l471' data-llen='9007:9030'>　當門䑓也荼茅華輕白可愛茹藘可染絳故以名衣</span><br/>
<span class='tline' id='l472' data-llen='9030:9047'>　服之色聊可與娛言夫婦相娛樂也</span><br/>
<span class='tline' id='l473' data-llen='9047:9053'>野有蔓草</span><br/>
<span class='tline' id='l474' data-llen='9053:9066'>　男女相遇于草野之詩也</span><br/>
<span class='tline' id='l475' data-llen='9066:9093'><a onclick="displayPageImage('KR1c0033', 'WYG', '004-27a' );" name="004-27a" class="pb">[004-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='9093:9116'>野有蔓草零露漙兮有美一人清揚婉兮邂逅相遇適</span><br/>
<span class='tline' id='l477' data-llen='9116:9121'>我願兮</span><br/>
<span class='tline' id='l478' data-llen='9121:9144'>　賦而興也清揚婉兮眉目之間婉然而美也邂逅相</span><br/>
<span class='tline' id='l479' data-llen='9144:9162'>　遇不期而㑹也適我願兮遂所願欲也</span><br/>
<span class='tline' id='l480' data-llen='9162:9185'>野有蔓草零露瀼瀼有美一人婉如清揚邂逅相遇與</span><br/>
<span class='tline' id='l481' data-llen='9185:9190'>子偕臧</span><br/>
<span class='tline' id='l482' data-llen='9190:9212'>　與子偕臧言各得所欲也曰子者為女恱男之辭</span><br/>
<span class='tline' id='l483' data-llen='9212:9216'>溱洧</span><br/>
<span class='tline' id='l484' data-llen='9216:9243'><a onclick="displayPageImage('KR1c0033', 'WYG', '004-27b' );" name="004-27b" class="pb">[004-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='9243:9255'>　此詩亦叙淫奔者之辭</span><br/>
<span class='tline' id='l486' data-llen='9255:9278'>溱與洧方渙渙兮士與女方秉蕳兮女曰觀乎士曰既</span><br/>
<span class='tline' id='l487' data-llen='9278:9301'>且且往觀乎洧之外洵訏且樂維士與女伊其相謔贈</span><br/>
<span class='tline' id='l488' data-llen='9301:9307'>之以勺藥</span><br/>
<span class='tline' id='l489' data-llen='9307:9330'>　二章皆賦而興也溱與洧方渙渙兮言水當春水解</span><br/>
<span class='tline' id='l490' data-llen='9330:9353'>　而散流也士與女方秉蕳兮蕳即蘭也生澤畔似澤</span><br/>
<span class='tline' id='l491' data-llen='9353:9376'>　蘭員莖白華紫萼八月華又名香水蘭澤蘭則方莖</span><br/>
<span class='tline' id='l492' data-llen='9376:9399'>　蘭之澤可作膏塗髪鄭俗以上已采蘭水上以祓除</span><br/>
<span class='tline' id='l493' data-llen='9399:9426'><a onclick="displayPageImage('KR1c0033', 'WYG', '004-28a' );" name="004-28a" class="pb">[004-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='9426:9449'>　不祥故士女皆秉持之女曰觀乎士曰既且且語辭</span><br/>
<span class='tline' id='l495' data-llen='9449:9472'>　盖女邀士以往士樂從也洵訏且樂言洧水之外信</span><br/>
<span class='tline' id='l496' data-llen='9472:9495'>　寛大而可樂也伊其相謔贈之以勺藥言士女錯雜</span><br/>
<span class='tline' id='l497' data-llen='9495:9514'>　相與謔浪且以勺藥為贈而結厚恩情也</span><br/>
<span class='tline' id='l498' data-llen='9514:9537'>溱與洧瀏其清矣士與女殷其盈矣女曰觀乎士曰既</span><br/>
<span class='tline' id='l499' data-llen='9537:9560'>且且往觀乎洧之外洵訏且樂維士與女伊其将謔贈</span><br/>
<span class='tline' id='l500' data-llen='9560:9573'>之以勺藥<span class='krp-note'>将當/作相</span></span><br/>
<span class='tline' id='l501' data-llen='9573:9596'>　瀏其清矣言二水深而且清也殷其盈矣言士女之</span><br/>
<span class='tline' id='l502' data-llen='9596:9623'><a onclick="displayPageImage('KR1c0033', 'WYG', '004-28b' );" name="004-28b" class="pb">[004-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='9623:9646'>　集水濱者衆而盛也　傳曰鄭衛之樂皆為淫聲然</span><br/>
<span class='tline' id='l504' data-llen='9646:9669'>　衛詩二十有九而淫奔之詩纔四之一鄭詩二十有</span><br/>
<span class='tline' id='l505' data-llen='9669:9692'>　一而淫奔之詩已不翅七之五衛猶為男恱女之辭</span><br/>
<span class='tline' id='l506' data-llen='9692:9715'>　而鄭皆女惑男之語衛人猶多刺譏懲創之意而鄭</span><br/>
<span class='tline' id='l507' data-llen='9715:9738'>　人㡬于蕩然無復羞愧悔悟之萌是則鄭聲之淫有</span><br/>
<span class='tline' id='l508' data-llen='9738:9745'>　甚于衛也</span><br/>
<span class='tline' id='l509' data-llen='9745:9748'>　</span><br/>
<span class='tline' id='l510' data-llen='9748:9756'>　詩演義卷四</span><br/>
</p>
<p><br/>
</p>
  </div>
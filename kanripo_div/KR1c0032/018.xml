<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0032', 'WYG', '018-1a' );" name="018-1a" class="pb">[018-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　詩纘緒巻十八　　　　　元　劉玉汝　撰</span><br/>
<span class='tline' id='l10' data-llen='210:214'>魯頌</span><br/>
<span class='tline' id='l11' data-llen='214:237'>駉駉牡馬在坰之野薄言駉者有驈有皇有驪有黄以</span><br/>
<span class='tline' id='l12' data-llen='237:260'>車彭彭思無疆思馬斯臧　駉駉牡馬在坰之野薄言</span><br/>
<span class='tline' id='l13' data-llen='260:283'>駉者有騅有駓有騂有騏以車伾伾思無期思馬斯才</span><br/>
<span class='tline' id='l14' data-llen='283:306'>　駉駉牡馬在坰之野薄言駉者有驒有駱有駵有雒</span><br/>
<span class='tline' id='l15' data-llen='306:329'>以車繹繹思無斁思馬斯作　駉駉牡馬在坰之野薄</span><br/>
<span class='tline' id='l16' data-llen='329:355'><a onclick="displayPageImage('KR1c0032', 'WYG', '018-1b' );" name="018-1b" class="pb">[018-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='355:378'>言駉者有駰有騢有驔有魚以車袪袪思無邪思馬斯</span><br/>
<span class='tline' id='l18' data-llen='378:381'>徂</span><br/>
<span class='tline' id='l19' data-llen='381:405'>　𫝊謂閟宫一篇蓋僖公詩無疑則以前三詩未可必</span><br/>
<span class='tline' id='l20' data-llen='405:428'>　爲僖公故此僖公二字當作魯侯牧馬之盛然略舉</span><br/>
<span class='tline' id='l21' data-llen='428:451'>　而極盛自見於詠也舉牡則牝者未言也在坰則不</span><br/>
<span class='tline' id='l22' data-llen='451:474'>　在坰者未述也薄言則略言而未詳也舉所有之馬</span><br/>
<span class='tline' id='l23' data-llen='474:497'>　則馬有名而未數者不可勝數也而况無名而不足</span><br/>
<span class='tline' id='l24' data-llen='497:520'>　數者乎楚丘騋牝三千之句法本於此矣古人用馬</span><br/>
<span class='tline' id='l25' data-llen='520:546'><a onclick="displayPageImage('KR1c0032', 'WYG', '018-2a' );" name="018-2a" class="pb">[018-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='546:569'>　以駕車駕車爲馬之大用故此以駕車言能左右之</span><br/>
<span class='tline' id='l27' data-llen='569:592'>　曰以見馬之閑習也馬盛有力而徃來不絶矣然以</span><br/>
<span class='tline' id='l28' data-llen='592:615'>　健爲貴不健則雖盛有力而易乏心之所思牧馬之</span><br/>
<span class='tline' id='l29' data-llen='615:638'>　所本也所思雖無窮而不厭矣然以無邪爲主邪則</span><br/>
<span class='tline' id='l30' data-llen='638:661'>　所思皆非矣臧言徳才言才而又奮起矣然以善行</span><br/>
<span class='tline' id='l31' data-llen='661:684'>　爲至不善行則雖有徳有才不足稱也易乾爲馬坤</span><br/>
<span class='tline' id='l32' data-llen='684:701'>　爲牝馬乾曰天行健坤曰行地無疆</span><br/>
<span class='tline' id='l33' data-llen='701:724'>有駜有駜駜彼乗黄夙夜在公在公明明振振鷺鷺于</span><br/>
<span class='tline' id='l34' data-llen='724:750'><a onclick="displayPageImage('KR1c0032', 'WYG', '018-2b' );" name="018-2b" class="pb">[018-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='750:773'>下鼔咽咽醉言舞于胥樂兮　有駜有駜駜彼乗牡夙</span><br/>
<span class='tline' id='l36' data-llen='773:796'>夜在公在公飲酒振振鷺鷺于飛鼔咽咽醉言歸于胥</span><br/>
<span class='tline' id='l37' data-llen='796:819'>樂兮　有駜有駜駜彼乗駽夙夜在公在公載燕自今</span><br/>
<span class='tline' id='l38' data-llen='819:837'>以始歲其有君子有榖詒孫子于胥樂兮</span><br/>
<span class='tline' id='l39' data-llen='837:861'>　𫝊不言君臣蓋謂君燕飲臣而頌禱之可謂君燕其</span><br/>
<span class='tline' id='l40' data-llen='861:884'>　臣而臣禱其君亦可故所乗謂托興於君臣之馬皆</span><br/>
<span class='tline' id='l41' data-llen='884:907'>　可夙夜勤也而又辨治美其徳也勤而後燕飲也鷺</span><br/>
<span class='tline' id='l42' data-llen='907:930'>　鼔美其樂舞也末乃頌禱之辭有歲而無善以及人</span><br/>
<span class='tline' id='l43' data-llen='930:956'><a onclick="displayPageImage('KR1c0032', 'WYG', '018-3a' );" name="018-3a" class="pb">[018-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='956:979'>　是富而無教也歲歳有而無賢子孫亦非有道之長</span><br/>
<span class='tline' id='l45' data-llen='979:1002'>　有善則得所以處有歲之道善詒子孫則得所以處</span><br/>
<span class='tline' id='l46' data-llen='1002:1025'>　歲歲有之道矣此能感天休而又能盡人道者也以</span><br/>
<span class='tline' id='l47' data-llen='1025:1048'>　此爲禱至矣于胥樂兮美其燕飲之樂樂而至于有</span><br/>
<span class='tline' id='l48' data-llen='1048:1060'>　善詒後斯其爲樂大矣</span><br/>
<span class='tline' id='l49' data-llen='1060:1083'>思樂泮水薄采其芹魯侯戾止言觀其旂其旂茷茷鸞</span><br/>
<span class='tline' id='l50' data-llen='1083:1106'>聲噦噦無小無大從公于邁　思樂泮水薄采其藻魯</span><br/>
<span class='tline' id='l51' data-llen='1106:1129'>侯戾止其馬蹻蹻其馬蹻蹻其音昭昭載色載笑匪怒</span><br/>
<span class='tline' id='l52' data-llen='1129:1155'><a onclick="displayPageImage('KR1c0032', 'WYG', '018-3b' );" name="018-3b" class="pb">[018-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1155:1178'>伊教　思樂泮水薄采其茆魯侯戾止在泮飲酒既飲</span><br/>
<span class='tline' id='l54' data-llen='1178:1201'>㫖酒永錫難老順彼長道屈此羣醜　穆穆魯侯敬明</span><br/>
<span class='tline' id='l55' data-llen='1201:1224'>其徳敬慎威儀維民之則允文允武昭假烈祖靡有不</span><br/>
<span class='tline' id='l56' data-llen='1224:1247'>孝自求伊祜　明明魯侯克明其徳既作泮宫淮夷攸</span><br/>
<span class='tline' id='l57' data-llen='1247:1270'>服矯矯虎臣在泮獻馘淑問如臯陶在泮獻囚　濟濟</span><br/>
<span class='tline' id='l58' data-llen='1270:1293'>多士克廣徳心桓桓于征狄彼東南烝烝皇皇不吳不</span><br/>
<span class='tline' id='l59' data-llen='1293:1316'>揚不告于訩在泮獻功　角弓其觩束矢其搜戎車孔</span><br/>
<span class='tline' id='l60' data-llen='1316:1339'>博徒御無斁既克淮夷孔淑不逆式固爾猶淮夷卒獲</span><br/>
<span class='tline' id='l61' data-llen='1339:1365'><a onclick="displayPageImage('KR1c0032', 'WYG', '018-4a' );" name="018-4a" class="pb">[018-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1365:1388'>　翩彼飛鴞集于泮林食我桑黮懐我好音憬彼淮夷</span><br/>
<span class='tline' id='l63' data-llen='1388:1402'>來獻其琛元龜象齒大賂南金</span><br/>
<span class='tline' id='l64' data-llen='1402:1425'>　首章言侯將至而人皆樂從之次章言侯既至而人</span><br/>
<span class='tline' id='l65' data-llen='1425:1448'>　皆歎美之音謂聲譽歎美之聲既著而侯又能身教</span><br/>
<span class='tline' id='l66' data-llen='1448:1471'>　故人樂從而稱譽之者尤在於此蓋侯能身教斯不</span><br/>
<span class='tline' id='l67' data-llen='1471:1494'>　愧於泮宫矣三章言侯飲酒於泮政此詩所由作蓋</span><br/>
<span class='tline' id='l68' data-llen='1494:1517'>　因其飲酒而頌禱之也祝夀者多祈其老而夀今曰</span><br/>
<span class='tline' id='l69' data-llen='1517:1540'>　難老則常少而不老又永錫之以此則夀豈可量乎</span><br/>
<span class='tline' id='l70' data-llen='1540:1566'><a onclick="displayPageImage('KR1c0032', 'WYG', '018-4b' );" name="018-4b" class="pb">[018-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1566:1589'>　順彼衆人所共由之大道以服此魯國之羣衆衆豈</span><br/>
<span class='tline' id='l72' data-llen='1589:1612'>　有不服者乎慎儀者明徳之事也皆以敬爲主文武</span><br/>
<span class='tline' id='l73' data-llen='1612:1635'>　者昭假祖考於素者也昭假之際則以孝為主能敬</span><br/>
<span class='tline' id='l74' data-llen='1635:1658'>　能孝則修身奉先之道得矣有不足爲法於民而得</span><br/>
<span class='tline' id='l75' data-llen='1658:1681'>　福於已者乎此魯侯身教之本也允文含上在泮身</span><br/>
<span class='tline' id='l76' data-llen='1681:1704'>　教事允武含下服淮夷事四章五章言敬以明之則</span><br/>
<span class='tline' id='l77' data-llen='1704:1727'>　能明矣獻馘獻囚言将臣此克明故彼克廣徳之能</span><br/>
<span class='tline' id='l78' data-llen='1727:1749'>　感人如此于征既歸而獻功言士卒七章總言将</span><br/>
<span class='tline' id='l79' data-llen='1749:1775'><a onclick="displayPageImage('KR1c0032', 'WYG', '018-5a' );" name="018-5a" class="pb">[018-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1775:1798'>　帥士卒戎車將臣也徒御士卒也孔淑不逆固猶卒</span><br/>
<span class='tline' id='l81' data-llen='1798:1821'>　獲雖聖人制夷服逺之道不過於此矣前以兵服此</span><br/>
<span class='tline' id='l82' data-llen='1821:1844'>　于篇末言作泮以徳服故淮夷貢琛而心服矣好音</span><br/>
<span class='tline' id='l83' data-llen='1844:1858'>　謂徳音承上明徳廣徳而言</span><br/>
<span class='tline' id='l84' data-llen='1858:1881'>閟宫有侐實實枚枚赫赫姜嫄其徳不回上帝是依無</span><br/>
<span class='tline' id='l85' data-llen='1881:1904'>災無害彌月不遲是生后稷降之百福黍稷重穋稙稺</span><br/>
<span class='tline' id='l86' data-llen='1904:1927'>菽麥奄有下國俾民稼穡有稷有黍有稻有秬奄有下</span><br/>
<span class='tline' id='l87' data-llen='1927:1950'>土纘禹之緒　后稷之孫實維大王居岐之陽實始翦</span><br/>
<span class='tline' id='l88' data-llen='1950:1976'><a onclick="displayPageImage('KR1c0032', 'WYG', '018-5b' );" name="018-5b" class="pb">[018-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1976:1999'>商至于文武纘大王之緒致天之届于牧之野無貳無</span><br/>
<span class='tline' id='l90' data-llen='1999:2022'>虞上帝臨女敦商之旅克咸厥功王曰叔父建爾元子</span><br/>
<span class='tline' id='l91' data-llen='2022:2045'>俾侯于魯大啓爾宇爲周室輔　乃命魯公俾侯于東</span><br/>
<span class='tline' id='l92' data-llen='2045:2068'>錫之山川土田附庸周公之孫莊公之子龍旂承祀六</span><br/>
<span class='tline' id='l93' data-llen='2068:2091'>轡耳耳春秋匪解享祀不忒皇皇后帝皇祖后稷享以</span><br/>
<span class='tline' id='l94' data-llen='2091:2114'>騂犧是饗是宜降福既多周公皇祖亦其福女　秋而</span><br/>
<span class='tline' id='l95' data-llen='2114:2137'>載嘗夏而楅衡白牡騂剛犧尊將將毛炰胾羮籩豆大</span><br/>
<span class='tline' id='l96' data-llen='2137:2160'>房萬舞洋洋孝孫有慶俾爾熾而昌俾爾夀而臧保彼</span><br/>
<span class='tline' id='l97' data-llen='2160:2186'><a onclick="displayPageImage('KR1c0032', 'WYG', '018-6a' );" name="018-6a" class="pb">[018-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2186:2209'>東方魯邦是常不虧不崩不震不騰三夀作朋如岡如</span><br/>
<span class='tline' id='l99' data-llen='2209:2232'>陵　公車千乗朱英緑縢二矛重弓公徒三萬貝胄朱</span><br/>
<span class='tline' id='l100' data-llen='2232:2255'>綅烝徒増増戎狄是膺荆舒是懲則莫我敢承俾爾昌</span><br/>
<span class='tline' id='l101' data-llen='2255:2278'>而熾俾爾夀而富黄髪台背夀胥與試俾爾昌而大俾</span><br/>
<span class='tline' id='l102' data-llen='2278:2301'>爾耆而艾萬有千嵗眉夀無有害　泰山巖巖魯邦所</span><br/>
<span class='tline' id='l103' data-llen='2301:2324'>詹奄有龜蒙遂荒大東至于海邦淮夷來同莫不率從</span><br/>
<span class='tline' id='l104' data-llen='2324:2347'>魯侯之功　保有鳬繹遂荒徐宅至于海邦淮夷蠻貊</span><br/>
<span class='tline' id='l105' data-llen='2347:2370'>及彼南夷莫不率從莫敢不諾魯侯是若　天錫公純</span><br/>
<span class='tline' id='l106' data-llen='2370:2396'><a onclick="displayPageImage('KR1c0032', 'WYG', '018-6b' );" name="018-6b" class="pb">[018-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2396:2419'>嘏眉夀保魯居常與許復周公之宇魯侯燕喜令妻夀</span><br/>
<span class='tline' id='l108' data-llen='2419:2442'>母宜大夫庶士邦國是有既多受祉黄髪兒齒　徂來</span><br/>
<span class='tline' id='l109' data-llen='2442:2465'>之松新甫之柏是斷是度是尋是尺松桷有舄路寢孔</span><br/>
<span class='tline' id='l110' data-llen='2465:2484'>碩新廟奕奕奚斯所作孔曼且碩萬民是若</span><br/>
<span class='tline' id='l111' data-llen='2484:2508'>　愚按𫝊云魯頌獨閟宫一詩爲僖公詩無疑今從傳</span><br/>
<span class='tline' id='l112' data-llen='2508:2531'>　說則閟宫前三詩安知非僖公以前詩乎僖公之前</span><br/>
<span class='tline' id='l113' data-llen='2531:2554'>　伯禽之後魯豈皆無賢君歟又泮水舊以爲頌僖公</span><br/>
<span class='tline' id='l114' data-llen='2554:2577'>　故與閟宫言服淮夷事皆以爲願望僖公之辭可也</span><br/>
<span class='tline' id='l115' data-llen='2577:2603'><a onclick="displayPageImage('KR1c0032', 'WYG', '018-7a' );" name="018-7a" class="pb">[018-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2603:2626'>　今泮水既未見爲僖公詩則自伯禽以後至於僖公</span><br/>
<span class='tline' id='l117' data-llen='2626:2649'>　之前豈其淮夷始終未嘗有一日服從中國之迹乎</span><br/>
<span class='tline' id='l118' data-llen='2649:2672'>　故愚不能無疑嘗讀史記魯世家載孝公之事若有</span><br/>
<span class='tline' id='l119' data-llen='2672:2695'>　與泮水詩合者竊以爲泮水一詩魯人頌孝公之詩</span><br/>
<span class='tline' id='l120' data-llen='2695:2719'>　歟周宣王伐魯問為魯後者樊穆仲曰懿公弟稱肅恭</span><br/>
<span class='tline' id='l121' data-llen='2719:2742'>　明神順事耆老賦政行刑必問於遺訓而咨於故實</span><br/>
<span class='tline' id='l122' data-llen='2742:2765'>　不干所問不犯所知王曰然則能訓治其民矣乃立</span><br/>
<span class='tline' id='l123' data-llen='2765:2788'>　爲魯侯是爲孝公今泮水言魯侯至泮而飲酒是養</span><br/>
<span class='tline' id='l124' data-llen='2788:2814'><a onclick="displayPageImage('KR1c0032', 'WYG', '018-7b' );" name="018-7b" class="pb">[018-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2814:2837'>　老乞言也其能問遺訓咨故實可見昭假烈祖敬恭</span><br/>
<span class='tline' id='l126' data-llen='2837:2860'>　明神也淑問如皐陶行刑也桓桓于征賦政也獻囚</span><br/>
<span class='tline' id='l127' data-llen='2860:2883'>　獻功而在泮亦必問咨而行之矣載色載笑匪怒伊</span><br/>
<span class='tline' id='l128' data-llen='2883:2906'>　教豈非能訓治其民者乎孝公終諡爲孝又豈非以</span><br/>
<span class='tline' id='l129' data-llen='2906:2929'>　靡有不孝之故歟又按常武宣王親征淮夷而徐方</span><br/>
<span class='tline' id='l130' data-llen='2929:2952'>　來其征徐方魯必帥師以從前乎孝公伯禽伐淮夷</span><br/>
<span class='tline' id='l131' data-llen='2952:2975'>　後乎孝公僖公從齊桓伐淮夷安有宣王親征有功</span><br/>
<span class='tline' id='l132' data-llen='2975:2998'>　而魯不與乎又况孝公賢而適當其時則伐淮夷而</span><br/>
<span class='tline' id='l133' data-llen='2998:3024'><a onclick="displayPageImage('KR1c0032', 'WYG', '018-8a' );" name="018-8a" class="pb">[018-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3024:3047'>　淮夷服魯人以是美其君不爲過矣以此觀之泮水</span><br/>
<span class='tline' id='l135' data-llen='3047:3070'>　所言似皆是實事似未可與閟宫無其事而願之者</span><br/>
<span class='tline' id='l136' data-llen='3070:3093'>　例視也又頌禱其君之福徳者雅體也竊意魯人之</span><br/>
<span class='tline' id='l137' data-llen='3093:3116'>　意其初蓋取雅中之頌體以美其君故名其詩而謂</span><br/>
<span class='tline' id='l138' data-llen='3116:3139'>　之頌非擬周頌也故其詩體非周頌視雅體亦不純</span><br/>
<span class='tline' id='l139' data-llen='3139:3162'>　蓋其意専以頌美爲主觀其首詩有頌而無禱最可</span><br/>
<span class='tline' id='l140' data-llen='3162:3185'>　信其次三詩皆頌多而禱少如泮水一詩最近雅體</span><br/>
<span class='tline' id='l141' data-llen='3185:3208'>　舊說禱頌多少以愚觀之其中禱辭惟永錫三言孔</span><br/>
<span class='tline' id='l142' data-llen='3208:3234'><a onclick="displayPageImage('KR1c0032', 'WYG', '018-8b' );" name="018-8b" class="pb">[018-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3234:3257'>　淑四言而已前後皆頌辭也若頌不勝禱恐非魯頌</span><br/>
<span class='tline' id='l144' data-llen='3257:3280'>　之體亦豈魯人名頌之本意哉蓋頌本欲效雅惟以</span><br/>
<span class='tline' id='l145' data-llen='3280:3303'>　天子嘗賜之樂又不采其詩遂假頌之名名其詩以</span><br/>
<span class='tline' id='l146' data-llen='3303:3322'>　是尊魯而美其名然僭名之罪容得逃乎</span><br/>
<span class='tline' id='l147' data-llen='3322:3345'>　首序作詩本意只二句下文即推本魯事至末章方</span><br/>
<span class='tline' id='l148' data-llen='3345:3368'>　與首句相應又是一體前三章純是頌辭至第三章</span><br/>
<span class='tline' id='l149' data-llen='3368:3391'>　末降福福女方爲禱辭四章五章皆前頌後禱前美</span><br/>
<span class='tline' id='l150' data-llen='3391:3414'>　其祭祀後美其軍旅與棫樸奉璋六師意同齊桓伐</span><br/>
<span class='tline' id='l151' data-llen='3414:3440'><a onclick="displayPageImage('KR1c0032', 'WYG', '018-9a' );" name="018-9a" class="pb">[018-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3440:3463'>　楚而以美其君亦頌辭也兩章俾爾之下方爲禱辭</span><br/>
<span class='tline' id='l153' data-llen='3463:3486'>　六七二章亦前頌後禱二山魯國所有大東海邦淮</span><br/>
<span class='tline' id='l154' data-llen='3486:3509'>　夷南夷魯君所無所有爲頌所無爲禱合二章則前</span><br/>
<span class='tline' id='l155' data-llen='3509:3532'>　以泰山起辭中語相對後以莫敢二句結亦是一體</span><br/>
<span class='tline' id='l156' data-llen='3532:3555'>　首述先王次稱大祭禮樂末又效商頌蓋用成王尊</span><br/>
<span class='tline' id='l157' data-llen='3555:3578'>　魯之意而不知非所以爲尊也八章禱中有頌末乃</span><br/>
<span class='tline' id='l158' data-llen='3578:3599'>　頌修廟以終首句之意一篇始終皆頌多於禱</span><br/>
<span class='tline' id='l159' data-llen='3599:3603'>商頌</span><br/>
<span class='tline' id='l160' data-llen='3603:3629'><a onclick="displayPageImage('KR1c0032', 'WYG', '018-9b' );" name="018-9b" class="pb">[018-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3629:3652'>猗與那與置我鞉鼔奏鼓簡簡衎我烈祖湯孫奏假綏</span><br/>
<span class='tline' id='l162' data-llen='3652:3675'>我思成鞉鼓淵淵嘒嘒管聲既和且平依我磬聲於赫</span><br/>
<span class='tline' id='l163' data-llen='3675:3698'>湯孫穆穆厥聲庸鼓有斁萬舞有奕我有嘉客亦不夷</span><br/>
<span class='tline' id='l164' data-llen='3698:3721'>懌自古在昔先民有作温恭朝夕執事有恪顧予烝嘗</span><br/>
<span class='tline' id='l165' data-llen='3721:3727'>湯孫之將</span><br/>
<span class='tline' id='l166' data-llen='3727:3750'>　商人尚聲故首發歎嗟亦尚聲之意也此下即述奉</span><br/>
<span class='tline' id='l167' data-llen='3750:3773'>　祭之樂先置後奏未祭時樂也和平穆穆正祭之樂</span><br/>
<span class='tline' id='l168' data-llen='3773:3796'>　也萬舞陳庭祭畢之樂也始終爲敘樂舞尚聲之意</span><br/>
<span class='tline' id='l169' data-llen='3796:3823'><a onclick="displayPageImage('KR1c0032', 'WYG', '018-10a' );" name="018-10a" class="pb">[018-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3823:3846'>　可知自古至末皆敘奉祭之敬商稱湯孫武丁孫子</span><br/>
<span class='tline' id='l171' data-llen='3846:3869'>　周稱曾孫稱孝子成王稱小子商質周文也　此詩</span><br/>
<span class='tline' id='l172' data-llen='3869:3893'>　有二意𫝊引記以爲樂三闋然後出迎牲如此則此</span><br/>
<span class='tline' id='l173' data-llen='3893:3916'>　詩即樂三闋所奏之詩按記言有虞氏尚氣商人尚</span><br/>
<span class='tline' id='l174' data-llen='3916:3939'>　聲周人尚臭商人尚聲者謂於未迎牲之前以聲音</span><br/>
<span class='tline' id='l175' data-llen='3939:3962'>　詔告於天地之間也若於此奏此詩則詩意當是備</span><br/>
<span class='tline' id='l176' data-llen='3962:3985'>　道其祭始中終之盛樂以達吾自古在昔之敬恭庶</span><br/>
<span class='tline' id='l177' data-llen='3985:4008'>　幾湯知爲湯孫之將蓋先以此聲此意告神於陰陽</span><br/>
<span class='tline' id='l178' data-llen='4008:4035'><a onclick="displayPageImage('KR1c0032', 'WYG', '018-10b' );" name="018-10b" class="pb">[018-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4035:4059'>　之間而求其降也𫝊又引舊說以爲祀湯之樂如此</span><br/>
<span class='tline' id='l180' data-llen='4059:4082'>　則此詩乃正祭所奏之詩詩意當以奏假思成爲重</span><br/>
<span class='tline' id='l181' data-llen='4082:4106'>　而終之以所𫝊之恭庶幾湯歆我湯孫之將蓋當祭</span><br/>
<span class='tline' id='l182' data-llen='4106:4129'>　時述此聲此意而欲湯之享之也二意不同而有先</span><br/>
<span class='tline' id='l183' data-llen='4129:4150'>　後則𫝊意必有所在然其尚聲之意則一也</span><br/>
<span class='tline' id='l184' data-llen='4150:4172'>嗟嗟烈祖有秩斯祜申錫無疆及爾斯所既載清酤</span><br/>
<span class='tline' id='l185' data-llen='4172:4195'>賚我思成亦有和羮既戒既平鬷假無言時靡有爭綏</span><br/>
<span class='tline' id='l186' data-llen='4195:4217'>我眉壽黄耉無疆約軧錯衡八鸞鶬鶬以假以享我</span><br/>
<span class='tline' id='l187' data-llen='4217:4244'><a onclick="displayPageImage('KR1c0032', 'WYG', '018-11a' );" name="018-11a" class="pb">[018-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4244:4267'>受命溥將自天降康豐年穰穰來假來饗降福無疆顧</span><br/>
<span class='tline' id='l189' data-llen='4267:4288'>予烝嘗湯孫之將<span class='krp-note'>按此萹永樂/大典缺卷</span></span><br/>
<span class='tline' id='l190' data-llen='4288:4312'>天命𤣥鳥降而生商宅殷土芒芒古帝命武湯正域彼</span><br/>
<span class='tline' id='l191' data-llen='4312:4335'>四方方命厥后奄有九有商之先后受命不殆在武丁</span><br/>
<span class='tline' id='l192' data-llen='4335:4358'>孫子武丁孫子武王靡不勝龍旂十乗大糦是承邦畿</span><br/>
<span class='tline' id='l193' data-llen='4358:4381'>千里維民所止肇域彼四海四海来假来假祈祈景員</span><br/>
<span class='tline' id='l194' data-llen='4381:4394'>維河殷受命咸宜百禄是何</span><br/>
<span class='tline' id='l195' data-llen='4394:4417'>　此詩首述契次湯次先后次武丁無適主故傳曰祭</span><br/>
<span class='tline' id='l196' data-llen='4417:4444'><a onclick="displayPageImage('KR1c0032', 'WYG', '018-11b' );" name="018-11b" class="pb">[018-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4444:4467'>　祀宗廟宅殷土芒芒或曰湯以後方稱殷此句當屬</span><br/>
<span class='tline' id='l198' data-llen='4467:4490'>　下或曰殷土追稱當屬上愚謂自契宅此至湯而地</span><br/>
<span class='tline' id='l199' data-llen='4490:4513'>　始大屬上爲是先后或曰湯也愚謂言湯以後之先</span><br/>
<span class='tline' id='l200' data-llen='4513:4536'>　后故曰受命不殆不殆非所以語湯也武丁孫子主</span><br/>
<span class='tline' id='l201' data-llen='4536:4559'>　祭者自稱猶言湯孫武王靡不勝主祭者自述龍旂</span><br/>
<span class='tline' id='l202' data-llen='4559:4582'>　大糦述助祭者邦畿四海言由内而外域于四海者</span><br/>
<span class='tline' id='l203' data-llen='4582:4605'>　極其廣四海維河言由外而内朝于京師者極其多</span><br/>
<span class='tline' id='l204' data-llen='4605:4628'>　景員維河言京師也諸侯來朝至景山四面之河則</span><br/>
<span class='tline' id='l205' data-llen='4628:4655'><a onclick="displayPageImage('KR1c0032', 'WYG', '018-12a' );" name="018-12a" class="pb">[018-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4655:4678'>　達于京師矣猶禹貢言九州之貢達于河則至堯都</span><br/>
<span class='tline' id='l207' data-llen='4678:4701'>　矣蓋覆說邦畿也若曰語形勢則在徳不在險况邦</span><br/>
<span class='tline' id='l208' data-llen='4701:4724'>　畿千里而民止所包更大奚止形勢四海之諸侯來</span><br/>
<span class='tline' id='l209' data-llen='4724:4747'>　假則四海之人可知或曰前篇約軧受命此篇武王</span><br/>
<span class='tline' id='l210' data-llen='4747:4770'>　靡不勝而下皆若主祭者自述其功徳又或曰邦畿</span><br/>
<span class='tline' id='l211' data-llen='4770:4793'>　至末再述先王之功徳言國勢之大人心之一以見</span><br/>
<span class='tline' id='l212' data-llen='4793:4816'>　自昔以來殷之爲君者受命咸宜而百祿是荷也或</span><br/>
<span class='tline' id='l213' data-llen='4816:4839'>　又曰邦畿而下通今昔而言謂在昔在今國勢人心</span><br/>
<span class='tline' id='l214' data-llen='4839:4866'><a onclick="displayPageImage('KR1c0032', 'WYG', '018-12b' );" name="018-12b" class="pb">[018-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4866:4889'>　之盛如此先王以此而受命咸宜故已以此而奉祀</span><br/>
<span class='tline' id='l216' data-llen='4889:4897'>　百禄是荷也</span><br/>
<span class='tline' id='l217' data-llen='4897:4922'>　𫝊以長發言契相土湯故謂宜爲祫詩愚按𤣥鳥言</span><br/>
<span class='tline' id='l218' data-llen='4922:4945'>　契言宅殷土即契以後之君言湯言先后武丁則湯</span><br/>
<span class='tline' id='l219' data-llen='4945:4963'>　以後之君亦似宜爲祫詩然不可考也</span><br/>
<span class='tline' id='l220' data-llen='4963:4986'>濬哲維商長發其祥洪水芒芒禹敷下土方外大國是</span><br/>
<span class='tline' id='l221' data-llen='4986:5010'>疆幅隕既長有娀方將帝立子生商　𤣥王桓撥受小</span><br/>
<span class='tline' id='l222' data-llen='5010:5033'>國是達受大國是達率履不越遂視既發相土烈烈海</span><br/>
<span class='tline' id='l223' data-llen='5033:5060'><a onclick="displayPageImage('KR1c0032', 'WYG', '018-13a' );" name="018-13a" class="pb">[018-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5060:5083'>外有截　帝命不違至于湯齊湯降不遲聖敬日躋昭</span><br/>
<span class='tline' id='l225' data-llen='5083:5106'>假遲遲上帝是祗帝命式于九圍　受小球大球爲下</span><br/>
<span class='tline' id='l226' data-llen='5106:5129'>國綴旒何天之休不競不絿不剛不柔敷政優優百祿</span><br/>
<span class='tline' id='l227' data-llen='5129:5152'>是遒　受小共大共爲下國駿庬何天之龍敷奏其勇</span><br/>
<span class='tline' id='l228' data-llen='5152:5175'>不震不動不戁不竦百祿是總　武王載斾有䖍秉鉞</span><br/>
<span class='tline' id='l229' data-llen='5175:5198'>如火烈烈則莫我敢曷苞有三蘖莫遂莫達九有有截</span><br/>
<span class='tline' id='l230' data-llen='5198:5221'>韋顧既伐昆吾夏桀　昔在中葉有震且業允也天子</span><br/>
<span class='tline' id='l231' data-llen='5221:5236'>降于卿士實維阿衡實左右商王</span><br/>
<span class='tline' id='l232' data-llen='5236:5263'><a onclick="displayPageImage('KR1c0032', 'WYG', '018-13b' );" name="018-13b" class="pb">[018-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5263:5286'>　首句統說世世之君長承上發起下禹敷土方四句</span><br/>
<span class='tline' id='l234' data-llen='5286:5309'>　只見禹之時爾所謂長也有娀方將二句所謂發也</span><br/>
<span class='tline' id='l235' data-llen='5309:5332'>　桓撥謂武治也猶言勇於自治也桓撥率履猶言克</span><br/>
<span class='tline' id='l236' data-llen='5332:5355'>　己復禮也受小大國契爲司徒也海外有截疏謂相</span><br/>
<span class='tline' id='l237' data-llen='5355:5378'>　土爲王官司馬也齊謂生之時徳之成皆與天命㑹</span><br/>
<span class='tline' id='l238' data-llen='5378:5401'>　也生有聖徳而不與天命㑹伊尹周公孔子不有天</span><br/>
<span class='tline' id='l239' data-llen='5401:5424'>　下是也所謂湯齊下文所言即是也湯之生不遲固</span><br/>
<span class='tline' id='l240' data-llen='5424:5447'>　已應期而與天命㑹矣而湯聖敬日躋事天不息至</span><br/>
<span class='tline' id='l241' data-llen='5447:5474'><a onclick="displayPageImage('KR1c0032', 'WYG', '018-14a' );" name="018-14a" class="pb">[018-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5474:5497'>　是而復其性又與天㑹是生之期徳之盛皆與天命</span><br/>
<span class='tline' id='l243' data-llen='5497:5520'>　㑹夫是之謂齊此帝所以命之也受小球大球至百</span><br/>
<span class='tline' id='l244' data-llen='5520:5543'>　祿是總敷政所以發政施仁奏勇所以除殘去暴敷</span><br/>
<span class='tline' id='l245' data-llen='5543:5566'>　政有餘然後武功可進四不見湯之執中前先言四</span><br/>
<span class='tline' id='l246' data-llen='5566:5589'>　不後及敷政後先言奏勇後及四不者變其文法也</span><br/>
<span class='tline' id='l247' data-llen='5589:5612'>　駿釋爲大則音峻釋爲馬則音俊駿馬也庬雜也綴</span><br/>
<span class='tline' id='l248' data-llen='5612:5635'>　旒爲敷政而言故爲諸侯所係屬駿庬爲奏勇而言</span><br/>
<span class='tline' id='l249' data-llen='5635:5658'>　故爲諸侯所歸往言諸侯從往征伐如衆多之馬雜</span><br/>
<span class='tline' id='l250' data-llen='5658:5685'><a onclick="displayPageImage('KR1c0032', 'WYG', '018-14b' );" name="018-14b" class="pb">[018-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5685:5708'>　色而往進也旒先言綴駿後言庬亦變文法也六章</span><br/>
<span class='tline' id='l252' data-llen='5708:5731'>　因上言奏勇乃遡言伐桀之事末章因上言伐桀有</span><br/>
<span class='tline' id='l253' data-llen='5731:5754'>　九有又遡言湯以前中衰至湯興王得相之事然此</span><br/>
<span class='tline' id='l254' data-llen='5754:5777'>　篇惟述祖徳全不見祭祀等意又左右商王似非結</span><br/>
<span class='tline' id='l255' data-llen='5777:5796'>　語傳謂商頌多闕文疑義者其在此篇歟</span><br/>
<span class='tline' id='l256' data-llen='5796:5819'>撻彼殷武奮伐荆楚罙入其阻裒荆之旅有截其所湯</span><br/>
<span class='tline' id='l257' data-llen='5819:5842'>孫之緒　維女荆楚居國南鄉昔有成湯自彼氐羌莫</span><br/>
<span class='tline' id='l258' data-llen='5842:5865'>敢不來享莫敢不來王曰商是常　天命多辟設都于</span><br/>
<span class='tline' id='l259' data-llen='5865:5892'><a onclick="displayPageImage('KR1c0032', 'WYG', '018-15a' );" name="018-15a" class="pb">[018-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5892:5915'>禹之績歲事來辟勿予禍適稼穡匪解　天命降監下</span><br/>
<span class='tline' id='l261' data-llen='5915:5938'>民有嚴不僭不濫不敢怠遑命于下國封建厥福　商</span><br/>
<span class='tline' id='l262' data-llen='5938:5961'>邑翼翼四方之極赫赫厥聲濯濯厥靈夀考且寧以保</span><br/>
<span class='tline' id='l263' data-llen='5961:5984'>我後生　陟彼景山松柏丸丸是斷是遷方斲是䖍松</span><br/>
<span class='tline' id='l264' data-llen='5984:5997'>桷有梴旅楹有閑寢成孔安</span><br/>
<span class='tline' id='l265' data-llen='5997:6020'>　先儒言周以農開國商以武興王觀前篇長發頌湯</span><br/>
<span class='tline' id='l266' data-llen='6020:6043'>　信然故此頌高宗亦首以殷武言之其言撻言奮言</span><br/>
<span class='tline' id='l267' data-llen='6043:6066'>　罙可見神速勇勁之勢未服則入其阻而致其衆既</span><br/>
<span class='tline' id='l268' data-llen='6066:6093'><a onclick="displayPageImage('KR1c0032', 'WYG', '018-15b' );" name="018-15b" class="pb">[018-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6093:6116'>　至則定其地而安其民又見其寛仁安靜之意此湯</span><br/>
<span class='tline' id='l270' data-llen='6116:6139'>　用武取天下之道而高宗似之故曰湯孫下乃以湯</span><br/>
<span class='tline' id='l271' data-llen='6139:6162'>　服逺之事言之次章言外夷狄之來朝三章言内諸</span><br/>
<span class='tline' id='l272' data-llen='6162:6185'>　侯之畏服四章言高宗勤身心謹刑賞以治民五章</span><br/>
<span class='tline' id='l273' data-llen='6185:6208'>　言高宗政治整飭於内聲靈赫顯于外夀康兼備于</span><br/>
<span class='tline' id='l274' data-llen='6208:6230'>　身以保後人末章始見廟成始祔而祭作此詩也</span><br/>
</p>
<p><br/>
</p>
  </div>
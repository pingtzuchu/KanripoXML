<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1c0032', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:209'>　詩纘緒卷一　　　　　　元　劉玉汝　撰</span><br/>
<span class='tline' id='l10' data-llen='209:213'>周南</span><br/>
<span class='tline' id='l11' data-llen='213:236'>關關雎鳩在河之洲窈窕淑女君子好逑　參差荇菜</span><br/>
<span class='tline' id='l12' data-llen='236:259'>左右流之窈窕淑女寤寐求之求之不得寤寐思服悠</span><br/>
<span class='tline' id='l13' data-llen='259:282'>哉悠哉輾轉反側　參差荇菜左右采之窈窕淑女琴</span><br/>
<span class='tline' id='l14' data-llen='282:303'>瑟友之參差荇菜左右芼之窈窕淑女鐘鼓樂之</span><br/>
<span class='tline' id='l15' data-llen='303:326'>　興有二例有無取義者有有取義者傳前以彼此言</span><br/>
<span class='tline' id='l16' data-llen='326:352'><a onclick="displayPageImage('KR1c0032', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='352:375'>　者無取義也後言摯而有别和樂恭敬者兼比也兼</span><br/>
<span class='tline' id='l18' data-llen='375:398'>　比即取義之興也傳兼二義故云後凡言興者倣此</span><br/>
<span class='tline' id='l19' data-llen='398:421'>　欲學者各隨文意而推之　集傳首舉文王固此詩</span><br/>
<span class='tline' id='l20' data-llen='421:444'>　本㫖亦以正舊説之非也首章雖先言淑女後言文</span><br/>
<span class='tline' id='l21' data-llen='444:467'>　王然重在君子文王也其興闗雎有和樂恭敬意賦</span><br/>
<span class='tline' id='l22' data-llen='467:490'>　窈窕有幽閒意然皆不明言至於太姒則曰淑女於</span><br/>
<span class='tline' id='l23' data-llen='490:513'>　文王曰君子於匹配曰好逑皆稱美之常辭耳然味</span><br/>
<span class='tline' id='l24' data-llen='513:536'>　其中雖極盛之德亦可於此而見故傳下文既云見</span><br/>
<span class='tline' id='l25' data-llen='536:562'><a onclick="displayPageImage('KR1c0032', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='562:585'>　其一端又云關雎舉其全體而言意蓋如此朱子又</span><br/>
<span class='tline' id='l27' data-llen='585:608'>　言關雎深奥張子則言以平易求之則意逺以廣此</span><br/>
<span class='tline' id='l28' data-llen='608:631'>　類即可推矣傳既言幽閒又曰貞静惟貞故幽惟静</span><br/>
<span class='tline' id='l29' data-llen='631:654'>　故閒表裏之謂也匡衡之説最得女徳外著幽閒之</span><br/>
<span class='tline' id='l30' data-llen='654:658'>　意</span><br/>
<span class='tline' id='l31' data-llen='658:681'>　此與末章託興惟取辭字相應以起詞語錄有順潔</span><br/>
<span class='tline' id='l32' data-llen='681:704'>　之説然本章無此意傳亦不言不得取此義大序傳</span><br/>
<span class='tline' id='l33' data-llen='704:719'>　言關雎興兼比者祇言首章耳</span><br/>
<span class='tline' id='l34' data-llen='719:745'><a onclick="displayPageImage('KR1c0032', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='745:768'>　首章詠文王后妃之徳詞雖常而意已至次末二章</span><br/>
<span class='tline' id='l36' data-llen='768:791'>　詩人止自述已憂樂之情而已其於后妃雖止用前</span><br/>
<span class='tline' id='l37' data-llen='791:814'>　窈窕淑女一語而全章之意皆在此一語之中蓋詩</span><br/>
<span class='tline' id='l38' data-llen='814:837'>　後章承前章多有意如此者故其詞雖畧而意自備</span><br/>
<span class='tline' id='l39' data-llen='837:860'>　后妃之徳愈可見蓋己之所以憂樂者以此人此徳</span><br/>
<span class='tline' id='l40' data-llen='860:883'>　世不常有故也使可常有何以能使人為之憂樂如</span><br/>
<span class='tline' id='l41' data-llen='883:906'>　是哉然其憂樂雖主后妃而實為文王而憂樂也其</span><br/>
<span class='tline' id='l42' data-llen='906:929'>　憂樂之情又各得其正此夫子所以稱關雎而朱子</span><br/>
<span class='tline' id='l43' data-llen='929:955'><a onclick="displayPageImage('KR1c0032', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='955:969'>　以為深奥者亦於此可見矣</span><br/>
<span class='tline' id='l45' data-llen='969:992'>　傳叶音於某字下云叶某反愚按詩音韻反切古今</span><br/>
<span class='tline' id='l46' data-llen='992:1015'>　不同宋吴氏才老始為叶音補韻其考證諸書最為</span><br/>
<span class='tline' id='l47' data-llen='1015:1038'>　有據朱子取而用之於詩傳其間有未安者又從而</span><br/>
<span class='tline' id='l48' data-llen='1038:1061'>　釐正之使讀者音韻鏗鏘聲調諧合諷詠之間誠深</span><br/>
<span class='tline' id='l49' data-llen='1061:1084'>　有助然古人淳厚質實當風氣未開之時其言語聲</span><br/>
<span class='tline' id='l50' data-llen='1084:1107'>　音皆得天地自然之聲氣而合於天地自然之律呂</span><br/>
<span class='tline' id='l51' data-llen='1107:1130'>　自唐虞至於秦漢凡聖賢君子民俗之言語文章歌</span><br/>
<span class='tline' id='l52' data-llen='1130:1156'><a onclick="displayPageImage('KR1c0032', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1156:1179'>　謠詞曲之見於經史子傳百家之書者莫不相合蓋</span><br/>
<span class='tline' id='l54' data-llen='1179:1203'>　古人之正音也後来光岳氣分而大音不全方言里語</span><br/>
<span class='tline' id='l55' data-llen='1203:1226'>　漸以訛謬而為韻書者又不能正之而一從俗音其</span><br/>
<span class='tline' id='l56' data-llen='1226:1249'>　意惟欲取便一時而不知其非古矣今吳氏補韻以</span><br/>
<span class='tline' id='l57' data-llen='1249:1272'>　正音為叶韻則是以後來之俗音為古人之正音豈</span><br/>
<span class='tline' id='l58' data-llen='1272:1295'>　其然哉今叶音之叶字竊謂當以古字易之如友下</span><br/>
<span class='tline' id='l59' data-llen='1295:1318'>　云古羽已反謂之古庶幾人知音韻之正以復先王</span><br/>
<span class='tline' id='l60' data-llen='1318:1341'>　之舊以本天地聲氣之初以終朱子釐正未盡之説</span><br/>
<span class='tline' id='l61' data-llen='1341:1367'><a onclick="displayPageImage('KR1c0032', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1367:1376'>　而未知然否也</span><br/>
<span class='tline' id='l63' data-llen='1376:1399'>　孔子之言論作詩者性情之正也凡讀者固當觀詩</span><br/>
<span class='tline' id='l64' data-llen='1399:1422'>　人所咏之人亦不可不觀作詩者之情故傳兼論后</span><br/>
<span class='tline' id='l65' data-llen='1422:1445'>　妃詩人之性情謂之一端者摯而有别乃后妃全德</span><br/>
<span class='tline' id='l66' data-llen='1445:1468'>　一端之外見謂之全體者人情大端惟憂樂二者合</span><br/>
<span class='tline' id='l67' data-llen='1468:1491'>　二章可以見人情之全體　詳傳以此篇見文王之</span><br/>
<span class='tline' id='l68' data-llen='1491:1514'>　徳文王生而徳盛身修故得於天而天立厥配得於</span><br/>
<span class='tline' id='l69' data-llen='1514:1537'>　人而人化於其未得配既得配而為之憂樂非文王</span><br/>
<span class='tline' id='l70' data-llen='1537:1563'><a onclick="displayPageImage('KR1c0032', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1563:1586'>　徳盛身修何以致此周公定樂用此於房中鄉國所</span><br/>
<span class='tline' id='l72' data-llen='1586:1609'>　以著明文王之徳為風化首也孔子屢稱關雎二南</span><br/>
<span class='tline' id='l73' data-llen='1609:1630'>　固此意朱子於此首以文王之徳言亦此意也</span><br/>
<span class='tline' id='l74' data-llen='1630:1653'>葛之覃兮施于中谷維葉萋萋黄鳥于飛集于灌木其</span><br/>
<span class='tline' id='l75' data-llen='1653:1676'>鳴喈喈　葛之覃兮施于中谷維葉莫莫是刈是濩為</span><br/>
<span class='tline' id='l76' data-llen='1676:1699'>絺為綌服之無斁　言告師氏言告言歸薄汚我私薄</span><br/>
<span class='tline' id='l77' data-llen='1699:1712'>澣我衣害澣害否歸寧父母</span><br/>
<span class='tline' id='l78' data-llen='1712:1735'>　此篇傳以勤儉敬孝論之精切矣竊又因此而推之</span><br/>
<span class='tline' id='l79' data-llen='1735:1761'><a onclick="displayPageImage('KR1c0032', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1761:1784'>　以為古者女子姆教四徳今詩所言為絺為綌者婦</span><br/>
<span class='tline' id='l81' data-llen='1784:1807'>　功也服絺綌澣濯者婦容也言告婦言也勤儉孝敬</span><br/>
<span class='tline' id='l82' data-llen='1807:1830'>　婦徳也四徳咸備故曰后妃之本本即有子孝弟為</span><br/>
<span class='tline' id='l83' data-llen='1830:1853'>　仁之本之本言后妃之徳皆由此出也此篇與下篇</span><br/>
<span class='tline' id='l84' data-llen='1853:1868'>　皆見后妃之徳文王齊家之實</span><br/>
<span class='tline' id='l85' data-llen='1868:1891'>　次章乃此詩所由作首章追述絺綌未成以前事末</span><br/>
<span class='tline' id='l86' data-llen='1891:1914'>　章則預言既成以後事首章葛初生而未入用故止</span><br/>
<span class='tline' id='l87' data-llen='1914:1938'>　述所見聞之時物非心常存何以𤼵此次章絺綌既</span><br/>
<span class='tline' id='l88' data-llen='1938:1964'><a onclick="displayPageImage('KR1c0032', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1964:1987'>　成而服之無有厭斁非身親之何以能此末章則仁</span><br/>
<span class='tline' id='l90' data-llen='1987:2010'>　之根於心者深禮之行乎身者周矣然此皆后妃之</span><br/>
<span class='tline' id='l91' data-llen='2010:2033'>　常事而自述者述其實耳在他人視之則有以見其</span><br/>
<span class='tline' id='l92' data-llen='2033:2056'>　心之徳有以見其身之修既足稱文王身修之配又</span><br/>
<span class='tline' id='l93' data-llen='2056:2070'>　足以實闗雎之詠矣下篇同</span><br/>
<span class='tline' id='l94' data-llen='2070:2093'>　首章中谷無韻合下章中谷以重韻為韻詩有本章</span><br/>
<span class='tline' id='l95' data-llen='2093:2116'>　重韻為韻者簡兮末章是也有合兩章三章重韻為</span><br/>
<span class='tline' id='l96' data-llen='2116:2139'>　韻者此篇與瞻彼洛矣是也此古人用韻之體後人</span><br/>
<span class='tline' id='l97' data-llen='2139:2165'><a onclick="displayPageImage('KR1c0032', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2165:2176'>　以重韻為嫌非古矣</span><br/>
<span class='tline' id='l99' data-llen='2176:2199'>采采卷耳不盈頃筐嗟我懐人寘彼周行　陟彼崔嵬</span><br/>
<span class='tline' id='l100' data-llen='2199:2222'>我馬虺隤我姑酌彼金罍維以不永懐　陟彼髙岡我</span><br/>
<span class='tline' id='l101' data-llen='2222:2246'>馬𤣥黄我姑酌彼兕觥維以不永傷　陟彼砠矣我馬</span><br/>
<span class='tline' id='l102' data-llen='2246:2258'>瘏矣我僕痡矣云何吁矣</span><br/>
<span class='tline' id='l103' data-llen='2258:2281'>　傳以采卷耳登山馬罷人病為託言然酌罍與觥亦</span><br/>
<span class='tline' id='l104' data-llen='2281:2304'>　託言也國風中如栢舟無酒采綠狩釣皆當為託言</span><br/>
<span class='tline' id='l105' data-llen='2304:2327'>　云何吁言將何説惟有憂歎矣若從目則惟有逺望</span><br/>
<span class='tline' id='l106' data-llen='2327:2353'><a onclick="displayPageImage('KR1c0032', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2353:2376'>　矣極嗟歎憂傷而其詞不迫此得性情之正所以為</span><br/>
<span class='tline' id='l108' data-llen='2376:2384'>　貞静専一也</span><br/>
<span class='tline' id='l109' data-llen='2384:2407'>　二南詩皆三章此獨四章首章即見本意次章三章</span><br/>
<span class='tline' id='l110' data-llen='2407:2430'>　對舉申詠末章變文而以咏歎結之又四矣字皆結</span><br/>
<span class='tline' id='l111' data-llen='2430:2447'>　詞後来四韻律詩之體蓋本於此矣</span><br/>
<span class='tline' id='l112' data-llen='2447:2470'>　關雎詩詠文王后妃之徳行孔子則稱詩人之性情</span><br/>
<span class='tline' id='l113' data-llen='2470:2493'>　葛覃卷耳則兼之蓋二詩后妃所自作故既可見其</span><br/>
<span class='tline' id='l114' data-llen='2493:2516'>　性情又可因以見其徳行焉以徳行言之則葛覃見</span><br/>
<span class='tline' id='l115' data-llen='2516:2542'><a onclick="displayPageImage('KR1c0032', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2542:2565'>　勤儉敬孝於居處之常卷耳見貞静專一於憂思之</span><br/>
<span class='tline' id='l117' data-llen='2565:2588'>　變以性情言之則葛覃樂而不淫卷耳憂而不傷也</span><br/>
<span class='tline' id='l118' data-llen='2588:2611'>　文王為家之主后妃為家之内主皆必身修而後家</span><br/>
<span class='tline' id='l119' data-llen='2611:2634'>　可得而齊故闗雎見文王之徳葛覃卷耳見后妃之</span><br/>
<span class='tline' id='l120' data-llen='2634:2657'>　徳皆有以為齊家之本矣故合此二篇與下二篇皆</span><br/>
<span class='tline' id='l121' data-llen='2657:2668'>　見文王齊家之實焉</span><br/>
<span class='tline' id='l122' data-llen='2668:2691'>南有樛木葛藟纍之樂只君子福履綏之　南有樛木</span><br/>
<span class='tline' id='l123' data-llen='2691:2714'>葛藟荒之樂只君子福履將之　南有樛木葛藟縈之</span><br/>
<span class='tline' id='l124' data-llen='2714:2740'><a onclick="displayPageImage('KR1c0032', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2740:2750'>樂只君子福履成之</span><br/>
<span class='tline' id='l126' data-llen='2750:2773'>　衆妾因見樛木為葛藟所纍遂託以后妃為福履所</span><br/>
<span class='tline' id='l127' data-llen='2773:2796'>　歸舊説取下垂之義則是比而非興矣君子謂所詠</span><br/>
<span class='tline' id='l128' data-llen='2796:2819'>　君子中含逮下意則興兼比矣然兼比不若専興為</span><br/>
<span class='tline' id='l129' data-llen='2819:2842'>　深逺諷詠之自可見樂只猶言樂哉贊美咏歎之詞</span><br/>
<span class='tline' id='l130' data-llen='2842:2865'>　與南山有臺采菽之樂只君子同非衆妾之樂此君</span><br/>
<span class='tline' id='l131' data-llen='2865:2888'>　子也傳謂樂其徳者謂作詩之由非釋樂只之樂字</span><br/>
<span class='tline' id='l132' data-llen='2888:2911'>　也若以樂只之樂字為衆妾之樂此君子則誤矣樂</span><br/>
<span class='tline' id='l133' data-llen='2911:2937'><a onclick="displayPageImage('KR1c0032', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2937:2960'>　只君子稱之也福履綏之願之也稱願即頌禱風雅</span><br/>
<span class='tline' id='l135' data-llen='2960:2983'>　不同故傳只以稱願言二字出禮記此篇三章一意</span><br/>
<span class='tline' id='l136' data-llen='2983:3006'>　無淺深無次序惟易韻以致殷勤再三不能自己之</span><br/>
<span class='tline' id='l137' data-llen='3006:3029'>　意蓋詩之一體咏歌之妙者也張子謂詩人之意至</span><br/>
<span class='tline' id='l138' data-llen='3029:3052'>　平易以平易求之則思逺以廣正謂此類輔氏謂語</span><br/>
<span class='tline' id='l139' data-llen='3052:3060'>　有深淺非也</span><br/>
<span class='tline' id='l140' data-llen='3060:3083'>　此文王后妃家齊之實也后妃無嫉妬之心固見后</span><br/>
<span class='tline' id='l141' data-llen='3083:3106'>　妃身修而徳盛矣衆妾樂其徳而稱願之則亦能以</span><br/>
<span class='tline' id='l142' data-llen='3106:3132'><a onclick="displayPageImage('KR1c0032', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3132:3155'>　后妃之徳為徳矣以此推之則文王后妃身修家齊</span><br/>
<span class='tline' id='l144' data-llen='3155:3164'>　之樂豈虚也哉</span><br/>
<span class='tline' id='l145' data-llen='3164:3187'>螽斯羽詵詵兮宜爾子孫振振兮　螽斯羽薨薨兮宜</span><br/>
<span class='tline' id='l146' data-llen='3187:3209'>爾子孫繩繩兮　螽斯羽揖揖兮宜爾子孫蟄蟄兮</span><br/>
<span class='tline' id='l147' data-llen='3209:3232'>　比有二例有専比有兼興専比之中又有二例有全</span><br/>
<span class='tline' id='l148' data-llen='3232:3255'>　篇比鴟鴞伐柯是也有全章比螽斯是也每章三句</span><br/>
<span class='tline' id='l149' data-llen='3255:3278'>　皆只説螽斯暗藏所詠之事而不露故曰全章比三</span><br/>
<span class='tline' id='l150' data-llen='3278:3301'>　章一意惟易疊字為韻以致其殷勤再三稱美之意</span><br/>
<span class='tline' id='l151' data-llen='3301:3327'><a onclick="displayPageImage('KR1c0032', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3327:3350'>　無淺深無次序與前篇同但前篇有稱有願此則有</span><br/>
<span class='tline' id='l153' data-llen='3350:3373'>　稱無願蓋宜爾者已然之詞也既已有之而甚宜則</span><br/>
<span class='tline' id='l154' data-llen='3373:3396'>　無所事乎祝願惟稱美之而已耳螽斯稱羽以比外</span><br/>
<span class='tline' id='l155' data-llen='3396:3419'>　見之徳其用疊字亦含徳意已有徳子孫亦有徳所</span><br/>
<span class='tline' id='l156' data-llen='3419:3443'>　以為福不然雖多亦奚以為此用疊字之工亦有法焉</span><br/>
<span class='tline' id='l157' data-llen='3443:3450'>　非苟然也</span><br/>
<span class='tline' id='l158' data-llen='3450:3473'>　此亦文王后妃家齊之實也此詩不特見文王后妃</span><br/>
<span class='tline' id='l159' data-llen='3473:3496'>　與媵妾之徳并見文王后妃子孫之徳以此二事推</span><br/>
<span class='tline' id='l160' data-llen='3496:3522'><a onclick="displayPageImage('KR1c0032', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3522:3541'>　之文王后妃閨門雍睦之氣象為何如哉</span><br/>
<span class='tline' id='l162' data-llen='3541:3564'>桃之夭夭灼灼其華之子于歸宜其室家　桃之夭夭</span><br/>
<span class='tline' id='l163' data-llen='3564:3588'>有蕡其實之子于歸宜其家室　桃之夭夭其葉蓁蓁之</span><br/>
<span class='tline' id='l164' data-llen='3588:3597'>子于歸宜其家人</span><br/>
<span class='tline' id='l165' data-llen='3597:3620'>　月令二月桃始華周禮仲春㑹男女詩人因所見桃</span><br/>
<span class='tline' id='l166' data-llen='3620:3643'>　華以起興此専指首章言次末二章則因首章言華</span><br/>
<span class='tline' id='l167' data-llen='3643:3666'>　遂取實與葉以申所詠不必皆實見矣蓋桃始華所</span><br/>
<span class='tline' id='l168' data-llen='3666:3689'>　見者也當此之時安有實與葉哉詩之託興多如此</span><br/>
<span class='tline' id='l169' data-llen='3689:3716'><a onclick="displayPageImage('KR1c0032', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3716:3739'>　如黍離之苖穗實亦然不必别為之説蓋亦一體也</span><br/>
<span class='tline' id='l171' data-llen='3739:3762'>　周國女子之嫁始至而詩人見其賢知其必有以宜</span><br/>
<span class='tline' id='l172' data-llen='3762:3785'>　其家曰知曰必為其始至可知必詠始至者詩美女</span><br/>
<span class='tline' id='l173' data-llen='3785:3808'>　子之賢多如此如闗雎鵲巢碩人皆然蓋古者明日</span><br/>
<span class='tline' id='l174' data-llen='3808:3831'>　見舅姑三月廟見而後成婦前此皆為始至之時女</span><br/>
<span class='tline' id='l175' data-llen='3831:3854'>　子之賢否於此乎觀周民熟文王之化皆能修身以</span><br/>
<span class='tline' id='l176' data-llen='3854:3875'>　齊其家故女子既賢人亦歎咏而深喜其賢也</span><br/>
<span class='tline' id='l177' data-llen='3875:3898'>　此文王治國之實也國之所以治者以人人能修身</span><br/>
<span class='tline' id='l178' data-llen='3898:3925'><a onclick="displayPageImage('KR1c0032', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3925:3948'>　以齊其家也國人之家齊而後君之國始可以言治</span><br/>
<span class='tline' id='l180' data-llen='3948:3966'>　故曰人人親其親長其長而天下平矣</span><br/>
<span class='tline' id='l181' data-llen='3966:3989'>肅肅兔罝椓之丁丁赳赳武夫公侯干城　肅肅兔罝</span><br/>
<span class='tline' id='l182' data-llen='3989:4012'>施于中逵赳赳武夫公侯好仇　肅肅兔罝施于中林</span><br/>
<span class='tline' id='l183' data-llen='4012:4022'>赳赳武夫公侯腹心</span><br/>
<span class='tline' id='l184' data-llen='4022:4045'>　此詩全篇興體也全篇興與各章興之例不同蓋以</span><br/>
<span class='tline' id='l185' data-llen='4045:4068'>　全篇為興也詩人以文王人才之衆多偶見兔罝之</span><br/>
<span class='tline' id='l186' data-llen='4068:4091'>　人遂託兔罝以興其人才之可用復以此人興文王</span><br/>
<span class='tline' id='l187' data-llen='4091:4118'><a onclick="displayPageImage('KR1c0032', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4118:4141'>　之人才衆多詩中所興者兔罝之人耳文王人才衆</span><br/>
<span class='tline' id='l189' data-llen='4141:4164'>　多之意猶在一篇所言之外故曰全篇興觀傳猶字</span><br/>
<span class='tline' id='l190' data-llen='4164:4187'>　可見蓋猶者謂兔罝之人猶如此則文王人才之衆</span><br/>
<span class='tline' id='l191' data-llen='4187:4210'>　多可知此又興之一體不可不知也詩中有此體者</span><br/>
<span class='tline' id='l192' data-llen='4210:4233'>　惟此與隰有萇楚二篇而已或曰如此則當為比曰</span><br/>
<span class='tline' id='l193' data-llen='4233:4256'>　比者以彼物狀此物蓋二物也若此詩則以此事興</span><br/>
<span class='tline' id='l194' data-llen='4256:4279'>　此事非有二事也故只當為興不可以為比也中逵</span><br/>
<span class='tline' id='l195' data-llen='4279:4302'>　通行之路肅肅可也中林無人之地而亦肅肅干城</span><br/>
<span class='tline' id='l196' data-llen='4302:4329'><a onclick="displayPageImage('KR1c0032', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4329:4341'>　好仇腹心語皆有淺深</span><br/>
<span class='tline' id='l198' data-llen='4341:4364'>采采芣苢薄言采之采采芣苢薄言有之　采采芣苢</span><br/>
<span class='tline' id='l199' data-llen='4364:4387'>薄言掇之采采芣苢薄言捋之　采采芣苢薄言袺之</span><br/>
<span class='tline' id='l200' data-llen='4387:4397'>采采芣苢薄言襭之</span><br/>
<span class='tline' id='l201' data-llen='4397:4420'>　此篇最見文王徳化泯然無迹之意周民承周家累</span><br/>
<span class='tline' id='l202' data-llen='4420:4443'>　世之澤加以文王壽考之聖斯民薰陶涵浸于徳化</span><br/>
<span class='tline' id='l203' data-llen='4443:4466'>　深矣其婦人采芣苢而自賦其言采采者常事也芣</span><br/>
<span class='tline' id='l204' data-llen='4466:4489'>　苢者常物也采有掇捋袺襭者常序也以此自賦又</span><br/>
<span class='tline' id='l205' data-llen='4489:4516'><a onclick="displayPageImage('KR1c0032', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4516:4539'>　常語也而優游安逸閒暇從容陶然而無累悠然而</span><br/>
<span class='tline' id='l207' data-llen='4539:4562'>　自得直有堯民擊壤帝力何有之意王者之民皥皥</span><br/>
<span class='tline' id='l208' data-llen='4562:4585'>　而莫知所以為之者于此可見其實焉且桃夭女子</span><br/>
<span class='tline' id='l209' data-llen='4585:4608'>　之賢兔罝武夫之才猶以詩人美之而後見若此則</span><br/>
<span class='tline' id='l210' data-llen='4608:4631'>　非自言其樂亦非人之稱其樂也而其樂不特已不</span><br/>
<span class='tline' id='l211' data-llen='4631:4654'>　自知而且有非人所得與尤非他人所能喻者文王</span><br/>
<span class='tline' id='l212' data-llen='4654:4677'>　之徳化周民之美俗于是乎盛矣至矣而蔑以加矣</span><br/>
<span class='tline' id='l213' data-llen='4677:4700'>　讀者反覆吟哦而玩味之則中庸所謂淡而不厭者</span><br/>
<span class='tline' id='l214' data-llen='4700:4727'><a onclick="displayPageImage('KR1c0032', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4727:4736'>　其此詩之謂矣</span><br/>
<span class='tline' id='l216' data-llen='4736:4759'>　以上三詩皆見文王國治之實先桃夭後兔罝者國</span><br/>
<span class='tline' id='l217' data-llen='4759:4782'>　家之治皆由内而外也芣苢見文王之化人人之于</span><br/>
<span class='tline' id='l218' data-llen='4782:4805'>　文王皆有莫知其然者然化不離于人心之本然百</span><br/>
<span class='tline' id='l219' data-llen='4805:4828'>　姓之日用豈外此而别有所謂聖人之化哉中庸曰</span><br/>
<span class='tline' id='l220' data-llen='4828:4851'>　動則變變則化唯天下至誠為能化此自明而誠者</span><br/>
<span class='tline' id='l221' data-llen='4851:4863'>　之事也人人可以自勉</span><br/>
<span class='tline' id='l222' data-llen='4863:4886'>南有喬木不可休息漢有游女不可求思漢之廣矣不</span><br/>
<span class='tline' id='l223' data-llen='4886:4913'><a onclick="displayPageImage('KR1c0032', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4913:4936'>可泳思江之永矣不可方思　翹翹錯薪言刈其楚之</span><br/>
<span class='tline' id='l225' data-llen='4936:4959'>子于歸言秣其馬漢之廣矣不可泳思江之永矣不可</span><br/>
<span class='tline' id='l226' data-llen='4959:4982'>方思　翹翹錯薪言刈其蔞之子于歸言秣其駒漢之</span><br/>
<span class='tline' id='l227' data-llen='4982:4998'>廣矣不可泳思江之永矣不可方思</span><br/>
<span class='tline' id='l228' data-llen='4998:5021'>　傳曰興而比竊謂當曰興又比蓋興有兼比者闗雎</span><br/>
<span class='tline' id='l229' data-llen='5021:5044'>　是也傳止曰興也比兼興者綠衣是也傳亦止曰比</span><br/>
<span class='tline' id='l230' data-llen='5044:5068'>　也至下泉比兼興乃𤼵例曰比而興野有蔓草溱洧</span><br/>
<span class='tline' id='l231' data-llen='5068:5092'>　黍離頍弁賦兼興則𤼵例曰賦而興蓋興在賦比中</span><br/>
<span class='tline' id='l232' data-llen='5092:5119'><a onclick="displayPageImage('KR1c0032', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5119:5142'>　非賦比外别有興故其例如此頍弁賦而興後比則</span><br/>
<span class='tline' id='l234' data-llen='5142:5165'>　曰賦而興又比是比在賦興外者當曰又比也今漢</span><br/>
<span class='tline' id='l235' data-llen='5165:5188'>　廣比在興後則當用頍弁例曰興又比也若曰興而</span><br/>
<span class='tline' id='l236' data-llen='5188:5211'>　比則與比而興賦而興者不辨矣故漢廣椒聊巧言</span><br/>
<span class='tline' id='l237' data-llen='5211:5234'>　之四章皆當曰興又比氓之三章末章當云比又興</span><br/>
<span class='tline' id='l238' data-llen='5234:5241'>　賦又興云</span><br/>
<span class='tline' id='l239' data-llen='5241:5264'>　首章極言游女之不可求後二章承前意以其不可</span><br/>
<span class='tline' id='l240' data-llen='5264:5287'>　求故悦之而復以二比歎咏之則有敬之之意矣敬</span><br/>
<span class='tline' id='l241' data-llen='5287:5314'><a onclick="displayPageImage('KR1c0032', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5314:5337'>　而悦之悦生於敬故兩言秣馬為悦之至悦而敬之</span><br/>
<span class='tline' id='l243' data-llen='5337:5360'>　敬生於悦故三致歎咏為敬之深此篇只言游女之</span><br/>
<span class='tline' id='l244' data-llen='5360:5383'>　不可求而興比反覆最見歎咏非工於咏歌者乎故</span><br/>
<span class='tline' id='l245' data-llen='5383:5406'>　此游女端莊静一之不可求與作詩者知其不可求</span><br/>
<span class='tline' id='l246' data-llen='5406:5429'>　而愛敬之皆得性情之正皆可以見文王后妃之徳</span><br/>
<span class='tline' id='l247' data-llen='5429:5433'>　化</span><br/>
<span class='tline' id='l248' data-llen='5433:5456'>遵彼汝墳伐其條枚未見君子惄如調飢　遵彼汝墳</span><br/>
<span class='tline' id='l249' data-llen='5456:5479'>伐其條肄既見君子不我遐棄　魴魚赬尾王室如燬</span><br/>
<span class='tline' id='l250' data-llen='5479:5506'><a onclick="displayPageImage('KR1c0032', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5506:5516'>雖則如燬父母孔邇</span><br/>
<span class='tline' id='l252' data-llen='5516:5539'>　文王之化非止江沱汝漢之間傳於漢廣曰先及於</span><br/>
<span class='tline' id='l253' data-llen='5539:5562'>　汝墳曰先被此其所先被及者則後所被及者豈可</span><br/>
<span class='tline' id='l254' data-llen='5562:5584'>　限量哉此篇次章乃此詩所由作首章追賦未見</span><br/>
<span class='tline' id='l255' data-llen='5584:5607'>　時事次末章正述既見時意其體與葛覃相似所以</span><br/>
<span class='tline' id='l256' data-llen='5607:5630'>　知為追賦者以條枚條肄而知之汝墳之去紂都視</span><br/>
<span class='tline' id='l257' data-llen='5630:5653'>　江漢為近以漢廣推之則汝墳染紂之俗必深以本</span><br/>
<span class='tline' id='l258' data-llen='5653:5676'>　篇推之則不特染其惡且必有遭其虐而怨叛者矣</span><br/>
<span class='tline' id='l259' data-llen='5676:5703'><a onclick="displayPageImage('KR1c0032', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5703:5726'>　文王率殷之叛國以事紂其身修之純徳事君之小</span><br/>
<span class='tline' id='l261' data-llen='5726:5749'>　心皆有以浹於人故汝墳之婦人未見君子憂之之</span><br/>
<span class='tline' id='l262' data-llen='5749:5772'>　意如彼既見而喜之之情如此其憂喜既得其正矣</span><br/>
<span class='tline' id='l263' data-llen='5772:5795'>　而又知王室之當尊文王之當親而以是美其夫蓋</span><br/>
<span class='tline' id='l264' data-llen='5795:5818'>　亦莫非義矣夫當商紂淫虐之時能使江漢之女子</span><br/>
<span class='tline' id='l265' data-llen='5818:5841'>　端莊静一難矣而汝墳之婦人既得性情之正又知</span><br/>
<span class='tline' id='l266' data-llen='5841:5864'>　倫誼之大豈不尤難歟故文王之徳化於漢廣見其</span><br/>
<span class='tline' id='l267' data-llen='5864:5887'>　及人之逺於汝墳見其入人之深此汝墳詩所以後</span><br/>
<span class='tline' id='l268' data-llen='5887:5914'><a onclick="displayPageImage('KR1c0032', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5914:5937'>　於漢廣歟魴魚赬尾一句比與衛終風大雅緜同當</span><br/>
<span class='tline' id='l270' data-llen='5937:5943'>　類推之</span><br/>
<span class='tline' id='l271' data-llen='5943:5968'>　以上二詩皆見文王天下漸平之實文王三分天下有其</span><br/>
<span class='tline' id='l272' data-llen='5968:5991'>　二故曰漸平詩列風雅頌以寓修齊治平之法而二</span><br/>
<span class='tline' id='l273' data-llen='5991:6014'>　南諸詩之次第已具此法於其中此聖人之精意也</span><br/>
<span class='tline' id='l274' data-llen='6014:6037'>　程子謂二南猶易乾坤乾統坤坤承乾竊謂二卦不</span><br/>
<span class='tline' id='l275' data-llen='6037:6059'>　特見統承雖全易不出此二南亦然其説詳見後</span><br/>
<span class='tline' id='l276' data-llen='6059:6082'>麟之趾振振公子于嗟麟兮　麟之定振振公姓于嗟</span><br/>
<span class='tline' id='l277' data-llen='6082:6109'><a onclick="displayPageImage('KR1c0032', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6109:6137'>麟兮　麟之角振振公族于嗟麟兮<span class='krp-note'>案此篇永樂/大典失載</span></span><br/>
</p>
<p><br/>
</p>
  </div>
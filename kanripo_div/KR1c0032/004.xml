<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1c0032', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:209'>　詩纘緒卷四　　　　　　元　劉玉汝　撰</span><br/>
<span class='tline' id='l10' data-llen='209:212'>鄘</span><br/>
<span class='tline' id='l11' data-llen='212:235'>汎彼柏舟在彼中河髧彼兩髦實維我儀之死矢靡他</span><br/>
<span class='tline' id='l12' data-llen='235:258'>母也天只不諒人只汎彼柏舟在彼河側髧彼兩髦實</span><br/>
<span class='tline' id='l13' data-llen='258:276'>維我特之死矢靡慝母也天只不諒人只</span><br/>
<span class='tline' id='l14' data-llen='276:299'>　興無取義惟取彼我二字相應　共姜素有守義之</span><br/>
<span class='tline' id='l15' data-llen='299:322'>　志因母欲奪其志然後發為自誓之辭不然此志在</span><br/>
<span class='tline' id='l16' data-llen='322:348'><a onclick="displayPageImage('KR1c0032', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='348:371'>　我何以誓為然之死之誓已堅靡慝之辭愈堅至呼</span><br/>
<span class='tline' id='l18' data-llen='371:394'>　母則先言其如天而後言其不相信既足見已之志</span><br/>
<span class='tline' id='l19' data-llen='394:417'>　尤得告母之體且不言其不知而言其不信又以見</span><br/>
<span class='tline' id='l20' data-llen='417:440'>　其守義之誠焉母而聞此有不憐其志髙其義信其</span><br/>
<span class='tline' id='l21' data-llen='440:463'>　心而從之乎聖人存此篇明婦人從一之義以為世</span><br/>
<span class='tline' id='l22' data-llen='463:486'>　教至程子言人只是怕寒餓死然餓死事極小失節</span><br/>
<span class='tline' id='l23' data-llen='486:497'>　事極大其義愈明矣</span><br/>
<span class='tline' id='l24' data-llen='497:520'>牆有茨不可埽也中冓之言不可道也所可道也言之</span><br/>
<span class='tline' id='l25' data-llen='520:546'><a onclick="displayPageImage('KR1c0032', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='546:569'>醜也　牆有茨不可襄也中冓之言不可詳也所可詳</span><br/>
<span class='tline' id='l27' data-llen='569:592'>也言之長也　牆有茨不可束也中冓之言不可讀也</span><br/>
<span class='tline' id='l28' data-llen='592:602'>所可讀也言之辱也</span><br/>
<span class='tline' id='l29' data-llen='602:625'>　讀此詩者一當知宣頑之惡二當知詩人刺惡之意</span><br/>
<span class='tline' id='l30' data-llen='625:648'>　三當知夫子存詩致戒之意宣姜之惡不可道也而</span><br/>
<span class='tline' id='l31' data-llen='648:671'>　詩人以此意申之再三既欲見隠之不可掩尤欲見</span><br/>
<span class='tline' id='l32' data-llen='671:694'>　醜辱之深可惡夫子之意楊氏得之楊氏之言發明</span><br/>
<span class='tline' id='l33' data-llen='694:717'>　慎獨之功最為明切聖人訓戒正在於此讀者當惕</span><br/>
<span class='tline' id='l34' data-llen='717:743'><a onclick="displayPageImage('KR1c0032', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='743:750'>　然知畏矣</span><br/>
<span class='tline' id='l36' data-llen='750:773'>君子偕老副笄六珈委委佗佗如山如河象服是宜子</span><br/>
<span class='tline' id='l37' data-llen='773:796'>之不淑云如之何　玼兮玼兮其之翟也鬒髪如雲不</span><br/>
<span class='tline' id='l38' data-llen='796:819'>屑髢也玉之瑱也象之揥也揚且之晳也胡然而天也</span><br/>
<span class='tline' id='l39' data-llen='819:842'>胡然而帝也　瑳兮瑳兮其之展也蒙彼縐絺是紲袢</span><br/>
<span class='tline' id='l40' data-llen='842:863'>也子之清揚揚且之顏也展如之人兮邦之媛也</span><br/>
<span class='tline' id='l41' data-llen='863:886'>　君子偕老婦人從一之義也副笄象服國君夫人之</span><br/>
<span class='tline' id='l42' data-llen='886:909'>　禮服也無慊於義而服是服則威儀甚美而服飾甚</span><br/>
<span class='tline' id='l43' data-llen='909:935'><a onclick="displayPageImage('KR1c0032', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='935:958'>　稱矣此泛言為君夫人之義也子之不淑方説宣姜</span><br/>
<span class='tline' id='l45' data-llen='958:981'>　然首語即舉正義也已含譏刺至不淑乃明言之而</span><br/>
<span class='tline' id='l46' data-llen='981:1004'>　又曰云如之何雖直責之而亦婉矣象服即下文翟</span><br/>
<span class='tline' id='l47' data-llen='1004:1010'>　展之服</span><br/>
<span class='tline' id='l48' data-llen='1010:1033'>　傳胡然為見者驚異之詞東萊以為詩人問之之辭</span><br/>
<span class='tline' id='l49' data-llen='1033:1056'>　謂問宣姜如何如此而為帝欲宣姜之自愧也二説</span><br/>
<span class='tline' id='l50' data-llen='1056:1080'>　不同又此詩首章七句次章九句末章八句不齊又多</span><br/>
<span class='tline' id='l51' data-llen='1080:1103'>　用也字前也字七後也字四皆短長不齊又一體大</span><br/>
<span class='tline' id='l52' data-llen='1103:1129'><a onclick="displayPageImage('KR1c0032', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1129:1147'>　抵衛詩多濃麗婉媚他國諸詩所無也</span><br/>
<span class='tline' id='l54' data-llen='1147:1170'>　翟展皆君夫人之服也人無此服亦無此行故此詩</span><br/>
<span class='tline' id='l55' data-llen='1170:1193'>　為宣姜而作無疑既服正服而又容貌美服飾盛顔</span><br/>
<span class='tline' id='l56' data-llen='1193:1216'>　色晳見之使人驚異猶鬼神然極形容而無譏刺蓋</span><br/>
<span class='tline' id='l57' data-llen='1216:1230'>　合末章而同歸於末二句也</span><br/>
<span class='tline' id='l58' data-llen='1230:1253'>　末章首二語與前章相對下文復極形容其服飾眉</span><br/>
<span class='tline' id='l59' data-llen='1253:1276'>　目顏色之美辭意亦與前章同然不過為邦國之美</span><br/>
<span class='tline' id='l60' data-llen='1276:1299'>　人耳其譏刺之意溢乎言外然必前有責之之辭而</span><br/>
<span class='tline' id='l61' data-llen='1299:1325'><a onclick="displayPageImage('KR1c0032', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1325:1339'>　後見後章辭益婉而意益深</span><br/>
<span class='tline' id='l63' data-llen='1339:1362'>爰采唐矣沬之鄉矣云誰之思美孟姜矣期我乎桑中</span><br/>
<span class='tline' id='l64' data-llen='1362:1385'>要我乎上宮送我乎淇之上矣　爰采麥矣沬之北矣</span><br/>
<span class='tline' id='l65' data-llen='1385:1408'>云誰之思美孟弋矣期我乎桑中要我乎上宮送我乎</span><br/>
<span class='tline' id='l66' data-llen='1408:1431'>淇之上矣　爰采葑矣沬之東矣云誰之思美孟庸矣</span><br/>
<span class='tline' id='l67' data-llen='1431:1450'>期我乎桑中要我乎上宮送我乎淇之上矣</span><br/>
<span class='tline' id='l68' data-llen='1450:1473'>　衛自凱風以來積而至於靜女風斯淫矣而又益之</span><br/>
<span class='tline' id='l69' data-llen='1473:1497'>　以新臺甚之以牆茨偕老於是在位之世族效之而桑</span><br/>
<span class='tline' id='l70' data-llen='1497:1523'><a onclick="displayPageImage('KR1c0032', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1523:1546'>　中作則當時之民可知矣此衛風之極也國雖欲不</span><br/>
<span class='tline' id='l72' data-llen='1546:1569'>　亡得乎夫子刪衛諸詩其得失先後淺深始終厯厯</span><br/>
<span class='tline' id='l73' data-llen='1569:1592'>　可考比之諸國之風其事為獨詳其序為最明而必</span><br/>
<span class='tline' id='l74' data-llen='1592:1615'>　存此詩聖人豈不知淫惡之不足錄哉蓋垂戒之大</span><br/>
<span class='tline' id='l75' data-llen='1615:1638'>　政在於此讀者徒知淫行之惡而不務去徒知淫禍</span><br/>
<span class='tline' id='l76' data-llen='1638:1659'>　之酷而不知戒是豈聖人刪詩勸懲之本旨哉</span><br/>
<span class='tline' id='l77' data-llen='1659:1682'>　或曰變風諸詩皆有音調皆可絃歌然乎曰然何以</span><br/>
<span class='tline' id='l78' data-llen='1682:1705'>　知之以桑中知之樂記曰桑間濮上之音亡國之音</span><br/>
<span class='tline' id='l79' data-llen='1705:1731'><a onclick="displayPageImage('KR1c0032', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1731:1754'>　也以桑中聲淫亡國猶有音調而被之樂則諸國變</span><br/>
<span class='tline' id='l81' data-llen='1754:1777'>　風之詩可知矣諸國變風雖非雅樂然詩之作或按</span><br/>
<span class='tline' id='l82' data-llen='1777:1800'>　調而為詩或詩成而諧其音或當時作以歌或他日</span><br/>
<span class='tline' id='l83' data-llen='1800:1823'>　取以為樂而必有音調可知也春秋國君大夫賦詩</span><br/>
<span class='tline' id='l84' data-llen='1823:1846'>　歌詩累累相望亦必各隨其詩之音節歌之必不泛</span><br/>
<span class='tline' id='l85' data-llen='1846:1869'>　泛而歌也如今之詞曲可歌可絃者亦各按其腔調</span><br/>
<span class='tline' id='l86' data-llen='1869:1892'>　而絃之歌之但其聲音各為變音不可以入韶武耳</span><br/>
<span class='tline' id='l87' data-llen='1892:1915'>鶉之奔奔鵲之彊彊人之無良我以為兄　鵲之彊彊</span><br/>
<span class='tline' id='l88' data-llen='1915:1941'><a onclick="displayPageImage('KR1c0032', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1941:1955'>鶉之奔奔人之無良我以為君</span><br/>
<span class='tline' id='l90' data-llen='1955:1978'>　取二物為興二章皆用而互言之又是一體　傳謂</span><br/>
<span class='tline' id='l91' data-llen='1978:2001'>　為惠言以刺頑而次章不言若以為詩人自言則似</span><br/>
<span class='tline' id='l92' data-llen='2001:2024'>　與首章不相類愚謂此詩承桑中後次章疑當為在</span><br/>
<span class='tline' id='l93' data-llen='2024:2047'>　位有妻妾者之言以刺姜蓋此詩雖曰以刺頑姜亦</span><br/>
<span class='tline' id='l94' data-llen='2047:2070'>　以譏惠公與在位者意謂頑惡而惠公反以為兄而</span><br/>
<span class='tline' id='l95' data-llen='2070:2093'>　親之姜淫而在位者反以為小君而尊之是衛之君</span><br/>
<span class='tline' id='l96' data-llen='2093:2116'>　臣内外淪胥於淫風皆不知其為惡頑姜固鶉鳥之</span><br/>
<span class='tline' id='l97' data-llen='2116:2142'><a onclick="displayPageImage('KR1c0032', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2142:2165'>　不若而人類亦無以異於禽獸矣列之桑中之後所</span><br/>
<span class='tline' id='l99' data-llen='2165:2183'>　以著衛風之極也所以著衛國之亡也</span><br/>
<span class='tline' id='l100' data-llen='2183:2206'>定之方中作于楚宮揆之以日作于楚室樹之榛栗椅</span><br/>
<span class='tline' id='l101' data-llen='2206:2229'>桐梓漆爰伐琴瑟　升彼虚矣以望楚矣望楚與堂景</span><br/>
<span class='tline' id='l102' data-llen='2229:2252'>山與京降觀于桑卜云其吉終焉允臧　靈雨既零命</span><br/>
<span class='tline' id='l103' data-llen='2252:2275'>彼倌人星言夙駕說于桑田匪直也人秉心塞淵騋牝</span><br/>
<span class='tline' id='l104' data-llen='2275:2279'>三千</span><br/>
<span class='tline' id='l105' data-llen='2279:2302'>　定之方中得其時揆之以日合乎制樹之榛栗資其</span><br/>
<span class='tline' id='l106' data-llen='2302:2328'><a onclick="displayPageImage('KR1c0032', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2328:2339'>　用皆有宏逺之規模</span><br/>
<span class='tline' id='l108' data-llen='2339:2362'>　若據左傳則此詩當作於元季間追述其初遷時事</span><br/>
<span class='tline' id='l109' data-llen='2362:2385'>　望景觀卜未遷時事允臧既遷後事升高降觀致其</span><br/>
<span class='tline' id='l110' data-llen='2385:2408'>　詳景卜致其謹允臧則獲其善矣語有詳畧前揆作</span><br/>
<span class='tline' id='l111' data-llen='2408:2422'>　室也此景相地也其事不同</span><br/>
<span class='tline' id='l112' data-llen='2422:2445'>　末章言文公遷後終有治國致富之效首言勤農舉</span><br/>
<span class='tline' id='l113' data-llen='2445:2468'>　所重也中言秉心推其本也末言騋牝極其效也騋</span><br/>
<span class='tline' id='l114' data-llen='2468:2491'>　色之牝已至三千他色而牡者不可數計一語見富</span><br/>
<span class='tline' id='l115' data-llen='2491:2517'><a onclick="displayPageImage('KR1c0032', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2517:2531'>　以結一篇之意詩人之善咏</span><br/>
<span class='tline' id='l117' data-llen='2531:2554'>蝃蝀在東莫之敢指女子有行遠父母兄弟　朝隮于</span><br/>
<span class='tline' id='l118' data-llen='2554:2577'>西崇朝其雨女子有行遠兄弟父母　乃如之人也懐</span><br/>
<span class='tline' id='l119' data-llen='2577:2590'>昏姻也大無信也不知命也</span><br/>
<span class='tline' id='l120' data-llen='2590:2613'>　此詩本只以蝃蝀為比而此一物二名二章各以一</span><br/>
<span class='tline' id='l121' data-llen='2613:2636'>　名發一意如七月詩斯螽莎鷄蟋蟀作詩有此一法</span><br/>
<span class='tline' id='l122' data-llen='2636:2659'>　非重複也今人則以此為嫌矣　女子有行逺父母</span><br/>
<span class='tline' id='l123' data-llen='2659:2682'>　兄弟二章略易下語以叶韻疑當時有此成説故泉</span><br/>
<span class='tline' id='l124' data-llen='2682:2708'><a onclick="displayPageImage('KR1c0032', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2708:2731'>　水亦用此語蓋女子婚嫁之大義也此言女子既嫁</span><br/>
<span class='tline' id='l126' data-llen='2731:2754'>　之後於所親者猶如此况可如蝃蝀乎或曰此二句</span><br/>
<span class='tline' id='l127' data-llen='2754:2771'>　通下章言正義如此而之人不然也</span><br/>
<span class='tline' id='l128' data-llen='2771:2794'>　末章言之人所以縱欲者由失其本心也蓋天理之</span><br/>
<span class='tline' id='l129' data-llen='2794:2817'>　正人心所固有不以男女間也循天理而行則能守</span><br/>
<span class='tline' id='l130' data-llen='2817:2840'>　貞信之節而無縱欲之患惟不知此理故不貞信不</span><br/>
<span class='tline' id='l131' data-llen='2840:2863'>　貞信故縱欲詩人推其本心而言其所以失者以此</span><br/>
<span class='tline' id='l132' data-llen='2863:2886'>　不特使人知義理之正而且知用力之序非徒刺其</span><br/>
<span class='tline' id='l133' data-llen='2886:2912'><a onclick="displayPageImage('KR1c0032', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2912:2935'>　惡而且有以進其徳又首以蝃蝀為比末以懐昏姻</span><br/>
<span class='tline' id='l135' data-llen='2935:2958'>　為言不直指其惡無絶人之心首言女子之正義末</span><br/>
<span class='tline' id='l136' data-llen='2958:2981'>　乃推其受病之原而示以進徳之方皆忠厚之意也</span><br/>
<span class='tline' id='l137' data-llen='2981:3004'>　文公能以正導民而一轉移之功至於如此人君亦</span><br/>
<span class='tline' id='l138' data-llen='3004:3014'>　何苦而不樂善乎</span><br/>
<span class='tline' id='l139' data-llen='3014:3037'>相鼠有皮人而無儀人而無儀不死何為　相鼠有齒</span><br/>
<span class='tline' id='l140' data-llen='3037:3060'>人而無止人而無止不死何俟　相䑕有體人而無禮</span><br/>
<span class='tline' id='l141' data-llen='3060:3070'>人而無禮胡不遄死</span><br/>
<span class='tline' id='l142' data-llen='3070:3096'><a onclick="displayPageImage('KR1c0032', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3096:3119'>　興以彼形此者傳以猶字言他皆倣此　儀止行禮</span><br/>
<span class='tline' id='l144' data-llen='3119:3142'>　之容儀也何為何俟其辭猶緩禮指全體言遄死則</span><br/>
<span class='tline' id='l145' data-llen='3142:3165'>　其辭迫矣此篇辭意與前篇異前篇婉而正此篇直</span><br/>
<span class='tline' id='l146' data-llen='3165:3188'>　而切蓋其出於禍亂懲創之餘惡惡之甚辭也此作</span><br/>
<span class='tline' id='l147' data-llen='3188:3208'>　詩者性情之不同然其惡天下之惡則一也</span><br/>
<span class='tline' id='l148' data-llen='3208:3231'>孑孑干旄在浚之郊素絲紕之良馬四之彼姝者子何</span><br/>
<span class='tline' id='l149' data-llen='3231:3254'>以畀之　孑孑干旟在浚之都素絲組之良馬五之彼</span><br/>
<span class='tline' id='l150' data-llen='3254:3277'>姝者子何以予之　孑孑干旌在浚之城素絲祝之良</span><br/>
<span class='tline' id='l151' data-llen='3277:3303'><a onclick="displayPageImage('KR1c0032', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3303:3316'>馬六之彼姝者子何以告之</span><br/>
<span class='tline' id='l153' data-llen='3316:3339'>　詩人見大夫乘車馬由郊而都由都而城以見賢者</span><br/>
<span class='tline' id='l154' data-llen='3339:3362'>　其辭意已具首章其後旟字旌字皆因都城字以叶</span><br/>
<span class='tline' id='l155' data-llen='3362:3385'>　韻五六亦因四而增之以見其盛非真有五馬六馬</span><br/>
<span class='tline' id='l156' data-llen='3385:3408'>　也組字祝字與下予字畀字皆然非别有意義不過</span><br/>
<span class='tline' id='l157' data-llen='3408:3431'>　因郊都城易字易韻以見再三之意詩有此體也或</span><br/>
<span class='tline' id='l158' data-llen='3431:3454'>　者以大夫車無旟為疑而又强釋五與六者皆以辭</span><br/>
<span class='tline' id='l159' data-llen='3454:3477'>　害意者也何以二字最見詩人深喜之意蓋賢者必</span><br/>
<span class='tline' id='l160' data-llen='3477:3503'><a onclick="displayPageImage('KR1c0032', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3503:3526'>　自有以答其勤其所以答之者又豈吾所能測度哉</span><br/>
<span class='tline' id='l162' data-llen='3526:3549'>　然詩人惟欲重有以答之猶恐其未至所以深喜大</span><br/>
<span class='tline' id='l163' data-llen='3549:3572'>　夫之能見賢也而詩人之好賢亦可知矣於是衛俗</span><br/>
<span class='tline' id='l164' data-llen='3572:3586'>　其庶矣乎何以二字極有味</span><br/>
<span class='tline' id='l165' data-llen='3586:3609'>載馳載驅歸唁衞侯驅馬悠悠言至於漕大夫跋渉我</span><br/>
<span class='tline' id='l166' data-llen='3609:3632'>心則憂　既不我嘉不能旋反視爾不臧我思不逺既</span><br/>
<span class='tline' id='l167' data-llen='3632:3655'>不我嘉不能旋濟視爾不臧我思不閟　陟彼阿丘言</span><br/>
<span class='tline' id='l168' data-llen='3655:3678'>采其蝱女子善懐亦各有行許人尤之衆稺且狂　我</span><br/>
<span class='tline' id='l169' data-llen='3678:3705'><a onclick="displayPageImage('KR1c0032', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3705:3728'>行其野芃芃其麥控于大邦誰因誰極大夫君子無我</span><br/>
<span class='tline' id='l171' data-llen='3728:3741'>有尤百爾所思不如我所之</span><br/>
<span class='tline' id='l172' data-llen='3741:3764'>　此詩首章即見事端凡詩所言之事有即見於首章</span><br/>
<span class='tline' id='l173' data-llen='3764:3787'>　有中篇乃見有至篇末始見者學者尤當觀此斯可</span><br/>
<span class='tline' id='l174' data-llen='3787:3810'>　得詩之本㫖　言至則未至也未至而大夫以不可</span><br/>
<span class='tline' id='l175' data-llen='3810:3833'>　歸之義來告此傳最得詩旨蓋下章言阿丘采蝱行</span><br/>
<span class='tline' id='l176' data-llen='3833:3846'>　野皆在途之辭也舊説非</span><br/>
<span class='tline' id='l177' data-llen='3846:3869'>　二章乃見所以作詩之由蓋至是以義不得歸以其</span><br/>
<span class='tline' id='l178' data-llen='3869:3896'><a onclick="displayPageImage('KR1c0032', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3896:3919'>　所思不能止乃作此詩以述意故特以此章反覆其</span><br/>
<span class='tline' id='l180' data-llen='3919:3934'>　辭一再而申言之與前後章異</span><br/>
<span class='tline' id='l181' data-llen='3934:3957'>　第三章言各有道而大夫不能體其情故稱許人尤</span><br/>
<span class='tline' id='l182' data-llen='3957:3980'>　之衆稺且狂而其辭激四章知己無歸救之義則稱</span><br/>
<span class='tline' id='l183' data-llen='3980:4003'>　大夫君子毋我有尤而其詞遜激者情之所不能已</span><br/>
<span class='tline' id='l184' data-llen='4003:4026'>　遜者義之所不敢違也又大夫尊故不敢斥言而曰</span><br/>
<span class='tline' id='l185' data-llen='4026:4049'>　許人及知其守禮則深服而稱君子詞意文法各適</span><br/>
<span class='tline' id='l186' data-llen='4049:4072'>　輕重而義亦在其中矣百爾所思不如我所之極盡</span><br/>
<span class='tline' id='l187' data-llen='4072:4099'><a onclick="displayPageImage('KR1c0032', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4099:4104'>　人情</span><br/>
<span class='tline' id='l189' data-llen='4104:4127'>　泉水父母終思歸寧而不得者義之常也故終不往</span><br/>
<span class='tline' id='l190' data-llen='4127:4150'>　此國滅君死非常之變故若可往而往然聞大夫之</span><br/>
<span class='tline' id='l191' data-llen='4150:4173'>　義而從之亦可謂不逺復矣聖人存此固欲明婦人</span><br/>
<span class='tline' id='l192' data-llen='4173:4196'>　弔不出境之義亦欲示人以改過遷善徙義之法雖</span><br/>
<span class='tline' id='l193' data-llen='4196:4219'>　婦人猶能况君子乎范氏義重於亡之説可謂明白</span><br/>
<span class='tline' id='l194' data-llen='4219:4242'>　矣此詩許穆夫人所作而列於鄘者鄘人得之而以</span><br/>
<span class='tline' id='l195' data-llen='4242:4265'>　鄘音傳之歟又或夫人在途作此其在鄘之地乎又</span><br/>
<span class='tline' id='l196' data-llen='4265:4292'><a onclick="displayPageImage('KR1c0032', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4292:4315'>　此詩當在定之方中前而列於此其詩則許其事則</span><br/>
<span class='tline' id='l198' data-llen='4315:4327'>　衛故以附於鄘之末歟</span><br/>
<span class='tline' id='l199' data-llen='4327:4330'>衞</span><br/>
<span class='tline' id='l200' data-llen='4330:4353'>瞻彼淇奥綠竹猗猗有匪君子如切如磋如琢如磨瑟</span><br/>
<span class='tline' id='l201' data-llen='4353:4376'>兮僩兮赫兮咺兮有匪君子終不可諼兮　瞻彼淇奥</span><br/>
<span class='tline' id='l202' data-llen='4376:4399'>綠竹青青有匪君子充耳琇瑩㑹弁如星瑟兮僩兮赫</span><br/>
<span class='tline' id='l203' data-llen='4399:4422'>兮咺兮有匪君子終不可諼兮　瞻彼淇奥綠竹如簀</span><br/>
<span class='tline' id='l204' data-llen='4422:4445'>有匪君子如金如錫如圭如璧寛兮綽兮猗重較兮善</span><br/>
<span class='tline' id='l205' data-llen='4445:4472'><a onclick="displayPageImage('KR1c0032', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4472:4481'>戲謔兮不為虐兮</span><br/>
<span class='tline' id='l207' data-llen='4481:4504'>　凡詩人所作先有咏事之意偶觸所見以興辭故後</span><br/>
<span class='tline' id='l208' data-llen='4504:4527'>　章有所興隨下所咏易其韻亦有所咏因上所興而</span><br/>
<span class='tline' id='l209' data-llen='4527:4550'>　見其意者詩有此體可以此詩類推之　此詩大抵</span><br/>
<span class='tline' id='l210' data-llen='4550:4573'>　只咏武公之成徳故各章已見而又特備於末章既</span><br/>
<span class='tline' id='l211' data-llen='4573:4596'>　咏成徳則不可不見其進徳之功與其進徳之序故</span><br/>
<span class='tline' id='l212' data-llen='4596:4619'>　首章言學問自修見進徳之功矣而即以自内達外</span><br/>
<span class='tline' id='l213' data-llen='4619:4632'>　之成徳者歎咏其不可忘</span><br/>
<span class='tline' id='l214' data-llen='4632:4659'><a onclick="displayPageImage('KR1c0032', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4659:4682'>　二章言服飾見其徳進而足以稱其服合前章為進</span><br/>
<span class='tline' id='l216' data-llen='4682:4705'>　徳之序而復以其成徳之不可忘者再致其歎咏焉</span><br/>
<span class='tline' id='l217' data-llen='4705:4728'>　三章則備見成徳言其學問本於生質而又有以成</span><br/>
<span class='tline' id='l218' data-llen='4728:4751'>　其美質功夫有序至是而成故末特以處已待人動</span><br/>
<span class='tline' id='l219' data-llen='4751:4774'>　容中禮者言之前四兮後五兮字皆咏歎之辭前對</span><br/>
<span class='tline' id='l220' data-llen='4774:4797'>　舉以咏後變言以結一篇大意惟在成徳而歎美之</span><br/>
<span class='tline' id='l221' data-llen='4797:4820'>　至尤可於此而觀之　言重較者君子之敬容見於</span><br/>
<span class='tline' id='l222' data-llen='4820:4843'>　憑軾之時此欲見君子寛綽而恭敬然不言恭敬而</span><br/>
<span class='tline' id='l223' data-llen='4843:4870'><a onclick="displayPageImage('KR1c0032', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4870:4893'>　惟歎美其重較猶前言充耳㑹弁不言徳而徳可知</span><br/>
<span class='tline' id='l225' data-llen='4893:4916'>　也猗字與首章猗字不同首猗於何反此為歎辭則</span><br/>
<span class='tline' id='l226' data-llen='4916:4939'>　音於宜反與商頌猗與之猗同若音於綺反則猗為</span><br/>
<span class='tline' id='l227' data-llen='4939:4961'>　跛倚在重較而或倚則不足觀矣故只當作歎詞</span><br/>
<span class='tline' id='l228' data-llen='4961:4984'>　風雅皆有武公詩凡三篇首賓之初筵次淇奥最後</span><br/>
<span class='tline' id='l229' data-llen='4984:4988'>　抑</span><br/>
<span class='tline' id='l230' data-llen='4988:5011'>考槃在澗碩人之寛獨寐寤言永矢弗諼　考槃在阿</span><br/>
<span class='tline' id='l231' data-llen='5011:5034'>碩人之薖獨寐寤歌永矢弗過　考槃在陸碩人之軸</span><br/>
<span class='tline' id='l232' data-llen='5034:5061'><a onclick="displayPageImage('KR1c0032', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5061:5071'>獨寐寤宿永矢弗告</span><br/>
<span class='tline' id='l234' data-llen='5071:5094'>　考槃見隠者所居之室在澗見隠者所居之地寛見</span><br/>
<span class='tline' id='l235' data-llen='5094:5117'>　身心徳量寐寤言見起居語黙永矢見其節弗諼見</span><br/>
<span class='tline' id='l236' data-llen='5117:5140'>　其志此四言備隠者之美後世之善言隠無以加此</span><br/>
<span class='tline' id='l237' data-llen='5140:5163'>　矣獨非孤獨之獨言其幽居閒處非常人俗輩所能</span><br/>
<span class='tline' id='l238' data-llen='5163:5186'>　即故謂之獨言謂言語凡文辭皆是歌謂歌詠凡聲</span><br/>
<span class='tline' id='l239' data-llen='5186:5210'>　詩皆是宿非特覺卧凡坐止偃息皆是軸有卷而懐之</span><br/>
<span class='tline' id='l240' data-llen='5210:5233'>　之意弗諼以心言弗過以身言皆在己者弗告則弗</span><br/>
<span class='tline' id='l241' data-llen='5233:5260'><a onclick="displayPageImage('KR1c0032', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5260:5283'>　以告人矣古之隠者皆在野在野者無必隠之心常</span><br/>
<span class='tline' id='l243' data-llen='5283:5306'>　待見知則出仕而行道不見知則甘遯而無悶故孔</span><br/>
<span class='tline' id='l244' data-llen='5306:5329'>　子曰隠居以求其志行義以達其道未嘗有固必之</span><br/>
<span class='tline' id='l245' data-llen='5329:5352'>　意也世道既衰人心不古隠非真隠而仕非所仕於</span><br/>
<span class='tline' id='l246' data-llen='5352:5375'>　是賢人君子始有憤世長往不返之心然視聖人之</span><br/>
<span class='tline' id='l247' data-llen='5375:5398'>　中道則有間矣考槃之賢其隠固可美而永矢之辭</span><br/>
<span class='tline' id='l248' data-llen='5398:5421'>　不能不失於太過此其所以為衛風之變周道之衰</span><br/>
<span class='tline' id='l249' data-llen='5421:5444'>　乎其後晨門荷蕢之徒果於忘世反以聖人為譏而</span><br/>
<span class='tline' id='l250' data-llen='5444:5471'><a onclick="displayPageImage('KR1c0032', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5471:5494'>　世道之衰也益甚原其所自蓋已見於此矣然君子</span><br/>
<span class='tline' id='l252' data-llen='5494:5517'>　之制行與其不及也寧過過猶不失其為高此考槃</span><br/>
<span class='tline' id='l253' data-llen='5517:5525'>　所以可美也</span><br/>
<span class='tline' id='l254' data-llen='5525:5548'>碩人其頎衣錦褧衣齊侯之子衞侯之妻東宮之妹邢</span><br/>
<span class='tline' id='l255' data-llen='5548:5571'>侯之姨譚公維私　手如柔荑膚如凝脂領如蝤蠐齒</span><br/>
<span class='tline' id='l256' data-llen='5571:5594'>如瓠犀螓首蛾眉巧笑倩兮美目盼兮　碩人敖敖説</span><br/>
<span class='tline' id='l257' data-llen='5594:5617'>于農郊四牡有驕朱幩鑣鑣翟茀以朝大夫夙退無使</span><br/>
<span class='tline' id='l258' data-llen='5617:5640'>君勞　河水洋洋北流活活施罛濊濊鱣鮪發發葭菼</span><br/>
<span class='tline' id='l259' data-llen='5640:5667'><a onclick="displayPageImage('KR1c0032', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5667:5679'>揭揭庶姜孽孽庶士有朅</span><br/>
<span class='tline' id='l261' data-llen='5679:5702'>　首章即述族類之貴者見正嫡之重也次章乃詳言</span><br/>
<span class='tline' id='l262' data-llen='5702:5725'>　其容貌之美三章追述其初嫁時車馬之盛皆不見</span><br/>
<span class='tline' id='l263' data-llen='5725:5748'>　荘公不見答之意至無使君勞之語然後歎今不然</span><br/>
<span class='tline' id='l264' data-llen='5748:5771'>　之意可見於言後又以此觀前後章之辭然後重歎</span><br/>
<span class='tline' id='l265' data-llen='5771:5795'>　荘公之意皆可見於言外此詩人所以為善於嗟歎也</span><br/>
<span class='tline' id='l266' data-llen='5795:5818'>　傳於首章言所宜親厚而歎荘公之昏惑於次章言</span><br/>
<span class='tline' id='l267' data-llen='5818:5841'>　猶前章之意末章又猶首章之意皆因第三章歎今</span><br/>
<span class='tline' id='l268' data-llen='5841:5868'><a onclick="displayPageImage('KR1c0032', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5868:5891'>　不然之意以發明前後章之㫖蓋作詩者有此法讀</span><br/>
<span class='tline' id='l270' data-llen='5891:5914'>　者亦當以此法觀之也或曰荘姜之徳見於柏舟諸</span><br/>
<span class='tline' id='l271' data-llen='5914:5937'>　詩可謂賢矣詩人於此不稱其徳而徒稱其族類容</span><br/>
<span class='tline' id='l272' data-llen='5937:5960'>　貌車馬士女之盛何也意者莊公昏惑不知有徳其</span><br/>
<span class='tline' id='l273' data-llen='5960:5983'>　所知者惟若此等而已詩人之作此詩意或莊公聞</span><br/>
<span class='tline' id='l274' data-llen='5983:6006'>　之庶猶可囘其親厚正嫡之意蓋因其所明者而歎</span><br/>
<span class='tline' id='l275' data-llen='6006:6028'>　之亦納約自牖之法也詩人微意其或出於此與</span><br/>
<span class='tline' id='l276' data-llen='6028:6051'>　此詩首二句畧舉起端下文及後章乃言其詳首章</span><br/>
<span class='tline' id='l277' data-llen='6051:6078'><a onclick="displayPageImage('KR1c0032', 'WYG', '004-16a' );" name="004-16a" class="pb">[004-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6078:6101'>　末句變文次章螓首蛾眉以下再變末章末句變文</span><br/>
<span class='tline' id='l279' data-llen='6101:6112'>　與首章同皆文法也</span><br/>
<span class='tline' id='l280' data-llen='6112:6135'>氓之蚩蚩抱布貿絲匪來貿絲來即我謀送子涉淇至</span><br/>
<span class='tline' id='l281' data-llen='6135:6158'>于頓丘匪我愆期子無良媒將子無怒秋以為期　乘</span><br/>
<span class='tline' id='l282' data-llen='6158:6181'>彼垝垣以望復關不見復關泣涕漣漣既見復關載笑</span><br/>
<span class='tline' id='l283' data-llen='6181:6204'>載言爾卜爾筮體無咎言以爾車來以我賄遷　桑之</span><br/>
<span class='tline' id='l284' data-llen='6204:6227'>未落其葉沃若于嗟鳩兮無食桑葚于嗟女兮無與士</span><br/>
<span class='tline' id='l285' data-llen='6227:6250'>耽士之耽兮猶可説也女之耽兮不可説也　桑之落</span><br/>
<span class='tline' id='l286' data-llen='6250:6277'><a onclick="displayPageImage('KR1c0032', 'WYG', '004-16b' );" name="004-16b" class="pb">[004-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6277:6300'>矣其黄而隕自我徂爾三歲食貧淇水湯湯漸車帷裳</span><br/>
<span class='tline' id='l288' data-llen='6300:6323'>女也不爽士貳其行士也罔極二三其徳一三歲為婦</span><br/>
<span class='tline' id='l289' data-llen='6323:6346'>靡室勞矣夙興夜寐靡有朝矣言既遂矣至于暴矣兄</span><br/>
<span class='tline' id='l290' data-llen='6346:6369'>弟不知咥其笑矣靜言思之躬自悼矣　及爾偕老老</span><br/>
<span class='tline' id='l291' data-llen='6369:6392'>使我怨淇則有岸隰則有泮總角之宴言笑晏晏信誓</span><br/>
<span class='tline' id='l292' data-llen='6392:6408'>旦旦不思其反反是不思亦已焉哉</span><br/>
<span class='tline' id='l293' data-llen='6408:6431'>　傳謂淫婦一失其身人所賤惡故雖始迷終悟而終</span><br/>
<span class='tline' id='l294' data-llen='6431:6454'>　不免於困以為士君子立身一敗萬事瓦裂之戒可</span><br/>
<span class='tline' id='l295' data-llen='6454:6481'><a onclick="displayPageImage('KR1c0032', 'WYG', '004-17a' );" name="004-17a" class="pb">[004-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6481:6504'>　謂嚴切矣然於婦人之失則詳於男子之惡則未之</span><br/>
<span class='tline' id='l297' data-llen='6504:6527'>　及亦何可以不論乎今觀首章之意淫奔之謀出於</span><br/>
<span class='tline' id='l298' data-llen='6527:6550'>　男子始託事以入其謀繼誘之送而戒其愆又偽怒</span><br/>
<span class='tline' id='l299' data-llen='6550:6573'>　以堅其約及其再見則又假卜吉而遷其賄矣既貪</span><br/>
<span class='tline' id='l300' data-llen='6573:6596'>　其色又利其財其狡險有甚於婦人也謂之蚩蚩之</span><br/>
<span class='tline' id='l301' data-llen='6596:6610'>　氓者怨而鄙之之辭如此耳</span><br/>
<span class='tline' id='l302' data-llen='6610:6633'>　桑沃比家富而容麗既以賄遷則男家富矣故已容</span><br/>
<span class='tline' id='l303' data-llen='6633:6656'>　色潤澤而光麗方言家富容麗而忽發嗟歎之辭託</span><br/>
<span class='tline' id='l304' data-llen='6656:6683'><a onclick="displayPageImage('KR1c0032', 'WYG', '004-17b' );" name="004-17b" class="pb">[004-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6683:6706'>　戒鳩之言以興戒已之意又借士之不可以明已之</span><br/>
<span class='tline' id='l306' data-llen='6706:6729'>　甚不可蓋前章皆自述其前日所為之事至此而後</span><br/>
<span class='tline' id='l307' data-llen='6729:6752'>　自道其今日愧悔之意是以上語未竟而特以嗟歎</span><br/>
<span class='tline' id='l308' data-llen='6752:6768'>　發之則愧悔之有感於中者深矣</span><br/>
<span class='tline' id='l309' data-llen='6768:6791'>　桑隕比家貧而色衰蓋首章言男抱布來貿見男貧</span><br/>
<span class='tline' id='l310' data-llen='6791:6814'>　女富既以賄遷則男富矣至是而食貧者意此男子</span><br/>
<span class='tline' id='l311' data-llen='6814:6837'>　必輕佻浮蕩之人既得其財而暴殄之故不三歲而</span><br/>
<span class='tline' id='l312' data-llen='6837:6860'>　遽貧既貧而色斯落則又棄此而慕彼蓋欲以前日</span><br/>
<span class='tline' id='l313' data-llen='6860:6887'><a onclick="displayPageImage('KR1c0032', 'WYG', '004-18a' );" name="004-18a" class="pb">[004-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6887:6910'>　之施於我者又移而施之人也故於此明言切責其</span><br/>
<span class='tline' id='l315' data-llen='6910:6933'>　貳行既曰罔極又曰二三言不特貳於已而已也以</span><br/>
<span class='tline' id='l316' data-llen='6933:6956'>　此而觀男子之惡豈可勝道哉衞風至此豈專婦人</span><br/>
<span class='tline' id='l317' data-llen='6956:6979'>　之罪男子不能正身齊家專欲以淫惑而卒也淫婦</span><br/>
<span class='tline' id='l318' data-llen='6979:7002'>　亦得以誚責之豈不甚可羞乎故其流而為静女為</span><br/>
<span class='tline' id='l319' data-llen='7002:7025'>　桑中雖曰由上之化而亦在下之為家主者自有以</span><br/>
<span class='tline' id='l320' data-llen='7025:7036'>　致之豈不深可戒哉</span><br/>
<span class='tline' id='l321' data-llen='7036:7059'>　婦人既去而追述其為婦之勞見棄而遭夫之怒既</span><br/>
<span class='tline' id='l322' data-llen='7059:7086'><a onclick="displayPageImage('KR1c0032', 'WYG', '004-18b' );" name="004-18b" class="pb">[004-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7086:7109'>　歸而不為兄弟所恤然皆無所歸咎惟有躬自痛悼</span><br/>
<span class='tline' id='l324' data-llen='7109:7132'>　而已蓋淫婦之奔雖由人誘然已果能守其貞静又</span><br/>
<span class='tline' id='l325' data-llen='7132:7155'>　豈人之所能動哉今日之失身皆由己以致之故静</span><br/>
<span class='tline' id='l326' data-llen='7155:7168'>　思而自悼可謂善自反矣</span><br/>
<span class='tline' id='l327' data-llen='7168:7191'>　淇隰二句興下四句首章之謀始於抱布末章之信</span><br/>
<span class='tline' id='l328' data-llen='7191:7214'>　誓出於總角抱布始謀安得有總角之誓則謀非始</span><br/>
<span class='tline' id='l329' data-llen='7214:7237'>　抱布矣前後意不相合豈此男或有世好之舊故總</span><br/>
<span class='tline' id='l330' data-llen='7237:7260'>　角相與不待父母之命自為信誓至抱布時始即之</span><br/>
<span class='tline' id='l331' data-llen='7260:7287'><a onclick="displayPageImage('KR1c0032', 'WYG', '004-19a' );" name="004-19a" class="pb">[004-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7287:7310'>　謀而使行媒合之耶又豈淫風之時仕族閭巷之間</span><br/>
<span class='tline' id='l333' data-llen='7310:7333'>　男女自幼習為言笑不以為恥及長而遂竊謀私合</span><br/>
<span class='tline' id='l334' data-llen='7333:7356'>　邪或者以為婦人自述其總角時居室之言笑和柔</span><br/>
<span class='tline' id='l335' data-llen='7356:7379'>　而從人之信誓甚明今而失身由不思其反復以至</span><br/>
<span class='tline' id='l336' data-llen='7379:7402'>　於此非指與此人為信誓蓋泛言從人之道如此也</span><br/>
<span class='tline' id='l337' data-llen='7402:7425'>　今詳氓詩之婦人固以淫而失身矣然其被棄之後</span><br/>
<span class='tline' id='l338' data-llen='7425:7448'>　雖極其怨而未嘗有他適改從之意蓋此婦始欲行</span><br/>
<span class='tline' id='l339' data-llen='7448:7471'>　媒追念信誓亦尚知有義信者但此時惑於人動於</span><br/>
<span class='tline' id='l340' data-llen='7471:7498'><a onclick="displayPageImage('KR1c0032', 'WYG', '004-19b' );" name="004-19b" class="pb">[004-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7498:7521'>　欲而不能自制耳其愧悔也雖出於困極而深嗟重</span><br/>
<span class='tline' id='l342' data-llen='7521:7544'>　歎甚言耽樂之不可為其良心本性於此發見而不</span><br/>
<span class='tline' id='l343' data-llen='7544:7567'>　容泯是以既去而極言其人之貳行罔極於已則自</span><br/>
<span class='tline' id='l344' data-llen='7567:7590'>　信其不爽既歸也不敢責人而惟反躬自悼而已不</span><br/>
<span class='tline' id='l345' data-llen='7590:7613'>　與偕老則惟言已之怨而已追念信誓則付之於無</span><br/>
<span class='tline' id='l346' data-llen='7613:7636'>　可奈何而已蓋其始失身之罪雖不自知而其終從</span><br/>
<span class='tline' id='l347' data-llen='7636:7659'>　一之義終不敢違其視貞静之徳固逺而於淫奔行</span><br/>
<span class='tline' id='l348' data-llen='7659:7682'>　私而不知止者亦有逕庭矣傳謂一失其正則餘無</span><br/>
<span class='tline' id='l349' data-llen='7682:7709'><a onclick="displayPageImage('KR1c0032', 'WYG', '004-20a' );" name="004-20a" class="pb">[004-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7709:7732'>　可觀然於無可觀之中猶有可矜者不可以不論庶</span><br/>
<span class='tline' id='l351' data-llen='7732:7755'>　乎人之知悔其非者猶思保其終而益謹於其始云</span><br/>
<span class='tline' id='l352' data-llen='7755:7778'>　季文子三思而後行子曰再斯可矣程子曰再思則</span><br/>
<span class='tline' id='l353' data-llen='7778:7801'>　已審三則私意起而反惑又曰為惡之人未嘗知有</span><br/>
<span class='tline' id='l354' data-llen='7801:7819'>　思有思則為善矣今觀氓之末章尤信</span><br/>
<span class='tline' id='l355' data-llen='7819:7842'>籊籊竹竿以釣于淇豈不爾思遠莫致之　泉源在左</span><br/>
<span class='tline' id='l356' data-llen='7842:7865'>淇水在右女子有行遠父母兄弟　淇水在右泉源在</span><br/>
<span class='tline' id='l357' data-llen='7865:7888'>左巧笑之瑳佩玉之儺　淇水滺滺檜楫松舟駕言出</span><br/>
<span class='tline' id='l358' data-llen='7888:7915'><a onclick="displayPageImage('KR1c0032', 'WYG', '004-20b' );" name="004-20b" class="pb">[004-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7915:7934'>遊以寫我憂<span class='krp-note'>按此篇永樂/大典缺卷</span></span><br/>
<span class='tline' id='l360' data-llen='7934:7957'>芄蘭之支童子佩觿雖則佩觿能不我知容兮遂兮垂</span><br/>
<span class='tline' id='l361' data-llen='7957:7980'>帶悸兮　芄蘭之葉童子佩韘雖則佩韘能不我甲容</span><br/>
<span class='tline' id='l362' data-llen='7980:7989'>兮遂兮垂帶悸兮</span><br/>
<span class='tline' id='l363' data-llen='7989:8012'>　傳謂此詩不知所謂不敢强解愚意衞人之賦此母</span><br/>
<span class='tline' id='l364' data-llen='8012:8036'>　亦嘆衛國小學之教不講歟周室盛時小學大學之教</span><br/>
<span class='tline' id='l365' data-llen='8036:8059'>　各有所服之佩各有所習之事各有當行之儀而亦</span><br/>
<span class='tline' id='l366' data-llen='8059:8082'>　各有可見之能今衞國之童子如此豈非小學之教</span><br/>
<span class='tline' id='l367' data-llen='8082:8109'><a onclick="displayPageImage('KR1c0032', 'WYG', '004-21a' );" name="004-21a" class="pb">[004-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8109:8132'>　不講致然歟而大學可知矣蓋小學成而後大學施</span><br/>
<span class='tline' id='l369' data-llen='8132:8155'>　學校廢而後風俗壊今衞俗如此童子又如此豈不</span><br/>
<span class='tline' id='l370' data-llen='8155:8162'>　重可慨哉</span><br/>
<span class='tline' id='l371' data-llen='8162:8185'>誰謂河廣一葦杭之誰謂宋遠跂予望之　誰謂河廣</span><br/>
<span class='tline' id='l372' data-llen='8185:8199'>曾不容刀誰謂宋遠曾不崇朝</span><br/>
<span class='tline' id='l373' data-llen='8199:8223'>　傳言孫與祖同體者同昭穆也此詩止言宋不逺耳若</span><br/>
<span class='tline' id='l374' data-llen='8223:8246'>　義不可而不得往之意則猶在言後作者不必盡言</span><br/>
<span class='tline' id='l375' data-llen='8246:8269'>　而讀者自可默㑹又詩之一體唐人歇後之作蓋本</span><br/>
<span class='tline' id='l376' data-llen='8269:8296'><a onclick="displayPageImage('KR1c0032', 'WYG', '004-21b' );" name="004-21b" class="pb">[004-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8296:8319'>　於此望之而即可見猶有逺者行之而即可至則愈</span><br/>
<span class='tline' id='l378' data-llen='8319:8342'>　近矣語有淺深衞有婦人之詩六人共姜莊姜許穆</span><br/>
<span class='tline' id='l379' data-llen='8342:8365'>　夫人宋桓夫人泉水竹竿之衞女愚謂當增雄雉伯</span><br/>
<span class='tline' id='l380' data-llen='8365:8372'>　兮為八人</span><br/>
<span class='tline' id='l381' data-llen='8372:8395'>伯兮朅兮邦之桀兮伯也執殳為王前驅　自伯之東</span><br/>
<span class='tline' id='l382' data-llen='8395:8418'>首如飛蓬豈無膏沐誰適為容　其雨其雨杲杲出日</span><br/>
<span class='tline' id='l383' data-llen='8418:8441'>願言思伯甘心首疾　焉得諼草言樹之背願言思伯</span><br/>
<span class='tline' id='l384' data-llen='8441:8459'>使我心痗<span class='krp-note'>按此篇永樂/大典缺卷</span></span><br/>
<span class='tline' id='l385' data-llen='8459:8486'><a onclick="displayPageImage('KR1c0032', 'WYG', '004-22a' );" name="004-22a" class="pb">[004-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8486:8509'>有狐綏綏在彼淇梁心之憂矣之子無裳　有狐綏綏</span><br/>
<span class='tline' id='l387' data-llen='8509:8532'>在彼淇厲心之憂矣之子無帶　有狐綏綏在彼淇側</span><br/>
<span class='tline' id='l388' data-llen='8532:8542'>心之憂矣之子無服</span><br/>
<span class='tline' id='l389' data-llen='8542:8565'>　知此人為鰥夫者以有狐為比也知其為寡婦者古</span><br/>
<span class='tline' id='l390' data-llen='8565:8588'>　者廟見而後執婦功今此婦憂人無裳無帶無服而</span><br/>
<span class='tline' id='l391' data-llen='8588:8611'>　欲為為之又此時國亂民散多䘮其妃耦者故可知</span><br/>
<span class='tline' id='l392' data-llen='8611:8634'>　其鰥寡也或曰此當為興蓋以有狐興之子在梁興</span><br/>
<span class='tline' id='l393' data-llen='8634:8658'>　無裳其曰可以裳可以帶可以服者以有狐興之子也</span><br/>
<span class='tline' id='l394' data-llen='8658:8685'><a onclick="displayPageImage('KR1c0032', 'WYG', '004-22b' );" name="004-22b" class="pb">[004-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8685:8708'>投我以木瓜報之以瓊琚匪報也永以為好也　投我</span><br/>
<span class='tline' id='l396' data-llen='8708:8731'>以木桃報之以瓊瑶匪報也永以為好也　投我以木</span><br/>
<span class='tline' id='l397' data-llen='8731:8747'>李報之以瓊玖匪報也永以為好也</span><br/>
<span class='tline' id='l398' data-llen='8747:8770'>　琚為成器瑶玖則玉耳三者不過隨瓜桃李易文為</span><br/>
<span class='tline' id='l399' data-llen='8770:8793'>　韻詩有此體也然意尤重在後二句故重言而三咏</span><br/>
<span class='tline' id='l400' data-llen='8793:8816'>　焉此詩如序所言固未見其然傳疑為男女相贈答</span><br/>
<span class='tline' id='l401' data-llen='8816:8839'>　之詞蓋若以為昏姻之投報則六禮不用此二物惟</span><br/>
<span class='tline' id='l402' data-llen='8839:8862'>　贄用榛栗棗脩然非投又無報而欲以此永好其情</span><br/>
<span class='tline' id='l403' data-llen='8862:8889'><a onclick="displayPageImage('KR1c0032', 'WYG', '004-23a' );" name="004-23a" class="pb">[004-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8889:8904'>　似未得其正是以傳為此説與</span><br/>
</p>
<p><br/>
</p>
  </div>
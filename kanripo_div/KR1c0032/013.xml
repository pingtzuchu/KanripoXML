<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0032', 'WYG', '013-1a' );" name="013-1a" class="pb">[013-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　詩纘緒卷十三　　　　　元　劉玉汝　撰</span><br/>
<span class='tline' id='l10' data-llen='210:215'>大雅一</span><br/>
<span class='tline' id='l11' data-llen='215:238'>文王在上於昭于天周雖舊邦其命維新有周不顯帝</span><br/>
<span class='tline' id='l12' data-llen='238:261'>命不時文王陟降在帝左右　亹亹文王令聞不已陳</span><br/>
<span class='tline' id='l13' data-llen='261:284'>錫哉周侯文王孫子文王孫子本支百世凡周之士不</span><br/>
<span class='tline' id='l14' data-llen='284:307'>顯亦世　世之不顯厥猶翼翼思皇多士生此王國王</span><br/>
<span class='tline' id='l15' data-llen='307:330'>國克生維周之楨濟濟多士文王以寧　穆穆文王於</span><br/>
<span class='tline' id='l16' data-llen='330:356'><a onclick="displayPageImage('KR1c0032', 'WYG', '013-1b' );" name="013-1b" class="pb">[013-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='356:379'>緝熙敬止假哉天命有商孫子商之孫子其麗不億上</span><br/>
<span class='tline' id='l18' data-llen='379:402'>帝既命侯于周服　侯服于周天命靡常殷士膚敏祼</span><br/>
<span class='tline' id='l19' data-llen='402:425'>將于京厥作祼將常服黼冔王之藎臣無念爾祖　無</span><br/>
<span class='tline' id='l20' data-llen='425:448'>念爾祖聿修厥徳永言配命自求多福殷之未喪師克</span><br/>
<span class='tline' id='l21' data-llen='448:471'>配上帝宜鑒于殷駿命不易　命之不易無遏爾躬宣</span><br/>
<span class='tline' id='l22' data-llen='471:494'>昭義問有虞殷自天上天之載無聲無臭儀刑文王萬</span><br/>
<span class='tline' id='l23' data-llen='494:499'>邦作孚</span><br/>
<span class='tline' id='l24' data-llen='499:522'>　此篇本述文王之徳以戒成王然傳於首章不言文</span><br/>
<span class='tline' id='l25' data-llen='522:548'><a onclick="displayPageImage('KR1c0032', 'WYG', '013-2a' );" name="013-2a" class="pb">[013-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='548:571'>　王之徳而言其神葢首言文王既沒而如在故知其</span><br/>
<span class='tline' id='l27' data-llen='571:594'>　專以神言然神亦徳也有是徳則有是神言神則徳</span><br/>
<span class='tline' id='l28' data-llen='594:617'>　在其中矣新謂成王初嗣位而新受命即伊尹稱嗣</span><br/>
<span class='tline' id='l29' data-llen='617:640'>　王新服厥命之新顯者昭之極至時謂新於此時又</span><br/>
<span class='tline' id='l30' data-llen='640:663'>　言不顯不時者申詠上文以覆説下文文王也天以</span><br/>
<span class='tline' id='l31' data-llen='663:686'>　形體言帝以主宰言天與帝非有二文王與天帝亦</span><br/>
<span class='tline' id='l32' data-llen='686:709'>　非有二故於昭言其全體之昭著陟降言其妙用之</span><br/>
<span class='tline' id='l33' data-llen='709:732'>　流行於昭于天言其與天並明陟降帝側言其與帝</span><br/>
<span class='tline' id='l34' data-llen='732:758'><a onclick="displayPageImage('KR1c0032', 'WYG', '013-2b' );" name="013-2b" class="pb">[013-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='758:781'>　同運天之造化非運用無以見其妙非妙用無以見</span><br/>
<span class='tline' id='l36' data-llen='781:804'>　其神故詩人以是詠文王以見文王之神與天無間</span><br/>
<span class='tline' id='l37' data-llen='804:827'>　有所在而無不在極昭顯而尤神妙政與易後天先</span><br/>
<span class='tline' id='l38' data-llen='827:850'>　天之義同先天後天亦非有二然非後天入用之位</span><br/>
<span class='tline' id='l39' data-llen='850:873'>　無以見先天全體之妙又如中庸言聖人同於天地</span><br/>
<span class='tline' id='l40' data-llen='873:896'>　既言天地不二又言不測之意必如是而後天地造</span><br/>
<span class='tline' id='l41' data-llen='896:919'>　化聖人徳業一而二二而一之意可見此固非聖不</span><br/>
<span class='tline' id='l42' data-llen='919:942'>　能與亦非聖不能知故曰此詩非聖人不能作也此</span><br/>
<span class='tline' id='l43' data-llen='942:968'><a onclick="displayPageImage('KR1c0032', 'WYG', '013-3a' );" name="013-3a" class="pb">[013-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='968:991'>　為是詩之首章中含三意一見文王有顯徳上帝有</span><br/>
<span class='tline' id='l45' data-llen='991:1014'>　成命故子孫蒙其福澤以有天下二見文王與天同</span><br/>
<span class='tline' id='l46' data-llen='1014:1037'>　其體用而無間三則此詩為戒成王而作首章雖未</span><br/>
<span class='tline' id='l47' data-llen='1037:1060'>　有戒辭而已含戒意故極言文王如在欲成王思慕</span><br/>
<span class='tline' id='l48' data-llen='1060:1084'>　感𤼵不能自已先有是心而後可進其言亦作詩陳</span><br/>
<span class='tline' id='l49' data-llen='1084:1107'>　戒之微意也大抵讀詩者既觀本章之㫖又當觀一</span><br/>
<span class='tline' id='l50' data-llen='1107:1130'>　篇之㫖以求作者之意如此章為一篇之首章其起</span><br/>
<span class='tline' id='l51' data-llen='1130:1153'>　意𤼵辭廣大精微如此即可以見大雅之正體矣</span><br/>
<span class='tline' id='l52' data-llen='1153:1179'><a onclick="displayPageImage('KR1c0032', 'WYG', '013-3b' );" name="013-3b" class="pb">[013-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1179:1202'>　次章至五章皆詠文王之徳分為二節各以文王起</span><br/>
<span class='tline' id='l54' data-llen='1202:1225'>　辭先言亹亹後言穆穆先言令聞不已後言不已其</span><br/>
<span class='tline' id='l55' data-llen='1225:1248'>　敬者言之序也不言純亦不已而言其若有所勉不</span><br/>
<span class='tline' id='l56' data-llen='1248:1271'>　言其敬不已而言不已其敬蓋後章將戒成王故此</span><br/>
<span class='tline' id='l57' data-llen='1271:1294'>　先寓文王可法之意為之張本非文王真有所勉而</span><br/>
<span class='tline' id='l58' data-llen='1294:1317'>　猶待於緝熙也文王孫子成王與焉見上章命新命</span><br/>
<span class='tline' id='l59' data-llen='1317:1327'>　時當指成王可知</span><br/>
<span class='tline' id='l60' data-llen='1327:1350'>　二章從文王存時之徳順說到今三章承二章末語</span><br/>
<span class='tline' id='l61' data-llen='1350:1376'><a onclick="displayPageImage('KR1c0032', 'WYG', '013-4a' );" name="013-4a" class="pb">[013-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1376:1399'>　從今日逆說歸文王存時事思皇多士以下言文王</span><br/>
<span class='tline' id='l63' data-llen='1399:1422'>　存時得人之盛是以周士傳世之顯如此次章以下</span><br/>
<span class='tline' id='l64' data-llen='1422:1445'>　皆說文王之徳不復語其神矣克生謂能用之使不</span><br/>
<span class='tline' id='l65' data-llen='1445:1468'>　徒生夫然後謂之能生也此以二章為一節觀前以</span><br/>
<span class='tline' id='l66' data-llen='1468:1488'>　文王起辭此承用前末語可見後二章倣此</span><br/>
<span class='tline' id='l67' data-llen='1488:1511'>　文王之徳莫盛於敬故以於字嘆之假哉天命有商</span><br/>
<span class='tline' id='l68' data-llen='1511:1534'>　孫子是順說下文逆說後章又順說與前二章相似</span><br/>
<span class='tline' id='l69' data-llen='1534:1542'>　反覆咏嘆也</span><br/>
<span class='tline' id='l70' data-llen='1542:1568'><a onclick="displayPageImage('KR1c0032', 'WYG', '013-4b' );" name="013-4b" class="pb">[013-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1568:1591'>　五章言殷士服周助祭而服殷服則殷亡之禍極矣</span><br/>
<span class='tline' id='l72' data-llen='1591:1614'>　寓戒之意切矣故下文即呼王藎臣而告之然告王</span><br/>
<span class='tline' id='l73' data-llen='1614:1637'>　之言不以為下章起辭而於此章末言之蓋此章在</span><br/>
<span class='tline' id='l74' data-llen='1637:1660'>　一篇之中結前起後既欲前有歸宿尤欲後相連續</span><br/>
<span class='tline' id='l75' data-llen='1660:1683'>　若意連語斷則意雖相接而語不切至又前以文王</span><br/>
<span class='tline' id='l76' data-llen='1683:1706'>　起辭此若以成王起辭則是以成王與文王相對非</span><br/>
<span class='tline' id='l77' data-llen='1706:1729'>　所以尊文王而欲成王之念之矣故特於此章之末</span><br/>
<span class='tline' id='l78' data-llen='1729:1753'>　忽呼王臣而告之欲成王感動而警𤼵也此措意行</span><br/>
<span class='tline' id='l79' data-llen='1753:1779'><a onclick="displayPageImage('KR1c0032', 'WYG', '013-5a' );" name="013-5a" class="pb">[013-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1779:1796'>　文之妙亦大雅大篇長章之一體也</span><br/>
<span class='tline' id='l81' data-llen='1796:1819'>　六章言無念爾祖惟在於修徳前後無非言文王之</span><br/>
<span class='tline' id='l82' data-llen='1819:1842'>　徳然不說出至此方說一徳字蓋特為成王言之見</span><br/>
<span class='tline' id='l83' data-llen='1842:1865'>　我之徳即文王之徳不待他求故下言永言配命即</span><br/>
<span class='tline' id='l84' data-llen='1865:1888'>　修徳之功自求多福即修徳之效永言則不息矣配</span><br/>
<span class='tline' id='l85' data-llen='1888:1911'>　命則無間矣命則天之與我而我所以為徳者徳之</span><br/>
<span class='tline' id='l86' data-llen='1911:1934'>　本也配命則徳既成而即文王矣多福則福在我而</span><br/>
<span class='tline' id='l87' data-llen='1934:1957'>　無殷禍矣修徳之本效二語盡之可謂簡而要矣非</span><br/>
<span class='tline' id='l88' data-llen='1957:1983'><a onclick="displayPageImage('KR1c0032', 'WYG', '013-5b' );" name="013-5b" class="pb">[013-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1983:2006'>　周公孰能之法文王以自修監殷道以自省亦承前</span><br/>
<span class='tline' id='l90' data-llen='2006:2023'>　章周興殷亡之意而反覆丁寧之也</span><br/>
<span class='tline' id='l91' data-llen='2023:2046'>　無遏爾躬承上求福而言遏絶天命皆由我以致之</span><br/>
<span class='tline' id='l92' data-llen='2046:2069'>　所謂禍福無不自已求之者也宣昭義問承上配命</span><br/>
<span class='tline' id='l93' data-llen='2069:2092'>　而言能修其徳則有以宣昭其善譽矣徳之不修義</span><br/>
<span class='tline' id='l94' data-llen='2092:2115'>　問何有而欲宣昭之乎虞殷自天承上鑒殷而言雖</span><br/>
<span class='tline' id='l95' data-llen='2115:2138'>　能宣昭義問又當度殷而折之於天其曰自天葢將</span><br/>
<span class='tline' id='l96' data-llen='2138:2161'>　轉歸天與文王也此篇首言文王之神如在而與天</span><br/>
<span class='tline' id='l97' data-llen='2161:2187'><a onclick="displayPageImage('KR1c0032', 'WYG', '013-6a' );" name="013-6a" class="pb">[013-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2187:2210'>　無間末言天之事無迹而文王可法皆反覆以明文</span><br/>
<span class='tline' id='l99' data-llen='2210:2233'>　王與天一而尤欲成王之法文王與首章相應又自</span><br/>
<span class='tline' id='l100' data-llen='2233:2256'>　求多福效見於一已萬邦作孚則效見於天下後世</span><br/>
<span class='tline' id='l101' data-llen='2256:2279'>　效莫大於此故以終篇焉此篇起結相應中間承接</span><br/>
<span class='tline' id='l102' data-llen='2279:2302'>　轉折血脉相貫反覆歎詠意味無窮非聖人有意於</span><br/>
<span class='tline' id='l103' data-llen='2302:2314'>　為是皆自然之文理也</span><br/>
<span class='tline' id='l104' data-llen='2314:2337'>明明在下赫赫在上天難忱斯不易維王天位殷適使</span><br/>
<span class='tline' id='l105' data-llen='2337:2360'>不挾四方　摯仲氏任自彼殷商來嫁于周曰嬪于京</span><br/>
<span class='tline' id='l106' data-llen='2360:2386'><a onclick="displayPageImage('KR1c0032', 'WYG', '013-6b' );" name="013-6b" class="pb">[013-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2386:2409'>乃及王季維徳之行大任有身生此文王　維此文王</span><br/>
<span class='tline' id='l108' data-llen='2409:2431'>小心翼翼昭事上帝聿懐多福厥徳不回以受方國</span><br/>
<span class='tline' id='l109' data-llen='2431:2454'>天監在下有命既集文王初載天作之合在洽之陽在</span><br/>
<span class='tline' id='l110' data-llen='2454:2477'>渭之涘文王嘉止大邦有子　大邦有子俔天之妹文</span><br/>
<span class='tline' id='l111' data-llen='2477:2500'>定厥祥親迎于渭造舟為梁不顯其光　有命自天命</span><br/>
<span class='tline' id='l112' data-llen='2500:2523'>此文王于周于京纘女維莘長子維行篤生武王保右</span><br/>
<span class='tline' id='l113' data-llen='2523:2546'>命爾燮伐大商　殷商之旅其㑹如林矢于牧野維予</span><br/>
<span class='tline' id='l114' data-llen='2546:2569'>侯興上帝臨女無貳爾心　牧野洋洋檀車煌煌駟騵</span><br/>
<span class='tline' id='l115' data-llen='2569:2595'><a onclick="displayPageImage('KR1c0032', 'WYG', '013-7a' );" name="013-7a" class="pb">[013-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2595:2618'>彭彭維師尚父時維鷹揚涼彼武王肆伐大商㑹朝清</span><br/>
<span class='tline' id='l117' data-llen='2618:2621'>明</span><br/>
<span class='tline' id='l118' data-llen='2621:2644'>　徳明而又明則命顯而又顯難忱不可恃不易不可</span><br/>
<span class='tline' id='l119' data-llen='2644:2667'>　忽起語泛說正理次即轉入殷亡以起後章言文武</span><br/>
<span class='tline' id='l120' data-llen='2667:2675'>　詩體文法也</span><br/>
<span class='tline' id='l121' data-llen='2675:2698'>　次章以下言天命文武文王以徳言武王以功言而</span><br/>
<span class='tline' id='l122' data-llen='2698:2721'>　言武王之功為多疑當以此篇為追述武王之功與</span><br/>
<span class='tline' id='l123' data-llen='2721:2744'>　前篇相對葢武王有天下者也故篇内雖分言文武</span><br/>
<span class='tline' id='l124' data-llen='2744:2770'><a onclick="displayPageImage('KR1c0032', 'WYG', '013-7b' );" name="013-7b" class="pb">[013-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2770:2793'>　而推本王季以及文王者實欲推本文王以及武王</span><br/>
<span class='tline' id='l126' data-llen='2793:2816'>　也又前篇既專述文王故此篇惟重在於武王歟前</span><br/>
<span class='tline' id='l127' data-llen='2816:2836'>　篇呼王藎臣明見戒詞此篇戒意寓於首章</span><br/>
<span class='tline' id='l128' data-llen='2836:2859'>　翼翼恭慎恭見乎外慎主乎中兼内外言昭事上帝</span><br/>
<span class='tline' id='l129' data-llen='2859:2882'>　顯然事帝於動静作止語黙之間文王有事君之小</span><br/>
<span class='tline' id='l130' data-llen='2882:2905'>　心即事上帝之小心也懐言福自來或謂懐即予懐</span><br/>
<span class='tline' id='l131' data-llen='2905:2928'>　明徳之懐言帝自懐與之受言方國自來已不拒之</span><br/>
<span class='tline' id='l132' data-llen='2928:2938'>　即歸斯受之之受</span><br/>
<span class='tline' id='l133' data-llen='2938:2964'><a onclick="displayPageImage('KR1c0032', 'WYG', '013-8a' );" name="013-8a" class="pb">[013-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2964:2987'>　次章承首章之起語即述大任以及文王三章則專</span><br/>
<span class='tline' id='l135' data-llen='2987:3010'>　述文王之徳至四章再從天命說起葢將陳武王而</span><br/>
<span class='tline' id='l136' data-llen='3010:3033'>　先推本文王也洽陽渭涘言周京之盛如碩人言齊</span><br/>
<span class='tline' id='l137' data-llen='3033:3056'>　地廣大韓奕言韓土孔樂也俔天之妹言大姒徳自</span><br/>
<span class='tline' id='l138' data-llen='3056:3079'>　然而生即貴也文定厥祥言文王之昏禮極備也大</span><br/>
<span class='tline' id='l139' data-llen='3079:3102'>　姒生有徳而昏盡禮故曰不顯其光言徳禮之光也</span><br/>
<span class='tline' id='l140' data-llen='3102:3125'>　又意此時王季為文王娶六禮甚盛故詩人特以是</span><br/>
<span class='tline' id='l141' data-llen='3125:3148'>　咏之觀造舟後為天子制則其禮盛可知又夫婦人</span><br/>
<span class='tline' id='l142' data-llen='3148:3174'><a onclick="displayPageImage('KR1c0032', 'WYG', '013-8b' );" name="013-8b" class="pb">[013-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3174:3197'>　倫之始故聖道必本於此天下之本在國國之本在</span><br/>
<span class='tline' id='l144' data-llen='3197:3202'>　家也</span><br/>
<span class='tline' id='l145' data-llen='3202:3225'>　六章又從天命說起葢此章正言文王生武王武王</span><br/>
<span class='tline' id='l146' data-llen='3225:3248'>　伐商前曰天監此曰有命又曰篤曰保右命葢武王</span><br/>
<span class='tline' id='l147' data-llen='3248:3271'>　受命有天下其功尤大故二章皆承上更端再三推</span><br/>
<span class='tline' id='l148' data-llen='3271:3294'>　原天命見此篇之意重在武王又前咏文王止二章</span><br/>
<span class='tline' id='l149' data-llen='3294:3317'>　後推本以及武王凡五章意尤可知中入武王與文</span><br/>
<span class='tline' id='l150' data-llen='3317:3333'>　王篇中入成王同皇矣篇中亦然</span><br/>
<span class='tline' id='l151' data-llen='3333:3359'><a onclick="displayPageImage('KR1c0032', 'WYG', '013-9a' );" name="013-9a" class="pb">[013-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3359:3382'>　維予侯興之下忽言上帝臨女無貳爾心乃衆人贊</span><br/>
<span class='tline' id='l153' data-llen='3382:3405'>　武王之辭有數意一見天意必欲亡紂衆心同欲武</span><br/>
<span class='tline' id='l154' data-llen='3405:3428'>　王除暴二見武王之心常若帝臨而于天下無不順</span><br/>
<span class='tline' id='l155' data-llen='3428:3451'>　於理無所違三見武王順天應人而非得已四見武</span><br/>
<span class='tline' id='l156' data-llen='3451:3474'>　王之心明白洞達衆人所共知至此而贊其决作詩</span><br/>
<span class='tline' id='l157' data-llen='3474:3497'>　者於此又以詠其事辭簡義精意深文竒信非聖不</span><br/>
<span class='tline' id='l158' data-llen='3497:3503'>　能作也</span><br/>
<span class='tline' id='l159' data-llen='3503:3526'>　孟子曰周公相武王誅紂此詩乃獨以太公言葢太</span><br/>
<span class='tline' id='l160' data-llen='3526:3552'><a onclick="displayPageImage('KR1c0032', 'WYG', '013-9b' );" name="013-9b" class="pb">[013-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3552:3575'>　公精兵法伐紂軍旅之事實專任之故詩人舉其實</span><br/>
<span class='tline' id='l162' data-llen='3575:3598'>　以明功鷹揚者太公以紂為天人所共怒故年雖老</span><br/>
<span class='tline' id='l163' data-llen='3598:3621'>　而氣甚壯志氣不以血氣而衰也又贊武王者衆人</span><br/>
<span class='tline' id='l164' data-llen='3621:3644'>　也而太公為天下之父於此而助武王豈得辭哉且</span><br/>
<span class='tline' id='l165' data-llen='3644:3667'>　言太公而不及周公則此詩為周公所作亦一證也</span><br/>
<span class='tline' id='l166' data-llen='3667:3690'>　肆者兵進而不可遏也葢衆人皆欲紂亡之速故雖</span><br/>
<span class='tline' id='l167' data-llen='3690:3713'>　遏之而不可得且見罔有敵於我師之意焉㑹朝清</span><br/>
<span class='tline' id='l168' data-llen='3713:3736'>　明即書所謂一戎衣而天下定者但書紀其終詩咏</span><br/>
<span class='tline' id='l169' data-llen='3736:3763'><a onclick="displayPageImage('KR1c0032', 'WYG', '013-10a' );" name="013-10a" class="pb">[013-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3763:3786'>　其始㑹朝清明如沈霾忽開而觀白日如炎埃忽散</span><br/>
<span class='tline' id='l171' data-llen='3786:3809'>　而挹清風其形容即時頓異之氣有大定一語所不</span><br/>
<span class='tline' id='l172' data-llen='3809:3832'>　能盡者以武王成功如此其大一篇序事如此其詳</span><br/>
<span class='tline' id='l173' data-llen='3832:3855'>　而終以一語凡反商之政代商之治皆可即是而推</span><br/>
<span class='tline' id='l174' data-llen='3855:3878'>　可謂極簡要而善形容矣且不特此也是詩用一字</span><br/>
<span class='tline' id='l175' data-llen='3878:3901'>　形容如曰昭曰篤曰燮曰肆用二字形容如曰明明</span><br/>
<span class='tline' id='l176' data-llen='3901:3924'>　曰赫赫曰鷹揚用一語形容於殷紂曰天位殷適於</span><br/>
<span class='tline' id='l177' data-llen='3924:3947'>　文王曰小心翼翼於大任曰維徳之行於大姒曰俔</span><br/>
<span class='tline' id='l178' data-llen='3947:3974'><a onclick="displayPageImage('KR1c0032', 'WYG', '013-10b' );" name="013-10b" class="pb">[013-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3974:3997'>　天之妹於武王曰無貳爾心而以㑹朝一語結全篇</span><br/>
<span class='tline' id='l180' data-llen='3997:4020'>　之意皆可玩味傳謂末章所以終首章之意又云其</span><br/>
<span class='tline' id='l181' data-llen='4020:4043'>　章以六句八句相間以此論之則詩必有體文必有</span><br/>
<span class='tline' id='l182' data-llen='4043:4057'>　法烏可以是為末而不論哉</span><br/>
<span class='tline' id='l183' data-llen='4057:4081'>緜緜𤓰瓞民之初生自土沮漆古公亶父陶復陶穴未</span><br/>
<span class='tline' id='l184' data-llen='4081:4104'>有家室　古公亶父來朝走馬率西水滸至于岐下爰</span><br/>
<span class='tline' id='l185' data-llen='4104:4127'>及姜女聿來胥宇　周原膴膴堇荼如飴爰始爰謀爰</span><br/>
<span class='tline' id='l186' data-llen='4127:4150'>契我龜曰止曰時築室于兹　迺慰迺止迺左迺右迺</span><br/>
<span class='tline' id='l187' data-llen='4150:4177'><a onclick="displayPageImage('KR1c0032', 'WYG', '013-11a' );" name="013-11a" class="pb">[013-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4177:4200'>疆迺理迺宣迺畝自西徂東周爰執事　迺召司空迺</span><br/>
<span class='tline' id='l189' data-llen='4200:4223'>召司徒俾立室家其繩則直縮版以載作廟翼翼　捄</span><br/>
<span class='tline' id='l190' data-llen='4223:4246'>之陾陾度之薨薨築之登登削屢馮馮百堵皆興鼛鼓</span><br/>
<span class='tline' id='l191' data-llen='4246:4269'>弗勝　迺立臯門臯門有伉迺立應門應門將將迺立</span><br/>
<span class='tline' id='l192' data-llen='4269:4292'>冡土戎醜攸行　肆不殄厥愠亦不隕厥問柞棫拔矣</span><br/>
<span class='tline' id='l193' data-llen='4292:4315'>行道兌矣混夷駾矣維其喙矣　虞芮質厥成文王蹶</span><br/>
<span class='tline' id='l194' data-llen='4315:4338'>厥生予曰有䟽附予曰有先後予曰有奔奏予曰有禦</span><br/>
<span class='tline' id='l195' data-llen='4338:4341'>侮</span><br/>
<span class='tline' id='l196' data-llen='4341:4368'><a onclick="displayPageImage('KR1c0032', 'WYG', '013-11b' );" name="013-11b" class="pb">[013-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4368:4393'>　緜緜𤓰瓞一語於本章則為比合全章則為興𤓰瓞</span><br/>
<span class='tline' id='l198' data-llen='4393:4416'>　取義先小後大本章只言小而不及大故只當為比</span><br/>
<span class='tline' id='l199' data-llen='4416:4439'>　合全篇則由首章循至末章方見先小後大則此一</span><br/>
<span class='tline' id='l200' data-llen='4439:4462'>　句當為興矣以一句興全篇又詩之一體與衆例不</span><br/>
<span class='tline' id='l201' data-llen='4462:4486'>　同大雅大篇皆出聖賢𤼵端一語便見始終於此詩</span><br/>
<span class='tline' id='l202' data-llen='4486:4509'>　乎見之此篇詠大王文王首章即見古公所謂入題</span><br/>
<span class='tline' id='l203' data-llen='4509:4532'>　者是也然先從周人説起却引入大王言周人始生</span><br/>
<span class='tline' id='l204' data-llen='4532:4555'>　自公劉遷豳以來至大王已歴數世然只二句包括</span><br/>
<span class='tline' id='l205' data-llen='4555:4582'><a onclick="displayPageImage('KR1c0032', 'WYG', '013-12a' );" name="013-12a" class="pb">[013-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4582:4605'>　不說出葢意重在大王也作此詩文法也其言初生</span><br/>
<span class='tline' id='l207' data-llen='4605:4628'>　即厥初生民之初生彼說出於姜嫄此包括公劉諸</span><br/>
<span class='tline' id='l208' data-llen='4628:4651'>　君所以知之者以自土沮漆而知之也其言古公者</span><br/>
<span class='tline' id='l209' data-llen='4651:4674'>　謂古公之時民俗如此故傳以民與俗言非古公居</span><br/>
<span class='tline' id='l210' data-llen='4674:4681'>　土室中也</span><br/>
<span class='tline' id='l211' data-llen='4681:4704'>　二章却提古公說此下皆詠古公矣走馬非從容故</span><br/>
<span class='tline' id='l212' data-llen='4704:4727'>　見避狄難此隠言至下厥愠混夷乃明言序事緩急</span><br/>
<span class='tline' id='l213' data-llen='4727:4732'>　法也</span><br/>
<span class='tline' id='l214' data-llen='4732:4759'><a onclick="displayPageImage('KR1c0032', 'WYG', '013-12b' );" name="013-12b" class="pb">[013-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4759:4782'>　凡遷都先相地宜次詢人謀乃考卜如公劉遷豳武</span><br/>
<span class='tline' id='l216' data-llen='4782:4805'>　王遷鎬衛遷楚丘大舜官占洪範謀及凡事皆然况</span><br/>
<span class='tline' id='l217' data-llen='4805:4824'>　遷都重事可不謹乎此與下章皆定民居</span><br/>
<span class='tline' id='l218' data-llen='4824:4847'>　慰止左右使民有居疆理宣畝使民有養周爰執事</span><br/>
<span class='tline' id='l219' data-llen='4847:4857'>　見古人愛民周徧</span><br/>
<span class='tline' id='l220' data-llen='4857:4880'>　至是乃召司空見上居民授田皆古公身親臨之此</span><br/>
<span class='tline' id='l221' data-llen='4880:4903'>　時司空司徒未必不在特詩人欲表此意故于此始</span><br/>
<span class='tline' id='l222' data-llen='4903:4926'>　以乃召言之此言古公作已室家下文乃詳其先後</span><br/>
<span class='tline' id='l223' data-llen='4926:4953'><a onclick="displayPageImage('KR1c0032', 'WYG', '013-13a' );" name="013-13a" class="pb">[013-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4953:4960'>　作之之序</span><br/>
<span class='tline' id='l225' data-llen='4960:4983'>　捄之度之承上章繩直縮版而述其作墻之序即上</span><br/>
<span class='tline' id='l226' data-llen='4983:5006'>　章立室家之事二章雖斷而一事相因又詩之一體</span><br/>
<span class='tline' id='l227' data-llen='5006:5029'>　文之變也鼛鼓言民自樂勸周爰見上愛下弗勝見</span><br/>
<span class='tline' id='l228' data-llen='5029:5039'>　下愛上二語備之</span><br/>
<span class='tline' id='l229' data-llen='5039:5062'>　二門因居室而言居室正門之外左祖右社而營築</span><br/>
<span class='tline' id='l230' data-llen='5062:5085'>　畢矣二門與社至周皆為天子制詩人欲成王知所</span><br/>
<span class='tline' id='l231' data-llen='5085:5108'>　由始故特因居室併及之乃者相繼之辭迺慰至迺</span><br/>
<span class='tline' id='l232' data-llen='5108:5135'><a onclick="displayPageImage('KR1c0032', 'WYG', '013-13b' );" name="013-13b" class="pb">[013-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5135:5158'>　立凡十三迺字自有次序非泛言之捄之一章獨無</span><br/>
<span class='tline' id='l234' data-llen='5158:5174'>　乃字見是承上而二章相連明矣</span><br/>
<span class='tline' id='l235' data-llen='5174:5197'>　末二章乃一篇之歸宿故以肆字起辭又以見後大</span><br/>
<span class='tline' id='l236' data-llen='5197:5220'>　之意前皆述大王事至此方詠其徳然只以混夷一</span><br/>
<span class='tline' id='l237' data-llen='5220:5243'>　事言之所以為善詠徳也言大王不能絶人之見怒</span><br/>
<span class='tline' id='l238' data-llen='5243:5266'>　但能不廢已之自修卒致文王之時岐下繁盛而混</span><br/>
<span class='tline' id='l239' data-llen='5266:5291'>　夷奔竄矣混夷之服夲文王時事詩人欲言大王積徳之</span><br/>
<span class='tline' id='l240' data-llen='5291:5314'>　效故推本而歸之大王焉四矣字所以深嘆其效也</span><br/>
<span class='tline' id='l241' data-llen='5314:5341'><a onclick="displayPageImage('KR1c0032', 'WYG', '013-14a' );" name="013-14a" class="pb">[013-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5341:5365'>　末章因混夷之服而言文王之徳惟以虞芮一事言之</span><br/>
<span class='tline' id='l243' data-llen='5365:5388'>　葢舉其大者所以為善詠徳也虞芮之來自來質成</span><br/>
<span class='tline' id='l244' data-llen='5388:5411'>　而莫知其所以然者何也但見文王之國有蹶然興</span><br/>
<span class='tline' id='l245' data-llen='5411:5434'>　起之勢周公謂以已意推之毋亦有此四臣之助乎</span><br/>
<span class='tline' id='l246' data-llen='5434:5457'>　其稱予者周公對成王之辭也前章言大王不言混</span><br/>
<span class='tline' id='l247' data-llen='5457:5480'>　夷之服其服固有所自末章止言虞芮之來不言文</span><br/>
<span class='tline' id='l248' data-llen='5480:5503'>　王其來也雖文王亦不期然矣文王之化至是而未</span><br/>
<span class='tline' id='l249' data-llen='5503:5526'>　易名言周公特因國勢興起而以予斷之然猶不敢</span><br/>
<span class='tline' id='l250' data-llen='5526:5553'><a onclick="displayPageImage('KR1c0032', 'WYG', '013-14b' );" name="013-14b" class="pb">[013-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5553:5576'>　自是也故稱予曰者凡四以寓不盡之意欲成王深</span><br/>
<span class='tline' id='l252' data-llen='5576:5599'>　思自得之而文王得人盛之意亦在其中矣二章言</span><br/>
<span class='tline' id='l253' data-llen='5599:5622'>　周至大王始大而文王益大以終首章之意則緜緜</span><br/>
<span class='tline' id='l254' data-llen='5622:5646'>　𤓰瓞一語豈非一篇之興歟又按三詩皆成王之詩</span><br/>
<span class='tline' id='l255' data-llen='5646:5669'>　文王篇則追述文王之徳大明篇則追述武王之功</span><br/>
<span class='tline' id='l256' data-llen='5669:5692'>　緜篇則追述大王文王之事文王詩戒明矣大明戒</span><br/>
<span class='tline' id='l257' data-llen='5692:5715'>　意見首章緜似無戒意葢緜首言國小無咏美意中</span><br/>
<span class='tline' id='l258' data-llen='5715:5738'>　言愠問有艱難意末言予曰乃公告王之辭書載周</span><br/>
<span class='tline' id='l259' data-llen='5738:5765'><a onclick="displayPageImage('KR1c0032', 'WYG', '013-15a' );" name="013-15a" class="pb">[013-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5765:5788'>　公告王皆稱予故緜戒可知又三詩皆用為相見之</span><br/>
<span class='tline' id='l261' data-llen='5788:5803'>　樂二詩既戒則此詩亦戒可知</span><br/>
<span class='tline' id='l262' data-llen='5803:5826'>芃芃棫樸薪之槱之濟濟辟王左右趣之　濟濟辟王</span><br/>
<span class='tline' id='l263' data-llen='5826:5849'>左右奉璋奉璋峩峩髦士攸宜　渒彼涇舟烝徒楫之</span><br/>
<span class='tline' id='l264' data-llen='5849:5872'>周王于邁六師及之　倬彼雲漢為章于天周王夀考</span><br/>
<span class='tline' id='l265' data-llen='5872:5895'>遐不作人　追琢其章金玉其相勉勉我王綱紀四方</span><br/>
<span class='tline' id='l266' data-llen='5895:5918'>　芃芃棫樸則薪之槱之矣薪以燎之所以致其用於</span><br/>
<span class='tline' id='l267' data-llen='5918:5941'>　今日槱以積之所以儲其用於後日也濟濟辟王則</span><br/>
<span class='tline' id='l268' data-llen='5941:5968'><a onclick="displayPageImage('KR1c0032', 'WYG', '013-15b' );" name="013-15b" class="pb">[013-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5968:5991'>　左右趣之矣左右使令之人固無不於此乎趣向左</span><br/>
<span class='tline' id='l270' data-llen='5991:6008'>　右輔弼之人又無不於此乎趣向也</span><br/>
<span class='tline' id='l271' data-llen='6008:6031'>　左右言無方也首次二章皆言濟濟辟王左右而其</span><br/>
<span class='tline' id='l272' data-llen='6031:6054'>　一則泛言人心歸向之一則特言人中之賢士歸向</span><br/>
<span class='tline' id='l273' data-llen='6054:6077'>　之詞語相疊意義相足與前篇縮版捄之二章之體</span><br/>
<span class='tline' id='l274' data-llen='6077:6092'>　相似又前後皆興此獨賦可見</span><br/>
<span class='tline' id='l275' data-llen='6092:6115'>　三章之興與前章之賦體雖不同而下文文意相對</span><br/>
<span class='tline' id='l276' data-llen='6115:6138'>　與湛露後二章之體相似葢言居而奉祭則賢士歸</span><br/>
<span class='tline' id='l277' data-llen='6138:6165'><a onclick="displayPageImage('KR1c0032', 'WYG', '013-16a' );" name="013-16a" class="pb">[013-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6165:6185'>　向出有所往則六師歸向三章葢一意相通</span><br/>
<span class='tline' id='l279' data-llen='6185:6208'>　後二章言文王之徳化政治能使天下四方之人自</span><br/>
<span class='tline' id='l280' data-llen='6208:6231'>　歸向之非止國之髦士師衆也故此章託興於天而</span><br/>
<span class='tline' id='l281' data-llen='6231:6254'>　聖人所作可知矣周王有聖徳又有夀考聖人在位</span><br/>
<span class='tline' id='l282' data-llen='6254:6277'>　日久如之何而不作人非以其在位久而後能也追</span><br/>
<span class='tline' id='l283' data-llen='6277:6300'>　琢金玉託興又變其體葢以一物析為二句横作四</span><br/>
<span class='tline' id='l284' data-llen='6300:6323'>　截追琢金玉以興勉勉其章其相以興綱紀又當先</span><br/>
<span class='tline' id='l285' data-llen='6323:6346'>　言金玉而乃先言追琢者所以為興勉勉也我王有</span><br/>
<span class='tline' id='l286' data-llen='6346:6373'><a onclick="displayPageImage('KR1c0032', 'WYG', '013-16b' );" name="013-16b" class="pb">[013-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6373:6396'>　聖徳而又勉勉故其綱紀為至傳于三者皆以至意</span><br/>
<span class='tline' id='l288' data-llen='6396:6419'>　言之又追琢金玉極文質之美者興中自有至意故</span><br/>
<span class='tline' id='l289' data-llen='6419:6442'>　詩有意因興而顯興有藏言外之意者所謂興兼比</span><br/>
<span class='tline' id='l290' data-llen='6442:6465'>　者也上章亦然何以見後二章亦言人歸之者葢歸</span><br/>
<span class='tline' id='l291' data-llen='6465:6488'>　向者此篇所詠之大意也前三章既見此意則後二</span><br/>
<span class='tline' id='l292' data-llen='6488:6511'>　章可知故詩有後章承前章不言而前意在其中者</span><br/>
<span class='tline' id='l293' data-llen='6511:6534'>　觀此詩尤可見也作謂作興鼓舞於當時綱紀謂維</span><br/>
<span class='tline' id='l294' data-llen='6534:6557'>　持鞏固於無窮勉勉有徳化造極不已之意綱紀有</span><br/>
<span class='tline' id='l295' data-llen='6557:6584'><a onclick="displayPageImage('KR1c0032', 'WYG', '013-17a' );" name="013-17a" class="pb">[013-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6584:6603'>　天下後世可守可久之意故以是終篇焉</span><br/>
<span class='tline' id='l297' data-llen='6603:6626'>瞻彼旱麓榛楛濟濟豈弟君子干禄豈弟　瑟彼玉瓚</span><br/>
<span class='tline' id='l298' data-llen='6626:6649'>黄流在中豈弟君子福禄攸降　鳶飛戾天魚躍于淵</span><br/>
<span class='tline' id='l299' data-llen='6649:6672'>豈弟君子遐不作人　清酒既載騂牡既備以享以祀</span><br/>
<span class='tline' id='l300' data-llen='6672:6695'>以介景福　瑟彼柞棫民所燎矣豈弟君子神所勞矣</span><br/>
<span class='tline' id='l301' data-llen='6695:6714'>　莫莫葛藟施于條枚豈弟君子求福不回</span><br/>
<span class='tline' id='l302' data-llen='6714:6737'>　此詩詠文王有徳而得福即中庸大徳必得其禄之</span><br/>
<span class='tline' id='l303' data-llen='6737:6760'>　意首章託興中含自然之意次章取興中含必然之</span><br/>
<span class='tline' id='l304' data-llen='6760:6787'><a onclick="displayPageImage('KR1c0032', 'WYG', '013-17b' );" name="013-17b" class="pb">[013-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6787:6810'>　意前詩作人託興雲漢有廣大光明之意此詩作人</span><br/>
<span class='tline' id='l306' data-llen='6810:6833'>　託興鳶魚有流動充滿莫知所以然之意末章葛藟</span><br/>
<span class='tline' id='l307' data-llen='6833:6856'>　有纒固不已之意皆興之兼比者當各隨所興以見</span><br/>
<span class='tline' id='l308' data-llen='6856:6879'>　所詠葢大雅所興多有在所詠之外而可以因興得</span><br/>
<span class='tline' id='l309' data-llen='6879:6902'>　所詠之意者此興所以為深遠也此篇詠歌文王之</span><br/>
<span class='tline' id='l310' data-llen='6902:6925'>　徳重在豈弟君子一語葢此一語詠徳也前後始終</span><br/>
<span class='tline' id='l311' data-llen='6925:6948'>　皆言得福中間一言徳化言徳盛民化所以得福也</span><br/>
<span class='tline' id='l312' data-llen='6948:6971'>　觀傳於下章謂承上章言有豈弟之徳則祭必受福</span><br/>
<span class='tline' id='l313' data-llen='6971:6998'><a onclick="displayPageImage('KR1c0032', 'WYG', '013-18a' );" name="013-18a" class="pb">[013-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6998:7021'>　可見此章為得福之本故此章不言福惟託興專以</span><br/>
<span class='tline' id='l315' data-llen='7021:7044'>　形容徳化之妙焉輔氏謂斂福錫民則非傳承上章</span><br/>
<span class='tline' id='l316' data-llen='7044:7067'>　之㫖矣三章言豈弟而不言福四章言介福而不言</span><br/>
<span class='tline' id='l317' data-llen='7067:7090'>　豈弟以是推之則第五章亦當承上章言享祀之福</span><br/>
<span class='tline' id='l318' data-llen='7090:7113'>　神勞之矣又前後皆興惟第四章居中獨為賦葢二</span><br/>
<span class='tline' id='l319' data-llen='7113:7136'>　章一意相通詩有二章意連有三章意連者惟大雅</span><br/>
<span class='tline' id='l320' data-llen='7136:7159'>　篇有此體不可以常例論也首章末章皆子貢答子</span><br/>
<span class='tline' id='l321' data-llen='7159:7181'>　禽之意首末相應而末兼興纒固不已所以為結</span><br/>
<span class='tline' id='l322' data-llen='7181:7208'><a onclick="displayPageImage('KR1c0032', 'WYG', '013-18b' );" name="013-18b" class="pb">[013-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7208:7231'>思齊大任文王之母思媚周姜京室之婦大姒嗣徽音</span><br/>
<span class='tline' id='l324' data-llen='7231:7254'>則百斯男　惠于宗公神罔時怨神罔時恫刑于寡妻</span><br/>
<span class='tline' id='l325' data-llen='7254:7277'>至於兄弟以御于家邦　雝雝在宫肅肅在廟不顯亦</span><br/>
<span class='tline' id='l326' data-llen='7277:7300'>臨無射亦保　肆戎疾不殄烈假不瑕不聞亦式不諌</span><br/>
<span class='tline' id='l327' data-llen='7300:7323'>亦入　肆成人有徳小子有造古之人無斁譽髦斯士</span><br/>
<span class='tline' id='l328' data-llen='7323:7346'>　詩有一句引起次句入題者此詩首句推本大任次</span><br/>
<span class='tline' id='l329' data-llen='7346:7369'>　句即説文王雖言文王之母然提出文王即是此詩</span><br/>
<span class='tline' id='l330' data-llen='7369:7392'>　之綱領矣下言周姜大姒亦為文王言之故後章不</span><br/>
<span class='tline' id='l331' data-llen='7392:7419'><a onclick="displayPageImage('KR1c0032', 'WYG', '013-19a' );" name="013-19a" class="pb">[013-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7419:7442'>　再舉文王矣齊有純一之意兼内外而言詠大任只</span><br/>
<span class='tline' id='l333' data-llen='7442:7465'>　用一齊字雖大姒之嗣亦嗣此耳故人稱徳不在多</span><br/>
<span class='tline' id='l334' data-llen='7465:7472'>　所以善詠</span><br/>
<span class='tline' id='l335' data-llen='7472:7495'>　首章先大任及大姜故此先言宗公次言寡妻又先</span><br/>
<span class='tline' id='l336' data-llen='7495:7518'>　宗廟後閨門先祖宗後家國言之序也以宗工對寡</span><br/>
<span class='tline' id='l337' data-llen='7518:7541'>　妻兄弟邦家則尊卑之等以家邦自相對則内外之</span><br/>
<span class='tline' id='l338' data-llen='7541:7564'>　序大分小分所施各有其道焉然言惠而不言所以</span><br/>
<span class='tline' id='l339' data-llen='7564:7587'>　惠言刑而不言所以刑葢猶是承上起下未曽説出</span><br/>
<span class='tline' id='l340' data-llen='7587:7614'><a onclick="displayPageImage('KR1c0032', 'WYG', '013-19b' );" name="013-19b" class="pb">[013-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7614:7627'>　所以為徳者下章乃言之</span><br/>
<span class='tline' id='l342' data-llen='7627:7650'>　三章乃承上章言其所以刑于家邦者以其在宫而</span><br/>
<span class='tline' id='l343' data-llen='7650:7673'>　有雝雝之徳所以惠于宗公者以其在廟而有肅肅</span><br/>
<span class='tline' id='l344' data-llen='7673:7696'>　之徳也至此與下章方極言文王之徳然先宫後廟</span><br/>
<span class='tline' id='l345' data-llen='7696:7711'>　與上章交互而言者變文法也</span><br/>
<span class='tline' id='l346' data-llen='7711:7734'>　雝雝肅肅徳之見於身者故亦臨亦保以心言不顯</span><br/>
<span class='tline' id='l347' data-llen='7734:7757'>　以地言無射以時言也至誠無息之心也戎疾不瑕</span><br/>
<span class='tline' id='l348' data-llen='7757:7780'>　徳之見於事者故亦式亦入以理言聞謂已非有聞</span><br/>
<span class='tline' id='l349' data-llen='7780:7807'><a onclick="displayPageImage('KR1c0032', 'WYG', '013-20a' );" name="013-20a" class="pb">[013-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7807:7830'>　於人諫謂人非有諫於已從容中禮之事也在宫在</span><br/>
<span class='tline' id='l351' data-llen='7830:7853'>　廟處常之徳不殄不瑕處變之徳二章詠文王之徳</span><br/>
<span class='tline' id='l352' data-llen='7853:7876'>　無以復加矣然必有諸身而後見於事能處常而後</span><br/>
<span class='tline' id='l353' data-llen='7876:7888'>　能應變故此章以肆言</span><br/>
</p>
<p><br/>
</p>
  </div>
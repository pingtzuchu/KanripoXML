<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1c0032', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:209'>　詩纘緒卷九　　　　　　元　劉玉汝　撰</span><br/>
<span class='tline' id='l10' data-llen='209:214'>小雅一</span><br/>
<span class='tline' id='l11' data-llen='214:237'>呦呦鹿鳴食野之苹我有嘉賔鼓瑟吹笙吹笙鼔簧承</span><br/>
<span class='tline' id='l12' data-llen='237:260'>筐是將人之好我示我周行　呦呦鹿鳴食野之蒿我</span><br/>
<span class='tline' id='l13' data-llen='260:283'>有嘉賔徳音孔昭視民不恌君子是則是傚我有旨酒</span><br/>
<span class='tline' id='l14' data-llen='283:306'>嘉賔式燕以敖　呦呦鹿鳴食野之芩我有嘉賔鼔瑟</span><br/>
<span class='tline' id='l15' data-llen='306:329'>鼔琴鼔瑟鼔琴和樂且湛我有旨酒以燕樂嘉賔之心</span><br/>
<span class='tline' id='l16' data-llen='329:355'><a onclick="displayPageImage('KR1c0032', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='355:378'>　鹿鳴燕享本欲以通上下之情洽賔主之樂然所求</span><br/>
<span class='tline' id='l18' data-llen='378:401'>　乎嘉賔者惟在於言行而已惟君子有言教有身教</span><br/>
<span class='tline' id='l19' data-llen='401:424'>　言教不如身教之入人深故首章言所以燕賔者欲</span><br/>
<span class='tline' id='l20' data-llen='424:447'>　其以言教我也次章言君子有身教不待言語而示</span><br/>
<span class='tline' id='l21' data-llen='447:470'>　我者深故致其殷勤欲賔燕飲而且敖游焉末則止</span><br/>
<span class='tline' id='l22' data-llen='470:493'>　言燕飲厚致殷勤而欲以樂君子之心蓋心者身之</span><br/>
<span class='tline' id='l23' data-llen='493:516'>　主言之所由出也既能得其心之樂則言教身教自</span><br/>
<span class='tline' id='l24' data-llen='516:539'>　然無已矣夫燕樂而欲樂君子之心君子之心所以</span><br/>
<span class='tline' id='l25' data-llen='539:565'><a onclick="displayPageImage('KR1c0032', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='565:588'>　樂之者惟在於言行則燕賔者非以口體為養賢者</span><br/>
<span class='tline' id='l27' data-llen='588:611'>　亦不以奉口體為恱燕飲之道莫加於此此鹿鳴所</span><br/>
<span class='tline' id='l28' data-llen='611:628'>　以為詩之至而燕飲教肄必用之歟</span><br/>
<span class='tline' id='l29' data-llen='628:650'>四牡騑騑周道倭遲豈不懐歸王事靡盬我心傷悲</span><br/>
<span class='tline' id='l30' data-llen='650:672'>四牡騑騑嘽嘽駱馬豈不懐歸王事靡盬不遑啟處</span><br/>
<span class='tline' id='l31' data-llen='672:694'>翩翩者鵻載飛載下集于苞栩王事靡盬不遑將父</span><br/>
<span class='tline' id='l32' data-llen='694:716'>翩翩者鵻載飛載止集于苞杞王事靡盬不遑將母</span><br/>
<span class='tline' id='l33' data-llen='716:738'>駕彼四駱載驟駸駸豈不懐歸是用作歌將母来諗</span><br/>
<span class='tline' id='l34' data-llen='738:764'><a onclick="displayPageImage('KR1c0032', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='764:787'>　馬行不止道路囘逺厯逺經久勤苦之意備見於二</span><br/>
<span class='tline' id='l36' data-llen='787:810'>　語之中嘽嘽衆盛貌皇華征夫在其中我心傷悲以</span><br/>
<span class='tline' id='l37' data-llen='810:833'>　心言不遑啓處以身言人之為人身心而已心憂身</span><br/>
<span class='tline' id='l38' data-llen='833:856'>　勞而行役之情可知故先言之翩翩者鵻三句興二</span><br/>
<span class='tline' id='l39' data-llen='856:879'>　句王事靡盬忠也將父將母孝也忠孝人之大節父</span><br/>
<span class='tline' id='l40' data-llen='879:902'>　母人之大倫行役而念室家者常情念父母者至性</span><br/>
<span class='tline' id='l41' data-llen='902:925'>　聖人體人之情語其至者故本人情於至性寓大節</span><br/>
<span class='tline' id='l42' data-llen='925:948'>　於私恩既知其勞而忠尤知其忠而孝故不特有以</span><br/>
<span class='tline' id='l43' data-llen='948:974'><a onclick="displayPageImage('KR1c0032', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='974:997'>　慰其心而且可以勉其徳所以為聖者之作與末章</span><br/>
<span class='tline' id='l45' data-llen='997:1020'>　述前四章之意而申結之舉四駱以見四牡言母以</span><br/>
<span class='tline' id='l46' data-llen='1020:1043'>　見父文法也若曰因上章之文則亦兼父言矣作歌</span><br/>
<span class='tline' id='l47' data-llen='1043:1066'>　雖曰設言然前之所言即所以代之歌故曰是用或</span><br/>
<span class='tline' id='l48' data-llen='1066:1089'>　以為前之所言者未足以盡其情故復欲聞其歌云</span><br/>
<span class='tline' id='l49' data-llen='1089:1112'>皇皇者華于彼原隰駪駪征夫每懐靡及　我馬維駒</span><br/>
<span class='tline' id='l50' data-llen='1112:1135'>六轡如濡載馳載驅周爰咨諏　我馬維騏六轡如絲</span><br/>
<span class='tline' id='l51' data-llen='1135:1158'>載馳載驅周爰咨謀　我馬維駱六轡沃若載馳載驅</span><br/>
<span class='tline' id='l52' data-llen='1158:1184'><a onclick="displayPageImage('KR1c0032', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1184:1207'>周爰咨度　我馬維駰六轡既均載馳載驅周爰咨詢</span><br/>
<span class='tline' id='l54' data-llen='1207:1221'><span class='krp-note'>按此篇永樂/大典缺卷</span></span><br/>
<span class='tline' id='l55' data-llen='1221:1244'>常棣之華鄂不韡韡凡今之人莫如兄弟　死喪之威</span><br/>
<span class='tline' id='l56' data-llen='1244:1267'>兄弟孔懐原隰裒矣兄弟求矣　脊令在原兄弟急難</span><br/>
<span class='tline' id='l57' data-llen='1267:1290'>每有良朋况也永歎　兄弟鬩于牆外禦其務每有良</span><br/>
<span class='tline' id='l58' data-llen='1290:1313'>朋烝也無戎　喪亂既平既安且寧雖有兄弟不如友</span><br/>
<span class='tline' id='l59' data-llen='1313:1336'>生　儐爾籩豆飲酒之飫兄弟既具和樂且孺　妻子</span><br/>
<span class='tline' id='l60' data-llen='1336:1359'>好合如鼔瑟琴兄弟既翕和樂且湛　宜爾室家樂爾</span><br/>
<span class='tline' id='l61' data-llen='1359:1385'><a onclick="displayPageImage('KR1c0032', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1385:1409'>妻帑是究是圗亶其然乎<span class='krp-note'>按此篇永樂/大典缺卷</span></span><br/>
<span class='tline' id='l63' data-llen='1409:1432'>伐木丁丁鳥鳴嚶嚶出自幽谷遷于喬木嚶其鳴矣求</span><br/>
<span class='tline' id='l64' data-llen='1432:1455'>其友聲相彼鳥矣猶求友聲矧伊人矣不求友生神之</span><br/>
<span class='tline' id='l65' data-llen='1455:1478'>聽之終和且平　伐木許許釃酒有藇既有肥羜以速</span><br/>
<span class='tline' id='l66' data-llen='1478:1501'>諸父寧適不來微我弗顧於粲洒埽陳饋八簋既有肥</span><br/>
<span class='tline' id='l67' data-llen='1501:1524'>牡以速諸舅寧適不来微我有咎　伐木于阪釃酒有</span><br/>
<span class='tline' id='l68' data-llen='1524:1547'>衍籩豆有踐兄弟無逺民之失德乾餱以愆有酒湑我</span><br/>
<span class='tline' id='l69' data-llen='1547:1569'>無酒酤我坎坎鼔我蹲蹲舞我迨我暇矣飲此湑矣</span><br/>
<span class='tline' id='l70' data-llen='1569:1595'><a onclick="displayPageImage('KR1c0032', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1595:1618'>　以伐木興鳥鳴取辭意相應後章用首章興不必與</span><br/>
<span class='tline' id='l72' data-llen='1618:1642'>　下文相關詩之體也東山皆以四句賦𤼵辭體與此</span><br/>
<span class='tline' id='l73' data-llen='1642:1666'>　同相彼者觸物而有感於外矧伊者反已而有動於中</span><br/>
<span class='tline' id='l74' data-llen='1666:1689'>　猶者相形之辭以彼形此以見已求友之本心朋友</span><br/>
<span class='tline' id='l75' data-llen='1689:1712'>　以義合以信交人能篤信義則神聴之而和平所以</span><br/>
<span class='tline' id='l76' data-llen='1712:1735'>　質諸神者欲朋友知已好友之誠意和平謂神和平</span><br/>
<span class='tline' id='l77' data-llen='1735:1758'>　和平屬神小明神之聽之之下言以女介爾皆指神</span><br/>
<span class='tline' id='l78' data-llen='1758:1776'>　則此和平亦指神何疑聲字重韻為韻</span><br/>
<span class='tline' id='l79' data-llen='1776:1802'><a onclick="displayPageImage('KR1c0032', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1802:1825'>　朋友有父執先輩有同儕後輩酒美牡肥致潔盛陳</span><br/>
<span class='tline' id='l81' data-llen='1825:1848'>　待尊者之禮也寧彼適不来而無以不召致咎待尊</span><br/>
<span class='tline' id='l82' data-llen='1848:1871'>　者之情也酒多器設待同儕之禮也恐以小節致愆</span><br/>
<span class='tline' id='l83' data-llen='1871:1894'>　而欲不計有無但及閒暇而與歡飲待同儕之情也</span><br/>
<span class='tline' id='l84' data-llen='1894:1917'>　蓋雖皆欲盡其先施之道然待尊卑有宜處隆殺有</span><br/>
<span class='tline' id='l85' data-llen='1917:1940'>　等制厚薄有節文無不具而情無不至義無不適而</span><br/>
<span class='tline' id='l86' data-llen='1940:1963'>　禮無不厚此所以能致已之情樂友朋之心而無愧</span><br/>
<span class='tline' id='l87' data-llen='1963:1986'>　于神明也燕朋友無不欲其来而曰寧適不来豈逆</span><br/>
<span class='tline' id='l88' data-llen='1986:2012'><a onclick="displayPageImage('KR1c0032', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2012:2035'>　其不來而偽召之乎盖設言其來耳古人無閑暇飲</span><br/>
<span class='tline' id='l90' data-llen='2035:2058'>　酒之禮又沽酒聖人不食今云然者亦設言之耳且</span><br/>
<span class='tline' id='l91' data-llen='2058:2081'>　上言釃酒而下言無酒其設言可知蓋欲致其先施</span><br/>
<span class='tline' id='l92' data-llen='2081:2104'>　之意故其言如此首章統言求友後二章分言燕友</span><br/>
<span class='tline' id='l93' data-llen='2104:2119'>　而下文不相對蓋末兼結意也</span><br/>
<span class='tline' id='l94' data-llen='2119:2142'>天保定爾亦孔之固俾爾單厚何福不除俾爾多益以</span><br/>
<span class='tline' id='l95' data-llen='2142:2165'>莫不庶　天保定爾俾爾戩榖罄無不宜受天百禄降</span><br/>
<span class='tline' id='l96' data-llen='2165:2188'>爾遐福維日不足　天保定爾以莫不興如山如阜如</span><br/>
<span class='tline' id='l97' data-llen='2188:2214'><a onclick="displayPageImage('KR1c0032', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2214:2237'>岡如陵如川之方至以莫不增　吉蠲為饎是用孝享</span><br/>
<span class='tline' id='l99' data-llen='2237:2260'>禴祠烝嘗于公先王君曰卜爾萬壽無疆　神之弔矣</span><br/>
<span class='tline' id='l100' data-llen='2260:2282'>詒爾多福民之質矣日用飲食羣黎百姓徧為爾徳</span><br/>
<span class='tline' id='l101' data-llen='2282:2305'>如月之恒如日之升如南山之壽不騫不崩如松柏之</span><br/>
<span class='tline' id='l102' data-llen='2305:2313'>茂無不爾或承</span><br/>
<span class='tline' id='l103' data-llen='2313:2336'>　歐陽公言天保其辭重複蓋人臣報君無以措其意</span><br/>
<span class='tline' id='l104' data-llen='2336:2359'>　則惟稱願其獲福而已然其意已至而猶以為未至</span><br/>
<span class='tline' id='l105' data-llen='2359:2382'>　是以其辭繁複而不能已此報君之至情也今考其</span><br/>
<span class='tline' id='l106' data-llen='2382:2408'><a onclick="displayPageImage('KR1c0032', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2408:2431'>　辭既曰保曰定而又曰孔固單厚曰除曰多益曰庶</span><br/>
<span class='tline' id='l108' data-llen='2431:2454'>　曰戩榖曰無不宜曰有曰遐曰日不足曰興曰方至</span><br/>
<span class='tline' id='l109' data-llen='2454:2477'>　曰增曰萬曰無疆曰多曰徧為曰恒曰升曰不騫不</span><br/>
<span class='tline' id='l110' data-llen='2477:2500'>　崩曰茂曰承言保定爾俾爾者各三言降爾卜爾詒</span><br/>
<span class='tline' id='l111' data-llen='2500:2524'>　爾者各一言何不一言莫不無不者三言如者九言福</span><br/>
<span class='tline' id='l112' data-llen='2524:2547'>　者三言壽者二而又曰禄曰徳其繁複亦至矣然意</span><br/>
<span class='tline' id='l113' data-llen='2547:2570'>　有序而不亂辭相變而不齊故雖繁複而不覺善於</span><br/>
<span class='tline' id='l114' data-llen='2570:2593'>　咏者也君尊也其能予君以福者惟天惟祖宗而已</span><br/>
<span class='tline' id='l115' data-llen='2593:2619'><a onclick="displayPageImage('KR1c0032', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2619:2642'>　故首言天次言祖宗祝君之體也篇首直從天説起</span><br/>
<span class='tline' id='l117' data-llen='2642:2665'>　只言福而不言所以為福次及祖宗乃言其以孝致</span><br/>
<span class='tline' id='l118' data-llen='2665:2688'>　福乃以祖享予壽為福乃以民質助德為福蓋天尊</span><br/>
<span class='tline' id='l119' data-llen='2688:2711'>　也故統言之祖宗親也故二章詳言之而天亦不外</span><br/>
<span class='tline' id='l120' data-llen='2711:2734'>　乎是至末章則總言之孝者福之本福者孝之效予</span><br/>
<span class='tline' id='l121' data-llen='2734:2757'>　壽助德者福之實也又此篇有天人交相與之意蓋</span><br/>
<span class='tline' id='l122' data-llen='2757:2780'>　天固有以與之尤必君有以受之則天又常以與之</span><br/>
<span class='tline' id='l123' data-llen='2780:2803'>　矣故除受承三字皆有深意除如嵗除舊嵗將除而</span><br/>
<span class='tline' id='l124' data-llen='2803:2829'><a onclick="displayPageImage('KR1c0032', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2829:2852'>　新嵗復至也承如松柏舊葉落而新葉已生也受猶</span><br/>
<span class='tline' id='l126' data-llen='2852:2875'>　今人言容受消受如海能容受天下之水又能消受</span><br/>
<span class='tline' id='l127' data-llen='2875:2898'>　天下之水不可限量也君若足以容受消受天下之</span><br/>
<span class='tline' id='l128' data-llen='2898:2921'>　福則天既予之而又予之相除相承亦豈有限量哉</span><br/>
<span class='tline' id='l129' data-llen='2921:2944'>　若有時而滿則無以受之矣天雖欲予之豈可得乎</span><br/>
<span class='tline' id='l130' data-llen='2944:2967'>　故此篇此受字屬君非可泛以受福之受觀之此意</span><br/>
<span class='tline' id='l131' data-llen='2967:2976'>　愚聞之先師云</span><br/>
<span class='tline' id='l132' data-llen='2976:2999'>采薇采薇薇亦作止曰歸曰歸嵗亦莫止靡室靡家玁</span><br/>
<span class='tline' id='l133' data-llen='2999:3025'><a onclick="displayPageImage('KR1c0032', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3025:3048'>狁之故不遑啓居玁狁之故　采薇采薇薇亦柔止曰</span><br/>
<span class='tline' id='l135' data-llen='3048:3071'>歸曰歸心亦憂止憂心烈烈載飢載渇我戍未定靡使</span><br/>
<span class='tline' id='l136' data-llen='3071:3094'>歸聘　采薇采薇薇亦剛止曰歸曰歸嵗亦陽止王事</span><br/>
<span class='tline' id='l137' data-llen='3094:3117'>靡盬不遑啓處憂心孔疚我行不來　彼爾維何維常</span><br/>
<span class='tline' id='l138' data-llen='3117:3140'>之華彼路斯何君子之車戎車既駕四牡業業豈敢定</span><br/>
<span class='tline' id='l139' data-llen='3140:3163'>居一月三捷　駕彼四牡四牡騤騤君子所依小人所</span><br/>
<span class='tline' id='l140' data-llen='3163:3186'>腓四牡翼翼象弭魚服豈不日戒玁狁孔棘　昔我往</span><br/>
<span class='tline' id='l141' data-llen='3186:3209'>矣楊柳依依今我來思雨雪霏霏行道遲遲載渴載飢</span><br/>
<span class='tline' id='l142' data-llen='3209:3235'><a onclick="displayPageImage('KR1c0032', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3235:3257'>我心傷悲莫知我哀<span class='krp-note'>按此篇永樂/大典缺卷</span></span><br/>
<span class='tline' id='l144' data-llen='3257:3280'>我出我車于彼牧矣自天子所謂我来矣召彼僕夫謂</span><br/>
<span class='tline' id='l145' data-llen='3280:3303'>之載矣王事多難維其棘矣　我出我車于彼郊矣設</span><br/>
<span class='tline' id='l146' data-llen='3303:3326'>此旐矣建彼旄矣彼旟旐斯胡不旆旆憂心悄悄僕夫</span><br/>
<span class='tline' id='l147' data-llen='3326:3349'>况瘁　王命南仲往城于方出車彭彭旂旐央央天子</span><br/>
<span class='tline' id='l148' data-llen='3349:3372'>命我城彼朔方赫赫南仲玁狁于襄　昔我往矣黍稷</span><br/>
<span class='tline' id='l149' data-llen='3372:3395'>方華今我来思雨雪載塗王事多難不遑啓居豈不懐</span><br/>
<span class='tline' id='l150' data-llen='3395:3418'>歸畏此簡書　喓喓草蟲趯趯阜螽未見君子憂心忡</span><br/>
<span class='tline' id='l151' data-llen='3418:3444'><a onclick="displayPageImage('KR1c0032', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3444:3467'>忡既見君子我心則降赫赫南仲薄伐西戎　春日遲</span><br/>
<span class='tline' id='l153' data-llen='3467:3490'>遲卉木萋萋倉庚喈喈采蘩祁祁執訊獲醜薄言還歸</span><br/>
<span class='tline' id='l154' data-llen='3490:3500'>赫赫南仲玁狁于夷</span><br/>
<span class='tline' id='l155' data-llen='3500:3523'>　采薇遣戍出車勞還而出車之辭多與采薇不相應</span><br/>
<span class='tline' id='l156' data-llen='3523:3546'>　采薇言戍役出車言城築攘伐采薇不指名主將出</span><br/>
<span class='tline' id='l157' data-llen='3546:3569'>　車則指名南仲采薇言孔棘於在戍時出車則以多</span><br/>
<span class='tline' id='l158' data-llen='3569:3592'>　難且急而往采薇言君子小人為常例戍役之將士</span><br/>
<span class='tline' id='l159' data-llen='3592:3615'>　出車南仲固非常例戍役所宜任伐西亦非常戍北</span><br/>
<span class='tline' id='l160' data-llen='3615:3641'><a onclick="displayPageImage('KR1c0032', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3641:3664'>　者所當行采薇言豈敢言豈不或戰或守無必定之</span><br/>
<span class='tline' id='l162' data-llen='3664:3687'>　計出車言戰勝執獲而還之事彼遣此勞言不相應</span><br/>
<span class='tline' id='l163' data-llen='3687:3710'>　竊疑出車為勞南仲之詩其後乃移而為勞還之常</span><br/>
<span class='tline' id='l164' data-llen='3710:3733'>　用耳又疑遣戍乃每嵗常制不必常遣大將又不必</span><br/>
<span class='tline' id='l165' data-llen='3733:3756'>　皆天子親命也出車乃因玁狁内侵踰越城邑其勢</span><br/>
<span class='tline' id='l166' data-llen='3756:3779'>　甚急故天子親命大將特往城築而驅逐之乗勝西</span><br/>
<span class='tline' id='l167' data-llen='3779:3802'>　伐而還又守備四夷不命之方伯連帥而王畿之民</span><br/>
<span class='tline' id='l168' data-llen='3802:3825'>　往任戍邊意者周西邊戎北則邊玁狁其地無方伯</span><br/>
<span class='tline' id='l169' data-llen='3825:3852'><a onclick="displayPageImage('KR1c0032', 'WYG', '009-10a' );" name="009-10a" class="pb">[009-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3852:3875'>　諸侯故周以畿内之民戍之耶然出車所言乃大將</span><br/>
<span class='tline' id='l171' data-llen='3875:3898'>　率師自天子所由牧厯郊而往似非畿内常役也故</span><br/>
<span class='tline' id='l172' data-llen='3898:3921'>　愚疑遣勞之詩其初先有采薇後定尊卑異等之制</span><br/>
<span class='tline' id='l173' data-llen='3921:3935'>　乃一采舊一新作以勞還歟</span><br/>
<span class='tline' id='l174' data-llen='3935:3958'>　此二章泛為將帥自言承王命召僕夫出車建旐設</span><br/>
<span class='tline' id='l175' data-llen='3958:3981'>　旄而往者以多難而且急故已憂而僕悴也未言其</span><br/>
<span class='tline' id='l176' data-llen='3981:3995'>　所如往未見大將之為誰也</span><br/>
<span class='tline' id='l177' data-llen='3995:4018'>　三章乃明言主帥大將為南仲其往也為朔方城築</span><br/>
<span class='tline' id='l178' data-llen='4018:4045'><a onclick="displayPageImage('KR1c0032', 'WYG', '009-10b' );" name="009-10b" class="pb">[009-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4045:4068'>　攘伐玁狁之事首言王命見王命將之重繼言命我</span><br/>
<span class='tline' id='l180' data-llen='4068:4091'>　見大將傳命令衆之嚴終言于襄見功成之赫赫稱</span><br/>
<span class='tline' id='l181' data-llen='4091:4114'>　賛而歸美之也此章備見此篇所詠軍事之本末蓋</span><br/>
<span class='tline' id='l182' data-llen='4114:4137'>　詩有首章即見詩意者采薇是也中篇方見者此篇</span><br/>
<span class='tline' id='l183' data-llen='4137:4152'>　是也有末章乃見者采芑是也</span><br/>
<span class='tline' id='l184' data-llen='4152:4175'>　四章亦為將帥自言其往来之所遭其嵗月雖可與</span><br/>
<span class='tline' id='l185' data-llen='4175:4198'>　采薇相合然此乃南仲出師往還之嵗月不必合采</span><br/>
<span class='tline' id='l186' data-llen='4198:4221'>　薇而論之可也以簡書為戒命則將帥皆可言以為</span><br/>
<span class='tline' id='l187' data-llen='4221:4248'><a onclick="displayPageImage('KR1c0032', 'WYG', '009-11a' );" name="009-11a" class="pb">[009-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4248:4270'>　臨遣策命則必大將重事乃有之非常典所用也</span><br/>
<span class='tline' id='l189' data-llen='4270:4293'>　五章為將帥家人言之召南草蟲有此語亦大夫妻</span><br/>
<span class='tline' id='l190' data-llen='4293:4299'>　之詩也</span><br/>
<span class='tline' id='l191' data-llen='4299:4322'>　末章又為將帥至家之言蓋前章為將帥家人言將</span><br/>
<span class='tline' id='l192' data-llen='4322:4345'>　帥未歸之由由伐西戎而未歸也此為將帥自言至</span><br/>
<span class='tline' id='l193' data-llen='4345:4368'>　家和樂之由由玁狁夷故歸而樂也然赫赫之詞皆</span><br/>
<span class='tline' id='l194' data-llen='4368:4391'>　歸功於南仲故曰此勞南仲之詩而偏禆副貳之將</span><br/>
<span class='tline' id='l195' data-llen='4391:4414'>　帥皆在其中則受是勞者其有不感恱者乎二詩皆</span><br/>
<span class='tline' id='l196' data-llen='4414:4441'><a onclick="displayPageImage('KR1c0032', 'WYG', '009-11b' );" name="009-11b" class="pb">[009-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4441:4464'>　首言往末言還敘事相似蓋詩有起結自然之體也</span><br/>
<span class='tline' id='l198' data-llen='4464:4487'>有杕之杜有睆其實王事靡盬繼嗣我日日月陽止女</span><br/>
<span class='tline' id='l199' data-llen='4487:4510'>心傷止征夫遑止　有杕之杜其葉萋萋王事靡盬我</span><br/>
<span class='tline' id='l200' data-llen='4510:4533'>心傷悲卉木萋止女心悲止征夫歸止　陟彼北山言</span><br/>
<span class='tline' id='l201' data-llen='4533:4556'>采其杞王事靡盬憂我父母檀車幝幝四牡痯痯征夫</span><br/>
<span class='tline' id='l202' data-llen='4556:4579'>不逺　匪載匪来憂心孔疚期逝不至而多為恤卜筮</span><br/>
<span class='tline' id='l203' data-llen='4579:4591'>偕止㑹言近止征夫邇止</span><br/>
<span class='tline' id='l204' data-llen='4591:4614'>　前二章首四句是追述其在戍時歎已久役而傷悲</span><br/>
<span class='tline' id='l205' data-llen='4614:4641'><a onclick="displayPageImage('KR1c0032', 'WYG', '009-12a' );" name="009-12a" class="pb">[009-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4641:4664'>　後三句是述其想像家人之思已末一句思已之詞</span><br/>
<span class='tline' id='l207' data-llen='4664:4676'>　也家人不自稱女心也</span><br/>
<span class='tline' id='l208' data-llen='4676:4699'>　後二章乃述其室家望君子之辭王事靡盬見其為</span><br/>
<span class='tline' id='l209' data-llen='4699:4716'>　忠憂我父母見其為孝與四牡意同</span><br/>
<span class='tline' id='l210' data-llen='4716:4739'>　末章言父母室家之情不来則心之孔疚惟憂其不</span><br/>
<span class='tline' id='l211' data-llen='4739:4762'>　來而已若期已過而不來則莫知其故故為之多端</span><br/>
<span class='tline' id='l212' data-llen='4762:4785'>　憂慮多謂非止於一端也一字亦曲盡人情憂疑多</span><br/>
<span class='tline' id='l213' data-llen='4785:4808'>　端則卜之筮之而合言其近亦足寛已之思既而果</span><br/>
<span class='tline' id='l214' data-llen='4808:4835'><a onclick="displayPageImage('KR1c0032', 'WYG', '009-12b' );" name="009-12b" class="pb">[009-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4835:4858'>　近而將至其喜為何如不言既歸而既歸之喜可知</span><br/>
<span class='tline' id='l216' data-llen='4858:4862'>　矣</span><br/>
<span class='tline' id='l217' data-llen='4862:4872'>南陔　白華　華黍</span><br/>
<span class='tline' id='l218' data-llen='4872:4895'>魚麗于罶鱨鯊君子有酒旨且多　魚麗于罶魴鱧君</span><br/>
<span class='tline' id='l219' data-llen='4895:4917'>子有酒多且旨　魚麗于罶鰋鯉君子有酒旨且有</span><br/>
<span class='tline' id='l220' data-llen='4917:4940'>物其多矣維其嘉矣　物其旨矣維其偕矣　物其有</span><br/>
<span class='tline' id='l221' data-llen='4940:4947'>矣維其時矣</span><br/>
<span class='tline' id='l222' data-llen='4947:4970'>　愚謂傳言所薦之羞下當有以起興三字不然則賦</span><br/>
<span class='tline' id='l223' data-llen='4970:4997'><a onclick="displayPageImage('KR1c0032', 'WYG', '009-13a' );" name="009-13a" class="pb">[009-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4997:5020'>　矣極道其下當有酒字燕饗皆有酒惟食無酒故此</span><br/>
<span class='tline' id='l225' data-llen='5020:5043'>　以魚興酒而多旨有皆止詠酒耳有與又通謂既有</span><br/>
<span class='tline' id='l226' data-llen='5043:5066'>　又有接續不絶亦多之意物兼酒與羞言嘉如大饗</span><br/>
<span class='tline' id='l227' data-llen='5066:5089'>　之尚腵脩肉乾酒清而不食飲取其嘉也不貴多品</span><br/>
<span class='tline' id='l228' data-llen='5089:5113'>　也尚其敬而已矣偕如酒醴與𤣥酒並列鉶羮與大</span><br/>
<span class='tline' id='l229' data-llen='5113:5136'>　羮同陳與其偕也不饗其味也尚其質而已矣時如</span><br/>
<span class='tline' id='l230' data-llen='5136:5159'>　春行羔豚不必腒鱐冬行鮮羽不必羔豚隨其時也</span><br/>
<span class='tline' id='l231' data-llen='5159:5182'>　不强有也尚其誠而已矣蓋多旨有禮之備也嘉偕</span><br/>
<span class='tline' id='l232' data-llen='5182:5209'><a onclick="displayPageImage('KR1c0032', 'WYG', '009-13b' );" name="009-13b" class="pb">[009-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5209:5232'>　時禮之精意也既盛稱備物以見其意之勤復約言</span><br/>
<span class='tline' id='l234' data-llen='5232:5255'>　精意以深見其勤蓋慈惠恭儉之意而言之所以為</span><br/>
<span class='tline' id='l235' data-llen='5255:5278'>　燕饗通用若止稱盛多以為勤則儀不及物矣亦可</span><br/>
<span class='tline' id='l236' data-llen='5278:5294'>　饗乎以是優賔恐非所以為優也</span><br/>
<span class='tline' id='l237' data-llen='5294:5298'>由庚</span><br/>
<span class='tline' id='l238' data-llen='5298:5321'>南有嘉魚烝然罩罩君子有酒嘉賔式燕以樂　南有</span><br/>
<span class='tline' id='l239' data-llen='5321:5344'>嘉魚烝然汕汕君子有酒嘉賔式燕以衎　南有樛木</span><br/>
<span class='tline' id='l240' data-llen='5344:5367'>甘瓠纍之君子有酒嘉賔式燕綏之　翩翩者鵻烝然</span><br/>
<span class='tline' id='l241' data-llen='5367:5394'><a onclick="displayPageImage('KR1c0032', 'WYG', '009-14a' );" name="009-14a" class="pb">[009-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5394:5408'>來思君子有酒嘉賔式燕又思</span><br/>
<span class='tline' id='l243' data-llen='5408:5431'>　魚既嘉矣又罩汕不一而皆得之有樂意故以興樂</span><br/>
<span class='tline' id='l244' data-llen='5431:5454'>　衎綏之謂賔樂而心安於我忘其孰為賔孰為主而</span><br/>
<span class='tline' id='l245' data-llen='5454:5477'>　心與之一此樂之至也又思以見至誠有加而無已</span><br/>
<span class='tline' id='l246' data-llen='5477:5500'>　蓋雖不復言樂而欲賔樂無窮之意亦隠然於其中</span><br/>
<span class='tline' id='l247' data-llen='5500:5523'>　主人意欲樂賔而工道主意言賔樂至於相安則至</span><br/>
<span class='tline' id='l248' data-llen='5523:5546'>　矣而又道其無已之誠是猶以主人樂賔之意為未</span><br/>
<span class='tline' id='l249' data-llen='5546:5561'>　至也可謂善於道人之意者矣</span><br/>
<span class='tline' id='l250' data-llen='5561:5588'><a onclick="displayPageImage('KR1c0032', 'WYG', '009-14b' );" name="009-14b" class="pb">[009-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5588:5592'>崇丘</span><br/>
<span class='tline' id='l252' data-llen='5592:5615'>南山有臺北山有萊樂只君子邦家之基樂只君子萬</span><br/>
<span class='tline' id='l253' data-llen='5615:5638'>壽無期　南山有桑北山有楊樂只君子邦家之光樂</span><br/>
<span class='tline' id='l254' data-llen='5638:5661'>只君子萬壽無疆　南山有杞北山有李樂只君子民</span><br/>
<span class='tline' id='l255' data-llen='5661:5684'>之父母樂只君子德音不已　南山有栲北山有杻樂</span><br/>
<span class='tline' id='l256' data-llen='5684:5707'>只君子遐不眉壽樂只君子德音是茂　南山有枸北</span><br/>
<span class='tline' id='l257' data-llen='5707:5728'>山有楰樂只君子遐不黄耇樂只君子保艾爾後</span><br/>
<span class='tline' id='l258' data-llen='5728:5751'>　詩人先有一再歎咏君子之意故托興亦以二山二</span><br/>
<span class='tline' id='l259' data-llen='5751:5778'><a onclick="displayPageImage('KR1c0032', 'WYG', '009-15a' );" name="009-15a" class="pb">[009-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5778:5801'>　草之崇髙盛多者而言與有榛有苓有樞有榆之興</span><br/>
<span class='tline' id='l261' data-llen='5801:5824'>　不同觀下文兩稱樂只君子可見此又詩之一體後</span><br/>
<span class='tline' id='l262' data-llen='5824:5841'>　章皆承此興而易其韻非有異義也</span><br/>
<span class='tline' id='l263' data-llen='5841:5864'>　此詩必屢稱樂只君子而咏嘆之尊敬之意藹然已</span><br/>
<span class='tline' id='l264' data-llen='5864:5887'>　見下文美其徳者頌也祝其壽者禱也前章言君子</span><br/>
<span class='tline' id='l265' data-llen='5887:5910'>　為邦基本而有光華末言所以為基本而光華者至</span><br/>
<span class='tline' id='l266' data-llen='5910:5933'>　第三章而後言所以能立邦家之基者由其德能使</span><br/>
<span class='tline' id='l267' data-llen='5933:5956'>　民父母之蓋民為邦本也所以有邦家之光者由其</span><br/>
<span class='tline' id='l268' data-llen='5956:5983'><a onclick="displayPageImage('KR1c0032', 'WYG', '009-15b' );" name="009-15b" class="pb">[009-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5983:6006'>　為民父母之令聞不已也此君子之德實也然先言</span><br/>
<span class='tline' id='l270' data-llen='6006:6029'>　基言光而後及此者先虛後實咏歌優㳺之體也且</span><br/>
<span class='tline' id='l271' data-llen='6029:6052'>　詩凡五章皆言德壽此章居中尃言德而不言夀意</span><br/>
<span class='tline' id='l272' data-llen='6052:6075'>　可知矣後二章變其文而進其意前二章先德後壽</span><br/>
<span class='tline' id='l273' data-llen='6075:6098'>　後二章先壽後德前曰無期無疆後兩曰遐不言已</span><br/>
<span class='tline' id='l274' data-llen='6098:6121'>　壽而益壽也茂指德之在今日者後指德之在後人</span><br/>
<span class='tline' id='l275' data-llen='6121:6144'>　者言德音不已於今者益茂而後又不已也首先稱</span><br/>
<span class='tline' id='l276' data-llen='6144:6167'>　德而末又専歸重於德蓋尊賔者尊其德齒而德尤</span><br/>
<span class='tline' id='l277' data-llen='6167:6194'><a onclick="displayPageImage('KR1c0032', 'WYG', '009-16a' );" name="009-16a" class="pb">[009-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6194:6210'>　尊尊賔莫大於此故以此始終焉</span><br/>
<span class='tline' id='l279' data-llen='6210:6233'>　三詩皆與鹿鳴相關始歌鹿鳴主人自道其情及笙</span><br/>
<span class='tline' id='l280' data-llen='6233:6256'>　樂既畢則又為樂工之詞以申道之鹿鳴已包厚賔</span><br/>
<span class='tline' id='l281' data-llen='6256:6279'>　樂賔尊賔之意至此申達此意則分為三詩所以益</span><br/>
<span class='tline' id='l282' data-llen='6279:6302'>　致其情也然鹿鳴歸重於德此三詩至南山有臺之</span><br/>
<span class='tline' id='l283' data-llen='6302:6325'>　詩乃専以徳終之蓋合前歌間歌而始終於徳所以</span><br/>
<span class='tline' id='l284' data-llen='6325:6348'>　樂而不淫和而不流也三詩有序優而後能樂優而</span><br/>
<span class='tline' id='l285' data-llen='6348:6371'>　不樂雖多奚為樂之而後能尊之然不知所尊則唯</span><br/>
<span class='tline' id='l286' data-llen='6371:6398'><a onclick="displayPageImage('KR1c0032', 'WYG', '009-16b' );" name="009-16b" class="pb">[009-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6398:6410'>　口體之奉耳烏足尚哉</span><br/>
<span class='tline' id='l288' data-llen='6410:6414'>由儀</span><br/>
<span class='tline' id='l289' data-llen='6414:6437'>蓼彼蕭斯零露湑兮既見君子我心冩兮燕笑語兮是</span><br/>
<span class='tline' id='l290' data-llen='6437:6460'>以有譽處兮　蓼彼蕭斯零露瀼瀼既見君子為龍為</span><br/>
<span class='tline' id='l291' data-llen='6460:6483'>光其德不爽壽考不忘　蓼彼蕭斯零露泥泥既見君</span><br/>
<span class='tline' id='l292' data-llen='6483:6506'>子孔燕豈弟宜兄宜弟令德壽豈　蓼彼蕭斯零露濃</span><br/>
<span class='tline' id='l293' data-llen='6506:6525'>濃既見君子鞗革沖沖和鸞雝雝萬福攸同</span><br/>
<span class='tline' id='l294' data-llen='6525:6548'>　既見而此心輸寫如此則未見而想慕何如也燕笑</span><br/>
<span class='tline' id='l295' data-llen='6548:6575'><a onclick="displayPageImage('KR1c0032', 'WYG', '009-17a' );" name="009-17a" class="pb">[009-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6575:6598'>　語諸侯燕而相與笑語譽處謂名美而身安世有身</span><br/>
<span class='tline' id='l297' data-llen='6598:6621'>　安而無美名者不足樂也此有善譽而安樂斯可謂</span><br/>
<span class='tline' id='l298' data-llen='6621:6644'>　之安樂矣此皆指諸侯㕘之裳裳者華之譽處可見</span><br/>
<span class='tline' id='l299' data-llen='6644:6667'>　我心寫兮者天子見諸侯而喜是以有譽處者諸侯</span><br/>
<span class='tline' id='l300' data-llen='6667:6690'>　得天子而樂上下交驩之意也此章天子自述已與</span><br/>
<span class='tline' id='l301' data-llen='6690:6713'>　諸侯相見之情即有藹然驩愛之意後章乃致頌禱</span><br/>
<span class='tline' id='l302' data-llen='6713:6736'>　寓勸戒湛露采菽行葦皆然此所以為燕樂也凡詩</span><br/>
<span class='tline' id='l303' data-llen='6736:6747'>　敘事未易敘情尤難</span><br/>
<span class='tline' id='l304' data-llen='6747:6774'><a onclick="displayPageImage('KR1c0032', 'WYG', '009-17b' );" name="009-17b" class="pb">[009-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6774:6797'>　為龍為光言諸侯之來足為天子之輝光褒美之也</span><br/>
<span class='tline' id='l306' data-llen='6797:6820'>　其德頌之也壽考祝之也不爽因頌其德而以不爽</span><br/>
<span class='tline' id='l307' data-llen='6820:6843'>　為戒不忘謂人不能忘觀烈文可見因祝其壽而以</span><br/>
<span class='tline' id='l308' data-llen='6843:6851'>　不忘為勸也</span><br/>
<span class='tline' id='l309' data-llen='6851:6874'>　孔燕兼言燕飲燕樂豈弟謂徳將無醉兄弟凡同氣</span><br/>
<span class='tline' id='l310' data-llen='6874:6897'>　同宗同為列國同時朝㑹燕饗者皆兄弟也此必有</span><br/>
<span class='tline' id='l311' data-llen='6897:6920'>　諸侯同在燕席者故以家人之兄弟美之舉親以包</span><br/>
<span class='tline' id='l312' data-llen='6920:6943'>　疎也豈兼不爽不忘言故樂此章褒美頌禱勸戒與</span><br/>
<span class='tline' id='l313' data-llen='6943:6970'><a onclick="displayPageImage('KR1c0032', 'WYG', '009-18a' );" name="009-18a" class="pb">[009-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6970:6993'>　前章同末章則不復重述惟稱其服飾福禄而已所</span><br/>
<span class='tline' id='l315' data-llen='6993:7004'>　謂不盡人之歡者與</span><br/>
<span class='tline' id='l316' data-llen='7004:7027'>湛湛露斯匪陽不晞厭厭夜飲不醉無歸　湛湛露斯</span><br/>
<span class='tline' id='l317' data-llen='7027:7050'>在彼豐草厭厭夜飲在宗載考　湛湛露斯在彼杞棘</span><br/>
<span class='tline' id='l318' data-llen='7050:7073'>顯允君子莫不令德　其桐其椅其實離離豈弟君子</span><br/>
<span class='tline' id='l319' data-llen='7073:7079'>莫不令儀</span><br/>
<span class='tline' id='l320' data-llen='7079:7102'>　私燕燕同姓諸父兄弟于路寢醉言其節宗言其所</span><br/>
<span class='tline' id='l321' data-llen='7102:7125'>　二章蓋互見也不醉無歸以情言載考以禮言情以</span><br/>
<span class='tline' id='l322' data-llen='7125:7152'><a onclick="displayPageImage('KR1c0032', 'WYG', '009-18b' );" name="009-18b" class="pb">[009-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7152:7175'>　愛為主禮以敬為主禮勝則離故首言不醉無歸以</span><br/>
<span class='tline' id='l324' data-llen='7175:7198'>　致其相愛之情樂勝則流故次言載考以致其相敬</span><br/>
<span class='tline' id='l325' data-llen='7198:7221'>　之禮情欲洽而禮欲成夜飲之本意也故於首次二</span><br/>
<span class='tline' id='l326' data-llen='7221:7243'>　章言之先情後禮者禮以情而行燕以樂為主也</span><br/>
<span class='tline' id='l327' data-llen='7243:7266'>　德兼内外以顯允為備言顯於外而實於中故顯允</span><br/>
<span class='tline' id='l328' data-llen='7266:7289'>　之人其德無不令者儀主容貌以和易為美言和易</span><br/>
<span class='tline' id='l329' data-llen='7289:7312'>　在中而形于外故豈弟之人其儀無不令者德即徳</span><br/>
<span class='tline' id='l330' data-llen='7312:7335'>　將無醉之德儀即飲酒孔嘉維其令儀之儀燕久則</span><br/>
<span class='tline' id='l331' data-llen='7335:7362'><a onclick="displayPageImage('KR1c0032', 'WYG', '009-19a' );" name="009-19a" class="pb">[009-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7362:7385'>　易怠既醉則易肆失德失儀多在此時况夜飲乎故</span><br/>
<span class='tline' id='l333' data-llen='7385:7408'>　以令德令儀褒美之而因以寓戒焉令徳因前章之</span><br/>
<span class='tline' id='l334' data-llen='7408:7431'>　興令儀則别取興興有因易而下文所咏相對亦是</span><br/>
<span class='tline' id='l335' data-llen='7431:7441'>　一體邶緑衣似之</span><br/>
<span class='tline' id='l336' data-llen='7441:7464'>彤弓弨兮受言藏之我有嘉賔中心貺之鐘鼓既設一</span><br/>
<span class='tline' id='l337' data-llen='7464:7487'>朝饗之　彤弓弨兮受言載之我有嘉賔中心喜之鐘</span><br/>
<span class='tline' id='l338' data-llen='7487:7510'>鼔既設一朝右之　彤弓弨兮受言櫜之我有嘉賔中</span><br/>
<span class='tline' id='l339' data-llen='7510:7523'>心好之鐘鼔既設一朝醻之</span><br/>
<span class='tline' id='l340' data-llen='7523:7550'><a onclick="displayPageImage('KR1c0032', 'WYG', '009-19b' );" name="009-19b" class="pb">[009-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7550:7573'>　諸侯朝正燕詩猶戒此賜彤弓使得専征賜大任重</span><br/>
<span class='tline' id='l342' data-llen='7573:7596'>　而詩無勸戒何也蓋王賜彤玈自有誥命如文侯之</span><br/>
<span class='tline' id='l343' data-llen='7596:7619'>　命稱美戒勉之辭已具故此惟述其賜予燕饗之情</span><br/>
<span class='tline' id='l344' data-llen='7619:7642'>　而已然詩言藏之重好之誠予之速如此使諸侯能</span><br/>
<span class='tline' id='l345' data-llen='7642:7665'>　體此意必能思盡其道矣一詩之意備於首章後章</span><br/>
<span class='tline' id='l346' data-llen='7665:7688'>　特申述之耳藏統言其在王府弓必先櫜而後可藏</span><br/>
<span class='tline' id='l347' data-llen='7688:7711'>　也中心二字包喜好大飲賔曰饗右謂坐賔於右所</span><br/>
<span class='tline' id='l348' data-llen='7711:7734'>　以尊賔也醻謂酌自飲而飲賔所以厚賔也二者皆</span><br/>
<span class='tline' id='l349' data-llen='7734:7761'><a onclick="displayPageImage('KR1c0032', 'WYG', '009-20a' );" name="009-20a" class="pb">[009-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7761:7784'>　燕饗中一事故曰後章止申述以致再三殷勤之情</span><br/>
<span class='tline' id='l351' data-llen='7784:7789'>　而已</span><br/>
<span class='tline' id='l352' data-llen='7789:7812'>菁菁者莪在彼中阿既見君子樂且有儀　菁菁者莪</span><br/>
<span class='tline' id='l353' data-llen='7812:7835'>在彼中沚既見君子我心則喜　菁菁者莪在彼中陵</span><br/>
<span class='tline' id='l354' data-llen='7835:7858'>既見君子錫我百朋　汎汎楊舟載沉載浮既見君子</span><br/>
<span class='tline' id='l355' data-llen='7858:7864'>我心則休</span><br/>
<span class='tline' id='l356' data-llen='7864:7887'>　首章為興蓋以莪之在彼興我之有此言莪則盛而</span><br/>
<span class='tline' id='l357' data-llen='7887:7910'>　在彼中阿我見君子則樂而有此禮儀儀謂燕飲之</span><br/>
<span class='tline' id='l358' data-llen='7910:7937'><a onclick="displayPageImage('KR1c0032', 'WYG', '009-20b' );" name="009-20b" class="pb">[009-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7937:7960'>　儀待賔客之禮也此篇所以見其為燕飲賔客者以</span><br/>
<span class='tline' id='l360' data-llen='7960:7983'>　此或以為比者為後章起也當各隨下文觀之凡詩</span><br/>
<span class='tline' id='l361' data-llen='7983:8006'>　末章有總始終言者此兼未見既見言所以結之也</span><br/>
<span class='tline' id='l362' data-llen='8006:8029'>　愚按毛傳菁莪後為六月以六月為變雅之首集傳</span><br/>
<span class='tline' id='l363' data-llen='8029:8052'>　謂楚茨而下十篇疑正雅錯脱在變雅又謂魚藻采</span><br/>
<span class='tline' id='l364' data-llen='8052:8075'>　菽與楚茨等相類按楚茨十篇元在鼓鐘後青蠅前</span><br/>
<span class='tline' id='l365' data-llen='8075:8098'>　魚藻二篇在賔筵後角弓前今若從傳移置此十二</span><br/>
<span class='tline' id='l366' data-llen='8098:8121'>　篇于菁莪之後不惟可復正雅之全且使武成康之</span><br/>
<span class='tline' id='l367' data-llen='8121:8148'><a onclick="displayPageImage('KR1c0032', 'WYG', '009-21a' );" name="009-21a" class="pb">[009-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8148:8171'>　際祭祀朝㑹田獵燕饗務農講武之典略備于正雅</span><br/>
<span class='tline' id='l369' data-llen='8171:8194'>　之中而一代之盛治為可考説者不必曲説而辭意</span><br/>
<span class='tline' id='l370' data-llen='8194:8204'>　自明白豈不韙歟</span><br/>
<span class='tline' id='l371' data-llen='8204:8227'>六月棲棲戎車既飭四牡騤騤載是常服玁狁孔熾我</span><br/>
<span class='tline' id='l372' data-llen='8227:8250'>是用急王于出征以匡王國　比物四驪閑之維則維</span><br/>
<span class='tline' id='l373' data-llen='8250:8273'>此六月既成我服我服既成于三十里王于出征以佐</span><br/>
<span class='tline' id='l374' data-llen='8273:8296'>天子　四牡修廣其大有顒薄伐玁狁以奏膚公有嚴</span><br/>
<span class='tline' id='l375' data-llen='8296:8319'>有翼共武之服共武之服以定王國　玁狁匪茹整居</span><br/>
<span class='tline' id='l376' data-llen='8319:8346'><a onclick="displayPageImage('KR1c0032', 'WYG', '009-21b' );" name="009-21b" class="pb">[009-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8346:8369'>焦穫侵鎬及方至于涇陽織文鳥章白旆央央元戎十</span><br/>
<span class='tline' id='l378' data-llen='8369:8392'>乘以先啟行　戎車既安如輊如軒四牡既佶既佶且</span><br/>
<span class='tline' id='l379' data-llen='8392:8415'>閑薄伐玁狁至于大原文武吉甫萬邦為憲　吉甫燕</span><br/>
<span class='tline' id='l380' data-llen='8415:8438'>喜既多受祉來歸自鎬我行永久飲御諸友炰鼈膾鯉</span><br/>
<span class='tline' id='l381' data-llen='8438:8448'>侯誰在矣張仲孝友</span><br/>
<span class='tline' id='l382' data-llen='8448:8471'>　首舉六月中含数意一紀出兵之時二表用兵之急</span><br/>
<span class='tline' id='l383' data-llen='8471:8494'>　三見不得已四見事關匡正之大也王國謂中國也</span><br/>
<span class='tline' id='l384' data-llen='8494:8512'>　匡正中外之分也與一匡天下之匡同</span><br/>
<span class='tline' id='l385' data-llen='8512:8539'><a onclick="displayPageImage('KR1c0032', 'WYG', '009-22a' );" name="009-22a" class="pb">[009-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8539:8562'>　次章承首章載服用急之意而言四驪見雖急而馬</span><br/>
<span class='tline' id='l387' data-llen='8562:8585'>　有餘練有素馬閑服成於本月見雖急而應變從事</span><br/>
<span class='tline' id='l388' data-llen='8585:8608'>　之敏速于三十里見雖急而行止之有常度皆承用</span><br/>
<span class='tline' id='l389' data-llen='8608:8625'>　急而言兩言王命出征皆暗指大將</span><br/>
<span class='tline' id='l390' data-llen='8625:8648'>　三章言軍容盛大故可以建大功武事嚴敬故足以</span><br/>
<span class='tline' id='l391' data-llen='8648:8668'>　定王國王國定而中外分定矣亦暗指將帥</span><br/>
<span class='tline' id='l392' data-llen='8668:8691'>　前章言孔熾而不言所以熾言伐而不言伐之所在</span><br/>
<span class='tline' id='l393' data-llen='8691:8714'>　暗言將帥而不言將帥之為誰至四章方明言其深</span><br/>
<span class='tline' id='l394' data-llen='8714:8741'><a onclick="displayPageImage('KR1c0032', 'WYG', '009-22b' );" name="009-22b" class="pb">[009-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8741:8764'>　入而後知所謂急者誠不可緩五章明言大將吉甫</span><br/>
<span class='tline' id='l396' data-llen='8764:8787'>　而後知承王命匡王國者有文武全才此所以大功</span><br/>
<span class='tline' id='l397' data-llen='8787:8802'>　成王國定也此章方歸功吉甫</span><br/>
<span class='tline' id='l398' data-llen='8802:8825'>　末章専言吉甫功成來歸燕飲之事舉張仲而言孝</span><br/>
<span class='tline' id='l399' data-llen='8825:8848'>　友者尊德也且以見吉甫之有德非特才全而已此</span><br/>
<span class='tline' id='l400' data-llen='8848:8871'>　二章皆稱吉甫者蓋一篇之意歸宿於此此詩之所</span><br/>
<span class='tline' id='l401' data-llen='8871:8894'>　由作也其敘事先後次第甚明矣舊説以為美宣王</span><br/>
<span class='tline' id='l402' data-llen='8894:8917'>　非也此美吉甫也宣王北伐之事因此而見之耳崧</span><br/>
<span class='tline' id='l403' data-llen='8917:8944'><a onclick="displayPageImage('KR1c0032', 'WYG', '009-23a' );" name="009-23a" class="pb">[009-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8944:8967'>　髙烝民之作見吉甫之文六月所詠見吉甫之武吉</span><br/>
<span class='tline' id='l405' data-llen='8967:8990'>　甫作者也美吉甫者亦必作者也而當時有其人焉</span><br/>
<span class='tline' id='l406' data-llen='8990:9013'>　則韓奕江漢諸詩序以為吉甫所作者傳安得無疑</span><br/>
<span class='tline' id='l407' data-llen='9013:9017'>　歟</span><br/>
<span class='tline' id='l408' data-llen='9017:9040'>薄言采芑于彼新田于此菑畝方叔涖止其車三千師</span><br/>
<span class='tline' id='l409' data-llen='9040:9063'>干之試方叔率止乘其四騏四騏翼翼路車有奭簟茀</span><br/>
<span class='tline' id='l410' data-llen='9063:9086'>魚服鉤膺鞗革　薄言采芑于彼新田于此中鄉方叔</span><br/>
<span class='tline' id='l411' data-llen='9086:9109'>涖止其車三千旂旐央央方叔率止約軧錯衡八鸞瑲</span><br/>
<span class='tline' id='l412' data-llen='9109:9136'><a onclick="displayPageImage('KR1c0032', 'WYG', '009-23b' );" name="009-23b" class="pb">[009-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9136:9159'>瑲服其命服朱芾斯皇有瑲葱珩　鴥彼飛隼其飛戾</span><br/>
<span class='tline' id='l414' data-llen='9159:9182'>天亦集爰止方叔涖止其車三千師干之試方叔率止</span><br/>
<span class='tline' id='l415' data-llen='9182:9204'>鉦人伐鼓陳師鞠旅顯允方叔伐鼔淵淵振旅闐闐</span><br/>
<span class='tline' id='l416' data-llen='9204:9227'>蠢爾蠻荆大邦為讎方叔元老克壯其猶方叔率止執</span><br/>
<span class='tline' id='l417' data-llen='9227:9250'>訊獲醜戎車嘽嘽嘽嘽焞焞如霆如雷顯允方叔征伐</span><br/>
<span class='tline' id='l418' data-llen='9250:9258'>玁狁蠻荆來威</span><br/>
<span class='tline' id='l419' data-llen='9258:9281'>　此詩以采芑起興而于田于畆有耕者不變之意于</span><br/>
<span class='tline' id='l420' data-llen='9281:9304'>　此中鄉有與民雜居軍無私焉之意賦其事以起興</span><br/>
<span class='tline' id='l421' data-llen='9304:9331'><a onclick="displayPageImage('KR1c0032', 'WYG', '009-24a' );" name="009-24a" class="pb">[009-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9331:9354'>　亦可因興而見其事也涖謂臨之於上故下言軍旅</span><br/>
<span class='tline' id='l423' data-llen='9354:9377'>　車干之盛率謂率之以已故下専言方叔所乘所服</span><br/>
<span class='tline' id='l424' data-llen='9377:9400'>　之美徒能臨之而不能率之豈得為賢將故此篇特</span><br/>
<span class='tline' id='l425' data-llen='9400:9423'>　以率止終篇而各詳其實焉其車三千總言其盛師</span><br/>
<span class='tline' id='l426' data-llen='9423:9446'>　干之試見師衆之練習旂旐央央見號令之精明四</span><br/>
<span class='tline' id='l427' data-llen='9446:9469'>　騏而下見其為大將約軧而下見其為命大夫若謂</span><br/>
<span class='tline' id='l428' data-llen='9469:9492'>　在軍中服此命服則是以辭害義矣三章言戰故不</span><br/>
<span class='tline' id='l429' data-llen='9492:9515'>　復以采芑起興而以隼之飛止興用軍之進退再言</span><br/>
<span class='tline' id='l430' data-llen='9515:9542'><a onclick="displayPageImage('KR1c0032', 'WYG', '009-24b' );" name="009-24b" class="pb">[009-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9542:9565'>　師干之試為將戰也率止下乃言將戰未言進兵振</span><br/>
<span class='tline' id='l432' data-llen='9565:9588'>　旅而特稱顯允方叔者大其用兵之有法而美之也</span><br/>
<span class='tline' id='l433' data-llen='9588:9611'>　末章言蠻荆服叛之始終即此篇所詠用師之本末</span><br/>
<span class='tline' id='l434' data-llen='9611:9634'>　也説見出車獨言率止者見方叔不特能壯其謀蓋</span><br/>
<span class='tline' id='l435' data-llen='9634:9657'>　在軍又能親任勞苦將率三軍而身先士卒者乎此</span><br/>
<span class='tline' id='l436' data-llen='9657:9680'>　戰所以勝也執訊獲醜見戰勝而凱旋戎車而下見</span><br/>
<span class='tline' id='l437' data-llen='9680:9703'>　師完而聲振再稱顯允方叔所以大其信威懐逺之</span><br/>
<span class='tline' id='l438' data-llen='9703:9724'>　功也後世用兵有合於此者其惟諸葛孔明乎</span><br/>
</p>
<p><br/>
</p>
  </div>
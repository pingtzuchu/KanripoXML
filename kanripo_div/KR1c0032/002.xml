<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1c0032', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:209'>　詩纘緒卷二　　　　　　元　劉玉汝　撰</span><br/>
<span class='tline' id='l10' data-llen='209:213'>召南</span><br/>
<span class='tline' id='l11' data-llen='213:236'>維鵲有巢維鳩居之之子于歸百兩御之　維鵲有巢</span><br/>
<span class='tline' id='l12' data-llen='236:259'>維鳩方之之子于歸百兩將之　維鵲有巢維鳩盈之</span><br/>
<span class='tline' id='l13' data-llen='259:269'>之子于歸百兩成之</span><br/>
<span class='tline' id='l14' data-llen='269:292'>　此詩見諸侯身修有徳得賢妃亦有徳而身修足為</span><br/>
<span class='tline' id='l15' data-llen='292:303'>　齊家之本猶闗雎也</span><br/>
<span class='tline' id='l16' data-llen='303:329'><a onclick="displayPageImage('KR1c0032', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='329:352'>　鵲巢鳩居如序説則是比而非興矣今以為興蓋以</span><br/>
<span class='tline' id='l18' data-llen='352:375'>　鵲巢鳩居二句興之子于歸一句而居之御之取詞</span><br/>
<span class='tline' id='l19' data-llen='375:396'>　字相應觀傳是以二字可見蓋義興之一體也</span><br/>
<span class='tline' id='l20' data-llen='396:419'>　盈謂媵之多則以二句興之子一句可知禮以成為</span><br/>
<span class='tline' id='l21' data-llen='419:442'>　美不成禮則迎送雖多奚以為故以成終之此篇雖</span><br/>
<span class='tline' id='l22' data-llen='442:465'>　據實事而咏未嘗言夫人所以為徳者然非有徳何</span><br/>
<span class='tline' id='l23' data-llen='465:489'>　以稱其儀成其禮哉故此詩無溢美無過詞而自有以</span><br/>
<span class='tline' id='l24' data-llen='489:512'>　見其徳家人作詩者之性情亦可見其正張子謂以</span><br/>
<span class='tline' id='l25' data-llen='512:538'><a onclick="displayPageImage('KR1c0032', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='538:558'>　平易求之則思逺以廣尤可以此詩類推之</span><br/>
<span class='tline' id='l27' data-llen='558:581'>于以采蘩于沼于沚于以用之公侯之事　于以采蘩</span><br/>
<span class='tline' id='l28' data-llen='581:604'>于澗之中于以用之公侯之宮　被之僮僮夙夜在公</span><br/>
<span class='tline' id='l29' data-llen='604:614'>被之祁祁薄言還歸</span><br/>
<span class='tline' id='l30' data-llen='614:637'>　前二章以兩于以提起詠歎末章僮僮祁祁乃極形</span><br/>
<span class='tline' id='l31' data-llen='637:660'>　容蓋祭以敬為主前兩言采以見采之勤兩言用以</span><br/>
<span class='tline' id='l32' data-llen='660:683'>　見用之謹含敬意而歎詠之末直以愛敬之意形容</span><br/>
<span class='tline' id='l33' data-llen='683:706'>　之夫人之敬如此其美可知且采蘩未祭時事僮僮</span><br/>
<span class='tline' id='l34' data-llen='706:732'><a onclick="displayPageImage('KR1c0032', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='732:755'>　正祭時事祁祁既祭後事蘩祭之物事祭之禮宮祭</span><br/>
<span class='tline' id='l36' data-llen='755:778'>　之所末章祭之心三章見始中終辭簡意備而表裏</span><br/>
<span class='tline' id='l37' data-llen='778:791'>　之敬可知歎美之善者也</span><br/>
<span class='tline' id='l38' data-llen='791:814'>喓喓草蟲趯趯阜螽未見君子憂心忡忡亦既見止亦</span><br/>
<span class='tline' id='l39' data-llen='814:837'>既覯止我心則降　陟彼南山言采其蕨未見君子憂</span><br/>
<span class='tline' id='l40' data-llen='837:860'>心惙惙亦既見止亦既覯止我心則説　陟彼南山言</span><br/>
<span class='tline' id='l41' data-llen='860:883'>采其薇未見君子我心傷悲亦既見止亦既覯止我心</span><br/>
<span class='tline' id='l42' data-llen='883:887'>則夷</span><br/>
<span class='tline' id='l43' data-llen='887:913'><a onclick="displayPageImage('KR1c0032', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='913:936'>　時物不同而所感如一故上文所賦則易其辭下文</span><br/>
<span class='tline' id='l45' data-llen='936:959'>　惟易其韻以見思念之情既見既覯乃未見未覯時</span><br/>
<span class='tline' id='l46' data-llen='959:982'>　言之觀亦字則字可見然其未見而憂傷止於如此</span><br/>
<span class='tline' id='l47' data-llen='982:992'>　亦得性情之正矣</span><br/>
<span class='tline' id='l48' data-llen='992:1014'>　按孔䟽及儀禮此篇當在采蘋後説見下篇之末</span><br/>
<span class='tline' id='l49' data-llen='1014:1037'>　按此篇當從儀禮及孔疏移置於采蘋後則采蘩采</span><br/>
<span class='tline' id='l50' data-llen='1037:1060'>　蘋處其常草蟲處其變尤與周南之三詩相對而相</span><br/>
<span class='tline' id='l51' data-llen='1060:1083'>　似按鵲巢見諸侯身修而得賢妃采蘩見夫人身修</span><br/>
<span class='tline' id='l52' data-llen='1083:1109'><a onclick="displayPageImage('KR1c0032', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1109:1132'>　而諸侯之家齊采蘋草蟲見大夫身修而得賢妻行</span><br/>
<span class='tline' id='l54' data-llen='1132:1155'>　露聽訟見大夫之身修羔羊退食見大夫之家齊殷</span><br/>
<span class='tline' id='l55' data-llen='1155:1174'>　靁標梅見士庶之家齊而諸侯之國治矣</span><br/>
<span class='tline' id='l56' data-llen='1174:1197'>于以采蘋南澗之濱于以采藻于彼行潦　于以盛之</span><br/>
<span class='tline' id='l57' data-llen='1197:1220'>維筐及筥于以湘之維錡及釡　于以奠之宗室牖下</span><br/>
<span class='tline' id='l58' data-llen='1220:1242'>誰其尸之有齊季女<span class='krp-note'>案此篇永樂/大典缺卷</span></span><br/>
<span class='tline' id='l59' data-llen='1242:1265'>蔽芾甘棠勿翦勿伐召伯所茇　蔽芾甘棠勿翦勿敗</span><br/>
<span class='tline' id='l60' data-llen='1265:1284'>召伯所憩　蔽芾甘棠勿翦勿拜召伯所説</span><br/>
<span class='tline' id='l61' data-llen='1284:1310'><a onclick="displayPageImage('KR1c0032', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1310:1333'>　觀伐拜敗三字可以見其愛之愈深下文茇憩説隨</span><br/>
<span class='tline' id='l63' data-llen='1333:1356'>　上文叶韻耳必稱召伯據今而言皆足見愈久愈愛</span><br/>
<span class='tline' id='l64' data-llen='1356:1379'>　之意又甘棠所以蔽芾者以人愛之故也屢稱蔽芾</span><br/>
<span class='tline' id='l65' data-llen='1379:1402'>　數戒以勿辭意愈至則不特愛之於今日者愈深而</span><br/>
<span class='tline' id='l66' data-llen='1402:1423'>　愛之於後来者尤未見其已也諷咏之自可見</span><br/>
<span class='tline' id='l67' data-llen='1423:1446'>　此篇為武王時所作蓋文正時召公未稱伯武王克</span><br/>
<span class='tline' id='l68' data-llen='1446:1469'>　商分周召左右而後稱伯今稱召伯故知其作於武</span><br/>
<span class='tline' id='l69' data-llen='1469:1492'>　王時然周南召南皆著明文王之徳甘棠所言為文</span><br/>
<span class='tline' id='l70' data-llen='1492:1518'><a onclick="displayPageImage('KR1c0032', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1518:1541'>　王時事所以列於召南之中今按此詩與何彼穠矣</span><br/>
<span class='tline' id='l72' data-llen='1541:1564'>　皆為武王時所作必當與何彼穠矣同列於後而此</span><br/>
<span class='tline' id='l73' data-llen='1564:1587'>　詩乃移而升居於前者意者采蘋草蟲以上為文王</span><br/>
<span class='tline' id='l74' data-llen='1587:1610'>　躬化南國之詩行露以下為召伯布文王徳教所致</span><br/>
<span class='tline' id='l75' data-llen='1610:1633'>　之詩其以甘棠升居於此者欲以明行露以下為召</span><br/>
<span class='tline' id='l76' data-llen='1633:1656'>　伯布政所致召南之所以為召南者以此非何彼穠</span><br/>
<span class='tline' id='l77' data-llen='1656:1679'>　矣所可同故特移而居於采蘋草蟲之後行露之前</span><br/>
<span class='tline' id='l78' data-llen='1679:1702'>　也其移之者或周公或太師或孔子雖不可知然移</span><br/>
<span class='tline' id='l79' data-llen='1702:1728'><a onclick="displayPageImage('KR1c0032', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1728:1751'>　之之故以事理推之而可知其或然也不然則二詩</span><br/>
<span class='tline' id='l81' data-llen='1751:1774'>　之作同時而何列之異所邪後日思召公之詩何乃</span><br/>
<span class='tline' id='l82' data-llen='1774:1786'>　先於前日布政之時邪</span><br/>
<span class='tline' id='l83' data-llen='1786:1809'>厭浥行露豈不夙夜謂行多露　誰謂雀無角何以穿</span><br/>
<span class='tline' id='l84' data-llen='1809:1831'>我屋誰謂女無家何以速我獄雖速我獄室家不足</span><br/>
<span class='tline' id='l85' data-llen='1831:1854'>誰謂鼠無牙何以穿我墉誰謂女無家何以速我訟雖</span><br/>
<span class='tline' id='l86' data-llen='1854:1863'>速我訟亦不女從</span><br/>
<span class='tline' id='l87' data-llen='1863:1886'>　輔氏謂前章責之以禮後章斷之以義此説得之以</span><br/>
<span class='tline' id='l88' data-llen='1886:1912'><a onclick="displayPageImage('KR1c0032', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1912:1935'>　此絶其人則其所守可知以女子而能是豈無所自</span><br/>
<span class='tline' id='l90' data-llen='1935:1958'>　來揭甘棠於前而召南之義粲然矣傳於末章言求</span><br/>
<span class='tline' id='l91' data-llen='1958:1981'>　室家之禮不足蓋詩後章承前章意不言而前意在</span><br/>
<span class='tline' id='l92' data-llen='1981:1992'>　其中觀此傳尤可見</span><br/>
<span class='tline' id='l93' data-llen='1992:2015'>　此詩南國民間女子所作并見大夫之賢則南方諸</span><br/>
<span class='tline' id='l94' data-llen='2015:2038'>　侯之國漸治矣其政教雖本文王而實召伯布政使</span><br/>
<span class='tline' id='l95' data-llen='2038:2061'>　然故揭甘棠於前以表之此篇本與采蘋草蟲相連</span><br/>
<span class='tline' id='l96' data-llen='2061:2084'>　今以甘棠間之然意未嘗相間也蓋女子能以禮自</span><br/>
<span class='tline' id='l97' data-llen='2084:2110'><a onclick="displayPageImage('KR1c0032', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2110:2133'>　守而聽訟者能使有禮者得以自直無情者不得盡</span><br/>
<span class='tline' id='l99' data-llen='2133:2156'>　其辭則大夫之賢亦可知聴訟者或為召伯或為諸</span><br/>
<span class='tline' id='l100' data-llen='2156:2179'>　侯不可知然前後之詩皆言大夫而此詩居其間豈</span><br/>
<span class='tline' id='l101' data-llen='2179:2202'>　非皆為南國之大夫與故曰意未嘗相間也讀者當</span><br/>
<span class='tline' id='l102' data-llen='2202:2211'>　以意觀之可也</span><br/>
<span class='tline' id='l103' data-llen='2211:2234'>羔羊之皮素絲五紽退食自公委蛇委蛇　羔羊之革</span><br/>
<span class='tline' id='l104' data-llen='2234:2257'>素絲五緎委蛇委蛇自公退食　羔羊之縫素絲五總</span><br/>
<span class='tline' id='l105' data-llen='2257:2267'>委蛇委蛇退食自公</span><br/>
<span class='tline' id='l106' data-llen='2267:2293'><a onclick="displayPageImage('KR1c0032', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2293:2318'>　稱美服飾易形容氣象難此篇三章惟以一服飾變文叶</span><br/>
<span class='tline' id='l108' data-llen='2318:2341'>　韻以咏之而服飾之有常可見惟以退食一句反覆</span><br/>
<span class='tline' id='l109' data-llen='2341:2364'>　三變以咏之而從容自得之氣象可想又舉燕服以</span><br/>
<span class='tline' id='l110' data-llen='2364:2387'>　見在朝之節儉舉退食以見在公之正直節儉正直</span><br/>
<span class='tline' id='l111' data-llen='2387:2410'>　見身修退食燕居見家齊大夫之在位者固可美而</span><br/>
<span class='tline' id='l112' data-llen='2410:2427'>　國人之稱美之者亦知徳而善咏矣</span><br/>
<span class='tline' id='l113' data-llen='2427:2450'>　自行露至摽有梅皆民間所作行露因女子守禮而</span><br/>
<span class='tline' id='l114' data-llen='2450:2473'>　見大夫聴訟者之賢羔羊因大夫而知國人作詩者</span><br/>
<span class='tline' id='l115' data-llen='2473:2499'><a onclick="displayPageImage('KR1c0032', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2499:2522'>　之善二詩可以互見又大夫賢能治其國而國人能</span><br/>
<span class='tline' id='l117' data-llen='2522:2544'>　守禮咏徳則南方諸侯之國治亦皆可以互見矣</span><br/>
<span class='tline' id='l118' data-llen='2544:2567'>殷其靁在南山之陽何斯違斯莫敢或遑振振君子歸</span><br/>
<span class='tline' id='l119' data-llen='2567:2590'>哉歸哉　殷其靁在南山之側何斯違斯莫或遑息振</span><br/>
<span class='tline' id='l120' data-llen='2590:2613'>振君子歸哉歸哉　殷其靁在南山之下何斯違斯莫</span><br/>
<span class='tline' id='l121' data-llen='2613:2626'>或遑處振振君子歸哉歸哉</span><br/>
<span class='tline' id='l122' data-llen='2626:2649'>　行役遇雨為最苦家人因聞雷聲觸景興詞而念君</span><br/>
<span class='tline' id='l123' data-llen='2649:2672'>　子之勞三章一意而惟易其韻者念之深也下二句</span><br/>
<span class='tline' id='l124' data-llen='2672:2698'><a onclick="displayPageImage('KR1c0032', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2698:2721'>　美其徳望其歸而三章不易其辭者思之尤切也思</span><br/>
<span class='tline' id='l126' data-llen='2721:2744'>　其君子而再三美其徳其所思者惟以其徳婦人之</span><br/>
<span class='tline' id='l127' data-llen='2744:2767'>　亦有徳可知也凡章首託興興辭後章同辭異韻者</span><br/>
<span class='tline' id='l128' data-llen='2767:2790'>　非有他義也若下文咏意同辭而復致其咏歎者其</span><br/>
<span class='tline' id='l129' data-llen='2790:2813'>　意為尤重當以此篇與衛北門北風王黍離揚之水</span><br/>
<span class='tline' id='l130' data-llen='2813:2836'>　等篇例推之可也　歸哉歸哉本章二哉字重韻為</span><br/>
<span class='tline' id='l131' data-llen='2836:2858'>　韻又合後章重韻為韻凡本章無韻者當推此例</span><br/>
<span class='tline' id='l132' data-llen='2858:2881'>摽有梅其實七兮求我庶士迨其吉兮　摽有梅其實</span><br/>
<span class='tline' id='l133' data-llen='2881:2907'><a onclick="displayPageImage('KR1c0032', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2907:2930'>三兮求我庶士迨其今兮　摽有梅頃筐塈之求我庶</span><br/>
<span class='tline' id='l135' data-llen='2930:2949'>士迨其謂之<span class='krp-note'>按此篇永樂/大典缺卷</span></span><br/>
<span class='tline' id='l136' data-llen='2949:2971'>嘒彼小星三五在東肅肅宵征夙夜在公寔命不同</span><br/>
<span class='tline' id='l137' data-llen='2971:2993'>嘒彼小星維參與昴肅肅宵征抱衾與裯寔命不猶</span><br/>
<span class='tline' id='l138' data-llen='2993:3016'>　召南之詩至小星而再更端蓋鵲巢以下四詩為文</span><br/>
<span class='tline' id='l139' data-llen='3016:3039'>　王后妃躬化之詩甘棠以下五篇為召伯宣化之詩</span><br/>
<span class='tline' id='l140' data-llen='3039:3062'>　然皆南方之近國也小星以下三詩則為南方之逺</span><br/>
<span class='tline' id='l141' data-llen='3062:3085'>　國而野有死麕則為南方極逺之地自古難化之俗</span><br/>
<span class='tline' id='l142' data-llen='3085:3111'><a onclick="displayPageImage('KR1c0032', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3111:3134'>　至是而化亦及之矣故小星承上更端總以文王后</span><br/>
<span class='tline' id='l144' data-llen='3134:3157'>　妃召伯之化繼以逺方諸侯之國所以明徳化極逺</span><br/>
<span class='tline' id='l145' data-llen='3157:3180'>　天下漸平之實效也故以類言之則小星與鵲巢同</span><br/>
<span class='tline' id='l146' data-llen='3180:3203'>　為諸侯夫人之詩江有汜與采蘋草蟲同為大夫妻</span><br/>
<span class='tline' id='l147' data-llen='3203:3226'>　之詩野有死麕與摽有梅同為庶人婦女之詩然而</span><br/>
<span class='tline' id='l148' data-llen='3226:3249'>　不以類同列於前而再以列國夫人起大夫士庶於</span><br/>
<span class='tline' id='l149' data-llen='3249:3272'>　後蓋王者之化自近而逺得詩者近先逺後其序自</span><br/>
<span class='tline' id='l150' data-llen='3272:3295'>　然如此傳於漢廣言文之化由近而逺即此意又乾</span><br/>
<span class='tline' id='l151' data-llen='3295:3321'><a onclick="displayPageImage('KR1c0032', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3321:3330'>　一坤二亦此意</span><br/>
<span class='tline' id='l153' data-llen='3330:3353'>　命謂貴賤之命孔子曰不知命無以為君子夫人以</span><br/>
<span class='tline' id='l154' data-llen='3353:3376'>　后妃之徳化衆妾以夫人之徳感能知命而安之故</span><br/>
<span class='tline' id='l155' data-llen='3376:3399'>　有以定其心而不為怨欲之所動興取字相應前漢</span><br/>
<span class='tline' id='l156' data-llen='3399:3418'>　廣已然傳於此𤼵例後當以此類推之</span><br/>
<span class='tline' id='l157' data-llen='3418:3441'>江有汜之子歸不我以不我以其後也悔　江有渚之</span><br/>
<span class='tline' id='l158' data-llen='3441:3464'>子歸不我與不我與其後也處　江有沱之子歸不我</span><br/>
<span class='tline' id='l159' data-llen='3464:3474'>過不我過其嘯也歌</span><br/>
<span class='tline' id='l160' data-llen='3474:3500'><a onclick="displayPageImage('KR1c0032', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3500:3523'>　以一句興二句又以彼形此故傳以猶字乃字釋之</span><br/>
<span class='tline' id='l162' data-llen='3523:3546'>　取義興之一例也汜渚沱一意取叶韻以起下文耳</span><br/>
<span class='tline' id='l163' data-llen='3546:3569'>　江為南方流水之通名沱則江之别名凡水由江出</span><br/>
<span class='tline' id='l164' data-llen='3569:3592'>　或入江者皆曰沱南方江水中多有不特江陵漢陽</span><br/>
<span class='tline' id='l165' data-llen='3592:3615'>　之間有此也又不必為媵妾所居之地凡所聞所見</span><br/>
<span class='tline' id='l166' data-llen='3615:3638'>　所經行皆可取以起興始言悔中言處末總言嘯且</span><br/>
<span class='tline' id='l167' data-llen='3638:3661'>　歌悔而未遂則嘯相安而樂則歌相安而樂則非徒</span><br/>
<span class='tline' id='l168' data-llen='3661:3684'>　悔矣然其始何以能悔哉婦人之性最未易開悟者</span><br/>
<span class='tline' id='l169' data-llen='3684:3711'><a onclick="displayPageImage('KR1c0032', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3711:3734'>　今乃能悔而非為人悔可謂至難故媵首言之推厥</span><br/>
<span class='tline' id='l171' data-llen='3734:3748'>　所自豈非樛木螽斯之化哉</span><br/>
<span class='tline' id='l172' data-llen='3748:3771'>　觀小星見夫人衆妾之性情觀江有汜見大夫妻妾</span><br/>
<span class='tline' id='l173' data-llen='3771:3784'>　之性情可謂名得其正矣</span><br/>
<span class='tline' id='l174' data-llen='3784:3814'>野有死麕白茅包之有女懷春吉士誘之　林有樸<img height='20' width='20' alt='&amp;KR0554' title='KR0554' src='https://raw.githubusercontent.com/kanripo/KR-Gaiji/master/images/KR0554.png'/></span><br/>
<span class='tline' id='l175' data-llen='3814:3837'>野有死鹿白茅純束有女如玉　舒而脱脱兮無感我</span><br/>
<span class='tline' id='l176' data-llen='3837:3858'>帨兮無使尨也吠<span class='krp-note'>按此篇永樂/大典缺卷</span></span><br/>
<span class='tline' id='l177' data-llen='3858:3881'>何彼襛矣唐棣之華曷不肅雝王姬之車　何彼襛矣</span><br/>
<span class='tline' id='l178' data-llen='3881:3908'><a onclick="displayPageImage('KR1c0032', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3908:3931'>華如桃李平王之孫齊侯之子　其釣維何維絲伊緡</span><br/>
<span class='tline' id='l180' data-llen='3931:3941'>齊侯之子平王之孫</span><br/>
<span class='tline' id='l181' data-llen='3941:3964'>　何問辭應在下句首以何起辭宋玉九辨相如長門</span><br/>
<span class='tline' id='l182' data-llen='3964:3987'>　賦皆用之末章倒用何字變文之法也曷不猶言豈</span><br/>
<span class='tline' id='l183' data-llen='3987:4010'>　不也肅雝本言車中王姬而曰王姬之車不直指王</span><br/>
<span class='tline' id='l184' data-llen='4010:4033'>　姬尊敬之也王姬平王皆追稱也以孫子子孫互言</span><br/>
<span class='tline' id='l185' data-llen='4033:4056'>　反覆咏歎以美之也首次章首以興對舉次末章下</span><br/>
<span class='tline' id='l186' data-llen='4056:4079'>　以事對舉詩體也湛露詩亦有此體　竊謂此詩武</span><br/>
<span class='tline' id='l187' data-llen='4079:4106'><a onclick="displayPageImage('KR1c0032', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4106:4129'>　王時詩人追述文王為諸侯時以世子武王女嫁諸</span><br/>
<span class='tline' id='l189' data-llen='4129:4152'>　侯之世子而美之也女子能執婦道以成肅雝之徳</span><br/>
<span class='tline' id='l190' data-llen='4152:4175'>　久而人猶師法之至武王有天下之後詩人欲化天</span><br/>
<span class='tline' id='l191' data-llen='4175:4198'>　下以婦道故追述其初嫁時事以美之亦如甘棠作</span><br/>
<span class='tline' id='l192' data-llen='4198:4221'>　於武王時追述文王時召伯布教之事而歌之也所</span><br/>
<span class='tline' id='l193' data-llen='4221:4244'>　以知詩作於武王時者以其言王姬平王也蓋追稱</span><br/>
<span class='tline' id='l194' data-llen='4244:4267'>　之也所以知文王為諸侯時者以其平王對齊侯文</span><br/>
<span class='tline' id='l195' data-llen='4267:4290'>　王非實王也所以知武王為世子者詩不稱女而稱</span><br/>
<span class='tline' id='l196' data-llen='4290:4317'><a onclick="displayPageImage('KR1c0032', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4317:4340'>　孫文王以諸侯為婚主也文王既追稱王則孫亦追</span><br/>
<span class='tline' id='l198' data-llen='4340:4363'>　稱王姬也所以知為諸侯世子者不稱齊侯而稱侯</span><br/>
<span class='tline' id='l199' data-llen='4363:4386'>　之子子者侯嗣也稱肅雝故知其化天下古人稱徳</span><br/>
<span class='tline' id='l200' data-llen='4386:4409'>　不必多也兩取桃李絲緡為興故知其為初嫁時事</span><br/>
<span class='tline' id='l201' data-llen='4409:4432'>　闗雎鵲巢桃夭皆美女子於初嫁時碩人閔莊姜之</span><br/>
<span class='tline' id='l202' data-llen='4432:4455'>　不見答亦追述其嫁時之盛蓋詩稱美婦人女子體</span><br/>
<span class='tline' id='l203' data-llen='4455:4478'>　如是也甘棠稱召伯何彼襛矣稱王姬同作於武王</span><br/>
<span class='tline' id='l204' data-llen='4478:4501'>　之時同為咏文王時之事故皆得列於召南之中以</span><br/>
<span class='tline' id='l205' data-llen='4501:4528'><a onclick="displayPageImage('KR1c0032', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4528:4551'>　甘棠例之則何彼襛矣當為追述文王時事之詩以</span><br/>
<span class='tline' id='l207' data-llen='4551:4574'>　何彼穠矣例之則甘棠既作于武王之時當與何彼</span><br/>
<span class='tline' id='l208' data-llen='4574:4597'>　襛矣同列于召南之末今甘棠既揭居前以表召南</span><br/>
<span class='tline' id='l209' data-llen='4597:4620'>　之義而此詩不移者蓋又欲以騶虞並為麟趾之對</span><br/>
<span class='tline' id='l210' data-llen='4620:4634'>　而為召南之終也説見後篇</span><br/>
<span class='tline' id='l211' data-llen='4634:4657'>彼茁者葭壹發五豝于嗟乎騶虞　彼茁者蓬壹發五</span><br/>
<span class='tline' id='l212' data-llen='4657:4665'>豵于嗟乎騶虞</span><br/>
<span class='tline' id='l213' data-llen='4665:4688'>　此詩專詠諸侯之仁葭豝見其及物騶虞見其本心</span><br/>
<span class='tline' id='l214' data-llen='4688:4715'><a onclick="displayPageImage('KR1c0032', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4715:4738'>　本心之仁推行有序親親而仁民仁民而愛物者序</span><br/>
<span class='tline' id='l216' data-llen='4738:4761'>　也由本心之仁推行已及於物則其親親仁民不言</span><br/>
<span class='tline' id='l217' data-llen='4761:4784'>　可知矣狀仁之全莫善於此詩人因春田以發詠彼</span><br/>
<span class='tline' id='l218' data-llen='4784:4807'>　茁者春也一發者田也見草木之茂則以葭蓬詠之</span><br/>
<span class='tline' id='l219' data-llen='4807:4830'>　見禽獸之多則以豝豵咏之見其仁心自然非由勉</span><br/>
<span class='tline' id='l220' data-llen='4830:4853'>　强則以騶虞咏之舉葭蓬豝豵而天地萬物與吾一</span><br/>
<span class='tline' id='l221' data-llen='4853:4876'>　體之意已可想而又再三歎騶虞以咏本心不惟見</span><br/>
<span class='tline' id='l222' data-llen='4876:4899'>　諸侯之仁又因以見文王之化又且使人油然感發</span><br/>
<span class='tline' id='l223' data-llen='4899:4926'><a onclick="displayPageImage('KR1c0032', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4926:4949'>　真可反求而自得其本心焉厯觀詩三百篇言仁未</span><br/>
<span class='tline' id='l225' data-llen='4949:4973'>　有如此篇之善形容者故取及物為召南之終而又用</span><br/>
<span class='tline' id='l226' data-llen='4973:4996'>　之為天子之射節歟　騶虞首章叶則音牙後章叶</span><br/>
<span class='tline' id='l227' data-llen='4996:5019'>　則音五紅反與乎叶則本音一字三叶韻若合後則</span><br/>
<span class='tline' id='l228' data-llen='5019:5034'>　重韻為韻一詩而用韻之例四</span><br/>
<span class='tline' id='l229' data-llen='5034:5057'>　麟趾見文王后妃子孫宗族之仁厚何彼穠矣見文</span><br/>
<span class='tline' id='l230' data-llen='5057:5080'>　王后妃孫女之肅雝言化不特被當時而且及後人</span><br/>
<span class='tline' id='l231' data-llen='5080:5103'>　矣麟與騶虞皆王者之瑞一彼一此言此不特及人</span><br/>
<span class='tline' id='l232' data-llen='5103:5130'><a onclick="displayPageImage('KR1c0032', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5130:5153'>　而且及物矣子孫孫女以人而類麟與騶虞以物而</span><br/>
<span class='tline' id='l234' data-llen='5153:5176'>　類麟趾兼二義此二詩各一義故合二詩對麟趾為</span><br/>
<span class='tline' id='l235' data-llen='5176:5199'>　鵲巢之應為召南之終又合二南為闗雎之應以見</span><br/>
<span class='tline' id='l236' data-llen='5199:5218'>　文王天下漸平之實而其徳可法如此云</span><br/>
<span class='tline' id='l237' data-llen='5218:5241'>　傳謂鵲巢猶周南之有闗雎采蘩猶葛覃草蟲若卷</span><br/>
<span class='tline' id='l238' data-llen='5241:5264'>　耳竊以此意推之謂采蘩采蘋猶葛覃草蟲若巷耳</span><br/>
<span class='tline' id='l239' data-llen='5264:5287'>　小星江有汜猶樛木螽斯行露猶桃夭而甘棠羔羊</span><br/>
<span class='tline' id='l240' data-llen='5287:5310'>　猶兔罝摽有梅猶芣苢野有死麕若漢廣殷其靁若</span><br/>
<span class='tline' id='l241' data-llen='5310:5337'><a onclick="displayPageImage('KR1c0032', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5337:5360'>　汝墳何彼襛矣騶虞若麟趾蓋内以是施之則外以</span><br/>
<span class='tline' id='l243' data-llen='5360:5384'>　是應之上以是行之則下以是效之故二南諸詩相似</span><br/>
<span class='tline' id='l244' data-llen='5384:5407'>　而相對有乾統坤承之義焉然其相似者不必真相</span><br/>
<span class='tline' id='l245' data-llen='5407:5430'>　似相對者不必真相對又有乾一坤二乾純坤雜之</span><br/>
<span class='tline' id='l246' data-llen='5430:5441'>　義焉皆可以意觀之</span><br/>
</p>
<p><br/>
</p>
  </div>
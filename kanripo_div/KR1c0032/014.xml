<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0032', 'WYG', '014-1a' );" name="014-1a" class="pb">[014-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　詩纘緒卷十四　　　　　元　劉王汝　撰</span><br/>
<span class='tline' id='l10' data-llen='210:215'>大雅二</span><br/>
<span class='tline' id='l11' data-llen='215:238'>皇矣上帝臨下有赫監觀四方求民之莫維此二國其</span><br/>
<span class='tline' id='l12' data-llen='238:261'>政不獲維彼四國爰究爰度上帝耆之憎其式廓乃眷</span><br/>
<span class='tline' id='l13' data-llen='261:284'>西顧此維與宅　作之屏之其菑其翳修之平之其灌</span><br/>
<span class='tline' id='l14' data-llen='284:307'>其栵啓之辟之其檉其椐攘之剔之其檿其柘帝遷明</span><br/>
<span class='tline' id='l15' data-llen='307:330'>徳串夷載路天立厥配受命既固　帝省其山柞棫斯</span><br/>
<span class='tline' id='l16' data-llen='330:356'><a onclick="displayPageImage('KR1c0032', 'WYG', '014-1b' );" name="014-1b" class="pb">[014-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='356:379'>拔松柏斯兌帝作邦作對自大伯王季維此王季因心</span><br/>
<span class='tline' id='l18' data-llen='379:402'>則友則友其兄則篤其慶載錫之光受禄無喪奄有四</span><br/>
<span class='tline' id='l19' data-llen='402:425'>方　維此王季帝度其心貊其徳音其徳克明克明克</span><br/>
<span class='tline' id='l20' data-llen='425:448'>類克長克君王此大邦克順克比比于文王其徳靡悔</span><br/>
<span class='tline' id='l21' data-llen='448:471'>既受帝祉施于孫子　帝謂文王無然畔援無然歆羡</span><br/>
<span class='tline' id='l22' data-llen='471:494'>誕先登于岸密人不恭敢距大邦侵阮徂共王赫斯怒</span><br/>
<span class='tline' id='l23' data-llen='494:518'>爰整其旅以按徂旅以篤于周祜以對于天下　依其在</span><br/>
<span class='tline' id='l24' data-llen='518:541'>京侵自阮疆陟我高岡無矢我陵我陵我阿無飲我泉</span><br/>
<span class='tline' id='l25' data-llen='541:567'><a onclick="displayPageImage('KR1c0032', 'WYG', '014-2a' );" name="014-2a" class="pb">[014-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='567:590'>我泉我池度其鮮原居岐之陽在渭之將萬邦之方下</span><br/>
<span class='tline' id='l27' data-llen='590:613'>民之王　帝謂文王予懐明徳不大聲以色不長夏以</span><br/>
<span class='tline' id='l28' data-llen='613:636'>革不識不知順帝之則帝謂文王詢爾仇方同爾兄弟</span><br/>
<span class='tline' id='l29' data-llen='636:659'>以爾鉤援與爾臨衝以伐崇墉　臨衝閑閑崇墉言言</span><br/>
<span class='tline' id='l30' data-llen='659:682'>執訊連連攸馘安安是類是禡是致是附四方以無侮</span><br/>
<span class='tline' id='l31' data-llen='682:705'>臨衝茀茀崇墉仡仡是伐是肆是絶是忽四方以無拂</span><br/>
<span class='tline' id='l32' data-llen='705:728'>　皇矣至式廓即大明明明赫赫之意而此則詳盡曲</span><br/>
<span class='tline' id='l33' data-llen='728:751'>　折尤見天人之心焉葢大明言天監徳此言天觀民</span><br/>
<span class='tline' id='l34' data-llen='751:777'><a onclick="displayPageImage('KR1c0032', 'WYG', '014-2b' );" name="014-2b" class="pb">[014-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='777:800'>　民之定即徳之騐言徳則所本者切言民則所關者</span><br/>
<span class='tline' id='l36' data-llen='800:823'>　廣葢各一意也二國四國承求民而言天於夏商非</span><br/>
<span class='tline' id='l37' data-llen='823:846'>　無意焉而二國無定民之政故不得不舍之言天不</span><br/>
<span class='tline' id='l38' data-llen='846:869'>　輕廢也於四海則廣求而詳擇之苟得其人而耆致</span><br/>
<span class='tline' id='l39' data-llen='869:892'>　之則増大其規模而後眷之言天不輕予也天之心</span><br/>
<span class='tline' id='l40' data-llen='892:915'>　惟欲求民之定而大王有焉於是乃眷而顧之篇首</span><br/>
<span class='tline' id='l41' data-llen='915:938'>　泛論起辭就入太王然一篇大意皆不出此此章祇</span><br/>
<span class='tline' id='l42' data-llen='938:952'>　言大王居岐下章乃言遷岐</span><br/>
<span class='tline' id='l43' data-llen='952:978'><a onclick="displayPageImage('KR1c0032', 'WYG', '014-3a' );" name="014-3a" class="pb">[014-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='978:1001'>　大王之徳莫大於遷岐故凡詠大王惟以遷岐為言</span><br/>
<span class='tline' id='l45' data-llen='1001:1024'>　大王之遷岐也天以其有明徳而遷之也凡不得已</span><br/>
<span class='tline' id='l46' data-llen='1024:1047'>　而遷者莫難於固而大王内外之治如此是遷之者</span><br/>
<span class='tline' id='l47' data-llen='1047:1070'>　所以固之也上文八句只言芟除草木而始遷漸盛</span><br/>
<span class='tline' id='l48' data-llen='1070:1093'>　漸廣之意具見此善詠也而大王既受而能固者自</span><br/>
<span class='tline' id='l49' data-llen='1093:1116'>　有其實矣必及立配者國之本在家又遷岐姜女實</span><br/>
<span class='tline' id='l50' data-llen='1116:1140'>　來又詩人欲為後大伯王季張本大明思齊皆然𫝊</span><br/>
<span class='tline' id='l51' data-llen='1140:1153'>　言成王業者通後章言也</span><br/>
<span class='tline' id='l52' data-llen='1153:1179'><a onclick="displayPageImage('KR1c0032', 'WYG', '014-3b' );" name="014-3b" class="pb">[014-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1179:1202'>　前章言帝遷者固之也此則天欲興之矣故曰帝作</span><br/>
<span class='tline' id='l54' data-llen='1202:1226'>　邦作對因心則友謂王季之友其兄根于至性𤼵於</span><br/>
<span class='tline' id='l55' data-llen='1226:1249'>　至誠自然而無勉强大伯之讓王季之受讓皆隠㣲</span><br/>
<span class='tline' id='l56' data-llen='1249:1272'>　而無迹於此特以為王季之徳非周公孰能知之王</span><br/>
<span class='tline' id='l57' data-llen='1272:1295'>　季之徳莫盛於此故首言之下文修徳篤慶後章六</span><br/>
<span class='tline' id='l58' data-llen='1295:1318'>　徳書言其勤王家皆由此而推之也大伯未讓之時</span><br/>
<span class='tline' id='l59' data-llen='1318:1341'>　王季之本心惟知友愛而已王季受讓之後惟知周</span><br/>
<span class='tline' id='l60' data-llen='1341:1364'>　家之慶當厚之而已所謂篤慶非他有篤之之道惟</span><br/>
<span class='tline' id='l61' data-llen='1364:1390'><a onclick="displayPageImage('KR1c0032', 'WYG', '014-4a' );" name="014-4a" class="pb">[014-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1390:1413'>　因孝友之徳而益修之即所以篤其慶矣所謂錫之</span><br/>
<span class='tline' id='l63' data-llen='1413:1436'>　光者亦非别有以為之光也能篤其慶即所以彰其</span><br/>
<span class='tline' id='l64' data-llen='1436:1455'>　兄之讓矣篤慶錫光皆不在因心之外也</span><br/>
<span class='tline' id='l65' data-llen='1455:1478'>　四章専詠王季之徳謂王季心能制義而事得其宜</span><br/>
<span class='tline' id='l66' data-llen='1478:1501'>　徳能致譽而人無間言故治國而有此六者之徳皆</span><br/>
<span class='tline' id='l67' data-llen='1501:1524'>　因心之所推修徳之所致也王此大邦追稱之也維</span><br/>
<span class='tline' id='l68' data-llen='1524:1547'>　此王季一語兩章重見前由大王轉入王季此反由</span><br/>
<span class='tline' id='l69' data-llen='1547:1570'>　王季轉入文王皆於章半承上起下與文王藎臣大</span><br/>
<span class='tline' id='l70' data-llen='1570:1596'><a onclick="displayPageImage('KR1c0032', 'WYG', '014-4b' );" name="014-4b" class="pb">[014-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1596:1607'>　明武王同一機軸也</span><br/>
<span class='tline' id='l72' data-llen='1607:1630'>　此下二章承上章文徳靡悔之意止以文王二事言</span><br/>
<span class='tline' id='l73' data-llen='1630:1653'>　之詠徳之法也章首以二帝謂對舉起辭真若上帝</span><br/>
<span class='tline' id='l74' data-llen='1653:1676'>　親與文王言真若文王周旋唯諾面受帝語者以見</span><br/>
<span class='tline' id='l75' data-llen='1676:1699'>　天與文王為一文王與帝無間與前帝遷帝省帝度</span><br/>
<span class='tline' id='l76' data-llen='1699:1722'>　之意迥異葢前述賢君事功此詠聖人徳業也密人</span><br/>
<span class='tline' id='l77' data-llen='1722:1745'>　不恭為可怒文王因其可怒而怒之文王之怒得性</span><br/>
<span class='tline' id='l78' data-llen='1745:1768'>　情之正故首言文王無人欲獨能於天理先知先覺</span><br/>
<span class='tline' id='l79' data-llen='1768:1794'><a onclick="displayPageImage('KR1c0032', 'WYG', '014-5a' );" name="014-5a" class="pb">[014-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1794:1817'>　也王師所至皆以我言見仁者無敵罔有敵於我師</span><br/>
<span class='tline' id='l81' data-llen='1817:1825'>　而我即天也</span><br/>
<span class='tline' id='l82' data-llen='1825:1848'>　伐密言在京密小遣師取之而已伐崇言同爾兄弟</span><br/>
<span class='tline' id='l83' data-llen='1848:1871'>　崇大蓋親往也其親往也雖以兵行而實以徳服故</span><br/>
<span class='tline' id='l84' data-llen='1871:1894'>　始欲致其來附不至則退修徳而復伐之肆之待其</span><br/>
<span class='tline' id='l85' data-llen='1894:1917'>　自降然後絶滅其國皆天理之當然順而行之不見</span><br/>
<span class='tline' id='l86' data-llen='1917:1940'>　有為之迹者也文王以徳行師最難形容詩人首言</span><br/>
<span class='tline' id='l87' data-llen='1940:1963'>　其外則不大聲色中則不識不知末述聖人致之附</span><br/>
<span class='tline' id='l88' data-llen='1963:1989'><a onclick="displayPageImage('KR1c0032', 'WYG', '014-5b' );" name="014-5b" class="pb">[014-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1989:2012'>　之乃其本心伐之絶之非有私意緩徐迅速各盡當</span><br/>
<span class='tline' id='l90' data-llen='2012:2035'>　然皆得冺然無迹之意至言四方無侮無拂尤得天</span><br/>
<span class='tline' id='l91' data-llen='2035:2058'>　下自然心服之意其形容徳不形功無迹之妙有不</span><br/>
<span class='tline' id='l92' data-llen='2058:2081'>　容言者非聖知聖孰能作此哉　按周公追王三王</span><br/>
<span class='tline' id='l93' data-llen='2081:2104'>　而此篇專敘三王之徳豈作此詩以述其所以追王</span><br/>
<span class='tline' id='l94' data-llen='2104:2127'>　之本意歟故于三王皆本之于天于帝而于王季則</span><br/>
<span class='tline' id='l95' data-llen='2127:2150'>　曰王此大邦其追述可見于王季言之者舉中以見</span><br/>
<span class='tline' id='l96' data-llen='2150:2173'>　前後也又此詩終篇皆本首章帝臨求定增其式廓</span><br/>
<span class='tline' id='l97' data-llen='2173:2199'><a onclick="displayPageImage('KR1c0032', 'WYG', '014-6a' );" name="014-6a" class="pb">[014-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2199:2222'>　之意于天于帝于賢于聖循實致詠各盡形容又皆</span><br/>
<span class='tline' id='l99' data-llen='2222:2245'>　于中章轉入又暗説大王顯稱王季文王又奄四方</span><br/>
<span class='tline' id='l100' data-llen='2245:2268'>　施孫子既結復起又各章中或二句連或三句連或</span><br/>
<span class='tline' id='l101' data-llen='2268:2291'>　一句韻或三句韻或連用韻參差不齊皆變文法自</span><br/>
<span class='tline' id='l102' data-llen='2291:2314'>　然之體也惟大雅為然　首章言天亡殷興周中言</span><br/>
<span class='tline' id='l103' data-llen='2314:2337'>　施于孫子孫子成王與焉疑亦周公戒成王之詩歟</span><br/>
<span class='tline' id='l104' data-llen='2337:2360'>經始靈臺經之營之庶民攻之不日成之經始勿亟庶</span><br/>
<span class='tline' id='l105' data-llen='2360:2383'>民子來　王在靈囿麀鹿攸伏麀鹿濯濯白鳥翯翯王</span><br/>
<span class='tline' id='l106' data-llen='2383:2409'><a onclick="displayPageImage('KR1c0032', 'WYG', '014-6b' );" name="014-6b" class="pb">[014-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2409:2432'>在靈沼於牣魚躍　虡業維樅賁鼓維鏞於論鼓鐘於</span><br/>
<span class='tline' id='l108' data-llen='2432:2454'>樂辟廱　於論鼓鐘於樂辟廱鼉鼓逢逢矇瞍奏公</span><br/>
<span class='tline' id='l109' data-llen='2454:2477'>　文王始作靈臺辟廱而有臺池鳥獸鐘鼓之樂周人</span><br/>
<span class='tline' id='l110' data-llen='2477:2500'>　樂文王之有此樂也故詩人述民樂之意以見文王</span><br/>
<span class='tline' id='l111' data-llen='2500:2523'>　得民之樂之者如此然詩中所言者皆文王之樂未</span><br/>
<span class='tline' id='l112' data-llen='2523:2546'>　見民之樂所以知者以庶民子來一語知之也東萊</span><br/>
<span class='tline' id='l113' data-llen='2546:2569'>　之說本於孟子孟子之言亦本於此語政詩之本㫖</span><br/>
<span class='tline' id='l114' data-llen='2569:2593'>　也又詩首章既𤼵此意則後章皆含此意詩有比體</span><br/>
<span class='tline' id='l115' data-llen='2593:2619'><a onclick="displayPageImage('KR1c0032', 'WYG', '014-7a' );" name="014-7a" class="pb">[014-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2619:2642'>　與棫樸同首章重在庶民子來一語一篇意皆本此</span><br/>
<span class='tline' id='l117' data-llen='2642:2665'>　王在囿中而物各適其性安其所有天地物各付物</span><br/>
<span class='tline' id='l118' data-llen='2665:2688'>　之意則文王之樂何如以築臺而民猶樂之如此則</span><br/>
<span class='tline' id='l119' data-llen='2688:2711'>　於此而樂文王之有其樂可知先言鼓鐘後言辟廱</span><br/>
<span class='tline' id='l120' data-llen='2711:2734'>　者言文王奏樂行禮於辟廱也於樂非謂文王樂此</span><br/>
<span class='tline' id='l121' data-llen='2734:2758'>　亦非謂民樂蓋言樂作而倫理之聲𤼵於鐘鼓和樂</span><br/>
<span class='tline' id='l122' data-llen='2758:2781'>　之氣充乎辟廱也前言物自適于囿沼此言人同樂</span><br/>
<span class='tline' id='l123' data-llen='2781:2804'>　於禮樂皆文王之樂也以文王之樂在彼民猶樂之</span><br/>
<span class='tline' id='l124' data-llen='2804:2830'><a onclick="displayPageImage('KR1c0032', 'WYG', '014-7b' );" name="014-7b" class="pb">[014-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2830:2853'>　况其樂之在此民其有不樂者乎葢知池臺之樂者</span><br/>
<span class='tline' id='l126' data-llen='2853:2876'>　常人也知禮樂之樂者文王之民也故觀後三章之</span><br/>
<span class='tline' id='l127' data-llen='2876:2899'>　言祗見文王之樂推首章之意則民之樂固在文王</span><br/>
<span class='tline' id='l128' data-llen='2899:2922'>　所樂之中矣此詩人所以為善述也故觀此詩者有</span><br/>
<span class='tline' id='l129' data-llen='2922:2945'>　三意一見文王之樂二見民樂文王之樂三見詩人</span><br/>
<span class='tline' id='l130' data-llen='2945:2968'>　之善述民樂兼此三意而涵泳之則得之矣奏曰方</span><br/>
<span class='tline' id='l131' data-llen='2968:2991'>　奏葢言樂方奏而人已和樂不待樂之終所以甚言</span><br/>
<span class='tline' id='l132' data-llen='2991:3014'>　樂能感人心之和樂如此也凡詠樂先說陳器而後</span><br/>
<span class='tline' id='l133' data-llen='3014:3040'><a onclick="displayPageImage('KR1c0032', 'WYG', '014-8a' );" name="014-8a" class="pb">[014-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3040:3063'>　說奏樂如有瞽之先設後舉那之先置後奏皆然葢</span><br/>
<span class='tline' id='l135' data-llen='3063:3086'>　序事之法自然如此不可以見聞分也謂虡業為見</span><br/>
<span class='tline' id='l136' data-llen='3086:3109'>　則於論非聞乎謂逢逢為聞則奏公豈必非見必分</span><br/>
<span class='tline' id='l137' data-llen='3109:3117'>　見聞則泥矣</span><br/>
<span class='tline' id='l138' data-llen='3117:3140'>下武維周世有哲王三后在天王配于京　王配于京</span><br/>
<span class='tline' id='l139' data-llen='3140:3163'>世徳作求永言配命成王之孚　成王之孚下土之式</span><br/>
<span class='tline' id='l140' data-llen='3163:3186'>永言孝思孝思維則　媚兹一人應侯順徳永言孝思</span><br/>
<span class='tline' id='l141' data-llen='3186:3209'>昭哉嗣服　昭兹來許繩其祖武於萬斯年受天之祜</span><br/>
<span class='tline' id='l142' data-llen='3209:3235'><a onclick="displayPageImage('KR1c0032', 'WYG', '014-8b' );" name="014-8b" class="pb">[014-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3235:3254'>　受天之祜四方來賀於萬斯年不遐有佐</span><br/>
<span class='tline' id='l144' data-llen='3254:3277'>　詩美武王纘三王之緒故首稱文武次說三王下復</span><br/>
<span class='tline' id='l145' data-llen='3277:3290'>　歸武王見詩為武王作也</span><br/>
<span class='tline' id='l146' data-llen='3290:3314'>　王配于亰繼其位也世徳作求繼其徳也求徳為配亰</span><br/>
<span class='tline' id='l147' data-llen='3314:3338'>　之本原配命為求徳之極至而成孚則求徳配命之明</span><br/>
<span class='tline' id='l148' data-llen='3338:3362'>　效也求徳貴於興起不興起則不能有為配命貴於永</span><br/>
<span class='tline' id='l149' data-llen='3362:3385'>　言不永言則不能終合暫合暫得皆為不永者言之</span><br/>
<span class='tline' id='l150' data-llen='3385:3408'>　武王纘三后之緒約言之則維孝而已前二章其言</span><br/>
<span class='tline' id='l151' data-llen='3408:3434'><a onclick="displayPageImage('KR1c0032', 'WYG', '014-9a' );" name="014-9a" class="pb">[014-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3434:3457'>　畧盡故此二章惟以孝思一語重言對舉而深美之</span><br/>
<span class='tline' id='l153' data-llen='3457:3480'>　中庸稱武王繼志述事惟以逹孝言之政此詩意傳</span><br/>
<span class='tline' id='l154' data-llen='3480:3503'>　說亦祖于此下土之式謂為法維民之則謂可為法</span><br/>
<span class='tline' id='l155' data-llen='3503:3516'>　上句實下句虛二意不同</span><br/>
<span class='tline' id='l156' data-llen='3516:3539'>　媚應承維則之意而言順徳謂孝程子曰孝弟順徳</span><br/>
<span class='tline' id='l157' data-llen='3539:3562'>　也維民之則覆說成王之孚昭哉嗣服覆說世徳作</span><br/>
<span class='tline' id='l158' data-llen='3562:3579'>　求反覆詠歎之也昭哉昭兹皆歎聲</span><br/>
<span class='tline' id='l159' data-llen='3579:3602'>　後二章言孝道之極致前言孚謂當時此二章謂來</span><br/>
<span class='tline' id='l160' data-llen='3602:3628'><a onclick="displayPageImage('KR1c0032', 'WYG', '014-9b' );" name="014-9b" class="pb">[014-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3628:3651'>　世傳言武王之道道謂孝道言武王之孝可傳於來</span><br/>
<span class='tline' id='l162' data-llen='3651:3674'>　世來世而能繼祖武以行此孝道于萬年則此萬年</span><br/>
<span class='tline' id='l163' data-llen='3674:3697'>　可以受福也於字承上斯字起下於字傳無音只當</span><br/>
<span class='tline' id='l164' data-llen='3697:3703'>　如字也</span><br/>
<span class='tline' id='l165' data-llen='3703:3726'>　來世受天之祜而四方皆來朝賀于萬年則此萬年</span><br/>
<span class='tline' id='l166' data-llen='3726:3749'>　豈不有助於國家乎四方來賀即孝經所謂明王以</span><br/>
<span class='tline' id='l167' data-llen='3749:3772'>　孝治天下得萬國之懽心者言孝道不特可傳子孫</span><br/>
<span class='tline' id='l168' data-llen='3772:3795'>　于無窮亦可感人心于無窮也此孝道之極效為子</span><br/>
<span class='tline' id='l169' data-llen='3795:3822'><a onclick="displayPageImage('KR1c0032', 'WYG', '014-10a' );" name="014-10a" class="pb">[014-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3822:3845'>　孫者不可以不知其亦寓戒後人與　次章而下每</span><br/>
<span class='tline' id='l171' data-llen='3845:3868'>　承上章末語而疊用之惟媚兹不然然中間對舉上</span><br/>
<span class='tline' id='l172' data-llen='3868:3891'>　章永言孝思一語血脈上斷而中連又媚兹接意永</span><br/>
<span class='tline' id='l173' data-llen='3891:3906'>　言疊文變文成體自然之妙也</span><br/>
<span class='tline' id='l174' data-llen='3906:3929'>　皇矣述大王王季文王靈臺詠文王下武詠武王後</span><br/>
<span class='tline' id='l175' data-llen='3929:3952'>　篇又兼詠文武血脈通貫葢謂此若間以康王以後</span><br/>
<span class='tline' id='l176' data-llen='3952:3975'>　之詩則不相通貫矣然傳曰文意曰文體曰血脈亦</span><br/>
<span class='tline' id='l177' data-llen='3975:3985'>　何嘗不以文論哉</span><br/>
<span class='tline' id='l178' data-llen='3985:4012'><a onclick="displayPageImage('KR1c0032', 'WYG', '014-10b' );" name="014-10b" class="pb">[014-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4012:4034'>文王有聲遹駿有聲遹求厥寧遹觀厥成文王烝哉</span><br/>
<span class='tline' id='l180' data-llen='4034:4056'>文王受命有此武功既伐于崇作邑于豐文王烝哉</span><br/>
<span class='tline' id='l181' data-llen='4056:4078'>築城伊淢作豐伊匹匪棘其欲遹追來孝王后烝哉</span><br/>
<span class='tline' id='l182' data-llen='4078:4100'>王公伊濯維豐之垣四方攸同王后維翰王后烝哉</span><br/>
<span class='tline' id='l183' data-llen='4100:4122'>豐水東注維禹之績四方攸同皇王維辟皇王烝哉</span><br/>
<span class='tline' id='l184' data-llen='4122:4144'>鎬京辟廱自西自東自南自北無思不服皇王烝哉</span><br/>
<span class='tline' id='l185' data-llen='4144:4166'>考卜維王宅是鎬京維龜正之武王成之武王烝哉</span><br/>
<span class='tline' id='l186' data-llen='4166:4189'>豐水有芑武王豈不仕詒厥孫謀以燕翼子武王烝哉</span><br/>
<span class='tline' id='l187' data-llen='4189:4216'><a onclick="displayPageImage('KR1c0032', 'WYG', '014-11a' );" name="014-11a" class="pb">[014-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4216:4239'>　有聲二字形容文王未可泛觀有聲即令聞聞只聞</span><br/>
<span class='tline' id='l189' data-llen='4239:4263'>　於人聲則有振𤼵感動逺揚深入之意堯之光舜之</span><br/>
<span class='tline' id='l190' data-llen='4263:4286'>　華文王之聲皆聖徳之事虞芮之質成江漢之純被</span><br/>
<span class='tline' id='l191' data-llen='4286:4309'>　皆聲自然之致也孟子仁言不如仁聲之入人深也</span><br/>
<span class='tline' id='l192' data-llen='4309:4332'>　正是此意詩人猶以此意之不足猶恐已意之不白</span><br/>
<span class='tline' id='l193' data-llen='4332:4355'>　故復申言重詠以為甚大乎其有聲也然則此所謂</span><br/>
<span class='tline' id='l194' data-llen='4355:4378'>　聲豈可以尋常之聲例觀哉曰寧曰成即有聲之實</span><br/>
<span class='tline' id='l195' data-llen='4378:4395'>　也愚謂求觀當屬詩人成功見後章</span><br/>
<span class='tline' id='l196' data-llen='4395:4422'><a onclick="displayPageImage('KR1c0032', 'WYG', '014-11b' );" name="014-11b" class="pb">[014-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4422:4445'>　次章述得豐之由言文王受天命而有此伐崇之功</span><br/>
<span class='tline' id='l198' data-llen='4445:4449'>　也</span><br/>
<span class='tline' id='l199' data-llen='4449:4472'>　三章述作豐之志乃文王欲追先王之志而致其奉</span><br/>
<span class='tline' id='l200' data-llen='4472:4495'>　先之孝也匪棘即靈臺勿亟之意文王之本意也出</span><br/>
<span class='tline' id='l201' data-llen='4495:4518'>　有武功入有孝道致孝仁也致武義也文王之全徳</span><br/>
<span class='tline' id='l202' data-llen='4518:4541'>　也伐崇之功甚大而作豐之制不大文王之小心也</span><br/>
<span class='tline' id='l203' data-llen='4541:4564'>　四章述文王都豐之事葢至此而寧成之功濯濯乎</span><br/>
<span class='tline' id='l204' data-llen='4564:4570'>　著明矣</span><br/>
<span class='tline' id='l205' data-llen='4570:4597'><a onclick="displayPageImage('KR1c0032', 'WYG', '014-12a' );" name="014-12a" class="pb">[014-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4597:4620'>　五章詠豐水而推禹績者本往聖之功而大豐水之</span><br/>
<span class='tline' id='l207' data-llen='4620:4643'>　地文王言維翰武王言維辟見文王未王武王始王</span><br/>
<span class='tline' id='l208' data-llen='4643:4666'>　也極言豐水之盛所以著遷鎬之由也四方同而地</span><br/>
<span class='tline' id='l209' data-llen='4666:4676'>　不能容所以遷也</span><br/>
<span class='tline' id='l210' data-llen='4676:4699'>　鎬京為四方之極辟廱為風化之原武王遷都立學</span><br/>
<span class='tline' id='l211' data-llen='4699:4713'>　而天下化鎬京莫大之美也</span><br/>
<span class='tline' id='l212' data-llen='4713:4736'>　考卜本其初而言定遷之事詒謀要其終而言傳後</span><br/>
<span class='tline' id='l213' data-llen='4736:4759'>　之計葢遷非特為四方攸同之故實欲為萬世無疆</span><br/>
<span class='tline' id='l214' data-llen='4759:4786'><a onclick="displayPageImage('KR1c0032', 'WYG', '014-12b' );" name="014-12b" class="pb">[014-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4786:4809'>　之休也詠鎬而猶及豐故興之説為長又言芑以小</span><br/>
<span class='tline' id='l216' data-llen='4809:4832'>　興大意尤深逺翼子者敬事之子也以是稱武王葢</span><br/>
<span class='tline' id='l217' data-llen='4832:4855'>　周公之詞也亦足為周公作之證文王追王故先言</span><br/>
<span class='tline' id='l218' data-llen='4855:4878'>　王后武王實王故言皇王追王故先言文王後言王</span><br/>
<span class='tline' id='l219' data-llen='4878:4901'>　后實王故先言皇王後言武王言各有當而先後相</span><br/>
<span class='tline' id='l220' data-llen='4901:4924'>　變相間亦作文之體也哉者歎辭八言申重以深歎</span><br/>
<span class='tline' id='l221' data-llen='4924:4947'>　之也其單句無韻葢合八章重韻為韻與麟之趾同</span><br/>
<span class='tline' id='l222' data-llen='4947:4970'>　皇矣言孫子下武言來世文王有聲言翼子疑亦周</span><br/>
<span class='tline' id='l223' data-llen='4970:4997'><a onclick="displayPageImage('KR1c0032', 'WYG', '014-13a' );" name="014-13a" class="pb">[014-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4997:5007'>　公戒成王之詩歟</span><br/>
<span class='tline' id='l225' data-llen='5007:5030'>厥初生民時維姜嫄生民如何克禋克祀以弗無子履</span><br/>
<span class='tline' id='l226' data-llen='5030:5052'>帝武敏歆攸介攸止載震載夙載生載育時維后稷</span><br/>
<span class='tline' id='l227' data-llen='5052:5075'>誕彌厥月先生如達不坼不副無菑無害以赫厥靈上</span><br/>
<span class='tline' id='l228' data-llen='5075:5098'>帝不寧不康禋祀居然生子　誕寘之隘巷牛羊腓字</span><br/>
<span class='tline' id='l229' data-llen='5098:5121'>之誕寘之平林㑹伐平林誕寘之寒冰鳥覆翼之烏乃</span><br/>
<span class='tline' id='l230' data-llen='5121:5151'>去矣后稷<img height='20' width='20' alt='&amp;KR0561' title='KR0561' src='https://raw.githubusercontent.com/kanripo/KR-Gaiji/master/images/KR0561.png'/>矣實覃實訏厥聲載路　誕實匍匐克岐</span><br/>
<span class='tline' id='l231' data-llen='5151:5174'>克嶷以就口食蓺之荏菽荏菽斾斾禾役穟穟麻麥幪</span><br/>
<span class='tline' id='l232' data-llen='5174:5201'><a onclick="displayPageImage('KR1c0032', 'WYG', '014-13b' );" name="014-13b" class="pb">[014-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5201:5225'>幪𤓰瓞唪唪　誕后稷之穡有相之道茀厥豐草種之</span><br/>
<span class='tline' id='l234' data-llen='5225:5249'>黄茂實方實苞實種實褎實𤼵實秀實堅實好實穎實</span><br/>
<span class='tline' id='l235' data-llen='5249:5272'>栗即有邰家室　誕降嘉種維秬維秠維穈維芑恒之</span><br/>
<span class='tline' id='l236' data-llen='5272:5295'>秬秠是穫是畝恒之穈芑是任是負以歸肇祀　誕我</span><br/>
<span class='tline' id='l237' data-llen='5295:5318'>祀如何或舂或揄或簸或蹂釋之叟叟烝之浮浮載謀</span><br/>
<span class='tline' id='l238' data-llen='5318:5341'>載惟取蕭祭脂取羝以軷載燔載烈以興嗣歲　卬盛</span><br/>
<span class='tline' id='l239' data-llen='5341:5364'>于豆于豆于登其香始升上帝居歆胡臭亶時后稷肇</span><br/>
<span class='tline' id='l240' data-llen='5364:5387'>祀庶無罪悔以迄于今<span class='krp-note'>按此篇永樂/大典缺卷</span></span><br/>
<span class='tline' id='l241' data-llen='5387:5414'><a onclick="displayPageImage('KR1c0032', 'WYG', '014-14a' );" name="014-14a" class="pb">[014-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5414:5437'>敦彼行葦牛羊勿踐履方苞方體維葉泥泥戚戚兄弟</span><br/>
<span class='tline' id='l243' data-llen='5437:5460'>莫逺具爾或肆之筵或授之几　肆筵設席授几有緝</span><br/>
<span class='tline' id='l244' data-llen='5460:5483'>御或獻或酢洗爵奠斝醓醢以薦或燔或炙嘉殽脾臄</span><br/>
<span class='tline' id='l245' data-llen='5483:5506'>或歌或咢　敦弓既堅四鍭既鈞舎矢既均序賔以賢</span><br/>
<span class='tline' id='l246' data-llen='5506:5529'>敦弓既句既挾四鍭四鍭如樹序賓以不侮　曾孫維</span><br/>
<span class='tline' id='l247' data-llen='5529:5552'>主酒醴維醹酌以大斗以祈黄耉黄耉台背以引以翼</span><br/>
<span class='tline' id='l248' data-llen='5552:5562'>夀考惟祺以介景福</span><br/>
<span class='tline' id='l249' data-llen='5562:5585'>　此詩首章言兄弟末言黄耉故知為兄弟耆老既言</span><br/>
<span class='tline' id='l250' data-llen='5585:5612'><a onclick="displayPageImage('KR1c0032', 'WYG', '014-14b' );" name="014-14b" class="pb">[014-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5612:5635'>　曽孫又後篇言公尸故知為祭畢而燕勿莫禁止辭</span><br/>
<span class='tline' id='l252' data-llen='5635:5658'>　最詩人用意處葢兼人與已平日與今日而言兄弟</span><br/>
<span class='tline' id='l253' data-llen='5658:5681'>　本至戚既戒其逺又欲其邇邇則或筵或几而得以</span><br/>
<span class='tline' id='l254' data-llen='5681:5704'>　敘親戚之情於既燕而又述其戒焉所以為慇懃篤</span><br/>
<span class='tline' id='l255' data-llen='5704:5727'>　厚也燕飲之詩多先敘其情盖情既相洽而禮得以</span><br/>
<span class='tline' id='l256' data-llen='5727:5748'>　行故其言之序如此伐木蓼蕭裳裳者華皆然</span><br/>
<span class='tline' id='l257' data-llen='5748:5771'>　次章承上章筵几而言設席緝御見其情意之益勤</span><br/>
<span class='tline' id='l258' data-llen='5771:5794'>　獻酢見其禮樂之咸備六或字與上章二或字同舉</span><br/>
<span class='tline' id='l259' data-llen='5794:5821'><a onclick="displayPageImage('KR1c0032', 'WYG', '014-15a' );" name="014-15a" class="pb">[014-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5821:5837'>　一以見其餘又語不齊對文法也</span><br/>
<span class='tline' id='l261' data-llen='5837:5860'>　三章既均止言射中如樹則既中而又貫革燕射非</span><br/>
<span class='tline' id='l262' data-llen='5860:5883'>　主皮而此言之者見其射藝之精也中而貫革易以</span><br/>
<span class='tline' id='l263' data-llen='5883:5906'>　病人故尤以不侮為徳焉按祭畢而燕無射儀禮將</span><br/>
<span class='tline' id='l264' data-llen='5906:5929'>　射則先行燕禮非祭畢之燕也此祭畢而燕乃言及</span><br/>
<span class='tline' id='l265' data-llen='5929:5952'>　射其禮未考又耆老不以筋力為禮而貫革非耆老</span><br/>
<span class='tline' id='l266' data-llen='5952:5975'>　所能傳所以疑者其以此歟豈詩人於此追述其祭</span><br/>
<span class='tline' id='l267' data-llen='5975:5998'>　前射中之事歟又豈儀禮之燕為諸侯禮天子禮逸</span><br/>
<span class='tline' id='l268' data-llen='5998:6025'><a onclick="displayPageImage('KR1c0032', 'WYG', '014-15b' );" name="014-15b" class="pb">[014-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6025:6035'>　今不可得而知歟</span><br/>
<span class='tline' id='l270' data-llen='6035:6058'>　以引以翼祈耆老之皆夀也或引導於前或輔翼於</span><br/>
<span class='tline' id='l271' data-llen='6058:6081'>　左右無非夀者葢耆老非一人欲夀者之相與以夀</span><br/>
<span class='tline' id='l272' data-llen='6081:6104'>　則無一人不夀矣而其所以致夀之道皆在其中此</span><br/>
<span class='tline' id='l273' data-llen='6104:6127'>　祈禱之至也既祈其夀又願其福葢有夀而無福無</span><br/>
<span class='tline' id='l274' data-llen='6127:6132'>　益也</span><br/>
<span class='tline' id='l275' data-llen='6132:6155'>既醉以酒既飽以徳君子萬年介爾景福　既醉以酒</span><br/>
<span class='tline' id='l276' data-llen='6155:6178'>爾殽既將君子萬年介爾昭明　昭明有融髙朗令終</span><br/>
<span class='tline' id='l277' data-llen='6178:6205'><a onclick="displayPageImage('KR1c0032', 'WYG', '014-16a' );" name="014-16a" class="pb">[014-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6205:6228'>令終有俶公尸嘉告　其告維何籩豆静嘉朋友攸攝</span><br/>
<span class='tline' id='l279' data-llen='6228:6251'>攝以威儀　威儀孔時君子有孝子孝子不匱永錫爾</span><br/>
<span class='tline' id='l280' data-llen='6251:6276'>類　其類維何室家之壼君子萬年永錫祚𦙍　其𦙍</span><br/>
<span class='tline' id='l281' data-llen='6276:6299'>維何天被爾禄君子萬年景命有僕　其僕維何釐爾</span><br/>
<span class='tline' id='l282' data-llen='6299:6311'>女士釐爾女士從以孫子</span><br/>
<span class='tline' id='l283' data-llen='6311:6334'>　行葦備言燕禮之盛而此專以酒言燕以飲為主故</span><br/>
<span class='tline' id='l284' data-llen='6334:6357'>　止言酒而筵几禮樂皆在其中徳言恩意即情意之</span><br/>
<span class='tline' id='l285' data-llen='6357:6378'>　相感者非徒事飲食所能致者故特以此言之</span><br/>
<span class='tline' id='l286' data-llen='6378:6405'><a onclick="displayPageImage('KR1c0032', 'WYG', '014-16b' );" name="014-16b" class="pb">[014-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6405:6428'>　燕有殽烝政燕禮所用者故與酒並言昭明兼内外</span><br/>
<span class='tline' id='l288' data-llen='6428:6451'>　徳業言身心家國天下皆在其中即明昭有周之意</span><br/>
<span class='tline' id='l289' data-llen='6451:6465'>　言其徳業昭著光明盛大也</span><br/>
<span class='tline' id='l290' data-llen='6465:6488'>　融猶今言融化融液皆盛極之所致故以為明之盛</span><br/>
<span class='tline' id='l291' data-llen='6488:6511'>　髙朗則復歸君之身心言其身處崇髙而心極昭徹</span><br/>
<span class='tline' id='l292' data-llen='6511:6534'>　高謂崇高富貴首出庶物以位言朗謂聰明睿智足</span><br/>
<span class='tline' id='l293' data-llen='6534:6557'>　以有臨以徳言令終即洪範考終命五福之一古人</span><br/>
<span class='tline' id='l294' data-llen='6557:6580'>　以此為福故臣以此祝其君後人則以此為諱矣父</span><br/>
<span class='tline' id='l295' data-llen='6580:6607'><a onclick="displayPageImage('KR1c0032', 'WYG', '014-17a' );" name="014-17a" class="pb">[014-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6607:6630'>　兄答君而述公尸語即楚茨末章述嘏辭而以為慶</span><br/>
<span class='tline' id='l297' data-llen='6630:6635'>　辭也</span><br/>
<span class='tline' id='l298' data-llen='6635:6658'>　祭祀莫重於禮儀言籩豆則禮備可知言朋友威儀</span><br/>
<span class='tline' id='l299' data-llen='6658:6666'>　則君敬可知</span><br/>
<span class='tline' id='l300' data-llen='6666:6684'>　言君子有孝子則君之禮儀誠敬可知</span><br/>
<span class='tline' id='l301' data-llen='6684:6708'>　室家之壼言家齊也深邃嚴肅非齊乎祚𦙍承上章</span><br/>
<span class='tline' id='l302' data-llen='6708:6731'>　君子有孝子而言既錫福禄又錫以子孫人君之福</span><br/>
<span class='tline' id='l303' data-llen='6731:6747'>　莫大於此故下二章惟此意而已</span><br/>
<span class='tline' id='l304' data-llen='6747:6774'><a onclick="displayPageImage('KR1c0032', 'WYG', '014-17b' );" name="014-17b" class="pb">[014-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6774:6798'>　接上章𦙍字言然下復言福者葢必君先有福而後</span><br/>
<span class='tline' id='l306' data-llen='6798:6822'>　有賢子孫故此將言𦙍而復言福以終上章祚字之</span><br/>
<span class='tline' id='l307' data-llen='6822:6826'>　意</span><br/>
<span class='tline' id='l308' data-llen='6826:6849'>　釐爾女士謂天與爾女子之有士行者為孝子之配</span><br/>
<span class='tline' id='l309' data-llen='6849:6873'>　又生賢子孫則君之福無窮矣故言此以終上章𦙍</span><br/>
<span class='tline' id='l310' data-llen='6873:6879'>　字之意</span><br/>
<span class='tline' id='l311' data-llen='6879:6902'>鳧鷖在涇公尸來燕來寧爾酒既清爾殽既馨公尸燕</span><br/>
<span class='tline' id='l312' data-llen='6902:6925'>飲福禄來成　鳧鷖在沙公尸來燕來宜爾酒既多爾</span><br/>
<span class='tline' id='l313' data-llen='6925:6952'><a onclick="displayPageImage('KR1c0032', 'WYG', '014-18a' );" name="014-18a" class="pb">[014-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6952:6975'>殽既嘉公尸燕飲福禄來為　鳧鷖在渚公尸來燕來</span><br/>
<span class='tline' id='l315' data-llen='6975:6998'>處爾酒既湑爾殽伊脯公尸燕飲福禄來下　鳧鷖在</span><br/>
<span class='tline' id='l316' data-llen='6998:7021'>潨公尸來燕來宗既燕于宗福禄攸降公尸燕飲福禄</span><br/>
<span class='tline' id='l317' data-llen='7021:7044'>來崇　鳧鷖在亹公尸來止熏熏㫖酒欣欣燔炙芬芬</span><br/>
<span class='tline' id='l318' data-llen='7044:7066'>公尸燕飲無有後艱<span class='krp-note'>按此篇永樂/大典缺卷</span></span><br/>
<span class='tline' id='l319' data-llen='7066:7089'>假樂君子顯顯令徳宜民宜人受禄于天保右命之自</span><br/>
<span class='tline' id='l320' data-llen='7089:7112'>天申之　干禄百福子孫千億穆穆皇皇宜君宜王不</span><br/>
<span class='tline' id='l321' data-llen='7112:7135'>愆不忘率由舊章　威儀抑抑徳音秩秩無怨無惡率</span><br/>
<span class='tline' id='l322' data-llen='7135:7162'><a onclick="displayPageImage('KR1c0032', 'WYG', '014-18b' );" name="014-18b" class="pb">[014-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7162:7185'>由羣匹受福無疆四方之綱　之綱之紀燕及朋友百</span><br/>
<span class='tline' id='l324' data-llen='7185:7202'>辟卿士媚于天子不解于位民之攸塈</span><br/>
<span class='tline' id='l325' data-llen='7202:7225'>　假樂君子言美哉樂哉之君子也嘉言其徳之美樂</span><br/>
<span class='tline' id='l326' data-llen='7225:7248'>　言其心之樂也即下文所謂令徳也令徳顯而又顯</span><br/>
<span class='tline' id='l327' data-llen='7248:7271'>　故能宜民人宜民人故能受禄于天而天眷顧之不</span><br/>
<span class='tline' id='l328' data-llen='7271:7293'>　厭保佑命申皆出自天而言自天於中間文法也</span><br/>
<span class='tline' id='l329' data-llen='7293:7316'>　上章言令徳受禄故此言干禄豈弟之意又公尸言</span><br/>
<span class='tline' id='l330' data-llen='7316:7339'>　干禄含祭祀意言君以祭得福有若干然亦子貢答</span><br/>
<span class='tline' id='l331' data-llen='7339:7366'><a onclick="displayPageImage('KR1c0032', 'WYG', '014-19a' );" name="014-19a" class="pb">[014-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7366:7389'>　陳亢意也干禄而得百福故子孫既多而且賢千億</span><br/>
<span class='tline' id='l333' data-llen='7389:7412'>　多也自穆穆至羣匹賢也既有穆穆皇皇之徳又必</span><br/>
<span class='tline' id='l334' data-llen='7412:7435'>　率由乎舊章正孟子徒善不足以為政之意然太過</span><br/>
<span class='tline' id='l335' data-llen='7435:7458'>　則愆違不及則遺忘無過不及適合乎中斯得率由</span><br/>
<span class='tline' id='l336' data-llen='7458:7466'>　舊章之道矣</span><br/>
<span class='tline' id='l337' data-llen='7466:7489'>　既有穆穆皇皇之徳故此惟以抑抑秩秩徳之見乎</span><br/>
<span class='tline' id='l338' data-llen='7489:7512'>　外者言之舉外以見内也既有威儀聲譽又必率由</span><br/>
<span class='tline' id='l339' data-llen='7512:7535'>　羣賢即舜兢業無曠庶官之意然私怨因人而生私</span><br/>
<span class='tline' id='l340' data-llen='7535:7562'><a onclick="displayPageImage('KR1c0032', 'WYG', '014-19b' );" name="014-19b" class="pb">[014-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7562:7585'>　惡由已而出無私怨惡一出於公斯得率由羣匹之</span><br/>
<span class='tline' id='l342' data-llen='7585:7608'>　道矣不愆不忘特為遵祖而言無怨無惡特為任賢</span><br/>
<span class='tline' id='l343' data-llen='7608:7631'>　而發八句辭意正相對章斷而意連故傳以為皆稱</span><br/>
<span class='tline' id='l344' data-llen='7631:7654'>　願其子孫之辭受福無疆總遵祖任賢而言四方之</span><br/>
<span class='tline' id='l345' data-llen='7654:7664'>　綱則福及乎民矣</span><br/>
<span class='tline' id='l346' data-llen='7664:7687'>　末章語疊之綱意承羣匹言君能綱紀斯民而民頼</span><br/>
<span class='tline' id='l347' data-llen='7687:7710'>　以安故臣以其君能勤身安民為已愛上之道所謂</span><br/>
<span class='tline' id='l348' data-llen='7710:7733'>　以安社稷為悦者也臣欲其君如此則民安而君臣</span><br/>
<span class='tline' id='l349' data-llen='7733:7760'><a onclick="displayPageImage('KR1c0032', 'WYG', '014-20a' );" name="014-20a" class="pb">[014-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7760:7783'>　皆得常安矣三章之文意血脈接續通貫只是一段</span><br/>
<span class='tline' id='l351' data-llen='7783:7806'>　意思皆稱願其子孫之辭於是祝君得福之意至矣</span><br/>
<span class='tline' id='l352' data-llen='7806:7829'>　傳以不解屬君欲君不解屬臣吕氏以上四句為君</span><br/>
<span class='tline' id='l353' data-llen='7829:7852'>　臣交泰以不解為君臣處泰二說不同然傳以後二</span><br/>
<span class='tline' id='l354' data-llen='7852:7875'>　章稱願君之子孫則責難於君與子孫之為君者其</span><br/>
<span class='tline' id='l355' data-llen='7875:7898'>　意為切其說為備故傳先已說後吕說亦隠然於中</span><br/>
<span class='tline' id='l356' data-llen='7898:7921'>　可得而兼也　既醉以臣答君故致其頌禱假樂之</span><br/>
<span class='tline' id='l357' data-llen='7921:7944'>　公尸尊也故於頌禱之中寓規戒之意不愆不忘無</span><br/>
<span class='tline' id='l358' data-llen='7944:7971'><a onclick="displayPageImage('KR1c0032', 'WYG', '014-20b' );" name="014-20b" class="pb">[014-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7971:7994'>　怨無惡不解于位皆規戒之辭且不特寓戒時王并</span><br/>
<span class='tline' id='l360' data-llen='7994:8017'>　寓戒其子孫用意尤篤厚而深逺與既醉不同而各</span><br/>
<span class='tline' id='l361' data-llen='8017:8038'>　得其體矣東萊燕字當從傳釋為安義亦可也</span><br/>
<span class='tline' id='l362' data-llen='8038:8061'>篤公劉匪居匪康迺埸迺疆迺積迺倉迺裹餱糧于槖</span><br/>
<span class='tline' id='l363' data-llen='8061:8084'>于囊思輯用光弓矢斯張干戈戚揚爰方啟行　篤公</span><br/>
<span class='tline' id='l364' data-llen='8084:8107'>劉于胥斯原既庶既繁既順迺宣而無永歎陟則在巘</span><br/>
<span class='tline' id='l365' data-llen='8107:8130'>復降在原何以舟之維玉及瑶鞞琫容刀　篤公劉逝</span><br/>
<span class='tline' id='l366' data-llen='8130:8153'>彼百泉瞻彼溥原迺陟南岡乃覯于京京師之野于時</span><br/>
<span class='tline' id='l367' data-llen='8153:8180'><a onclick="displayPageImage('KR1c0032', 'WYG', '014-21a' );" name="014-21a" class="pb">[014-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8180:8203'>處處于時廬旅于時言言于時語語　篤公劉于京斯</span><br/>
<span class='tline' id='l369' data-llen='8203:8226'>依蹌蹌濟濟俾筵俾几既登乃依乃造其曹執豕于牢</span><br/>
<span class='tline' id='l370' data-llen='8226:8249'>酌之用匏食之飲之君之宗之　篤公劉既溥既長既</span><br/>
<span class='tline' id='l371' data-llen='8249:8272'>景迺岡相其隂陽觀其流泉其軍三單度其隰原徹田</span><br/>
<span class='tline' id='l372' data-llen='8272:8295'>為糧度其夕陽豳居允荒　篤公劉于豳斯館渉渭為</span><br/>
<span class='tline' id='l373' data-llen='8295:8318'>亂取厲取鍛止基迺理爰衆爰有夾其皇澗遡其過澗</span><br/>
<span class='tline' id='l374' data-llen='8318:8340'>止旅乃宻芮鞫之即<span class='krp-note'>按此篇永樂/大典缺卷</span></span><br/>
<span class='tline' id='l375' data-llen='8340:8363'>泂酌彼行潦挹彼注兹可以餴饎豈弟君子民之父母</span><br/>
<span class='tline' id='l376' data-llen='8363:8390'><a onclick="displayPageImage('KR1c0032', 'WYG', '014-21b' );" name="014-21b" class="pb">[014-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8390:8413'>　泂酌彼行潦挹彼注兹可以濯罍豈弟君子民之攸</span><br/>
<span class='tline' id='l378' data-llen='8413:8436'>歸　泂酌彼行潦挹彼注兹可以濯溉豈弟君子民之</span><br/>
<span class='tline' id='l379' data-llen='8436:8440'>攸塈</span><br/>
<span class='tline' id='l380' data-llen='8440:8464'>　詩有以三句興一句者此以三句興二句以小喻大以</span><br/>
<span class='tline' id='l381' data-llen='8464:8487'>　彼明此以賤形貴則人易知而必信也子夏之言全</span><br/>
<span class='tline' id='l382' data-llen='8487:8510'>　釋此詩豈弟父母之意故居先大學止釋父母而無</span><br/>
<span class='tline' id='l383' data-llen='8510:8533'>　豈弟意故居後子夏言父母屬民大學言父母屬君</span><br/>
<span class='tline' id='l384' data-llen='8533:8556'>　然君能使民有父母之尊親則亦民之父母矣為民</span><br/>
<span class='tline' id='l385' data-llen='8556:8583'><a onclick="displayPageImage('KR1c0032', 'WYG', '014-22a' );" name="014-22a" class="pb">[014-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8583:8606'>　父母足該民有父母意即元后作民父母之意也此</span><br/>
<span class='tline' id='l387' data-llen='8606:8629'>　言有豈弟之徳者必民之父母欲君盡子民之道也</span><br/>
<span class='tline' id='l388' data-llen='8629:8652'>　詩人以此一言為簡要故始則托興三句以起其辭</span><br/>
<span class='tline' id='l389' data-llen='8652:8675'>　後仍前興而以攸歸攸塈明其效葢欲王深信此言</span><br/>
<span class='tline' id='l390' data-llen='8675:8698'>　而益勉之也後章反覆一再皆以明此一言所謂一</span><br/>
<span class='tline' id='l391' data-llen='8698:8721'>　言居要一篇警䇿者又大雅之體也民之父母與南</span><br/>
<span class='tline' id='l392' data-llen='8721:8746'>　山有臺同特此託興𤼵揚舉效贊詠意尤𤼵越而顯</span><br/>
<span class='tline' id='l393' data-llen='8746:8769'>　煥使人有所感悟葢此言豈弟彼言樂只彼美其已</span><br/>
<span class='tline' id='l394' data-llen='8769:8796'><a onclick="displayPageImage('KR1c0032', 'WYG', '014-22b' );" name="014-22b" class="pb">[014-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8796:8819'>　然之徳是賛美之辭此詩有戒勉意非頌禱也故不</span><br/>
<span class='tline' id='l396' data-llen='8819:8825'>　言樂只</span><br/>
<span class='tline' id='l397' data-llen='8825:8847'>有卷者阿飄風自南豈弟君子來游來歌以矢其音</span><br/>
<span class='tline' id='l398' data-llen='8847:8870'>伴奐爾游矣優游爾休矣豈弟君子俾爾彌爾性似先</span><br/>
<span class='tline' id='l399' data-llen='8870:8893'>公酋矣　爾土宇昄章亦孔之厚矣豈弟君子俾爾彌</span><br/>
<span class='tline' id='l400' data-llen='8893:8916'>爾性百神爾主矣　爾受命長矣茀禄爾康矣豈弟君</span><br/>
<span class='tline' id='l401' data-llen='8916:8939'>子俾爾彌爾性純嘏爾常矣　有馮有翼有孝有徳以</span><br/>
<span class='tline' id='l402' data-llen='8939:8962'>引以翼豈弟君子四方為則　顒顒卬卬如圭如璋令</span><br/>
<span class='tline' id='l403' data-llen='8962:8989'><a onclick="displayPageImage('KR1c0032', 'WYG', '014-23a' );" name="014-23a" class="pb">[014-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8989:9012'>聞令望豈弟君子四方為綱　鳯凰于飛翽翽其羽亦</span><br/>
<span class='tline' id='l405' data-llen='9012:9035'>集爰止藹藹王多吉士維君子使媚于天子　鳯凰于</span><br/>
<span class='tline' id='l406' data-llen='9035:9058'>飛翽翽其羽亦傅于天藹藹王多吉人維君子命媚于</span><br/>
<span class='tline' id='l407' data-llen='9058:9081'>庶人　鳯凰鳴矣于彼高岡梧桐生矣于彼朝陽菶菶</span><br/>
<span class='tline' id='l408' data-llen='9081:9104'>萋萋雝雝喈喈　君子之車既庶且多君子之馬既閑</span><br/>
<span class='tline' id='l409' data-llen='9104:9116'>且馳矢詩不多維以遂歌</span><br/>
<span class='tline' id='l410' data-llen='9116:9139'>　此詩首述地形次述天氣然後述人事見詩本意其</span><br/>
<span class='tline' id='l411' data-llen='9139:9162'>　言來游歌以陳歌音不惟成王之情性氣象可想而</span><br/>
<span class='tline' id='l412' data-llen='9162:9189'><a onclick="displayPageImage('KR1c0032', 'WYG', '014-23b' );" name="014-23b" class="pb">[014-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9189:9212'>　作歌之意度亦可見矣首章乃此詩所由作故總敘</span><br/>
<span class='tline' id='l414' data-llen='9212:9231'>　發端而應在末章見詩之有起結如此矣</span><br/>
<span class='tline' id='l415' data-llen='9231:9254'>　次章承接首章游字而語有次第游休指成王此身</span><br/>
<span class='tline' id='l416' data-llen='9254:9277'>　而言身閒暇而下大土宇上受天命皆成王所已有</span><br/>
<span class='tline' id='l417' data-llen='9277:9300'>　者故只以伴奐優游昄章孔厚長康等字形容其盛</span><br/>
<span class='tline' id='l418' data-llen='9300:9323'>　彌終也又滿也故有夀意身雖閒暇而似先公之始</span><br/>
<span class='tline' id='l419' data-llen='9323:9346'>　終為難葢先公自后稷以來庶無罪悔文武聖人俱</span><br/>
<span class='tline' id='l420' data-llen='9346:9369'>　有夀考似之實難既有土宇而幽能主神則明而人</span><br/>
<span class='tline' id='l421' data-llen='9369:9396'><a onclick="displayPageImage('KR1c0032', 'WYG', '014-24a' );" name="014-24a" class="pb">[014-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9396:9419'>　物可知茀禄安康而有常則不止安康而已皆成王</span><br/>
<span class='tline' id='l423' data-llen='9419:9442'>　所難致者故又以俾爾而極言其盛所以發此者欲</span><br/>
<span class='tline' id='l424' data-llen='9442:9465'>　成王之心開濶廣大知人君福禄之盛如此歆歆然</span><br/>
<span class='tline' id='l425' data-llen='9465:9488'>　先有感動慕向之意然後下文之言易入而心樂從</span><br/>
<span class='tline' id='l426' data-llen='9488:9504'>　此召公所以善於開𨗳君心歟</span><br/>
<span class='tline' id='l427' data-llen='9504:9527'>　馮翼與孝徳互文指賢者引翼言用賢者此言得賢</span><br/>
<span class='tline' id='l428' data-llen='9527:9540'>　以輔徳則四方以為法則</span><br/>
<span class='tline' id='l429' data-llen='9540:9563'>　體貌尊嚴則有令望徳行純潔則有令聞此言得賢</span><br/>
<span class='tline' id='l430' data-llen='9563:9590'><a onclick="displayPageImage('KR1c0032', 'WYG', '014-24b' );" name="014-24b" class="pb">[014-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9590:9613'>　之助而已徳可成則四方以之為綱非止取則而已</span><br/>
<span class='tline' id='l432' data-llen='9613:9624'>　綱有維持固結之意</span><br/>
<span class='tline' id='l433' data-llen='9624:9647'>　賢人瑞世之鳯凰也當是之時鳯烏適至成王所親</span><br/>
<span class='tline' id='l434' data-llen='9647:9670'>　見藹藹多士又成王所素有以所親見之鳯凰喻所</span><br/>
<span class='tline' id='l435' data-llen='9670:9693'>　素有之吉士託興至為親切且其言鳯凰之集止於</span><br/>
<span class='tline' id='l436' data-llen='9693:9716'>　下而賢人上媚天子鳯凰上傅於天而賢人下媚庶</span><br/>
<span class='tline' id='l437' data-llen='9716:9739'>　人止下前後抑揚交互以見賢人無不可用其託興</span><br/>
<span class='tline' id='l438' data-llen='9739:9762'>　尤有微意葢士患不多多患不吉吉患不用用患不</span><br/>
<span class='tline' id='l439' data-llen='9762:9789'><a onclick="displayPageImage('KR1c0032', 'WYG', '014-25a' );" name="014-25a" class="pb">[014-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9789:9812'>　盡今士多矣吉矣惟所用而無不可用矣然則王其</span><br/>
<span class='tline' id='l441' data-llen='9812:9835'>　可不命之使之以盡其用乎維命維使則立賢無方</span><br/>
<span class='tline' id='l442' data-llen='9835:9858'>　矣四章託興婉切辭意藴藉飛動真足使人歆慕而</span><br/>
<span class='tline' id='l443' data-llen='9858:9863'>　感發</span><br/>
<span class='tline' id='l444' data-llen='9863:9886'>　前章託興鳯凰而用賢之意已盡故上章惟以鳯凰</span><br/>
<span class='tline' id='l445' data-llen='9886:9909'>　為比而臣遇君之意自見合末章為興而君禮賢之</span><br/>
<span class='tline' id='l446' data-llen='9909:9932'>　意自明詩固有此體又况是時王在卷阿召公從之</span><br/>
<span class='tline' id='l447' data-llen='9932:9955'>　鳯凰梧桐皆在眉睫髙岡朝陽近在指顧曰車曰馬</span><br/>
<span class='tline' id='l448' data-llen='9955:9982'><a onclick="displayPageImage('KR1c0032', 'WYG', '014-25b' );" name="014-25b" class="pb">[014-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9982:10005'>　亦在左右則託興於菶萋雝喈之梧鳯而措意於庶</span><br/>
<span class='tline' id='l450' data-llen='10005:10028'>　多閑馳之車馬固可以心領神㑹超然而得之矣故</span><br/>
<span class='tline' id='l451' data-llen='10028:10051'>　言不盡意意不盡言詘然而止即述矢詩賡歌之意</span><br/>
<span class='tline' id='l452' data-llen='10051:10074'>　以結之矢詩不多自謙之辭又以見所陳如前非有</span><br/>
<span class='tline' id='l453' data-llen='10074:10097'>　他說欲成王之思之也遂歌與首章來歌相應見此</span><br/>
<span class='tline' id='l454' data-llen='10097:10120'>　詩為賡歌而作其有起有結尤為明白謂詩無法豈</span><br/>
<span class='tline' id='l455' data-llen='10120:10126'>　其然乎</span><br/>
</p>
<p><br/>
</p>
  </div>
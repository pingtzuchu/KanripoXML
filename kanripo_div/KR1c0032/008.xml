<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1c0032', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:209'>　詩纘緒卷八　　　　　　元　劉玉汝　撰</span><br/>
<span class='tline' id='l10' data-llen='209:212'>檜</span><br/>
<span class='tline' id='l11' data-llen='212:235'>羔裘逍遙狐裘以朝豈不爾思勞心忉忉　羔裘翺翔</span><br/>
<span class='tline' id='l12' data-llen='235:258'>狐裘在堂豈不爾思我心憂傷　羔裘如膏日出有曜</span><br/>
<span class='tline' id='l13' data-llen='258:268'>豈不爾思中心是悼</span><br/>
<span class='tline' id='l14' data-llen='268:291'>　逍遥翶翔互見以朝在堂亦互見専舉羔裘亦兼見</span><br/>
<span class='tline' id='l15' data-llen='291:314'>　狐裘逍遙翺翔見其不自强如膏有曜見其好潔耳</span><br/>
<span class='tline' id='l16' data-llen='314:340'><a onclick="displayPageImage('KR1c0032', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='340:359'>　互見例與伐檀同三章末二句意一辭異</span><br/>
<span class='tline' id='l18' data-llen='359:382'>庶見素冠兮棘人欒欒兮勞心慱慱兮　庶見素衣兮</span><br/>
<span class='tline' id='l19' data-llen='382:405'>我心傷悲兮聊與子同歸兮　庶見素韠兮我心蘊結</span><br/>
<span class='tline' id='l20' data-llen='405:414'>兮聊與子如一兮</span><br/>
<span class='tline' id='l21' data-llen='414:437'>　不見而願見故曰庶見首以素冠棘人並言後章止</span><br/>
<span class='tline' id='l22' data-llen='437:460'>　言素衣素韠不言棘人而棘人自可見後章承前例</span><br/>
<span class='tline' id='l23' data-llen='460:483'>　多如此減棘人一句而增同歸一句增損文法也不</span><br/>
<span class='tline' id='l24' data-llen='483:506'>　見則傷悲蘊結庶見則與子同歸如一愛慕之愈甚</span><br/>
<span class='tline' id='l25' data-llen='506:532'><a onclick="displayPageImage('KR1c0032', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='532:555'>　也孝子之事親養則致其敬喪則致其哀乃良心天</span><br/>
<span class='tline' id='l27' data-llen='555:578'>　理自然而不能已者聖人之制喪禮亦因其自然而</span><br/>
<span class='tline' id='l28' data-llen='578:601'>　為之中制非以强世也故三年之喪過之者固非而</span><br/>
<span class='tline' id='l29' data-llen='601:624'>　不及者尤不可也後世教衰俗薄人或喪其良心不</span><br/>
<span class='tline' id='l30' data-llen='624:647'>　肖之不及者或不知執親之喪則天理或㡬乎滅矣</span><br/>
<span class='tline' id='l31' data-llen='647:670'>　此其世道為何如哉檜國之君子自能執喪矣人之</span><br/>
<span class='tline' id='l32' data-llen='670:693'>　不能者於已何與而發於言者君子錫類之心也且</span><br/>
<span class='tline' id='l33' data-llen='693:717'>　天性之親一也人心之理同也初何彼此之間哉故未</span><br/>
<span class='tline' id='l34' data-llen='717:743'><a onclick="displayPageImage('KR1c0032', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='743:766'>　見則願望之庶見則愛慕之示之以悲傷願愛之情</span><br/>
<span class='tline' id='l36' data-llen='766:789'>　使人諷誦而此心之天三年父母之愛皆將自有油</span><br/>
<span class='tline' id='l37' data-llen='789:808'>　然而生者豈不猶足為世道之願幸也歟</span><br/>
<span class='tline' id='l38' data-llen='808:831'>隰有萇楚猗儺其枝夭之沃沃樂子之無知　隰有萇</span><br/>
<span class='tline' id='l39' data-llen='831:854'>楚猗儺其華夭之沃沃樂子之無家　隰有萇楚猗儺</span><br/>
<span class='tline' id='l40' data-llen='854:867'>其實夭之沃沃樂子之無室</span><br/>
<span class='tline' id='l41' data-llen='867:891'>　此全篇興體也與兔罝同此體惟此二篇耳葢此詩</span><br/>
<span class='tline' id='l42' data-llen='891:914'>　本詠政煩賦重已不堪其苦因見萇楚而嘆已之不</span><br/>
<span class='tline' id='l43' data-llen='914:940'><a onclick="displayPageImage('KR1c0032', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='940:963'>　如言萇楚則無知已則有知而憂萇楚則無家無室</span><br/>
<span class='tline' id='l45' data-llen='963:986'>　已則有家室而累詩之所言者全只是長楚耳已之</span><br/>
<span class='tline' id='l46' data-llen='986:1009'>　有知有家室之意猶在所言之後故曰全篇興或曰</span><br/>
<span class='tline' id='l47' data-llen='1009:1032'>　如此則當為比曰取物為比則全不言所事曰比今</span><br/>
<span class='tline' id='l48' data-llen='1032:1055'>　以彼之無知無家興此之有知有室所興之物與所</span><br/>
<span class='tline' id='l49' data-llen='1055:1078'>　詠之事相應不得以為比故曰全篇興家室皆累而</span><br/>
<span class='tline' id='l50' data-llen='1078:1101'>　累心為重故先言無知枝華實以有一為實見遂取</span><br/>
<span class='tline' id='l51' data-llen='1101:1122'>　以詠蓋華實非同時與桃夭黍離同興之體也</span><br/>
<span class='tline' id='l52' data-llen='1122:1148'><a onclick="displayPageImage('KR1c0032', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1148:1172'>匪風𤼵兮匪車偈兮顧瞻周道中心怛兮　匪風飄兮</span><br/>
<span class='tline' id='l54' data-llen='1172:1195'>匪車嘌兮顧瞻周道中心弔兮　誰能亨魚溉之釡鬵</span><br/>
<span class='tline' id='l55' data-llen='1195:1205'>誰將西歸懐之好音</span><br/>
<span class='tline' id='l56' data-llen='1205:1228'>　檜小國也君子不思自治其國而憂周室之陵遲不</span><br/>
<span class='tline' id='l57' data-llen='1228:1251'>　亦迂逺乎天下者周之天下也天下之不治由周室</span><br/>
<span class='tline' id='l58' data-llen='1251:1274'>　之不治也周室而既治天下寧憂不治乎而况于檜</span><br/>
<span class='tline' id='l59' data-llen='1274:1297'>　乎故匪風之思治非思檜治也思周治也非思周治</span><br/>
<span class='tline' id='l60' data-llen='1297:1320'>　也思天下治也此君子知世道之極而尤知治道之</span><br/>
<span class='tline' id='l61' data-llen='1320:1346'><a onclick="displayPageImage('KR1c0032', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1346:1369'>　本他國所少有也又邶以下分五方之國以形天下</span><br/>
<span class='tline' id='l63' data-llen='1369:1392'>　之風而檜曹之所思者乃天下之治正與五方之變</span><br/>
<span class='tline' id='l64' data-llen='1392:1415'>　風相關蓋合變風而終之且以見變之可正此匪風</span><br/>
<span class='tline' id='l65' data-llen='1415:1438'>　下泉所以終檜曹檜曹所以居變風之終也程子陳</span><br/>
<span class='tline' id='l66' data-llen='1438:1450'>　氏之説備矣説見于後</span><br/>
<span class='tline' id='l67' data-llen='1450:1453'>曹</span><br/>
<span class='tline' id='l68' data-llen='1453:1476'>蜉蝣之羽衣裳楚楚心之憂矣於我歸處　蜉蝣之翼</span><br/>
<span class='tline' id='l69' data-llen='1476:1499'>采采衣服心之憂矣於我歸息　蜉蝣掘閲麻衣如雪</span><br/>
<span class='tline' id='l70' data-llen='1499:1525'><a onclick="displayPageImage('KR1c0032', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1525:1535'>心之憂矣於我歸説</span><br/>
<span class='tline' id='l72' data-llen='1535:1558'>　愚謂蜉蝣之羽一句比比不能久存也衣裳衣服平</span><br/>
<span class='tline' id='l73' data-llen='1558:1581'>　居所服而有鮮華之飾信可喜也麻衣弔服而有明</span><br/>
<span class='tline' id='l74' data-llen='1581:1604'>　潔之色亦可觀然此乃其細耳至於脩身之大道處</span><br/>
<span class='tline' id='l75' data-llen='1604:1627'>　事之逺謀則無有也是此人之衣此衣者特蜉蝣之</span><br/>
<span class='tline' id='l76' data-llen='1627:1650'>　久耳豈不甚可憂乎於我居處者欲常得以言誨而</span><br/>
<span class='tline' id='l77' data-llen='1650:1673'>　身教之也忠愛之意也舊説以為好奢蓋常服既鮮</span><br/>
<span class='tline' id='l78' data-llen='1673:1696'>　華弔服亦明潔過於常制者皆奢也國中而有此非</span><br/>
<span class='tline' id='l79' data-llen='1696:1722'><a onclick="displayPageImage('KR1c0032', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1722:1737'>　奢乎時人猶且不可况國君乎</span><br/>
<span class='tline' id='l81' data-llen='1737:1760'>彼候人兮何戈與祋彼其之子三百赤芾　維鵜在梁</span><br/>
<span class='tline' id='l82' data-llen='1760:1783'>不濡其翼彼其之子不稱其服　維鵜在梁不濡其咮</span><br/>
<span class='tline' id='l83' data-llen='1783:1806'>彼其之子不遂其媾　薈兮蔚兮南山朝隮婉兮孌兮</span><br/>
<span class='tline' id='l84' data-llen='1806:1812'>季女斯飢</span><br/>
<span class='tline' id='l85' data-llen='1812:1835'>　首章以彼人之所執興此人之所服隠然見彼宜此</span><br/>
<span class='tline' id='l86' data-llen='1835:1858'>　弗稱然未顯言故傳以何哉二字起次章三章託興</span><br/>
<span class='tline' id='l87' data-llen='1858:1881'>　興詞乃明言其不稱謂不稱赤芾其字指首章赤芾</span><br/>
<span class='tline' id='l88' data-llen='1881:1907'><a onclick="displayPageImage('KR1c0032', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1907:1930'>　言末章乃取物為比言小人氣盛君子道窮則此詩</span><br/>
<span class='tline' id='l90' data-llen='1930:1945'>　刺逺君子近小人之意昭然矣</span><br/>
<span class='tline' id='l91' data-llen='1945:1968'>鳲鳩在桑其子七兮淑人君子其儀一兮其儀一兮心</span><br/>
<span class='tline' id='l92' data-llen='1968:1991'>如結兮　鳲鳩在桑其子在梅淑人君子其帶伊絲其</span><br/>
<span class='tline' id='l93' data-llen='1991:2015'>帶伊絲其弁伊騏　鳲鳩在桑其子在棘淑人君子其儀</span><br/>
<span class='tline' id='l94' data-llen='2015:2038'>不忒其儀不忒正是四國　鳲鳩在桑其子在榛淑人</span><br/>
<span class='tline' id='l95' data-llen='2038:2054'>君子正是國人正是國人胡不萬年</span><br/>
<span class='tline' id='l96' data-llen='2054:2077'>　在桑見母之專一七見其子之衆又見其子所在不</span><br/>
<span class='tline' id='l97' data-llen='2077:2103'><a onclick="displayPageImage('KR1c0032', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2103:2126'>　一而其母飼子子仰食皆平均如一焉梅棘榛隨下</span><br/>
<span class='tline' id='l99' data-llen='2126:2149'>　文變以叶韻耳儀一心結從表說向裏由外以知内</span><br/>
<span class='tline' id='l100' data-llen='2149:2172'>　容貌為德之符也首章言儀與心次章承上儀一心</span><br/>
<span class='tline' id='l101' data-llen='2172:2195'>　結而極言其服稱徳以詠嘆上文之心與儀三章不</span><br/>
<span class='tline' id='l102' data-llen='2195:2218'>　復言心止承上言儀而美其正四國末章又不復言</span><br/>
<span class='tline' id='l103' data-llen='2218:2241'>　儀止承上言正國人而祝願其壽考其言先後相遞</span><br/>
<span class='tline' id='l104' data-llen='2241:2264'>　如升階上進一級則下退一級作詩之一法也衞終</span><br/>
<span class='tline' id='l105' data-llen='2264:2271'>　風詩近之</span><br/>
<span class='tline' id='l106' data-llen='2271:2297'><a onclick="displayPageImage('KR1c0032', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2297:2320'>冽彼下泉浸彼苞稂愾我寤嘆念彼周京　冽彼下泉</span><br/>
<span class='tline' id='l108' data-llen='2320:2343'>浸彼苞蕭愾我寤嘆念彼京周　冽彼下泉浸彼苞蓍</span><br/>
<span class='tline' id='l109' data-llen='2343:2366'>愾我寤嘆念彼京師　芃芃黍苗隂雨膏之四國有王</span><br/>
<span class='tline' id='l110' data-llen='2366:2372'>郇伯勞之</span><br/>
<span class='tline' id='l111' data-llen='2372:2395'>　關雎興兼比而止曰興此比兼興而曰比而興發例</span><br/>
<span class='tline' id='l112' data-llen='2395:2418'>　也他詩前比後興者當云比而又興不可與比相混</span><br/>
<span class='tline' id='l113' data-llen='2418:2425'>　說見漢廣</span><br/>
<span class='tline' id='l114' data-llen='2425:2448'>　春秋之時王者之號令不行於諸侯矣小國之困弊</span><br/>
<span class='tline' id='l115' data-llen='2448:2474'><a onclick="displayPageImage('KR1c0032', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2474:2497'>　皆由霸主大國不見恤周焉得而病之今曹之君子</span><br/>
<span class='tline' id='l117' data-llen='2497:2520'>　不堪其困而思周周其果能振曹乎夫子曰吾其為</span><br/>
<span class='tline' id='l118' data-llen='2520:2543'>　東周乎蓋欲興周道於東方也東方之周未嘗不可</span><br/>
<span class='tline' id='l119' data-llen='2543:2566'>　興而謂其不復可西者豈其然乎蓋惟王室陵夷而</span><br/>
<span class='tline' id='l120' data-llen='2566:2589'>　後大國放恣小國困弊使東周之君臣復有如文王</span><br/>
<span class='tline' id='l121' data-llen='2589:2612'>　郇伯者為之則天下將皆受其賜豈獨曹哉此所以</span><br/>
<span class='tline' id='l122' data-llen='2612:2622'>　思周也説見檜風</span><br/>
<span class='tline' id='l123' data-llen='2622:2625'>豳</span><br/>
<span class='tline' id='l124' data-llen='2625:2651'><a onclick="displayPageImage('KR1c0032', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2651:2674'>七月流火九月授衣一之日觱發二之日栗烈無衣無</span><br/>
<span class='tline' id='l126' data-llen='2674:2697'>褐何以卒嵗三之日于耜四之日舉趾同我婦子饁彼</span><br/>
<span class='tline' id='l127' data-llen='2697:2720'>南畝田畯至喜　七月流火九月授衣春日載陽有鳴</span><br/>
<span class='tline' id='l128' data-llen='2720:2743'>倉庚女執懿筐遵彼微行爰求柔桑春日遲遲采蘩祁</span><br/>
<span class='tline' id='l129' data-llen='2743:2766'>祁女心傷悲殆及公子同歸　七月流火八月萑葦蠶</span><br/>
<span class='tline' id='l130' data-llen='2766:2789'>月條桑取彼斧斨以伐逺揚猗彼女桑七月鳴鵙八月</span><br/>
<span class='tline' id='l131' data-llen='2789:2813'>載績載𤣥載黄我朱孔陽為公子裳　四月秀葽五月</span><br/>
<span class='tline' id='l132' data-llen='2813:2836'>鳴蜩八月其穫十月隕蘀一之日于貉取彼狐狸為公</span><br/>
<span class='tline' id='l133' data-llen='2836:2862'><a onclick="displayPageImage('KR1c0032', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2862:2885'>子裘二之日其同載纉武功言私其豵獻豣于公　五</span><br/>
<span class='tline' id='l135' data-llen='2885:2908'>月斯螽動股六月莎雞振羽七月在野八月在宇九月</span><br/>
<span class='tline' id='l136' data-llen='2908:2931'>在戸十月蟋蟀入我牀下穹窒熏鼠塞向墐户嗟我婦</span><br/>
<span class='tline' id='l137' data-llen='2931:2954'>子曰為改歲入此室處　六月食鬱及薁七月亨葵及</span><br/>
<span class='tline' id='l138' data-llen='2954:2977'>菽八月剝棗十月穫稻為此春酒以介眉壽七月食瓜</span><br/>
<span class='tline' id='l139' data-llen='2977:3000'>八月斷壺九月叔苴采荼薪樗食我農夫　九月築場</span><br/>
<span class='tline' id='l140' data-llen='3000:3023'>圃十月納禾稼黍稷重穋禾麻菽麥嗟我農夫我稼既</span><br/>
<span class='tline' id='l141' data-llen='3023:3046'>同上入執宫功晝爾于茅宵爾索綯亟其乘屋其始播</span><br/>
<span class='tline' id='l142' data-llen='3046:3072'><a onclick="displayPageImage('KR1c0032', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3072:3095'>百穀　二之日鑿冰沖沖三之日納于凌隂四之日其</span><br/>
<span class='tline' id='l144' data-llen='3095:3118'>蚤獻羔祭韭九月肅霜十月滌場朋酒斯饗曰殺羔羊</span><br/>
<span class='tline' id='l145' data-llen='3118:3132'>躋彼公堂稱彼兕觥萬壽無疆</span><br/>
<span class='tline' id='l146' data-llen='3132:3155'>　七月之詩周公陳先公之風化乃公劉治國國治之</span><br/>
<span class='tline' id='l147' data-llen='3155:3178'>　事也成王為世子周公相武王以叔父為成王師以</span><br/>
<span class='tline' id='l148' data-llen='3178:3201'>　為成王天子之儲貳雖未有天子之責亦不可不豫</span><br/>
<span class='tline' id='l149' data-llen='3201:3224'>　教以治國之道而治國已然之迹莫如公劉治豳為</span><br/>
<span class='tline' id='l150' data-llen='3224:3247'>　最顯固於成王為易知而周家以農開國稼穡艱難</span><br/>
<span class='tline' id='l151' data-llen='3247:3273'><a onclick="displayPageImage('KR1c0032', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3273:3296'>　之務尤於成王為所當先知者故作是詩然是詩所</span><br/>
<span class='tline' id='l153' data-llen='3296:3319'>　陳雖為治國之事而所以格物致知誠意正心修身</span><br/>
<span class='tline' id='l154' data-llen='3319:3342'>　齊家之道隠然全具於其中蓋詩中所言天時地利</span><br/>
<span class='tline' id='l155' data-llen='3342:3365'>　民情國法者事物之理也至誠惻怚憂勤忠愛者身</span><br/>
<span class='tline' id='l156' data-llen='3365:3388'>　心之事也男女正位父父子子夫夫婦婦一家之道</span><br/>
<span class='tline' id='l157' data-llen='3388:3411'>　也衣食耕桑狩獵祭飲者一國之務也其言雖専陳</span><br/>
<span class='tline' id='l158' data-llen='3411:3434'>　其風化而其意實欲以進君徳故七月一詩上述先</span><br/>
<span class='tline' id='l159' data-llen='3434:3457'>　公風化之迹下寓世子教學之法外見王業基本之</span><br/>
<span class='tline' id='l160' data-llen='3457:3483'><a onclick="displayPageImage('KR1c0032', 'WYG', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3483:3507'>　𢎞内備聖學工夫之細詩以永言瞽以諷誦使人易</span><br/>
<span class='tline' id='l162' data-llen='3507:3530'>　於感發而樂於聽受此周公所以為善教善戒也七</span><br/>
<span class='tline' id='l163' data-llen='3530:3553'>　月九月一之日二之日天時也流火天象也觱發栗</span><br/>
<span class='tline' id='l164' data-llen='3553:3576'>　烈天氣也南畝地利也授衣于耜舉趾同饁民事也</span><br/>
<span class='tline' id='l165' data-llen='3576:3599'>　月用夏正日用周正官述田畯國制也無衣同我而</span><br/>
<span class='tline' id='l166' data-llen='3599:3622'>　下皆人情也何為以人情言風化以民俗見民俗以</span><br/>
<span class='tline' id='l167' data-llen='3622:3645'>　人情見也蓋人君理人之道本諸身者為化施諸事</span><br/>
<span class='tline' id='l168' data-llen='3645:3668'>　者為政行乎人者為風一人感之而為情衆人習之</span><br/>
<span class='tline' id='l169' data-llen='3668:3695'><a onclick="displayPageImage('KR1c0032', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3695:3718'>　而為俗故觀人情而後民俗可知觀民俗而後風化</span><br/>
<span class='tline' id='l171' data-llen='3718:3741'>　可驗七月一詩欲以民俗見風化以人情見民俗故</span><br/>
<span class='tline' id='l172' data-llen='3741:3764'>　每章推舉民事而必以人情終之七月流火三之日</span><br/>
<span class='tline' id='l173' data-llen='3764:3787'>　于耜先時而豫也授衣舉趾同饁及時而勤也豫而</span><br/>
<span class='tline' id='l174' data-llen='3787:3810'>　勤者民俗之厚也無衣卒歳見一已之情同我婦子</span><br/>
<span class='tline' id='l175' data-llen='3810:3833'>　見一家之情至喜見上下之情田畯之至惟有喜之</span><br/>
<span class='tline' id='l176' data-llen='3833:3856'>　而已民自用力不待督責也此章前段言衣之始後</span><br/>
<span class='tline' id='l177' data-llen='3856:3879'>　段言食之始首章有此體也首章總言後章至末章</span><br/>
<span class='tline' id='l178' data-llen='3879:3906'><a onclick="displayPageImage('KR1c0032', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3906:3924'>　分言以終此章之意惟長篇有此體也</span><br/>
<span class='tline' id='l180' data-llen='3924:3947'>　次章起語復用首章二句三章只用一句而前意備</span><br/>
<span class='tline' id='l181' data-llen='3947:3970'>　具詩多此體也春日天時也夏正二月之春也載陽</span><br/>
<span class='tline' id='l182' data-llen='3970:3993'>　遲遲天氣也或以遲遲為三月非也二月蠶已生故</span><br/>
<span class='tline' id='l183' data-llen='3993:4016'>　求桑採蘩皆當為二月倉庚桑蘩物理也執遵求采</span><br/>
<span class='tline' id='l184' data-llen='4016:4039'>　民事也女心傷悲見父母之親男女之别夫婦之義</span><br/>
<span class='tline' id='l185' data-llen='4039:4057'>　上下交相忠愛之情後章皆放此推之</span><br/>
<span class='tline' id='l186' data-llen='4057:4080'>　蠶月或以為三月今以前采蘩推之則條桑當為二</span><br/>
<span class='tline' id='l187' data-llen='4080:4107'><a onclick="displayPageImage('KR1c0032', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4107:4131'>　月萑葦鳴鶪豫也條伐勤也載績為裳勤而成矣𤣥</span><br/>
<span class='tline' id='l189' data-llen='4131:4139'>　黄總言蠶績</span><br/>
<span class='tline' id='l190' data-llen='4139:4162'>　自秀葽至隕蘀之時已憂不足以禦寒豫也于取纉</span><br/>
<span class='tline' id='l191' data-llen='4162:4185'>　獻勤也後章皆當放此推之竭作盡起衆往也分為</span><br/>
<span class='tline' id='l192' data-llen='4185:4203'>　裘獻豣為兩段變文也又見無已之愛</span><br/>
<span class='tline' id='l193' data-llen='4203:4226'>　斯螽莎雞蟋蟀同物而異名者隨天時以為氣候也</span><br/>
<span class='tline' id='l194' data-llen='4226:4249'>　舉蟋蟀於四句之中又八字一句者變文也十月而</span><br/>
<span class='tline' id='l195' data-llen='4249:4272'>　曰改歳周正也首章卒歳用夏正此改歳用周正吕</span><br/>
<span class='tline' id='l196' data-llen='4272:4299'><a onclick="displayPageImage('KR1c0032', 'WYG', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4299:4322'>　氏謂三正通于民俗尚矣周特舉而迭用之愚按唐</span><br/>
<span class='tline' id='l198' data-llen='4322:4345'>　虞有夏皆以寅為正朔而甘誓云怠棄三正以是責</span><br/>
<span class='tline' id='l199' data-llen='4345:4368'>　有扈則當時三正之用不特民俗矣商正建丑而月</span><br/>
<span class='tline' id='l200' data-llen='4368:4391'>　數仍寅則商亦兼用商正夏正也公劉國於夏商之</span><br/>
<span class='tline' id='l201' data-llen='4391:4414'>　間其所用當時之正朔雖不可知然以豳詩逆推之</span><br/>
<span class='tline' id='l202' data-llen='4414:4437'>　則其國民俗已用子紀候特未有時王用之耳至周</span><br/>
<span class='tline' id='l203' data-llen='4437:4460'>　有天下遂用之為一代之制然周官所紀正月者周</span><br/>
<span class='tline' id='l204' data-llen='4460:4483'>　正也正嵗者夏正也是周亦兼用三正也夫子作春</span><br/>
<span class='tline' id='l205' data-llen='4483:4510'><a onclick="displayPageImage('KR1c0032', 'WYG', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4510:4533'>　秋因魯史用周正而書之然當時魯晉史官多言夏</span><br/>
<span class='tline' id='l207' data-llen='4533:4556'>　正夫子未嘗見譏杞國猶存夏時夫子見取而詩三</span><br/>
<span class='tline' id='l208' data-llen='4556:4579'>　百篇周詩皆用夏正夫子亦未嘗見刪也吕氏所謂</span><br/>
<span class='tline' id='l209' data-llen='4579:4602'>　周特舉而迭用於此尤為可證夫三正通行逺稽唐</span><br/>
<span class='tline' id='l210' data-llen='4602:4625'>　虞近考夏商猶皆用之况周監二代者乎周有天下</span><br/>
<span class='tline' id='l211' data-llen='4625:4648'>　頒厯授時雖尊一代之正朔然周官法度王朝典禮</span><br/>
<span class='tline' id='l212' data-llen='4648:4671'>　猶兼三正况諸侯乎又况豳當夏商之時處逺僻之</span><br/>
<span class='tline' id='l213' data-llen='4671:4694'>　地用子紀候夫何疑乎又况七月之詩兼用三正而</span><br/>
<span class='tline' id='l214' data-llen='4694:4721'><a onclick="displayPageImage('KR1c0032', 'WYG', '008-12b' );" name="008-12b" class="pb">[008-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4721:4744'>　陳之天子播之聲詩則當時後世有不然乎是則迭</span><br/>
<span class='tline' id='l216' data-llen='4744:4767'>　用三正不特豳也且不獨周矣且三代更王必新制</span><br/>
<span class='tline' id='l217' data-llen='4767:4790'>　度正朔雖重而三正不棄其立法甚寛也觀於周禮</span><br/>
<span class='tline' id='l218' data-llen='4790:4813'>　與詩皆可見自夫子作春秋書王正説者推明大一</span><br/>
<span class='tline' id='l219' data-llen='4813:4836'>　統之義而後正朔至重而立法甚嚴夫正朔之法固</span><br/>
<span class='tline' id='l220' data-llen='4836:4859'>　重且嚴矣然乃以夫子所書一代之制例視三代之</span><br/>
<span class='tline' id='l221' data-llen='4859:4882'>　法是知春秋於既作之後而未究春秋未作之前愚</span><br/>
<span class='tline' id='l222' data-llen='4882:4894'>　未見其説之可以盡也</span><br/>
<span class='tline' id='l223' data-llen='4894:4921'><a onclick="displayPageImage('KR1c0032', 'WYG', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4921:4944'>　春酒之春夏正建寅之春也篇中言春者三載陽遲</span><br/>
<span class='tline' id='l225' data-llen='4944:4967'>　遲皆為二月之春則春酒為夏正之春可知謂之春</span><br/>
<span class='tline' id='l226' data-llen='4967:4990'>　酒者至春而成也以介眉壽豐於老者之情食我農</span><br/>
<span class='tline' id='l227' data-llen='4990:5011'>　夫儉於少者之情隨時用物而有節可互見焉</span><br/>
<span class='tline' id='l228' data-llen='5011:5034'>　築納既同治田之終事入執宫功治室之始事未及</span><br/>
<span class='tline' id='l229' data-llen='5034:5057'>　乗屋之終又思播榖之始所謂始終農事者如此此</span><br/>
<span class='tline' id='l230' data-llen='5057:5080'>　篇皆見農事憂勤艱難而此章尤見其極耳見始終</span><br/>
<span class='tline' id='l231' data-llen='5080:5103'>　之意吕氏之説盡之納稼無麥此統言農事之終故</span><br/>
<span class='tline' id='l232' data-llen='5103:5130'><a onclick="displayPageImage('KR1c0032', 'WYG', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5130:5145'>　并以麥言二我二爾自警戒也</span><br/>
<span class='tline' id='l234' data-llen='5145:5168'>　沖沖非貌非聲而曰意見人情也當涸隂沍寒之時</span><br/>
<span class='tline' id='l235' data-llen='5168:5191'>　而鑿氷之人有沖沖之意則納冰開冰之競勸可知</span><br/>
<span class='tline' id='l236' data-llen='5191:5214'>　預戒於九月速畢於十月曰以下皆民自相謂之詞</span><br/>
<span class='tline' id='l237' data-llen='5214:5237'>　觀二彼字可見勸役見民之忠稱壽見民之愛而有</span><br/>
<span class='tline' id='l238' data-llen='5237:5260'>　甚意秀葽章終首章前段以夏正周正言鑿冰章終</span><br/>
<span class='tline' id='l239' data-llen='5260:5283'>　首章後段以周正夏正言皆與首章相應末萬壽結</span><br/>
<span class='tline' id='l240' data-llen='5283:5288'>　詞也</span><br/>
<span class='tline' id='l241' data-llen='5288:5315'><a onclick="displayPageImage('KR1c0032', 'WYG', '008-14a' );" name="008-14a" class="pb">[008-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5315:5338'>　籥鼓見豳樂之器擊吹見豳樂之聲逆暑迎寒祈年</span><br/>
<span class='tline' id='l243' data-llen='5338:5361'>　國蜡見豳詩之用周公作此本以戒成王而又用之</span><br/>
<span class='tline' id='l244' data-llen='5361:5384'>　於祭祀皆周公制作時所定也當此之詩謂之豳未</span><br/>
<span class='tline' id='l245' data-llen='5384:5407'>　有諸國之變風而列於二南之後正雅之前者體同</span><br/>
<span class='tline' id='l246' data-llen='5407:5430'>　國風而用同雅頌故也其體則大師辨之其用則籥</span><br/>
<span class='tline' id='l247' data-llen='5430:5453'>　師掌之瞽矇誦之其重如此豈變風諸詩徒存肄而</span><br/>
<span class='tline' id='l248' data-llen='5453:5476'>　備觀省者所可同哉此豳詩之用最為可據者若作</span><br/>
<span class='tline' id='l249' data-llen='5476:5498'>　者之意則所言至近而所包甚廣非聖人不能也</span><br/>
<span class='tline' id='l250' data-llen='5498:5525'><a onclick="displayPageImage('KR1c0032', 'WYG', '008-14b' );" name="008-14b" class="pb">[008-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5525:5548'>鴟鴞鴟鴞既取我子無毁我室恩斯勤斯鬻子之閔斯</span><br/>
<span class='tline' id='l252' data-llen='5548:5571'>　迨天之未隂兩徹彼桑土綢繆牖户今女下民或敢</span><br/>
<span class='tline' id='l253' data-llen='5571:5594'>侮予　予手拮据予所捋荼予所蓄租予口卒瘏曰予</span><br/>
<span class='tline' id='l254' data-llen='5594:5617'>未有室家　予羽譙譙予尾翛翛予室翹翹風雨所溧</span><br/>
<span class='tline' id='l255' data-llen='5617:5625'>搖予維音嘵嘵</span><br/>
<span class='tline' id='l256' data-llen='5625:5648'>　詩有全篇興有全篇比此篇只為鳥言呼告鴟鴞之</span><br/>
<span class='tline' id='l257' data-llen='5648:5671'>　詞全不説出所事故曰全篇比與螽斯伐柯同鴟鴞</span><br/>
<span class='tline' id='l258' data-llen='5671:5694'>　比武庚子比管蔡室比王室恩勤鬻閔比情愛篤厚</span><br/>
<span class='tline' id='l259' data-llen='5694:5721'><a onclick="displayPageImage('KR1c0032', 'WYG', '008-15a' );" name="008-15a" class="pb">[008-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5721:5744'>　次章比已預備患難三章比已勤勞皆前日事末章</span><br/>
<span class='tline' id='l261' data-llen='5744:5767'>　予室翹翹以比今日事維音以比作詩此篇見周公</span><br/>
<span class='tline' id='l262' data-llen='5767:5790'>　之心忠於王室用力極勤成王天資極髙受教日久</span><br/>
<span class='tline' id='l263' data-llen='5790:5813'>　服除難平而學問益進故一見公詩即知公意雖公</span><br/>
<span class='tline' id='l264' data-llen='5813:5836'>　未即歸輔已而亦不敢誚公又適當雷風之變啟金</span><br/>
<span class='tline' id='l265' data-llen='5836:5859'>　縢之書遂感泣謂周公嘗以身代武王之病則小子</span><br/>
<span class='tline' id='l266' data-llen='5859:5882'>　親往迎之以歸禮亦宜也遂出郊而迎周公焉説見</span><br/>
<span class='tline' id='l267' data-llen='5882:5905'>　後　鄭箋引書以辟為避居于東蔡氏釋書取之蔡</span><br/>
<span class='tline' id='l268' data-llen='5905:5932'><a onclick="displayPageImage('KR1c0032', 'WYG', '008-15b' );" name="008-15b" class="pb">[008-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5932:5955'>　氏説經朱子訂定今朱子詩傳乃不取鄭箋而從書</span><br/>
<span class='tline' id='l270' data-llen='5955:5978'>　孔註以辟為誅辟説不同皆朱子所取然語録尤以</span><br/>
<span class='tline' id='l271' data-llen='5978:6001'>　誅辟為長則讀詩者當從詩傳可也　此篇各章前</span><br/>
<span class='tline' id='l272' data-llen='6001:6024'>　後上下句長短不齊第三章五予而一加曰字末五</span><br/>
<span class='tline' id='l273' data-llen='6024:6047'>　句四予變文法也或兩句易韻或一句無韻或句句</span><br/>
<span class='tline' id='l274' data-llen='6047:6056'>　有韻用韻法也</span><br/>
<span class='tline' id='l275' data-llen='6056:6079'>我徂東山慆慆不歸我來自東零雨其濛我東曰歸我</span><br/>
<span class='tline' id='l276' data-llen='6079:6102'>心西悲制彼裳衣勿士行枚蜎蜎者蠋烝在桑野敦彼</span><br/>
<span class='tline' id='l277' data-llen='6102:6129'><a onclick="displayPageImage('KR1c0032', 'WYG', '008-16a' );" name="008-16a" class="pb">[008-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6129:6152'>獨宿亦在車下　我徂東山慆慆不歸我來自東零雨</span><br/>
<span class='tline' id='l279' data-llen='6152:6175'>其濛果臝之實亦施于宇伊威在室蠨蛸在戸町畽鹿</span><br/>
<span class='tline' id='l280' data-llen='6175:6198'>場熠燿宵行不可畏也伊可懷也　我徂東山慆慆不</span><br/>
<span class='tline' id='l281' data-llen='6198:6221'>歸我來自東零雨其濛鸛鳴于垤婦嘆于室洒埽穹窒</span><br/>
<span class='tline' id='l282' data-llen='6221:6243'>我征聿至有敦瓜苦烝在栗薪自我不見于今三年</span><br/>
<span class='tline' id='l283' data-llen='6243:6266'>我徂東山慆慆不歸我來自東零雨其濛倉庚于飛熠</span><br/>
<span class='tline' id='l284' data-llen='6266:6289'>燿其羽之子于歸皇駁其馬親結其縭九十其儀其新</span><br/>
<span class='tline' id='l285' data-llen='6289:6298'>孔嘉其舊如之何</span><br/>
<span class='tline' id='l286' data-llen='6298:6325'><a onclick="displayPageImage('KR1c0032', 'WYG', '008-16b' );" name="008-16b" class="pb">[008-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6325:6348'>　章首四句每章重言有與下文意相關涉者有似相</span><br/>
<span class='tline' id='l288' data-llen='6348:6371'>　關涉者有全不相關涉者盖後章用前章首句以起</span><br/>
<span class='tline' id='l289' data-llen='6371:6394'>　辭如七月伐木之類詩有此體也但有用一句或二</span><br/>
<span class='tline' id='l290' data-llen='6394:6417'>　句者此則用四句又是一體也　前二章言始往久</span><br/>
<span class='tline' id='l291' data-llen='6417:6440'>　外將歸在塗未至之事故有悲傷之情後二章言既</span><br/>
<span class='tline' id='l292' data-llen='6440:6463'>　至之事故極喜樂之意行役雖有始往久外將歸在</span><br/>
<span class='tline' id='l293' data-llen='6463:6486'>　途未至已至六者然人情大端不過憂喜二者而已</span><br/>
<span class='tline' id='l294' data-llen='6486:6509'>　今東山之詩深體其情曲盡其意而備述其事真如</span><br/>
<span class='tline' id='l295' data-llen='6509:6536'><a onclick="displayPageImage('KR1c0032', 'WYG', '008-17a' );" name="008-17a" class="pb">[008-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6536:6559'>　身厯而親見之者所以能感人心也末章所謂舊即</span><br/>
<span class='tline' id='l297' data-llen='6559:6582'>　上章有室家者也東山勞還詠新昏而以倉庚興出</span><br/>
<span class='tline' id='l298' data-llen='6582:6605'>　車勞還詠執訊獲醜而以春日卉木為賦皆極形容</span><br/>
<span class='tline' id='l299' data-llen='6605:6619'>　不歸無韻合下章重韻為韻</span><br/>
<span class='tline' id='l300' data-llen='6619:6642'>既破我斧又缺我斨周公東征四國是皇哀我人斯亦</span><br/>
<span class='tline' id='l301' data-llen='6642:6665'>孔之將　既破我斧又缺我錡周公東征四國是吪哀</span><br/>
<span class='tline' id='l302' data-llen='6665:6688'>我人斯亦孔之嘉　既破我斧又缺我銶周公東征四</span><br/>
<span class='tline' id='l303' data-llen='6688:6701'>國是遒哀我人斯亦孔之休</span><br/>
<span class='tline' id='l304' data-llen='6701:6728'><a onclick="displayPageImage('KR1c0032', 'WYG', '008-17b' );" name="008-17b" class="pb">[008-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6728:6751'>　此篇一見周公之心二見軍士皆知周公之心三見</span><br/>
<span class='tline' id='l306' data-llen='6751:6774'>　周公之心明白正大軍士知而信之皆能以周公之</span><br/>
<span class='tline' id='l307' data-llen='6774:6797'>　心為心其所以能心周公之心者以能知大義云爾</span><br/>
<span class='tline' id='l308' data-llen='6797:6820'>　知大義則知周公之為此舉所以為四方也所以哀</span><br/>
<span class='tline' id='l309' data-llen='6820:6843'>　我民也我雖破斧缺斨乃義之所當然也故不惟無</span><br/>
<span class='tline' id='l310' data-llen='6843:6866'>　怨且樂為之死以是答公之勞已非真知義乎然非</span><br/>
<span class='tline' id='l311' data-llen='6866:6889'>　公之心有以感其心不能也　此篇三章一意惟變</span><br/>
<span class='tline' id='l312' data-llen='6889:6912'>　文叶韻耳語再三而意深逺此下數篇舊説從序極</span><br/>
<span class='tline' id='l313' data-llen='6912:6939'><a onclick="displayPageImage('KR1c0032', 'WYG', '008-18a' );" name="008-18a" class="pb">[008-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6939:6960'>　辭費集傳平易明白真可以見天地聖人之情</span><br/>
<span class='tline' id='l315' data-llen='6960:6983'>伐柯如何匪斧不克取妻如何匪媒不得　伐柯伐柯</span><br/>
<span class='tline' id='l316' data-llen='6983:6997'>其則不逺我遘之子籩豆有踐</span><br/>
<span class='tline' id='l317' data-llen='6997:7020'>　用二事正説覆説以比一事而一事之二意備見又</span><br/>
<span class='tline' id='l318' data-llen='7020:7043'>　是比之一體非傳則此意不明蓋舊説以之子指周</span><br/>
<span class='tline' id='l319' data-llen='7043:7066'>　公與九罭同故其説牽强今以之子指妻為比比體</span><br/>
<span class='tline' id='l320' data-llen='7066:7089'>　既定而詩意涣然矣或疑同牢之禮無籩豆此以詞</span><br/>
<span class='tline' id='l321' data-llen='7089:7095'>　害意也</span><br/>
<span class='tline' id='l322' data-llen='7095:7122'><a onclick="displayPageImage('KR1c0032', 'WYG', '008-18b' );" name="008-18b" class="pb">[008-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7122:7145'>九罭之魚鱒魴我覯之子袞衣繡裳　鴻飛遵渚公歸</span><br/>
<span class='tline' id='l324' data-llen='7145:7168'>無所於女信處　鴻飛遵陸公歸不復於女信宿　是</span><br/>
<span class='tline' id='l325' data-llen='7168:7187'>以有袞衣兮無以我公歸兮無使我心悲兮</span><br/>
<span class='tline' id='l326' data-llen='7187:7210'>　前一章言周公在東二章言公將歸専為將歸而發</span><br/>
<span class='tline' id='l327' data-llen='7210:7233'>　故再言之在東託興於罭魚將歸則託興於渚鴻興</span><br/>
<span class='tline' id='l328' data-llen='7233:7256'>　有隱然相涉者此類可見袞衣承首章公歸承次兩</span><br/>
<span class='tline' id='l329' data-llen='7256:7279'>　章而終以一句乃詩之本意也蓋伐柯九罭二詩為</span><br/>
<span class='tline' id='l330' data-llen='7279:7302'>　周公在東之始終始見東人得見公而喜終見東人</span><br/>
<span class='tline' id='l331' data-llen='7302:7329'><a onclick="displayPageImage('KR1c0032', 'WYG', '008-19a' );" name="008-19a" class="pb">[008-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7329:7352'>　聞公將歸而悲東人之悲喜如此自非深知公之心</span><br/>
<span class='tline' id='l333' data-llen='7352:7375'>　敬公之德感公之恩而重公之望何能如是哉夫東</span><br/>
<span class='tline' id='l334' data-llen='7375:7398'>　人非不知公之歸相成王將大惠天下東人亦與受</span><br/>
<span class='tline' id='l335' data-llen='7398:7421'>　其賜而敬愛眷戀之私情自有不能已者然則此詩</span><br/>
<span class='tline' id='l336' data-llen='7421:7437'>　之作豈非周公東方之甘棠也哉</span><br/>
<span class='tline' id='l337' data-llen='7437:7460'>狼跋其胡載疐其尾公孫碩膚赤舄几几　狼疐其尾</span><br/>
<span class='tline' id='l338' data-llen='7460:7474'>載跋其胡公孫碩膚德音不瑕</span><br/>
<span class='tline' id='l339' data-llen='7474:7497'>　愚嘗於成王疑周公之事不能無疑嘗考其説而未</span><br/>
<span class='tline' id='l340' data-llen='7497:7524'><a onclick="displayPageImage('KR1c0032', 'WYG', '008-19b' );" name="008-19b" class="pb">[008-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7524:7547'>　知所自竊以為三代之事可據而信者惟經與傳耳</span><br/>
<span class='tline' id='l342' data-llen='7547:7570'>　今詩豳風書金縢皆無此説孔子孟子亦無此言他</span><br/>
<span class='tline' id='l343' data-llen='7570:7593'>　有是説果可信乎詩載破斧將士之詩將士不獨東</span><br/>
<span class='tline' id='l344' data-llen='7593:7616'>　人也狼跋詩人之詩詩人未見必為東方之人或者</span><br/>
<span class='tline' id='l345' data-llen='7616:7639'>　為西土之人為天下之士未可知也夫周公忠誠之</span><br/>
<span class='tline' id='l346' data-llen='7639:7662'>　心從征之將士知之㑹伐之諸侯知之東方西土之</span><br/>
<span class='tline' id='l347' data-llen='7662:7685'>　人天下之士皆知之何成王親炙周公日見周公受</span><br/>
<span class='tline' id='l348' data-llen='7685:7708'>　教周公乃獨不知公心而有疑於公耶金縢書周公</span><br/>
<span class='tline' id='l349' data-llen='7708:7735'><a onclick="displayPageImage('KR1c0032', 'WYG', '008-20a' );" name="008-20a" class="pb">[008-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7735:7758'>　致辟之事止書二叔之流言畧無成王疑公之意惟</span><br/>
<span class='tline' id='l351' data-llen='7758:7781'>　下文書誚公書問諸史有若疑者書王執書以泣有</span><br/>
<span class='tline' id='l352' data-llen='7781:7804'>　若渙然疑釋者數語不明遂啟傅㑹後儒又不順考</span><br/>
<span class='tline' id='l353' data-llen='7804:7827'>　經文深究其㫖乃輕信不經之言誤解金縢之書遂</span><br/>
<span class='tline' id='l354' data-llen='7827:7850'>　使周公之心不白於後世成王之徳終累於千載豈</span><br/>
<span class='tline' id='l355' data-llen='7850:7873'>　不惜哉故愚於金縢嘗備論之亦復存其略於此以</span><br/>
<span class='tline' id='l356' data-llen='7873:7883'>　待博雅者去取之</span><br/>
<span class='tline' id='l357' data-llen='7883:7906'>　竊謂疑字當作野字蓋咏周公不兼見疑之意只言</span><br/>
<span class='tline' id='l358' data-llen='7906:7933'><a onclick="displayPageImage('KR1c0032', 'WYG', '008-20b' );" name="008-20b" class="pb">[008-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7933:7956'>　讒邪之口可見程子之言亦専論周公徳無愧於先</span><br/>
<span class='tline' id='l360' data-llen='7956:7979'>　王行無顧慮而致其誅辟也自譲大美非周公有此</span><br/>
<span class='tline' id='l361' data-llen='7979:8002'>　意有此事詩人特發此論以尊美周公故曰立言又</span><br/>
<span class='tline' id='l362' data-llen='8002:8012'>　詩之一體可法也</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0032', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　詩纘緖卷十一　　　　　元　劉玉汝　撰</span><br/>
<span class='tline' id='l10' data-llen='210:215'>小雅三</span><br/>
<span class='tline' id='l11' data-llen='215:238'>悠悠昊天曰父母且無罪無辜亂如此憮昊天已威予</span><br/>
<span class='tline' id='l12' data-llen='238:261'>慎無罪昊天泰憮予慎無辜　亂之初生僭始既涵亂</span><br/>
<span class='tline' id='l13' data-llen='261:284'>之又生君子信讒君子如怒亂庻遄沮君子如祉亂庶</span><br/>
<span class='tline' id='l14' data-llen='284:307'>遄已　君子屢盟亂是用長君子信盜亂是用暴盜言</span><br/>
<span class='tline' id='l15' data-llen='307:330'>孔甘亂是用餤匪其止共維王之卭　奕奕寢廟君子</span><br/>
<span class='tline' id='l16' data-llen='330:356'><a onclick="displayPageImage('KR1c0032', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='356:379'>作之秩秩大猷聖人莫之他人有心予忖度之躍躍毚</span><br/>
<span class='tline' id='l18' data-llen='379:403'>兔遇犬獲之　荏染柔木君子樹之往來行言心焉數</span><br/>
<span class='tline' id='l19' data-llen='403:426'>之蛇蛇碩言出自口矣巧言如簧顔之厚矣　彼何人</span><br/>
<span class='tline' id='l20' data-llen='426:449'>斯居河之麋無拳無勇職為亂階既微且尰爾勇伊何</span><br/>
<span class='tline' id='l21' data-llen='449:460'>為猶将多爾居徒幾何</span><br/>
<span class='tline' id='l22' data-llen='460:483'>　此人遭亂世之讒首章反覆言亂大甚而已無罪次</span><br/>
<span class='tline' id='l23' data-llen='483:506'>　章乃言亂本於讒讒本於王之信王之於讒始則容</span><br/>
<span class='tline' id='l24' data-llen='506:529'>　之繼而信之終而甘之是以亂生而又生暴而益進</span><br/>
<span class='tline' id='l25' data-llen='529:555'><a onclick="displayPageImage('KR1c0032', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='555:578'>　皆由王徒謂其能盡職而不知其為已病也皆以亂</span><br/>
<span class='tline' id='l27' data-llen='578:601'>　字發端繼以七亂字承接語極痛切末復以一亂字</span><br/>
<span class='tline' id='l28' data-llen='601:624'>　終之則斯人之厭亂甚矣又詩以一字貫串亦是一</span><br/>
<span class='tline' id='l29' data-llen='624:628'>　體</span><br/>
<span class='tline' id='l30' data-llen='628:651'>　上章言已能燭讒人之心此章言已能辨讒人之言</span><br/>
<span class='tline' id='l31' data-llen='651:674'>　并能察讒人之顔貌然識心為上故首章以二興一</span><br/>
<span class='tline' id='l32' data-llen='674:697'>　比明之言與顔色在外者也故此以竝言其意以為</span><br/>
<span class='tline' id='l33' data-llen='697:720'>　已且不可欺王而欲辨之又何難之有哉出自口而</span><br/>
<span class='tline' id='l34' data-llen='720:746'><a onclick="displayPageImage('KR1c0032', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='746:762'>　如簧顔厚即觀其色赧赧然之意</span><br/>
<span class='tline' id='l36' data-llen='762:785'>　末則直斥為何人并以其居處質性形貌疾病徒黨</span><br/>
<span class='tline' id='l37' data-llen='785:808'>　而盡發揚之意以為不待識辯而即可知其為某某</span><br/>
<span class='tline' id='l38' data-llen='808:820'>　雖鋤而去之亦無難矣</span><br/>
<span class='tline' id='l39' data-llen='820:843'>彼何人斯其心孔艱胡逝我梁不入我門伊誰云從維</span><br/>
<span class='tline' id='l40' data-llen='843:866'>暴之云　二人從行誰為此禍胡逝我梁不入唁我始</span><br/>
<span class='tline' id='l41' data-llen='866:889'>者不如今云不我可　彼何人斯胡逝我陳我聞其聲</span><br/>
<span class='tline' id='l42' data-llen='889:912'>不見其身不愧于人不畏于天　彼何人斯其為飄風</span><br/>
<span class='tline' id='l43' data-llen='912:938'><a onclick="displayPageImage('KR1c0032', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='938:961'>胡不自北胡不自南胡逝我梁祗攪我心　爾之安行</span><br/>
<span class='tline' id='l45' data-llen='961:983'>亦不遑舍爾之亟行遑脂爾車壹者之來云何其盱</span><br/>
<span class='tline' id='l46' data-llen='983:1006'>爾還而入我心易也還而不入否難知也壹者之來俾</span><br/>
<span class='tline' id='l47' data-llen='1006:1029'>我祗也　伯氏吹壎仲氏吹篪及爾如貫諒不我知出</span><br/>
<span class='tline' id='l48' data-llen='1029:1052'>此三物以詛爾斯　為鬼為蜮則不可得有靦面目視</span><br/>
<span class='tline' id='l49' data-llen='1052:1065'>人罔極作此好歌以極反側</span><br/>
<span class='tline' id='l50' data-llen='1065:1088'>　蘇公為暴公所譛既受其禍而不欲遽與之絶故不</span><br/>
<span class='tline' id='l51' data-llen='1088:1111'>　言其譛而猶望其來彼既先絶然後絶之而作此詩</span><br/>
<span class='tline' id='l52' data-llen='1111:1137'><a onclick="displayPageImage('KR1c0032', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1137:1160'>　首言其心孔艱一語已盡下追述始受禍時居家而</span><br/>
<span class='tline' id='l54' data-llen='1160:1183'>　不知禍之所自乃有二人過門不入問之則所從為</span><br/>
<span class='tline' id='l55' data-llen='1183:1206'>　暴公二云字皆疑詞然二人始未嘗言我之不是者</span><br/>
<span class='tline' id='l56' data-llen='1206:1229'>　今何故而然歟甚而至陳可入而不入其心以為人</span><br/>
<span class='tline' id='l57' data-llen='1229:1252'>　可欺而不知天之不可欺此其故又何也且其往來</span><br/>
<span class='tline' id='l58' data-llen='1252:1275'>　飄忽既不我値今又逝梁不入皆莫知其故則徒攪</span><br/>
<span class='tline' id='l59' data-llen='1275:1298'>　亂我之心而已三何二誰六胡字皆為疑辭蓋明知</span><br/>
<span class='tline' id='l60' data-llen='1298:1321'>　其譛而不言屢致其疑而不決以見此時未嘗絶之</span><br/>
<span class='tline' id='l61' data-llen='1321:1347'><a onclick="displayPageImage('KR1c0032', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1347:1370'>　猶望其來又為後絶之之張本其詞可謂婉也已胡</span><br/>
<span class='tline' id='l63' data-llen='1370:1393'>　不自北者言自北來則相値而不自北何也自南亦</span><br/>
<span class='tline' id='l64' data-llen='1393:1416'>　此意皆其詭秘之迹也前言逝梁逝陳飄風往來非</span><br/>
<span class='tline' id='l65' data-llen='1416:1439'>　一日矣非一度矣其行又不亟也何不一來而何使</span><br/>
<span class='tline' id='l66' data-llen='1439:1462'>　我望之切乎其行既不亟而還又不入雖其情不可</span><br/>
<span class='tline' id='l67' data-llen='1462:1485'>　知然但得一來則亦足慰我之望而安我之心矣二</span><br/>
<span class='tline' id='l68' data-llen='1485:1508'>　章皆有望其來之意壎篪言平日爾我相與如一相</span><br/>
<span class='tline' id='l69' data-llen='1508:1532'>　知甚熟今始不入唁終不一來乃若誠不相知者是子</span><br/>
<span class='tline' id='l70' data-llen='1532:1558'><a onclick="displayPageImage('KR1c0032', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1558:1581'>　絶長者乎長者絶子乎若曰誠不我知則當出三物</span><br/>
<span class='tline' id='l72' data-llen='1581:1604'>　而盟之見汝之不我知者非諒也不我知兼前不入</span><br/>
<span class='tline' id='l73' data-llen='1604:1627'>　不來而言末言汝以壎篪為鬼蜮是子先絶我矣爾</span><br/>
<span class='tline' id='l74' data-llen='1627:1650'>　之為是其心必謂我之不知也然鬼蜮則不可得見</span><br/>
<span class='tline' id='l75' data-llen='1650:1673'>　爾亦人也豈其情終不可測哉是以作此詩以極爾</span><br/>
<span class='tline' id='l76' data-llen='1673:1696'>　之反側本欲絶之而止言極其反側盖雖絶而猶望</span><br/>
<span class='tline' id='l77' data-llen='1696:1719'>　其改忠厚之情也王氏云既絶之矣愚欲易以未遽</span><br/>
<span class='tline' id='l78' data-llen='1719:1724'>　絶之</span><br/>
<span class='tline' id='l79' data-llen='1724:1750'><a onclick="displayPageImage('KR1c0032', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1750:1773'>萋兮斐兮成是貝錦彼譛人者亦已大甚　哆兮侈兮</span><br/>
<span class='tline' id='l81' data-llen='1773:1796'>成是南箕彼譛人者誰適與謀　緝緝翩翩謀欲譛人</span><br/>
<span class='tline' id='l82' data-llen='1796:1819'>慎爾言也謂爾不信　捷捷幡幡謀欲譛言豈不爾受</span><br/>
<span class='tline' id='l83' data-llen='1819:1842'>既其女遷　驕人好好勞人草草蒼天蒼天視彼驕人</span><br/>
<span class='tline' id='l84' data-llen='1842:1865'>矜此勞人　彼譛人者誰適與謀取彼譛人投畀豺虎</span><br/>
<span class='tline' id='l85' data-llen='1865:1888'>豺虎不食投畀有北有北不受投畀有昊　楊園之道</span><br/>
<span class='tline' id='l86' data-llen='1888:1910'>猗于畝丘寺人孟子作為此詩凡百君子敬而聽之</span><br/>
<span class='tline' id='l87' data-llen='1910:1934'>　貝錦比讒人之言善文致故太甚以心言南箕比讒人</span><br/>
<span class='tline' id='l88' data-llen='1934:1960'><a onclick="displayPageImage('KR1c0032', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1960:1983'>　之口善簸揚故與謀以言言慎爾指讒者謂爾指聽</span><br/>
<span class='tline' id='l90' data-llen='1983:2006'>　讒者當慎若聽者悟則不爾信矣受指聽者遷指讒</span><br/>
<span class='tline' id='l91' data-llen='2006:2029'>　者謂譛之禍必反中于爾之身忠告而使之自止也</span><br/>
<span class='tline' id='l92' data-llen='2029:2052'>　呼天而告之者以天能福善禍淫也天言視者讒人</span><br/>
<span class='tline' id='l93' data-llen='2052:2075'>　之惡非言能盡使天自視之也不食不受見物所共</span><br/>
<span class='tline' id='l94' data-llen='2075:2098'>　惡而亦讒人當誅之大證也誅讒不歸之王而歸之</span><br/>
<span class='tline' id='l95' data-llen='2098:2110'>　天聽讒者所當自省矣</span><br/>
<span class='tline' id='l96' data-llen='2110:2133'>習習谷風維風及雨将恐将懼維予與女将安将樂女</span><br/>
<span class='tline' id='l97' data-llen='2133:2159'><a onclick="displayPageImage('KR1c0032', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2159:2182'>轉棄予　習習谷風維風及頽将恐将懼寘予于懷将</span><br/>
<span class='tline' id='l99' data-llen='2182:2205'>安将樂棄予如遺　習習谷風維山崔嵬無草不死無</span><br/>
<span class='tline' id='l100' data-llen='2205:2218'>木不萎忘我大徳思我小怨</span><br/>
<span class='tline' id='l101' data-llen='2218:2241'>　維予與汝詩人有所指正其相怨之友非泛論天下</span><br/>
<span class='tline' id='l102' data-llen='2241:2264'>　之友道也此詩當觀四将字将恐将懼而相與政欲</span><br/>
<span class='tline' id='l103' data-llen='2264:2287'>　以濟此恐懼也若當恐懼時始相與則或有所不能</span><br/>
<span class='tline' id='l104' data-llen='2287:2310'>　濟矣故自将恐懼之時至今将安樂之際其所以與</span><br/>
<span class='tline' id='l105' data-llen='2310:2333'>　汝者非一日矣然将安将樂之時未至安樂也汝即</span><br/>
<span class='tline' id='l106' data-llen='2333:2359'><a onclick="displayPageImage('KR1c0032', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2359:2382'>　見棄是我與汝始終患難而汝與我未嘗共一日之</span><br/>
<span class='tline' id='l108' data-llen='2382:2405'>　安樂也此友道所以薄也且當恐懼之時又有大徳</span><br/>
<span class='tline' id='l109' data-llen='2405:2428'>　於汝也雖於其間豈無毫髪之未能曲盡者乃所以</span><br/>
<span class='tline' id='l110' data-llen='2428:2451'>　成吾之大徳也汝不思此而一旦忘之反以毫髪未</span><br/>
<span class='tline' id='l111' data-llen='2451:2474'>　盡者為怨夫棄予如遺吾不問也忘我大徳吾非望</span><br/>
<span class='tline' id='l112' data-llen='2474:2497'>　報也而乃思其小者而見怨則将以怨報徳耶此人</span><br/>
<span class='tline' id='l113' data-llen='2497:2520'>　之友道又不止于薄而且可絶矣以是而觀國人之</span><br/>
<span class='tline' id='l114' data-llen='2520:2531'>　俗時君之政可知矣</span><br/>
<span class='tline' id='l115' data-llen='2531:2557'><a onclick="displayPageImage('KR1c0032', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2557:2580'>蓼蓼者莪匪莪伊蒿哀哀父母生我劬勞　蓼蓼者莪</span><br/>
<span class='tline' id='l117' data-llen='2580:2603'>匪莪伊蔚哀哀父母生我勞瘁　缾之罄矣維罍之恥</span><br/>
<span class='tline' id='l118' data-llen='2603:2626'>鮮民之生不如死之久矣無父何怙無母何恃出則銜</span><br/>
<span class='tline' id='l119' data-llen='2626:2649'>恤入則靡至　父兮生我母兮鞠我拊我畜我長我育</span><br/>
<span class='tline' id='l120' data-llen='2649:2672'>我顧我復我出入腹我欲報之徳昊天罔極南山烈烈</span><br/>
<span class='tline' id='l121' data-llen='2672:2695'>飄風發發民莫不穀我獨何害　南山律律飄風弗弗</span><br/>
<span class='tline' id='l122' data-llen='2695:2705'>民莫不穀我獨不卒</span><br/>
<span class='tline' id='l123' data-llen='2705:2728'>　匪莪伊蒿即見痛恨哀哀痛父母之死劬勞念父母</span><br/>
<span class='tline' id='l124' data-llen='2728:2754'><a onclick="displayPageImage('KR1c0032', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2754:2777'>　之存勞瘁念父母存時生我之勞以哀痛之情念劬</span><br/>
<span class='tline' id='l126' data-llen='2777:2800'>　勞之恩如之何而不重自哀傷乎故哀哀二字見創</span><br/>
<span class='tline' id='l127' data-llen='2800:2823'>　鉅痛深而無所措劬勞二字見恩深徳厚而尤可思</span><br/>
<span class='tline' id='l128' data-llen='2823:2846'>　詞簡而情切理至而哀誠故後章申言再述而不能</span><br/>
<span class='tline' id='l129' data-llen='2846:2851'>　已焉</span><br/>
<span class='tline' id='l130' data-llen='2851:2874'>　三章言父母既殁已無怙恃生不如死其哀痛迫切</span><br/>
<span class='tline' id='l131' data-llen='2874:2897'>　之情如此即前哀哀父母之意傳從毛傳謂缾小罍</span><br/>
<span class='tline' id='l132' data-llen='2897:2920'>　大皆酒器而缾資于罍愚按此詩言父母不得其所</span><br/>
<span class='tline' id='l133' data-llen='2920:2946'><a onclick="displayPageImage('KR1c0032', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2946:2969'>　乃子之責是以缾比父母而反小罍比子而反大其</span><br/>
<span class='tline' id='l135' data-llen='2969:2992'>　小大不相應又若父母反資于子何怙何恃之意亦</span><br/>
<span class='tline' id='l136' data-llen='2992:3015'>　不相應竊謂缾為酒器後世始然古者以缾為汲水</span><br/>
<span class='tline' id='l137' data-llen='3015:3038'>　器易井卦羸其缾是也罍固酒器亦承水器罍洗是</span><br/>
<span class='tline' id='l138' data-llen='3038:3061'>　也缾罍皆有大小以缾汲水注于罍則罍資于缾而</span><br/>
<span class='tline' id='l139' data-llen='3061:3084'>　缾資罍缾罄則罍為空罍而可恥父母不得其所則</span><br/>
<span class='tline' id='l140' data-llen='3084:3107'>　子為不子而可責以此比父母與子又與何怙恃之</span><br/>
<span class='tline' id='l141' data-llen='3107:3114'>　意相應也</span><br/>
<span class='tline' id='l142' data-llen='3114:3140'><a onclick="displayPageImage('KR1c0032', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3140:3163'>　四章言父母存時生鞠顧復之恩如此所謂三年免</span><br/>
<span class='tline' id='l144' data-llen='3163:3186'>　于父母之懷者即前生我勞瘁之意昊天罔極言恩</span><br/>
<span class='tline' id='l145' data-llen='3186:3209'>　如天之大自無可報之所又如天之無窮自生至死</span><br/>
<span class='tline' id='l146' data-llen='3209:3232'>　無非受恩之日亦無容報之時所以極言父母之徳</span><br/>
<span class='tline' id='l147' data-llen='3232:3245'>　廣大無窮已無以報之也</span><br/>
<span class='tline' id='l148' data-llen='3245:3268'>　末二章言父母存時已遭害而不得終養不言哀痛</span><br/>
<span class='tline' id='l149' data-llen='3268:3292'>　而有哀痛無窮之意故以此二章觀前章則哀哀父母</span><br/>
<span class='tline' id='l150' data-llen='3292:3316'>　之痛固不忍言以前四章觀此章則我獨不穀之痛愈</span><br/>
<span class='tline' id='l151' data-llen='3316:3342'><a onclick="displayPageImage('KR1c0032', 'WYG', '011-9a' );" name="011-9a" class="pb">[011-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3342:3365'>　非言之所能盡矣此所以能感人之深三復而不忍</span><br/>
<span class='tline' id='l153' data-llen='3365:3370'>　讀也</span><br/>
<span class='tline' id='l154' data-llen='3370:3393'>有饛簋飱有捄棘匕周道如砥其直如矢君子所履小</span><br/>
<span class='tline' id='l155' data-llen='3393:3416'>人所視睠言顧之潸焉出涕　小東大東杼柚其空糾</span><br/>
<span class='tline' id='l156' data-llen='3416:3439'>糾葛屨可以履霜佻佻公子行彼周行既往既來使我</span><br/>
<span class='tline' id='l157' data-llen='3439:3462'>心疚　有冽氿泉無浸穫薪契契寤歎哀我憚人薪是</span><br/>
<span class='tline' id='l158' data-llen='3462:3485'>穫薪尚可載也哀我憚人亦可息也　東人之子職勞</span><br/>
<span class='tline' id='l159' data-llen='3485:3508'>不來西人之子粲粲衣服舟人之子熊羆是裘私人之</span><br/>
<span class='tline' id='l160' data-llen='3508:3534'><a onclick="displayPageImage('KR1c0032', 'WYG', '011-9b' );" name="011-9b" class="pb">[011-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3534:3557'>子百僚是試　或以其酒不以其漿鞙鞙佩璲不以其</span><br/>
<span class='tline' id='l162' data-llen='3557:3580'>長維天有漢監亦有光跂彼織女終日七襄　雖則七</span><br/>
<span class='tline' id='l163' data-llen='3580:3603'>襄不成報章睆彼牽牛不以服箱東有啓明西有長庚</span><br/>
<span class='tline' id='l164' data-llen='3603:3626'>有捄天畢載施之行　維南有箕不可以簸揚維北有</span><br/>
<span class='tline' id='l165' data-llen='3626:3649'>斗不可以挹酒漿維南有箕載翕其舌維北有斗西柄</span><br/>
<span class='tline' id='l166' data-llen='3649:3653'>之掲</span><br/>
<span class='tline' id='l167' data-llen='3653:3676'>　首章只託興以詠周道言道路人所共由今乃顧之</span><br/>
<span class='tline' id='l168' data-llen='3676:3699'>　而出涕盖含蓄輸将行役之歎而不言至次章方説</span><br/>
<span class='tline' id='l169' data-llen='3699:3726'><a onclick="displayPageImage('KR1c0032', 'WYG', '011-10a' );" name="011-10a" class="pb">[011-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3726:3737'>　出詩之體有如此也</span><br/>
<span class='tline' id='l171' data-llen='3737:3760'>　二章方是此詩本意杼柚言居者之困葛屨言行者</span><br/>
<span class='tline' id='l172' data-llen='3760:3783'>　之困公子貴臣猶行役勞病賤者可知極言東人之</span><br/>
<span class='tline' id='l173' data-llen='3783:3788'>　困苦</span><br/>
<span class='tline' id='l174' data-llen='3788:3811'>　詩有各章同興異咏者此于本章就用所興轉詠一</span><br/>
<span class='tline' id='l175' data-llen='3811:3834'>　意又是一體上以薪已穫又浸興民已勞而又勞下</span><br/>
<span class='tline' id='l176' data-llen='3834:3857'>　用所興轉以薪穫而猶可載興民已勞而亦可息盖</span><br/>
<span class='tline' id='l177' data-llen='3857:3876'>　一興再興也此承前章言病而哀憫之也</span><br/>
<span class='tline' id='l178' data-llen='3876:3903'><a onclick="displayPageImage('KR1c0032', 'WYG', '011-10b' );" name="011-10b" class="pb">[011-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3903:3926'>　四章言東人専任勞苦而不見謂勤西人則雖操舟</span><br/>
<span class='tline' id='l180' data-llen='3926:3949'>　之賤者亦華飾而侈富其賦役不均如此而私人之</span><br/>
<span class='tline' id='l181' data-llen='3949:3973'>　子又用為百僚焉盖私家皂𨽻之屬善為掊克聚斂</span><br/>
<span class='tline' id='l182' data-llen='3973:3996'>　以此進而為百僚尤為東人之害者故列之西人舟</span><br/>
<span class='tline' id='l183' data-llen='3996:4006'>　人之下而深惡之</span><br/>
<span class='tline' id='l184' data-llen='4006:4029'>　或以其酒承上百僚言盖有司出納之吝巧詆善毁</span><br/>
<span class='tline' id='l185' data-llen='4029:4052'>　所輸之物以要利殃民故輕視天物貪黷無厭而有</span><br/>
<span class='tline' id='l186' data-llen='4052:4075'>　重斂不已之意輸者苦其厚薄長短之誣無以别辨</span><br/>
<span class='tline' id='l187' data-llen='4075:4102'><a onclick="displayPageImage('KR1c0032', 'WYG', '011-11a' );" name="011-11a" class="pb">[011-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4102:4121'>　則望天之監無以供億則望天之助而已</span><br/>
<span class='tline' id='l189' data-llen='4121:4143'>　雖則七襄以下四章章雖斷而意皆聨屬皆為私</span><br/>
<span class='tline' id='l190' data-llen='4143:4166'>　人之為百僚者發而文三轉折始望天之監助繼言</span><br/>
<span class='tline' id='l191' data-llen='4166:4189'>　天不能監助終言不特不能監助而且助人見困三</span><br/>
<span class='tline' id='l192' data-llen='4189:4212'>　轉之意髙逺深切善于怨者也且其人審於天象其</span><br/>
<span class='tline' id='l193' data-llen='4212:4235'>　于星名星象星度既明其理又盡其變然亦皆在行</span><br/>
<span class='tline' id='l194' data-llen='4235:4258'>　役中不得息故朝夕恒見而有感歟序以為譚大夫</span><br/>
<span class='tline' id='l195' data-llen='4258:4281'>　作譚東國也大夫其亦行道之公子而困于私人之</span><br/>
<span class='tline' id='l196' data-llen='4281:4308'><a onclick="displayPageImage('KR1c0032', 'WYG', '011-11b' );" name="011-11b" class="pb">[011-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4308:4314'>　子者乎</span><br/>
<span class='tline' id='l198' data-llen='4314:4337'>四月維夏六月徂暑先祖匪人胡寧忍予　秋日淒淒</span><br/>
<span class='tline' id='l199' data-llen='4337:4360'>百卉具腓亂離瘼矣奚其適歸　冬日烈烈飄風發發</span><br/>
<span class='tline' id='l200' data-llen='4360:4383'>民莫不穀我獨何害　山有嘉卉侯栗侯梅廢為殘賊</span><br/>
<span class='tline' id='l201' data-llen='4383:4406'>莫知其尤　相彼泉水載清載濁我日構禍曷云能穀</span><br/>
<span class='tline' id='l202' data-llen='4406:4429'>　滔滔江漢南國之紀盡瘁以仕寧莫我有　匪鶉匪</span><br/>
<span class='tline' id='l203' data-llen='4429:4452'>鳶翰飛戾天匪鱣匪鮪潜逃于淵　山有蕨薇隰有杞</span><br/>
<span class='tline' id='l204' data-llen='4452:4463'>桋君子作歌維以告哀</span><br/>
<span class='tline' id='l205' data-llen='4463:4490'><a onclick="displayPageImage('KR1c0032', 'WYG', '011-12a' );" name="011-12a" class="pb">[011-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4490:4513'>　以時之盛暑興先祖之忍予只見無所歸咎之義而</span><br/>
<span class='tline' id='l207' data-llen='4513:4536'>　不言所事至次章方説亂離此體與前後二篇同次</span><br/>
<span class='tline' id='l208' data-llen='4536:4559'>　章以具腓興亂離三章以日寒風疾興已獨害歴三</span><br/>
<span class='tline' id='l209' data-llen='4559:4582'>　時而感興者如一則亂日進而不息可知四章託興</span><br/>
<span class='tline' id='l210' data-llen='4582:4605'>　言彼之嘉木不變而此則變矣莫知其尤微及于王</span><br/>
<span class='tline' id='l211' data-llen='4605:4628'>　五章託興言彼有清有濁此則有禍而無福六章言</span><br/>
<span class='tline' id='l212' data-llen='4628:4651'>　江漢猶無不包絡而王於盡瘁之人乃不識有作此</span><br/>
<span class='tline' id='l213' data-llen='4651:4674'>　詩者其南國之人歟七章言已無所逃而當時可知</span><br/>
<span class='tline' id='l214' data-llen='4674:4701'><a onclick="displayPageImage('KR1c0032', 'WYG', '011-12b' );" name="011-12b" class="pb">[011-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4701:4714'>　末章言告哀見非得已也</span><br/>
<span class='tline' id='l216' data-llen='4714:4737'>陟彼北山言采其杞偕偕士子朝夕從事王事靡盬憂</span><br/>
<span class='tline' id='l217' data-llen='4737:4760'>我父母　溥天之下莫非王土率土之濵莫非王臣大</span><br/>
<span class='tline' id='l218' data-llen='4760:4783'>夫不均我從事獨賢　四牡彭彭王事傍傍嘉我未老</span><br/>
<span class='tline' id='l219' data-llen='4783:4806'>鮮我方将旅力方剛經營四方　或燕燕居息或盡瘁</span><br/>
<span class='tline' id='l220' data-llen='4806:4829'>事國或息偃在牀或不已于行　或不知叫號或慘慘</span><br/>
<span class='tline' id='l221' data-llen='4829:4852'>劬勞或栖遲偃仰或王事鞅掌　或湛樂飲酒或慘慘</span><br/>
<span class='tline' id='l222' data-llen='4852:4866'>畏咎或出入風議或靡事不為</span><br/>
<span class='tline' id='l223' data-llen='4866:4893'><a onclick="displayPageImage('KR1c0032', 'WYG', '011-13a' );" name="011-13a" class="pb">[011-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4893:4915'>　首章言我勤於王事至下章方言不均而已獨勞</span><br/>
<span class='tline' id='l225' data-llen='4915:4924'>　二章乃詩本意</span><br/>
<span class='tline' id='l226' data-llen='4924:4947'>　前章先言不均後說獨賢後章先申獨賢後申不均</span><br/>
<span class='tline' id='l227' data-llen='4947:4970'>　交互承接之法也此章承上申言獨賢然只言所以</span><br/>
<span class='tline' id='l228' data-llen='4970:4993'>　賢我者以未老而方壯耳隠然自謙不以才賢自處</span><br/>
<span class='tline' id='l229' data-llen='4993:5016'>　又見當時非真無賢於我者又見已勞而未嘗辭勞</span><br/>
<span class='tline' id='l230' data-llen='5016:5020'>　也</span><br/>
<span class='tline' id='l231' data-llen='5020:5043'>　此下三章承上申言不均既極盡不均之情態以兾</span><br/>
<span class='tline' id='l232' data-llen='5043:5070'><a onclick="displayPageImage('KR1c0032', 'WYG', '011-13b' );" name="011-13b" class="pb">[011-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5070:5093'>　上之察又皆以或言見非獨為已而發皆忠厚之意</span><br/>
<span class='tline' id='l234' data-llen='5093:5116'>　也又一逸一勞隠然相對而不必整然相反古人言</span><br/>
<span class='tline' id='l235' data-llen='5116:5139'>　語渾厚如此亦可以為法矣十二或字韓文公南山</span><br/>
<span class='tline' id='l236' data-llen='5139:5157'>　五言四十餘或字本於此文果無法乎</span><br/>
<span class='tline' id='l237' data-llen='5157:5180'>無将大車祗自塵兮無思百憂祗自疷兮　無将大車</span><br/>
<span class='tline' id='l238' data-llen='5180:5203'>維塵冥冥無思百憂不出于熲　無将大車維塵雝兮</span><br/>
<span class='tline' id='l239' data-llen='5203:5213'>無思百憂祗自重兮</span><br/>
<span class='tline' id='l240' data-llen='5213:5236'>　何以知為行役勞苦以首句用将車自塵起興也無</span><br/>
<span class='tline' id='l241' data-llen='5236:5263'><a onclick="displayPageImage('KR1c0032', 'WYG', '011-14a' );" name="011-14a" class="pb">[011-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5263:5286'>　思百憂似戒憂者之詞然傳謂憂思者所作則為憂</span><br/>
<span class='tline' id='l243' data-llen='5286:5309'>　者自解之詞矣蓋憂者自知多憂之無益故言多憂</span><br/>
<span class='tline' id='l244' data-llen='5309:5332'>　適以自病自累耳然則憂可也百憂無益也之人也</span><br/>
<span class='tline' id='l245' data-llen='5332:5355'>　其亦知憂之無可奈何而欲安之若命者歟不出于</span><br/>
<span class='tline' id='l246' data-llen='5355:5378'>　熲者蓋憂者本欲出此憂也而不能脫出於憂之外</span><br/>
<span class='tline' id='l247' data-llen='5378:5401'>　所以自病自累也故不出于熲乃自疷自重之所由</span><br/>
<span class='tline' id='l248' data-llen='5401:5412'>　出也此語尤有意味</span><br/>
<span class='tline' id='l249' data-llen='5412:5435'>明明上天照臨下土我征徂西至于艽野二月初吉載</span><br/>
<span class='tline' id='l250' data-llen='5435:5462'><a onclick="displayPageImage('KR1c0032', 'WYG', '011-14b' );" name="011-14b" class="pb">[011-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5462:5485'>離寒暑心之憂矣其毒大苦念彼共人涕零如雨豈不</span><br/>
<span class='tline' id='l252' data-llen='5485:5508'>懷歸畏此罪罟　昔我往矣日月方除曷云其還歲聿</span><br/>
<span class='tline' id='l253' data-llen='5508:5531'>云莫念我獨兮我事孔庶心之憂矣憚我不暇念彼共</span><br/>
<span class='tline' id='l254' data-llen='5531:5554'>人睠睠懷顧豈不懷歸畏此譴怒　昔我往矣日月方</span><br/>
<span class='tline' id='l255' data-llen='5554:5577'>奥曷云其還政事愈蹙歲聿云莫采蕭穫菽心之憂矣</span><br/>
<span class='tline' id='l256' data-llen='5577:5599'>自詒伊戚念彼共人興言出宿豈不懷歸畏此反覆</span><br/>
<span class='tline' id='l257' data-llen='5599:5622'>嗟爾君子無恒安處靖共爾位正直是與神之聽之式</span><br/>
<span class='tline' id='l258' data-llen='5622:5645'>穀以女　嗟爾君子無恒安息靖共爾位好是正直神</span><br/>
<span class='tline' id='l259' data-llen='5645:5672'><a onclick="displayPageImage('KR1c0032', 'WYG', '011-15a' );" name="011-15a" class="pb">[011-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5672:5681'>之聽之介爾景福</span><br/>
<span class='tline' id='l261' data-llen='5681:5704'>　此詩疑大夫得罪於小人為所中傷出之逺方而叢</span><br/>
<span class='tline' id='l262' data-llen='5704:5727'>　以難事大夫念在位僚友之賢者作詩訴已而且戒</span><br/>
<span class='tline' id='l263' data-llen='5727:5750'>　之并有望助之意焉蓋此詩首呼天而自訴言其往</span><br/>
<span class='tline' id='l264' data-llen='5750:5773'>　荒逺之地歴日月之久任盤錯之事心既毒苦政益</span><br/>
<span class='tline' id='l265' data-llen='5773:5796'>　繁蹙我所以憂勞而不得暇者由昧先幾不去而自</span><br/>
<span class='tline' id='l266' data-llen='5796:5819'>　貽患也於是念同僚而不見為之涕泣顧懷卧不安</span><br/>
<span class='tline' id='l267' data-llen='5819:5842'>　寢雖思歸與共處而畏此罪譴反覆而不敢其曰罪</span><br/>
<span class='tline' id='l268' data-llen='5842:5869'><a onclick="displayPageImage('KR1c0032', 'WYG', '011-15b' );" name="011-15b" class="pb">[011-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5869:5892'>　罟譴怒反覆必有所指矣既不得歸則戒其僚友謂</span><br/>
<span class='tline' id='l270' data-llen='5892:5915'>　人當有勞時事安有常勢汝豈可在位而懷安乎惟</span><br/>
<span class='tline' id='l271' data-llen='5915:5938'>　當盡已職分惟正直之人是助是好助非私相助也</span><br/>
<span class='tline' id='l272' data-llen='5938:5961'>　惟正直之人是好則自然有以及我矣如是則人雖</span><br/>
<span class='tline' id='l273' data-llen='5961:5984'>　欲禍汝而神自福汝矣蓋憂之深戒之逺望之切非</span><br/>
<span class='tline' id='l274' data-llen='5984:6007'>　獨為已而已後世小人竄逐君子其始稍出一二賢</span><br/>
<span class='tline' id='l275' data-llen='6007:6020'>　者而羣賢不悟其後盡逐</span><br/>
<span class='tline' id='l276' data-llen='6020:6042'>鼓鐘将将淮水湯湯憂心且傷淑人君子懷允不忘</span><br/>
<span class='tline' id='l277' data-llen='6042:6069'><a onclick="displayPageImage('KR1c0032', 'WYG', '011-16a' );" name="011-16a" class="pb">[011-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6069:6091'>鼓鐘喈喈淮水湝湝憂心且悲淑人君子其徳不回</span><br/>
<span class='tline' id='l279' data-llen='6091:6113'>鼓鐘伐鼛淮有三洲憂心且妯淑人君子其徳不猶</span><br/>
<span class='tline' id='l280' data-llen='6113:6135'>鼓鐘欽欽鼓瑟鼓琴笙磬同音以雅以南以籥不僭</span><br/>
<span class='tline' id='l281' data-llen='6135:6159'>　𫝊謂此詩未詳又謂不可知姑取王氏蘇氏説而又</span><br/>
<span class='tline' id='l282' data-llen='6159:6182'>　未敢信其必然愚謂此詩蓋詩人歎古樂之将崩也</span><br/>
<span class='tline' id='l283' data-llen='6182:6205'>　古者嘉樂不野合而今王以盛樂久用於淮水之上</span><br/>
<span class='tline' id='l284' data-llen='6205:6228'>　樂者樂也而使人愈聞而愈悲樂以象德亦以敎德</span><br/>
<span class='tline' id='l285' data-llen='6228:6251'>　也而古人之徳使人懷之不忘其徳不回不似今王</span><br/>
<span class='tline' id='l286' data-llen='6251:6278'><a onclick="displayPageImage('KR1c0032', 'WYG', '011-16b' );" name="011-16b" class="pb">[011-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6278:6301'>　之回其徳也三者如是則今日之樂雖甚盛而豈久</span><br/>
<span class='tline' id='l288' data-llen='6301:6324'>　盛之兆哉末章備言樂舞之不亂以見先王之樂當</span><br/>
<span class='tline' id='l289' data-llen='6324:6347'>　此之時其盛猶如此也然而其兆将亡矣其盛不久</span><br/>
<span class='tline' id='l290' data-llen='6347:6370'>　矣而歇後不言者蓋詩人寓将崩之歎於猶盛之時</span><br/>
<span class='tline' id='l291' data-llen='6370:6393'>　致不久之憂於久用之日欲使讀者默㑹此意於言</span><br/>
<span class='tline' id='l292' data-llen='6393:6416'>　後且使他日有志於樂者知世亂樂崩其來有漸非</span><br/>
<span class='tline' id='l293' data-llen='6416:6439'>　一朝一夕之故而於此同發永慨也其後周衰禮樂</span><br/>
<span class='tline' id='l294' data-llen='6439:6462'>　殘缺失次夫子推見其本而存此詩於此使學者之</span><br/>
<span class='tline' id='l295' data-llen='6462:6489'><a onclick="displayPageImage('KR1c0032', 'WYG', '011-17a' );" name="011-17a" class="pb">[011-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6489:6512'>　有考也詩凡前章已詳言者後章承用不言而意在</span><br/>
<span class='tline' id='l297' data-llen='6512:6535'>　其中詩多此體歇後之説雖出後世然詩之河廣鼔</span><br/>
<span class='tline' id='l298' data-llen='6535:6548'>　鐘亦有然者不可謂非也</span><br/>
<span class='tline' id='l299' data-llen='6548:6572'>　毛傳鼓鐘下接楚茨合從集𫝊以楚茨諸篇移置正</span><br/>
<span class='tline' id='l300' data-llen='6572:6578'>　雅為是</span><br/>
<span class='tline' id='l301' data-llen='6578:6601'>楚楚者茨言抽其棘自昔何為我蓺黍稷我黍與與我</span><br/>
<span class='tline' id='l302' data-llen='6601:6624'>稷翼翼我倉既盈我庾維億以為酒食以饗以祀以妥</span><br/>
<span class='tline' id='l303' data-llen='6624:6647'>以侑以介景福　濟濟蹌蹌絜爾牛羊以往烝嘗或剝</span><br/>
<span class='tline' id='l304' data-llen='6647:6674'><a onclick="displayPageImage('KR1c0032', 'WYG', '011-17b' );" name="011-17b" class="pb">[011-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6674:6697'>或亨或肆或将祝祭于祊祀事孔明先祖是皇神保是</span><br/>
<span class='tline' id='l306' data-llen='6697:6720'>饗孝孫有慶報以介福萬壽無疆　執爨踖踖為俎孔</span><br/>
<span class='tline' id='l307' data-llen='6720:6743'>碩或燔或炙君婦莫莫為豆孔庶為賔為客獻醻交錯</span><br/>
<span class='tline' id='l308' data-llen='6743:6765'>禮儀卒度笑語卒獲神保是格報以介福萬壽攸酢</span><br/>
<span class='tline' id='l309' data-llen='6765:6788'>我孔熯矣式禮莫愆工祝致告徂賚孝孫苾芬孝祀神</span><br/>
<span class='tline' id='l310' data-llen='6788:6811'>嗜飲食卜爾百福如幾如式既齊既稷既匡既敕永錫</span><br/>
<span class='tline' id='l311' data-llen='6811:6834'>爾極時萬時億　禮儀既備鐘鼓既戒孝孫徂位工祝</span><br/>
<span class='tline' id='l312' data-llen='6834:6857'>致告神具醉止皇尸載起鼓鐘送尸神保聿歸諸宰君</span><br/>
<span class='tline' id='l313' data-llen='6857:6884'><a onclick="displayPageImage('KR1c0032', 'WYG', '011-18a' );" name="011-18a" class="pb">[011-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6884:6907'>婦廢徹不遲諸父兄弟備言燕私　樂具入奏以綏後</span><br/>
<span class='tline' id='l315' data-llen='6907:6930'>祿爾殽既将莫怨具慶既醉既飽小大稽首神嗜飲食</span><br/>
<span class='tline' id='l316' data-llen='6930:6952'>使君夀考孔恵孔時維其盡之子子孫孫勿替引之</span><br/>
<span class='tline' id='l317' data-llen='6952:6975'>　周家以農事開國周公陳詩作頌皆以農務為重禮</span><br/>
<span class='tline' id='l318' data-llen='6975:6998'>　達樂行而公卿化之皆能力農田備禮樂以尊宗廟</span><br/>
<span class='tline' id='l319' data-llen='6998:7021'>　故詩人述之此篇述祭本末始終為詳首言闢草萊</span><br/>
<span class='tline' id='l320' data-llen='7021:7044'>　蓺黍稷奉祭祀乃此篇本意故舉以發端首章之體</span><br/>
<span class='tline' id='l321' data-llen='7044:7067'>　也觀六以字可見妥侑主尸言享祀主神言篇中皆</span><br/>
<span class='tline' id='l322' data-llen='7067:7094'><a onclick="displayPageImage('KR1c0032', 'WYG', '011-18b' );" name="011-18b" class="pb">[011-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7094:7097'>　</span><br/>
<span class='tline' id='l324' data-llen='7097:7120'>　濟濟蹌蹌敬而有容指主祭者蓋上承五我下言孝</span><br/>
<span class='tline' id='l325' data-llen='7120:7143'>　孫故知此指主祭者即有田奉祀之公卿也自此以</span><br/>
<span class='tline' id='l326' data-llen='7143:7166'>　下皆以敬為主剝亨肆将皆主牛羊言先祖以神言</span><br/>
<span class='tline' id='l327' data-llen='7166:7189'>　神保以尸言此章美主祭之人故先及祭物之美統</span><br/>
<span class='tline' id='l328' data-llen='7189:7212'>　言祭祀之備上尊先祖下及孝孫皆為主祭者言之</span><br/>
<span class='tline' id='l329' data-llen='7212:7235'>　既有慶而復報以福報以夀致詠美也每章各以此</span><br/>
<span class='tline' id='l330' data-llen='7235:7246'>　意結本章又是一體</span><br/>
<span class='tline' id='l331' data-llen='7246:7273'><a onclick="displayPageImage('KR1c0032', 'WYG', '011-19a' );" name="011-19a" class="pb">[011-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7273:7296'>　三章言執事與祭助祭之人而并及俎豆燔炙祭物</span><br/>
<span class='tline' id='l333' data-llen='7296:7319'>　之細舉大細而物備可知執爨執事之人也君婦與</span><br/>
<span class='tline' id='l334' data-llen='7319:7342'>　祭之人賔客助祭之人也踖踖莫莫碩庶度獲皆言</span><br/>
<span class='tline' id='l335' data-llen='7342:7365'>　其敬也燔炙不言敬承踖踖之文也執爨未祭之時</span><br/>
<span class='tline' id='l336' data-llen='7365:7388'>　事薦豆正祭之時事笑語旅醻時事承上章言主祭</span><br/>
<span class='tline' id='l337' data-llen='7388:7411'>　者敬故在廟者皆敬也孔曰獻醻笑語在祭末今在</span><br/>
<span class='tline' id='l338' data-llen='7411:7426'>　先者因説羣臣助祭而言之也</span><br/>
<span class='tline' id='l339' data-llen='7426:7449'>　四五二章復指主祭者式用也工祝致告主神而言</span><br/>
<span class='tline' id='l340' data-llen='7449:7476'><a onclick="displayPageImage('KR1c0032', 'WYG', '011-19b' );" name="011-19b" class="pb">[011-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7476:7499'>　苾芬而下八句皆嘏辭極善為福隨事報之使無一</span><br/>
<span class='tline' id='l342' data-llen='7499:7510'>　不善故有萬億之多</span><br/>
<span class='tline' id='l343' data-llen='7510:7533'>　戒告在廟者以祭畢此工祝致告則主尸而言祭畢</span><br/>
<span class='tline' id='l344' data-llen='7533:7556'>　而主愈敬故神醉如見主敬而諸宰君婦皆敬故廢</span><br/>
<span class='tline' id='l345' data-llen='7556:7570'>　徹不遲祭終能敬祭時可知</span><br/>
<span class='tline' id='l346' data-llen='7570:7593'>　末章言燕私之事燕而有樂祭時可知莫怨具慶和</span><br/>
<span class='tline' id='l347' data-llen='7593:7616'>　也小大稽首敬也與燕之人指諸父兄弟此時賔客</span><br/>
<span class='tline' id='l348' data-llen='7616:7639'>　不與也鄭曰神嗜以下皆慶詞蓋假祭時嘏辭以為</span><br/>
<span class='tline' id='l349' data-llen='7639:7666'><a onclick="displayPageImage('KR1c0032', 'WYG', '011-20a' );" name="011-20a" class="pb">[011-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7666:7689'>　慶也詩人於各章以介福結本章已寓慶辭而於此</span><br/>
<span class='tline' id='l351' data-llen='7689:7712'>　復以始終介福之意總結之既見慶辭又見嘏辭又</span><br/>
<span class='tline' id='l352' data-llen='7712:7735'>　見祭時燕時事又見既祭既燕後無窮之慶結包數</span><br/>
<span class='tline' id='l353' data-llen='7735:7744'>　意作詩之妙也</span><br/>
<span class='tline' id='l354' data-llen='7744:7767'>　此篇為詩人美公卿力田奉祀而作愚疑亦可為公</span><br/>
<span class='tline' id='l355' data-llen='7767:7790'>　卿祭畢飲酒父兄致慶之詩蓋頌有天子祭而飲酒</span><br/>
<span class='tline' id='l356' data-llen='7790:7813'>　之絲衣大雅有天子燕父兄耆老之行葦小雅有朝</span><br/>
<span class='tline' id='l357' data-llen='7813:7836'>　正在宗私燕之湛露豈有公卿之祭有燕有樂而無</span><br/>
<span class='tline' id='l358' data-llen='7836:7863'><a onclick="displayPageImage('KR1c0032', 'WYG', '011-20b' );" name="011-20b" class="pb">[011-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7863:7886'>　詩歟此篇言祭最詳而言燕亦備安知非公卿諸侯</span><br/>
<span class='tline' id='l360' data-llen='7886:7909'>　得用小雅故在宗祭畢私燕有詩而父兄以楚茨致</span><br/>
<span class='tline' id='l361' data-llen='7909:7933'>　慶亦如行葦之既醉歟又此詩若從𫝊説以復正雅</span><br/>
<span class='tline' id='l362' data-llen='7933:7956'>　而居菁莪之後則皆為燕飲之詩義類亦相接也其</span><br/>
<span class='tline' id='l363' data-llen='7956:7979'>　後又移用之為豳雅蓋以其言農言祀故采而用之</span><br/>
<span class='tline' id='l364' data-llen='7979:8001'>　也此詩既為正雅又為豳雅一詩異用而異音也</span><br/>
<span class='tline' id='l365' data-llen='8001:8024'>信彼南山維禹甸之畇畇原隰曾孫田之我疆我理南</span><br/>
<span class='tline' id='l366' data-llen='8024:8047'>東其畝　上天同雲雨雪雰雰益之以霡霂既優既渥</span><br/>
<span class='tline' id='l367' data-llen='8047:8074'><a onclick="displayPageImage('KR1c0032', 'WYG', '011-21a' );" name="011-21a" class="pb">[011-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8074:8097'>既霑既足生我百穀　疆埸翼翼黍稷彧彧曾孫之穡</span><br/>
<span class='tline' id='l369' data-llen='8097:8120'>以為酒食畀我尸賔壽考萬年　中田有廬疆埸有瓜</span><br/>
<span class='tline' id='l370' data-llen='8120:8143'>是剝是菹獻之皇祖曾孫壽考受天之祜　祭以清酒</span><br/>
<span class='tline' id='l371' data-llen='8143:8165'>從以騂牡享于祖考執其鸞刀以啓其毛取其血膋</span><br/>
<span class='tline' id='l372' data-llen='8165:8188'>是烝是享苾苾芬芬祀事孔明先祖是皇報以介福萬</span><br/>
<span class='tline' id='l373' data-llen='8188:8193'>壽無疆</span><br/>
<span class='tline' id='l374' data-llen='8193:8216'>　楚茨信南山皆從古說起不忘本也然詩有言瞻彼</span><br/>
<span class='tline' id='l375' data-llen='8216:8239'>　相彼此以信彼言者非泛論禹功蓋終南惇物原隰</span><br/>
<span class='tline' id='l376' data-llen='8239:8266'><a onclick="displayPageImage('KR1c0032', 'WYG', '011-21b' );" name="011-21b" class="pb">[011-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8266:8289'>　底平皆禹所親治又詩人身歴終南原隰親見田辟</span><br/>
<span class='tline' id='l378' data-llen='8289:8312'>　之廣如劉康公臨河而歎禹功然故曰信而且有歎</span><br/>
<span class='tline' id='l379' data-llen='8312:8335'>　美之意焉我指曾孫疆理從時王之制順地勢水勢</span><br/>
<span class='tline' id='l380' data-llen='8335:8358'>　則用禹治水之道首舉大禹末寓此意故與前篇泛</span><br/>
<span class='tline' id='l381' data-llen='8358:8366'>　言自昔不同</span><br/>
<span class='tline' id='l382' data-llen='8366:8389'>　先言疆理而後及雪雨者地平而天成也此詩言力</span><br/>
<span class='tline' id='l383' data-llen='8389:8412'>　田故先從人力上說起言人力至而地利治故天澤</span><br/>
<span class='tline' id='l384' data-llen='8412:8420'>　降而百穀生</span><br/>
<span class='tline' id='l385' data-llen='8420:8447'><a onclick="displayPageImage('KR1c0032', 'WYG', '011-22a' );" name="011-22a" class="pb">[011-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8447:8470'>　疆埸中田承疆理言黍稷有瓜承百穀言隂陽和謂</span><br/>
<span class='tline' id='l387' data-llen='8470:8493'>　雪百物遂謂穀瓜前後承接詩有此體　時和歲豐</span><br/>
<span class='tline' id='l388' data-llen='8493:8516'>　人心之悦在其中矣此與下章始言力田奉祀之意</span><br/>
<span class='tline' id='l389' data-llen='8516:8532'>　丘曰先尸賔後祖考者尊祖考也</span><br/>
<span class='tline' id='l390' data-llen='8532:8555'>　疆埸有瓜見地有餘利民有餘力也順孝子之心謂</span><br/>
<span class='tline' id='l391' data-llen='8555:8578'>　獻皇祖也曹曰郊特牲云天子植瓜華周官場人掌</span><br/>
<span class='tline' id='l392' data-llen='8578:8601'>　國之場圃而植瓜蓏珍異之物此云爾者豈取之以</span><br/>
<span class='tline' id='l393' data-llen='8601:8624'>　薦新於廟歟據曹説則此章言薦新下章承皇祖始</span><br/>
<span class='tline' id='l394' data-llen='8624:8651'><a onclick="displayPageImage('KR1c0032', 'WYG', '011-22b' );" name="011-22b" class="pb">[011-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8651:8665'>　言祭天子種瓜蓏公卿可知</span><br/>
<span class='tline' id='l396' data-llen='8665:8688'>　丘曰清潔之酒非三酒之清酒三酒乃諸侯之所酢</span><br/>
<span class='tline' id='l397' data-llen='8688:8711'>　非祭用也前見黍稷此舉酒牲以包祭之百物此章</span><br/>
<span class='tline' id='l398' data-llen='8711:8720'>　與末専言祭祀</span><br/>
<span class='tline' id='l399' data-llen='8720:8743'>　中二章各以壽福結本章下章只言祭而不言福蓋</span><br/>
<span class='tline' id='l400' data-llen='8743:8766'>　二章章斷意連以末章結上章又總一章而結之其</span><br/>
<span class='tline' id='l401' data-llen='8766:8790'>　體頗與楚茨同故𫝊謂如出一手然二詩所美未必</span><br/>
<span class='tline' id='l402' data-llen='8790:8799'>　同此一公卿也</span><br/>
<span class='tline' id='l403' data-llen='8799:8826'><a onclick="displayPageImage('KR1c0032', 'WYG', '011-23a' );" name="011-23a" class="pb">[011-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8826:8849'>　前二章専言力田中二章兼言力田奉祀末二章言</span><br/>
<span class='tline' id='l405' data-llen='8849:8854'>　祭祀</span><br/>
<span class='tline' id='l406' data-llen='8854:8877'>倬彼甫田歲取十千我取其陳食我農人自古有年今</span><br/>
<span class='tline' id='l407' data-llen='8877:8900'>適南畝或耘或耔黍稷薿薿攸介攸止烝我髦士　以</span><br/>
<span class='tline' id='l408' data-llen='8900:8923'>我齊明與我犧羊以社以方我田既臧農夫之慶琴瑟</span><br/>
<span class='tline' id='l409' data-llen='8923:8945'>擊鼓以御田祖以祈甘雨以介我稷黍以穀我士女</span><br/>
<span class='tline' id='l410' data-llen='8945:8968'>曽孫來止以其婦子饁彼南畝田畯至喜攘其左右嘗</span><br/>
<span class='tline' id='l411' data-llen='8968:8991'>其㫖否禾易長畝終善且有曾孫不怒農夫克敏　曾</span><br/>
<span class='tline' id='l412' data-llen='8991:9018'><a onclick="displayPageImage('KR1c0032', 'WYG', '011-23b' );" name="011-23b" class="pb">[011-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9018:9041'>孫之稼如茨如梁曾孫之庾如坻如京乃求千斯倉乃</span><br/>
<span class='tline' id='l414' data-llen='9041:9063'>求萬斯箱黍稷稻粱農夫之慶報以介福萬壽無疆</span><br/>
<span class='tline' id='l415' data-llen='9063:9086'>　首言田雖甚大而未嘗多取以厲農繼言粟雖多積</span><br/>
<span class='tline' id='l416' data-llen='9086:9109'>　年雖屢豐而未嘗不省耕斂以助農終言農雖自勤</span><br/>
<span class='tline' id='l417' data-llen='9109:9132'>　年又将豐而未嘗不親往以勞農蓋曾孫力田而重</span><br/>
<span class='tline' id='l418' data-llen='9132:9155'>　農故無所不用其至如此且自古有年則曾孫之重</span><br/>
<span class='tline' id='l419' data-llen='9155:9178'>　農亦非一日矣首章止言耘耔者耕種乃耘耔耘耔</span><br/>
<span class='tline' id='l420' data-llen='9178:9201'>　後即穫矣耘耔舉中而言也介指黍稷美大處止指</span><br/>
<span class='tline' id='l421' data-llen='9201:9228'><a onclick="displayPageImage('KR1c0032', 'WYG', '011-24a' );" name="011-24a" class="pb">[011-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9228:9251'>　農夫止息處　此篇首章止言力田次章方言奉祀</span><br/>
<span class='tline' id='l423' data-llen='9251:9274'>　三章又言力田末章祝農夫之介福仍用次章農夫</span><br/>
<span class='tline' id='l424' data-llen='9274:9290'>　之慶之詞其亦欲神降以福壽歟</span><br/>
<span class='tline' id='l425' data-llen='9290:9313'>　二章専言祀神惟舉齊明犧羊與前二章同報成故</span><br/>
<span class='tline' id='l426' data-llen='9313:9336'>　歸力於農祈年故欲大養其民人祭各有義也齊明</span><br/>
<span class='tline' id='l427' data-llen='9336:9359'>　犧羊禮也琴瑟擊鼓樂也禮樂互文先報後祈者既</span><br/>
<span class='tline' id='l428' data-llen='9359:9382'>　報復祈見為農而祀未嘗倦廢也此雖言祀神而重</span><br/>
<span class='tline' id='l429' data-llen='9382:9392'>　農之意藹然可見</span><br/>
<span class='tline' id='l430' data-llen='9392:9419'><a onclick="displayPageImage('KR1c0032', 'WYG', '011-24b' );" name="011-24b" class="pb">[011-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9419:9442'>　三章承前今適南畝而言自我言之則曰適自人言</span><br/>
<span class='tline' id='l432' data-llen='9442:9465'>　之則曰來前章詩人為曾孫言故皆曰我此下則皆</span><br/>
<span class='tline' id='l433' data-llen='9465:9488'>　詩人之言故皆首舉曾孫焉公卿上下平日志趣惟</span><br/>
<span class='tline' id='l434' data-llen='9488:9511'>　在於農此意相孚故曾孫之來與農夫婦子偕行而</span><br/>
<span class='tline' id='l435' data-llen='9511:9534'>　上無驅迫田畯至喜取嘗婦子之饋而下無驚猜蓋</span><br/>
<span class='tline' id='l436' data-llen='9534:9557'>　曽孫之來為農而來婦子之饁為農而饁田畯之至</span><br/>
<span class='tline' id='l437' data-llen='9557:9580'>　為農而至嘗其㫖否為農而嘗情同志一故上下之</span><br/>
<span class='tline' id='l438' data-llen='9580:9603'>　間相親相愛真若家人父子然情既親矣而用力又</span><br/>
<span class='tline' id='l439' data-llen='9603:9630'><a onclick="displayPageImage('KR1c0032', 'WYG', '011-25a' );" name="011-25a" class="pb">[011-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9630:9653'>　無不盡故禾既易治又終畝如一而有年可必也不</span><br/>
<span class='tline' id='l441' data-llen='9653:9676'>　言曾孫喜而曰不怒者蓋憂喜喜怒憂與怒皆與喜</span><br/>
<span class='tline' id='l442' data-llen='9676:9699'>　對人喜則無憂而毎易於怒蓋方喜而或觸之則怒</span><br/>
<span class='tline' id='l443' data-llen='9699:9722'>　矣故乘喜而易發者莫如怒今喜而不怒則誠喜之</span><br/>
<span class='tline' id='l444' data-llen='9722:9745'>　矣克敏謂誠能敏也猶言堯克讓禹克勤蓋耕田之</span><br/>
<span class='tline' id='l445' data-llen='9745:9768'>　能至敏而止苟誠能之則耕之道至矣故不怒克敏</span><br/>
<span class='tline' id='l446' data-llen='9768:9791'>　皆詩人形容之妙也此章本述力田之事而并得上</span><br/>
<span class='tline' id='l447' data-llen='9791:9814'>　下之情故此章述農事如畫而并得畫不盡之意讀</span><br/>
<span class='tline' id='l448' data-llen='9814:9841'><a onclick="displayPageImage('KR1c0032', 'WYG', '011-25b' );" name="011-25b" class="pb">[011-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9841:9860'>　者能體會之則知農務之樂太平之象矣</span><br/>
<span class='tline' id='l450' data-llen='9860:9883'>　末章承前農夫之慶而言曾孫收成之多萬壽所以</span><br/>
<span class='tline' id='l451' data-llen='9883:9906'>　祝君者而以報農古人之厚也且國以民為天民以</span><br/>
<span class='tline' id='l452' data-llen='9906:9929'>　食為天國不可一日而無農農之壽民之壽也民之</span><br/>
<span class='tline' id='l453' data-llen='9929:9952'>　壽國之壽也農有億萬年之壽則國亦有億萬年之</span><br/>
<span class='tline' id='l454' data-llen='9952:9975'>　壽矣此非誠知農為命脉者不能為此言也故以此</span><br/>
<span class='tline' id='l455' data-llen='9975:9998'>　報農非虛詞也至理也誠意也於是公卿力田重農</span><br/>
<span class='tline' id='l456' data-llen='9998:10005'>　之意至矣</span><br/>
<span class='tline' id='l457' data-llen='10005:10032'><a onclick="displayPageImage('KR1c0032', 'WYG', '011-26a' );" name="011-26a" class="pb">[011-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10032:10056'>　𫝊謂楚茨四篇即豳雅今按楚茨信南山言力田以</span><br/>
<span class='tline' id='l459' data-llen='10056:10079'>　祀宗廟而用以祈年意亦如頌豐年報賽而言祖妣</span><br/>
<span class='tline' id='l460' data-llen='10079:10102'>　降福邪甫田大田明言方社田祖其為豳雅而用以</span><br/>
<span class='tline' id='l461' data-llen='10102:10125'>　祈年於義正合然詩言祈報而乃止取一節以祈年</span><br/>
<span class='tline' id='l462' data-llen='10125:10145'>　意者報成與蜡收農息老同類而用豳頌邪</span><br/>
<span class='tline' id='l463' data-llen='10145:10168'>大田多稼既種既戒既備乃事以我覃耜俶載南畝播</span><br/>
<span class='tline' id='l464' data-llen='10168:10191'>厥百穀既庭且碩曾孫是若　既方既皁既堅既好不</span><br/>
<span class='tline' id='l465' data-llen='10191:10214'>稂不莠去其螟螣及其蟊賊無害我田穉田祖有神秉</span><br/>
<span class='tline' id='l466' data-llen='10214:10241'><a onclick="displayPageImage('KR1c0032', 'WYG', '011-26b' );" name="011-26b" class="pb">[011-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10241:10264'>畀炎火　有渰萋萋興雨祁祁雨我公田遂及我私彼</span><br/>
<span class='tline' id='l468' data-llen='10264:10287'>有不穫稺此有不斂穧彼有遺秉此有滯穂伊寡婦之</span><br/>
<span class='tline' id='l469' data-llen='10287:10310'>利　曾孫來止以其婦子饁彼南畝田畯至喜來方禋</span><br/>
<span class='tline' id='l470' data-llen='10310:10329'>祀以其騂黑與其黍稷以享以祀以介景福</span><br/>
<span class='tline' id='l471' data-llen='10329:10353'>　按𫝊云于今歲之冬具來歲之種戒來歲之事則是</span><br/>
<span class='tline' id='l472' data-llen='10353:10376'>　此詩自既種至終篇皆是預説來歲之事皆為虚説</span><br/>
<span class='tline' id='l473' data-llen='10376:10399'>　非實詠矣愚謂當是今歲追說于去歲之冬具今歲</span><br/>
<span class='tline' id='l474' data-llen='10399:10422'>　之種戒今歲之事至今歲凢事皆備然後事之自以</span><br/>
<span class='tline' id='l475' data-llen='10422:10449'><a onclick="displayPageImage('KR1c0032', 'WYG', '011-27a' );" name="011-27a" class="pb">[011-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10449:10473'>　我覃耜之下皆是説今歲之事如此辭意似順也曽孫</span><br/>
<span class='tline' id='l477' data-llen='10473:10496'>　平日此心惟在于農此心既孚農咸知之故預備于</span><br/>
<span class='tline' id='l478' data-llen='10496:10519'>　隔歲勤耕時種于當年者惟以順曾孫之欲也又前</span><br/>
<span class='tline' id='l479' data-llen='10519:10542'>　篇皆是曾孫重農之詞故傳云此詩若以答其意焉</span><br/>
<span class='tline' id='l480' data-llen='10542:10565'>　次章三章雖為農夫自述已意之詞亦以前篇曾孫</span><br/>
<span class='tline' id='l481' data-llen='10565:10588'>　為已而祀田祖故此見苗既盛美則願田祖去此四</span><br/>
<span class='tline' id='l482' data-llen='10588:10611'>　蟲之患前篇曾孫為已而祈甘雨故此見雲興雨作</span><br/>
<span class='tline' id='l483' data-llen='10611:10634'>　則冀祜君徳皆荅之之意焉伊寡婦之利亦惟曽孫</span><br/>
<span class='tline' id='l484' data-llen='10634:10661'><a onclick="displayPageImage('KR1c0032', 'WYG', '011-27b' );" name="011-27b" class="pb">[011-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10661:10677'>　重農之意而欲餘利所及之廣也</span><br/>
<span class='tline' id='l486' data-llen='10677:10700'>　曾孫來止前篇詩人述曾孫之事此篇此句為農夫</span><br/>
<span class='tline' id='l487' data-llen='10700:10723'>　相告之詞以其婦子乃農夫相告以曾孫之來遂與</span><br/>
<span class='tline' id='l488' data-llen='10723:10746'>　婦子餉穫者因曽孫省斂報成美其禮備而願其介</span><br/>
<span class='tline' id='l489' data-llen='10746:10761'>　福亦荅前篇報農萬壽之意也</span><br/>
<span class='tline' id='l490' data-llen='10761:10784'>　周家以農事開國見于豳之七月其後周公成王制</span><br/>
<span class='tline' id='l491' data-llen='10784:10807'>　禮作樂尤拳拳于農事觀周頌可見而正雅諸詩未</span><br/>
<span class='tline' id='l492' data-llen='10807:10830'>　有言農事者豈非正雅之缺乎今楚茨四詩美公卿</span><br/>
<span class='tline' id='l493' data-llen='10830:10857'><a onclick="displayPageImage('KR1c0032', 'WYG', '011-28a' );" name="011-28a" class="pb">[011-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='10857:10880'>　力田以奉祀楚茨述禮樂之節最詳信南山次之至</span><br/>
<span class='tline' id='l495' data-llen='10880:10903'>　于甫田大田述農事之勤民俗之厚藹然豳七月之</span><br/>
<span class='tline' id='l496' data-llen='10903:10927'>　風行乎天下矣非在上躬行而身敎何以能此哉𫝊</span><br/>
<span class='tline' id='l497' data-llen='10927:10950'>　謂此十篇當為正雅又據籥章疑此四篇當為豳雅</span><br/>
<span class='tline' id='l498' data-llen='10950:10972'>　豳雅即正雅也其作于成王周公時尤可無疑矣</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1a0031', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　原本周易本義卷十</span><br/>
<span class='tline' id='l10' data-llen='202:222'>　　　　　　　　　　　　宋　朱熹　撰</span><br/>
<span class='tline' id='l11' data-llen='222:231'>　　周易説卦傳</span><br/>
<span class='tline' id='l12' data-llen='231:262'>昔者聖人之作易也幽贊於神明而生蓍<span class='krp-note'>幽贊神明猶/言贊化育龜</span></span><br/>
<span class='tline' id='l13' data-llen='262:304'><span class='krp-note'>筴傳曰天下和平王道得而/蓍莖長丈其叢生滿百莖</span>參天兩地而倚數<span class='krp-note'>天圓地/方圓者</span></span><br/>
<span class='tline' id='l14' data-llen='304:351'><span class='krp-note'>一而圍三三各一竒故參天而為三方者一而圍四四/合二耦故兩地而合二數皆倚此而起故揲蓍三變之</span></span><br/>
<span class='tline' id='l15' data-llen='351:392'><span class='krp-note'>末其餘三竒則三三而九三耦則三二而/六兩二一三則為七兩三一二則為八</span>觀變於隂陽</span><br/>
<span class='tline' id='l16' data-llen='392:418'><a onclick="displayPageImage('KR1a0031', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='418:441'>而立卦發揮於剛柔而生爻和順於道德而理於義窮</span><br/>
<span class='tline' id='l18' data-llen='441:481'>理盡性以至於命<span class='krp-note'>和順從容無所乖逆統言之也理謂/隨事得其條理析言之也窮天下之</span></span><br/>
<span class='tline' id='l19' data-llen='481:520'><span class='krp-note'>理盡人物之性而合於天道此聖/人作易之極功也  此第一章</span>　昔者聖人之作易</span><br/>
<span class='tline' id='l20' data-llen='520:543'>也將以順性命之理是以立天之道曰隂與陽立地之</span><br/>
<span class='tline' id='l21' data-llen='543:566'>道曰柔與剛立人之道曰仁與義兼三材而兩之故易</span><br/>
<span class='tline' id='l22' data-llen='566:593'>六畫而成卦分隂分陽迭用柔剛故易六位而成章<span class='krp-note'>兼/三</span></span><br/>
<span class='tline' id='l23' data-llen='593:635'><span class='krp-note'>才而两之總言六畫又細分之則隂陽/之位間雜而成文章也  此第二章</span>　天地定位山澤</span><br/>
<span class='tline' id='l24' data-llen='635:667'>通氣雷風相薄水火不相射八卦相錯<span class='krp-note'>邵子曰此伏羲/八卦之位乾南</span></span><br/>
<span class='tline' id='l25' data-llen='667:693'><a onclick="displayPageImage('KR1a0031', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='693:739'><span class='krp-note'>坤北離東坎西兌居東南震居東北巽居西南艮居西/北於是八卦相交而成六十四卦所謂先天之學也</span></span><br/>
<span class='tline' id='l27' data-llen='739:772'>數徃者順知來者逆是故易逆數也<span class='krp-note'>起震而歴離兊以/至於乾數已生之</span></span><br/>
<span class='tline' id='l28' data-llen='772:820'><span class='krp-note'>卦也自巽而歴坎艮以至於坤推未生之卦也易之生/卦則以乾兑離震巽坎艮坤為次故皆逆數也  此第</span></span><br/>
<span class='tline' id='l29' data-llen='820:847'><span class='krp-note'>三/章</span>　雷以動之風以㪚之雨以潤之日以烜之艮以止</span><br/>
<span class='tline' id='l30' data-llen='847:880'>之兊以説之乾以君之坤以藏之<span class='krp-note'>此卦位相對與上/章同  此第四章</span></span><br/>
<span class='tline' id='l31' data-llen='880:903'>帝出乎震齊乎巽相見乎離致役乎坤説言乎兊戰乎</span><br/>
<span class='tline' id='l32' data-llen='903:941'>乾勞乎坎成言乎艮<span class='krp-note'>帝者天之主宰邵子曰此卦位/乃文王所定所謂後天之學也</span>萬</span><br/>
<span class='tline' id='l33' data-llen='941:963'>物出乎震震東方也齊乎巽巽東南也齊也者言萬</span><br/>
<span class='tline' id='l34' data-llen='963:989'><a onclick="displayPageImage('KR1a0031', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='989:1012'>物之㓗齊也離也者明也萬物皆相見南方之卦也聖</span><br/>
<span class='tline' id='l36' data-llen='1012:1035'>人南靣而聽天下嚮明而治蓋取諸此也坤也者地也</span><br/>
<span class='tline' id='l37' data-llen='1035:1057'>萬物皆致養焉故曰致役乎坤兊正秋也萬物之所</span><br/>
<span class='tline' id='l38' data-llen='1057:1080'>說也故曰説言乎兊戰乎乾乾西北之卦也言隂陽相</span><br/>
<span class='tline' id='l39' data-llen='1080:1104'>薄也坎者水也正北方之卦也勞卦也萬物之所歸也故</span><br/>
<span class='tline' id='l40' data-llen='1104:1127'>曰勞乎坎艮東北之卦也萬物之所成終而所成始也</span><br/>
<span class='tline' id='l41' data-llen='1127:1166'>故曰成言乎艮<span class='krp-note'>上言帝此言萬物之隨帝以出入也/此第五章所推卦位之説多未詳者</span></span><br/>
<span class='tline' id='l42' data-llen='1166:1189'>神也者妙萬物而為言者也動萬物者莫疾乎雷撓萬</span><br/>
<span class='tline' id='l43' data-llen='1189:1215'><a onclick="displayPageImage('KR1a0031', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1215:1238'>物者莫疾乎風燥萬物者莫熯乎火説萬物者莫説乎</span><br/>
<span class='tline' id='l45' data-llen='1238:1261'>澤潤萬物者莫潤乎水終萬物始萬物者莫盛乎艮故</span><br/>
<span class='tline' id='l46' data-llen='1261:1286'>水火相逮雷風不相悖山澤通氣然後能變化既成萬物也</span><br/>
<span class='tline' id='l47' data-llen='1286:1330'><span class='krp-note'>此去乾坤而專言六子以見神之所為然其/位序亦用上章之説未詳其義  此第六章</span>　乾健也</span><br/>
<span class='tline' id='l48' data-llen='1330:1353'>坤順也震動也巽入也坎陷也離麗也艮止也兊説也</span><br/>
<span class='tline' id='l49' data-llen='1353:1386'><span class='krp-note'>此言八卦之性/情  此第七章</span>　乾為馬坤為牛震為龍巽為雞坎為</span><br/>
<span class='tline' id='l50' data-llen='1386:1417'>豕離為雉艮為狗兑為羊<span class='krp-note'>逺取諸物如此/  此第八章</span>乾為首坤</span><br/>
<span class='tline' id='l51' data-llen='1417:1444'>為腹震為足巽為股坎為耳離為目艮為手兊為口<span class='krp-note'>近/取</span></span><br/>
<span class='tline' id='l52' data-llen='1444:1470'><a onclick="displayPageImage('KR1a0031', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1470:1500'><span class='krp-note'>諸身如此/此第九章</span>　乾天也故稱乎父坤地也故稱乎母震一</span><br/>
<span class='tline' id='l54' data-llen='1500:1523'>索而得男故謂之長男巽一索而得女故謂之長女坎</span><br/>
<span class='tline' id='l55' data-llen='1523:1547'>再索而得男故謂之中男離再索而得女故謂之中女艮</span><br/>
<span class='tline' id='l56' data-llen='1547:1570'>三索而得男故謂之少男兊三索而得女故謂之少女</span><br/>
<span class='tline' id='l57' data-llen='1570:1611'><span class='krp-note'>索求也謂揲蓍以求爻也男女指卦/中一隂一陽之爻而言  此第十章</span>　乾為天為圜為</span><br/>
<span class='tline' id='l58' data-llen='1611:1634'>君為父為玉為金為寒為氷為大赤為良馬為老馬為</span><br/>
<span class='tline' id='l59' data-llen='1634:1667'>瘠馬為駁馬為木果<span class='krp-note'>荀九家此下有為/龍為直為衣為言</span>坤為地為母為</span><br/>
<span class='tline' id='l60' data-llen='1667:1690'>布為釡為吝嗇為均為子母牛為大輿為文為衆為柄</span><br/>
<span class='tline' id='l61' data-llen='1690:1716'><a onclick="displayPageImage('KR1a0031', 'WYG', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1716:1752'>其於地也為黒<span class='krp-note'>荀九家有為牝為迷為方/為囊為裳為黄為帛為漿</span>震為雷為龍</span><br/>
<span class='tline' id='l63' data-llen='1752:1776'>為𤣥黄為旉為大塗為長子為決躁為蒼筤竹為萑葦</span><br/>
<span class='tline' id='l64' data-llen='1776:1799'>其於馬也為善鳴為馵足為作足為的顙其於稼也為</span><br/>
<span class='tline' id='l65' data-llen='1799:1830'>反生其究為健為蕃鮮<span class='krp-note'>荀九家冇為/玉為鵠為鼔</span>巽為木為風為長</span><br/>
<span class='tline' id='l66' data-llen='1830:1853'>女為繩直為工為白為長為高為進退為不果為臭其</span><br/>
<span class='tline' id='l67' data-llen='1853:1876'>於人也為寡髪為廣顙為多白眼為近利市三倍其究</span><br/>
<span class='tline' id='l68' data-llen='1876:1906'>為躁卦<span class='krp-note'>荀九家有/為楊為鸛</span>坎為水為溝瀆為隱伏為矯輮為弓</span><br/>
<span class='tline' id='l69' data-llen='1906:1929'>輪其於人也為加憂為心病為耳痛為血卦為赤其於</span><br/>
<span class='tline' id='l70' data-llen='1929:1955'><a onclick="displayPageImage('KR1a0031', 'WYG', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1955:1977'>馬也為美瘠為亟心為下首為薄蹄為曵其於輿也</span><br/>
<span class='tline' id='l72' data-llen='1977:2008'>為多𤯝為通為月為盗其於木也為堅多心<span class='krp-note'>荀九家有/為宫為律</span></span><br/>
<span class='tline' id='l73' data-llen='2008:2041'><span class='krp-note'>為可為棟為叢棘為/狐為蒺藜為桎梏</span>離為火為日為電為中女為甲胄</span><br/>
<span class='tline' id='l74' data-llen='2041:2064'>為戈兵其於人也為大腹為乾卦為鼈為蟹為蠃為蚌</span><br/>
<span class='tline' id='l75' data-llen='2064:2093'>為龜其於木也為科上槁<span class='krp-note'>荀九家有/為牝牛</span>艮為山為徑路為</span><br/>
<span class='tline' id='l76' data-llen='2093:2116'>小石為門闕為果蓏為閽寺為指為狗為䑕為黔啄之</span><br/>
<span class='tline' id='l77' data-llen='2116:2147'>屬其於木也為堅多節<span class='krp-note'>荀九家有為/鼻為虎為狐</span>兊為澤為少女為</span><br/>
<span class='tline' id='l78' data-llen='2147:2170'>巫為口舌為毁折為附決其於地也為剛鹵為妾為羊</span><br/>
<span class='tline' id='l79' data-llen='2170:2196'><a onclick="displayPageImage('KR1a0031', 'WYG', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2196:2239'><span class='krp-note'>荀九家有為常為輔頰求此第十一章廣八卦/之𧰼其間多不可曉者  之於經亦不盡合也</span></span><br/>
<span class='tline' id='l81' data-llen='2239:2242'>　</span><br/>
<span class='tline' id='l82' data-llen='2242:2245'>　</span><br/>
<span class='tline' id='l83' data-llen='2245:2248'>　</span><br/>
<span class='tline' id='l84' data-llen='2248:2251'>　</span><br/>
<span class='tline' id='l85' data-llen='2251:2254'>　</span><br/>
<span class='tline' id='l86' data-llen='2254:2257'>　</span><br/>
<span class='tline' id='l87' data-llen='2257:2260'>　</span><br/>
<span class='tline' id='l88' data-llen='2260:2286'><a onclick="displayPageImage('KR1a0031', 'WYG', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2286:2289'>　</span><br/>
<span class='tline' id='l90' data-llen='2289:2292'>　</span><br/>
<span class='tline' id='l91' data-llen='2292:2295'>　</span><br/>
<span class='tline' id='l92' data-llen='2295:2298'>　</span><br/>
<span class='tline' id='l93' data-llen='2298:2301'>　</span><br/>
<span class='tline' id='l94' data-llen='2301:2304'>　</span><br/>
<span class='tline' id='l95' data-llen='2304:2307'>　</span><br/>
<span class='tline' id='l96' data-llen='2307:2318'>　原本周易本義卷十</span><br/>
</p>
<p><br/>
</p>
  </div>
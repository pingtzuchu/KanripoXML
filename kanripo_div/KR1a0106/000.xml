<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0106', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:198'>欽定四庫全書　　　　　經部一</span><br/>
<span class='tline' id='l9' data-llen='198:214'>　周易易簡說　　　　　　易類</span><br/>
<span class='tline' id='l10' data-llen='214:220'>　　提要</span><br/>
<span class='tline' id='l11' data-llen='220:246'>　　　　<span class='krp-note'>臣/</span>等謹案周易易簡說三卷明髙攀龍撰攀</span><br/>
<span class='tline' id='l12' data-llen='246:269'>　　　　龍字雲從無錫人萬厯己丑進士官至左都</span><br/>
<span class='tline' id='l13' data-llen='269:292'>　　　　御史贈太子少保兵部尚書諡忠憲事蹟具</span><br/>
<span class='tline' id='l14' data-llen='292:315'>　　　　明史本傳是書詮解易義每條不過數言自</span><br/>
<span class='tline' id='l15' data-llen='315:338'>　　　　序云其知易知其能簡能易簡而天下之理</span><br/>
<span class='tline' id='l16' data-llen='338:364'><a onclick="displayPageImage('KR1a0106', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='364:387'>　　　　得又曰五經注于後儒易注于夫子説易者</span><br/>
<span class='tline' id='l18' data-llen='387:410'>　　　　明夫子之言而易明矣是其著書大㫖也攀</span><br/>
<span class='tline' id='l19' data-llen='410:433'>　　　　龍之學出入朱陸之間故以心言易然其說</span><br/>
<span class='tline' id='l20' data-llen='433:456'>　　　　曰天下有非易之心而無非心之易是故貴</span><br/>
<span class='tline' id='l21' data-llen='456:479'>　　　　于學也學也者知非易則非心非心則非易</span><br/>
<span class='tline' id='l22' data-llen='479:502'>　　　　易則吉非易則凶悔吝云云則其說主于學</span><br/>
<span class='tline' id='l23' data-llen='502:525'>　　　　易以檢心非如楊簡王宗傳等引易以歸心</span><br/>
<span class='tline' id='l24' data-llen='525:548'>　　　　學引心學以歸禪學務屏棄象數離絶事物</span><br/>
<span class='tline' id='l25' data-llen='548:574'><a onclick="displayPageImage('KR1a0106', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='574:597'>　　　　遁于恍惚窅㝠以為不傳之秘也是固不得</span><br/>
<span class='tline' id='l27' data-llen='597:620'>　　　　謂以心言易為攀龍之失矣乾隆四十六年</span><br/>
<span class='tline' id='l28' data-llen='620:631'>　　　　十月恭校上</span><br/>
<span class='tline' id='l29' data-llen='631:663'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l30' data-llen='663:689'>　　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l32' data-llen='709:735'><a onclick="displayPageImage('KR1a0106', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l33' data-llen='735:744'>周易易簡説原序</span><br/>
<span class='tline' id='l34' data-llen='744:767'>夫易豈難知者乎哉豈難能者乎哉天髙地下萬物散</span><br/>
<span class='tline' id='l35' data-llen='767:790'>殊八者流動充滿于吾前吾于其中具形而為一物天</span><br/>
<span class='tline' id='l36' data-llen='790:813'>地之八者未嘗不備于吾吾之八者未嘗不充塞于天</span><br/>
<span class='tline' id='l37' data-llen='813:836'>地靜而成象動而成占成象者退藏而為密成占者神</span><br/>
<span class='tline' id='l38' data-llen='836:859'>明焉而為德吉凶悔吝如日月之彰彰焉而㝠行者不</span><br/>
<span class='tline' id='l39' data-llen='859:882'>知也聖人惻然患之莫能致力則以易示之又詔之曰</span><br/>
<span class='tline' id='l40' data-llen='882:905'>占故曰易者卜筮之謂也卜筮者占之謂也靜而不密</span><br/>
<span class='tline' id='l41' data-llen='905:931'><a onclick="displayPageImage('KR1a0106', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='931:954'>則不占動而不得則不占至將有為也將有行也問之</span><br/>
<span class='tline' id='l43' data-llen='954:977'>以蓍則卜筮之一事云爾謂蓍不足以盡占可謂占不</span><br/>
<span class='tline' id='l44' data-llen='977:1000'>足以盡易不可雖然不見易而能知者鮮矣則謂蓍為</span><br/>
<span class='tline' id='l45' data-llen='1000:1023'>占也亦宜于何見易曰易無之而非是識其無之而非</span><br/>
<span class='tline' id='l46' data-llen='1023:1046'>是無之不可見易也然果何物也曰吾之心也天下有</span><br/>
<span class='tline' id='l47' data-llen='1046:1069'>非易之心而無非心之易是故貴于學學也者知非易</span><br/>
<span class='tline' id='l48' data-llen='1069:1092'>則非心非心則非易也易則吉非易則凶悔吝其知易</span><br/>
<span class='tline' id='l49' data-llen='1092:1115'>知其能簡能易簡而天下之理得矣于是作易簡説夫</span><br/>
<span class='tline' id='l50' data-llen='1115:1141'><a onclick="displayPageImage('KR1a0106', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l51' data-llen='1141:1164'>五經註于後儒易註于夫子説易者明夫子之言而明</span><br/>
<span class='tline' id='l52' data-llen='1164:1168'>易矣</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0133', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　周易觀彖卷十一</span><br/>
<span class='tline' id='l10' data-llen='200:221'>　　　　　　　　　　　　大學士李光地撰</span><br/>
<span class='tline' id='l11' data-llen='221:228'>　繫辭下傳</span><br/>
<span class='tline' id='l12' data-llen='228:248'>八卦成列象在其中矣因而重之爻在其中矣</span><br/>
<span class='tline' id='l13' data-llen='248:271'>　始畫八卦則物象已具重為六十四卦然後兼三以</span><br/>
<span class='tline' id='l14' data-llen='271:283'>　兩分隂分陽而爻成焉</span><br/>
<span class='tline' id='l15' data-llen='283:305'>剛柔相推變在其中矣繫辭焉而命之動在其中矣</span><br/>
<span class='tline' id='l16' data-llen='305:331'><a onclick="displayPageImage('KR1a0133', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='331:354'>　卦爻既立則剛柔迭用有相推之象而變化之理不</span><br/>
<span class='tline' id='l18' data-llen='354:377'>　出其中矣繫之以辭推天道以言民故則事為之動</span><br/>
<span class='tline' id='l19' data-llen='377:385'>　不出其中矣</span><br/>
<span class='tline' id='l20' data-llen='385:408'>吉凶悔吝者生乎動者也剛柔者立本者也變通者趣</span><br/>
<span class='tline' id='l21' data-llen='408:413'>時者也</span><br/>
<span class='tline' id='l22' data-llen='413:436'>　有動則吉㐫悔吝生矣承動在其中言剛柔以立本</span><br/>
<span class='tline' id='l23' data-llen='436:459'>　而變通以趣時承變在其中言皆謂天道民故之自</span><br/>
<span class='tline' id='l24' data-llen='459:464'>　然者</span><br/>
<span class='tline' id='l25' data-llen='464:490'><a onclick="displayPageImage('KR1a0133', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='490:513'>吉凶者貞勝者也天地之道貞觀者也日月之道貞明</span><br/>
<span class='tline' id='l27' data-llen='513:526'>者也天下之動貞夫一者也</span><br/>
<span class='tline' id='l28' data-llen='526:549'>　承吉凶悔吝生乎動而言其歸於一理葢吉凶之遇</span><br/>
<span class='tline' id='l29' data-llen='549:572'>　善惡參差故有僥倖獲福无妄生災者然非其常也</span><br/>
<span class='tline' id='l30' data-llen='572:595'>　必以其常者為勝如天地之道以常者而觀示日月</span><br/>
<span class='tline' id='l31' data-llen='595:618'>　之道以常者而光明然則天下之動所謂常者亦常</span><br/>
<span class='tline' id='l32' data-llen='618:636'>　夫一理而已矣順理則吉逆理則凶也</span><br/>
<span class='tline' id='l33' data-llen='636:654'>夫乾確然示人易矣夫坤隤然示人簡矣</span><br/>
<span class='tline' id='l34' data-llen='654:680'><a onclick="displayPageImage('KR1a0133', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='680:703'>　又承立本趋時而言其所以立本者亦歸於一理也</span><br/>
<span class='tline' id='l36' data-llen='703:726'>　確然而專一直遂故不貳而易隤然而翕受敷施故</span><br/>
<span class='tline' id='l37' data-llen='726:733'>　不煩而簡</span><br/>
<span class='tline' id='l38' data-llen='733:749'>爻也者效此者也象也者像此者也</span><br/>
<span class='tline' id='l39' data-llen='749:768'>　貞一之理易簡之道爻者效此象者像此</span><br/>
<span class='tline' id='l40' data-llen='768:792'>爻象動乎内吉凶見乎外功業見乎變聖人之情見乎辭</span><br/>
<span class='tline' id='l41' data-llen='792:815'>　爻象具其理故曰動乎内吉㐫備諸辭故曰見乎外</span><br/>
<span class='tline' id='l42' data-llen='815:838'>　動則變矣變則有趋時之利是功業所由興也吉凶</span><br/>
<span class='tline' id='l43' data-llen='838:864'><a onclick="displayPageImage('KR1a0133', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='864:887'>　之辭顯則憂患同民之心亦因以顯聖人之情其不</span><br/>
<span class='tline' id='l45' data-llen='887:893'>　可見乎</span><br/>
<span class='tline' id='l46' data-llen='893:916'>　　右第一叚○與上傳第二章相應其言畫卦重卦</span><br/>
<span class='tline' id='l47' data-llen='916:939'>　　之次序即所謂設卦觀象剛柔相推而生變化故</span><br/>
<span class='tline' id='l48' data-llen='939:962'>　　變在其中繫辭而明吉凶故動在其中人事之得</span><br/>
<span class='tline' id='l49' data-llen='962:985'>　　失憂虞皆以一理為貞天道之進退晝夜皆以易</span><br/>
<span class='tline' id='l50' data-llen='985:1008'>　　簡為本要不出乎三極之道而已矣按傳以繫辭</span><br/>
<span class='tline' id='l51' data-llen='1008:1031'>　　為名則所賛者文周之辭也然上下二篇必推本</span><br/>
<span class='tline' id='l52' data-llen='1031:1057'><a onclick="displayPageImage('KR1a0133', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1057:1080'>　　設卦言之所以著明辭所由繫而下傳則於辭尤</span><br/>
<span class='tline' id='l54' data-llen='1080:1102'>　　加詳焉以後數章亦皆所以申釋此章之意也</span><br/>
<span class='tline' id='l55' data-llen='1102:1125'>天地之大德曰生聖人之大寶曰位何以守位曰仁何</span><br/>
<span class='tline' id='l56' data-llen='1125:1142'>以聚人曰財理財正辭禁民為非曰義</span><br/>
<span class='tline' id='l57' data-llen='1142:1165'>　天地之德生而已矣雖有隂陽有剛柔皆所以生也</span><br/>
<span class='tline' id='l58' data-llen='1165:1188'>　有位之聖人體天地之德故其以仁守位既與天地</span><br/>
<span class='tline' id='l59' data-llen='1188:1211'>　生生之心合矣而又理財以養之正辭以教之禁其</span><br/>
<span class='tline' id='l60' data-llen='1211:1234'>　為非以防之則義與仁並行而道無弊此所謂剛柔</span><br/>
<span class='tline' id='l61' data-llen='1234:1260'><a onclick="displayPageImage('KR1a0133', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1260:1267'>　立本者也</span><br/>
<span class='tline' id='l63' data-llen='1267:1290'>古者包犧氏之王天下也仰則觀象於天俯則觀法於</span><br/>
<span class='tline' id='l64' data-llen='1290:1313'>地觀鳥獸之文與地之宜近取諸身逺取諸物於是始</span><br/>
<span class='tline' id='l65' data-llen='1313:1330'>作八卦以通神明之德以類萬物之情</span><br/>
<span class='tline' id='l66' data-llen='1330:1353'>　道法始於包犧故其作八卦也後世聖人所以立本</span><br/>
<span class='tline' id='l67' data-llen='1353:1368'>　趋時而起功業者皆不能外焉</span><br/>
<span class='tline' id='l68' data-llen='1368:1385'>作結繩而為網罟以佃以漁葢取諸離</span><br/>
<span class='tline' id='l69' data-llen='1385:1394'>　中虚而物麗焉</span><br/>
<span class='tline' id='l70' data-llen='1394:1420'><a onclick="displayPageImage('KR1a0133', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1420:1443'>包犧氏没神農氏作斵木為耜揉木為耒耒耨之利以</span><br/>
<span class='tline' id='l72' data-llen='1443:1452'>教天下葢取諸益</span><br/>
<span class='tline' id='l73' data-llen='1452:1466'>　本義云二體皆木上入下動</span><br/>
<span class='tline' id='l74' data-llen='1466:1489'>日中為市致天下之民聚天下之貨交易而退各得其</span><br/>
<span class='tline' id='l75' data-llen='1489:1497'>所葢取諸噬嗑</span><br/>
<span class='tline' id='l76' data-llen='1497:1513'>　離明為日中人事之動者莫如市</span><br/>
<span class='tline' id='l77' data-llen='1513:1536'>神農氏没黄帝堯舜氏作通其變使民不倦神而化之</span><br/>
<span class='tline' id='l78' data-llen='1536:1559'>使民宜之易窮則變變則通通則乆是以自天祐之吉</span><br/>
<span class='tline' id='l79' data-llen='1559:1585'><a onclick="displayPageImage('KR1a0133', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1585:1606'>无不利黄帝堯舜垂衣裳而天下治葢取諸乾坤</span><br/>
<span class='tline' id='l81' data-llen='1606:1629'>　道法備於黄帝堯舜故總其變通趨時之用而極論</span><br/>
<span class='tline' id='l82' data-llen='1629:1652'>　之以下八條皆其事也時有變而通之則民不倦矣</span><br/>
<span class='tline' id='l83' data-llen='1652:1675'>　因其自然而人不覺其變則民咸宜矣葢凡易之道</span><br/>
<span class='tline' id='l84' data-llen='1675:1698'>　變通而後可乆而所以神化而宜者以其皆出於易</span><br/>
<span class='tline' id='l85' data-llen='1698:1721'>　簡自然之理也乾坤之道易簡故變化而無為黄帝</span><br/>
<span class='tline' id='l86' data-llen='1721:1744'>　堯舜之垂拱恭已無為而治者似之按首節言聖人</span><br/>
<span class='tline' id='l87' data-llen='1744:1767'>　之道以仁義立本故列代相承所以創制宜民者非</span><br/>
<span class='tline' id='l88' data-llen='1767:1793'><a onclick="displayPageImage('KR1a0133', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1793:1816'>　仁則義皆聚人理財正辭禁非之事也逓有通變者</span><br/>
<span class='tline' id='l90' data-llen='1816:1823'>　時不同耳</span><br/>
<span class='tline' id='l91' data-llen='1823:1846'>刳木為舟剡木為楫舟楫之利以濟不通致逺以利天</span><br/>
<span class='tline' id='l92' data-llen='1846:1853'>下葢取諸渙</span><br/>
<span class='tline' id='l93' data-llen='1853:1865'>　木在水上又風行氷上</span><br/>
<span class='tline' id='l94' data-llen='1865:1883'>服牛乗馬引重致逺以利天下葢取諸隨</span><br/>
<span class='tline' id='l95' data-llen='1883:1897'>重門擊柝以待暴客葢取諸豫</span><br/>
<span class='tline' id='l96' data-llen='1897:1908'>　順固於内震動於外</span><br/>
<span class='tline' id='l97' data-llen='1908:1934'><a onclick="displayPageImage('KR1a0133', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1934:1957'>斷木為杵掘地為臼臼杵之利萬民以濟葢取諸小過</span><br/>
<span class='tline' id='l99' data-llen='1957:1979'>弦木為弧剡木為矢弧矢之利以威天下葢取諸睽</span><br/>
<span class='tline' id='l100' data-llen='1979:1994'>　滿而後出如澤發而迅疾如火</span><br/>
<span class='tline' id='l101' data-llen='1994:2017'>上古穴居而野處後世聖人易之以宮室上棟下宇以</span><br/>
<span class='tline' id='l102' data-llen='2017:2027'>待風雨葢取諸大壯</span><br/>
<span class='tline' id='l103' data-llen='2027:2037'>　上震動而下健固</span><br/>
<span class='tline' id='l104' data-llen='2037:2060'>古之葬者厚衣之以薪葬之中野不封不樹喪期无數</span><br/>
<span class='tline' id='l105' data-llen='2060:2076'>後世聖人易之以棺槨葢取諸大過</span><br/>
<span class='tline' id='l106' data-llen='2076:2102'><a onclick="displayPageImage('KR1a0133', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2102:2109'>　木入澤中</span><br/>
<span class='tline' id='l108' data-llen='2109:2132'>上古結繩而治後世聖人易之以書契百官以治萬民</span><br/>
<span class='tline' id='l109' data-llen='2132:2140'>以察葢取諸夬</span><br/>
<span class='tline' id='l110' data-llen='2140:2156'>　確實為主於中而言語宣達於外</span><br/>
<span class='tline' id='l111' data-llen='2156:2169'>是故易者象也象也者像也</span><br/>
<span class='tline' id='l112' data-llen='2169:2180'>　總結前十二卦之意</span><br/>
<span class='tline' id='l113' data-llen='2180:2203'>　　右第二叚○申釋立本趋時而歸於易簡之意葢</span><br/>
<span class='tline' id='l114' data-llen='2203:2226'>　　天道有變化而人事因之自古聖人順風氣之宜</span><br/>
<span class='tline' id='l115' data-llen='2226:2252'><a onclick="displayPageImage('KR1a0133', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2252:2275'>　　而隨時有作者本乎天道而已惟其皆出於乾坤</span><br/>
<span class='tline' id='l117' data-llen='2275:2298'>　　易簡之理故易知易從而可乆可大此易道之原</span><br/>
<span class='tline' id='l118' data-llen='2298:2321'>　　也又按易之名辭至文周而備孔子以其可以冒</span><br/>
<span class='tline' id='l119' data-llen='2321:2344'>　　天下之道故深好而盡心以學之然伏羲之畫包</span><br/>
<span class='tline' id='l120' data-llen='2344:2367'>　　緼無窮故孔子推廣六十四卦大象之義每多卦</span><br/>
<span class='tline' id='l121' data-llen='2367:2384'>　　意所未發者此章所取亦其類也</span><br/>
<span class='tline' id='l122' data-llen='2384:2407'>彖者材也爻也者效天下之動者也是故吉凶生而悔</span><br/>
<span class='tline' id='l123' data-llen='2407:2412'>吝著也</span><br/>
<span class='tline' id='l124' data-llen='2412:2438'><a onclick="displayPageImage('KR1a0133', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2438:2461'>　以卦爻辭言也彖辭為一卦之質幹爻辭效人事之</span><br/>
<span class='tline' id='l126' data-llen='2461:2477'>　羣動吉㓙悔吝之故顯乎其間矣</span><br/>
<span class='tline' id='l127' data-llen='2477:2500'>陽卦多隂隂卦多陽其故何也陽卦竒隂卦耦其德行</span><br/>
<span class='tline' id='l128' data-llen='2500:2523'>何也陽一君而二民君子之道也隂二君而一民小人</span><br/>
<span class='tline' id='l129' data-llen='2523:2528'>之道也</span><br/>
<span class='tline' id='l130' data-llen='2528:2551'>　以彖之材言也震坎艮多隂巽離兌多陽葢取震坎</span><br/>
<span class='tline' id='l131' data-llen='2551:2574'>　艮一陽以為竒巽離兌二陽以為偶也其在人事之</span><br/>
<span class='tline' id='l132' data-llen='2574:2597'>　德行則陽者君道隂者民道一君二民則是主權一</span><br/>
<span class='tline' id='l133' data-llen='2597:2623'><a onclick="displayPageImage('KR1a0133', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2623:2646'>　而役效職焉君子用事故為君子之道也二君一民</span><br/>
<span class='tline' id='l135' data-llen='2646:2669'>　則是主權分而役反為主小人用事故為小人之道</span><br/>
<span class='tline' id='l136' data-llen='2669:2692'>　也自一身志氣形神之德以及國家父子夫婦君臣</span><br/>
<span class='tline' id='l137' data-llen='2692:2715'>　上下之行其善惡邪正得失治亂未有不由於此者</span><br/>
<span class='tline' id='l138' data-llen='2715:2738'>　觀易中夬姤剥復否泰之類此理甚明其餘諸卦亦</span><br/>
<span class='tline' id='l139' data-llen='2738:2761'>　必審其男女長少之分義先後竒耦剛柔之位置當</span><br/>
<span class='tline' id='l140' data-llen='2761:2784'>　否以為命名斷辭之决此卦所以有大小而辭所以</span><br/>
<span class='tline' id='l141' data-llen='2784:2807'>　有險易也然其義所自來則自八卦分隂分陽而已</span><br/>
<span class='tline' id='l142' data-llen='2807:2833'><a onclick="displayPageImage('KR1a0133', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2833:2856'>　定之故夫子推原八卦言之以為六十四卦之凖焉</span><br/>
<span class='tline' id='l144' data-llen='2856:2879'>易曰憧憧徃來朋從爾思子曰天下何思何慮天下同</span><br/>
<span class='tline' id='l145' data-llen='2879:2902'>歸而殊塗一致而百慮天下何思何慮日徃則月來月</span><br/>
<span class='tline' id='l146' data-llen='2902:2925'>徃則日來日月相推而明生焉寒徃則暑來暑徃則寒</span><br/>
<span class='tline' id='l147' data-llen='2925:2948'>來寒暑相推而歲成焉徃者屈也來者信也屈信相感</span><br/>
<span class='tline' id='l148' data-llen='2948:2971'>而利生焉尺蠖之屈以求信也龍蛇之蟄以存身也精</span><br/>
<span class='tline' id='l149' data-llen='2971:2994'>義入神以致用也利用安身以崇德也過此以徃未之</span><br/>
<span class='tline' id='l150' data-llen='2994:3007'>或知也窮神知化德之盛也</span><br/>
<span class='tline' id='l151' data-llen='3007:3033'><a onclick="displayPageImage('KR1a0133', 'WYG', '011-9a' );" name="011-9a" class="pb">[011-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3033:3056'>　此下十一爻以爻之效動言也天下之動生於人心</span><br/>
<span class='tline' id='l153' data-llen='3056:3079'>　人心之動生於有感憧憧者思慮雜擾之稱然天下</span><br/>
<span class='tline' id='l154' data-llen='3079:3102'>　之事何所容於思慮哉凡理皆同歸也而殊塗耳凡</span><br/>
<span class='tline' id='l155' data-llen='3102:3125'>　事皆一致也而百慮耳彼感應徃來者雖若殊塗而</span><br/>
<span class='tline' id='l156' data-llen='3125:3148'>　百慮也然其䆒未有不同歸一致者故日月有徃來</span><br/>
<span class='tline' id='l157' data-llen='3148:3171'>　而同歸於生明所謂貞明者也寒暑有徃來而同歸</span><br/>
<span class='tline' id='l158' data-llen='3171:3194'>　於成歲所謂貞觀者也凡徃者皆屈也凡來者皆信</span><br/>
<span class='tline' id='l159' data-llen='3194:3217'>　也屈信相感而同歸於生利謂貞夫一者也故夫心</span><br/>
<span class='tline' id='l160' data-llen='3217:3243'><a onclick="displayPageImage('KR1a0133', 'WYG', '011-9b' );" name="011-9b" class="pb">[011-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3243:3266'>　之為用也但當主於一而不可分於他如尺蠖之屈</span><br/>
<span class='tline' id='l162' data-llen='3266:3289'>　乃所以求信龍蛇之蟄乃所以存身君子之為學也</span><br/>
<span class='tline' id='l163' data-llen='3289:3312'>　精研義理造乎㣲妙用心於内也而所以推於施用</span><br/>
<span class='tline' id='l164' data-llen='3312:3335'>　者在是順利行習所處皆安練熟於事也而所以增</span><br/>
<span class='tline' id='l165' data-llen='3335:3358'>　其心得者在是為學之功至於如此過此則無所用</span><br/>
<span class='tline' id='l166' data-llen='3358:3381'>　力矣然雖至於窮極造化不測之妙契合天地自然</span><br/>
<span class='tline' id='l167' data-llen='3381:3404'>　之機亦德盛而自至耳葢方其精義入神之初而已</span><br/>
<span class='tline' id='l168' data-llen='3404:3427'>　為窮神之路利用安身之際而已為知化之門故下</span><br/>
<span class='tline' id='l169' data-llen='3427:3454'><a onclick="displayPageImage('KR1a0133', 'WYG', '011-10a' );" name="011-10a" class="pb">[011-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3454:3477'>　學之事馴於義精仁熟而所以達乎天德者亦在是</span><br/>
<span class='tline' id='l171' data-llen='3477:3500'>　矣以是觀之惟當專其心志循其氣候而不以思慮</span><br/>
<span class='tline' id='l172' data-llen='3500:3523'>　之紛紜者雜之故能處乎感應徃來之間而與天地</span><br/>
<span class='tline' id='l173' data-llen='3523:3540'>　相似葢羣動貞一之理本自如此也</span><br/>
<span class='tline' id='l174' data-llen='3540:3563'>易曰困于石據于蒺藜入于其宮不見其妻㐫子曰非</span><br/>
<span class='tline' id='l175' data-llen='3563:3586'>所困而困焉名必辱非所據而據焉身必危既辱且危</span><br/>
<span class='tline' id='l176' data-llen='3586:3598'>死期將至妻其可得見邪</span><br/>
<span class='tline' id='l177' data-llen='3598:3621'>　强求必得失固辱得亦辱也妄處非分勢不安心亦</span><br/>
<span class='tline' id='l178' data-llen='3621:3648'><a onclick="displayPageImage('KR1a0133', 'WYG', '011-10b' );" name="011-10b" class="pb">[011-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3648:3654'>　不安也</span><br/>
<span class='tline' id='l180' data-llen='3654:3677'>易曰公用射隼于高墉之上獲之无不利子曰隼者禽</span><br/>
<span class='tline' id='l181' data-llen='3677:3701'>也弓矢者器也射之者人也君子藏器於身待時而動何</span><br/>
<span class='tline' id='l182' data-llen='3701:3724'>不利之有動而不括是以出而有獲語成器而動者也</span><br/>
<span class='tline' id='l183' data-llen='3724:3747'>　進而見困求信而反屈動而不括屈極則必信此二</span><br/>
<span class='tline' id='l184' data-llen='3747:3755'>　爻之義相對</span><br/>
<span class='tline' id='l185' data-llen='3755:3778'>子曰小人不恥不仁不畏不義不見利不勸不威不懲</span><br/>
<span class='tline' id='l186' data-llen='3778:3801'>小懲而大誡此小人之福也易曰屨校㓕趾无咎此之</span><br/>
<span class='tline' id='l187' data-llen='3801:3828'><a onclick="displayPageImage('KR1a0133', 'WYG', '011-11a' );" name="011-11a" class="pb">[011-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3828:3832'>謂也</span><br/>
<span class='tline' id='l189' data-llen='3832:3855'>善不積不足以成名惡不積不足以滅身小人以小善</span><br/>
<span class='tline' id='l190' data-llen='3855:3878'>為无益而弗為也以小惡為无傷而弗去也故惡積而</span><br/>
<span class='tline' id='l191' data-llen='3878:3896'>不可掩罪大而不可解易曰何校滅耳㐫</span><br/>
<span class='tline' id='l192' data-llen='3896:3919'>　董子曰積善在身如長日加益而人不知也積惡在</span><br/>
<span class='tline' id='l193' data-llen='3919:3942'>　身如火銷膏而人不見也莊生所謂為善無近名為</span><br/>
<span class='tline' id='l194' data-llen='3942:3965'>　惡無近刑意亦如此懲惡屈也而可以致福長惡信</span><br/>
<span class='tline' id='l195' data-llen='3965:3981'>　也而至於罹罪此二爻之義相對</span><br/>
<span class='tline' id='l196' data-llen='3981:4008'><a onclick="displayPageImage('KR1a0133', 'WYG', '011-11b' );" name="011-11b" class="pb">[011-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4008:4031'>子曰危者安其位者也亡者保其存者也亂者有其治</span><br/>
<span class='tline' id='l198' data-llen='4031:4054'>者也是故君子安而不忘危存而不忘亡治而不忘亂</span><br/>
<span class='tline' id='l199' data-llen='4054:4076'>是以身安而國家可保也易曰其亡其亡繫于苞桑</span><br/>
<span class='tline' id='l200' data-llen='4076:4099'>　以位為可安以存為可保以治為可有則危亡與亂</span><br/>
<span class='tline' id='l201' data-llen='4099:4122'>　將至矣况去否即泰危亂之象猶存故君子惕然不</span><br/>
<span class='tline' id='l202' data-llen='4122:4131'>　忘以固其基焉</span><br/>
<span class='tline' id='l203' data-llen='4131:4154'>子曰德薄而位尊知小而謀大力小而任重鮮不及矣</span><br/>
<span class='tline' id='l204' data-llen='4154:4174'>易曰鼎折足覆公餗其形渥㐫言不勝其任也</span><br/>
<span class='tline' id='l205' data-llen='4174:4201'><a onclick="displayPageImage('KR1a0133', 'WYG', '011-12a' );" name="011-12a" class="pb">[011-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4201:4224'>　德厚者居位必戰兢以居之知大者好謀必謹宻以</span><br/>
<span class='tline' id='l207' data-llen='4224:4247'>　成之力足者任重必從容以舉之反是則有不勝之</span><br/>
<span class='tline' id='l208' data-llen='4247:4270'>　患其亡其亡屈而信也折足覆餗信而屈也此二爻</span><br/>
<span class='tline' id='l209' data-llen='4270:4277'>　之義相對</span><br/>
<span class='tline' id='l210' data-llen='4277:4300'>子曰知幾其神乎君子上交不謟下交不瀆其知幾乎</span><br/>
<span class='tline' id='l211' data-llen='4300:4323'>幾者動之㣲吉之先見者也君子見幾而作不俟終日</span><br/>
<span class='tline' id='l212' data-llen='4323:4346'>易曰介于石不終日貞吉介如石焉寧用終日斷可識</span><br/>
<span class='tline' id='l213' data-llen='4346:4363'>矣君子知㣲知彰知柔知剛萬夫之望</span><br/>
<span class='tline' id='l214' data-llen='4363:4390'><a onclick="displayPageImage('KR1a0133', 'WYG', '011-12b' );" name="011-12b" class="pb">[011-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4390:4413'>　逸豫之時上交必有謟諛之行下交必有瀆亂之為</span><br/>
<span class='tline' id='l216' data-llen='4413:4436'>　惟君子不溺於豫則介如石焉故其見幾而作也無</span><br/>
<span class='tline' id='l217' data-llen='4436:4459'>　待於終日於㣲而知彰見之明也於柔而知剛作之</span><br/>
<span class='tline' id='l218' data-llen='4459:4464'>　决也</span><br/>
<span class='tline' id='l219' data-llen='4464:4487'>子曰顔氏之子其殆庶幾乎有不善未嘗不知知之未</span><br/>
<span class='tline' id='l220' data-llen='4487:4503'>嘗復行也易曰不逺復无祗悔元吉</span><br/>
<span class='tline' id='l221' data-llen='4503:4526'>　不善必知顔氏之明見㣲而知彰也知不復行顔氏</span><br/>
<span class='tline' id='l222' data-llen='4526:4549'>　之健見柔而知剛也此與豫二爻皆審人心理欲屈</span><br/>
<span class='tline' id='l223' data-llen='4549:4576'><a onclick="displayPageImage('KR1a0133', 'WYG', '011-13a' );" name="011-13a" class="pb">[011-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4576:4592'>　信之幾而辨之至速其義亦相對</span><br/>
<span class='tline' id='l225' data-llen='4592:4615'>天地絪緼萬物化醇男女搆精萬物化生易曰三人行</span><br/>
<span class='tline' id='l226' data-llen='4615:4632'>則損一人一人行則得其友言致一也</span><br/>
<span class='tline' id='l227' data-llen='4632:4650'>　人心不可以二故有所損而後有所益</span><br/>
<span class='tline' id='l228' data-llen='4650:4673'>子曰君子安其身而後動易其心而後語定其交而後</span><br/>
<span class='tline' id='l229' data-llen='4673:4696'>求君子修此三者故全也危以動則民不與也懼以語</span><br/>
<span class='tline' id='l230' data-llen='4696:4719'>則民不應也无交而求則民不與也莫之與則傷之者</span><br/>
<span class='tline' id='l231' data-llen='4719:4736'>至矣易曰莫益之或擊之立心勿恒㐫</span><br/>
<span class='tline' id='l232' data-llen='4736:4763'><a onclick="displayPageImage('KR1a0133', 'WYG', '011-13b' );" name="011-13b" class="pb">[011-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4763:4786'>　損其私者能益屈而信也或自益者必損信而屈也</span><br/>
<span class='tline' id='l234' data-llen='4786:4797'>　此二爻之義亦相對</span><br/>
<span class='tline' id='l235' data-llen='4797:4820'>　　右第三叚○申釋吉凶悔吝生乎動而歸貞一之</span><br/>
<span class='tline' id='l236' data-llen='4820:4843'>　　意葢自隂陽卦之分君欲一而不欲二君者心也</span><br/>
<span class='tline' id='l237' data-llen='4843:4866'>　　事物之主也人之所主者心心之所主者理故所</span><br/>
<span class='tline' id='l238' data-llen='4866:4889'>　　引爻辭首以同歸一致發其義而又雜引諸爻以</span><br/>
<span class='tline' id='l239' data-llen='4889:4903'>　　相發以致一勿恒者終焉</span><br/>
<span class='tline' id='l240' data-llen='4903:4926'>子曰乾坤其易之門邪乾陽物也坤隂物也隂陽合德</span><br/>
<span class='tline' id='l241' data-llen='4926:4953'><a onclick="displayPageImage('KR1a0133', 'WYG', '011-14a' );" name="011-14a" class="pb">[011-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4953:4972'>而剛柔有體以體天地之撰以通神明之德</span><br/>
<span class='tline' id='l243' data-llen='4972:4995'>　天地設位而易行乎其中故乾坤兩卦為易之門葢</span><br/>
<span class='tline' id='l244' data-llen='4995:5018'>　乾坤者隂陽之宗而隂陽有交易之情是合德也有</span><br/>
<span class='tline' id='l245' data-llen='5018:5041'>　交易則有變易故諸卦之剛柔皆以是而成體就物</span><br/>
<span class='tline' id='l246' data-llen='5041:5064'>　言之曰類情就天地言之曰體撰此以卦之象言也</span><br/>
<span class='tline' id='l247' data-llen='5064:5084'>其稱名也雜而不越於稽其類其衰世之意邪</span><br/>
<span class='tline' id='l248' data-llen='5084:5107'>　稱名者卦名也伏羲之時八卦有名而已六十四卦</span><br/>
<span class='tline' id='l249' data-llen='5107:5130'>　之名則至文王始具夫子以其稱名雜而多端要不</span><br/>
<span class='tline' id='l250' data-llen='5130:5157'><a onclick="displayPageImage('KR1a0133', 'WYG', '011-14b' );" name="011-14b" class="pb">[011-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5157:5180'>　越乎事理之外葢縁世變風移情偽日滋非是不足</span><br/>
<span class='tline' id='l252' data-llen='5180:5203'>　以周盡之故考其類而知其為衰世之意此以卦之</span><br/>
<span class='tline' id='l253' data-llen='5203:5209'>　名言也</span><br/>
<span class='tline' id='l254' data-llen='5209:5232'>夫易彰徃而察來而㣲顯闡幽開而當名辨物正言斷</span><br/>
<span class='tline' id='l255' data-llen='5232:5238'>辭則備矣</span><br/>
<span class='tline' id='l256' data-llen='5238:5261'>　體天地之撰則有以彰徃而察來通神明之德則有</span><br/>
<span class='tline' id='l257' data-llen='5261:5284'>　以㣲顯而闡幽推而廣之命之名以辨其隂陽之物</span><br/>
<span class='tline' id='l258' data-llen='5284:5307'>　繫之辭以斷其吉㐫之占則易道大備矣此兼卦象</span><br/>
<span class='tline' id='l259' data-llen='5307:5334'><a onclick="displayPageImage('KR1a0133', 'WYG', '011-15a' );" name="011-15a" class="pb">[011-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5334:5342'>　及名辭言也</span><br/>
<span class='tline' id='l261' data-llen='5342:5365'>其稱名也小其取類也大其㫖逺其辭文其言曲而中</span><br/>
<span class='tline' id='l262' data-llen='5365:5384'>其事肆而隱因貳以濟民行以明失得之報</span><br/>
<span class='tline' id='l263' data-llen='5384:5407'>　稱名小者如井鼎之物歸妹客旅之事然其義類之</span><br/>
<span class='tline' id='l264' data-llen='5407:5430'>　所關則甚大㫖逺者寓意無窮然其辭之所發則燦</span><br/>
<span class='tline' id='l265' data-llen='5430:5453'>　然顯著惟其㫖逺辭文也故雖旁通廣喻而皆切於</span><br/>
<span class='tline' id='l266' data-llen='5453:5476'>　事理之實惟其名小類大也故雖雜陳兼該而悉原</span><br/>
<span class='tline' id='l267' data-llen='5476:5499'>　於性命之奥此又言卦之名辭所以發象之藴者如</span><br/>
<span class='tline' id='l268' data-llen='5499:5526'><a onclick="displayPageImage('KR1a0133', 'WYG', '011-15b' );" name="011-15b" class="pb">[011-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5526:5549'>　此葢因民心疑貳昧於所趋而欲有以濟之故為之</span><br/>
<span class='tline' id='l270' data-llen='5549:5567'>　明示得失之報所謂衰世之意者此也</span><br/>
<span class='tline' id='l271' data-llen='5567:5586'>易之興也其於中古乎作易者其有憂患乎</span><br/>
<span class='tline' id='l272' data-llen='5586:5609'>　申衰世之意而隱指文王與紂之事文王身蒙大難</span><br/>
<span class='tline' id='l273' data-llen='5609:5632'>　是有憂患也推其所憂與民同患而易因以作故可</span><br/>
<span class='tline' id='l274' data-llen='5632:5651'>　即其命名而見其心如下所舉九卦是也</span><br/>
<span class='tline' id='l275' data-llen='5651:5674'>是故履德之基也謙德之柄也復德之本也恒德之固</span><br/>
<span class='tline' id='l276' data-llen='5674:5697'>也損德之修也益德之裕也困德之辨也井德之地也</span><br/>
<span class='tline' id='l277' data-llen='5697:5724'><a onclick="displayPageImage('KR1a0133', 'WYG', '011-16a' );" name="011-16a" class="pb">[011-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5724:5731'>巽德之制也</span><br/>
<span class='tline' id='l279' data-llen='5731:5754'>　敬懼所履者立身之基謙卑自下者接人之柄由是</span><br/>
<span class='tline' id='l280' data-llen='5754:5777'>　良心復於内則大本端矣立不易方則所守固矣然</span><br/>
<span class='tline' id='l281' data-llen='5777:5800'>　且日新不已損其疾以自修益無方而盛大於是而</span><br/>
<span class='tline' id='l282' data-llen='5800:5824'>　處窮困則可以騐其所得於是而安居不動則可以知</span><br/>
<span class='tline' id='l283' data-llen='5824:5847'>　其有源雖歴萬變而沉潜巽入皆有以裁制其宜也</span><br/>
<span class='tline' id='l284' data-llen='5847:5870'>履和而至謙尊而光復小而辨於物恒雜而不厭損先</span><br/>
<span class='tline' id='l285' data-llen='5870:5893'>難而後易益長裕而不設困窮而通井居其所而遷巽</span><br/>
<span class='tline' id='l286' data-llen='5893:5920'><a onclick="displayPageImage('KR1a0133', 'WYG', '011-16b' );" name="011-16b" class="pb">[011-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5920:5925'>稱而隱</span><br/>
<span class='tline' id='l288' data-llen='5925:5948'>　能敬則能和而周旋無虧尊人則自尊而德輝及物</span><br/>
<span class='tline' id='l289' data-llen='5948:5971'>　本心之復甚㣲然非物所能淆有恒常之德故處雜</span><br/>
<span class='tline' id='l290' data-llen='5971:5994'>　而不厭損所本無故先難而後則易益所固有故但</span><br/>
<span class='tline' id='l291' data-llen='5994:6017'>　充長而不造作困窮而有心亨之效井居而有及物</span><br/>
<span class='tline' id='l292' data-llen='6017:6035'>　之功巽入以稱物之輕重而潜隱不露</span><br/>
<span class='tline' id='l293' data-llen='6035:6058'>履以和行謙以制禮復以自知恒以一德損以逺害益</span><br/>
<span class='tline' id='l294' data-llen='6058:6075'>以興利困以寡怨井以辨義巽以行權</span><br/>
<span class='tline' id='l295' data-llen='6075:6102'><a onclick="displayPageImage('KR1a0133', 'WYG', '011-17a' );" name="011-17a" class="pb">[011-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6102:6125'>　敬以和一身之行謙以制接物之禮良心來復自知</span><br/>
<span class='tline' id='l297' data-llen='6125:6148'>　而已恒乆不變而德一矣損身之過則物害亦逺益</span><br/>
<span class='tline' id='l298' data-llen='6148:6171'>　已之善則世利可興困而心亨故致命遂志而不怨</span><br/>
<span class='tline' id='l299' data-llen='6171:6194'>　不尤井道不窮故左右逄源而義無不辨深入不露</span><br/>
<span class='tline' id='l300' data-llen='6194:6210'>　是其所以知幾達變而能行權也</span><br/>
<span class='tline' id='l301' data-llen='6210:6233'>　　右第四叚○申釋象之動於内而吉凶見乎外以</span><br/>
<span class='tline' id='l302' data-llen='6233:6256'>　　卦體及彖辭言也後陳九卦者雖因聖人憂患而</span><br/>
<span class='tline' id='l303' data-llen='6256:6279'>　　發其名卦之心然所謂濟民行者亦初不外乎此</span><br/>
<span class='tline' id='l304' data-llen='6279:6306'><a onclick="displayPageImage('KR1a0133', 'WYG', '011-17b' );" name="011-17b" class="pb">[011-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6306:6329'>易之為書也不可逺為道也屢遷變動不居周流六虚</span><br/>
<span class='tline' id='l306' data-llen='6329:6348'>上下无常剛柔相易不可為典要唯變所適</span><br/>
<span class='tline' id='l307' data-llen='6348:6371'>　其道屢遷者以其理之隨時無定周流於六位也葢</span><br/>
<span class='tline' id='l308' data-llen='6371:6394'>　六位之中隂陽之居上居下者无常竒耦之居剛居</span><br/>
<span class='tline' id='l309' data-llen='6394:6417'>　柔者相易道之所以變動不居實由於此故其義例</span><br/>
<span class='tline' id='l310' data-llen='6417:6440'>　雖定而不可以為典要惟其時變之所適而已此以</span><br/>
<span class='tline' id='l311' data-llen='6440:6448'>　爻之位言也</span><br/>
<span class='tline' id='l312' data-llen='6448:6471'>其出入以度外内使知懼又明於憂患與故无有師保</span><br/>
<span class='tline' id='l313' data-llen='6471:6498'><a onclick="displayPageImage('KR1a0133', 'WYG', '011-18a' );" name="011-18a" class="pb">[011-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6498:6504'>如臨父母</span><br/>
<span class='tline' id='l315' data-llen='6504:6527'>　出入謂出處進退人事出入立之以度使之知懼於</span><br/>
<span class='tline' id='l316' data-llen='6527:6550'>　内外之間又為之明憂患之情與其所以處憂患之</span><br/>
<span class='tline' id='l317' data-llen='6550:6573'>　故則人不知有師保而但如臨父母也葢教以法度</span><br/>
<span class='tline' id='l318' data-llen='6573:6596'>　而知懼則凛乎師保之嚴矣及乎慮其所憂計其所</span><br/>
<span class='tline' id='l319' data-llen='6596:6617'>　患則雖父母之愛無以加兹此以爻之辭言也</span><br/>
<span class='tline' id='l320' data-llen='6617:6639'>初率其辭而揆其方既有典常苟非其人道不虚行</span><br/>
<span class='tline' id='l321' data-llen='6639:6662'>　方謂時位也由其辭以審度其時位則不可為典要</span><br/>
<span class='tline' id='l322' data-llen='6662:6689'><a onclick="displayPageImage('KR1a0133', 'WYG', '011-18b' );" name="011-18b" class="pb">[011-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6689:6713'>　者於是而有典常矣然體道以趨時則存乎其人焉此</span><br/>
<span class='tline' id='l324' data-llen='6713:6736'>　又言因辭之常可以知道之變而歸之於勉學者也</span><br/>
<span class='tline' id='l325' data-llen='6736:6760'>易之為書也原始要終以為質也六爻相雜唯其時物也</span><br/>
<span class='tline' id='l326' data-llen='6760:6783'>　卦之名辭總其始終以立其體六爻者其趨時之物</span><br/>
<span class='tline' id='l327' data-llen='6783:6806'>　而已承上文而更端言之明爻辭不雜乎卦辭之意</span><br/>
<span class='tline' id='l328' data-llen='6806:6829'>其初難知其上易知本末也初辭擬之卒成之終若夫</span><br/>
<span class='tline' id='l329' data-llen='6829:6846'>雜物撰德辨是與非則非其中爻不備</span><br/>
<span class='tline' id='l330' data-llen='6846:6869'>　凡爻辭初則難知上則易知以初為時義之基本而</span><br/>
<span class='tline' id='l331' data-llen='6869:6896'><a onclick="displayPageImage('KR1a0133', 'WYG', '011-19a' );" name="011-19a" class="pb">[011-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6896:6919'>　上則其時勢之所極也故學易者於初辭必加擬議</span><br/>
<span class='tline' id='l333' data-llen='6919:6942'>　之功而於卒也則但成其所䆒竞而已然初上二爻</span><br/>
<span class='tline' id='l334' data-llen='6942:6965'>　處卦始終於時則或為未至與既徃於位則或為未</span><br/>
<span class='tline' id='l335' data-llen='6965:6988'>　遇與既退適時當事在中四爻故錯雜貴賤之物撰</span><br/>
<span class='tline' id='l336' data-llen='6988:7011'>　述剛柔之德以辨其所處之是非者必於是而始備</span><br/>
<span class='tline' id='l337' data-llen='7011:7022'>　也所謂時物者如此</span><br/>
<span class='tline' id='l338' data-llen='7022:7045'>噫亦要存亡吉㐫則居可知矣知者觀其彖辭則思過</span><br/>
<span class='tline' id='l339' data-llen='7045:7049'>半矣</span><br/>
<span class='tline' id='l340' data-llen='7049:7076'><a onclick="displayPageImage('KR1a0133', 'WYG', '011-19b' );" name="011-19b" class="pb">[011-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7076:7099'>　六爻存亡吉凶之理約以此法求之亦居然可知矣</span><br/>
<span class='tline' id='l342' data-llen='7099:7122'>　然知者觀其彖辭則爻義已過半葢彖辭所取或有</span><br/>
<span class='tline' id='l343' data-llen='7122:7145'>　直用其爻義者或有通時宜而爻義吉㐫凖以為决</span><br/>
<span class='tline' id='l344' data-llen='7145:7168'>　者故以是觀之不中不逺惟其合始終以為質故時</span><br/>
<span class='tline' id='l345' data-llen='7168:7176'>　物不能外也</span><br/>
<span class='tline' id='l346' data-llen='7176:7199'>二與四同功而異位其善不同二多譽四多懼近也柔</span><br/>
<span class='tline' id='l347' data-llen='7199:7217'>之為道不利逺者其要无咎其用柔中也</span><br/>
<span class='tline' id='l348' data-llen='7217:7240'>　四多懼以其近則二多譽以其逺矣然逺者惟以剛</span><br/>
<span class='tline' id='l349' data-llen='7240:7267'><a onclick="displayPageImage('KR1a0133', 'WYG', '011-20a' );" name="011-20a" class="pb">[011-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7267:7290'>　中而應柔中則上虚已而下勝任其義最善柔無任</span><br/>
<span class='tline' id='l351' data-llen='7290:7313'>　重之材逺非所利也而易例亦多无咎者以柔而中</span><br/>
<span class='tline' id='l352' data-llen='7313:7336'>　歸於寡過爾以是推之四雖多懼而柔亦无咎以柔</span><br/>
<span class='tline' id='l353' data-llen='7336:7359'>　不利逺則利近也故易中以六四承九五皆有吉而</span><br/>
<span class='tline' id='l354' data-llen='7359:7382'>　無㐫其以九四承六五則㐫者多矣若以柔承應於</span><br/>
<span class='tline' id='l355' data-llen='7382:7405'>　柔以剛承應於剛者則隨其時義而取類要皆不越</span><br/>
<span class='tline' id='l356' data-llen='7405:7413'>　乎譽懼之意</span><br/>
<span class='tline' id='l357' data-llen='7413:7436'>三與五同功而異位三多㐫五多功貴賤之等也其柔</span><br/>
<span class='tline' id='l358' data-llen='7436:7463'><a onclick="displayPageImage('KR1a0133', 'WYG', '011-20b' );" name="011-20b" class="pb">[011-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7463:7470'>危其剛勝邪</span><br/>
<span class='tline' id='l360' data-llen='7470:7493'>　危謂㐫也三雖多㐫然以剛居之則或能勝其任以</span><br/>
<span class='tline' id='l361' data-llen='7493:7516'>　是推之於五則六五亦必不如九五之功多矣此二</span><br/>
<span class='tline' id='l362' data-llen='7516:7539'>　節發明中四爻之所以為備者葢當位用事則有譽</span><br/>
<span class='tline' id='l363' data-llen='7539:7562'>　有懼有㐫有功乃卦義所重而人事之大者若初上</span><br/>
<span class='tline' id='l364' data-llen='7562:7585'>　則王弼以為無位而徃徃有事外之象凡人不在其</span><br/>
<span class='tline' id='l365' data-llen='7585:7608'>　位而身在事外則超然功名不干而禍患不及觀易</span><br/>
<span class='tline' id='l366' data-llen='7608:7619'>　爻之辭大畧可見也</span><br/>
<span class='tline' id='l367' data-llen='7619:7646'><a onclick="displayPageImage('KR1a0133', 'WYG', '011-21a' );" name="011-21a" class="pb">[011-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7646:7669'>　　右第五叚○申釋爻之動乎内而吉㐫見乎外以</span><br/>
<span class='tline' id='l369' data-llen='7669:7680'>　　爻位及爻辭言也</span><br/>
<span class='tline' id='l370' data-llen='7680:7703'>易之為書也廣大悉備有天道焉有人道焉有地道焉</span><br/>
<span class='tline' id='l371' data-llen='7703:7723'>兼三才而兩之故六六者非它也三才之道也</span><br/>
<span class='tline' id='l372' data-llen='7723:7746'>　八卦止於三畫以象三才然三才之道非兩不行故</span><br/>
<span class='tline' id='l373' data-llen='7746:7754'>　重卦而六之</span><br/>
<span class='tline' id='l374' data-llen='7754:7777'>道有變動故曰爻爻有等故曰物物相雜故曰文文不</span><br/>
<span class='tline' id='l375' data-llen='7777:7785'>當故吉㐫生焉</span><br/>
<span class='tline' id='l376' data-llen='7785:7812'><a onclick="displayPageImage('KR1a0133', 'WYG', '011-21b' );" name="011-21b" class="pb">[011-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7812:7835'>　一則無變兩而後有變動此則爻所由名葢爻者交</span><br/>
<span class='tline' id='l378' data-llen='7835:7858'>　之稱也六爻之位有貴賤上下之等則謂之物為其</span><br/>
<span class='tline' id='l379' data-llen='7858:7881'>　以象事物也物之中剛柔相間則謂之文為其錯迭</span><br/>
<span class='tline' id='l380' data-llen='7881:7904'>　成章也然剛柔互換有當不當之分剛居剛柔居柔</span><br/>
<span class='tline' id='l381' data-llen='7904:7927'>　為當剛居柔柔居剛為不當亦有剛居柔柔居剛為</span><br/>
<span class='tline' id='l382' data-llen='7927:7950'>　當剛居剛柔居柔而反不當者惟其變之所適而吉</span><br/>
<span class='tline' id='l383' data-llen='7950:7966'>　㐫生焉吉㐫定則功業由是興矣</span><br/>
<span class='tline' id='l384' data-llen='7966:7989'>　　右第六叚○申釋功業見乎變之意葢凡上下傳</span><br/>
<span class='tline' id='l385' data-llen='7989:8016'><a onclick="displayPageImage('KR1a0133', 'WYG', '011-22a' );" name="011-22a" class="pb">[011-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8016:8039'>　　所言變者皆指卦畫之交錯互换而其原則自天</span><br/>
<span class='tline' id='l387' data-llen='8039:8062'>　　道而來故其言易者皆天其言天者皆易也筮法</span><br/>
<span class='tline' id='l388' data-llen='8062:8086'>　　之變因此而推用之耳不可以言變者皆歸之筮也</span><br/>
<span class='tline' id='l389' data-llen='8086:8109'>易之興也其當殷之末世周之盛德邪當文王與紂之</span><br/>
<span class='tline' id='l390' data-llen='8109:8132'>事邪是故其辭危危者使平易者使傾其道甚大百物</span><br/>
<span class='tline' id='l391' data-llen='8132:8151'>不廢懼以終始其要无咎此之謂易之道也</span><br/>
<span class='tline' id='l392' data-llen='8151:8174'>　衰世中古露其端矣此乃明指為文王與紂之事葢</span><br/>
<span class='tline' id='l393' data-llen='8174:8197'>　言文王身處憂患故其推以教人者深切如此也危</span><br/>
<span class='tline' id='l394' data-llen='8197:8224'><a onclick="displayPageImage('KR1a0133', 'WYG', '011-22b' );" name="011-22b" class="pb">[011-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8224:8247'>　平易傾釋辭危之意又言易之道所以甚大而不廢</span><br/>
<span class='tline' id='l396' data-llen='8247:8270'>　者以此危辭而懼人以終始乎此心其要歸於无咎</span><br/>
<span class='tline' id='l397' data-llen='8270:8282'>　而已義見上傳第三章</span><br/>
<span class='tline' id='l398' data-llen='8282:8302'>　　右第七叚○申釋聖人之情見乎辭之意</span><br/>
<span class='tline' id='l399' data-llen='8302:8325'>夫乾天下之至徤也德行恒易以知險夫坤天下之至</span><br/>
<span class='tline' id='l400' data-llen='8325:8336'>順也德行恒簡以知阻</span><br/>
<span class='tline' id='l401' data-llen='8336:8359'>　此以體乾坤之德者言之易與險對簡與阻對人心</span><br/>
<span class='tline' id='l402' data-llen='8359:8382'>　之險至難知也人事之阻至難治也以險阻禦險阻</span><br/>
<span class='tline' id='l403' data-llen='8382:8409'><a onclick="displayPageImage('KR1a0133', 'WYG', '011-23a' );" name="011-23a" class="pb">[011-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8409:8432'>　則不足以知險阻而終亦無以處乎險阻矣故惟易</span><br/>
<span class='tline' id='l405' data-llen='8432:8455'>　者為能知險而有以平其險也惟簡者為能知阻而</span><br/>
<span class='tline' id='l406' data-llen='8455:8475'>　有以通其阻也所謂易簡而天下之理得者</span><br/>
<span class='tline' id='l407' data-llen='8475:8498'>能説諸心能研諸侯之慮定天下之吉㐫成天下之亹</span><br/>
<span class='tline' id='l408' data-llen='8498:8502'>亹者</span><br/>
<span class='tline' id='l409' data-llen='8502:8525'>　諸為之侯合音想因古經旁註字切而誤增也易簡</span><br/>
<span class='tline' id='l410' data-llen='8525:8548'>　之理足以説心險阻之幾又能研慮故能為天下定</span><br/>
<span class='tline' id='l411' data-llen='8548:8570'>　其吉㐫而成其亹亹此聖人推已以同患之本也</span><br/>
<span class='tline' id='l412' data-llen='8570:8597'><a onclick="displayPageImage('KR1a0133', 'WYG', '011-23b' );" name="011-23b" class="pb">[011-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8597:8617'>是故變化云為吉事有祥象事知器占事知來</span><br/>
<span class='tline' id='l414' data-llen='8617:8640'>　云為紛紜並作也天道民故變化紛紜莫不有自然</span><br/>
<span class='tline' id='l415' data-llen='8640:8663'>　之象吉事將至又必有祥兆之先觀象則足以知定</span><br/>
<span class='tline' id='l416' data-llen='8663:8686'>　理審占則足以知來物此聖人觀察以作易之原也</span><br/>
<span class='tline' id='l417' data-llen='8686:8704'>天地設位聖人成能人謀鬼謀百姓與能</span><br/>
<span class='tline' id='l418' data-llen='8704:8719'>　此乃正言聖人作易教民之事</span><br/>
<span class='tline' id='l419' data-llen='8719:8741'>八卦以象告爻彖以情言剛柔雜居而吉㐫可見矣</span><br/>
<span class='tline' id='l420' data-llen='8741:8764'>　爻象動乎内吉㐫見乎外故剛柔雜居而吉㐫可見</span><br/>
<span class='tline' id='l421' data-llen='8764:8791'><a onclick="displayPageImage('KR1a0133', 'WYG', '011-24a' );" name="011-24a" class="pb">[011-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8791:8814'>變動以利言吉㐫以情遷是故愛惡相攻而吉㐫生逺</span><br/>
<span class='tline' id='l423' data-llen='8814:8837'>近相取而悔吝生情偽相感而利害生凡易之情近而</span><br/>
<span class='tline' id='l424' data-llen='8837:8850'>不相得則㐫或害之悔且吝</span><br/>
<span class='tline' id='l425' data-llen='8850:8873'>　剛柔雜居則有變動變動則有趨時之利是功業所</span><br/>
<span class='tline' id='l426' data-llen='8873:8896'>　由見也辭之吉㐫所以效天下之動因卦爻之情而</span><br/>
<span class='tline' id='l427' data-llen='8896:8919'>　遷移是聖人之情所由見也愛惡者時所生如泰則</span><br/>
<span class='tline' id='l428' data-llen='8919:8942'>　交否則隔同人則同睽則異也逺近者位所限如蒙</span><br/>
<span class='tline' id='l429' data-llen='8942:8965'>　之逺實比之比匪隨之係小子觀之童觀也情偽者</span><br/>
<span class='tline' id='l430' data-llen='8965:8992'><a onclick="displayPageImage('KR1a0133', 'WYG', '011-24b' );" name="011-24b" class="pb">[011-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='8992:9015'>　德所發如泰之光大否之包羞同人三之伏莽五之</span><br/>
<span class='tline' id='l432' data-llen='9015:9038'>　中直也愛惡之情顯故生吉㐫逺近之迹疑故生悔</span><br/>
<span class='tline' id='l433' data-llen='9038:9061'>　吝情偽之積深故生利害然惟三者參㑹近而不相</span><br/>
<span class='tline' id='l434' data-llen='9061:9084'>　得焉故其甚者或㐫或害其淺者為悔且吝耳若不</span><br/>
<span class='tline' id='l435' data-llen='9084:9107'>　相得而逺則雖無吉利之獲而亦無㐫害之侵相得</span><br/>
<span class='tline' id='l436' data-llen='9107:9130'>　而逺則雖非㐫害之尤而必無吉利之應近而相得</span><br/>
<span class='tline' id='l437' data-llen='9130:9153'>　者吉利至而悔吝消也相攻相取相感皆生於變動</span><br/>
<span class='tline' id='l438' data-llen='9153:9176'>　之情吉㐫之辭因此而遷豈非教民去害興利而足</span><br/>
<span class='tline' id='l439' data-llen='9176:9203'><a onclick="displayPageImage('KR1a0133', 'WYG', '011-25a' );" name="011-25a" class="pb">[011-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9203:9226'>　以見聖人之情乎夫所謂愛惡情偽險之大者也重</span><br/>
<span class='tline' id='l441' data-llen='9226:9249'>　之以逺近之勢阻之甚者也聖人既心知之而因欲</span><br/>
<span class='tline' id='l442' data-llen='9249:9272'>　使民明之立象以盡其變繫辭焉以斷其吉㐫使人</span><br/>
<span class='tline' id='l443' data-llen='9272:9295'>　不迷於險阻之幾則有平而無傾矣此所以為聖人</span><br/>
<span class='tline' id='l444' data-llen='9295:9301'>　之情與</span><br/>
<span class='tline' id='l445' data-llen='9301:9324'>將叛者其辭慙中心疑者其辭枝吉人之辭寡躁人之</span><br/>
<span class='tline' id='l446' data-llen='9324:9342'>辭多誣善之人其辭游失其守者其辭屈</span><br/>
<span class='tline' id='l447' data-llen='9342:9365'>　悖理則慙失要則枝養深則寡氣動則多無實而欲</span><br/>
<span class='tline' id='l448' data-llen='9365:9392'><a onclick="displayPageImage('KR1a0133', 'WYG', '011-25b' );" name="011-25b" class="pb">[011-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9392:9415'>　人生疑則游强説而反已無據則屈汎舉凡人之辭</span><br/>
<span class='tline' id='l450' data-llen='9415:9433'>　以明聖人之有憂患也是故其辭危也</span><br/>
<span class='tline' id='l451' data-llen='9433:9456'>　　右第八叚○又總下傳之指而約言之以終首章</span><br/>
<span class='tline' id='l452' data-llen='9456:9479'>　　之意葢乾之確然示人易坤之隤然示人簡者乃</span><br/>
<span class='tline' id='l453' data-llen='9479:9502'>　　貞一之原也由此而通乎變化之道則趨時而立</span><br/>
<span class='tline' id='l454' data-llen='9502:9525'>　　本者不亂由此而行乎吉㐫之塗則至動而貞勝</span><br/>
<span class='tline' id='l455' data-llen='9525:9548'>　　者不易聖人説研此理於心參騐於變化至賾吉</span><br/>
<span class='tline' id='l456' data-llen='9548:9571'>　　㐫至動之故立象則變在其中繫辭則動在其中</span><br/>
<span class='tline' id='l457' data-llen='9571:9598'><a onclick="displayPageImage('KR1a0133', 'WYG', '011-26a' );" name="011-26a" class="pb">[011-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='9598:9621'>　　是故始作八卦者固所以肇斯文之將啟覺來裔</span><br/>
<span class='tline' id='l459' data-llen='9621:9644'>　　於無窮也中古聖人值世之衰推所憂患拯世傾</span><br/>
<span class='tline' id='l460' data-llen='9644:9667'>　　危是以讀其辭而情尤可見葢慮天下萬世險阻</span><br/>
<span class='tline' id='l461' data-llen='9667:9689'>　　之無盡而一以易簡之道濟之是聖人之志也</span><br/>
<span class='tline' id='l462' data-llen='9689:9692'>　</span><br/>
<span class='tline' id='l463' data-llen='9692:9695'>　</span><br/>
<span class='tline' id='l464' data-llen='9695:9698'>　</span><br/>
<span class='tline' id='l465' data-llen='9698:9701'>　</span><br/>
<span class='tline' id='l466' data-llen='9701:9728'><a onclick="displayPageImage('KR1a0133', 'WYG', '011-26b' );" name="011-26b" class="pb">[011-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='9728:9731'>　</span><br/>
<span class='tline' id='l468' data-llen='9731:9734'>　</span><br/>
<span class='tline' id='l469' data-llen='9734:9737'>　</span><br/>
<span class='tline' id='l470' data-llen='9737:9740'>　</span><br/>
<span class='tline' id='l471' data-llen='9740:9743'>　</span><br/>
<span class='tline' id='l472' data-llen='9743:9746'>　</span><br/>
<span class='tline' id='l473' data-llen='9746:9749'>　</span><br/>
<span class='tline' id='l474' data-llen='9749:9759'>　周易觀彖卷十一</span><br/>
</p>
<p><br/>
</p>
  </div>
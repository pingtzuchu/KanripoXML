<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0133', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:198'>　周易觀彖卷三</span>
<span class='tline' id='l10' data-llen='198:219'>　　　　　　　　　　　　大學士李光地撰</span>
<span class='tline' id='l11' data-llen='219:225'>　上經三</span>
<span class='tline' id='l12' data-llen='225:235'>䷉<span class='krp-note'>兑下/乾上</span></span>
<span class='tline' id='l13' data-llen='235:244'>履虎尾不咥人亨</span>
<span class='tline' id='l14' data-llen='244:267'>　凡易爻同體而柔乗剛者多有危懼之象此卦六三</span>
<span class='tline' id='l15' data-llen='267:290'>　既以柔乗剛又前躡乾之三陽進退皆危懼之象也</span>
<span class='tline' id='l16' data-llen='290:316'><a onclick="displayPageImage('KR1a0133', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='316:339'>　故其卦名履而連虎尾為文者取危懼之象也卦象</span>
<span class='tline' id='l18' data-llen='339:362'>　上天下澤名分尊嚴亦為履義○履虎尾否之匪人</span>
<span class='tline' id='l19' data-llen='362:385'>　同人于野艮其背皆因卦名而連以辭者省文也人</span>
<span class='tline' id='l20' data-llen='385:407'>　有履虎尾之危懼則有不咥人之象而且得亨矣</span>
<span class='tline' id='l21' data-llen='407:416'>彖曰履柔履剛也</span>
<span class='tline' id='l22' data-llen='416:439'>　舊説以履為踐之意取下二陽象也朱子以履為躡</span>
<span class='tline' id='l23' data-llen='439:462'>　之義取上三陽象也然卦意實兼此二義葢總謂之</span>
<span class='tline' id='l24' data-llen='462:485'>　履則見其前郤之間措歩皆是而危懼不安之意見</span>
<span class='tline' id='l25' data-llen='485:511'><a onclick="displayPageImage('KR1a0133', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='511:515'>　矣</span>
<span class='tline' id='l27' data-llen='515:531'>説而應乎乾是以履虎尾不咥人亨</span>
<span class='tline' id='l28' data-llen='531:554'>　又以卦之善釋辭葢敬懼之心生於和説乃為恭順</span>
<span class='tline' id='l29' data-llen='554:559'>　之至</span>
<span class='tline' id='l30' data-llen='559:573'>剛中正履帝位而不疚光明也</span>
<span class='tline' id='l31' data-llen='573:595'>　天下之難履者莫如帝位故又推九五之義言之</span>
<span class='tline' id='l32' data-llen='595:613'>象曰上天下澤履君子以辨上下定民志</span>
<span class='tline' id='l33' data-llen='613:636'>　澤又居地之下言上天下澤則極乎尊卑之分矣先</span>
<span class='tline' id='l34' data-llen='636:662'><a onclick="displayPageImage('KR1a0133', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='662:685'>　王制禮以辨尊卑尊卑既辨民莫不得其分而志以</span>
<span class='tline' id='l36' data-llen='685:708'>　定如天澤之位既奠則萬物之在其中者飛潜動静</span>
<span class='tline' id='l37' data-llen='708:729'>　亘古不變詩云君子所履小人所視此之謂也</span>
<span class='tline' id='l38' data-llen='729:738'>初九素履徃无咎</span>
<span class='tline' id='l39' data-llen='738:761'>　渉履未深凶懼未著有剛正之德能守其素故其占</span>
<span class='tline' id='l40' data-llen='761:774'>　為素位而行則徃而无咎</span>
<span class='tline' id='l41' data-llen='774:786'>象曰素履之徃獨行願也</span>
<span class='tline' id='l42' data-llen='786:800'>　獨行願所謂不願乎其外也</span>
<span class='tline' id='l43' data-llen='800:826'><a onclick="displayPageImage('KR1a0133', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='826:838'>九二履道坦坦幽人貞吉</span>
<span class='tline' id='l45' data-llen='838:861'>　二之渉履比初稍深矣而有剛中之德是能履中正</span>
<span class='tline' id='l46' data-llen='861:884'>　平易之道而不失其幽静之操故其占為能守幽人</span>
<span class='tline' id='l47' data-llen='884:891'>　之貞則吉</span>
<span class='tline' id='l48' data-llen='891:904'>象曰幽人貞吉中不自亂也</span>
<span class='tline' id='l49' data-llen='904:917'>　有中德故能安静而不亂</span>
<span class='tline' id='l50' data-llen='917:939'>六三眇能視跛能履履虎尾咥人凶武人為于大君</span>
<span class='tline' id='l51' data-llen='939:962'>　三以柔履剛又為説主以應乎乾乃成卦之主也然</span>
<span class='tline' id='l52' data-llen='962:988'><a onclick="displayPageImage('KR1a0133', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='988:1011'>　以爻德言之不中不正非能履者以卦象言之兑為</span>
<span class='tline' id='l54' data-llen='1011:1034'>　口而三適當其缺是爻無吉義也以隂居陽才弱志</span>
<span class='tline' id='l55' data-llen='1034:1057'>　剛如眇者自為能視跛者自為能履當履之時居下</span>
<span class='tline' id='l56' data-llen='1057:1080'>　之上㝠行徑進不能自止蹈虎尾而見傷之象也又</span>
<span class='tline' id='l57' data-llen='1080:1103'>　言暴虎馮河死而無悔乃粗暴武人以此自效於大</span>
<span class='tline' id='l58' data-llen='1103:1126'>　君者耳豈君子敬事之道乎凡爻既斷吉凶之後而</span>
<span class='tline' id='l59' data-llen='1126:1147'>　又加一辭者皆發明占外之意以反决其占也</span>
<span class='tline' id='l60' data-llen='1147:1170'>象曰眇能視不足以有明也跛能履不足以與行也咥</span>
<span class='tline' id='l61' data-llen='1170:1196'><a onclick="displayPageImage('KR1a0133', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1196:1214'>人之凶位不當也武人為于大君志剛也</span>
<span class='tline' id='l63' data-llen='1214:1237'>　位不當謂正當口處也凡易者象也卦有取象而爻</span>
<span class='tline' id='l64' data-llen='1237:1260'>　適當之者則多不論爻德而以象為吉凶况若此爻</span>
<span class='tline' id='l65' data-llen='1260:1270'>　之不中不正者乎</span>
<span class='tline' id='l66' data-llen='1270:1281'>九四履虎尾愬愬終吉</span>
<span class='tline' id='l67' data-llen='1281:1304'>　卦取履虎尾為象在爻獨於三四發之者處凶懼之</span>
<span class='tline' id='l68' data-llen='1304:1327'>　位且以象言之三則躡乎虎尾而四正虎之尾也四</span>
<span class='tline' id='l69' data-llen='1327:1344'>　以剛居柔近而多懼故其義與卦同</span>
<span class='tline' id='l70' data-llen='1344:1370'><a onclick="displayPageImage('KR1a0133', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1370:1381'>象曰愬愬終吉志行也</span>
<span class='tline' id='l72' data-llen='1381:1392'>　明不獨畏懼以自全</span>
<span class='tline' id='l73' data-llen='1392:1400'>九五夬履貞厲</span>
<span class='tline' id='l74' data-llen='1400:1423'>　五與上履道之成也夬與旋正相反九五以剛居尊</span>
<span class='tline' id='l75' data-llen='1423:1446'>　恐其自信明决則不復謙虚抑畏以致其周旋之密</span>
<span class='tline' id='l76' data-llen='1446:1458'>　矣以此為貞能無厲乎</span>
<span class='tline' id='l77' data-llen='1458:1470'>象曰夬履貞厲位正當也</span>
<span class='tline' id='l78' data-llen='1470:1493'>　言所履者崇髙可危之位而以剛德當之故夬决則</span>
<span class='tline' id='l79' data-llen='1493:1519'><a onclick="displayPageImage('KR1a0133', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1519:1524'>　有厲</span>
<span class='tline' id='l81' data-llen='1524:1536'>上九視履考祥其旋元吉</span>
<span class='tline' id='l82' data-llen='1536:1559'>　上九取卦之終以發戒言人之德行或敗於成天之</span>
<span class='tline' id='l83' data-llen='1559:1582'>　眷佑或衰於後故必視所履以考其祥若周旋無虧</span>
<span class='tline' id='l84' data-llen='1582:1605'>　乃得元吉履以敬懼為義故示人以謹終如始之道</span>
<span class='tline' id='l85' data-llen='1605:1609'>　也</span>
<span class='tline' id='l86' data-llen='1609:1621'>象曰元吉在上大有慶也</span>
<span class='tline' id='l87' data-llen='1621:1644'>　在上而大有慶所以為元吉若非終保福慶則不稱</span>
<span class='tline' id='l88' data-llen='1644:1670'><a onclick="displayPageImage('KR1a0133', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1670:1693'>　元吉矣○履有三義履危一義也踐履一義也禮一</span>
<span class='tline' id='l90' data-llen='1693:1716'>　義也然踐履必於禮而謹禮者懼以終始者也大傳</span>
<span class='tline' id='l91' data-llen='1716:1726'>　言德之基者以此</span>
<span class='tline' id='l92' data-llen='1726:1736'>䷊<span class='krp-note'>乾下/坤上</span></span>
<span class='tline' id='l93' data-llen='1736:1745'>泰小徃大來吉亨</span>
<span class='tline' id='l94' data-llen='1745:1768'>　泰之名卦專取天地交一義觀彖象傳可見○天地</span>
<span class='tline' id='l95' data-llen='1768:1791'>　之氣通泰則隂沴去而陽和來矣上下之情通泰則</span>
<span class='tline' id='l96' data-llen='1791:1812'>　邪慝去而正直來矣吉亨並言吉近而亨逺也</span>
<span class='tline' id='l97' data-llen='1812:1838'><a onclick="displayPageImage('KR1a0133', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='1838:1861'>彖曰泰小徃大來吉亨則是天地交而萬物通也上下</span>
<span class='tline' id='l99' data-llen='1861:1884'>交而其志同也内陽而外隂内健而外順内君子而外</span>
<span class='tline' id='l100' data-llen='1884:1897'>小人君子道長小人道消也</span>
<span class='tline' id='l101' data-llen='1897:1920'>　總舉名辭而後分釋天地交二句釋名内陽外隂以</span>
<span class='tline' id='l102' data-llen='1920:1943'>　下釋辭或疑隂陽君子小人可以大小言之健順皆</span>
<span class='tline' id='l103' data-llen='1943:1966'>　天德不可以大小言曰對健而言順則為小順唯居</span>
<span class='tline' id='l104' data-llen='1966:1989'>　外是以配健而為德之善也苟非健為之主則其順</span>
<span class='tline' id='l105' data-llen='1989:1998'>　也柔靡而已矣</span>
<span class='tline' id='l106' data-llen='1998:2024'><a onclick="displayPageImage('KR1a0133', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2024:2047'>象曰天地交泰后以財成天地之道輔相天地之宜以</span>
<span class='tline' id='l108' data-llen='2047:2052'>左右民</span>
<span class='tline' id='l109' data-llen='2052:2075'>　凡天地之所有而人制用之者謂之財成天地所未</span>
<span class='tline' id='l110' data-llen='2075:2098'>　有而人興作之者謂之輔相然亦非两事也財成言</span>
<span class='tline' id='l111' data-llen='2098:2121'>　其始輔相言其成如定時成嵗物土經野是財成也</span>
<span class='tline' id='l112' data-llen='2121:2144'>　耕歛有節稻黍有宜使冬夏無曠時高下無棄土是</span>
<span class='tline' id='l113' data-llen='2144:2167'>　輔相也天地交而萬物生天地之泰也聖人左右民</span>
<span class='tline' id='l114' data-llen='2167:2179'>　而萬民遂人事之泰也</span>
<span class='tline' id='l115' data-llen='2179:2205'><a onclick="displayPageImage('KR1a0133', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2205:2217'>初九㧞茅茹以其彚征吉</span>
<span class='tline' id='l117' data-llen='2217:2240'>　泰否兩卦六爻之辭或以消息取義或以交不交取</span>
<span class='tline' id='l118' data-llen='2240:2263'>　義然理則互相發也泰運初來君子道長㧞茅連茹</span>
<span class='tline' id='l119' data-llen='2263:2276'>　之象故以其彚征行而吉</span>
<span class='tline' id='l120' data-llen='2276:2288'>象曰㧞茅征吉志在外也</span>
<span class='tline' id='l121' data-llen='2288:2302'>　言非私其彚也志於天下耳</span>
<span class='tline' id='l122' data-llen='2302:2321'>九二包荒用馮河不遐遺朋亡得尚于中行</span>
<span class='tline' id='l123' data-llen='2321:2344'>　包荒者尊賢容衆之謂盖善在所取而惡亦未遽棄</span>
<span class='tline' id='l124' data-llen='2344:2370'><a onclick="displayPageImage('KR1a0133', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2370:2393'>　詩曰爰有樹檀其下維蘀包荒之謂也馮河者勇也</span>
<span class='tline' id='l126' data-llen='2393:2416'>　决也善必舉舉必先不善必退退必逺無有顧曕畏</span>
<span class='tline' id='l127' data-llen='2416:2439'>　避之心也不遐遺者明足以燭幽隐雖側陋之賢必</span>
<span class='tline' id='l128' data-llen='2439:2462'>　存心焉伏匿之奸必察照焉朋亡者公足以化同異</span>
<span class='tline' id='l129' data-llen='2462:2485'>　不獨異行者無濡染之干而同道者亦無比周之累</span>
<span class='tline' id='l130' data-llen='2485:2508'>　此四者必以包荒為本包荒者天地之心也覆載之</span>
<span class='tline' id='l131' data-llen='2508:2531'>　量也然非用馮河則吾道不伸非不遐遺則所處不</span>
<span class='tline' id='l132' data-llen='2531:2554'>　當非朋亡則或牽於私意亦無以盡合事理而服人</span>
<span class='tline' id='l133' data-llen='2554:2580'><a onclick="displayPageImage('KR1a0133', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2580:2603'>　心也故斷而必明明而必公然後有以濟包荒之用</span>
<span class='tline' id='l135' data-llen='2603:2626'>　而合乎中道至於公則無我又有以存包荒之體而</span>
<span class='tline' id='l136' data-llen='2626:2649'>　廓乎有容矣此與論語所謂寛信敏公者正相似夫</span>
<span class='tline' id='l137' data-llen='2649:2672'>　泰者消小人之時也無包荒之量則無消之之本無</span>
<span class='tline' id='l138' data-llen='2672:2695'>　以下三者則又無消之之道故曰舉直錯諸枉能使</span>
<span class='tline' id='l139' data-llen='2695:2713'>　枉者直是之謂智仁合一宰世之要也</span>
<span class='tline' id='l140' data-llen='2713:2728'>象曰包荒得尚于中行以光大也</span>
<span class='tline' id='l141' data-llen='2728:2751'>　包荒而無以下三者則是否貿亂賢不肖渾淆何以</span>
<span class='tline' id='l142' data-llen='2751:2777'><a onclick="displayPageImage('KR1a0133', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2777:2800'>　得合於中道乎以其有剛德而居中也故能正大光</span>
<span class='tline' id='l144' data-llen='2800:2821'>　明而不牽於私不蔽於物所行無一偏之弊也</span>
<span class='tline' id='l145' data-llen='2821:2844'>九三无平不陂无徃不復艱貞无咎勿恤其孚于食有</span>
<span class='tline' id='l146' data-llen='2844:2847'>福</span>
<span class='tline' id='l147' data-llen='2847:2870'>　平陂徃復理之必然而有信者所謂孚也艱貞則无</span>
<span class='tline' id='l148' data-llen='2870:2893'>　咎而理數之常者不足恤自天祐之福可致矣三於</span>
<span class='tline' id='l149' data-llen='2893:2915'>　時未過中也不待過中而戒聖人之於㤗也如此</span>
<span class='tline' id='l150' data-llen='2915:2927'>象曰无徃不復天地際也</span>
<span class='tline' id='l151' data-llen='2927:2953'><a onclick="displayPageImage('KR1a0133', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='2953:2976'>　乾坤交際之間在卦義則隂正徃在爻義則隂将來</span>
<span class='tline' id='l153' data-llen='2976:2991'>六四翩翩不富以其鄰不戒以孚</span>
<span class='tline' id='l154' data-llen='2991:3014'>　交泰之義於四五兩爻發之盖適當尊位故發此義</span>
<span class='tline' id='l155' data-llen='3014:3037'>　雖不取消長之象為戒然虚已下賢上下交孚所以</span>
<span class='tline' id='l156' data-llen='3037:3060'>　持過中之勢永保天命無以易此也翩翩者象四五</span>
<span class='tline' id='l157' data-llen='3060:3083'>　之在上而就下詩曰翩翩者鵻載飛載下是也陽實</span>
<span class='tline' id='l158' data-llen='3083:3106'>　隂虚故言不富不富而以其鄰則是好善忘勢屈已</span>
<span class='tline' id='l159' data-llen='3106:3129'>　而下交善類豈有不中心孚洽者乎不言吉亨者大</span>
<span class='tline' id='l160' data-llen='3129:3155'><a onclick="displayPageImage('KR1a0133', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3155:3170'>　臣之位得人之慶歸之於君也</span>
<span class='tline' id='l162' data-llen='3170:3190'>象曰翩翩不富皆失實也不戒以孚中心願也</span>
<span class='tline' id='l163' data-llen='3190:3213'>　皆釋翩翩失實釋不富隂虚為失實凡不自有其才</span>
<span class='tline' id='l164' data-llen='3213:3236'>　能不自有其勢位皆是也賢人願從則不待戒令而</span>
<span class='tline' id='l165' data-llen='3236:3242'>　孚信矣</span>
<span class='tline' id='l166' data-llen='3242:3254'>六五帝乙歸妹以祉元吉</span>
<span class='tline' id='l167' data-llen='3254:3277'>　隂柔虚中當下交之時帝乙歸妹之象貴而下賢上</span>
<span class='tline' id='l168' data-llen='3277:3300'>　合天心天將降之以福故以歸妹而獲祉也此爻下</span>
<span class='tline' id='l169' data-llen='3300:3327'><a onclick="displayPageImage('KR1a0133', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3327:3338'>　交之主故占曰元吉</span>
<span class='tline' id='l171' data-llen='3338:3351'>象曰以祉元吉中以行願也</span>
<span class='tline' id='l172' data-llen='3351:3363'>　中德以行下賢之願也</span>
<span class='tline' id='l173' data-llen='3363:3380'>上六城復于隍勿用師自邑告命貞吝</span>
<span class='tline' id='l174' data-llen='3380:3403'>　泰極否來如城圯而復於隍也不可力爭於逺但當</span>
<span class='tline' id='l175' data-llen='3403:3426'>　修德於近自邑告命者勤於内治之象也若固守其</span>
<span class='tline' id='l176' data-llen='3426:3441'>　常以為可以力爭羞辱難免矣</span>
<span class='tline' id='l177' data-llen='3441:3453'>象曰城復于隍其命亂也</span>
<span class='tline' id='l178' data-llen='3453:3480'><a onclick="displayPageImage('KR1a0133', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3480:3498'>　政令亂故否至反而修之保治之道也</span>
<span class='tline' id='l180' data-llen='3498:3508'>䷋<span class='krp-note'>坤下/乾上</span></span>
<span class='tline' id='l181' data-llen='3508:3523'>否之匪人不利君子貞大徃小來</span>
<span class='tline' id='l182' data-llen='3523:3546'>　名卦繫辭與泰同例○否之匪人屬下句為文言君</span>
<span class='tline' id='l183' data-llen='3546:3569'>　子之正道不可一日無也若否時之匪人則以君子</span>
<span class='tline' id='l184' data-llen='3569:3592'>　之貞爲不利而必欲害之是以大徃而小來也或以</span>
<span class='tline' id='l185' data-llen='3592:3615'>　不利君子貞為戒君子之辭然君子之貞隨時消息</span>
<span class='tline' id='l186' data-llen='3615:3631'>　豈有不利者乎故属之匪人為是</span>
<span class='tline' id='l187' data-llen='3631:3658'><a onclick="displayPageImage('KR1a0133', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3658:3681'>彖曰否之匪人不利君子貞大徃小來則是天地不交</span>
<span class='tline' id='l189' data-llen='3681:3704'>而萬物不通也上下不交而天下无邦也内隂而外陽</span>
<span class='tline' id='l190' data-llen='3704:3727'>内柔而外剛内小人而外君子小人道長君子道消也</span>
<span class='tline' id='l191' data-llen='3727:3750'>　内柔外剛則邪僻側媚主於中所有者剛方之貎而</span>
<span class='tline' id='l192' data-llen='3750:3754'>　已</span>
<span class='tline' id='l193' data-llen='3754:3775'>象曰天地不交否君子以儉德辟難不可榮以禄</span>
<span class='tline' id='l194' data-llen='3775:3788'>初六㧞茅茹以其彚貞吉亨</span>
<span class='tline' id='l195' data-llen='3788:3811'>　凡隂陽消息因其時而論其義不必定以爻為人也</span>
<span class='tline' id='l196' data-llen='3811:3838'><a onclick="displayPageImage('KR1a0133', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='3838:3861'>　泰之㧞茅㧞而進也否之㧞茅㧞而退也見幾而作</span>
<span class='tline' id='l198' data-llen='3861:3884'>　儉德辟難所謂貞也逺小人之害故吉守道以俟時</span>
<span class='tline' id='l199' data-llen='3884:3892'>　故又有亨道</span>
<span class='tline' id='l200' data-llen='3892:3904'>象曰㧞茅貞吉志在君也</span>
<span class='tline' id='l201' data-llen='3904:3927'>　㧞茅而退則疑於忘君矣然不苟合於時而守吾道</span>
<span class='tline' id='l202' data-llen='3927:3947'>　之正以待上之使令乃所以爲愛君之至也</span>
<span class='tline' id='l203' data-llen='3947:3960'>六二包承小人吉大人否亨</span>
<span class='tline' id='l204' data-llen='3960:3983'>　二三兩爻皆以上下不交取象上下不交之時盖有</span>
<span class='tline' id='l205' data-llen='3983:4010'><a onclick="displayPageImage('KR1a0133', 'WYG', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4010:4033'>　蓄志承順以求交者此唯細小之人如婦寺之類行</span>
<span class='tline' id='l207' data-llen='4033:4056'>　之乃得其本分而吉大人則儉德辟難身否而後道</span>
<span class='tline' id='l208' data-llen='4056:4073'>　亨也此爻隂柔而中正故兩發其義</span>
<span class='tline' id='l209' data-llen='4073:4085'>象曰大人否亨不亂羣也</span>
<span class='tline' id='l210' data-llen='4085:4098'>　包承則亂於小人之羣矣</span>
<span class='tline' id='l211' data-llen='4098:4104'>六三包羞</span>
<span class='tline' id='l212' data-llen='4104:4127'>　隂柔不中正處不交之時承媚苟合包蓄其羞而已</span>
<span class='tline' id='l213' data-llen='4127:4150'>　　泰交之義繫之四五否不交之義繫之二三何也</span>
<span class='tline' id='l214' data-llen='4150:4177'><a onclick="displayPageImage('KR1a0133', 'WYG', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4177:4200'>　曰泰之四五而以消長為義則須取隂長之象否之</span>
<span class='tline' id='l216' data-llen='4200:4223'>　二三而以消長為義亦須取隂長之象聖人不取而</span>
<span class='tline' id='l217' data-llen='4223:4246'>　取諸卦義之交不交聖人之情可見矣雖然交之時</span>
<span class='tline' id='l218' data-llen='4246:4269'>　必在上者誠以求之泰之四五當上位故發下交之</span>
<span class='tline' id='l219' data-llen='4269:4292'>　義也不交之時必在下者善以處之否之二三在下</span>
<span class='tline' id='l220' data-llen='4292:4315'>　位故發不交之義也此皆法象之自然者而為君子</span>
<span class='tline' id='l221' data-llen='4315:4330'>　謀不為小人謀之意因以見焉</span>
<span class='tline' id='l222' data-llen='4330:4340'>象曰包羞位不當也</span>
<span class='tline' id='l223' data-llen='4340:4367'><a onclick="displayPageImage('KR1a0133', 'WYG', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4367:4380'>　以不正之德當不交之時</span>
<span class='tline' id='l225' data-llen='4380:4391'>九四有命无咎疇離祉</span>
<span class='tline' id='l226' data-llen='4391:4414'>　外卦在卦義則為陽徃在爻義則為陽來陽徃必來</span>
<span class='tline' id='l227' data-llen='4414:4437'>　天之命也既有天命則雖方在否中而无咎矣不但</span>
<span class='tline' id='l228' data-llen='4437:4460'>　一身无咎其疇類亦將為天命之所佑而麗於福盖</span>
<span class='tline' id='l229' data-llen='4460:4483'>　君子窮通出處無時不與其類共之盛衰治亂無時</span>
<span class='tline' id='l230' data-llen='4483:4506'>　不以其類占之故曰以其類以其隣而又曰疇離祉</span>
<span class='tline' id='l231' data-llen='4506:4529'>　也泰方三而設戒否至四而後有喜辭何也曰先事</span>
<span class='tline' id='l232' data-llen='4529:4556'><a onclick="displayPageImage('KR1a0133', 'WYG', '003-13b' );" name="003-13b" class="pb">[003-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4556:4573'>　而預圖者不亂時至而後動者有功</span>
<span class='tline' id='l234' data-llen='4573:4584'>象曰有命无咎志行也</span>
<span class='tline' id='l235' data-llen='4584:4598'>　前此志在君者於是而得行</span>
<span class='tline' id='l236' data-llen='4598:4615'>九五休否大人吉其亡其亡繫于苞桑</span>
<span class='tline' id='l237' data-llen='4615:4638'>　五當否過之時居休否之位有休否之德故其占大</span>
<span class='tline' id='l238' data-llen='4638:4661'>　人遇之則吉然去否未逺戒懼不可一時而忘故必</span>
<span class='tline' id='l239' data-llen='4661:4684'>　有其亡其亡之心而後有繫于苞桑之固耳葢泰之</span>
<span class='tline' id='l240' data-llen='4684:4707'>　三所謂制治未亂保邦未危也當其未形而知其必</span>
<span class='tline' id='l241' data-llen='4707:4734'><a onclick="displayPageImage('KR1a0133', 'WYG', '003-14a' );" name="003-14a" class="pb">[003-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='4734:4757'>　至也否之五所謂安不忘危治不忘亂也去之未逺</span>
<span class='tline' id='l243' data-llen='4757:4780'>　而慮其踵至也然泰至上而猶告命否至五而遂休</span>
<span class='tline' id='l244' data-llen='4780:4803'>　何也曰此聖人之情所以見乎辭也治則欲其常存</span>
<span class='tline' id='l245' data-llen='4803:4826'>　亂則欲其亟返雖然苟無此理聖人亦安能以意為</span>
<span class='tline' id='l246' data-llen='4826:4849'>　之哉大抵治生於天亂生於人生於天而以人承之</span>
<span class='tline' id='l247' data-llen='4849:4872'>　故可以迎之先而保之長生於人而以人制之故可</span>
<span class='tline' id='l248' data-llen='4872:4895'>　以遏之豫而返之速推而至於吉凶悔吝之理葢無</span>
<span class='tline' id='l249' data-llen='4895:4903'>　適而不然也</span>
<span class='tline' id='l250' data-llen='4903:4930'><a onclick="displayPageImage('KR1a0133', 'WYG', '003-14b' );" name="003-14b" class="pb">[003-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='4930:4942'>象曰大人之吉位正當也</span>
<span class='tline' id='l252' data-llen='4942:4956'>　有是德有是位而當是時也</span>
<span class='tline' id='l253' data-llen='4956:4966'>上九傾否先否後喜</span>
<span class='tline' id='l254' data-llen='4966:4989'>　休者息之之謂傾則盡覆而去之也去否不盡不可</span>
<span class='tline' id='l255' data-llen='4989:5012'>　為善因時故否運既終必當從而傾之則先否而後</span>
<span class='tline' id='l256' data-llen='5012:5016'>　喜</span>
<span class='tline' id='l257' data-llen='5016:5028'>象曰否終則傾何可長也</span>
<span class='tline' id='l258' data-llen='5028:5042'>　言不可使之長久而不傾也</span>
<span class='tline' id='l259' data-llen='5042:5069'><a onclick="displayPageImage('KR1a0133', 'WYG', '003-15a' );" name="003-15a" class="pb">[003-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5069:5079'>䷌<span class='krp-note'>離下/乾上</span></span>
<span class='tline' id='l261' data-llen='5079:5094'>同人于野亨利渉大川利君子貞</span>
<span class='tline' id='l262' data-llen='5094:5117'>　一隂在内而虚中虚則無我中則不偏外同於人人</span>
<span class='tline' id='l263' data-llen='5117:5140'>　無不同又天以純陽居上火為太陽之氣性亦炎上</span>
<span class='tline' id='l264' data-llen='5140:5163'>　同氣相求亦同人之義也○同人于野則無親踈内</span>
<span class='tline' id='l265' data-llen='5163:5186'>　外之間亨之道也而其道利以渉川盖渉川之利在</span>
<span class='tline' id='l266' data-llen='5186:5209'>　於心同力協故也又利在以君子之正道行之非君</span>
<span class='tline' id='l267' data-llen='5209:5227'>　子之正道雖中無偏主不得為大同也</span>
<span class='tline' id='l268' data-llen='5227:5254'><a onclick="displayPageImage('KR1a0133', 'WYG', '003-15b' );" name="003-15b" class="pb">[003-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5254:5272'>彖曰同人柔得位得中而應乎乾曰同人</span>
<span class='tline' id='l270' data-llen='5272:5295'>　乾為陽之通稱言五陽與之應也此應字義與比小</span>
<span class='tline' id='l271' data-llen='5295:5318'>　畜同不必泥于二五之應然則何不言上下應乎曰</span>
<span class='tline' id='l272' data-llen='5318:5341'>　居上位則可言上下應二居下體故但言應而已雖</span>
<span class='tline' id='l273' data-llen='5341:5360'>　以蒙師之剛中為卦主亦不言上下應也</span>
<span class='tline' id='l274' data-llen='5360:5383'>同人曰同人于野亨利渉大川乾行也文明以健中正</span>
<span class='tline' id='l275' data-llen='5383:5401'>而應君子正也唯君子爲能通天下之志</span>
<span class='tline' id='l276' data-llen='5401:5424'>　加同人曰三字者旣同人于野屬而成文故欲别同</span>
<span class='tline' id='l277' data-llen='5424:5451'><a onclick="displayPageImage('KR1a0133', 'WYG', '003-16a' );" name="003-16a" class="pb">[003-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5451:5474'>　人之爲卦名也履否艮諸卦亦當然因同人叠字為</span>
<span class='tline' id='l279' data-llen='5474:5497'>　名故特别之耳乾體在外乾行之象剛健無私故於</span>
<span class='tline' id='l280' data-llen='5497:5520'>　野而亨渉川而利也然必得君子之正道而通天下</span>
<span class='tline' id='l281' data-llen='5520:5543'>　之志乃爲大同故上但言乾行而下備舉德體之善</span>
<span class='tline' id='l282' data-llen='5543:5566'>　盖必燭大同之理於健之先而以中正應物於後然</span>
<span class='tline' id='l283' data-llen='5566:5579'>　後能合於天德之無私也</span>
<span class='tline' id='l284' data-llen='5579:5595'>象曰天與火同人君子以類族辨物</span>
<span class='tline' id='l285' data-llen='5595:5618'>　天與火同而與水則違矣雖大同之中各從其類自</span>
<span class='tline' id='l286' data-llen='5618:5645'><a onclick="displayPageImage('KR1a0133', 'WYG', '003-16b' );" name="003-16b" class="pb">[003-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='5645:5668'>　有區别故上下有等親踈有殺人之知愚善惡有分</span>
<span class='tline' id='l288' data-llen='5668:5691'>　物之貴賤精粗有品類而辨之各得其分乃所以為</span>
<span class='tline' id='l289' data-llen='5691:5697'>　大同也</span>
<span class='tline' id='l290' data-llen='5697:5707'>初九同人于門无咎</span>
<span class='tline' id='l291' data-llen='5707:5730'>　同人之初故有于門之象盖家室之内則用情暱而</span>
<span class='tline' id='l292' data-llen='5730:5745'>　私意多同人于門无咎之道也</span>
<span class='tline' id='l293' data-llen='5745:5757'>象曰出門同人又誰咎也</span>
<span class='tline' id='l294' data-llen='5757:5780'>　言門則未辨内外故申其義曰出門同人也居内之</span>
<span class='tline' id='l295' data-llen='5780:5807'><a onclick="displayPageImage('KR1a0133', 'WYG', '003-17a' );" name="003-17a" class="pb">[003-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='5807:5825'>　初以向於外出門之象隨之初九亦然</span>
<span class='tline' id='l297' data-llen='5825:5834'>六二同人于宗吝</span>
<span class='tline' id='l298' data-llen='5834:5857'>　六二以一隂為卦主五陽應之卦之所以為同人也</span>
<span class='tline' id='l299' data-llen='5857:5880'>　然與五正應則有同人于宗之象卦之義于野乃亨</span>
<span class='tline' id='l300' data-llen='5880:5902'>　故于宗則吝且以下而同於上尤不可以不戒也</span>
<span class='tline' id='l301' data-llen='5902:5913'>象曰同人于宗吝道也</span>
<span class='tline' id='l302' data-llen='5913:5928'>　凡言道者亦以卦之時義而言</span>
<span class='tline' id='l303' data-llen='5928:5944'>九三伏戎于莽升其高陵三嵗不興</span>
<span class='tline' id='l304' data-llen='5944:5971'><a onclick="displayPageImage('KR1a0133', 'WYG', '003-17b' );" name="003-17b" class="pb">[003-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='5971:5994'>　同極必異人情之常異極相攻人事所必至也三居</span>
<span class='tline' id='l306' data-llen='5994:6017'>　下卦之極同而異之際也過剛無應則是猜狠而不</span>
<span class='tline' id='l307' data-llen='6017:6040'>　和之甚故升高陵之上而伏戎於林莽以喻與上爲</span>
<span class='tline' id='l308' data-llen='6040:6058'>　敵然以下敵上故又有三嵗不興之象</span>
<span class='tline' id='l309' data-llen='6058:6076'>象曰伏戎于莽敵剛也三嵗不興安行也</span>
<span class='tline' id='l310' data-llen='6076:6099'>　剛指上九也安行者言不獨勢不可興亦理不可行</span>
<span class='tline' id='l311' data-llen='6099:6103'>　也</span>
<span class='tline' id='l312' data-llen='6103:6114'>九四乗其墉弗克攻吉</span>
<span class='tline' id='l313' data-llen='6114:6141'><a onclick="displayPageImage('KR1a0133', 'WYG', '003-18a' );" name="003-18a" class="pb">[003-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6141:6164'>　四亦無應無應則不同而相攻矣居上攻下故有乗</span>
<span class='tline' id='l315' data-llen='6164:6187'>　墉以攻之象然居外卦之初則又異而歸同之際也</span>
<span class='tline' id='l316' data-llen='6187:6210'>　且以剛居柔故又有弗克攻之象焉重能悔過遷義</span>
<span class='tline' id='l317' data-llen='6210:6218'>　故其占曰吉</span>
<span class='tline' id='l318' data-llen='6218:6237'>象曰乗其墉義弗克也其吉則困而反則也</span>
<span class='tline' id='l319' data-llen='6237:6260'>　義弗克則非勢困也困於義耳特表吉字釋之明卦</span>
<span class='tline' id='l320' data-llen='6260:6268'>　唯此爻稱吉</span>
<span class='tline' id='l321' data-llen='6268:6285'>九五同人先號咷而後笑大師克相遇</span>
<span class='tline' id='l322' data-llen='6285:6312'><a onclick="displayPageImage('KR1a0133', 'WYG', '003-18b' );" name="003-18b" class="pb">[003-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6312:6335'>　五與二爲正應無不同者矣然凡居尊而同於下者</span>
<span class='tline' id='l324' data-llen='6335:6358'>　其間必多分位所隔衆情所阻其勢使之然也故必</span>
<span class='tline' id='l325' data-llen='6358:6381'>　先致其號咷之誠而後乃得懽合而笑又必用大師</span>
<span class='tline' id='l326' data-llen='6381:6404'>　以去其間而後得相遇而卒於同也二曰吝而五無</span>
<span class='tline' id='l327' data-llen='6404:6427'>　吝何也曰下求同於上有吝道矣上求同於下何吝</span>
<span class='tline' id='l328' data-llen='6427:6432'>　之有</span>
<span class='tline' id='l329' data-llen='6432:6452'>象曰同人之先以中直也大師相遇言相克也</span>
<span class='tline' id='l330' data-llen='6452:6475'>　先謂號咷也有中直之誠故號咷也相克釋克字之</span>
<span class='tline' id='l331' data-llen='6475:6502'><a onclick="displayPageImage('KR1a0133', 'WYG', '003-19a' );" name="003-19a" class="pb">[003-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='6502:6506'>　義</span>
<span class='tline' id='l333' data-llen='6506:6516'>上九同人于郊无悔</span>
<span class='tline' id='l334' data-llen='6516:6539'>　在卦之外野之象也同人之道以于野為至上雖當</span>
<span class='tline' id='l335' data-llen='6539:6562'>　其象然爻德有所未僃故殺其象而曰郊國外為郊</span>
<span class='tline' id='l336' data-llen='6562:6585'>　郊外為野郊雖未至於野然近於野矣故占曰无悔</span>
<span class='tline' id='l337' data-llen='6585:6597'>象曰同人于郊志未得也</span>
<span class='tline' id='l338' data-llen='6597:6620'>　于野則亨矣占曰无悔知其志未得也○内卦自同</span>
<span class='tline' id='l339' data-llen='6620:6643'>　而漸異外卦返異而之同三四二爻同異之際也故</span>
<span class='tline' id='l340' data-llen='6643:6670'><a onclick="displayPageImage('KR1a0133', 'WYG', '003-19b' );" name="003-19b" class="pb">[003-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='6670:6693'>　皆不言同人以其未能同也餘爻言同人而二有于</span>
<span class='tline' id='l342' data-llen='6693:6716'>　宗之戒五有攻克之難其與卦義近者于門于郊而</span>
<span class='tline' id='l343' data-llen='6716:6739'>　已終未能至於于野而大同也故同人于野之義大</span>
<span class='tline' id='l344' data-llen='6739:6743'>　矣</span>
<span class='tline' id='l345' data-llen='6743:6753'>䷍<span class='krp-note'>乾下/離上</span></span>
<span class='tline' id='l346' data-llen='6753:6759'>大有元亨</span>
<span class='tline' id='l347' data-llen='6759:6782'>　一隂在上而虚中則衆陽應之而悉為所有矣兼有</span>
<span class='tline' id='l348' data-llen='6782:6805'>　衆陽是大者為其所有也衆陽皆為其所有是所有</span>
<span class='tline' id='l349' data-llen='6805:6832'><a onclick="displayPageImage('KR1a0133', 'WYG', '003-20a' );" name="003-20a" class="pb">[003-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='6832:6855'>　者大也又火在天上無不為其所照則無不為其所</span>
<span class='tline' id='l351' data-llen='6855:6878'>　有矣故名大有○大有者有其德也有其輔也有其</span>
<span class='tline' id='l352' data-llen='6878:6901'>　衆也有其德者有之本有其衆者有之效至於虚中</span>
<span class='tline' id='l353' data-llen='6901:6924'>　居尊兼總陽類為有其輔則卦之義而有之實也故</span>
<span class='tline' id='l354' data-llen='6924:6931'>　占曰元亨</span>
<span class='tline' id='l355' data-llen='6931:6951'>彖曰大有柔得尊位大中而上下應之曰大有</span>
<span class='tline' id='l356' data-llen='6951:6974'>　位曰尊位中曰大中應曰上下與得位得中應乎乾</span>
<span class='tline' id='l357' data-llen='6974:6984'>　者異矣故曰大有</span>
<span class='tline' id='l358' data-llen='6984:7011'><a onclick="displayPageImage('KR1a0133', 'WYG', '003-20b' );" name="003-20b" class="pb">[003-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7011:7030'>其德剛健而文明應乎天而時行是以元亨</span>
<span class='tline' id='l360' data-llen='7030:7053'>　應天謂六五與乾體相應剛健則純乎理文明則察</span>
<span class='tline' id='l361' data-llen='7053:7076'>　乎善應天時行是順天理以舉措進退者也卦又有</span>
<span class='tline' id='l362' data-llen='7076:7093'>　此善與大有之時義合是以元亨也</span>
<span class='tline' id='l363' data-llen='7093:7114'>象曰火在天上大有君子以遏惡揚善順天休命</span>
<span class='tline' id='l364' data-llen='7114:7137'>　天者無不含覆者也非火在天上則羙惡無分雖有</span>
<span class='tline' id='l365' data-llen='7137:7160'>　之如無有矣君子法天無所不照遏惡揚善則有善</span>
<span class='tline' id='l366' data-llen='7160:7177'>　而無惡與天命合此所以爲大有也</span>
<span class='tline' id='l367' data-llen='7177:7204'><a onclick="displayPageImage('KR1a0133', 'WYG', '003-21a' );" name="003-21a" class="pb">[003-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7204:7217'>初九无交害匪咎艱則无咎</span>
<span class='tline' id='l369' data-llen='7217:7240'>　卦之六爻皆大有者也在卦之下處事之外無所承</span>
<span class='tline' id='l370' data-llen='7240:7263'>　任則惟勿喪其所有者而已如仁義之心亷耻之行</span>
<span class='tline' id='l371' data-llen='7263:7286'>　我所固有也交於物而害之則所有者喪矣剛德居</span>
<span class='tline' id='l372' data-llen='7286:7309'>　初為能不失其本素之象故其辭為能无交於害固</span>
<span class='tline' id='l373' data-llen='7309:7332'>　匪咎也然又必艱以處之然後終保其所有而无咎</span>
<span class='tline' id='l374' data-llen='7332:7344'>象曰大有初九无交害也</span>
<span class='tline' id='l375' data-llen='7344:7367'>　言當大有之初交物者淺故未受其害耳保其終則</span>
<span class='tline' id='l376' data-llen='7367:7394'><a onclick="displayPageImage('KR1a0133', 'WYG', '003-21b' );" name="003-21b" class="pb">[003-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='7394:7406'>　甚難所以貴在於艱也</span>
<span class='tline' id='l378' data-llen='7406:7419'>九二大車以載有攸徃无咎</span>
<span class='tline' id='l379' data-llen='7419:7442'>　有剛中之德上應尊位大中之君所任者重所有之</span>
<span class='tline' id='l380' data-llen='7442:7463'>　大也占者有大車之德則任重致逺可以无咎</span>
<span class='tline' id='l381' data-llen='7463:7476'>象曰大車以載積中不敗也</span>
<span class='tline' id='l382' data-llen='7476:7494'>　積中言中德之積如車之𢎞其中也</span>
<span class='tline' id='l383' data-llen='7494:7508'>九三公用亨于天子小人勿用</span>
<span class='tline' id='l384' data-llen='7508:7531'>　居下之上公之象也廹近離照有亨于天子之象位</span>
<span class='tline' id='l385' data-llen='7531:7558'><a onclick="displayPageImage('KR1a0133', 'WYG', '003-22a' );" name="003-22a" class="pb">[003-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='7558:7581'>　遇之隆如此所有大矣必其德業功勲與之相稱然</span>
<span class='tline' id='l387' data-llen='7581:7598'>　後可當此禮耳豈小人所能堪受乎</span>
<span class='tline' id='l388' data-llen='7598:7612'>象曰公用亨于天子小人害也</span>
<span class='tline' id='l389' data-llen='7612:7630'>　言若小人得此則非福而適足爲害也</span>
<span class='tline' id='l390' data-llen='7630:7639'>九四匪其彭无咎</span>
<span class='tline' id='l391' data-llen='7639:7662'>　程傳曰九四居大有之時已過中矣是大有之盛者</span>
<span class='tline' id='l392' data-llen='7662:7685'>　也四近君之髙位苟處太盛則致凶咎故處之之道</span>
<span class='tline' id='l393' data-llen='7685:7708'>　匪其彭則得无咎謂能謙損不處其太盛則得无咎</span>
<span class='tline' id='l394' data-llen='7708:7735'><a onclick="displayPageImage('KR1a0133', 'WYG', '003-22b' );" name="003-22b" class="pb">[003-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='7735:7758'>　也彭盛多之貎詩載驅云汶水湯湯行人彭彭行人</span>
<span class='tline' id='l396' data-llen='7758:7781'>　盛多之狀雅大明云駟騵彭彭言武王戎馬之盛也</span>
<span class='tline' id='l397' data-llen='7781:7794'>象曰匪其彭无咎明辨晳也</span>
<span class='tline' id='l398' data-llen='7794:7816'>　明辨而至於晳則知幾守義可保其所有而無傷</span>
<span class='tline' id='l399' data-llen='7816:7827'>六五厥孚交如威如吉</span>
<span class='tline' id='l400' data-llen='7827:7850'>　六五大有之主兼有衆陽有之極大者也然必厥孚</span>
<span class='tline' id='l401' data-llen='7850:7873'>　交如以信於君子又威如以僃小人乃為能盡大有</span>
<span class='tline' id='l402' data-llen='7873:7891'>　之道所謂遏惡揚善者也故其占曰吉</span>
<span class='tline' id='l403' data-llen='7891:7918'><a onclick="displayPageImage('KR1a0133', 'WYG', '003-23a' );" name="003-23a" class="pb">[003-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='7918:7940'>象曰厥孚交如信以發志也威如之吉易而无備也</span>
<span class='tline' id='l405' data-llen='7940:7963'>　信釋厥孚發志釋交如易而无備釋威如言非作威</span>
<span class='tline' id='l406' data-llen='7963:7984'>　之謂乃恐慢易而无畏備故盡其畏備之道耳</span>
<span class='tline' id='l407' data-llen='7984:7996'>上九自天祐之吉无不利</span>
<span class='tline' id='l408' data-llen='7996:8019'>　以下諸爻皆大有也至於上居有之極則功德之盛</span>
<span class='tline' id='l409' data-llen='8019:8042'>　可以格天而禄位之厚自天申之有之至大而無以</span>
<span class='tline' id='l410' data-llen='8042:8065'>　加者也又六五虚中之君而上九在其上有尊尚賢</span>
<span class='tline' id='l411' data-llen='8065:8088'>　人之象君能尊尚賢人則天心篤眷而邦家並受其</span>
<span class='tline' id='l412' data-llen='8088:8115'><a onclick="displayPageImage('KR1a0133', 'WYG', '003-23b' );" name="003-23b" class="pb">[003-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8115:8138'>　福故繫傳釋此爻乃合六五而并釋之盖六五之居</span>
<span class='tline' id='l414' data-llen='8138:8161'>　中爲履信質柔爲思順尊尚上九爲尚賢以上爻終</span>
<span class='tline' id='l415' data-llen='8161:8184'>　五爻之義易之如此例者極多也解者乃以爲上九</span>
<span class='tline' id='l416' data-llen='8184:8195'>　尊尚六五之賢非矣</span>
<span class='tline' id='l417' data-llen='8195:8207'>象曰大有上吉自天祐也</span>
<span class='tline' id='l418' data-llen='8207:8230'>　所有者大至於上而大極矣凡物大有之極皆有凶</span>
<span class='tline' id='l419' data-llen='8230:8253'>　咎惟修德尊賢則極所有之大而吉所謂順天休命</span>
<span class='tline' id='l420' data-llen='8253:8264'>　者也故得自天之祐</span>
<span class='tline' id='l421' data-llen='8264:8291'><a onclick="displayPageImage('KR1a0133', 'WYG', '003-24a' );" name="003-24a" class="pb">[003-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='8291:8301'>䷎<span class='krp-note'>艮下/坤上</span></span>
<span class='tline' id='l423' data-llen='8301:8309'>謙亨君子有終</span>
<span class='tline' id='l424' data-llen='8309:8332'>　謙之名義彖傳不具蓋謙所以名因一陽統羣隂而</span>
<span class='tline' id='l425' data-llen='8332:8355'>　居下體髙而不逼有功不德之象緣爻辭與彖同其</span>
<span class='tline' id='l426' data-llen='8355:8378'>　義易曉故可不釋也○程傳云有其德而不居謂之</span>
<span class='tline' id='l427' data-llen='8378:8401'>　謙人以謙遜自處何徃而不亨乎君子志存乎謙遜</span>
<span class='tline' id='l428' data-llen='8401:8424'>　逹理故樂天而不競内充故退讓而不矜安履乎謙</span>
<span class='tline' id='l429' data-llen='8424:8447'>　終身不易自卑而人益尊之自晦而德益光顯此所</span>
<span class='tline' id='l430' data-llen='8447:8474'><a onclick="displayPageImage('KR1a0133', 'WYG', '003-24b' );" name="003-24b" class="pb">[003-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='8474:8497'>　謂君子有終也愚謂亨者事之可通有終者道之可</span>
<span class='tline' id='l432' data-llen='8497:8501'>　久</span>
<span class='tline' id='l433' data-llen='8501:8520'>彖曰謙亨天道下濟而光明地道卑而上行</span>
<span class='tline' id='l434' data-llen='8520:8543'>　兼釋名辭之義下濟卑者謙也光明上行者亨也然</span>
<span class='tline' id='l435' data-llen='8543:8566'>　不下濟則不能光明不卑則不能上行矣是以謙而</span>
<span class='tline' id='l436' data-llen='8566:8589'>　亨也按此亦是以卦之體象言葢一陽在下體之上</span>
<span class='tline' id='l437' data-llen='8589:8612'>　是下濟也艮德是光明也坤居上體是卑而上行也</span>
<span class='tline' id='l438' data-llen='8612:8623'>　但非名卦之本象耳</span>
<span class='tline' id='l439' data-llen='8623:8650'><a onclick="displayPageImage('KR1a0133', 'WYG', '003-25a' );" name="003-25a" class="pb">[003-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='8650:8673'>天道虧盈而益謙地道變盈而流謙鬼神害盈而福謙</span>
<span class='tline' id='l441' data-llen='8673:8696'>人道惡盈而好謙謙尊而光卑而不可踰君子之終也</span>
<span class='tline' id='l442' data-llen='8696:8719'>　以禮自處故尊其氣接物故光退然自下故卑人莫</span>
<span class='tline' id='l443' data-llen='8719:8728'>　不敬故不可踰</span>
<span class='tline' id='l444' data-llen='8728:8748'>象曰地中有山謙君子以裒多益寡稱物平施</span>
<span class='tline' id='l445' data-llen='8748:8771'>　地中有山者山卑則平夷而如在地中葢損高就卑</span>
<span class='tline' id='l446' data-llen='8771:8794'>　則幾於平矣謙之象也自卑而尊人是裒多益寡也</span>
<span class='tline' id='l447' data-llen='8794:8816'>　葢必如此然後適得其平耳推之事物莫不皆然</span>
<span class='tline' id='l448' data-llen='8816:8843'><a onclick="displayPageImage('KR1a0133', 'WYG', '003-25b' );" name="003-25b" class="pb">[003-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='8843:8856'>初六謙謙君子用渉大川吉</span>
<span class='tline' id='l450' data-llen='8856:8879'>　六爻皆謙者初居下是謙而又謙也君子用此以渉</span>
<span class='tline' id='l451' data-llen='8879:8897'>　大川則能得人之和而可以濟矣故吉</span>
<span class='tline' id='l452' data-llen='8897:8910'>象曰謙謙君子卑以自牧也</span>
<span class='tline' id='l453' data-llen='8910:8933'>　卑者明初居下也爻君子字本屬下句傳則以謙謙</span>
<span class='tline' id='l454' data-llen='8933:8946'>　為君子之行也九三亦然</span>
<span class='tline' id='l455' data-llen='8946:8954'>六二鳴謙貞吉</span>
<span class='tline' id='l456' data-llen='8954:8977'>　柔順中正極謙之美著聞於外不可掩遏鳴謙而得</span>
<span class='tline' id='l457' data-llen='8977:9004'><a onclick="displayPageImage('KR1a0133', 'WYG', '003-26a' );" name="003-26a" class="pb">[003-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='9004:9017'>　其正者也人能如是則吉</span>
<span class='tline' id='l459' data-llen='9017:9029'>象曰鳴謙貞吉中心得也</span>
<span class='tline' id='l460' data-llen='9029:9052'>　中心得言由内有中正之實德非可以聲音笑貎為</span>
<span class='tline' id='l461' data-llen='9052:9061'>　也釋貞字之義</span>
<span class='tline' id='l462' data-llen='9061:9072'>九三勞謙君子有終吉</span>
<span class='tline' id='l463' data-llen='9072:9095'>　謙者有而不居之謂陽之德實是有其實而能謙者</span>
<span class='tline' id='l464' data-llen='9095:9114'>　也故曰勞謙此爻卦之主故其占與彖同</span>
<span class='tline' id='l465' data-llen='9114:9126'>象曰勞謙君子萬民服也</span>
<span class='tline' id='l466' data-llen='9126:9153'><a onclick="displayPageImage('KR1a0133', 'WYG', '003-26b' );" name="003-26b" class="pb">[003-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='9153:9175'>　萬民服取羣隂歸之之義得人心服是以有終也</span>
<span class='tline' id='l468' data-llen='9175:9184'>六四无不利撝謙</span>
<span class='tline' id='l469' data-llen='9184:9207'>　不言撝謙无不利而曰无不利撝謙程傳云動作施</span>
<span class='tline' id='l470' data-llen='9207:9230'>　為无所不利於撝謙也居上位而近故其占戒如此</span>
<span class='tline' id='l471' data-llen='9230:9243'>象曰无不利撝謙不違則也</span>
<span class='tline' id='l472' data-llen='9243:9264'>　不違則明非過分之撝乃事事不違於禮法耳</span>
<span class='tline' id='l473' data-llen='9264:9280'>六五不富以其鄰利用侵伐无不利</span>
<span class='tline' id='l474' data-llen='9280:9303'>　虚中居尊而當謙時不有其崇高富貴以德服人者</span>
<span class='tline' id='l475' data-llen='9303:9330'><a onclick="displayPageImage('KR1a0133', 'WYG', '003-27a' );" name="003-27a" class="pb">[003-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='9330:9353'>　也故曰不富以其鄰必如是而後利用侵伐而於他</span>
<span class='tline' id='l477' data-llen='9353:9376'>　事亦无不利葢兵者上人之事唯謙之至則無上人</span>
<span class='tline' id='l478' data-llen='9376:9394'>　之心其侵伐也不得已而動所以利也</span>
<span class='tline' id='l479' data-llen='9394:9406'>象曰利用侵伐征不服也</span>
<span class='tline' id='l480' data-llen='9406:9429'>　不富以其鄰則人皆服之矣不服者自外於德侵伐</span>
<span class='tline' id='l481' data-llen='9429:9437'>　其所自取也</span>
<span class='tline' id='l482' data-llen='9437:9450'>上六鳴謙利用行師征邑國</span>
<span class='tline' id='l483' data-llen='9450:9473'>　二言鳴謙者德之純也上言鳴謙者順之極也謙德</span>
<span class='tline' id='l484' data-llen='9473:9500'><a onclick="displayPageImage('KR1a0133', 'WYG', '003-27b' );" name="003-27b" class="pb">[003-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='9500:9523'>　之盛如此可以行師矣然道先自治而後治人故用</span>
<span class='tline' id='l486' data-llen='9523:9544'>　師則唯征其邑國盖終始自修不務于逺之意</span>
<span class='tline' id='l487' data-llen='9544:9562'>象曰鳴謙志未得也可用行師征邑國也</span>
<span class='tline' id='l488' data-llen='9562:9585'>　言盛德之人雖至於鳴謙而其志不自以爲得也故</span>
<span class='tline' id='l489' data-llen='9585:9608'>　雖可用行師亦唯自治其私邑而已夫謙德之光至</span>
<span class='tline' id='l490' data-llen='9608:9631'>　於逺播然微有責人之意則猶未謙也五言以其鄰</span>
<span class='tline' id='l491' data-llen='9631:9654'>　而利用侵伐先近而後逺也上言利用行師而征邑</span>
<span class='tline' id='l492' data-llen='9654:9672'>　國後逺而先近也兩爻互發其實一意</span>
<span class='tline' id='l493' data-llen='9672:9699'><a onclick="displayPageImage('KR1a0133', 'WYG', '003-28a' );" name="003-28a" class="pb">[003-28a] <img width="20"  src="/static/img/kanseki-5.png"/></a></span>
<span class='tline' id='l494' data-llen='9699:9709'>䷏<span class='krp-note'>坤下/震上</span></span>
<span class='tline' id='l495' data-llen='9709:9717'>豫利建侯行師</span>
<span class='tline' id='l496' data-llen='9717:9740'>　一陽居上體而上下應之居上則其志得行衆應則</span>
<span class='tline' id='l497' data-llen='9740:9763'>　人心和附豫之象也内順外動爲順乎理而動亦致</span>
<span class='tline' id='l498' data-llen='9763:9786'>　豫之道又雷出地而聲氣暢逹以動萬物之和皆所</span>
<span class='tline' id='l499' data-llen='9786:9809'>　以爲豫也○建侯行師事之最大者人心和豫則無</span>
<span class='tline' id='l500' data-llen='9809:9832'>　不樂從又建侯以宣德澤行師以除暴亂亦莫非致</span>
<span class='tline' id='l501' data-llen='9832:9838'>　豫之道</span>
<span class='tline' id='l502' data-llen='9838:9865'><a onclick="displayPageImage('KR1a0133', 'WYG', '003-28b' );" name="003-28b" class="pb">[003-28b] <img width="20"  src="/static/img/kanseki-5.png"/></a></span>
<span class='tline' id='l503' data-llen='9865:9879'>彖曰豫剛應而志行順以動豫</span>
<span class='tline' id='l504' data-llen='9879:9902'>豫順以動故天地如之而况建侯行師乎天地以順動</span>
<span class='tline' id='l505' data-llen='9902:9925'>故日月不過而四時不忒聖人以順動則刑罰清而民</span>
<span class='tline' id='l506' data-llen='9925:9935'>服豫之時義大矣哉</span>
<span class='tline' id='l507' data-llen='9935:9958'>　贊卦皆言時贊爻皆言位時位兩字乃卦爻之所以</span>
<span class='tline' id='l508' data-llen='9958:9981'>　立也自豫以下贊卦之大者凡十二有言時義者有</span>
<span class='tline' id='l509' data-llen='9981:10004'>　言時用者有但言時者豫隨遯姤旅或得人心之歸</span>
<span class='tline' id='l510' data-llen='10004:10027'>　或處所遇之難故皆以義言之險暌蹇則義皆不善</span>
<span class='tline' id='l511' data-llen='10027:10054'><a onclick="displayPageImage('KR1a0133', 'WYG', '003-29a' );" name="003-29a" class="pb">[003-29a] <img width="20"  src="/static/img/kanseki-5.png"/></a></span>
<span class='tline' id='l512' data-llen='10054:10077'>　而有時而用故言用也養人解難大過改革則其得</span>
<span class='tline' id='l513' data-llen='10077:10100'>　人之歸所遇之難又有大焉者但言其時而義與用</span>
<span class='tline' id='l514' data-llen='10100:10107'>　皆舉之矣</span>
<span class='tline' id='l515' data-llen='10107:10130'>象曰雷出地奮豫先王以作樂崇德殷薦之上帝以配</span>
<span class='tline' id='l516' data-llen='10130:10134'>祖考</span>
<span class='tline' id='l517' data-llen='10134:10157'>　風雨露雷無非所以動萬物之和者而雷為盛禮樂</span>
<span class='tline' id='l518' data-llen='10157:10177'>　刑政無非所以感人心之和者而樂為盛也</span>
<span class='tline' id='l519' data-llen='10177:10184'>初六鳴豫凶</span>
<span class='tline' id='l520' data-llen='10184:10211'><a onclick="displayPageImage('KR1a0133', 'WYG', '003-29b' );" name="003-29b" class="pb">[003-29b] <img width="20"  src="/static/img/kanseki-5.png"/></a></span>
<span class='tline' id='l521' data-llen='10211:10234'>　本義言卦以衆樂為義爻以自樂為義唯九四爻辭</span>
<span class='tline' id='l522' data-llen='10234:10257'>　義與卦同愚謂自樂而以禮則為和豫矣衆樂而不</span>
<span class='tline' id='l523' data-llen='10257:10280'>　以禮亦為逸豫矣葢其義一也隂柔則無立處下則</span>
<span class='tline' id='l524' data-llen='10280:10297'>　志卑當豫得應喜而聲鳴凶之道也</span>
<span class='tline' id='l525' data-llen='10297:10309'>象曰初六鳴豫志窮凶也</span>
<span class='tline' id='l526' data-llen='10309:10327'>　豫未至凶志意窮滿以至於鳴則凶矣</span>
<span class='tline' id='l527' data-llen='10327:10339'>六二介于石不終日貞吉</span>
<span class='tline' id='l528' data-llen='10339:10362'>　不終日言其處逸豫之不耽也二之德中正堅確故</span>
<span class='tline' id='l529' data-llen='10362:10389'><a onclick="displayPageImage('KR1a0133', 'WYG', '003-30a' );" name="003-30a" class="pb">[003-30a] <img width="20"  src="/static/img/kanseki-5.png"/></a></span>
<span class='tline' id='l530' data-llen='10389:10409'>　無欲而能知幾占者亦如是之正固則吉也</span>
<span class='tline' id='l531' data-llen='10409:10422'>象曰不終日貞吉以中正也</span>
<span class='tline' id='l532' data-llen='10422:10433'>　明其所以介如石也</span>
<span class='tline' id='l533' data-llen='10433:10443'>六三盱豫悔遲有悔</span>
<span class='tline' id='l534' data-llen='10443:10466'>　卦唯九四一陽故初應之則鳴三近之則盱以盱為</span>
<span class='tline' id='l535' data-llen='10466:10489'>　豫可悔甚矣惟悔而速去之則可遲則必至於有悔</span>
<span class='tline' id='l536' data-llen='10489:10493'>　也</span>
<span class='tline' id='l537' data-llen='10493:10505'>象曰盱豫有悔位不當也</span>
<span class='tline' id='l538' data-llen='10505:10532'><a onclick="displayPageImage('KR1a0133', 'WYG', '003-30b' );" name="003-30b" class="pb">[003-30b] <img width="20"  src="/static/img/kanseki-5.png"/></a></span>
<span class='tline' id='l539' data-llen='10532:10546'>　以不中正之德當近陽之位</span>
<span class='tline' id='l540' data-llen='10546:10560'>九四由豫大有得勿疑朋盍簪</span>
<span class='tline' id='l541' data-llen='10560:10583'>　爲卦之主故曰由豫得應於上下是大有得也以其</span>
<span class='tline' id='l542' data-llen='10583:10606'>　居上位而近乃危疑之地故其占又曰勿疑朋盍簮</span>
<span class='tline' id='l543' data-llen='10606:10629'>　葢當其任則當至誠而不可自疑任之者亦當待之</span>
<span class='tline' id='l544' data-llen='10629:10650'>　以至誠而不疑然後德孚交深而朋類盍聚也</span>
<span class='tline' id='l545' data-llen='10650:10663'>象曰由豫大有得志大行也</span>
<span class='tline' id='l546' data-llen='10663:10673'>　所謂剛應而志行</span>
<span class='tline' id='l547' data-llen='10673:10700'><a onclick="displayPageImage('KR1a0133', 'WYG', '003-31a' );" name="003-31a" class="pb">[003-31a] <img width="20"  src="/static/img/kanseki-5.png"/></a></span>
<span class='tline' id='l548' data-llen='10700:10709'>六五貞疾恒不死</span>
<span class='tline' id='l549' data-llen='10709:10732'>　貞常也恒亦常也言因多疾之故而得以終其性命</span>
<span class='tline' id='l550' data-llen='10732:10755'>　而不死也盖當豫之時柔而不正必溺於豫矣居得</span>
<span class='tline' id='l551' data-llen='10755:10778'>　尊位易溺之甚者也然乘剛則是常有危難之象得</span>
<span class='tline' id='l552' data-llen='10778:10801'>　中則是有德之象常有危難則警戒震動而不得以</span>
<span class='tline' id='l553' data-llen='10801:10824'>　宴安有德則能恐懼修省而不溺于宴安如人之有</span>
<span class='tline' id='l554' data-llen='10824:10847'>　病者每能謹疾愛身則不至於大病而傷其夀年矣</span>
<span class='tline' id='l555' data-llen='10847:10870'>　是因常疾而常不死也孟子所謂生於憂患而死於</span>
<span class='tline' id='l556' data-llen='10870:10897'><a onclick="displayPageImage('KR1a0133', 'WYG', '003-31b' );" name="003-31b" class="pb">[003-31b] <img width="20"  src="/static/img/kanseki-5.png"/></a></span>
<span class='tline' id='l557' data-llen='10897:10909'>　安樂者正合此爻之意</span>
<span class='tline' id='l558' data-llen='10909:10927'>象曰六五貞疾乘剛也恒不死中未亡也</span>
<span class='tline' id='l559' data-llen='10927:10950'>　乘剛是貞疾也唯有中德則能因疾謹戒故不至於</span>
<span class='tline' id='l560' data-llen='10950:10955'>　死亡</span>
<span class='tline' id='l561' data-llen='10955:10966'>上六㝠豫成有渝无咎</span>
<span class='tline' id='l562' data-llen='10966:10989'>　隂柔處豫之終湛溺於豫至於昏㝠其咎大矣然動</span>
<span class='tline' id='l563' data-llen='10989:11012'>　極有變之義故又言旣成而能改悔則可以无咎也</span>
<span class='tline' id='l564' data-llen='11012:11035'>　或曰上㝠於豫止於得咎初六渉豫未深何以遽言</span>
<span class='tline' id='l565' data-llen='11035:11062'><a onclick="displayPageImage('KR1a0133', 'WYG', '003-32a' );" name="003-32a" class="pb">[003-32a] <img width="20"  src="/static/img/kanseki-5.png"/></a></span>
<span class='tline' id='l566' data-llen='11062:11085'>　凶乎曰得應而至於鳴心移權勢非昏沉於豫者比</span>
<span class='tline' id='l567' data-llen='11085:11108'>　也三亦盱於四而猶繫以悔辭何也曰三四異體雖</span>
<span class='tline' id='l568' data-llen='11108:11131'>　近而情不親豈初六正應可同乎即此三爻之辭足</span>
<span class='tline' id='l569' data-llen='11131:11147'>　以見觀象之權衡體物之極至矣</span>
<span class='tline' id='l570' data-llen='11147:11159'>象曰㝠豫在上何可長也</span>
<span class='tline' id='l571' data-llen='11159:11175'>　居上而㝠豫豈可長久而不變乎</span>
<span class='tline' id='l572' data-llen='11175:11178'>　</span>
<span class='tline' id='l573' data-llen='11178:11181'>　</span>
<span class='tline' id='l574' data-llen='11181:11208'><a onclick="displayPageImage('KR1a0133', 'WYG', '003-32b' );" name="003-32b" class="pb">[003-32b] <img width="20"  src="/static/img/kanseki-5.png"/></a></span>
<span class='tline' id='l575' data-llen='11208:11211'>　</span>
<span class='tline' id='l576' data-llen='11211:11214'>　</span>
<span class='tline' id='l577' data-llen='11214:11217'>　</span>
<span class='tline' id='l578' data-llen='11217:11220'>　</span>
<span class='tline' id='l579' data-llen='11220:11223'>　</span>
<span class='tline' id='l580' data-llen='11223:11226'>　</span>
<span class='tline' id='l581' data-llen='11226:11229'>　</span>
<span class='tline' id='l582' data-llen='11229:11238'>　周易觀彖卷三</span>
</p>
<p>
</p>
  </div>
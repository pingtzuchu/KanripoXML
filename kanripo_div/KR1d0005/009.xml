<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0005', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　周禮詳解卷九</span><br/>
<span class='tline' id='l10' data-llen='198:219'>　　　　　　　　　　　　宋　王昭禹　撰</span><br/>
<span class='tline' id='l11' data-llen='219:225'>地官司徒</span><br/>
<span class='tline' id='l12' data-llen='225:271'>　<span class='krp-note'>天賤生覆而為萬物之所資始者主乎道地職形載/而為萬物之所資生者主乎化治無所不覆而以道</span></span><br/>
<span class='tline' id='l13' data-llen='271:317'>　<span class='krp-note'>為本故掌治者謂之天官教無所不載而以化為本/故掌教者謂之地官天覆則無為而尊父道也地載</span></span><br/>
<span class='tline' id='l14' data-llen='317:363'>　<span class='krp-note'>則有為而親母道也故一曰天官而地官次之治教/之序也官所以探本司所以伺末以探本故掌治者</span></span><br/>
<span class='tline' id='l15' data-llen='363:409'>　<span class='krp-note'>為天官掌教者為地官治以道為本教以化為本故/也至於禮政刑事之官各分屬於四時亦然矣以伺</span></span><br/>
<span class='tline' id='l16' data-llen='409:435'><a onclick="displayPageImage('KR1d0005', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='435:481'>　<span class='krp-note'>末故教官謂之司徒政官謂之司馬司至於徒則教/官之事無不舉司至于馬則政官之事無不舉至於</span></span><br/>
<span class='tline' id='l18' data-llen='481:527'>　<span class='krp-note'>刑官謂之司冦事官謂之司空亦然矣夫無車而行/謂之徒行則役於人者也凡六官之屬皆有徒公家</span></span><br/>
<span class='tline' id='l19' data-llen='527:573'>　<span class='krp-note'>作民而用之亦謂之徒先王治徒以胥而教官謂之/司徒者舉卑以見尊也教官之職大者有至於徳行</span></span><br/>
<span class='tline' id='l20' data-llen='573:619'>　<span class='krp-note'>則從而教之小者有至於徒役則從而司之司至於/徒則教官所司皆舉矣於文反后為司盖后從一從</span></span><br/>
<span class='tline' id='l21' data-llen='619:672'>　<span class='krp-note'>口從口則所以出命司反之則守令而已從一則所/以一衆司反之則分衆以治之而已從<img height='20' width='20' alt='&amp;KR1763' title='KR1763' src='https://raw.githubusercontent.com/kanripo/KR-Gaiji/master/images/KR1763.png'/>則承上世</span></span><br/>
<span class='tline' id='l22' data-llen='672:718'>　<span class='krp-note'>之庇覆以君天下也司反之則以君之爵為執事之/臣而已六官之治或謂之司或不謂之司司徒以對</span></span><br/>
<span class='tline' id='l23' data-llen='718:764'>　<span class='krp-note'>冡宰而謂之司也司馬司冦司空則以對宗伯而謂/之司也言司則畀不言司則尊或言或不言所以明</span></span><br/>
<span class='tline' id='l24' data-llen='764:772'>　<span class='krp-note'>分/也</span></span><br/>
<span class='tline' id='l25' data-llen='772:798'><a onclick="displayPageImage('KR1d0005', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='798:821'>惟王建國辨方正位體國經野設官分職以為民極乃</span><br/>
<span class='tline' id='l27' data-llen='821:843'>立地官司徒使帥其屬而掌邦教以佐王安擾邦國</span><br/>
<span class='tline' id='l28' data-llen='843:890'>　　<span class='krp-note'>六官之首皆言惟王建國而終以為民極者盖民心/罔中惟爾之中治教禮政刑事莫非為民中也治以</span></span><br/>
<span class='tline' id='l29' data-llen='890:937'>　　<span class='krp-note'>理之使中教以化之使中禮以節之使中政以正之/使中刑以制之使中事以任之使中無動而不示之</span></span><br/>
<span class='tline' id='l30' data-llen='937:984'>　　<span class='krp-note'>以中則民舉協乎大中至正之道尚安有過與不及/之患哉曰掌邦教則教之法雖行于下而教之道實</span></span><br/>
<span class='tline' id='l31' data-llen='984:1031'>　　<span class='krp-note'>出于王也且正月之告始和布教之後乃施教法于/邦國都鄙則逺而邦國之君近而都鄙之長其所受</span></span><br/>
<span class='tline' id='l32' data-llen='1031:1078'>　　<span class='krp-note'>之教法一出于司徒司徒之所施又本于王則上下/相承皆本乎一道逺近所守皆本乎一法此道徳所</span></span><br/>
<span class='tline' id='l33' data-llen='1078:1125'>　　<span class='krp-note'>以同風俗所以一矣至于治禮政刑莫不皆然五官/所掌皆謂之邦者以此佐王安擾邦國者盖因性而</span></span><br/>
<span class='tline' id='l34' data-llen='1125:1151'><a onclick="displayPageImage('KR1d0005', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1151:1198'>　　<span class='krp-note'>導之則謂之安拂性而制之則謂之擾荘子曰生於/陵者安於陵則安者豈非因性而導之歟傳曰治擾</span></span><br/>
<span class='tline' id='l36' data-llen='1198:1245'>　　<span class='krp-note'>謂之擾則擾者豈非拂性而制之歟今夫因其善父/母而教之以孝因其善兄弟而教之以友因其善内</span></span><br/>
<span class='tline' id='l37' data-llen='1245:1292'>　　<span class='krp-note'>親而教之以睦因其善外親而教之以姻以至因其/信于朋友而教之以任仁于州里而教之以恤此安</span></span><br/>
<span class='tline' id='l38' data-llen='1292:1339'>　　<span class='krp-note'>而教之之效也或紏之以不孝之刑而使之孝或紏/之以不悌之刑而使之友不善内親則有不睦之刑</span></span><br/>
<span class='tline' id='l39' data-llen='1339:1386'>　　<span class='krp-note'>不善外親則有不姻之刑以至于紏之以不任之刑/而使之任紏之以不恤之刑而使之恤此擾而教之</span></span><br/>
<span class='tline' id='l40' data-llen='1386:1433'>　　<span class='krp-note'>之效也教典教職皆曰安邦國而此曰安擾邦國則/王之于邦國不特安之而又能擾之也至于擾邦國</span></span><br/>
<span class='tline' id='l41' data-llen='1433:1480'>　　<span class='krp-note'>則王之事非教典之書所能及非教官之職所能專/也故教典教職皆止于安邦國而已雖然王之于邦</span></span><br/>
<span class='tline' id='l42' data-llen='1480:1504'>　　<span class='krp-note'>國或有所不獲擾焉故/兼安擾邦國言之也</span></span><br/>
<span class='tline' id='l43' data-llen='1504:1530'><a onclick="displayPageImage('KR1d0005', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1530:1553'>教官之屬大司徒卿一人小司徒中大夫二人鄉師下</span><br/>
<span class='tline' id='l45' data-llen='1553:1576'>大夫四人上士八人中士十有六人旅下士三十有二</span><br/>
<span class='tline' id='l46' data-llen='1576:1598'>人府六人史十有二人胥十有二人徒百有二十人</span><br/>
<span class='tline' id='l47' data-llen='1598:1644'>　<span class='krp-note'>六官之屬自鄉一人之下至于徒百有二十人其尊/卑貴賤之員數未嘗有増减者盖六官所掌雖不同</span></span><br/>
<span class='tline' id='l48' data-llen='1644:1690'>　<span class='krp-note'>而其屬皆六十賤職之所設凡以穪其事而已増之/則為有餘减之則為不足矣至于治官之攷謂之宰</span></span><br/>
<span class='tline' id='l49' data-llen='1690:1736'>　<span class='krp-note'>夫政官之攷謂之軍司馬而于教官則謂之鄉師禮/官則謂之肆師刑官則謂之士師者盖宰夫則因大</span></span><br/>
<span class='tline' id='l50' data-llen='1736:1782'>　<span class='krp-note'>宰而名之而攷治者宜以智帥人故曰宰夫軍司馬/則因大司馬而名之而治政者特以軍為主故曰軍</span></span><br/>
<span class='tline' id='l51' data-llen='1782:1828'>　<span class='krp-note'>司馬師所以教之而教官所攷耆止于六鄉之教事/故曰郷師至于禮也刑也無非所以教也故亦皆謂</span></span><br/>
<span class='tline' id='l52' data-llen='1828:1854'><a onclick="displayPageImage('KR1d0005', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1854:1874'>　<span class='krp-note'>之師先王因事以/名官各有攸趣爾</span></span><br/>
<span class='tline' id='l54' data-llen='1874:1884'>鄉老二鄉則公一人</span><br/>
<span class='tline' id='l55' data-llen='1884:1930'>　<span class='krp-note'>記曰七十老而傳則老者徳成而無所任事矣老子/曰容乃公公乃王則公者爵位甚大而其徳與王同</span></span><br/>
<span class='tline' id='l56' data-llen='1930:1976'>　<span class='krp-note'>矣鄉老公也尊之于鄉憲其言行而不累以事故稱/老焉禮賓賢能而獻其書于王王再拜而受之則為</span></span><br/>
<span class='tline' id='l57' data-llen='1976:2022'>　<span class='krp-note'>道之存故也故以鄉老帥其事鄉老于司徒之官非/屬而無職則以事道者尊職事者卑故也然鄉老二</span></span><br/>
<span class='tline' id='l58' data-llen='2022:2065'>　<span class='krp-note'>鄉而公一人則三公分主六鄉矣書曰三公官不/必備惟其人則三公一人有時而兼掌六卿矣</span></span><br/>
<span class='tline' id='l59' data-llen='2065:2075'>鄉大夫每鄉卿一人</span><br/>
<span class='tline' id='l60' data-llen='2075:2121'>　<span class='krp-note'>先王于郊則建六鄉于甸則建六遂鄉向也以其近/而上逹向于王故也遂專也以其逺而治有所專于</span></span><br/>
<span class='tline' id='l61' data-llen='2121:2147'><a onclick="displayPageImage('KR1d0005', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2147:2193'>　<span class='krp-note'>外故也鄉大夫每一人則六鄉盖六卿矣卿而謂之/大夫者盖鄉有飬人之徳教官以善飬人非具卿之</span></span><br/>
<span class='tline' id='l63' data-llen='2193:2239'>　<span class='krp-note'>徳則不足為以智帥人之大者惟有飬人之德則其/為智也因性而不失于鑿以是教人豈間間以為智</span></span><br/>
<span class='tline' id='l64' data-llen='2239:2260'>　<span class='krp-note'>哉鄉大夫之職必以/卿為之良有由矣</span></span><br/>
<span class='tline' id='l65' data-llen='2260:2284'>州長每州中大夫一人黨正每黨下大夫一人族師每族</span><br/>
<span class='tline' id='l66' data-llen='2284:2306'>上士一人閭胥每閭中士一人比長五家下士一人</span><br/>
<span class='tline' id='l67' data-llen='2306:2352'>　<span class='krp-note'>二千五百家則聚而内比于鄉故五黨為州州長以/中大夫為之降卿大夫一等矣其徳足以長于一州</span></span><br/>
<span class='tline' id='l68' data-llen='2352:2398'>　<span class='krp-note'>故稱長焉黨正每黨下大夫一人夫人不能無黨先/王順而為之制要其為黨者以顯不以幽而已幽黨</span></span><br/>
<span class='tline' id='l69' data-llen='2398:2444'>　<span class='krp-note'>非所尚也故君子羣而不黨所以同乎人此周家所/以五百家為黨也黨正降于州一等故以下大夫為</span></span><br/>
<span class='tline' id='l70' data-llen='2444:2470'><a onclick="displayPageImage('KR1d0005', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2470:2516'>　<span class='krp-note'>之謂之正則一黨之所取正也族師每族上士一人/者族所相親四閭為族則使之相保聚如人之族也</span></span><br/>
<span class='tline' id='l72' data-llen='2516:2563'>　<span class='krp-note'>師則道足以教人一族之所師也故謂之族師族師卑/于黨正故以上士為之也閭胥每閭中士一人者二</span></span><br/>
<span class='tline' id='l73' data-llen='2563:2609'>　<span class='krp-note'>十五家為閭閭之字從門從吕則二十五家而同其/門以往來相聨屬而中有胥以長之如人之吕也故</span></span><br/>
<span class='tline' id='l74' data-llen='2609:2655'>　<span class='krp-note'>謂之閭胥以中士為之則又降于族師矣比長五家/下士一人者五族為黨則以其羣相黨也五家為比</span></span><br/>
<span class='tline' id='l75' data-llen='2655:2701'>　<span class='krp-note'>則以其兩相比也夫與天遊與道合者立乎萬物之/上則疑獨矣降而與人道交者猶不能無所黨無所</span></span><br/>
<span class='tline' id='l76' data-llen='2701:2747'>　<span class='krp-note'>比又况凡民乎先王由是為之居民之法上自王族/之衆旣名之以黨下自五家之寡又名之以比其所</span></span><br/>
<span class='tline' id='l77' data-llen='2747:2793'>　<span class='krp-note'>黨者顯也其所比者義也所黨者顯則幽者無所容/所比者義則不義者無所比于内外小大如一焉若</span></span><br/>
<span class='tline' id='l78' data-llen='2793:2846'>　<span class='krp-note'>然則何惡乎比黨哉州長謂之長而比長才足以長/五家而巳比長所統則為至寡于鄉官則為最<img height='20' width='20' alt='&amp;KR3656' title='KR3656' src='https://raw.githubusercontent.com/kanripo/KR-Gaiji/master/images/KR3656.png'/>故</span></span><br/>
<span class='tline' id='l79' data-llen='2846:2872'><a onclick="displayPageImage('KR1d0005', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2872:2919'>　　<span class='krp-note'>以下士為之然五家以一下士為之長則六鄉已一/萬五千人矣則地之所入幾不足以禄之此學者所</span></span><br/>
<span class='tline' id='l81' data-llen='2919:2966'>　　<span class='krp-note'>以疑周官也然飬而治之如此則六鄉之人皆仗節/死難之士矣王畿受天下財貢所入而以財不足禄</span></span><br/>
<span class='tline' id='l82' data-llen='2966:3014'>　　<span class='krp-note'>為患亦誤矣是變起于一旦而一方方伯連率所不能克/然後六鄉之士出焉盖六鄉之士有不出出則無</span></span><br/>
<span class='tline' id='l83' data-llen='3014:3024'>　　<span class='krp-note'>不勝/矣</span></span><br/>
<span class='tline' id='l84' data-llen='3024:3033'>　　　大司徒上</span><br/>
<span class='tline' id='l85' data-llen='3033:3056'>大司徒之職掌建邦之土地之圖與其人民之數以佐</span><br/>
<span class='tline' id='l86' data-llen='3056:3063'>王安擾邦國</span><br/>
<span class='tline' id='l87' data-llen='3063:3111'>　　<span class='krp-note'>書曰凡厥正人既富方穀論語曰既富矣又何加焉寧/曰教之盖人之常情有餘則樂生不足則累至婦子</span></span><br/>
<span class='tline' id='l88' data-llen='3111:3137'><a onclick="displayPageImage('KR1d0005', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='3137:3184'>　　<span class='krp-note'>于百室既盈之後禮節興于倉廪旣實之餘將欲教/之必先于政以富之政以富之必先建其土地之圖</span></span><br/>
<span class='tline' id='l90' data-llen='3184:3231'>　　<span class='krp-note'>與其人民之數也盖土地之圖既立則天下之廣狹/可知人民之數既定則生齒之衆寡可悉如此則井</span></span><br/>
<span class='tline' id='l91' data-llen='3231:3278'>　　<span class='krp-note'>地均榖祿平富民之政由是而始矣此大司徒掌邦/教以佐王安擾邦國而必先于建土地之圖人民之</span></span><br/>
<span class='tline' id='l92' data-llen='3278:3325'>　　<span class='krp-note'>數也邦之土地之圖即天下土地之圖萬國各自圖/之以入于司徒則謂之天下之圖大司徒合而圖之</span></span><br/>
<span class='tline' id='l93' data-llen='3325:3372'>　　<span class='krp-note'>則謂之邦圖也合天下圖之而可以謂之邦圖則天/下莫非王土故也建土地之圖則土㑹土宜土均之</span></span><br/>
<span class='tline' id='l94' data-llen='3372:3419'>　　<span class='krp-note'>法可施王之國地中可求邦國之地域可制焉建人/民之數則地守地職地貢之事可令萬民之卒伍可</span></span><br/>
<span class='tline' id='l95' data-llen='3419:3466'>　　<span class='krp-note'>㑹都鄙之室數可制焉夫然後可以佐王安擾邦國/土地之圖湏作而立之而人民之數亦言建者非大</span></span><br/>
<span class='tline' id='l96' data-llen='3466:3487'>　　<span class='krp-note'>司徒校登稽比有/法則亦不立故也</span></span><br/>
<span class='tline' id='l97' data-llen='3487:3513'><a onclick="displayPageImage('KR1d0005', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3513:3536'>以天下土地之圖周知九州之地域廣輪之數辨其山</span><br/>
<span class='tline' id='l99' data-llen='3536:3559'>林川澤丘陵墳衍原隰之名物而辨其邦國都鄙之數</span><br/>
<span class='tline' id='l100' data-llen='3559:3582'>制其畿疆而溝封之設其社稷之壝而樹之田主各以</span><br/>
<span class='tline' id='l101' data-llen='3582:3598'>其野之所宜木遂以名其社與其野</span><br/>
<span class='tline' id='l102' data-llen='3598:3644'>　<span class='krp-note'>大司徒所掌雖及于人民之數而邦之土地之圖其/來乃本乎天下土地之圖推本其事而言之故曰以</span></span><br/>
<span class='tline' id='l103' data-llen='3644:3690'>　<span class='krp-note'>天下土地之圖周知九州之地域廣輪之數横曰廣/從曰輪故馬融曰南北為輪東西為廣廣之字從黄</span></span><br/>
<span class='tline' id='l104' data-llen='3690:3736'>　<span class='krp-note'>地道光也從广東西而已此廣所以為横也輪則運/而趍前不可以左右此輪所以為從也凡州之地域</span></span><br/>
<span class='tline' id='l105' data-llen='3736:3782'>　<span class='krp-note'>廣輪之數既按圖而知之矣然後辨五地之名地故/繼之以辨山林川澤邱陵墳衍原隰之名物積石曰</span></span><br/>
<span class='tline' id='l106' data-llen='3782:3808'><a onclick="displayPageImage('KR1d0005', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3808:3854'>　<span class='krp-note'>山竹木曰林注海曰川水鍾曰澤土高曰邱大阜曰/陵水崖曰墳下平曰衍廣平曰原下濕曰隰名所以</span></span><br/>
<span class='tline' id='l108' data-llen='3854:3900'>　<span class='krp-note'>命其土物所以色其土五地之名物既辨而知之矣/然後辨邦國都鄙之數四海之内九州州方千里州</span></span><br/>
<span class='tline' id='l109' data-llen='3900:3946'>　<span class='krp-note'>建百里之國三十七十里之國六十五十里之國百/有二十八州州二百一十國天子之縣内方百里之</span></span><br/>
<span class='tline' id='l110' data-llen='3946:3992'>　<span class='krp-note'>國九七十里之國二十有一五十里之國六十有三/凡九十三國此邦國都鄙之數也邦國都鄙之數既</span></span><br/>
<span class='tline' id='l111' data-llen='3992:4038'>　<span class='krp-note'>辨而知之矣然後制其畿而溝之以為之限制其疆/而封之以為之守故繼曰制其畿疆而溝封之畿以</span></span><br/>
<span class='tline' id='l112' data-llen='4038:4084'>　<span class='krp-note'>為之限疆以為之守則神必有所依民必有所附設/其社稷之壝則所以依神也立其田主則所以附民</span></span><br/>
<span class='tline' id='l113' data-llen='4084:4130'>　<span class='krp-note'>也故繼之設其社稷之壝而樹之田主社土神也稷/榖神也勾龍為后土配食于社棄為后稷配食于稷</span></span><br/>
<span class='tline' id='l114' data-llen='4130:4176'>　<span class='krp-note'>田主則禮記所謂先嗇神農是也社稷皆有壇而有/壇必有壝與其田主使各主其神民則又從而表之</span></span><br/>
<span class='tline' id='l115' data-llen='4176:4202'><a onclick="displayPageImage('KR1d0005', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='4202:4248'>　<span class='krp-note'>表之之法各以其野之所宜木遂以名為社與其野/如土宜松則植以松而名之曰松社之野土宜栗則</span></span><br/>
<span class='tline' id='l117' data-llen='4248:4294'>　<span class='krp-note'>植以栗而名之曰栗社之野如此則新甿欲有所植/不謀而知其土壤所宜公上欲有所歛不視而見其</span></span><br/>
<span class='tline' id='l118' data-llen='4294:4329'>　<span class='krp-note'>材木所出凡此皆先王所以制地之法/富民之本也故序于大司徒之職首</span></span><br/>
<span class='tline' id='l119' data-llen='4329:4352'>以土㑹之灋辨五地之物生一曰山林其動物宜毛物</span><br/>
<span class='tline' id='l120' data-llen='4352:4375'>其植物宜皁物其民毛而方二曰川澤其動物宜鱗物</span><br/>
<span class='tline' id='l121' data-llen='4375:4398'>其植物宜膏物其民黒而津三曰丘陵其動物宜羽物</span><br/>
<span class='tline' id='l122' data-llen='4398:4421'>其植物宜覈物其民専而長四曰墳衍其動物宜介物</span><br/>
<span class='tline' id='l123' data-llen='4421:4444'>其植物宜莢物其民晳而瘠五曰原隰其動物宜臝物</span><br/>
<span class='tline' id='l124' data-llen='4444:4470'><a onclick="displayPageImage('KR1d0005', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='4470:4505'>其植物宜叢物其民豐肉而痺<span class='krp-note'>皁音皂㑹古外反覈音/核介音界莢力果反晳</span></span><br/>
<span class='tline' id='l126' data-llen='4505:4513'>　<span class='krp-note'>音/錫</span></span><br/>
<span class='tline' id='l127' data-llen='4513:4559'>　<span class='krp-note'>計物之數謂之㑹與嵗計謂之㑹同土㑹之法則以/法計計物多寡以辨其所生之宜也動物天産也植</span></span><br/>
<span class='tline' id='l128' data-llen='4559:4605'>　<span class='krp-note'>物地産也民則資天地之産以為用者也故五土之/物生其所辨者動物植物與其民而已積石曰山竹</span></span><br/>
<span class='tline' id='l129' data-llen='4605:4651'>　<span class='krp-note'>木曰林山林得木之氣為多其動物宜毛物毛物虎/豹之屬也草木以枝葉生而為地之毛凡毛物皆禀</span></span><br/>
<span class='tline' id='l130' data-llen='4651:4697'>　<span class='krp-note'>木氣而然也故山林則宜毛物之動者其植物宜皁/物則柞栗之屬柞栗資木氣而生于山林為多故也</span></span><br/>
<span class='tline' id='l131' data-llen='4697:4743'>　<span class='krp-note'>其民毛而方者民之資木氣為多其皮膚亦如木之/有枝葉然所以多毛方則其民所禀之形也木曰曲</span></span><br/>
<span class='tline' id='l132' data-llen='4743:4789'>　<span class='krp-note'>直而民之形反方者盖一曲一直相雜而成勢所以/方也注海曰川水鍾曰澤川澤得水之氣為多其動</span></span><br/>
<span class='tline' id='l133' data-llen='4789:4815'><a onclick="displayPageImage('KR1d0005', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='4815:4861'>　<span class='krp-note'>物宜鱗物鱗則魚龍之屬資水以生故也其植物宜/膏物鄭氏以膏為櫜物理或然也櫜物蓮芡之屬有</span></span><br/>
<span class='tline' id='l135' data-llen='4861:4907'>　<span class='krp-note'>櫜韜生于水故也其民黒而津黒則水之色也津則/水之澤也土髙曰邱大阜曰陵邱陵皆積土而成土</span></span><br/>
<span class='tline' id='l136' data-llen='4907:4953'>　<span class='krp-note'>火之所生也土本畀而隰邱陵積土而高燥則得火/之氣為多其動物宜羽物羽物則飛禽之屬飛禽禀</span></span><br/>
<span class='tline' id='l137' data-llen='4953:4999'>　<span class='krp-note'>火氣而生故也其植物宜覈物覈物則桃李之屬火/性外明而内晦内虗而外實故也其民専而長攷工</span></span><br/>
<span class='tline' id='l138' data-llen='4999:5045'>　<span class='krp-note'>記曰火以圜専園也圜火之性也洪範火曰炎上炎/上則其形鋭而長長火之形也此其民所以專而長</span></span><br/>
<span class='tline' id='l139' data-llen='5045:5091'>　<span class='krp-note'>水崖曰墳下平曰衍夫土生金金生水墳衍以土為/體而不離乎水也土金母也水金子也上資土母之</span></span><br/>
<span class='tline' id='l140' data-llen='5091:5137'>　<span class='krp-note'>氣下資水子之氣則得金之氣為多也其動物宜介/物介物龜鼈之屬也其植物宜莢物莢物則薺棘之</span></span><br/>
<span class='tline' id='l141' data-llen='5137:5183'>　<span class='krp-note'>屬也金之性堅剛故動物宜介物植物宜筴物也其/民晳而瘠晳則金之色瘠則金之形也廣平曰原下</span></span><br/>
<span class='tline' id='l142' data-llen='5183:5209'><a onclick="displayPageImage('KR1d0005', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='5209:5255'>　<span class='krp-note'>濕曰隰中夾隂陽交而生濕濕生土土者冲氣之所/生也原隰禀隂陽之冲氣則得土之氣為少也其動</span></span><br/>
<span class='tline' id='l144' data-llen='5255:5301'>　<span class='krp-note'>物宜臝物臝物則鼃螾之屬禀氣于土而其體重遲/也其植物宜叢物叢物萑葦之屬資土之氣而其枝</span></span><br/>
<span class='tline' id='l145' data-llen='5301:5347'>　<span class='krp-note'>條荗盛也其民豐肉而痺土之形則肥厚而其位則/在下此民所以豐肉而痺也山林川澤邱陵墳衍原</span></span><br/>
<span class='tline' id='l146' data-llen='5347:5377'>　<span class='krp-note'>隰以物所生多寡為先後動植/及民以㑹而辨之難易為先後</span></span><br/>
<span class='tline' id='l147' data-llen='5377:5394'>因此五物者民之常而施十有二教焉</span><br/>
<span class='tline' id='l148' data-llen='5394:5440'>　<span class='krp-note'>記曰廣谷大川異制民生其間異俗剛柔遲速緩急/異齊五味異和器械異制衣服異宜先王脩其教不</span></span><br/>
<span class='tline' id='l149' data-llen='5440:5486'>　<span class='krp-note'>易其俗齊其政不易其宜然則五地之物所生異宜/五物之民所習異俗始乎故長乎性成乎命先王不</span></span><br/>
<span class='tline' id='l150' data-llen='5486:5532'>　<span class='krp-note'>能移易而使之變則此五物者乃民之常也其施教/也豈能違其性習之常哉則其制器利用和味宜服</span></span><br/>
<span class='tline' id='l151' data-llen='5532:5558'><a onclick="displayPageImage('KR1d0005', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='5558:5604'>　<span class='krp-note'>亦因之而已易曰先王以省方觀民設教盖不省方/則無以知五地之物所生為異宜不觀民則無以知</span></span><br/>
<span class='tline' id='l153' data-llen='5604:5650'>　<span class='krp-note'>五物之民所習為異俗以之設教則殆將違其性習/之常民從之斯難矣此十二教之施所以必因乎民</span></span><br/>
<span class='tline' id='l154' data-llen='5650:5696'>　<span class='krp-note'>之常也夫民之常者天也施十有二教者人也以人/而因乎天則其施教也亦以輔萬物之自然而已易</span></span><br/>
<span class='tline' id='l155' data-llen='5696:5736'>　<span class='krp-note'>曰範圍天地之化而不過五物者天地之化/也十有二教聖人所以範圍其化而不過也</span></span><br/>
<span class='tline' id='l156' data-llen='5736:5759'>一曰以祀禮教敬則民不苟二曰以陽禮教讓則民不</span><br/>
<span class='tline' id='l157' data-llen='5759:5782'>爭三曰以隂禮教親則民不怨四曰以樂禮教和則民</span><br/>
<span class='tline' id='l158' data-llen='5782:5805'>不乖五曰以儀禮辨等則民不越六曰以俗教安則民</span><br/>
<span class='tline' id='l159' data-llen='5805:5828'>不愉七曰以刑教中則民不虣八曰以誓教恤則民不</span><br/>
<span class='tline' id='l160' data-llen='5828:5854'><a onclick="displayPageImage('KR1d0005', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='5854:5877'>怠九曰以度教節則民知足十曰以世事教能則民不</span><br/>
<span class='tline' id='l162' data-llen='5877:5900'>失職十有一曰以賢制爵則民慎徳十有二曰以庸制</span><br/>
<span class='tline' id='l163' data-llen='5900:5920'>祿則民興功<span class='krp-note'>愉音偷又音/榆虣薄報反</span></span><br/>
<span class='tline' id='l164' data-llen='5920:5966'>　<span class='krp-note'>安上治民莫善于禮移風易俗莫善于樂禮樂者人/治之大故十二教必先之以禮樂焉然作樂所以應</span></span><br/>
<span class='tline' id='l165' data-llen='5966:6012'>　<span class='krp-note'>天制禮所以配地故先以禮施之而典教者亦地官/而已以祀禮教敬則民不苟者惟民生厚良知良能</span></span><br/>
<span class='tline' id='l166' data-llen='6012:6058'>　<span class='krp-note'>具于不學不慮之間因物有遷則至于父母之不知/飬鬼神之不知奉先王脩祭祀享鬼神使民效之内</span></span><br/>
<span class='tline' id='l167' data-llen='6058:6104'>　<span class='krp-note'>以盡志而致其内心外以備物而致其外心參之以/時而不違乎怵惕悽愴之所感盡以誠信而不忘乎</span></span><br/>
<span class='tline' id='l168' data-llen='6104:6150'>　<span class='krp-note'>嗜慾居處之所思以存亡形以屬統紀則敬莫大于/是矣躬行于上而民應于下孰有慢其親者乎此民</span></span><br/>
<span class='tline' id='l169' data-llen='6150:6177'><a onclick="displayPageImage('KR1d0005', 'WYG', '009-10a' );" name="009-10a" class="pb">[009-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='6177:6223'>　<span class='krp-note'>所以不苟以陽禮教讓則民不爭者陽禮者鄉飲鄉/射之類以作于外故謂之陽禮陽禮所以辨尊卑别</span></span><br/>
<span class='tline' id='l171' data-llen='6223:6269'>　<span class='krp-note'>能否以尊讓于卑以能讓于不能以教自卑而尊人/也易曰謙尊而光卑而不可踰教讓者凡以使民知</span></span><br/>
<span class='tline' id='l172' data-llen='6269:6315'>　<span class='krp-note'>謙之為徳也三代之民知止乎義禮而不違者以知/㣲而彰知柔而剛善則稱人而忠厚之教興過則稱</span></span><br/>
<span class='tline' id='l173' data-llen='6315:6361'>　<span class='krp-note'>已而强㬥之風息此民所以不爭也以隂禮教親則/民不怨者隂禮則婚姻之數以其為内事故謂之隂</span></span><br/>
<span class='tline' id='l174' data-llen='6361:6407'>　<span class='krp-note'>禮男子生而願為之有室女子生而願為之有家先/王之教使民樂所願而已以㑹男女以定室家在易</span></span><br/>
<span class='tline' id='l175' data-llen='6407:6453'>　<span class='krp-note'>之咸則以男下女而宜其室家在易之恒則以女承/男而宜其家室男女以正婚姻以時又孰有怨哉盖</span></span><br/>
<span class='tline' id='l176' data-llen='6453:6499'>　<span class='krp-note'>關雎之徳備則政事無不脩桃夭之化行則財用無/不足政事脩而財用足則何患乎男女之不正婚姻</span></span><br/>
<span class='tline' id='l177' data-llen='6499:6545'>　<span class='krp-note'>之不時哉此民所以不怨也以樂禮教和則民不乖/者夫人生不能無樂樂不能無淫淫而不為導則不</span></span><br/>
<span class='tline' id='l178' data-llen='6545:6572'><a onclick="displayPageImage('KR1d0005', 'WYG', '009-10b' );" name="009-10b" class="pb">[009-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='6572:6618'>　<span class='krp-note'>能無亂先王惡其亂也故制雅頌之聲以導之殷佑/其良心蕩滌其邪氣使之遷善逺惡而不自知者樂</span></span><br/>
<span class='tline' id='l180' data-llen='6618:6664'>　<span class='krp-note'>而已樂不徒作必有禮焉樂所以和禮所以節和勝/則流節勝則離以樂感之而不失乎倫數者和而能</span></span><br/>
<span class='tline' id='l181' data-llen='6664:6710'>　<span class='krp-note'>節矣其見于上下隆殺者皆禮之序也其形于俯仰/綴兆者皆禮之容也夫是之謂樂禮樂和而有禮以</span></span><br/>
<span class='tline' id='l182' data-llen='6710:6756'>　<span class='krp-note'>節之則其聲足樂而不流其文足辨而不諰一蹈乎/中正之雅而不遷于淫哇之鄭故在宗廟之中君臣</span></span><br/>
<span class='tline' id='l183' data-llen='6756:6802'>　<span class='krp-note'>上下同聽之則莫不和親鄉里族黨之中長少同聼/之則莫不和順易直子諒之心油然而生悖慢邪僻</span></span><br/>
<span class='tline' id='l184' data-llen='6802:6848'>　<span class='krp-note'>之患無由而接此民所以不乖也然謂之樂禮非樂/之至也故以教民而已若其至則和樂而無形昏嘿</span></span><br/>
<span class='tline' id='l185' data-llen='6848:6894'>　<span class='krp-note'>而無聲流而不息合同而化思慮且将有不及况可/得而教民哉以儀禮辨等則民不越者樂所以統同</span></span><br/>
<span class='tline' id='l186' data-llen='6894:6940'>　<span class='krp-note'>禮所以辨異同與天地合其和異與天地合其節以/禮禮教和所以為同也而患于不能别異故儀以辨</span></span><br/>
<span class='tline' id='l187' data-llen='6940:6967'><a onclick="displayPageImage('KR1d0005', 'WYG', '009-11a' );" name="009-11a" class="pb">[009-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='6967:7013'>　<span class='krp-note'>之所以為異也其天叙之有典其天秩之有禮民皆/居之以為倫用之以為常聖人也者充乎人倫之至</span></span><br/>
<span class='tline' id='l189' data-llen='7013:7059'>　<span class='krp-note'>而能體常者也因之以立天下之儀推之以辨天下/之等儀必有義而倫類在焉等必有節而法度在焉</span></span><br/>
<span class='tline' id='l190' data-llen='7059:7105'>　<span class='krp-note'>此民所以不越也以俗教安則民不愉者以儀辨等/所以為異也異則患不能從衆以俗教安則所以從</span></span><br/>
<span class='tline' id='l191' data-llen='7105:7151'>　<span class='krp-note'>衆也夫天之所生地之所飬世習之所傳萬數之所/聚鄉閭師友之所教道雖皆出于性命之理而不能</span></span><br/>
<span class='tline' id='l192' data-llen='7151:7197'>　<span class='krp-note'>無異生于陵者安于陵長于水者安于水越人安越/楚人安楚凡人之所習而有欲存焉夫是之謂俗先</span></span><br/>
<span class='tline' id='l193' data-llen='7197:7243'>　<span class='krp-note'>王豈能强之使改咈之使從哉亦各因其所宜而教/之使安焉如是則民各從其所願而無苟且倖免之</span></span><br/>
<span class='tline' id='l194' data-llen='7243:7289'>　<span class='krp-note'>意偷薄之患無自作矣此民所以不偷也以刑教巾/則民不虣者民安于俗或所欲者過而不能中或所</span></span><br/>
<span class='tline' id='l195' data-llen='7289:7336'>　<span class='krp-note'>習者惑而不能一以刑教之所以一民也且先王以中/道立教使賢有餘者不敢過愚不肖者不敢不及皆</span></span><br/>
<span class='tline' id='l196' data-llen='7336:7363'><a onclick="displayPageImage('KR1d0005', 'WYG', '009-11b' );" name="009-11b" class="pb">[009-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='7363:7408'>　<span class='krp-note'>于君取中焉此以徳而教之中也以徳教之而或不/從無威以制之則流而入于惡矣先王于是以刑</span></span><br/>
<span class='tline' id='l198' data-llen='7408:7454'>　<span class='krp-note'>弼教則刑者所以制之而使中也如是則强悍悖戾/者皆化而歸于中矣盖不威不懲小懲而大戒者民</span></span><br/>
<span class='tline' id='l199' data-llen='7454:7500'>　<span class='krp-note'>人之福也法令既設而絶于智慮之所思糾禁既行/而懲于形色之所見為下者無或至于滅耳之凶為</span></span><br/>
<span class='tline' id='l200' data-llen='7500:7546'>　<span class='krp-note'>上者無或至噬腊之吝此民所以不虣也以誓教恤/則民不怠者盖刑以威物君子之所不得已小人之</span></span><br/>
<span class='tline' id='l201' data-llen='7546:7592'>　<span class='krp-note'>所不得免而先王期于無刑者亦必有具矣以誓教/恤則勉之使無敢怠以度教節則約之使無敢僭無</span></span><br/>
<span class='tline' id='l202' data-llen='7592:7638'>　<span class='krp-note'>敢怠則無不及矣無敢僭則無過矣無過不及則所/以使中而不至于刑也夫矢之以言而使之憂患焉</span></span><br/>
<span class='tline' id='l203' data-llen='7638:7684'>　<span class='krp-note'>謂之誓先王命民以戰則欲其相救作民以事則欲/其不慢故以誓教恤則憂發乎内而逹乎外矣則民</span></span><br/>
<span class='tline' id='l204' data-llen='7684:7730'>　<span class='krp-note'>皆勉力以就事又孰敢怠哉以度教節則民知足者/衆法所自起而長短制焉謂之度節則度之所制而</span></span><br/>
<span class='tline' id='l205' data-llen='7730:7757'><a onclick="displayPageImage('KR1d0005', 'WYG', '009-12a' );" name="009-12a" class="pb">[009-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='7757:7803'>　<span class='krp-note'>為限者也以度教節則衣服有制器用有宜貴有常/尊賤有等威民皆安分而無覬覦之患所以知足也</span></span><br/>
<span class='tline' id='l207' data-llen='7803:7849'>　<span class='krp-note'>上曰以儀教等則民不越此曰以度教節則民知足/者盖度主于法而儀主于容節主于守而等則有高</span></span><br/>
<span class='tline' id='l208' data-llen='7849:7895'>　<span class='krp-note'>下之分以儀辨等則行之于上以度教節則施之于/下行之于上則下觀而化其所以化者外也施之于</span></span><br/>
<span class='tline' id='l209' data-llen='7895:7941'>　<span class='krp-note'>下則下守而化其所以化者内也外也故民不越内/也故民知足十曰以世事教能則民不失職者世事</span></span><br/>
<span class='tline' id='l210' data-llen='7941:7987'>　<span class='krp-note'>則世守其事士農工商各世其業之謂也夫良弓之/子必學為箕良治之子必學為裘少而習之其心安</span></span><br/>
<span class='tline' id='l211' data-llen='7987:8033'>　<span class='krp-note'>焉不見異物而遷焉得之于視聽之所親朝夕之所/玩樂所積習之便而不可易焉者世事之所能也先</span></span><br/>
<span class='tline' id='l212' data-llen='8033:8079'>　<span class='krp-note'>王因其能而教之使士與士言義而士得盡心于學/農與農言耕而農得盡力于田工與工言器而工得</span></span><br/>
<span class='tline' id='l213' data-llen='8079:8125'>　<span class='krp-note'>機巧以盡器械商與商言利而商得以負販盡貨賄/内不拂其所性外不易其所習因而成之觸類而長</span></span><br/>
<span class='tline' id='l214' data-llen='8125:8152'><a onclick="displayPageImage('KR1d0005', 'WYG', '009-12b' );" name="009-12b" class="pb">[009-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='8152:8198'>　<span class='krp-note'>之則上之為教也簡而下之從教也輕此民之以不/困于務而失職也易曰君子以教思無窮以世事教</span></span><br/>
<span class='tline' id='l216' data-llen='8198:8244'>　<span class='krp-note'>能則非止其身也其教無窮矣以賢制爵則民慎徳/以庸制祿則民興功者教之所以成終始也爵祿者</span></span><br/>
<span class='tline' id='l217' data-llen='8244:8290'>　<span class='krp-note'>先王所以勵世磨鈍之術爵不茍授叙徳而已祿不/妄予論功而已所謂徳懋懋官功懋懋賞是也先王</span></span><br/>
<span class='tline' id='l218' data-llen='8290:8336'>　<span class='krp-note'>舉善而教不能亦欲其有所懋矣制爵而不以賢則/民知爵之為貴而不知慎徳之所以從爵也制祿不</span></span><br/>
<span class='tline' id='l219' data-llen='8336:8382'>　<span class='krp-note'>以庸則民知祿之為富而不知興功之所以從祿也/先王之班爵祿所貴者功徳而已無功徳而爵祿之</span></span><br/>
<span class='tline' id='l220' data-llen='8382:8428'>　<span class='krp-note'>非所以勵世磨鈍也詩曰既見君子樂且有儀則始/之以禮樂之教可知矣繼之曰既見君子錫我百朋</span></span><br/>
<span class='tline' id='l221' data-llen='8428:8474'>　<span class='krp-note'>則終之以爵祿之制可知矣彼學以聚之問以辨之/思以精之而終待乎名譽之所崇則欲民慎徳興功</span></span><br/>
<span class='tline' id='l222' data-llen='8474:8521'>　<span class='krp-note'>茍非爵祿之勸烏可得乎方舜之時五典之所惇五/禮之所庸亦已備矣至于同寅恊恭和𠂻則授之以</span></span><br/>
<span class='tline' id='l223' data-llen='8521:8548'><a onclick="displayPageImage('KR1d0005', 'WYG', '009-13a' );" name="009-13a" class="pb">[009-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='8548:8574'>　<span class='krp-note'>五服之所章亦無異乎十/有二教而終之以爵祿矣</span></span><br/>
<span class='tline' id='l225' data-llen='8574:8597'>以土宜之灋辨十有二土之名物以相民宅而知其利</span><br/>
<span class='tline' id='l226' data-llen='8597:8620'>害以阜人民以蕃鳥獸以毓草木以任土事辨十有二</span><br/>
<span class='tline' id='l227' data-llen='8620:8642'>壤之物而知其種以教稼穡樹藝<span class='krp-note'>種章/勇反</span></span><br/>
<span class='tline' id='l228' data-llen='8642:8688'>　<span class='krp-note'>中央隂陽交而生濕濕生土土者隂陽冲氣之所化/也然而十有二土既分東西南北之異方則隂陽之</span></span><br/>
<span class='tline' id='l229' data-llen='8688:8734'>　<span class='krp-note'>氣不能無有餘不足之偏勝其形有高下肥磽之殊/其性有羙惡之别則土之所宜固不齊矣因其所宜</span></span><br/>
<span class='tline' id='l230' data-llen='8734:8780'>　<span class='krp-note'>而為之度數焉以計其土是所謂土宜之法也十有/二土則係乎十二國之分野以應天文十二次言之</span></span><br/>
<span class='tline' id='l231' data-llen='8780:8826'>　<span class='krp-note'>星紀呉越也元枵齊也娵訾衛也降婁魯也大梁趙/也實沈晉也鶉首秦也鶉火周也鶉尾楚也壽星鄭</span></span><br/>
<span class='tline' id='l232' data-llen='8826:8853'><a onclick="displayPageImage('KR1d0005', 'WYG', '009-13b' );" name="009-13b" class="pb">[009-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='8853:8899'>　<span class='krp-note'>也大火宋也析木燕也十二土各有名物者名所以/命具土則邱陵墳衍原隰之屬是也物所以色其土</span></span><br/>
<span class='tline' id='l234' data-llen='8899:8945'>　<span class='krp-note'>青黎赤埴黒墳之屬是也故曰以土宜之法辨十有/二土之名物既知矣則其高下羙惡皆得而周知于</span></span><br/>
<span class='tline' id='l235' data-llen='8945:8991'>　<span class='krp-note'>是乎度地以制邑量地以居民使各安居而樂于從/事則藪牧園圃預有職焉故曰以相民宅而知其利</span></span><br/>
<span class='tline' id='l236' data-llen='8991:9037'>　<span class='krp-note'>害盖民雖好利而惡害不能趨利而避害上之人既/相知其利害則示之以利害使之知所避就焉以阜</span></span><br/>
<span class='tline' id='l237' data-llen='9037:9083'>　<span class='krp-note'>人民則使人民衆安如山阜之阜物也以蕃鳥獸則/使之蕃息若草木之蕃蕪也以毓草木則使草木生</span></span><br/>
<span class='tline' id='l238' data-llen='9083:9129'>　<span class='krp-note'>毓如母順而毓子之毓也夫物必毓而後蕃蕃而後/阜鳥獸謂之蕃草木謂之毓而人民謂之阜則察于</span></span><br/>
<span class='tline' id='l239' data-llen='9129:9175'>　<span class='krp-note'>人倫明于庻物之意大宰蕃鳥獸在毓草木之後土/宜之法以蕃鳥獸然後以毓草木者大宰以生毓飬</span></span><br/>
<span class='tline' id='l240' data-llen='9175:9221'>　<span class='krp-note'>蕃為序而土宜以人民鳥獸草木為序故也以任土/事則城郭溝池道渠之役之屬小司徒以任地事則</span></span><br/>
<span class='tline' id='l241' data-llen='9221:9248'><a onclick="displayPageImage('KR1d0005', 'WYG', '009-14a' );" name="009-14a" class="pb">[009-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='9248:9294'>　<span class='krp-note'>非特土事而已凡有事于地者皆任焉其所任則廣/于此矣辨十有二壤之物者上之和緩者為壤壤之</span></span><br/>
<span class='tline' id='l243' data-llen='9294:9340'>　<span class='krp-note'>為言成也勝也稼穡樹藝于此地以土為質土以壤/為羙禹貢于豫言厥土惟壤于雍言厥土惟黄壤于</span></span><br/>
<span class='tline' id='l244' data-llen='9340:9386'>　<span class='krp-note'>兖言厥土惟白壤皆言其土之美而可耕作者也十/有二土則言土之形十有二壤則言土之性其性其</span></span><br/>
<span class='tline' id='l245' data-llen='9386:9432'>　<span class='krp-note'>形則具于土宜之法故大司徒既以土宜之法辨十/有二土之名物而又以土宜辨十有二壤之物十有</span></span><br/>
<span class='tline' id='l246' data-llen='9432:9478'>　<span class='krp-note'>二壤之物猶土之物也不言名則壤無異名隨土而/已知壤之物然後知其種之所宜而教稼穡樹藝可</span></span><br/>
<span class='tline' id='l247' data-llen='9478:9524'>　<span class='krp-note'>以教甿矣故曰而知其種以教稼穡樹藝樹植之也/藝治之也草人以物地相其宜而為之種然則土壤</span></span><br/>
<span class='tline' id='l248' data-llen='9524:9570'>　<span class='krp-note'>異物則百榖之種亦各有所宜不可以不辨之也故/先辨而知其種然後以教稼穡樹藝遂人以土宜教</span></span><br/>
<span class='tline' id='l249' data-llen='9570:9616'>　<span class='krp-note'>甿稼穡蓋本于大司徒土宜之法遂人則以具法推/而行之以教甿也遂人不言樹藝者蓋遂人以時器</span></span><br/>
<span class='tline' id='l250' data-llen='9616:9643'><a onclick="displayPageImage('KR1d0005', 'WYG', '009-14b' );" name="009-14b" class="pb">[009-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='9643:9657'>　<span class='krp-note'>勸甿則樹/藝可知矣</span></span><br/>
<span class='tline' id='l252' data-llen='9657:9680'>以土均之灋辨五物九等制天下之地征以作民職以</span><br/>
<span class='tline' id='l253' data-llen='9680:9696'>令地貢以歛財賦以均齊天下之政</span><br/>
<span class='tline' id='l254' data-llen='9696:9742'>　<span class='krp-note'>封畧之内莫非王土其生出之宜否物産之有無道/里之逺近貢賦之多寡非有法以均之則不足以正</span></span><br/>
<span class='tline' id='l255' data-llen='9742:9788'>　<span class='krp-note'>之此土均之法所由立也以辨五物則山林川澤邱/陵墳衍原隰之所宜皆可知矣以辨九等則九州之</span></span><br/>
<span class='tline' id='l256' data-llen='9788:9834'>　<span class='krp-note'>田賦上中下之不同而羙惡高下皆可知矣然後可/以制天下之地征征者貢賦稅歛之總名為其以正</span></span><br/>
<span class='tline' id='l257' data-llen='9834:9880'>　<span class='krp-note'>行之故謂之征也既制地征則民各宜任其事于是/乎以作民職量地之宜以任民之力稱物之産以施</span></span><br/>
<span class='tline' id='l258' data-llen='9880:9926'>　<span class='krp-note'>民之事此所以作民職也既作民職則民宜各獻其/功于是乎以令地貢若農貢九穀圃貢草木之類是</span></span><br/>
<span class='tline' id='l259' data-llen='9926:9953'><a onclick="displayPageImage('KR1d0005', 'WYG', '009-15a' );" name="009-15a" class="pb">[009-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='9953:9999'>　<span class='krp-note'>也地征則征之大者先令乎其大者于是乎以歛財/賦以令地貢則下之所以供上大司徒則令之而已</span></span><br/>
<span class='tline' id='l261' data-llen='9999:10045'>　<span class='krp-note'>以歛財賦則又上之所以取下也故非特令之而已/又歛之歛者取彼所有而聚于此也盖用下供上則</span></span><br/>
<span class='tline' id='l262' data-llen='10045:10091'>　<span class='krp-note'>謂之貢用上歛下則謂之賦此貢賦之辨也然言地/貢則不特土貢而已凡地之所産皆預焉言財賦則</span></span><br/>
<span class='tline' id='l263' data-llen='10091:10137'>　<span class='krp-note'>不特軍賦而已凡上之所歛皆在焉夫制地征作民/職令地貢歛財賦固有政矣然逺近多寡之不均先</span></span><br/>
<span class='tline' id='l264' data-llen='10137:10174'>　<span class='krp-note'>後緩急之不齊非政之善也于是乎以均/齊天下之政而土均之法于是乎備也</span></span><br/>
<span class='tline' id='l265' data-llen='10174:10197'>以土圭之灋測土深正日景以求地中日南則景短多</span><br/>
<span class='tline' id='l266' data-llen='10197:10220'>暑日北則景長多寒日東則景夕多風日西則景朝多</span><br/>
<span class='tline' id='l267' data-llen='10220:10243'>隂日至之景尺有五寸謂之地中天地之所合也四時</span><br/>
<span class='tline' id='l268' data-llen='10243:10270'><a onclick="displayPageImage('KR1d0005', 'WYG', '009-15b' );" name="009-15b" class="pb">[009-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='10270:10293'>之所交也風雨之所㑹也隂陽之所和也然則百物阜</span><br/>
<span class='tline' id='l270' data-llen='10293:10322'>安乃建王國焉制其畿方千里而封樹之<span class='krp-note'>深尺鴆反/景或作影</span></span><br/>
<span class='tline' id='l271' data-llen='10322:10368'>　<span class='krp-note'>璣衡所以經天也土圭所以緯地也兩者皆用土焉/土之為物陽精之純致一以通乎天地者莫太乎是</span></span><br/>
<span class='tline' id='l272' data-llen='10368:10414'>　<span class='krp-note'>矣圭之為物剡其首以象物之生平其下以象物之/植承順乎天而以生萬物者土也故以土圭求之土</span></span><br/>
<span class='tline' id='l273' data-llen='10414:10460'>　<span class='krp-note'>圭之法所以度天之高四方之廣與土之深舉測土/深則天與四方從可知矣正日景以求地中者日至</span></span><br/>
<span class='tline' id='l274' data-llen='10460:10506'>　<span class='krp-note'>之景尺有五寸謂之地中以土圭正日景之長短候/其景適與土圭等所以求地中而建王國也夫天之</span></span><br/>
<span class='tline' id='l275' data-llen='10506:10552'>　<span class='krp-note'>高土之深四方之廣其所以正之者以日景而已于/夏日至晝漏午之時立八尺之表其景短而不滿于</span></span><br/>
<span class='tline' id='l276' data-llen='10552:10598'>　<span class='krp-note'>尺有五寸則知其為日南矣多暑則以其火勝之其/景長而過于尺有五寸則知其為日北矣多寒者以</span></span><br/>
<span class='tline' id='l277' data-llen='10598:10625'><a onclick="displayPageImage('KR1d0005', 'WYG', '009-16a' );" name="009-16a" class="pb">[009-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='10625:10671'>　<span class='krp-note'>其水勝之其日中之景若夕景者知其為日東矣多/風者以其木勝之其日中之景若朝景者知其為日</span></span><br/>
<span class='tline' id='l279' data-llen='10671:10717'>　<span class='krp-note'>西矣多隂者以其金勝之言東多風則知多隂之為/雨言西多隂則知多風之為陽亦互見也多陽多暑</span></span><br/>
<span class='tline' id='l280' data-llen='10717:10763'>　<span class='krp-note'>多隂多寒多風多雨皆非地中未可以建王國也日/至之景尺有五寸謂之地中者盖地與星辰東南遊</span></span><br/>
<span class='tline' id='l281' data-llen='10763:10809'>　<span class='krp-note'>萬五千里日景一寸差千里是萬五千里適當尺有/五寸之景也土圭長尺有五寸而日至之景合焉故</span></span><br/>
<span class='tline' id='l282' data-llen='10809:10855'>　<span class='krp-note'>謂之地中以其地中故天地四時風雨隂陽皆得其/正矣夫天不足西北地不足東南有餘不足皆非天</span></span><br/>
<span class='tline' id='l283' data-llen='10855:10901'>　<span class='krp-note'>地之中惟得天地之中然後天地于是乎合故曰天/地之所合也土播于四時所以生長收藏萬物一時</span></span><br/>
<span class='tline' id='l284' data-llen='10901:10947'>　<span class='krp-note'>之氣不至則偏而為害惟得天地之中然後四時于/此而交通故曰四時之所交也風以散之雨以潤之</span></span><br/>
<span class='tline' id='l285' data-llen='10947:10993'>　<span class='krp-note'>偏于陽則多風偏于隂則多雨惟得天地之中然後/隂陽和而風雨以序而至故曰風雨之所㑹也獨隂</span></span><br/>
<span class='tline' id='l286' data-llen='10993:11020'><a onclick="displayPageImage('KR1d0005', 'WYG', '009-16b' );" name="009-16b" class="pb">[009-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='11020:11066'>　<span class='krp-note'>不生獨陽不成隂陽之和不成則反傷之形惟得天/地之中則無愆陽伏隂隂陽于此調而不乖故曰隂</span></span><br/>
<span class='tline' id='l288' data-llen='11066:11112'>　<span class='krp-note'>陽之所和也合以體言交以序言㑹以時言和以氣/言天地合四時交風雨㑹隂陽和如此則無乖戾之</span></span><br/>
<span class='tline' id='l289' data-llen='11112:11158'>　<span class='krp-note'>氣無疾癘之災有生者遂有形者育則萬物以之而/阜安以之建王國適其所矣書曰王來紹上帝自服</span></span><br/>
<span class='tline' id='l290' data-llen='11158:11204'>　<span class='krp-note'>于土中且曰其作大邑其自時配皇天盖洛邑非特/地中亦天之中也王者位乎天地之中以中徳而紹</span></span><br/>
<span class='tline' id='l291' data-llen='11204:11250'>　<span class='krp-note'>上帝以中道而配皇天紹上帝者王之事也配皇天/者皇之事也先王所以建國于天地之中者意亦㣲</span></span><br/>
<span class='tline' id='l292' data-llen='11250:11293'>　<span class='krp-note'>矣夫先王建國非適為百物阜安而已亦為四方/之至者道里均焉而經不言者其然易知故也</span></span><br/>
<span class='tline' id='l293' data-llen='11293:11296'>　</span><br/>
<span class='tline' id='l294' data-llen='11296:11305'>　周禮詳解卷九</span><br/>
</p>
<p><br/>
</p>
  </div>
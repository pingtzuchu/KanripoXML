<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0005', 'WYG', '037-1a' );" name="037-1a" class="pb">[037-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　周禮詳解卷三十七</span><br/>
<span class='tline' id='l10' data-llen='202:222'>　　　　　　　　　　　宋　王昭禹　撰</span><br/>
<span class='tline' id='l11' data-llen='222:245'>鳬氏為鍾兩欒謂之銑銑間謂之于于上謂之鼓鼓上</span><br/>
<span class='tline' id='l12' data-llen='245:268'>謂之鉦鉦上謂之舞舞上謂之甬甬上謂之衡鍾縣謂</span><br/>
<span class='tline' id='l13' data-llen='268:291'>之旋旋蟲謂之幹鍾帶謂之篆篆間謂之枚枚謂之景</span><br/>
<span class='tline' id='l14' data-llen='291:331'>于上之攠謂之隧<span class='krp-note'>欒本又作鸞力端反銑先典反鉦音/征甬音勇縣與懸同篆直轉反攠音</span></span><br/>
<span class='tline' id='l15' data-llen='331:345'>　<span class='krp-note'>靡又亡竒/反隧音遂</span></span><br/>
<span class='tline' id='l16' data-llen='345:371'><a onclick="displayPageImage('KR1d0005', 'WYG', '037-1b' );" name="037-1b" class="pb">[037-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='371:417'>　<span class='krp-note'>有翼而能飛者鳬也無翼而能飛者聲也有翼而能/飛則其舉為有限無翼而能飛則其作或無節先王</span></span><br/>
<span class='tline' id='l18' data-llen='417:463'>　<span class='krp-note'>以無節之飛聲而託名於有限之飛鳬凡以為用聲/者之戒而已此為鍾之工所以名官而謂之鳬氏非</span></span><br/>
<span class='tline' id='l19' data-llen='463:509'>　<span class='krp-note'>特此也鳬之為物入水而不溺勝水而不淫先王于/樂之聲亦欲其無淫溺故也兩欒謂之銑者鍾口兩</span></span><br/>
<span class='tline' id='l20' data-llen='509:555'>　<span class='krp-note'>角謂之欒亦謂之銑欒言如木之欒也斷而欒焉欲/其有分故也銑言其浄而如洗以其無篆隧之文故</span></span><br/>
<span class='tline' id='l21' data-llen='555:601'>　<span class='krp-note'>也銑間謂之于者記曰易則易于則于其動也直天/道也其動也于地道也鍾口兩角間屈而不直故謂</span></span><br/>
<span class='tline' id='l22' data-llen='601:647'>　<span class='krp-note'>之于于上謂之鼓者鼓以作為事凡作樂則謂之鼓/于上作而擊之之處也故謂之鼓鼓上謂之鉦者止</span></span><br/>
<span class='tline' id='l23' data-llen='647:693'>　<span class='krp-note'>鼓不作不作故謂之鉦鉦上謂之舞者夫物既豐則/用舞而舞則蹈厲有節鉦上其形豐而聲之所發者</span></span><br/>
<span class='tline' id='l24' data-llen='693:739'>　<span class='krp-note'>莫不有節故謂之舞欒銑所以名鍾之用于鼓征舞/所以名鍾之體若夫甬也衡也又所以名鍾之柄也</span></span><br/>
<span class='tline' id='l25' data-llen='739:765'><a onclick="displayPageImage('KR1d0005', 'WYG', '037-2a' );" name="037-2a" class="pb">[037-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='765:811'>　<span class='krp-note'>舞上謂之甬甬者往來不窮之謂也以舞上鍾柄所/接之處有不窮之用焉故謂之甬甬上謂之衡衡用</span></span><br/>
<span class='tline' id='l27' data-llen='811:857'>　<span class='krp-note'>權以角物以平為主也甬上其勢正而鍾賴之以取/平焉故謂之衡鍾縣謂之旋所以屬鍾柄而縣之故</span></span><br/>
<span class='tline' id='l28' data-llen='857:903'>　<span class='krp-note'>謂之旋以盤旋而係之故也旋虫謂之幹者飾旋以/虫所以屬鍾而固之故謂之幹以貞固足以幹事故</span></span><br/>
<span class='tline' id='l29' data-llen='903:949'>　<span class='krp-note'>也鍾帶謂之篆者帶所以介鍾介在于鼓鉦舞之間/而其形條而細若帶焉故謂之鍾帶以介鍾而正其</span></span><br/>
<span class='tline' id='l30' data-llen='949:995'>　<span class='krp-note'>名如篆籀之文而義隠于其中故又謂之篆篆間謂/之枚者數事以條數物以枚篆間有鍾乳以夾鼓與</span></span><br/>
<span class='tline' id='l31' data-llen='995:1041'>　<span class='krp-note'>舞故篆間謂之枚枚謂之景者日在上景在下精入/乎神而幽景出乎明而大枚别而可數故枚又謂之</span></span><br/>
<span class='tline' id='l32' data-llen='1041:1087'>　<span class='krp-note'>景于上之攠謂之隧者詩曰大風有隧隧道也鍾所/擊之處謂之攠聲出乎此若隧為出入之所自焉故</span></span><br/>
<span class='tline' id='l33' data-llen='1087:1098'>　<span class='krp-note'>又謂之/隧也</span></span><br/>
<span class='tline' id='l34' data-llen='1098:1124'><a onclick="displayPageImage('KR1d0005', 'WYG', '037-2b' );" name="037-2b" class="pb">[037-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1124:1146'>十分其銑去二以為鉦以其鉦為之銑間去二分以</span><br/>
<span class='tline' id='l36' data-llen='1146:1168'>為之鼓間以其鼓間為之舞脩去二分以為舞廣以</span><br/>
<span class='tline' id='l37' data-llen='1168:1190'>其鉦之長為之甬長以其甬長為之圍參分其圍去</span><br/>
<span class='tline' id='l38' data-llen='1190:1217'>一以為衡圍參分其甬長二在上一在下以設其旋<span class='krp-note'>鉦/音</span></span><br/>
<span class='tline' id='l39' data-llen='1217:1227'>　<span class='krp-note'>征甬/音勇</span></span><br/>
<span class='tline' id='l40' data-llen='1227:1273'>　<span class='krp-note'>前言鍾之形體有一名此又言鍾體之大小長短之/制也夫細鈞有鍾無鎛尚大故也大鈞有鎛無鍾尚</span></span><br/>
<span class='tline' id='l41' data-llen='1273:1319'>　<span class='krp-note'>細故也鍾之所尚既有大小之不同則長短亦隨之/而異矣自十分其銑去二以為鉦至以其鼓間為之</span></span><br/>
<span class='tline' id='l42' data-llen='1319:1365'>　<span class='krp-note'>舞脩去二分以為舞廣此言鍾之制有大小長短之/異也凡鍾之制皆下侈而上斂故鉦之徑居銑徑十</span></span><br/>
<span class='tline' id='l43' data-llen='1365:1391'><a onclick="displayPageImage('KR1d0005', 'WYG', '037-3a' );" name="037-3a" class="pb">[037-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1391:1437'>　<span class='krp-note'>分之八而銑間則與鉦同也鼓與銑間同而鼓間則/又去二分則鼓間居銑徑十分之六也以其鼓間為</span></span><br/>
<span class='tline' id='l45' data-llen='1437:1484'>　<span class='krp-note'>之舞脩則舞長與鼓間等矣又去二分以為舞廣則徑/舞廣居銑徑十分之四矣以此推之則銑間與鉦之</span></span><br/>
<span class='tline' id='l46' data-llen='1484:1530'>　<span class='krp-note'>相應鼓間與舞脩相應也然舞上下既促則當以横/為脩從為廣則上不失於太斂下不失於太侈矣先</span></span><br/>
<span class='tline' id='l47' data-llen='1530:1576'>　<span class='krp-note'>王為鍾之制大率以律為之度數凡其廣長圍徑皆/隨鍾之大小而制之爾以其鉦之長為之甬長以其</span></span><br/>
<span class='tline' id='l48' data-llen='1576:1622'>　<span class='krp-note'>甬長為之圍三分其圍去一以為衡圍此又鍾柄之/制也三分其甬長二在上一在下以設其旋此又所</span></span><br/>
<span class='tline' id='l49' data-llen='1622:1635'>　<span class='krp-note'>以屬鍾柄/之制也</span></span><br/>
<span class='tline' id='l50' data-llen='1635:1658'>薄厚之所震動清濁之所由岀侈弇之所由興有説鍾</span><br/>
<span class='tline' id='l51' data-llen='1658:1687'>已厚則石已薄則播侈則柞弇則鬱長甬則震<span class='krp-note'>説始鋭/反柞側</span></span><br/>
<span class='tline' id='l52' data-llen='1687:1713'><a onclick="displayPageImage('KR1d0005', 'WYG', '037-3b' );" name="037-3b" class="pb">[037-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1713:1721'>　<span class='krp-note'>百/反</span></span><br/>
<span class='tline' id='l54' data-llen='1721:1767'>　<span class='krp-note'>樂之作以聲為主鍾之所尚者聲聲之所出者形形/有不同則聲亦隨異薄厚侈弇者形也清濁者聲也</span></span><br/>
<span class='tline' id='l55' data-llen='1767:1813'>　<span class='krp-note'>然則鍾聲之清濁乃出于鍾形之薄厚侈弇原其所/自豈无説乎葢六合之外聖人存而不論六合之内</span></span><br/>
<span class='tline' id='l56' data-llen='1813:1859'>　<span class='krp-note'>聖人論而不議凡器之所形莫不有數數之所陳莫/不有理則其精可以意致其粗可以言論又况聲之</span></span><br/>
<span class='tline' id='l57' data-llen='1859:1905'>　<span class='krp-note'>所係乎此薄厚之所震動清濁之所由出侈弇之所/由興所以必有説也物之成理雖具於不説之間而</span></span><br/>
<span class='tline' id='l58' data-llen='1905:1951'>　<span class='krp-note'>器之制作則有可説之義記曰工依於法㳺於説蓋/謂是也作而起謂之動動而逺聞謂之震薄厚之所</span></span><br/>
<span class='tline' id='l59' data-llen='1951:1997'>　<span class='krp-note'>震動侈弇之所由興即形而言其聲也清濁之所由/出即聲而原其形也聲出於形之不同形出於制之</span></span><br/>
<span class='tline' id='l60' data-llen='1997:2043'>　<span class='krp-note'>異度是故其形厚者其聲石而不出其形薄者其聲/播而多散其形侈者其聲迫柞而出疾其形弇則其</span></span><br/>
<span class='tline' id='l61' data-llen='2043:2069'><a onclick="displayPageImage('KR1d0005', 'WYG', '037-4a' );" name="037-4a" class="pb">[037-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2069:2105'>　<span class='krp-note'>聲鬱而不發其甬長則其聲震而逺聞/凡此皆是人之失度而其聲之失中也</span></span><br/>
<span class='tline' id='l63' data-llen='2105:2128'>是故大鍾十分其鼓間以其一為之厚小鍾十分其鉦</span><br/>
<span class='tline' id='l64' data-llen='2128:2151'>間以其一為之厚鍾大而短則其聲疾而短聞鍾小而</span><br/>
<span class='tline' id='l65' data-llen='2151:2174'>長則其聲舒而逺聞為遂六分其厚以其一為之深而</span><br/>
<span class='tline' id='l66' data-llen='2174:2184'>圜之<span class='krp-note'>聞音/問</span></span><br/>
<span class='tline' id='l67' data-llen='2184:2230'>　<span class='krp-note'>是故大鍾者必十分其鼓間以其一為之厚小鍾者/必十分其鉦間以其一為之厚葢鉦間鼓間皆居其</span></span><br/>
<span class='tline' id='l68' data-llen='2230:2276'>　<span class='krp-note'>銑十分之六則取此以為之厚而已如此然後无已/厚則石之失也鍾大則形長大而失於短故聲躁疾</span></span><br/>
<span class='tline' id='l69' data-llen='2276:2322'>　<span class='krp-note'>而短聞鍾小則形短小而失於長故聲舒緩而逺聞/遂則于上之攠謂之隧是也六分其鍾之厚取其一</span></span><br/>
<span class='tline' id='l70' data-llen='2322:2348'><a onclick="displayPageImage('KR1d0005', 'WYG', '037-4b' );" name="037-4b" class="pb">[037-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2348:2394'>　<span class='krp-note'>以為隧之深而又圜之而不方深取其厚之一則不/傷于鍾之體勢取其圜而不方則有運而行之意典</span></span><br/>
<span class='tline' id='l72' data-llen='2394:2441'>　<span class='krp-note'>同凡為樂器以十有二聲為之齊量髙聲䃂正聲緩下/聲肆陂聲散險聲斂達聲贏微聲韽回聲衍侈聲筰</span></span><br/>
<span class='tline' id='l73' data-llen='2441:2487'>　<span class='krp-note'>弇聲鬱薄聲甄厚聲石則鳬氏之為鍾亦以此為齊/量可知矣伶州鳩曰細抑大陵不容于耳非和也聽</span></span><br/>
<span class='tline' id='l74' data-llen='2487:2520'>　<span class='krp-note'>聲越逺非平也然則鍾之形或大或/小鍾之聲或逺或近不可不察也</span></span><br/>
<span class='tline' id='l75' data-llen='2520:2543'>㮚氏為量改煎金錫則不秏不秏然後權之權之然後</span><br/>
<span class='tline' id='l76' data-llen='2543:2566'>準之準之然後量之量之以為鬴深尺内方尺而圜其</span><br/>
<span class='tline' id='l77' data-llen='2566:2589'>外其實一鬴其臋一寸其實一豆其耳三寸其實一升</span><br/>
<span class='tline' id='l78' data-llen='2589:2612'>重一鈞其聲中黄鍾之宫槩而不税其銘曰時文思索</span><br/>
<span class='tline' id='l79' data-llen='2612:2638'><a onclick="displayPageImage('KR1d0005', 'WYG', '037-5a' );" name="037-5a" class="pb">[037-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2638:2665'>允臻其極嘉量既成以觀四國永啟厥後茲器維則<span class='krp-note'>臋/徒</span></span><br/>
<span class='tline' id='l81' data-llen='2665:2681'>　<span class='krp-note'>門反中丁仲/反索所白反</span></span><br/>
<span class='tline' id='l82' data-llen='2681:2727'>　<span class='krp-note'>㮚之為果縮而栗者也有堅栗難渝之意先王之為/量使四方觀之以為則萬世守之以為法以立天下</span></span><br/>
<span class='tline' id='l83' data-llen='2727:2773'>　<span class='krp-note'>之信而无敢渝焉所以名官謂之㮚氏夫六分其金/而錫居一謂之鍾鼎之齊量之用金錫與鍾鼎同齊</span></span><br/>
<span class='tline' id='l84' data-llen='2773:2819'>　<span class='krp-note'>矣金錫之為物必鍊之使精以之為器則可以久其/傳而无息故改煎金錫至于不耗然後可用焉夫權</span></span><br/>
<span class='tline' id='l85' data-llen='2819:2865'>　<span class='krp-note'>與物均而生衡衡運生規規圜生矩矩方生繩繩直/生準㮚氏之為量始於權之以眂其輕重之齊次于</span></span><br/>
<span class='tline' id='l86' data-llen='2865:2911'>　<span class='krp-note'>準之以眂其髙下之平終於量之以眂其多寡之均/然後以之為鬴焉故曰不耗然後權之權之然後準</span></span><br/>
<span class='tline' id='l87' data-llen='2911:2957'>　<span class='krp-note'>之準之然後量之晏子曰六斗四升為鬴管子曰百/升而成釡以㮚氏攷之則鬴為百升而所謂鬴則斛</span></span><br/>
<span class='tline' id='l88' data-llen='2957:2983'><a onclick="displayPageImage('KR1d0005', 'WYG', '037-5b' );" name="037-5b" class="pb">[037-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2983:3029'>　<span class='krp-note'>也夫五量之法躍於龠合於合聚於升登於斗角於/斛其數本起于黄鍾之龠也合龠為合十合為升十</span></span><br/>
<span class='tline' id='l90' data-llen='3029:3075'>　<span class='krp-note'>升為斗十斗為斛律厯志曰其法用銅方尺而圜其/外旁有庣焉其上為斛其下為斗左耳為升右耳為</span></span><br/>
<span class='tline' id='l91' data-llen='3075:3121'>　<span class='krp-note'>合梓人曰爵一升觚三升獻以爵而酬以觚一獻而/三酬則一豆矣所謂豆則斗也然則深尺内方尺而</span></span><br/>
<span class='tline' id='l92' data-llen='3121:3167'>　<span class='krp-note'>圜其外其實一鬴則仰其上而為斛矣其臋一寸其/實一豆則覆其下而為斗矣其耳三寸其實一升則</span></span><br/>
<span class='tline' id='l93' data-llen='3167:3213'>　<span class='krp-note'>言其左耳矣至于右耳則其實一合而已内方而外/圓則天地之象也其臋一寸其耳三寸則隂陽竒耦</span></span><br/>
<span class='tline' id='l94' data-llen='3213:3259'>　<span class='krp-note'>之義也其重一鈞則權衡之法寓焉其聲中黄鍾之/宫則律吕之法寓焉夫黄鍾為律之本而宫為五聲</span></span><br/>
<span class='tline' id='l95' data-llen='3259:3305'>　<span class='krp-note'>之綱量之所制其本起于黄鍾之龠其成也聲又復/于黄鍾之宫豈非以天下之法于此乎出而五量之</span></span><br/>
<span class='tline' id='l96' data-llen='3305:3351'>　<span class='krp-note'>法于此乎成歟非特此也宫於五行為土而於五常/為信則以量為法度之主且以立信于天下故也惟</span></span><br/>
<span class='tline' id='l97' data-llen='3351:3377'><a onclick="displayPageImage('KR1d0005', 'WYG', '037-6a' );" name="037-6a" class="pb">[037-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3377:3423'>　<span class='krp-note'>其立信于天下故於天下為公平而不敢私焉用槩/以為平不税所以為公是以施之官府以縻廩禄則</span></span><br/>
<span class='tline' id='l99' data-llen='3423:3469'>　<span class='krp-note'>貴者取多賤者取少而各當其分矣施之㳄序以量/百物則詐偽不得作而童子莫之欺而各得其所矣</span></span><br/>
<span class='tline' id='l100' data-llen='3469:3515'>　<span class='krp-note'>先王以天下之法所以摧壞而不明者常自器始禮/樂之器所以僭差而不一者常自量始五量之法苟</span></span><br/>
<span class='tline' id='l101' data-llen='3515:3561'>　<span class='krp-note'>或亡焉則後世无所取則矣故為之銘焉所以識之/使不忘也夫銘雖以示不忘之意而所以述其意者</span></span><br/>
<span class='tline' id='l102' data-llen='3561:3607'>　<span class='krp-note'>實在乎言以為之文使天下後世由是文而思索以/通其意則五量之法信其歸于中而有以芘民也故</span></span><br/>
<span class='tline' id='l103' data-llen='3607:3653'>　<span class='krp-note'>曰時文思索允臻其極嘉者美之至而合禮之善也/五量之既成則其為器也實以藏禮其為禮也實以</span></span><br/>
<span class='tline' id='l104' data-llen='3653:3699'>　<span class='krp-note'>教中故謂之嘉量嘉量既成以示四國則四國莫不/于是而取中以示後世則後世莫不于是而取法故</span></span><br/>
<span class='tline' id='l105' data-llen='3699:3745'>　<span class='krp-note'>曰嘉量既成以觀四國永啟厥後茲器維則然則先/王出之以内宰掌之以司市一之以合方同之以行</span></span><br/>
<span class='tline' id='l106' data-llen='3745:3771'><a onclick="displayPageImage('KR1d0005', 'WYG', '037-6b' );" name="037-6b" class="pb">[037-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3771:3817'>　<span class='krp-note'>人凡以觀四國而使有所則焉故也昔舜之巡狩所/以同度量而孔子亦曰謹權量四方之政行焉凡以</span></span><br/>
<span class='tline' id='l108' data-llen='3817:3863'>　<span class='krp-note'>天下之法于此為重故也後世諸侯之臣有以變亂/是則者乃以公量收家量貸此陳氏所以竊民譽莊</span></span><br/>
<span class='tline' id='l109' data-llen='3863:3889'>　<span class='krp-note'>周欲剖斗折衡而民不爭/者亦以其有激而云然爾</span></span><br/>
<span class='tline' id='l110' data-llen='3889:3912'>凡鑄金之狀金與錫黒濁之氣竭黄白次之黄白之氣</span><br/>
<span class='tline' id='l111' data-llen='3912:3933'>竭青白次之青白之氣竭青氣次之然後可鑄也</span><br/>
<span class='tline' id='l112' data-llen='3933:3979'>　<span class='krp-note'>凡用金為器者皆和之以錫其用金錫必鎔鍊之使/精然後鑄焉葢其改煎也雖至於不耗然金錫之在</span></span><br/>
<span class='tline' id='l113' data-llen='3979:4025'>　<span class='krp-note'>冶有氣象之可觀故自黒濁之氣竭終乎次之以青/氣是乃鑄金之狀則所謂氣象是已夫金之為物資</span></span><br/>
<span class='tline' id='l114' data-llen='4025:4071'>　<span class='krp-note'>始於木以有氣資生於土以成形木金父也土金母/也木父之氣青土母之氣黄木土之子為金而其氣</span></span><br/>
<span class='tline' id='l115' data-llen='4071:4097'><a onclick="displayPageImage('KR1d0005', 'WYG', '037-7a' );" name="037-7a" class="pb">[037-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='4097:4143'>　<span class='krp-note'>為白青陽也其氣純而不雜黄白隂也其氣雜而不/純故始而鎔之則隂雜之氣多而為黒濁黒濁之氣</span></span><br/>
<span class='tline' id='l117' data-llen='4143:4189'>　<span class='krp-note'>既竭然後金土之氣見焉故黄白次之黄白之氣既/竭然後金木之氣見焉故青白次之青白之氣既竭</span></span><br/>
<span class='tline' id='l118' data-llen='4189:4235'>　<span class='krp-note'>然後木之氣獨見焉故青氣次之隂雜之氣皆竭所/存者陽純不雜之氣而已則其金純矣然後可鑄也</span></span><br/>
<span class='tline' id='l119' data-llen='4235:4281'>　<span class='krp-note'>且錫青金也稟氣于東方之陽金之隂氣畢盡而青/陽之氣獨存亦金之反本復始以從木父之氣故也</span></span><br/>
<span class='tline' id='l120' data-llen='4281:4322'>　<span class='krp-note'>然則古之為金器者其器用而无敝久而獨存/可以垂无窮而傳不朽豈非鎔鑄之有術乎</span></span><br/>
<span class='tline' id='l121' data-llen='4322:4330'>段氏<span class='krp-note'>闕/</span></span><br/>
<span class='tline' id='l122' data-llen='4330:4353'>函人為甲犀甲七屬兕甲六屬合甲五屬犀甲壽百年</span><br/>
<span class='tline' id='l123' data-llen='4353:4376'>兕甲壽二百年合甲壽三百年凡為甲必先為容然後</span><br/>
<span class='tline' id='l124' data-llen='4376:4402'><a onclick="displayPageImage('KR1d0005', 'WYG', '037-7b' );" name="037-7b" class="pb">[037-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='4402:4425'>制革權其上旅與其下旅而重若一以其長為之圍凡</span><br/>
<span class='tline' id='l126' data-llen='4425:4448'>甲鍛不摯則不堅已敝則橈<span class='krp-note'>屬之樹反/摯音至</span></span><br/>
<span class='tline' id='l127' data-llen='4448:4494'>　<span class='krp-note'>孟子曰函人惟恐傷人葢函能包而入亦能吐而出/焉此為甲所以名官謂之函人戎之事以甲為主以</span></span><br/>
<span class='tline' id='l128' data-llen='4494:4540'>　<span class='krp-note'>兵勝敵故古之言兵者多先以甲胄自衛傳説戒髙/宗則日惟甲胄起戎魯侯之誓則曰善穀乃甲胄然</span></span><br/>
<span class='tline' id='l129' data-llen='4540:4586'>　<span class='krp-note'>則甲以自衞其用革不可以不堅此所以必擇犀兕/之皮而為之也札續之數謂之屬犀甲不若兕甲之</span></span><br/>
<span class='tline' id='l130' data-llen='4586:4632'>　<span class='krp-note'>尤堅則札長故犀甲七屬兕甲六屬合甲則合革而/為之比兕甲又為堅故五屬而已犀甲則歴久而後</span></span><br/>
<span class='tline' id='l131' data-llen='4632:4678'>　<span class='krp-note'>敝犀甲之壽則不若兕甲兕甲則不若合甲故犀甲/則壽百年兕甲則壽二百年合甲則壽三百年凡為</span></span><br/>
<span class='tline' id='l132' data-llen='4678:4724'>　<span class='krp-note'>甲必先為容者因服者之形而為之容也葢人之身/有大小長短之不齊過則為有餘不及則為不足必</span></span><br/>
<span class='tline' id='l133' data-llen='4724:4750'><a onclick="displayPageImage('KR1d0005', 'WYG', '037-8a' );" name="037-8a" class="pb">[037-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='4750:4797'>　<span class='krp-note'>也其甲足以容其身而後可夫為劍者必審乎上下之/制為弓者必辨其安危之人則為甲者亦然矣惟因</span></span><br/>
<span class='tline' id='l135' data-llen='4797:4843'>　<span class='krp-note'>人之身小大長短而為容然後以之制革則无贅虧/之患故曰然後制革脊骨謂之脅上旅謂腰以上也</span></span><br/>
<span class='tline' id='l136' data-llen='4843:4889'>　<span class='krp-note'>下旅謂腰以下也權以知其輕重使上下等而若一/則无偏重之患以其長為之圍則從横欲周其身而</span></span><br/>
<span class='tline' id='l137' data-llen='4889:4935'>　<span class='krp-note'>已凡甲必鍛革而為之摯之為言至也不摯謂鍛之/不熟不熟則革不堅而易壊太熟則過耎而易曲故</span></span><br/>
<span class='tline' id='l138' data-llen='4935:4955'>　<span class='krp-note'>曰凡甲鍛不摯則/不堅已敝則橈矣</span></span><br/>
<span class='tline' id='l139' data-llen='4955:4978'>凡察革之道眂其鑚空欲其惌也眂其裏欲其易也眂</span><br/>
<span class='tline' id='l140' data-llen='4978:5001'>其朕欲其直也櫜之欲其約也舉而眂之欲其豐也衣</span><br/>
<span class='tline' id='l141' data-llen='5001:5024'>之欲其無齘也眂其鑚空而惌則革堅也眂其裏而易</span><br/>
<span class='tline' id='l142' data-llen='5024:5050'><a onclick="displayPageImage('KR1d0005', 'WYG', '037-8b' );" name="037-8b" class="pb">[037-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='5050:5073'>則材更也眂其朕而直則制善也櫜之而約則周也舉</span><br/>
<span class='tline' id='l144' data-llen='5073:5107'>之而豐則明也衣之無齘則變也<span class='krp-note'>鑚作官反空音孔惌/於阮反易以豉反朕</span></span><br/>
<span class='tline' id='l145' data-llen='5107:5130'>　<span class='krp-note'>直忍反櫜音羔衣於既/反齘户界反更音庚</span></span><br/>
<span class='tline' id='l146' data-llen='5130:5176'>　<span class='krp-note'>凡戎事所以自衞者在甲所以為甲者在革革之美/惡在人制治之有善否而已則用革不可以不察也</span></span><br/>
<span class='tline' id='l147' data-llen='5176:5222'>　<span class='krp-note'>鑚空則欲其小而無縫小而無縫則其革堅而難壊/也故曰眂其鑚空欲其惌繼之以則革堅也革之裏</span></span><br/>
<span class='tline' id='l148' data-llen='5222:5268'>　<span class='krp-note'>則欲其易而無敗薉易而無敗薉則其材歴久而難/敝故曰眂其裏欲其易繼之以則材更也革之制欲</span></span><br/>
<span class='tline' id='l149' data-llen='5268:5314'>　<span class='krp-note'>其直而無橈直而無橈則其制善而無惡故曰眂其/朕欲其直繼之以則制善也卷而置櫜中則欲其約</span></span><br/>
<span class='tline' id='l150' data-llen='5314:5361'>　<span class='krp-note'>而不豐約而不豐則密緻而能周故曰櫜之欲其約繼/之以則周也舉而眂之則欲其勢之豐大則炳然可</span></span><br/>
<span class='tline' id='l151' data-llen='5361:5387'><a onclick="displayPageImage('KR1d0005', 'WYG', '037-9a' );" name="037-9a" class="pb">[037-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='5387:5433'>　<span class='krp-note'>觀故曰舉而眂之欲其豐繼之以則明也衣之於身/則欲其迴旋而無不齊迴旋而無不齊則隨其身而</span></span><br/>
<span class='tline' id='l153' data-llen='5433:5455'>　<span class='krp-note'>便利故曰衣之欲其/無齘繼之以則變也</span></span><br/>
<span class='tline' id='l154' data-llen='5455:5478'>鮑人之事望而眡之欲其荼白也進而握之欲其柔而</span><br/>
<span class='tline' id='l155' data-llen='5478:5501'>滑也卷而摶之欲其無迆也眡其著欲其淺也察其線</span><br/>
<span class='tline' id='l156' data-llen='5501:5524'>欲其藏也革欲其荼白而疾澣之則堅欲其柔滑而腛</span><br/>
<span class='tline' id='l157' data-llen='5524:5547'>脂之則需引而信之欲其直也信之而直則取材正也</span><br/>
<span class='tline' id='l158' data-llen='5547:5570'>信之而枉則是一方緩一方急也若苟一方緩一方急</span><br/>
<span class='tline' id='l159' data-llen='5570:5593'>則及其用之也必自其急者先裂若苟自急者先裂則</span><br/>
<span class='tline' id='l160' data-llen='5593:5619'><a onclick="displayPageImage('KR1d0005', 'WYG', '037-9b' );" name="037-9b" class="pb">[037-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='5619:5642'>是以博為帴也卷而摶之而不迆則厚薄序也眂其著</span><br/>
<span class='tline' id='l162' data-llen='5642:5673'>而淺則革信也察其線而藏則雖敝不甐<span class='krp-note'>荼音徒卷上/聲摶注讀為</span></span><br/>
<span class='tline' id='l163' data-llen='5673:5705'>　<span class='krp-note'>縛著直畧反幹户管反腛於角反/需人兖反信音申帴音淺甐音吝</span></span><br/>
<span class='tline' id='l164' data-llen='5705:5751'>　<span class='krp-note'>先儒以鮑為□□柔革之工也柔革之工而曰鮑人/之事者夫自下徹上无非事也而鮑人之治革雖以</span></span><br/>
<span class='tline' id='l165' data-llen='5751:5797'>　<span class='krp-note'>一物之微而作治之功為最多或用之為鞔飾或用/之為器物一皆取足于鞄人所以獨言鞄人之事也</span></span><br/>
<span class='tline' id='l166' data-llen='5797:5843'>　<span class='krp-note'>與夫畫繪之事車人之事皆言事同意望而眂之欲/其荼白者謂逺而眂之欲如茅秀之色白也進而握</span></span><br/>
<span class='tline' id='l167' data-llen='5843:5890'>　<span class='krp-note'>之欲其柔而滑者謂以手煩撋之欲柔順而滑利也之/卷而摶之欲其无迆者卷謂斂其舒也摶謂以手專</span></span><br/>
<span class='tline' id='l168' data-llen='5890:5936'>　<span class='krp-note'>也卷而摶之欲其无敝撓而下迆也眂其著欲其淺/者謂鍛治之而善鋪著則雖厚如薄也察其線欲其</span></span><br/>
<span class='tline' id='l169' data-llen='5936:5963'><a onclick="displayPageImage('KR1d0005', 'WYG', '037-10a' );" name="037-10a" class="pb">[037-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='5963:6009'>　<span class='krp-note'>藏者謂縫革之縷欲其隠而不露也革欲其荼白而/疾澣之則堅者謂革色白如荼秀其質雖美必疾澣</span></span><br/>
<span class='tline' id='l171' data-llen='6009:6055'>　<span class='krp-note'>之而不使久居水中則堅而難壊也欲其柔滑而腛/脂之則需者謂其柔順滑利而厚脂之則柔耎也引</span></span><br/>
<span class='tline' id='l172' data-llen='6055:6101'>　<span class='krp-note'>而信之欲其直者謂以手展而舒之欲其直而無橈/也信之直而無橈以其裁制之其材正而不偏也信</span></span><br/>
<span class='tline' id='l173' data-llen='6101:6147'>　<span class='krp-note'>之而枉則橈而不直則其體緩急不均也苟一方緩/一方急而不均則急者易敝故先裂也若苟急者先</span></span><br/>
<span class='tline' id='l174' data-llen='6147:6193'>　<span class='krp-note'>裂則革雖博而如淺也是以廣為狹矣卷而摶之而/不迆以其體均而厚薄各得其叙也眂其鋪著雖厚</span></span><br/>
<span class='tline' id='l175' data-llen='6193:6238'>　<span class='krp-note'>而如淺斯其革信而无縮鰀之偏也察其線而藏則/縫縷隠于革雖敝而无刮摩之傷也又何甐之有</span></span><br/>
<span class='tline' id='l176' data-llen='6238:6261'>韗人為臯陶長六尺有六寸左右端廣六寸中尺厚三</span><br/>
<span class='tline' id='l177' data-llen='6261:6284'>寸穹者三之一上三正鼓長八尺鼓四尺中圍加三之</span><br/>
<span class='tline' id='l178' data-llen='6284:6311'><a onclick="displayPageImage('KR1d0005', 'WYG', '037-10b' );" name="037-10b" class="pb">[037-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='6311:6334'>一謂之鼖鼓為臯鼓長尋有四尺鼓四尺倨句磬折凡</span><br/>
<span class='tline' id='l180' data-llen='6334:6357'>冒鼓必以啟蟄之日良鼓瑕如積環鼓大而短則其聲</span><br/>
<span class='tline' id='l181' data-llen='6357:6389'>疾而短聞鼓小而長則其聲舒而逺聞<span class='krp-note'>韗况萬反衆家/並音運鼖扶云</span></span><br/>
<span class='tline' id='l182' data-llen='6389:6401'>　<span class='krp-note'>反聞音/問註同</span></span><br/>
<span class='tline' id='l183' data-llen='6401:6447'>　<span class='krp-note'>樂以鼓進以金止鍾鼓樂之大者也故詩人言樂多/以鍾鼓言之或言鍾鼓既設或曰於論鼓鍾或曰鍾</span></span><br/>
<span class='tline' id='l184' data-llen='6447:6493'>　<span class='krp-note'>鼓樂之則聖人所以立鍾鼓之工者意以此也然鼓/之為物其冒雖以韋其質必以木其大小長短方圓</span></span><br/>
<span class='tline' id='l185' data-llen='6493:6539'>　<span class='krp-note'>之制以粗言之則其數為可陳以精言之則其義為/難知其創之雖本于聖人之智其述之必成于百工</span></span><br/>
<span class='tline' id='l186' data-llen='6539:6585'>　<span class='krp-note'>之巧然則韗人為臯陶實數之所在義之所寓也韗/之字從韋從軍以韋包木而為鼓也鼓之木謂之臯</span></span><br/>
<span class='tline' id='l187' data-llen='6585:6612'><a onclick="displayPageImage('KR1d0005', 'WYG', '037-11a' );" name="037-11a" class="pb">[037-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='6612:6658'>　<span class='krp-note'>陶臯言始也陶言中虚而如陶穴然也為鼓者始于/斵木以為質終于制韋以成聲謂之臯陶意如此鼓</span></span><br/>
<span class='tline' id='l189' data-llen='6658:6704'>　<span class='krp-note'>人教為鼓而辨其聲用葢六鼓之制各有數義存焉/鼓人能辨其聲用則其教者教韗人之為鼓也長六</span></span><br/>
<span class='tline' id='l190' data-llen='6704:6750'>　<span class='krp-note'>尺有六寸左右端廣六寸中尺厚三寸者左右端謂/兩頭也版中廣而兩頭狹所以為穹隆也左右端與</span></span><br/>
<span class='tline' id='l191' data-llen='6750:6796'>　<span class='krp-note'>中其廣雖不同而版之厚則同于三寸也穹者三之/一上三正者謂鼓中穹隆而起者特如兩端三分之</span></span><br/>
<span class='tline' id='l192' data-llen='6796:6842'>　<span class='krp-note'>一也正曲為直正直為正兩端與中其相取之數又/貴乎直而正也然則穹隆居兩端三分之一則鼓面</span></span><br/>
<span class='tline' id='l193' data-llen='6842:6889'>　<span class='krp-note'>四尺者版穹加一尺三寸三分寸之一也兩端與中各/相取之數正則其長六尺六寸三分寸之二而其數</span></span><br/>
<span class='tline' id='l194' data-llen='6889:6936'>　<span class='krp-note'>居二尺二寸也先儒謂晉鼓大而短以此近晉鼓理或/然也鼓長八尺鼓四尺中圍加三之一謂之鼖鼓道</span></span><br/>
<span class='tline' id='l195' data-llen='6936:6982'>　<span class='krp-note'>之大謂之路事之大謂之賁鼖鼓以鼓軍事事之大/者非道之大者也故司馬辨鼓鐸鐃鐲之用王執路</span></span><br/>
<span class='tline' id='l196' data-llen='6982:7009'><a onclick="displayPageImage('KR1d0005', 'WYG', '037-11b' );" name="037-11b" class="pb">[037-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='7009:7055'>　<span class='krp-note'>鼓諸侯執鼖鼓以諸侯敵王所愾故軍事之大者在/所執焉王以道御衆而已事非所預也故執路鼓惟</span></span><br/>
<span class='tline' id='l198' data-llen='7055:7101'>　<span class='krp-note'>鼖鼓以鼓軍事為主則以義制物貴乎有别而已故/其長八尺以八左右戾則為能有别故也鼓四尺中</span></span><br/>
<span class='tline' id='l199' data-llen='7101:7147'>　<span class='krp-note'>圍加三之一凡圍三徑一面四尺則圍十有二尺中/圍加以三分之一則丈有六尺矣其圍如此則其徑</span></span><br/>
<span class='tline' id='l200' data-llen='7147:7193'>　<span class='krp-note'>五尺三寸三分寸之一也面四尺則取其聲之四達/也面圍十二尺則法天數以其致天討也中圍十有</span></span><br/>
<span class='tline' id='l201' data-llen='7193:7239'>　<span class='krp-note'>六尺則二八之數别之至也為臯鼓長尋有四尺鼓/四尺倨句磬折者臯鼓以鼓役事宜節之而使緩也</span></span><br/>
<span class='tline' id='l202' data-llen='7239:7285'>　<span class='krp-note'>昔魯築郎囿季平子欲其速成叔孫昭子曰焉用速/成以勤民也然則用民之力其可趣之使疾乎詩曰</span></span><br/>
<span class='tline' id='l203' data-llen='7285:7331'>　<span class='krp-note'>百堵皆興鼛鼓弗勝者葢以臯鼓節之使緩而有不/能勝之疾也鼓四尺亦面徑四尺然其中之穹隆或</span></span><br/>
<span class='tline' id='l204' data-llen='7331:7377'>　<span class='krp-note'>倨或曲一取于磬折而已無取于過隆焉凡冒鼓必/以啟蟄之日葢凡蒙鼓以韋必用仲春之日者葢於</span></span><br/>
<span class='tline' id='l205' data-llen='7377:7404'><a onclick="displayPageImage('KR1d0005', 'WYG', '037-12a' );" name="037-12a" class="pb">[037-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='7404:7450'>　<span class='krp-note'>是時蟄虫咸動雷乃發聲鼓所取象也良鼓瑕如積/環者革之調急而瑕隨臯陶周圍若環之積于内而</span></span><br/>
<span class='tline' id='l207' data-llen='7450:7496'>　<span class='krp-note'>著見于外也其瑕如此則其鼓聲清越而逺聞非良/而能然乎鼓之聲隨其形之大小長短鼓大而短則</span></span><br/>
<span class='tline' id='l208' data-llen='7496:7540'>　<span class='krp-note'>其勢促而迫故其聲疾而短聞鼓小而長則其勢/展而伸故其聲舒而逺聞則為鼓者不可不審也</span></span><br/>
<span class='tline' id='l209' data-llen='7540:7548'>韋氏<span class='krp-note'>闕/</span></span><br/>
<span class='tline' id='l210' data-llen='7548:7556'>裘氏<span class='krp-note'>闕/</span></span><br/>
<span class='tline' id='l211' data-llen='7556:7579'>畫繢之事雜五色東方謂之青南方謂之赤西方謂之</span><br/>
<span class='tline' id='l212' data-llen='7579:7603'>白北方謂之黒天謂之𤣥地謂之黄青與白相次也赤</span><br/>
<span class='tline' id='l213' data-llen='7603:7627'>與黒相次也𤣥與黄相次也青與赤謂之文赤與白謂</span><br/>
<span class='tline' id='l214' data-llen='7627:7654'><a onclick="displayPageImage('KR1d0005', 'WYG', '037-12b' );" name="037-12b" class="pb">[037-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='7654:7676'>之章白與黒謂之黼黒與青謂之黻五色備謂之繡</span><br/>
<span class='tline' id='l216' data-llen='7676:7722'>　<span class='krp-note'>隂陽裂而為五行章而為五色播五行于四時者皆/隂陽之序雜四時于五色者皆隂陽之理然則畫繢</span></span><br/>
<span class='tline' id='l217' data-llen='7722:7768'>　<span class='krp-note'>之事雜五色而彰施者豈徒以為設飾之觀而已哉/固有法而不説之意焉此五色之彰施所以不能無</span></span><br/>
<span class='tline' id='l218' data-llen='7768:7814'>　<span class='krp-note'>謂也畫繢之事不過五色而已摸成物體而各有分/畫則謂之畫分布五色而㑹聚之則謂之繢所謂青</span></span><br/>
<span class='tline' id='l219' data-llen='7814:7861'>　<span class='krp-note'>與白相次赤與黒相次此之謂績也所謂山以章此謂/之謂畫也故司几筵有所謂繢純則繢而後純有所</span></span><br/>
<span class='tline' id='l220' data-llen='7861:7907'>　<span class='krp-note'>畫純則純而後畫此畫繢之别也東以始事生物而/色始生焉故生丹而為青西以物成得已而數始成</span></span><br/>
<span class='tline' id='l221' data-llen='7907:7953'>　<span class='krp-note'>焉故入二為白南明之盛而赤以宣布為義故大火/為赤北物之辨而黒以至隂為色故火炎為黒天位</span></span><br/>
<span class='tline' id='l222' data-llen='7953:8001'>　<span class='krp-note'>乎上其分于人也逺其色可見者為最微故入𤣥而/為𤣥地位乎下則近人而親其美之可見者為至盛</span></span><br/>
<span class='tline' id='l223' data-llen='8001:8028'><a onclick="displayPageImage('KR1d0005', 'WYG', '037-13a' );" name="037-13a" class="pb">[037-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='8028:8074'>　<span class='krp-note'>故得中而光為黄于方為東于時為春春者草昧而/生之故于青言色所生于方為西于時為秋秋者禾</span></span><br/>
<span class='tline' id='l225' data-llen='8074:8120'>　<span class='krp-note'>成而入之時故于白言數所入南交于夏為又明故/于赤質其物北辨于冬而復幽故于黒探其本天則</span></span><br/>
<span class='tline' id='l226' data-llen='8120:8167'>　<span class='krp-note'>以其體變而歸根故推其陽之正色言之地則以其赤/收功而致養故以其隂之盛色言之言青而繼之以</span></span><br/>
<span class='tline' id='l227' data-llen='8167:8213'>　<span class='krp-note'>言白而繼之以黒此五行之相生也言青而次以白/言赤而次以黒此五行之相剋也言天而繼以地言</span></span><br/>
<span class='tline' id='l228' data-llen='8213:8260'>　<span class='krp-note'>𤣥而次以黄此天地之相偶也相偶所以相合相生/所以相繼相尅所以相治相合如夫婦而相繼如父</span></span><br/>
<span class='tline' id='l229' data-llen='8260:8306'>　<span class='krp-note'>子相治如君臣隂陽自然之理也一往一來迭王迭/廢周旋如轉輪反復如引鐻萬物由之以出入者也</span></span><br/>
<span class='tline' id='l230' data-llen='8306:8352'>　<span class='krp-note'>古人合此數者用之以為設飾凡以明其理而已物/相雜而為文文之成而為章東之青則純乎陽南之</span></span><br/>
<span class='tline' id='l231' data-llen='8352:8398'>　<span class='krp-note'>赤則雜乎隂陽剛而隂柔以雜之故青與赤謂之文/南之赤則陽之生氣于是乎極西之白則隂之殺氣</span></span><br/>
<span class='tline' id='l232' data-llen='8398:8425'><a onclick="displayPageImage('KR1d0005', 'WYG', '037-13b' );" name="037-13b" class="pb">[037-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='8425:8471'>　<span class='krp-note'>于是乎中隂出而以成陽為事故赤與白謂之章文/者章之始章者文之就剛柔雜于東南而為文至西</span></span><br/>
<span class='tline' id='l234' data-llen='8471:8517'>　<span class='krp-note'>南而後章就固其所也黼為斧形有父之用取其斷/也斷主于義而必有智以濟之則不失于黯闇而不</span></span><br/>
<span class='tline' id='l235' data-llen='8517:8563'>　<span class='krp-note'>通白為義而水為智故白與黑謂之黼也敝兩已相/背有相弗之義取其辨也辨主于智而必有仁以濟</span></span><br/>
<span class='tline' id='l236' data-llen='8563:8609'>　<span class='krp-note'>之則不失于苛察而寡愛黒為智而青為仁故黒與/青謂之黻先王以是五色而彰施之以為明設飾之</span></span><br/>
<span class='tline' id='l237' data-llen='8609:8655'>　<span class='krp-note'>以為服在上則為衣而作繪在下則為裳而絺繡繪/于衣者以象天之輕清繡于裳者以象地之重濁然</span></span><br/>
<span class='tline' id='l238' data-llen='8655:8701'>　<span class='krp-note'>備五采以為繡者豈徒為觀美哉凡以使見者尊其/德而有肅心焉夫成象之謂乾效法之謂坤繢陽也</span></span><br/>
<span class='tline' id='l239' data-llen='8701:8732'>　<span class='krp-note'>故成象于衣繡隂也故效法于裳/其用五采亦以象備成之文歟</span></span><br/>
<span class='tline' id='l240' data-llen='8732:8755'>土以黄其象方天時變火以圜山以章水以龍鳥獸蛇</span><br/>
<span class='tline' id='l241' data-llen='8755:8782'><a onclick="displayPageImage('KR1d0005', 'WYG', '037-14a' );" name="037-14a" class="pb">[037-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='8782:8805'>雜四時五色之位以章之謂之巧凡畫繪之事後素功</span><br/>
<span class='tline' id='l243' data-llen='8805:8851'>　<span class='krp-note'>古之畫繪之事見於衣服車旗宫室器械之間者其/為象豈一端而已哉仰以觀天之文俯以察地之理</span></span><br/>
<span class='tline' id='l244' data-llen='8851:8897'>　<span class='krp-note'>近取諸身逺取諸物或象其形與其性或象其色與/其用道德之義性命之理皆寓乎其中將使天下之</span></span><br/>
<span class='tline' id='l245' data-llen='8897:8943'>　<span class='krp-note'>人目擊心喻而得乎不説之大法土以黄則象其色/者也其象方則象其形者也天時變則象其用者也</span></span><br/>
<span class='tline' id='l246' data-llen='8943:8990'>　<span class='krp-note'>火以圜則象其性者也至於山以章水以龍鳥獸蛇/之類亦象其形也夫天𤣥而地黄則黄者地之盛色</span></span><br/>
<span class='tline' id='l247' data-llen='8990:9036'>　<span class='krp-note'>也故土以黄天圜而地方則方者地之正體也故其/象方地道静而有常天道動而無常則化者地之用</span></span><br/>
<span class='tline' id='l248' data-llen='9036:9082'>　<span class='krp-note'>而變者天之用也故天時變地二生火其于物也為/神其體非體而託於物以為體其用非用而因於物</span></span><br/>
<span class='tline' id='l249' data-llen='9082:9128'>　<span class='krp-note'>以為用其形雖鋭而其性則圜而無乎不周故火以/圜爾雅釋山曰上正章星辰天之章草木地之章畫</span></span><br/>
<span class='tline' id='l250' data-llen='9128:9155'><a onclick="displayPageImage('KR1d0005', 'WYG', '037-14b' );" name="037-14b" class="pb">[037-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='9155:9201'>　<span class='krp-note'>山者雖象其文之成章而必取其上正之形葢無為/而仁者山也有君道之象焉詩曰髙山仰止夫山者</span></span><br/>
<span class='tline' id='l252' data-llen='9201:9247'>　<span class='krp-note'>人之所仰以喻君為民之所仰也上苟不正下將何/觀故繪山必為上之形也莫非山也上窮而卒乎下</span></span><br/>
<span class='tline' id='l253' data-llen='9247:9293'>　<span class='krp-note'>則為崒上窮而垂乎下則為崜截斷若截孽生若孽/崛屈而起巖有衆口皆非山形之上正者也豈君德</span></span><br/>
<span class='tline' id='l254' data-llen='9293:9339'>　<span class='krp-note'>之比哉故曰山以章取其上正而成章故也龍能作/雨以澤物然非澤則無以致其不窮之用故畫龍必</span></span><br/>
<span class='tline' id='l255' data-llen='9339:9385'>　<span class='krp-note'>以水而曰水以龍凡此皆畫之于服者也烏則鳥隼/之旟所以示摯速獸則熊虎之旗所以示猛毅蛇則</span></span><br/>
<span class='tline' id='l256' data-llen='9385:9431'>　<span class='krp-note'>龜蛇之旐所以示完果此皆畫之於旗者也服有九/章而獨言火山龍非特舉章之上者以見下也旗有</span></span><br/>
<span class='tline' id='l257' data-llen='9431:9477'>　<span class='krp-note'>九物而獨言鳥獸蛇者非特舉物之卑者以見尊也/亦藻繪之文設飾之功施于六者為甚焉者故也夫</span></span><br/>
<span class='tline' id='l258' data-llen='9477:9523'>　<span class='krp-note'>五行播于四序而人觀以為時五行發於五氣而人/觀以為色者青於方為東于時為春赤於方為南於</span></span><br/>
<span class='tline' id='l259' data-llen='9523:9550'><a onclick="displayPageImage('KR1d0005', 'WYG', '037-15a' );" name="037-15a" class="pb">[037-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='9550:9596'>　<span class='krp-note'>時為夏白于方為西于時為秋黒于方為北于時為/冬黄配四時之間而位在中四時之錯行五行之迭</span></span><br/>
<span class='tline' id='l261' data-llen='9596:9642'>　<span class='krp-note'>運然後嵗功待之以為成物曲資之以為利矣四時/之協比五色之間施然後服飾得之以為盛彰施因</span></span><br/>
<span class='tline' id='l262' data-llen='9642:9688'>　<span class='krp-note'>之以為明矣然所以雜之者在乎章也所以章之者/在乎巧也非聖人則不能作而探其道非智者則不</span></span><br/>
<span class='tline' id='l263' data-llen='9688:9734'>　<span class='krp-note'>能創而明其法而巧者則述聖人之道循智者之法/以為之而已故曰雜四時五色之位以章之謂之巧</span></span><br/>
<span class='tline' id='l264' data-llen='9734:9780'>　<span class='krp-note'>天下之事無本則不立無文則不行故内有可貴之/質然後外飾之以備成之文素功者質也畫繪者文</span></span><br/>
<span class='tline' id='l265' data-llen='9780:9823'>　<span class='krp-note'>也惟白為能受采故素功為先而畫繪為後孔子/曰繪事後素殆謂此也故凡畫繪之事後素功</span></span><br/>
<span class='tline' id='l266' data-llen='9823:9846'>鍾氏染羽以朱湛丹秫三月而熾之淳而漬之三入為</span><br/>
<span class='tline' id='l267' data-llen='9846:9875'>纁五入為緅七入為緇<span class='krp-note'>湛子潛反秫音述纁/許云反緅側留反</span></span><br/>
<span class='tline' id='l268' data-llen='9875:9902'><a onclick="displayPageImage('KR1d0005', 'WYG', '037-15b' );" name="037-15b" class="pb">[037-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='9902:9948'>　<span class='krp-note'>天官有染人而冬官又有鍾氏掌染色者葢染人以/染絲帛鍾氏之所染者羽而已染羽則難于絲帛故</span></span><br/>
<span class='tline' id='l270' data-llen='9948:9994'>　<span class='krp-note'>名官謂之鍾氏葢鍾有止聚之意以染羽必湛漬至/三月之久然後可熾故也羽之為物雖微而旌旗車</span></span><br/>
<span class='tline' id='l271' data-llen='9994:10040'>　<span class='krp-note'>服之用衆而不可廢此先王所以獨立官以染歟朱/謂采沙以為朱也丹秫先儒謂赤栗也以朱湛漬赤</span></span><br/>
<span class='tline' id='l272' data-llen='10040:10086'>　<span class='krp-note'>栗以染羽至于天時之一變而後炊熾之以羽之入/色為難故也既湛而熾之矣然後又淳而漬之淳與</span></span><br/>
<span class='tline' id='l273' data-llen='10086:10132'>　<span class='krp-note'>㡛氏所謂渥淳其帛之淳同熟之使洎厚也葢始以/朱秫湛熾之其色為未深故又從而淳熟而漬之謂</span></span><br/>
<span class='tline' id='l274' data-llen='10132:10179'>　<span class='krp-note'>之漬則非一朝一夕之故浸而入之有漸次爾雅一染/謂之縓再染謂之䞓三染謂之纁纁者黄而兼赤色</span></span><br/>
<span class='tline' id='l275' data-llen='10179:10226'>　<span class='krp-note'>其字從熏從炎火之未赤黄色也其熏而黑則猶纁/可上達而為𤣥也先儒謂染纁者三入而成又再染</span></span><br/>
<span class='tline' id='l276' data-llen='10226:10274'>　<span class='krp-note'>以黑則為緅又復再染以黒則為緇矣五入為緅七/入為緇則𤣥六入矣𤣥有黒有赤出而大則赤入而</span></span><br/>
<span class='tline' id='l277' data-llen='10274:10301'><a onclick="displayPageImage('KR1d0005', 'WYG', '037-16a' );" name="037-16a" class="pb">[037-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='10301:10351'>　<span class='krp-note'>幺則𤣥纁事也𤣥道也緅舍纁而取𤣥可謂知取矣/以其自事而入於道故也緇又黒于𤣥矣故其字從</span></span><br/>
<span class='tline' id='l279' data-llen='10351:10397'>　<span class='krp-note'>甾葢隂雍而緇水之所以為赤者隠田之所以為黄/者廢矣易于坎言為赤于乾言為大赤以坎為赤則</span></span><br/>
<span class='tline' id='l280' data-llen='10397:10443'>　<span class='krp-note'>陽在中故也則知離為黒矣以乾為大赤則六爻皆/陽故也則知坤為大黒矣易曰其於地也為黒所謂</span></span><br/>
<span class='tline' id='l281' data-llen='10443:10493'>　<span class='krp-note'>大黒也大黒則緇是矣以𤣥對緇則𤣥猶為德故老/子曰是謂𤣥德曰𤣥而達于緇則深矣逺矣不可復</span></span><br/>
<span class='tline' id='l282' data-llen='10493:10540'>　<span class='krp-note'>加焉則道之至也莊子所謂至道之極昏昏黙黙者/是也凡六冕之服其衣皆𤣥其裳皆纁德成而上事</span></span><br/>
<span class='tline' id='l283' data-llen='10540:10575'>　<span class='krp-note'>成而下之意冕服以𤣥而不以緇以/𤣥能隂能陽降道而出為事故也</span></span><br/>
<span class='tline' id='l284' data-llen='10575:10583'>筐人<span class='krp-note'>闕/</span></span><br/>
<span class='tline' id='l285' data-llen='10583:10606'>㡛氏湅絲以涚水漚其絲七日去地尺暴之晝暴諸日</span><br/>
<span class='tline' id='l286' data-llen='10606:10633'><a onclick="displayPageImage('KR1d0005', 'WYG', '037-16b' );" name="037-16b" class="pb">[037-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='10633:10656'>夜宿諸井七日七夜是謂水湅湅帛以欄為灰渥淳其</span><br/>
<span class='tline' id='l288' data-llen='10656:10679'>帛實諸澤器淫之以蜃清其灰而盝之而揮之而沃之</span><br/>
<span class='tline' id='l289' data-llen='10679:10702'>而盝之而塗之而宿之明日沃而盝之晝暴諸日夜宿</span><br/>
<span class='tline' id='l290' data-llen='10702:10739'>諸井七日七夜是謂水湅<span class='krp-note'>湅音練涚書鋭反漚烏豆反/暴步卜反欄音練渥烏豆反</span></span><br/>
<span class='tline' id='l291' data-llen='10739:10752'>　<span class='krp-note'>蜃當軫反/盝音鹿</span></span><br/>
<span class='tline' id='l292' data-llen='10752:10798'>　<span class='krp-note'>治絲帛而熟之謂之㡛絲帛熟然後可設飾為用故/其字从巾从荒荒言治之使熟也猶荒土以為田焉</span></span><br/>
<span class='tline' id='l293' data-llen='10798:10844'>　<span class='krp-note'>巾則設飾之物也練絲必以灰以水和解其灰而浸/漬之故曰以涚水漚其絲七日則取而出之去地尺</span></span><br/>
<span class='tline' id='l294' data-llen='10844:10890'>　<span class='krp-note'>而暴之晝暴諸日則以陽氣温之也夜宿諸井則以/隂氣寒之也謂之水湅則非渥淳之使熟也以隂陽</span></span><br/>
<span class='tline' id='l295' data-llen='10890:10917'><a onclick="displayPageImage('KR1d0005', 'WYG', '037-17a' );" name="037-17a" class="pb">[037-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='10917:10963'>　<span class='krp-note'>之氣使之熟而已練帛以欄為灰渥淳其帛者燒爛/木以為灰煮而熟之使洎厚故曰渥淳實諸澤器淫</span></span><br/>
<span class='tline' id='l297' data-llen='10963:11009'>　<span class='krp-note'>之以蜃既渥淳之又盛之以津澤之器從而浸淫之/以蜃灰既澄而清則盝而出之而擇去其所惹之蜃</span></span><br/>
<span class='tline' id='l298' data-llen='11009:11055'>　<span class='krp-note'>灰而沃之以水又從而盝出之既盝出矣又從而塗/之以蜃灰而宿之則使經宿焉明日則以水沃洗之</span></span><br/>
<span class='tline' id='l299' data-llen='11055:11101'>　<span class='krp-note'>乃盝而出之又從而暴諸日而温之以陽氣宿諸井/而寒之以隂氣始乎渥淳以欄灰而淫塗之以蜃則</span></span><br/>
<span class='tline' id='l300' data-llen='11101:11147'>　<span class='krp-note'>致人事焉終乎暴諸日宿諸井至于七日七夜則成/以天理為人事天理雖一練之微且不可偏廢自非</span></span><br/>
<span class='tline' id='l301' data-llen='11147:11166'>　<span class='krp-note'>深達乎性命之理/者烏能至此哉</span></span><br/>
<span class='tline' id='l302' data-llen='11166:11169'>　</span><br/>
<span class='tline' id='l303' data-llen='11169:11172'>　</span><br/>
<span class='tline' id='l304' data-llen='11172:11199'><a onclick="displayPageImage('KR1d0005', 'WYG', '037-17b' );" name="037-17b" class="pb">[037-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='11199:11202'>　</span><br/>
<span class='tline' id='l306' data-llen='11202:11205'>　</span><br/>
<span class='tline' id='l307' data-llen='11205:11208'>　</span><br/>
<span class='tline' id='l308' data-llen='11208:11211'>　</span><br/>
<span class='tline' id='l309' data-llen='11211:11214'>　</span><br/>
<span class='tline' id='l310' data-llen='11214:11217'>　</span><br/>
<span class='tline' id='l311' data-llen='11217:11220'>　</span><br/>
<span class='tline' id='l312' data-llen='11220:11231'>　周禮詳解卷三十七</span><br/>
</p>
<p><br/>
</p>
  </div>
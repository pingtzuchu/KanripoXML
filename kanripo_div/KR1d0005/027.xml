<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0005', 'WYG', '027-1a' );" name="027-1a" class="pb">[027-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　周禮詳解卷二十七</span><br/>
<span class='tline' id='l10' data-llen='202:223'>　　　　　　　　　　　　宋　王昭禹　撰</span><br/>
<span class='tline' id='l11' data-llen='223:246'>司士掌羣臣之版以治其政令嵗登下其損益之數辨</span><br/>
<span class='tline' id='l12' data-llen='246:269'>其年嵗與其貴賤周知邦國都家縣鄙之數卿大夫士</span><br/>
<span class='tline' id='l13' data-llen='269:292'>庶子之數以詔王治以德詔爵以功詔禄以能詔事以</span><br/>
<span class='tline' id='l14' data-llen='292:307'>久奠食唯賜無常<span class='krp-note'>奠音/定</span></span><br/>
<span class='tline' id='l15' data-llen='307:353'>　<span class='krp-note'>掌羣臣之版治其政令而名官曰司士者蓋自公至/士皆事人皆事事故合而言之謂之司士也羣臣即</span></span><br/>
<span class='tline' id='l16' data-llen='353:379'><a onclick="displayPageImage('KR1d0005', 'WYG', '027-1b' );" name="027-1b" class="pb">[027-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='379:425'>　<span class='krp-note'>下文公孤卿大夫士也版籍也羣臣之版謂書其名/于版也總謂之士者士始附于版推其本而言也治</span></span><br/>
<span class='tline' id='l18' data-llen='425:471'>　<span class='krp-note'>其政令則即損益之數與辨其嵗年貴賤之等是也/損益者謂爵有黜陟人有存殁也有損有益則有登</span></span><br/>
<span class='tline' id='l19' data-llen='471:517'>　<span class='krp-note'>有下其數有多少辨其年則以知其齒之壯老辨其/嵗則以知其任之久近貴謂大夫以上賤謂士以下</span></span><br/>
<span class='tline' id='l20' data-llen='517:563'>　<span class='krp-note'>邦國謂諸侯也都謂大都小都家邑也縣鄙謂六遂/也言六遂以見六鄉卿大夫謂王臣及諸侯之臣與</span></span><br/>
<span class='tline' id='l21' data-llen='563:609'>　<span class='krp-note'>位都邑者也士謂卿大夫之適子已命者也庶謂卿/大夫之庶子未命者也以詔王治則告王以所當進</span></span><br/>
<span class='tline' id='l22' data-llen='609:655'>　<span class='krp-note'>退者資于尊而為人之所奉承者爵也凡公侯伯子/男公卿大夫士皆所謂爵也别其功狀而報之以利</span></span><br/>
<span class='tline' id='l23' data-llen='655:701'>　<span class='krp-note'>者禄也自諸侯之下士視上農夫上至君十卿禄皆/所謂禄也爵以稱德非王爵之則無貴也故以德詔</span></span><br/>
<span class='tline' id='l24' data-llen='701:747'>　<span class='krp-note'>爵也禄以報功非王禄之則無富也故以功詔禄自/下徹上凡有所成者皆事也事有大小能大者治大</span></span><br/>
<span class='tline' id='l25' data-llen='747:773'><a onclick="displayPageImage('KR1d0005', 'WYG', '027-2a' );" name="027-2a" class="pb">[027-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='773:819'>　<span class='krp-note'>能小者治小故以能詔事給以餼廩稱事而養之者/食也食有多寡治大則其食多治小則其食寡事成</span></span><br/>
<span class='tline' id='l27' data-llen='819:865'>　<span class='krp-note'>於乆然後食可定故以乆奠食以德詔爵所以貴之/也以功詔禄所以富之也以能詔事所以任之也以</span></span><br/>
<span class='tline' id='l28' data-llen='865:911'>　<span class='krp-note'>乆奠食所以養之也於爵禄事必言詔者富之貴之/任之王之事也食則有司之餼廩時定之而已故不</span></span><br/>
<span class='tline' id='l29' data-llen='911:957'>　<span class='krp-note'>言詔司徒言以庸制禄而司士言功者司徒主教民/也故以民功言之司士言治臣也故以國功言之唯</span></span><br/>
<span class='tline' id='l30' data-llen='957:1003'>　<span class='krp-note'>賜無常者賜出於王之私恩也恩有厚薄則賜有多/寡又何常之有哉然賜必權時物而制數焉在王而</span></span><br/>
<span class='tline' id='l31' data-llen='1003:1049'>　<span class='krp-note'>已故不可以為常且賜而有常則辟無以作福矣此/之謂不可以有司法數制之也爵禄事食則有常而</span></span><br/>
<span class='tline' id='l32' data-llen='1049:1062'>　<span class='krp-note'>賜則無常/者以此</span></span><br/>
<span class='tline' id='l33' data-llen='1062:1085'>正朝儀之位辨其貴賤之等王南鄉三公北面東上孤</span><br/>
<span class='tline' id='l34' data-llen='1085:1111'><a onclick="displayPageImage('KR1d0005', 'WYG', '027-2b' );" name="027-2b" class="pb">[027-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1111:1134'>東面北上卿大夫西面北上王族故士虎士在路門之</span><br/>
<span class='tline' id='l36' data-llen='1134:1157'>右南面東上大僕大右大僕從者在路門之左南面西</span><br/>
<span class='tline' id='l37' data-llen='1157:1180'>上司士擯孤卿特揖大夫以其等旅揖士旁三揖王還</span><br/>
<span class='tline' id='l38' data-llen='1180:1212'>揖門左揖門右大僕前王入内朝皆退<span class='krp-note'>朝音潮鄉去聲/大僕大右之大</span></span><br/>
<span class='tline' id='l39' data-llen='1212:1223'>　<span class='krp-note'>音泰從/去聲</span></span><br/>
<span class='tline' id='l40' data-llen='1223:1269'>　<span class='krp-note'>司士所正之朝儀乃王自視事於路門外之朝所謂/治朝也正朝儀之位則使之不差辨貴賤之等則使</span></span><br/>
<span class='tline' id='l41' data-llen='1269:1316'>　<span class='krp-note'>之不亂王南鄉云云見傳司士擯則擯王視朝之事/也貳公𢎞化寅亮天地者三孤也以倡九牧阜成兆</span></span><br/>
<span class='tline' id='l42' data-llen='1316:1362'>　<span class='krp-note'>民者六卿也其職尊於大夫也故特揖以智帥人之/夫者大夫也然卑於孤矣故以其等旅揖以其等則</span></span><br/>
<span class='tline' id='l43' data-llen='1362:1388'><a onclick="displayPageImage('KR1d0005', 'WYG', '027-3a' );" name="027-3a" class="pb">[027-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1388:1434'>　<span class='krp-note'>中大夫下大夫各以其等而衆揖之也旅衆也事事/而事人者士也又卑於大夫矣故旁三揖焉朝士掌</span></span><br/>
<span class='tline' id='l45' data-llen='1434:1480'>　<span class='krp-note'>外朝之法曰左九棘孤卿大夫位焉羣士在其後與/此不同者朝士所掌者外朝聽獄弊訟詢衆庶之朝</span></span><br/>
<span class='tline' id='l46' data-llen='1480:1526'>　<span class='krp-note'>也羣士則公卿大夫之属官故在公卿大夫之後矣/王還揖門左揖門右則在門左右者皆南面故也太</span></span><br/>
<span class='tline' id='l47' data-llen='1526:1572'>　<span class='krp-note'>僕前正位故也王入内朝皆退則王自視事於治朝/旣畢而入内朝則事官皆退也内朝在路門之内亦</span></span><br/>
<span class='tline' id='l48' data-llen='1572:1583'>　<span class='krp-note'>謂之燕/朝也</span></span><br/>
<span class='tline' id='l49' data-llen='1583:1606'>掌國中之士治凡其戒令掌擯士者膳其摯凡祭祀掌</span><br/>
<span class='tline' id='l50' data-llen='1606:1629'>士之戒令詔相其灋事及賜爵呼昭穆而進之帥其屬</span><br/>
<span class='tline' id='l51' data-llen='1629:1652'>而割牲羞俎豆凡㑹同作士從賓客亦如之作士適四</span><br/>
<span class='tline' id='l52' data-llen='1652:1678'><a onclick="displayPageImage('KR1d0005', 'WYG', '027-3b' );" name="027-3b" class="pb">[027-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1678:1701'>方使為介大喪作士掌事作六軍之士執披凡士之有</span><br/>
<span class='tline' id='l54' data-llen='1701:1724'>守者令哭無去守國有故則致士而頒其守凡邦國三</span><br/>
<span class='tline' id='l55' data-llen='1724:1751'>嵗則稽士任而進退其爵祿<span class='krp-note'>相息亮反使去/聲披方寄反</span></span><br/>
<span class='tline' id='l56' data-llen='1751:1797'>　<span class='krp-note'>國中之士治謂治其進退損益也士謂初官為士者/司士擯之以見王則受其摯而膳之也所謂膳其摯</span></span><br/>
<span class='tline' id='l57' data-llen='1797:1843'>　<span class='krp-note'>則入於王之膳人矣膳其摯以示納用其徳也祭祀/之事士之所當預者則司士掌其戒令詔相其法事</span></span><br/>
<span class='tline' id='l58' data-llen='1843:1889'>　<span class='krp-note'>也戒戒其怠忽令令其所當為法事謂事之存於度/數者詔則以言告之相則以力贊之士之同姓而同</span></span><br/>
<span class='tline' id='l59' data-llen='1889:1934'>　<span class='krp-note'>位者及賜爵則呼昭穆而進之也祭統曰凡賜爵割/昭為一穆為一昭與昭齒穆與穆齒也帥其属而</span></span><br/>
<span class='tline' id='l60' data-llen='1934:1980'>　<span class='krp-note'>牲羞俎豆則以詔羣臣之政令以割制為事也故新/經云云凡㑹同賓客作士従則使之従王也以司士</span></span><br/>
<span class='tline' id='l61' data-llen='1980:2006'><a onclick="displayPageImage('KR1d0005', 'WYG', '027-4a' );" name="027-4a" class="pb">[027-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2006:2052'>　<span class='krp-note'>名官故作者士而已作士適四方使則奉王命而使/適四方有以士者也為介則士為大夫之介者亦司</span></span><br/>
<span class='tline' id='l63' data-llen='2052:2098'>　<span class='krp-note'>士作之也凡邦國三嵗則稽士任而進退其爵禄者/邦國之士皆命於王其任有勤惰有功過而爵禄有</span></span><br/>
<span class='tline' id='l64' data-llen='2098:2144'>　<span class='krp-note'>進退者則司士於三嵗而稽考之此黜陟勸沮之法/所以皆於王朝而國無異政歟春秋之世列國之君</span></span><br/>
<span class='tline' id='l65' data-llen='2144:2188'>　<span class='krp-note'>爵位名號皆自已出或禄或繼皆非王命而况於/士任之進退乎孔子譏之豈非嘆王政之不行歟</span></span><br/>
<span class='tline' id='l66' data-llen='2188:2211'>諸子掌國子之倅掌其戒令與其教治辨其等正其位</span><br/>
<span class='tline' id='l67' data-llen='2211:2234'>國有大事則帥國子而致於大子唯所用之若有兵甲</span><br/>
<span class='tline' id='l68' data-llen='2234:2257'>之事則授之車甲合其卒伍置其有司以軍灋治之司</span><br/>
<span class='tline' id='l69' data-llen='2257:2284'>馬弗正凡國正弗及<span class='krp-note'>大子之大音泰弗/正國正之正音征</span></span><br/>
<span class='tline' id='l70' data-llen='2284:2310'><a onclick="displayPageImage('KR1d0005', 'WYG', '027-4b' );" name="027-4b" class="pb">[027-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2310:2356'>　<span class='krp-note'>掌國子之倅而名官謂之諸子者蓋公卿大夫士之/子自其衆而言之則謂之諸子也國子之教師氏掌</span></span><br/>
<span class='tline' id='l72' data-llen='2356:2402'>　<span class='krp-note'>其正者也諸子則掌其倅而已蓋國子之適則為正/而其庶之介於適者則謂之倅也掌其戒令則所謂</span></span><br/>
<span class='tline' id='l73' data-llen='2402:2448'>　<span class='krp-note'>國有大事則帥國子而致於太子惟所用之甲兵之/事則授之車甲合其卒伍是也掌其教治則所謂使</span></span><br/>
<span class='tline' id='l74' data-llen='2448:2494'>　<span class='krp-note'>之修德學道以攷其藝而進退之是也辨其等所以/明貴賤也正其位所以明上下也公卿大夫則聽於</span></span><br/>
<span class='tline' id='l75' data-llen='2494:2540'>　<span class='krp-note'>王者也其子則聽於太子者也故國有大事則帥國/子而致於太子惟所用之也所謂國之大事不必甲</span></span><br/>
<span class='tline' id='l76' data-llen='2540:2586'>　<span class='krp-note'>兵之事也若有甲兵之事則授之以車而合其車之/卒伍授之以甲而合其人之卒伍置其有司則若伍</span></span><br/>
<span class='tline' id='l77' data-llen='2586:2632'>　<span class='krp-note'>之有長司馬之有公也以軍法治之則其坐作其賞/罰若軍旅之事而已新傳云云以軍法治之處之以</span></span><br/>
<span class='tline' id='l78' data-llen='2632:2655'>　<span class='krp-note'>義也司馬弗正凡國正/弗及則緩之以恩也</span></span><br/>
<span class='tline' id='l79' data-llen='2655:2681'><a onclick="displayPageImage('KR1d0005', 'WYG', '027-5a' );" name="027-5a" class="pb">[027-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2681:2704'>大祭祀正六牲之體凡樂事正舞位授舞器大喪正羣</span><br/>
<span class='tline' id='l81' data-llen='2704:2727'>子之服位㑹同賓客作羣子從凡國之政事國子存遊</span><br/>
<span class='tline' id='l82' data-llen='2727:2750'>倅使之修德學道春合諸學秋合諸射以攷其藝而進</span><br/>
<span class='tline' id='l83' data-llen='2750:2754'>退之</span><br/>
<span class='tline' id='l84' data-llen='2754:2800'>　<span class='krp-note'>大祭祀正六牲之體以其掌羣子政治辨其等正其/位也故使正六牲之體焉正六牲之體則正其大體</span></span><br/>
<span class='tline' id='l85' data-llen='2800:2846'>　<span class='krp-note'>而已非若司士之割牲以割制為事也能教國子而/正之則能保天下國家而事宗廟也凡樂事正舞位</span></span><br/>
<span class='tline' id='l86' data-llen='2846:2892'>　<span class='krp-note'>謂國子之在舞位者也授舞器謂國子授舞者之器/也蓋先王之教國子成之以樂而大司樂攷之以樂</span></span><br/>
<span class='tline' id='l87' data-llen='2892:2938'>　<span class='krp-note'>故凡樂士則帥之而諸子所正授者如此㑹同賓客/作羣子從則使之從王也國子亦謂之羣子者又以</span></span><br/>
<span class='tline' id='l88' data-llen='2938:2964'><a onclick="displayPageImage('KR1d0005', 'WYG', '027-5b' );" name="027-5b" class="pb">[027-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2964:3010'>　<span class='krp-note'>其居而衆者名之也凡國之政事者所謂甲兵之事/也國子之扵政非在于宿衛則在扵守固也以德則</span></span><br/>
<span class='tline' id='l90' data-llen='3010:3056'>　<span class='krp-note'>有成以位則已命者國子也故事之事者使之從事/而任之也以德則未成以分則未明者逰倅也故存</span></span><br/>
<span class='tline' id='l91' data-llen='3056:3102'>　<span class='krp-note'>之存者使之在學而養之也德可據也故使之修道/可志也故使之學春合諸學則教之以文而順乎陽</span></span><br/>
<span class='tline' id='l92' data-llen='3102:3148'>　<span class='krp-note'>也秋合諸射則教之以武而順乎隂也學亦射也射/亦學也以其學道扵此故謂之學以其習射扵此故</span></span><br/>
<span class='tline' id='l93' data-llen='3148:3194'>　<span class='krp-note'>謂之射也宫正㑹其什伍而教之道藝教之於宿衛/之時也諸子春秋合諸學射學之時也其合諸射則</span></span><br/>
<span class='tline' id='l94' data-llen='3194:3240'>　<span class='krp-note'>正以待甲兵之事故也攷其藝而進退之則能者在/所進不能者在所退也先王之時貴而國子賤而萬</span></span><br/>
<span class='tline' id='l95' data-llen='3240:3286'>　<span class='krp-note'>民其教之也文德武事無乎不備及其成也舉而用/之以文則無不宜以武則無不及又况於公卿大夫</span></span><br/>
<span class='tline' id='l96' data-llen='3286:3332'>　<span class='krp-note'>涖職於外者其子弟宿衛於王宫涖職於内者其子/弟守固於邉鄙内外相維休戚一體尤為王之所賴</span></span><br/>
<span class='tline' id='l97' data-llen='3332:3358'><a onclick="displayPageImage('KR1d0005', 'WYG', '027-6a' );" name="027-6a" class="pb">[027-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3358:3379'>　<span class='krp-note'>歟則夫諸子掌其教/治如此不亦宜乎</span></span><br/>
<span class='tline' id='l99' data-llen='3379:3402'>司右掌羣右之政令凡軍旅㑹同合其車之卒伍而比</span><br/>
<span class='tline' id='l100' data-llen='3402:3425'>其乗屬其右凡國之勇力之士能用五兵者屬焉掌其</span><br/>
<span class='tline' id='l101' data-llen='3425:3438'>政令<span class='krp-note'>乘去聲/屬音燭</span></span><br/>
<span class='tline' id='l102' data-llen='3438:3484'>　<span class='krp-note'>夫地道尊右而人之左手足不如右强故車置有力/之士謂之右而羣右之長所以謂之司右也羣右齊</span></span><br/>
<span class='tline' id='l103' data-llen='3484:3530'>　<span class='krp-note'>右道右也司右則掌其政令焉政以正之令以使之/車之卒伍則車僕所謂車之萃也車之萃則有卒伍</span></span><br/>
<span class='tline' id='l104' data-llen='3530:3576'>　<span class='krp-note'>焉比其乗則比其乗之馬使齊力也属其右之人使/同心也凡國之勇力之士能用五兵者属焉則以車</span></span><br/>
<span class='tline' id='l105' data-llen='3576:3622'>　<span class='krp-note'>右必任勇力之士故也五兵則司兵所謂之五兵是/也蓋凡用五兵逺則弓矢射之近則矛者句之句之</span></span><br/>
<span class='tline' id='l106' data-llen='3622:3648'><a onclick="displayPageImage('KR1d0005', 'WYG', '027-6b' );" name="027-6b" class="pb">[027-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3648:3694'>　<span class='krp-note'>矣然後殳者擊之戈㦸者刺之五者相須以為用矣/新經云云唐之弊也一旦有警而宿衛之士皆不足</span></span><br/>
<span class='tline' id='l108' data-llen='3694:3711'>　<span class='krp-note'>以授甲又烏知/成周之法哉</span></span><br/>
<span class='tline' id='l109' data-llen='3711:3734'>虎賁氏掌先後王而趨以卒伍軍旅㑹同亦如之舎則</span><br/>
<span class='tline' id='l110' data-llen='3734:3757'>守王閑王在國則守王宫國有大故則守王門大喪亦</span><br/>
<span class='tline' id='l111' data-llen='3757:3780'>如之及葬從遣車而哭適四方使則從士大夫若道路</span><br/>
<span class='tline' id='l112' data-llen='3780:3811'>不通有徴事則奉書以使於四方<span class='krp-note'>先悉薦反從遣並/去聲使所吏反</span></span><br/>
<span class='tline' id='l113' data-llen='3811:3857'>　<span class='krp-note'>荀卿曰道徳之威成乎安强先王所以成安强者固/有道徳之威然至尊之所在其出入起居必有勇力</span></span><br/>
<span class='tline' id='l114' data-llen='3857:3903'>　<span class='krp-note'>之士宣力以為之衛焉此虎賁氏之職所以設也謂/之虎取其勇猛而力謂之賁取其衆徹而利賁異於</span></span><br/>
<span class='tline' id='l115' data-llen='3903:3929'><a onclick="displayPageImage('KR1d0005', 'WYG', '027-7a' );" name="027-7a" class="pb">[027-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='3929:3975'>　<span class='krp-note'>奔則衆徹而不退故也虎賁氏以下大夫二人為之/中士十有二人其徒有虎士八百人則所以衛至尊</span></span><br/>
<span class='tline' id='l117' data-llen='3975:4021'>　<span class='krp-note'>者亦衆矣書之牧誓言虎賁三百人與此之虎士八/百人異數者言武王所以勝商者以德而不以衆也</span></span><br/>
<span class='tline' id='l118' data-llen='4021:4067'>　<span class='krp-note'>武夫欲肅故先後王而趨則走以趨而自束也欲整/故以卒伍以卒伍則行而有行列也王出而舎於外</span></span><br/>
<span class='tline' id='l119' data-llen='4067:4113'>　<span class='krp-note'>則守王閑王入而在國則守王宫所以為周衛者不/廢於斯須矣國有大故守王門則非常之難要在門</span></span><br/>
<span class='tline' id='l120' data-llen='4113:4159'>　<span class='krp-note'>故也適四方使則從士大夫以士大夫所奉使於四/方則虎士為之従也若道路不通有徴事則奉書以</span></span><br/>
<span class='tline' id='l121' data-llen='4159:4205'>　<span class='krp-note'>使者道路不通謂有兵冦之故也有徴事謂徴師役/之事也必勇猛而有力者然後可以為使而無所留</span></span><br/>
<span class='tline' id='l122' data-llen='4205:4221'>　<span class='krp-note'>難故使奉書/以使於四方</span></span><br/>
<span class='tline' id='l123' data-llen='4221:4244'>旅賁氏掌執戈盾夾王車而趨左八人右八人車止則</span><br/>
<span class='tline' id='l124' data-llen='4244:4270'><a onclick="displayPageImage('KR1d0005', 'WYG', '027-7b' );" name="027-7b" class="pb">[027-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='4270:4293'>持輪凡祭祀㑹同賓客則服而趨喪紀則衰葛執戈盾</span><br/>
<span class='tline' id='l126' data-llen='4293:4307'>軍旅則介而趨<span class='krp-note'>衰音/崔</span></span><br/>
<span class='tline' id='l127' data-llen='4307:4353'>　<span class='krp-note'>執戈盾以夾王車而趨左八人右八人而名之曰旅/賁氏以旅力而衛王故也詩曰旅力方剛者此也左</span></span><br/>
<span class='tline' id='l128' data-llen='4353:4399'>　<span class='krp-note'>右夾王車而必皆八人者蓋八之為數左右戾而不/能變惟左右戾故能保王而使无犯害惟不能變故</span></span><br/>
<span class='tline' id='l129' data-llen='4399:4445'>　<span class='krp-note'>其勇有常而足以防患虎賁其徒而必八百人者此/意也旅賁之夾王車則王衛之尤親者也故車止則</span></span><br/>
<span class='tline' id='l130' data-llen='4445:4491'>　<span class='krp-note'>持輪所以為安也王吉服則亦吉服王凶服則亦凶/服王戎服則亦戎服示與王同其憂樂也所謂祭祀</span></span><br/>
<span class='tline' id='l131' data-llen='4491:4537'>　<span class='krp-note'>㑹同賓客則服而趨者其服則亦如王之祭禮賓客/之服也軍旅主兵故介而趨焉介則甲也以人之被</span></span><br/>
<span class='tline' id='l132' data-llen='4537:4553'>　<span class='krp-note'>甲則如介蟲/之有介故也</span></span><br/>
<span class='tline' id='l133' data-llen='4553:4579'><a onclick="displayPageImage('KR1d0005', 'WYG', '027-8a' );" name="027-8a" class="pb">[027-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='4579:4602'>節服氏掌祭祀朝覲衮冕六人維王之大常諸侯則四</span><br/>
<span class='tline' id='l135' data-llen='4602:4623'>人其服亦如之郊祀裘冕二人執戈送逆尸從車</span><br/>
<span class='tline' id='l136' data-llen='4623:4669'>　<span class='krp-note'>掌祭祀朝覲衮冕六人維王之太常諸侯則四人其/服亦如之而其官名之曰節服氏者蓋中而不可不</span></span><br/>
<span class='tline' id='l137' data-llen='4669:4715'>　<span class='krp-note'>髙者德也節而不可不積者禮也由禮之升而藏焉/則為道之一為德之髙由道之降而顯焉則為禮之</span></span><br/>
<span class='tline' id='l138' data-llen='4715:4761'>　<span class='krp-note'>節建常以象道服衮以象德者外王之禮也若夫内/聖之道則蕩然无執而人以維之道之所以不散也</span></span><br/>
<span class='tline' id='l139' data-llen='4761:4807'>　<span class='krp-note'>故大常者王建之而維之者在節服氏衮冕六人維/王之大常而諸侯則四人其服亦如之也所謂諸侯</span></span><br/>
<span class='tline' id='l140' data-llen='4807:4853'>　<span class='krp-note'>則四人其服亦如之者亦如諸侯之服也然王則六/人諸侯則四人者以禮言之則諸侯當殺於王以理</span></span><br/>
<span class='tline' id='l141' data-llen='4853:4899'>　<span class='krp-note'>言之則六者水之成數所以為智也四者金之生數/所以為義也降而絀絀而生智惟王則為智之至故</span></span><br/>
<span class='tline' id='l142' data-llen='4899:4925'><a onclick="displayPageImage('KR1d0005', 'WYG', '027-8b' );" name="027-8b" class="pb">[027-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='4925:4971'>　<span class='krp-note'>維太常者以六人取其智之成也君德本於仁而仁/必制之以義諸侯於義為未至焉故維其旂者以四</span></span><br/>
<span class='tline' id='l144' data-llen='4971:5017'>　<span class='krp-note'>人以其非義之成也以道觀之則何貴何賤是謂反/衍維之以人則遂分貴賤也上德不德是以有德取</span></span><br/>
<span class='tline' id='l145' data-llen='5017:5063'>　<span class='krp-note'>節於彼則不自有其貴也通乎此則先王制禮之意/豈不㣲哉新經云云執戈盾則有利用勝物而不傷</span></span><br/>
<span class='tline' id='l146' data-llen='5063:5109'>　<span class='krp-note'>之義送逆尸則有出入往来不窮之義従車則有周/行不殆之義觀先王之制作如此則其在服物之粗</span></span><br/>
<span class='tline' id='l147' data-llen='5109:5155'>　<span class='krp-note'>而天下之至順固藏於其間矣荀子曰禮樂法而不/説揚子曰深知舟車宫室器械之所為則禮由己者</span></span><br/>
<span class='tline' id='l148' data-llen='5155:5164'>　<span class='krp-note'>謂此/也</span></span><br/>
<span class='tline' id='l149' data-llen='5164:5188'>方相氏掌䝉熊皮黄金四目𤣥衣朱裳執戈揚盾帥百</span><br/>
<span class='tline' id='l150' data-llen='5188:5212'>𨽻而時難以索室敺疫大喪先匶及墓入壙以戈擊四</span><br/>
<span class='tline' id='l151' data-llen='5212:5238'><a onclick="displayPageImage('KR1d0005', 'WYG', '027-9a' );" name="027-9a" class="pb">[027-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='5238:5259'>隅敺方良<span class='krp-note'>難音儺索音色/方良注讀岡兩</span></span><br/>
<span class='tline' id='l153' data-llen='5259:5305'>　<span class='krp-note'>時儺而敺疫其官名之曰方相氏者以其相視而攻/疫者非一方也月令於季冬命有司大儺則曰旁磔</span></span><br/>
<span class='tline' id='l154' data-llen='5305:5351'>　<span class='krp-note'>以方之所在非一方凡儺皆以敺隂慝而除之也方/相氏以狂夫四人為之則狂之疾以陽有餘然後能</span></span><br/>
<span class='tline' id='l155' data-llen='5351:5397'>　<span class='krp-note'>勝隂慝故也掌蒙熊皮則取其以毅而致果也黄金/四目則取其視無所不見也必以黄金則黄者中之</span></span><br/>
<span class='tline' id='l156' data-llen='5397:5443'>　<span class='krp-note'>色金則剛而明剛中而明則察見隂慝而制之也執/戈所以勝物揚盾所以自衛皆所以致其威也帥百</span></span><br/>
<span class='tline' id='l157' data-llen='5443:5491'>　<span class='krp-note'>𨽻而時儺則帥罪蠻𨽻之屬也時儺則以時而儺也/月令於季春之儺財曰畢春氣仲秋之儺則曰達秋</span></span><br/>
<span class='tline' id='l158' data-llen='5491:5522'>　<span class='krp-note'>氣於季冬則命有司大儺是也以/索室則以室者隂慝之所藏也</span></span><br/>
<span class='tline' id='l159' data-llen='5522:5545'>太僕掌正王之服位出入王之大命掌諸侯之復逆王</span><br/>
<span class='tline' id='l160' data-llen='5545:5571'><a onclick="displayPageImage('KR1d0005', 'WYG', '027-9b' );" name="027-9b" class="pb">[027-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='5571:5585'>眡朝則前正位而退入亦如之</span><br/>
<span class='tline' id='l162' data-llen='5585:5631'>　<span class='krp-note'>王之吉服有六大僕正王之服則王之動容周旋無/不中禮也王之所立有位大僕正王之位則王之出</span></span><br/>
<span class='tline' id='l163' data-llen='5631:5677'>　<span class='krp-note'>入起居罔有不欽也出王之大命則宣之於外也入/王之大命則納之於内也先正王之服位而後出入</span></span><br/>
<span class='tline' id='l164' data-llen='5677:5723'>　<span class='krp-note'>王之大命則能正位然後能凝命也大僕之出入王/之大命特以其在王之左右為王之侍御掌趨走奉</span></span><br/>
<span class='tline' id='l165' data-llen='5723:5769'>　<span class='krp-note'>行之事而已若夫書之言龍作内言詩之言仲山甫/出内王命則異於是矣掌諸侯之復逆者復有報乎</span></span><br/>
<span class='tline' id='l166' data-llen='5769:5815'>　<span class='krp-note'>上也逆有言乎上也諸侯邦國之君也有君道焉三/公公卿朝廷之臣也有臣道焉故諸侯之復逆大僕</span></span><br/>
<span class='tline' id='l167' data-llen='5815:5861'>　<span class='krp-note'>掌之三公及孤卿之復逆小臣掌之以尊卑明君臣/之分也王眡朝謂眡治朝在路寢門之外也大僕在</span></span><br/>
<span class='tline' id='l168' data-llen='5861:5891'>　<span class='krp-note'>路門之左也旣眡朝而入則又/前正位而退也故入亦如之也</span></span><br/>
<span class='tline' id='l169' data-llen='5891:5918'><a onclick="displayPageImage('KR1d0005', 'WYG', '027-10a' );" name="027-10a" class="pb">[027-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='5918:5941'>建路鼓於大寢之門外而掌其政以待達窮者與遽令</span><br/>
<span class='tline' id='l171' data-llen='5941:5955'>聞鼓聲則速逆御僕與御庶子</span><br/>
<span class='tline' id='l172' data-llen='5955:6009'>　<span class='krp-note'>路鼓王鼓也名之曰路以人道于是為大矣又且四其/面以象道之無所不通也夫<img height='20' width='20' alt='&amp;KR1103' title='KR1103' src='https://raw.githubusercontent.com/kanripo/KR-Gaiji/master/images/KR1103.png'/>獨老幼謂之窮民以</span></span><br/>
<span class='tline' id='l173' data-llen='6009:6063'>　<span class='krp-note'><img height='20' width='20' alt='&amp;KR1103' title='KR1103' src='https://raw.githubusercontent.com/kanripo/KR-Gaiji/master/images/KR1103.png'/>獨則無助而可誣也以其老則無力而可侮也以其/幼則無知而可罔也夫先王之于民為其憂之在内</span></span><br/>
<span class='tline' id='l174' data-llen='6063:6109'>　<span class='krp-note'>而不能自直者乂命大僕建路鼓于大寢之門外以/待其外至而達之自外至者于大寢門最近焉則欲</span></span><br/>
<span class='tline' id='l175' data-llen='6109:6155'>　<span class='krp-note'>其聞之速也必以路鼓則亦欲四方無所不達遽令/聞四方遽急之事而以言告于王者也二者皆欲其</span></span><br/>
<span class='tline' id='l176' data-llen='6155:6201'>　<span class='krp-note'>聞之速先窮者則欲速達甚于遽令矣先王之憂民/也一何厚哉聞鼔聲速逆御僕與御庶子御僕下士</span></span><br/>
<span class='tline' id='l177' data-llen='6201:6236'>　<span class='krp-note'>十有一人以序守路鼓御庶子乃其屬/也聞鼓聲速逆之欲速以其事聞也</span></span><br/>
<span class='tline' id='l178' data-llen='6236:6263'><a onclick="displayPageImage('KR1d0005', 'WYG', '027-10b' );" name="027-10b" class="pb">[027-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='6263:6286'>祭祀賓客喪紀正王之服位詔灋儀贊王牲事王出入</span><br/>
<span class='tline' id='l180' data-llen='6286:6309'>則自左馭而前驅凡軍旅田役贊王鼓救日月亦如之</span><br/>
<span class='tline' id='l181' data-llen='6309:6332'>大喪始崩戒鼓傳達於四方窆亦如之縣喪首服之灋</span><br/>
<span class='tline' id='l182' data-llen='6332:6355'>於宫門掌三公孤卿之弔勞王燕飲則相其灋王射則</span><br/>
<span class='tline' id='l183' data-llen='6355:6378'>贊弓矢王眡燕朝則正位掌擯相王不眡朝則辭於三</span><br/>
<span class='tline' id='l184' data-llen='6378:6397'>公及孤卿<span class='krp-note'>縣同懸勞去/聲相息亮反</span></span><br/>
<span class='tline' id='l185' data-llen='6397:6443'>　<span class='krp-note'>祭祀吉禮之事也賓客賓禮之事也喪紀凶禮之事/也事旣不同王之服位亦異故大僕正之詔法儀法</span></span><br/>
<span class='tline' id='l186' data-llen='6443:6489'>　<span class='krp-note'>見于度数者儀見于動容者皆大僕以言告之也贊/王牲事謂祭祀王射牲與割牲之事也新經云云王</span></span><br/>
<span class='tline' id='l187' data-llen='6489:6516'><a onclick="displayPageImage('KR1d0005', 'WYG', '027-11a' );" name="027-11a" class="pb">[027-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='6516:6562'>　<span class='krp-note'>出入則自左馭而前驅者謂祭祀朝覲㑹同巡狩征/伐而王乗車則自車左馭而前驅也軍旅田役王以</span></span><br/>
<span class='tline' id='l189' data-llen='6562:6608'>　<span class='krp-note'>道而御衆也故執路鼓大僕則贊其事而鼓衆日月/食皆隂為之灾鼔人于救日月則詔王鼔蓋鼓以助</span></span><br/>
<span class='tline' id='l190' data-llen='6608:6654'>　<span class='krp-note'>陽也而大僕則贊其事軍旅田役人事也日月食天/事也天道逺人道邇故救日月亦如之也王燕飲則</span></span><br/>
<span class='tline' id='l191' data-llen='6654:6700'>　<span class='krp-note'>相其法者謂王與諸侯及羣燕飲酒也燕雖以示慈/惠其飲無酌数以醉為度然亦有法故大僕相之也</span></span><br/>
<span class='tline' id='l192' data-llen='6700:6746'>　<span class='krp-note'>王射則贊弓矢謂大射燕射也小臣言賓射掌事如/大僕之法則大僕之言王射為大射燕射矣射以觀</span></span><br/>
<span class='tline' id='l193' data-llen='6746:6792'>　<span class='krp-note'>德行之事有弓矢矣大僕則贊之燕朝謂内朝以其/燕飲于此故謂之燕朝王眂燕朝則與族人燕故也</span></span><br/>
<span class='tline' id='l194' data-llen='6792:6838'>　<span class='krp-note'>正位則非特王位也擯則相賓相則助王皆大僕掌/之也王不眂朝則以不眂之意告之故辭于三公及</span></span><br/>
<span class='tline' id='l195' data-llen='6838:6884'>　<span class='krp-note'>孤卿矣夫天下之治亂其原乃自乎一人之身一身/之修廢其来乃自乎左右之輔先王知左右之不正</span></span><br/>
<span class='tline' id='l196' data-llen='6884:6911'><a onclick="displayPageImage('KR1d0005', 'WYG', '027-11b' );" name="027-11b" class="pb">[027-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='6911:6957'>　<span class='krp-note'>則無與修其身一身之不修則無以治天下故其建/官尤重于侍御之臣而大僕則下大夫二人為之所</span></span><br/>
<span class='tline' id='l198' data-llen='6957:7003'>　<span class='krp-note'>謂侍御僕從罔非正人則王之視聽言動何患于不/正乎其身正而天下歸之則周官之設大僕所掌如</span></span><br/>
<span class='tline' id='l199' data-llen='7003:7049'>　<span class='krp-note'>此豈不謂知要哉穆王命伯冏為大僕正則戒之以/永弼乃后于彛憲而曰昔在文武聰明齊聖其侍御</span></span><br/>
<span class='tline' id='l200' data-llen='7049:7073'>　<span class='krp-note'>僕從罔非正人以旦夕/承弼厥辟者凡以此歟</span></span><br/>
<span class='tline' id='l201' data-llen='7073:7096'>小臣掌王之小命詔相王之小灋儀掌三公及孤卿之</span><br/>
<span class='tline' id='l202' data-llen='7096:7119'>復逆正王之燕服位王之燕出入則前驅大祭祀朝覲</span><br/>
<span class='tline' id='l203' data-llen='7119:7142'>沃王盥小祭祀賓客饗食賓射掌事如大僕之灋掌士</span><br/>
<span class='tline' id='l204' data-llen='7142:7155'>大夫之弔勞凡大事佐大僕</span><br/>
<span class='tline' id='l205' data-llen='7155:7182'><a onclick="displayPageImage('KR1d0005', 'WYG', '027-12a' );" name="027-12a" class="pb">[027-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='7182:7228'>　<span class='krp-note'>大僕言出入王之大命則小臣掌王之小命其出入/之亦可知也詔相王之小法則若行以肆夏趨以采</span></span><br/>
<span class='tline' id='l207' data-llen='7228:7274'>　<span class='krp-note'>齊之類也小儀則若天揖同姓時揖異姓王揖庶姓/之類也小臣言小法儀則大僕所謂詔法儀者乃其</span></span><br/>
<span class='tline' id='l208' data-llen='7274:7320'>　<span class='krp-note'>大者也大僕言詔而小臣言詔相則非特詔以言而/又相以力也大僕掌諸侯之復逆小臣掌三公孤卿</span></span><br/>
<span class='tline' id='l209' data-llen='7320:7366'>　<span class='krp-note'>之復逆以尊卑明君臣之分也正王之燕服位謂朝/退適小寢燕居之時也若大僕之正服位無所不正</span></span><br/>
<span class='tline' id='l210' data-llen='7366:7412'>　<span class='krp-note'>也非特施於燕居而已王之燕出入則前驅亦謂燕/私之出入也大祭祀朝覲沃王盥者以氷盥手所以</span></span><br/>
<span class='tline' id='l211' data-llen='7412:7458'>　<span class='krp-note'>致潔小臣沃之明所以御王者蚤自潔于燕閒之中/矣祭祀所以接神而朝覲所以接人濁穢者神人之</span></span><br/>
<span class='tline' id='l212' data-llen='7458:7504'>　<span class='krp-note'>所惡故也王侍從之小臣猶能御王以其潔又况其/大者哉小祭祀賓客饗食賓射掌事如大僕之法則</span></span><br/>
<span class='tline' id='l213' data-llen='7504:7550'>　<span class='krp-note'>其所掌雖事之小者而贊詔之法則同也小臣者大/僕之屬官也故其掌小事也如此若大事則從其長</span></span><br/>
<span class='tline' id='l214' data-llen='7550:7577'><a onclick="displayPageImage('KR1d0005', 'WYG', '027-12b' );" name="027-12b" class="pb">[027-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='7577:7595'>　<span class='krp-note'>而已故凡大事/皆佐大僕而已</span></span><br/>
<span class='tline' id='l216' data-llen='7595:7618'>祭僕掌受命於王以眡祭祀而警戒祭祀有司糾百官</span><br/>
<span class='tline' id='l217' data-llen='7618:7641'>之戒具旣祭帥羣有司而反命以王命勞之誅其不敬</span><br/>
<span class='tline' id='l218' data-llen='7641:7664'>者大喪復於小廟凡祭祀王之所不與則賜之禽都家</span><br/>
<span class='tline' id='l219' data-llen='7664:7685'>亦如之凡祭祀致福者展而受之<span class='krp-note'>與音/預</span></span><br/>
<span class='tline' id='l220' data-llen='7685:7732'>　<span class='krp-note'>祭僕掌受命扵王以眡祭祀于有司則有警戒於戒王/具則有糾於既祭則有反命于有司則有勞命皆謂</span></span><br/>
<span class='tline' id='l221' data-llen='7732:7778'>　<span class='krp-note'>于祭祀宜與而有故不與之時也警戒祭祀有司者/警以言戒以事凡以防其怠惰也糾百官之戒具者</span></span><br/>
<span class='tline' id='l222' data-llen='7778:7824'>　<span class='krp-note'>于前期則有戒于既戒則有具有糾焉所以約其緩/散也方其將祭既受命以眂祭祀及其既祭必有以</span></span><br/>
<span class='tline' id='l223' data-llen='7824:7851'><a onclick="displayPageImage('KR1d0005', 'WYG', '027-13a' );" name="027-13a" class="pb">[027-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='7851:7897'>　<span class='krp-note'>復于王故帥羣有司而反命于王于不與之祭祀猶/致嚴如此者蓋禮以祭為重祭以敬為先也誅其不</span></span><br/>
<span class='tline' id='l225' data-llen='7897:7943'>　<span class='krp-note'>敬者則祭僕眡而誅之也肆師誅其慢慢謂不肅也/祭僕誅其不敬則非不肅之謂也凡不致急敕者皆</span></span><br/>
<span class='tline' id='l226' data-llen='7943:7989'>　<span class='krp-note'>是已大喪復于小廟者始祖大廟餘三昭三穆皆小/廟也夏采復于大祖祭僕復于小廟不忍視其親之</span></span><br/>
<span class='tline' id='l227' data-llen='7989:8035'>　<span class='krp-note'>死將幸其生求之可謂盡矣凡祭祀王之所不與則/賜之禽者謂非尊神則王所不與也故以王命賜之</span></span><br/>
<span class='tline' id='l228' data-llen='8035:8081'>　<span class='krp-note'>禽大都與家邑之祭祀亦非王所與也賜之禽亦以/出于王命故也夫賜之禽則上以恩施焉致福者受</span></span><br/>
<span class='tline' id='l229' data-llen='8081:8127'>　<span class='krp-note'>而膳之則下以福報也夫下之報上也以惻怛致其/愛唯恐其莫之盡也欲其福禄之髙也以山祝之為</span></span><br/>
<span class='tline' id='l230' data-llen='8127:8173'>　<span class='krp-note'>不足而又祝之以如岡其福禄之大也以阜祝之為/不足而又祝之以如陵欲其為下所厚不可得而壊</span></span><br/>
<span class='tline' id='l231' data-llen='8173:8219'>　<span class='krp-note'>也祝之以南山之夀欲其為下所益不可得而衰也/祝之以松栢之茂無事之時至誠之願于王也如是</span></span><br/>
<span class='tline' id='l232' data-llen='8219:8246'><a onclick="displayPageImage('KR1d0005', 'WYG', '027-13b' );" name="027-13b" class="pb">[027-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='8246:8292'>　<span class='krp-note'>之至又况祭祀之致福豈徒行禮而已耶其于鬼神/也必有至誠以感之其于王也必有至誠以致福者</span></span><br/>
<span class='tline' id='l234' data-llen='8292:8338'>　<span class='krp-note'>受而膳之所以能成多福矣言展而受之則以胙自/外至受而膳王不可以不慎也此又祭僕所以忠其</span></span><br/>
<span class='tline' id='l235' data-llen='8338:8348'>　<span class='krp-note'>君者/如此</span></span><br/>
<span class='tline' id='l236' data-llen='8348:8372'>御僕掌羣吏之逆及庶民之復與其弔勞大祭祀相盥而</span><br/>
<span class='tline' id='l237' data-llen='8372:8399'>登大喪持翣掌王之燕令以序守路鼓<span class='krp-note'>翣所甲反/盥音管</span></span><br/>
<span class='tline' id='l238' data-llen='8399:8445'>　<span class='krp-note'>僕臣之附属于尊者如馬之在御遲速緩急唯御者/之聽故以御僕名官掌羣吏之逆者羣吏自士以下</span></span><br/>
<span class='tline' id='l239' data-llen='8445:8491'>　<span class='krp-note'>言之也若宰夫之言三公六卿大夫然後言羣吏之/位是也宰夫掌治朝之法故叙羣吏以待諸臣之復</span></span><br/>
<span class='tline' id='l240' data-llen='8491:8537'>　<span class='krp-note'>萬民之逆大僕掌王之大命故掌諸侯之復逆小臣/掌王之小命故掌三公孤卿之復逆御僕掌守路鼔</span></span><br/>
<span class='tline' id='l241' data-llen='8537:8564'><a onclick="displayPageImage('KR1d0005', 'WYG', '027-14a' );" name="027-14a" class="pb">[027-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='8564:8617'>　<span class='krp-note'>達下情故掌羣吏之逆庶民之復謂之庶民之復則/非萬民者也大司冦所謂逺近<img height='20' width='20' alt='&amp;KR1103' title='KR1103' src='https://raw.githubusercontent.com/kanripo/KR-Gaiji/master/images/KR1103.png'/>獨老幼之欲有復</span></span><br/>
<span class='tline' id='l243' data-llen='8617:8663'>　<span class='krp-note'>于上者而已故大僕言建路鼓以待達窮者聞鼓聲/則速逆御僕也大祭祀相盥而登者相盥非沃也若</span></span><br/>
<span class='tline' id='l244' data-llen='8663:8710'>　<span class='krp-note'>儀禮所謂奉槃授巾是也登謂為王登牲體于俎也新/經云云記曰誠信之謂盡蓋祭祀致其恍惚以與神</span></span><br/>
<span class='tline' id='l245' data-llen='8710:8756'>　<span class='krp-note'>明交非潔而不濁穢則誠有所不至信有所不孚尚/何以致其感格之道哉則其沃盥而相之也豈特為</span></span><br/>
<span class='tline' id='l246' data-llen='8756:8802'>　<span class='krp-note'>虚文凡以致此儀也掌王之燕令則掌王燕居之令/而已若王出而視朝之類則非其所掌也以序守路</span></span><br/>
<span class='tline' id='l247' data-llen='8802:8833'>　<span class='krp-note'>鼓則御僕下士十有二人以序更/守路鼓以待達窮民與遽令也</span></span><br/>
<span class='tline' id='l248' data-llen='8833:8857'>𨽻僕掌五寢之埽除糞洒之事祭祀修寢王行洗乗石</span><br/>
<span class='tline' id='l249' data-llen='8857:8873'>掌蹕宫中之事大喪復於小寢大寢</span><br/>
<span class='tline' id='l250' data-llen='8873:8900'><a onclick="displayPageImage('KR1d0005', 'WYG', '027-14b' );" name="027-14b" class="pb">[027-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='8900:8949'>　<span class='krp-note'>僕属於王而主祭之僕𨽻之者謂之𨽻𨽻僕所掌其/事主䙝故名官以此也宫人掌王宫六寢之修則王</span></span><br/>
<span class='tline' id='l252' data-llen='8949:8996'>　<span class='krp-note'>宫之事也𨽻僕掌五寢之埽除則守宗廟之事也王/者七廟而五寢蓋二祧將毁先除其寢去事有漸故</span></span><br/>
<span class='tline' id='l253' data-llen='8996:9049'>　<span class='krp-note'>也守祧曰其廟則有司修除之其祧則守祧<img height='20' width='20' alt='&amp;KR0627' title='KR0627' src='https://raw.githubusercontent.com/kanripo/KR-Gaiji/master/images/KR0627.png'/>堊之/謂此也記曰逺廟為祧蓋天子三昭三穆與太祖之</span></span><br/>
<span class='tline' id='l254' data-llen='9049:9095'>　<span class='krp-note'>廟而七于昭穆之中則自禰祖曾髙之外所謂二祧/也然則二祧其髙祖之父與其祖歟治其壊謂之修</span></span><br/>
<span class='tline' id='l255' data-llen='9095:9141'>　<span class='krp-note'>祭祀修寢者治其壊故也王行洗乘石謂乗車所履/之石洗之所以致潔也夫迹之所履豈其所以迹哉</span></span><br/>
<span class='tline' id='l256' data-llen='9141:9187'>　<span class='krp-note'>洗以致潔則迹復於無迹矣掌蹕宫中之事則亦以/警備也夫三者能致孝以奉其先出則安而入則預</span></span><br/>
<span class='tline' id='l257' data-llen='9187:9213'>　<span class='krp-note'>以𨽻僕嚴于禁止為事也/大喪祭僕云云見新經</span></span><br/>
<span class='tline' id='l258' data-llen='9213:9237'>弁師掌王之五冕皆𤣥冕朱裏延紐五采繅十有二就</span><br/>
<span class='tline' id='l259' data-llen='9237:9264'><a onclick="displayPageImage('KR1d0005', 'WYG', '027-15a' );" name="027-15a" class="pb">[027-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='9264:9277'>皆五采玉十有二玉笄朱紘</span><br/>
<span class='tline' id='l261' data-llen='9277:9323'>　<span class='krp-note'>冕之字從冃從免以冃而俛焉上服以臨下也弁之/字從入從收收而入焉下服以事上也人君服以冕</span></span><br/>
<span class='tline' id='l262' data-llen='9323:9369'>　<span class='krp-note'>亦服弁者以上得兼下也此掌五冕之官所以名之/曰弁師歟先儒以謂冕之制以版為之廣八寸長六</span></span><br/>
<span class='tline' id='l263' data-llen='9369:9415'>　<span class='krp-note'>尺六寸或曰長八寸廣六尺六寸蓋用八寸為廣六/尺六寸為長者取陰數也易曰一隂一陽之謂道蓋</span></span><br/>
<span class='tline' id='l264' data-llen='9415:9461'>　<span class='krp-note'>自形而上者言之則隂先而陽後也冕以冃首俛而/與萬物相見自道出而之事故其制如此司服掌王</span></span><br/>
<span class='tline' id='l265' data-llen='9461:9507'>　<span class='krp-note'>之六服而冕則従之弁師所掌則言五冕者蓋服者/下之飾隂也故有六隂數也冕上之飾陽也故止于</span></span><br/>
<span class='tline' id='l266' data-llen='9507:9554'>　<span class='krp-note'>五陽數也六服五冕者祀昊天上帝服大裘則服衮/可知矣大裘與衮其冕一也此所以謂之五冕歟𤣥</span></span><br/>
<span class='tline' id='l267' data-llen='9554:9601'>　<span class='krp-note'>冕者升而辨於物也朱裏者降而與萬物相見也于/朱言裏則知𤣥之為表也延者冕上覆也以自下而</span></span><br/>
<span class='tline' id='l268' data-llen='9601:9628'><a onclick="displayPageImage('KR1d0005', 'WYG', '027-15b' );" name="027-15b" class="pb">[027-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='9628:9674'>　<span class='krp-note'>視之則延長故謂之延紐小鼻也綴於武上四旁笄/所貫以為固也五采繅謂以五采絲為繩如藻之文</span></span><br/>
<span class='tline' id='l270' data-llen='9674:9720'>　<span class='krp-note'>以貫玉而垂於延之前後也五采備采也十有二就/備數也玉十有二備物也然則冕之十有二旒皆用</span></span><br/>
<span class='tline' id='l271' data-llen='9720:9766'>　<span class='krp-note'>五采而十有二就皆五矣玉笄者以玉為笄所以貫/也朱紘者其紘以朱所以結玉笄貫其上以象德也</span></span><br/>
<span class='tline' id='l272' data-llen='9766:9781'>　<span class='krp-note'>朱紘属其下/以象事也</span></span><br/>
<span class='tline' id='l273' data-llen='9781:9804'>諸侯之繅斿九就瑉玉三采其餘如王之事繅斿皆就</span><br/>
<span class='tline' id='l274' data-llen='9804:9827'>玉瑱玉笄王之皮弁㑹五采玉璂象邸玉笄王之弁絰</span><br/>
<span class='tline' id='l275' data-llen='9827:9850'>弁而加環絰諸侯及孤卿大夫之冕韋弁皮弁弁絰各</span><br/>
<span class='tline' id='l276' data-llen='9850:9873'>以其等為之而掌其禁令<span class='krp-note'>瑱吐練反/㑹古外反</span></span><br/>
<span class='tline' id='l277' data-llen='9873:9900'><a onclick="displayPageImage('KR1d0005', 'WYG', '027-16a' );" name="027-16a" class="pb">[027-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='9900:9946'>　<span class='krp-note'>諸侯之繅斿九就皆指上公之制言之也蓋上公九/命衣服車旗之數皆以九為節故也瑉玉三采則亦</span></span><br/>
<span class='tline' id='l279' data-llen='9946:9992'>　<span class='krp-note'>德之殺也然則上公繅斿九就瑉玉三采非特不備/物采之數而已其德則亦異乎王之全也故用瑉玉</span></span><br/>
<span class='tline' id='l280' data-llen='9992:10038'>　<span class='krp-note'>焉荀子曰雖有瑉之昬昬不若玉之昭昭則瑉者石/物之美而似玉者也其不及玉逺矣采謂之繅則取</span></span><br/>
<span class='tline' id='l281' data-llen='10038:10085'>　<span class='krp-note'>名於水藻之藻也旒謂之斿則取名於旌旗之斿也/其餘如王之事則𤣥冕朱裏延紐玉笄朱紘也繅斿</span></span><br/>
<span class='tline' id='l282' data-llen='10085:10131'>　<span class='krp-note'>皆就玉瑱玉笄此又總言侯伯子男之冕也皆就言/繅斿皆有就也侯伯七命則七就也子男五命則五</span></span><br/>
<span class='tline' id='l283' data-llen='10131:10177'>　<span class='krp-note'>就也侯伯七命則七就而子男五命則五就者猶上/公五采則侯伯止三采矣子男則二采矣以明徳殺</span></span><br/>
<span class='tline' id='l284' data-llen='10177:10223'>　<span class='krp-note'>也蓋以典瑞言之公諸侯之圭其繅同於三采子男/之璧其繅同於二采則冕旒之采亦可知矣玉瑱則</span></span><br/>
<span class='tline' id='l285' data-llen='10223:10269'>　<span class='krp-note'>以玉為瑱所以塞耳有反聽之意玉瑱以示反聽則/前旒蔽明以示其内視也于諸侯言玉瑱則可知也</span></span><br/>
<span class='tline' id='l286' data-llen='10269:10296'><a onclick="displayPageImage('KR1d0005', 'WYG', '027-16b' );" name="027-16b" class="pb">[027-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='10296:10342'>　<span class='krp-note'>皮弁者王眡朝之服也㑹五采玉璂者皮弁之縫中/每貫結五采玉十二為飾曰璂備文物而基以徳也</span></span><br/>
<span class='tline' id='l288' data-llen='10342:10388'>　<span class='krp-note'>詩所謂㑹弁如星是已玉笄則貫以徳也象邸則以/象骨節弁内頂上之柢以明托宿於義也王之弁絰</span></span><br/>
<span class='tline' id='l289' data-llen='10388:10434'>　<span class='krp-note'>弁而加環絰此王之弔服也弁絰如爵弁而素環絰/則如緦之麻絰也司服所謂凡弔事弁絰服是已諸</span></span><br/>
<span class='tline' id='l290' data-llen='10434:10480'>　<span class='krp-note'>侯及孤卿大夫之冕韋弁皮弁弁絰各以其等為之/而掌其禁令者冕吉服也皮弁朝服也弁絰弔服也</span></span><br/>
<span class='tline' id='l291' data-llen='10480:10525'>　<span class='krp-note'>其為之亦各有等以眡其命數之多寡而已禁以止/其不得為令以令其所當為弁師則掌其禁令也</span></span><br/>
<span class='tline' id='l292' data-llen='10525:10533'>司甲<span class='krp-note'>闕/</span></span><br/>
<span class='tline' id='l293' data-llen='10533:10556'>司兵掌五兵五盾各辨其物與其等以待軍事及授兵</span><br/>
<span class='tline' id='l294' data-llen='10556:10579'>從司馬之灋以頒之及其受兵輸亦如之及其用兵亦</span><br/>
<span class='tline' id='l295' data-llen='10579:10606'><a onclick="displayPageImage('KR1d0005', 'WYG', '027-17a' );" name="027-17a" class="pb">[027-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='10606:10629'>如之祭祀授舞者兵大喪廞五兵軍事建車之五兵㑹</span><br/>
<span class='tline' id='l297' data-llen='10629:10635'>同亦如之</span><br/>
<span class='tline' id='l298' data-llen='10635:10681'>　<span class='krp-note'>兵之字從斤從廾斤勝木而器之義也兵以左右此/而已書之費誓言善榖乃甲胄敿乃干無敢不弔而</span></span><br/>
<span class='tline' id='l299' data-llen='10681:10727'>　<span class='krp-note'>後言備乃弓矢鍛乃戈矛礪乃鋒刄無敢不善蓋甲/胄干所以自保弓矢與矛鋒刃所以討敵戎事先自</span></span><br/>
<span class='tline' id='l300' data-llen='10727:10773'>　<span class='krp-note'>保而後討敵故周官之序先司甲而後兵也兵則弓/矢戈矛也五盾則授舞者之盾貳車之盾乗車之盾</span></span><br/>
<span class='tline' id='l301' data-llen='10773:10819'>　<span class='krp-note'>旅賁虎士之盾藩盾各辨其物則其用各有宜也辨/其等則其制有長短小大也以待軍事則除戌器以</span></span><br/>
<span class='tline' id='l302' data-llen='10819:10865'>　<span class='krp-note'>戒不虞是所以待之也及授兵從司馬之法以頒之/謂師旅卒兩人數所用多少也受兵輸亦如之鄭氏</span></span><br/>
<span class='tline' id='l303' data-llen='10865:10911'>　<span class='krp-note'>謂師還有司還兵也及其用兵亦如之鄭氏謂出給/衛守也祭祀授舞者兵謂授以朱干玉戚之属也建</span></span><br/>
<span class='tline' id='l304' data-llen='10911:10938'><a onclick="displayPageImage('KR1d0005', 'WYG', '027-17b' );" name="027-17b" class="pb">[027-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='10938:10961'>　<span class='krp-note'>車之五兵則五兵之在/車者司兵皆掌之也</span></span><br/>
<span class='tline' id='l306' data-llen='10961:10964'>　</span><br/>
<span class='tline' id='l307' data-llen='10964:10967'>　</span><br/>
<span class='tline' id='l308' data-llen='10967:10970'>　</span><br/>
<span class='tline' id='l309' data-llen='10970:10973'>　</span><br/>
<span class='tline' id='l310' data-llen='10973:10976'>　</span><br/>
<span class='tline' id='l311' data-llen='10976:10979'>　</span><br/>
<span class='tline' id='l312' data-llen='10979:10990'>　周禮詳解巻二十七</span><br/>
</p>
<p><br/>
</p>
  </div>
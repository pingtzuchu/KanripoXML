<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0005', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　周禮詳解卷四</span><br/>
<span class='tline' id='l10' data-llen='198:218'>　　　　　　　　　　　宋　王昭禹　撰</span><br/>
<span class='tline' id='l11' data-llen='218:230'>宫正掌王宫之戒令糾禁</span><br/>
<span class='tline' id='l12' data-llen='230:276'>　<span class='krp-note'>凡官言正者屬官之所取正也宫正者凡宫官之屬/於是而取正盖侍衛之不嚴則無以偹非常左右之</span></span><br/>
<span class='tline' id='l13' data-llen='276:322'>　<span class='krp-note'>不正則無以謹近習又言王宫者百官之治事皆㑹/於此天下之治忽實本於此苟為不嚴其制則將何</span></span><br/>
<span class='tline' id='l14' data-llen='322:368'>　<span class='krp-note'>以謹近習而偹非常乎先王由是擇人以為之正而/又使之掌戒令糾禁焉所以為防制之具也戒以戒</span></span><br/>
<span class='tline' id='l15' data-llen='368:414'>　<span class='krp-note'>其怠忽糾以糾其緩散令使之有為禁使之勿為如/是則在王宫中者無非公正之士忠義之人非僻之</span></span><br/>
<span class='tline' id='l16' data-llen='414:440'><a onclick="displayPageImage('KR1d0005', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='440:486'>　<span class='krp-note'>心無自而啟奸宄之變無自而作然小宰掌王宫之/政令凡宫之糾禁而宫正掌王宫之戒令糾禁則王</span></span><br/>
<span class='tline' id='l18' data-llen='486:507'>　<span class='krp-note'>宫之政與后宫之糾/禁皆非宫正所預</span></span><br/>
<span class='tline' id='l19' data-llen='507:530'>以時比宫中之官府次舍之衆寡為之版以待夕擊柝</span><br/>
<span class='tline' id='l20' data-llen='530:555'>而比之國有故則令宿其比亦如之<span class='krp-note'>比音避/柝音託</span></span><br/>
<span class='tline' id='l21' data-llen='555:601'>　<span class='krp-note'>宫中之官府謂百官有職事於宫中者若膳夫玉府/内宰内史之類是也次舍謂公卿大夫之子弟備宿</span></span><br/>
<span class='tline' id='l22' data-llen='601:647'>　<span class='krp-note'>衛於宫中者次盖其所直舍葢其所居則宫伯所謂/八次八舍是也凡王宫中之官府與其次舍之衆寡</span></span><br/>
<span class='tline' id='l23' data-llen='647:693'>　<span class='krp-note'>皆欲知其人之名與其人之數故以四時比校之也/版名數之版也為之版以待則書其名數以待戒令</span></span><br/>
<span class='tline' id='l24' data-llen='693:739'>　<span class='krp-note'>及比也易曰重門擊柝以待暴客柝戒守者所擊也/有待暴客之意夕擊柝而比之若今酉㸃所以比叙</span></span><br/>
<span class='tline' id='l25' data-llen='739:765'><a onclick="displayPageImage('KR1d0005', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='765:811'>　<span class='krp-note'>其人之在否也先王於宿衛之人其比之以時其待/之有版固已詳矣而又夕擊柝而比之以宿衛於王</span></span><br/>
<span class='tline' id='l27' data-llen='811:858'>　<span class='krp-note'>宫者宜致其嚴故也所作謂之事所遭謂之故故謂有/灾禍之變也國有故則令宿其比亦如之者則若今</span></span><br/>
<span class='tline' id='l28' data-llen='858:895'>　<span class='krp-note'>坐甲也其比亦與夕擊柝同故亦如之葢/有故則偹非常其守宜謹故又申言之</span></span><br/>
<span class='tline' id='l29' data-llen='895:903'>辨外内而時禁</span><br/>
<span class='tline' id='l30' data-llen='903:949'>　<span class='krp-note'>夫王宫之官府與夫次舍之人有在外者有在内者/當分辨其職所當守法所得至不可雜而混之也時</span></span><br/>
<span class='tline' id='l31' data-llen='949:981'>　<span class='krp-note'>禁則時其出入啟閉之制則凡出/入非時皆有禁焉所以偹非常也</span></span><br/>
<span class='tline' id='l32' data-llen='981:998'>稽其功緒糾其徳行<span class='krp-note'>行下/孟反</span></span><br/>
<span class='tline' id='l33' data-llen='998:1044'>　<span class='krp-note'>興事造業謂之功功事有倫謂之緒道之在我之謂/徳徳發於事之謂行功緒有多寡故稽之稽者攷而</span></span><br/>
<span class='tline' id='l34' data-llen='1044:1070'><a onclick="displayPageImage('KR1d0005', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1070:1116'>　<span class='krp-note'>計之也徳行有衺正故糾之糾者約其緩散也稽其/功緒所以防其怠糾其徳行所以防其衺然官府以</span></span><br/>
<span class='tline' id='l36' data-llen='1116:1134'>　<span class='krp-note'>功事為先故先/功緒而後徳行</span></span><br/>
<span class='tline' id='l37' data-llen='1134:1144'>㡬其出入均其稍食</span><br/>
<span class='tline' id='l38' data-llen='1144:1190'>　<span class='krp-note'>幾者動之徵吉凶先見者也幾其出入謂微察其出/入也閽人云䘮服凶器不入宫潛服賊器不入宫竒</span></span><br/>
<span class='tline' id='l39' data-llen='1190:1236'>　<span class='krp-note'>服怪民不入宫司闗云㡬出入不物者所㡬如此則/凡衣服操持與夫不物者得而察之矣稍食謂禄廪</span></span><br/>
<span class='tline' id='l40' data-llen='1236:1264'>　<span class='krp-note'>也以其稍稍以給之故謂之/稍食均其稍食謂均平之也</span></span><br/>
<span class='tline' id='l41' data-llen='1264:1287'>去其淫怠與其竒衺之民<span class='krp-note'>去起吕反/衺似嗟反</span></span><br/>
<span class='tline' id='l42' data-llen='1287:1333'>　<span class='krp-note'>放濫謂之淫淫則不中也懈慢謂之怠怠則不勤也/竒無常也衺則不正也淫怠竒衺不去則或胥淪溺</span></span><br/>
<span class='tline' id='l43' data-llen='1333:1359'><a onclick="displayPageImage('KR1d0005', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1359:1405'>　<span class='krp-note'>而敗矣然以去淫怠為先故言去其淫怠與其竒衺/之民民謂吏士之家人也凡在宫内之民尚然况其</span></span><br/>
<span class='tline' id='l45' data-llen='1405:1414'>　<span class='krp-note'>吏士/乎</span></span><br/>
<span class='tline' id='l46' data-llen='1414:1425'>㑹其什伍而教之道藝</span><br/>
<span class='tline' id='l47' data-llen='1425:1471'>　<span class='krp-note'>五人為伍二伍為什㑹其人以為伍㑹其伍以為什/使之相保然後教以道藝也首萬物而為道道顯於</span></span><br/>
<span class='tline' id='l48' data-llen='1471:1517'>　<span class='krp-note'>事為藝道在天則為隂陽在地則為剛柔在人則為/仁義藝則禮樂射御書数而道之所寓也莊子曰能</span></span><br/>
<span class='tline' id='l49' data-llen='1517:1563'>　<span class='krp-note'>有所藝者技也技兼於事事兼於義義兼於徳徳兼/於道然則道為藝之本藝則其末也道為藝之實藝</span></span><br/>
<span class='tline' id='l50' data-llen='1563:1609'>　<span class='krp-note'>則其華也先王教之道藝欲其本末華實俱得也言/偃曰君子學道則愛人小人學道則易使也惟愛人</span></span><br/>
<span class='tline' id='l51' data-llen='1609:1655'>　<span class='krp-note'>然後可使之近君惟易使然後可責以守衛教以道/藝宫正所急也然教之道藝而不先㑹其什伍則莫</span></span><br/>
<span class='tline' id='l52' data-llen='1655:1681'><a onclick="displayPageImage('KR1d0005', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1681:1727'>　<span class='krp-note'>相勸督而務學故使之軰作軰學且以寄宿衛之令/焉如是則所以近君而守衛者無非人矣周公之戒</span></span><br/>
<span class='tline' id='l54' data-llen='1727:1773'>　<span class='krp-note'>成王曰左右常伯常任凖人綴衣虎賁則曰克用常/人穆王之告伯冏則曰侍御僕從罔非正人則去其</span></span><br/>
<span class='tline' id='l55' data-llen='1773:1796'>　<span class='krp-note'>淫怠竒衺而教之道藝/者亦欲其得人故也</span></span><br/>
<span class='tline' id='l56' data-llen='1796:1812'>月終則㑹其稍食歳終則㑹其行事</span><br/>
<span class='tline' id='l57' data-llen='1812:1858'>　<span class='krp-note'>稍食所以養吏士也行事謂吏之治職也欲知食數/之多寡故月終則㑹之欲知吏職之功過故歳終則</span></span><br/>
<span class='tline' id='l58' data-llen='1858:1904'>　<span class='krp-note'>㑹之月終㑹其稍食為小宰受其月要故也歳終則/㑹其行事為大宰受其歳㑹故也然稍食必以月㑹</span></span><br/>
<span class='tline' id='l59' data-llen='1904:1950'>　<span class='krp-note'>行事必以歳㑹而䟽數不同者蓋養之者詳而責之/者畧矣夫事君先其事而後其食人臣之義也使人</span></span><br/>
<span class='tline' id='l60' data-llen='1950:1996'>　<span class='krp-note'>養之詳而責之畧君人之仁也人臣致其義故下不/至于慢事而廢職君人致其仁故人不至於日陵而</span></span><br/>
<span class='tline' id='l61' data-llen='1996:2022'><a onclick="displayPageImage('KR1d0005', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2022:2030'>　<span class='krp-note'>無/耻</span></span><br/>
<span class='tline' id='l63' data-llen='2030:2053'>凡邦之大事令于王宫之官府次舍無去守而聽政令</span><br/>
<span class='tline' id='l64' data-llen='2053:2099'>　<span class='krp-note'>邦之大事戎祀之類是也政謂上所以正乎下也令/謂下所以禀乎上也邦有大事則動衆之時宜使即</span></span><br/>
<span class='tline' id='l65' data-llen='2099:2145'>　<span class='krp-note'>其所居待其所為無去守則即其所居矣聽政令則/待其所為矣夫㑹其稍食行事所以待其常也邦之</span></span><br/>
<span class='tline' id='l66' data-llen='2145:2166'>　<span class='krp-note'>大事無去守而聼政/令所以待非常也</span></span><br/>
<span class='tline' id='l67' data-llen='2166:2176'>春秋以木鐸脩火禁</span><br/>
<span class='tline' id='l68' data-llen='2176:2222'>　<span class='krp-note'>司爟曰季春出火民咸從之季秋納火民亦如之則/春秋謂季春季秋也葢火星以三月見於辰九月伏</span></span><br/>
<span class='tline' id='l69' data-llen='2222:2268'>　<span class='krp-note'>於戍先王因其出於辰而使民出火因其伏於戍而/使民納火宫正掌王宫之戒令糾禁特宜慎火故因</span></span><br/>
<span class='tline' id='l70' data-llen='2268:2294'><a onclick="displayPageImage('KR1d0005', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2294:2340'>　<span class='krp-note'>其出入之時而脩火禁焉因天時以謹人事之戒思/患而豫防之也必用木鐸行狥而使之皆聞也木鐸</span></span><br/>
<span class='tline' id='l72' data-llen='2340:2377'>　<span class='krp-note'>金口而木舌金口義也木舌仁也義以有/制仁以有愛火禁脩而仁義之事具矣</span></span><br/>
<span class='tline' id='l73' data-llen='2377:2400'>凡邦之事蹕宫中廟中則執燭大䘮則授廬舍辨其親</span><br/>
<span class='tline' id='l74' data-llen='2400:2413'>踈貴賤之居<span class='krp-note'>蹕音/畢</span></span><br/>
<span class='tline' id='l75' data-llen='2413:2459'>　<span class='krp-note'>蹕所以止行人執燭所以為明凡邦之事蹕則以嚴/於禁止為事宫中廟中則執燭則以明於昭察為事</span></span><br/>
<span class='tline' id='l76' data-llen='2459:2505'>　<span class='krp-note'>嚴於禁止明於昭察術至尊之道宫正之事也凡邦/之事鄭氏謂祭祀凡邦之事則孰非事也何獨祭事</span></span><br/>
<span class='tline' id='l77' data-llen='2505:2551'>　<span class='krp-note'>而已宫中廟中鄭氏謂祭社稷五祀於宫中祭先王/先公於廟中凡在宫廟中則執燭何獨祭社稷五祀</span></span><br/>
<span class='tline' id='l78' data-llen='2551:2564'>　<span class='krp-note'>先王先公/之時也</span></span><br/>
<span class='tline' id='l79' data-llen='2564:2590'><a onclick="displayPageImage('KR1d0005', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2590:2605'>宫伯掌王宫之士庶子凡在版者</span><br/>
<span class='tline' id='l81' data-llen='2605:2651'>　<span class='krp-note'>伯長也以其為宫官之長故曰宫伯士衛士也庶子/國子之倅未為士者也以士對庶則知庶為未命以</span></span><br/>
<span class='tline' id='l82' data-llen='2651:2697'>　<span class='krp-note'>庶對士則知士之為適上言士下言庶子則包國子/未為士者矣版則士庶子之名数籍於版者為之待</span></span><br/>
<span class='tline' id='l83' data-llen='2697:2743'>　<span class='krp-note'>者宫正也宫伯則掌其名数之在版者而已故曰凡/在版者先王之任人也以其知仁然後能愛君以其</span></span><br/>
<span class='tline' id='l84' data-llen='2743:2789'>　<span class='krp-note'>知義然後能事上知禮則能恭而不慢知信則能用/情而不欺先王於庶子平時㑹其什伍而敎之以道</span></span><br/>
<span class='tline' id='l85' data-llen='2789:2835'>　<span class='krp-note'>藝則仁義之實禮信之行敎之固有素矣以之充宫/庭之衛固所宜也又况士庶子非王族則功臣之世</span></span><br/>
<span class='tline' id='l86' data-llen='2835:2877'>　<span class='krp-note'>賢者之類其親皆有職於外其子弟又任事於/内故君臣國家休戚一體上下親而内外察也</span></span><br/>
<span class='tline' id='l87' data-llen='2877:2893'>掌其政令行其秩叙作其徒役之事</span><br/>
<span class='tline' id='l88' data-llen='2893:2919'><a onclick="displayPageImage('KR1d0005', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2919:2965'>　<span class='krp-note'>凡有所正者皆政也凡有所禀者皆令也掌其政令/則庶子之政令宫正凡邦之大事令聽政令則宫伯</span></span><br/>
<span class='tline' id='l90' data-llen='2965:3011'>　<span class='krp-note'>掌其政令者非特大事而已凡政令皆掌之也秩其/常賜也叙其事治之先後也行其秩叙則如天之行</span></span><br/>
<span class='tline' id='l91' data-llen='3011:3057'>　<span class='krp-note'>焉終則有始矣作其徒役之事則有役焉作其徒也/諸子曰國有大事則帥國子而致於太子唯所用之</span></span><br/>
<span class='tline' id='l92' data-llen='3057:3103'>　<span class='krp-note'>則作其徒者以共太子之役故也夫其親則役於其/君子弟則役於太子此休戚所以一體而無異慮矣</span></span><br/>
<span class='tline' id='l93' data-llen='3103:3113'>授八次八舍之職事</span><br/>
<span class='tline' id='l94' data-llen='3113:3159'>　<span class='krp-note'>次所即之次舍所居之舍即宫正所言次舍是也次/舍有八者蓋王宫四角四中宿衛之職事欲其便於</span></span><br/>
<span class='tline' id='l95' data-llen='3159:3204'>　<span class='krp-note'>徼侯也宫正以時比次舍之衆寡而未嘗言授之職/事則授之職事者宫伯也宫王則比其名数而已</span></span><br/>
<span class='tline' id='l96' data-llen='3204:3217'>若邦有大事作宫衆則令之</span><br/>
<span class='tline' id='l97' data-llen='3217:3243'><a onclick="displayPageImage('KR1d0005', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3243:3289'>　<span class='krp-note'>諸子曰國有大事則帥國子而致於太子唯所用之/又曰若有兵甲之事則授之車甲合其卒伍置其有</span></span><br/>
<span class='tline' id='l99' data-llen='3289:3335'>　<span class='krp-note'>司以軍法治之此則大事作宫衆所令非特徒役之/事而已以有戎事故也先王於國子方其無事之時</span></span><br/>
<span class='tline' id='l100' data-llen='3335:3381'>　<span class='krp-note'>㑹其什伍而敎之道藝軍令巳寓於其中及有事而/令之雖授之以車甲其習之有素而足以禦患矣則</span></span><br/>
<span class='tline' id='l101' data-llen='3381:3397'>　<span class='krp-note'>先王之敎國/子固有道矣</span></span><br/>
<span class='tline' id='l102' data-llen='3397:3409'>月終則均秩歳終則均叙</span><br/>
<span class='tline' id='l103' data-llen='3409:3455'>　<span class='krp-note'>秩其常賜秩酒秩膳之類日月有焉故月終則均之/叙其事治先後也勞逸劇易宜以嵗時更焉故嵗終</span></span><br/>
<span class='tline' id='l104' data-llen='3455:3501'>　<span class='krp-note'>則均之宫正月終則㑹其稍食嵗終則㑹其行事此/言均其秩叙者葢㑹為之大㑹均平頒之而已宫正</span></span><br/>
<span class='tline' id='l105' data-llen='3501:3547'>　<span class='krp-note'>尊於宫伯故主其㑹宫伯卑於宫正故主其均均之/事則繁於㑹矣然既言行其秩叙者葢均之而後行</span></span><br/>
<span class='tline' id='l106' data-llen='3547:3573'><a onclick="displayPageImage('KR1d0005', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3573:3619'>　<span class='krp-note'>之相為始終也且均其秩者豈徒計其日月之出哉/所以知其當否者於是乎在矣均其叙者豈徒更其</span></span><br/>
<span class='tline' id='l108' data-llen='3619:3640'>　<span class='krp-note'>勞逸哉所以知其勤/惰者於是乎在矣</span></span><br/>
<span class='tline' id='l109' data-llen='3640:3652'>以時頒其衣裘掌其誅賞</span><br/>
<span class='tline' id='l110' data-llen='3652:3698'>　<span class='krp-note'>夏則頒衣冬則頒裘其頒之各有時故曰以時頒其/衣裘夫稍食所以養之衣裘所以被之食人之食者</span></span><br/>
<span class='tline' id='l111' data-llen='3698:3744'>　<span class='krp-note'>則思所以死人之事被人之衣者則思所以懐人之/憂先王豈徒養以食被以衣哉所以厚之者亦使之</span></span><br/>
<span class='tline' id='l112' data-llen='3744:3790'>　<span class='krp-note'>有以充其責而已掌其誅賞者士庶子有功則賞之/有罪則誅之凡以懲勸之而已言誅賞而不言所告</span></span><br/>
<span class='tline' id='l113' data-llen='3790:3836'>　<span class='krp-note'>則冢宰大臣也廢置誅賞尚以詔王則宫伯可知矣/衣裘之頒所以示其仁誅賞之行所以示其義仁以</span></span><br/>
<span class='tline' id='l114' data-llen='3836:3882'>　<span class='krp-note'>親之義以制之先王所以治國子者固有道矣此所/以用之於宿衛則無間之可乗用之為守固則無患</span></span><br/>
<span class='tline' id='l115' data-llen='3882:3908'><a onclick="displayPageImage('KR1d0005', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='3908:3936'>　<span class='krp-note'>之弗禦安危一心而上下以/親休戚一體而内外以察也</span></span><br/>
<span class='tline' id='l117' data-llen='3936:3960'>膳夫掌王之食飲膳羞以養王及后世子<span class='krp-note'>食音/似</span></span><br/>
<span class='tline' id='l118' data-llen='3960:4006'>　<span class='krp-note'>膳從肉從善膳以肉為主肉以善為尚膳夫食官之/長必其智足以帥其属然後可以養王及后世子故</span></span><br/>
<span class='tline' id='l119' data-llen='4006:4052'>　<span class='krp-note'>以膳夫名官王天下之至尊也后配王而主内治也/世子天下之本也故掌王之食飲膳羞及后世子盖</span></span><br/>
<span class='tline' id='l120' data-llen='4052:4099'>　<span class='krp-note'>用其養王者以養后世子也食飲地産所以養形膳羞/天産所以養精合天地之産而為之所以養氣人之</span></span><br/>
<span class='tline' id='l121' data-llen='4099:4145'>　<span class='krp-note'>生也雜乎芒芴之間氣象變而有形形變而有生形/氣具而精為之本則養生者雖資乎物而精氣與形</span></span><br/>
<span class='tline' id='l122' data-llen='4145:4191'>　<span class='krp-note'>不可胥失内養其精氣外養其形體則精神之運血/氣之長上下同流而無息形全而生有餘矣如是則</span></span><br/>
<span class='tline' id='l123' data-llen='4191:4217'>　<span class='krp-note'>所以養王及后世子者食/飲膳羞又鳥可廢其一哉</span></span><br/>
<span class='tline' id='l124' data-llen='4217:4243'><a onclick="displayPageImage('KR1d0005', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='4243:4266'>凡王之饋食用六穀膳用六牲飲用六清羞用百有二</span><br/>
<span class='tline' id='l126' data-llen='4266:4281'>十品珍用八物醤用百有二十罋</span><br/>
<span class='tline' id='l127' data-llen='4281:4327'>　<span class='krp-note'>進食於尊者曰饋饋所貴也六穀則稌黍稷粱麥苽/是也莫非食也而穀為食之主故曰食用六穀膳六</span></span><br/>
<span class='tline' id='l128' data-llen='4327:4373'>　<span class='krp-note'>牲則馬牛羊豕雞犬是也六牲之味以善為尚故曰/膳用六牲六清則水漿醴涼醫酏是也飲出乎水而</span></span><br/>
<span class='tline' id='l129' data-llen='4373:4419'>　<span class='krp-note'>貴乎清故曰飲用六清羞謂庶羞也備滋味以致美/故謂之羞其物則雜出於牲及禽獸公食大夫禮下</span></span><br/>
<span class='tline' id='l130' data-llen='4419:4466'>　<span class='krp-note'>大夫有膷臐膮此出於牲者也上大夫加以雉兔鶉/鴽此出於禽獸者也王之羞其品以多為貴故用百</span></span><br/>
<span class='tline' id='l131' data-llen='4466:4512'>　<span class='krp-note'>有二十品珍用八物則淳熬淳毋炮豚炮牂擣珍與/漬熬肝膋是也此八者皆味之所貴故用八珍醤謂</span></span><br/>
<span class='tline' id='l132' data-llen='4512:4558'>　<span class='krp-note'>醢醢也醯人王舉則共醯六十罋醢人王舉則共醢/六十罋合而為百有二十罋也兼醯醢而獨言醤者</span></span><br/>
<span class='tline' id='l133' data-llen='4558:4584'><a onclick="displayPageImage('KR1d0005', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='4584:4630'>　<span class='krp-note'>味以醤為主故也王之饋莫盛於膳而以食為先者/葢食地産所以作陽徳膳天産所以作隂徳不使作</span></span><br/>
<span class='tline' id='l135' data-llen='4630:4676'>　<span class='krp-note'>隂徳者勝作陽徳故也與孔子言内雖多不勝食氣/同意夫禮與其奢也寧儉而王之饋其盛如此者豈</span></span><br/>
<span class='tline' id='l136' data-llen='4676:4722'>　<span class='krp-note'>故窮鼎爼之欲以為侈哉葢王者治萬變裁萬物養/萬民兼制天下其智慮尚足以治之其仁厚固足以</span></span><br/>
<span class='tline' id='l137' data-llen='4722:4768'>　<span class='krp-note'>安之其徳固足以化之天下誠頼其智也故為之備/物以養其智誠頼其仁也故為之備味以養其仁誠</span></span><br/>
<span class='tline' id='l138' data-llen='4768:4802'>　<span class='krp-note'>頼其徳也故為之備産以養其徳然/則王之饋庶物具備者夫是之謂稱</span></span><br/>
<span class='tline' id='l139' data-llen='4802:4816'>王日一舉鼎十有二物皆有爼</span><br/>
<span class='tline' id='l140' data-llen='4816:4863'>　<span class='krp-note'>殺牲盛饌曰舉王日一舉則朝食也夫一日之中食日/有三時同此舉而已玉藻曰皮弁以日視朝遂以食</span></span><br/>
<span class='tline' id='l141' data-llen='4863:4909'>　<span class='krp-note'>中而餕餕者朝之餘也鼎十有二牢鼎九陪鼎三也/物皆有爼者謂牢鼎之實皆有爼也陪鼎三膷臐膮</span></span><br/>
<span class='tline' id='l142' data-llen='4909:4935'><a onclick="displayPageImage('KR1d0005', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='4935:4977'>　<span class='krp-note'>謂之庶羞實於豆而已鄭氏謂牢鼎之實九爼/以此也言王而不言后則后與王同庖可知矣</span></span><br/>
<span class='tline' id='l144' data-llen='4977:4983'>以樂侑食</span><br/>
<span class='tline' id='l145' data-llen='4983:5029'>　<span class='krp-note'>王制曰天子食日舉以樂盖無大䘮無大荒無大札/無天地之烖無邦之大故則王所以樂之時也故侑</span></span><br/>
<span class='tline' id='l146' data-llen='5029:5075'>　<span class='krp-note'>食及微皆以樂所謂樂以天下者此也且人之養也/心志和而後氣體從之食飲膳羞以養氣體也侑徹</span></span><br/>
<span class='tline' id='l147' data-llen='5075:5121'>　<span class='krp-note'>以樂則所以和其心志而助氣體之養也夫王之食/也以禮而侑徹也以樂則禮樂未嘗斯須而去王之</span></span><br/>
<span class='tline' id='l148' data-llen='5121:5133'>　<span class='krp-note'>所飬盖/可知矣</span></span><br/>
<span class='tline' id='l149' data-llen='5133:5145'>膳夫授祭品嘗食王乃食</span><br/>
<span class='tline' id='l150' data-llen='5145:5191'>　<span class='krp-note'>曲禮曰殽之序徧祭之君子無終食之間違仁食有/祭者所以祀鬼神也授祭者授王以所祭之物也孔</span></span><br/>
<span class='tline' id='l151' data-llen='5191:5217'><a onclick="displayPageImage('KR1d0005', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='5217:5263'>　<span class='krp-note'>子曰吾不與祭如不祭祭宜王所自到故也品嘗食/者養至尊當慎故也傳曰食自外者不可不試其所</span></span><br/>
<span class='tline' id='l153' data-llen='5263:5309'>　<span class='krp-note'>防也㣲矣記曰事君左右就養有方則品嘗食者膳/夫之事也品嘗食則示其致誠以愛君王乃食則示</span></span><br/>
<span class='tline' id='l154' data-llen='5309:5343'>　<span class='krp-note'>其致信而不疑光王以信義得天下/之心而權亦在所不廢故其慎如此</span></span><br/>
<span class='tline' id='l155' data-llen='5343:5352'>卒食以樂徹于造</span><br/>
<span class='tline' id='l156' data-llen='5352:5398'>　<span class='krp-note'>造至也致飲食於是然後進而御王及其卒也徹于/所致而置焉是之謂于造夫先王之食也必侑以樂</span></span><br/>
<span class='tline' id='l157' data-llen='5398:5444'>　<span class='krp-note'>及其卒食又徹以樂則其所養固有道矣如是則無/適而不為和推而致之其大足以位天地其㣲足以</span></span><br/>
<span class='tline' id='l158' data-llen='5444:5476'>　<span class='krp-note'>育萬物則王之侑徹以樂豈特資/一人之養哉天地萬物實有頼焉</span></span><br/>
<span class='tline' id='l159' data-llen='5476:5483'>王齊日三舉</span><br/>
<span class='tline' id='l160' data-llen='5483:5509'><a onclick="displayPageImage('KR1d0005', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='5509:5555'>　<span class='krp-note'>祭祀之道先王所以自盡之至也蘋蘩蕰藻可羞於/王公潢汙行潦可薦於鬼神割刀之用而鸞刀之為</span></span><br/>
<span class='tline' id='l162' data-llen='5555:5602'>　<span class='krp-note'>貴醴酒之用而𤣥酒之為尚皆所以自盡而已能自/盡而不能自養者又非所以致其精明精常生于養</span></span><br/>
<span class='tline' id='l163' data-llen='5602:5648'>　<span class='krp-note'>志之不雜眀常生于養氣之不暴志氣既充而精明/始至焉此王齊日所以三舉也與孔子齊必變食同</span></span><br/>
<span class='tline' id='l164' data-llen='5648:5694'>　<span class='krp-note'>意夫不御于内不聽樂不飲酒不茹葷凡可以汨亂/其精眀者無不去也䘮者則弗見不蠲則不見刑人</span></span><br/>
<span class='tline' id='l165' data-llen='5694:5740'>　<span class='krp-note'>則弗見凡可以䙝凟其志意者無不去也有能導精/神益志慮聰明其耳目而養其氣體者無不取焉如</span></span><br/>
<span class='tline' id='l166' data-llen='5740:5786'>　<span class='krp-note'>是則精明既至而可以致恍愡以交於神眀矣故思/其志意思其所嗜則庶或在焉思其居處思其笑語</span></span><br/>
<span class='tline' id='l167' data-llen='5786:5833'>　<span class='krp-note'>則庶或見焉祭統曰定之之謂齊齊者精明之至然後/可以交神明也謂是已此先王所以散齊七日致齊</span></span><br/>
<span class='tline' id='l168' data-llen='5833:5879'>　<span class='krp-note'>三日蓋散齊而後鬼神可以與之存致齊然後鬼神/可以與之交知鬼神之情狀然後可進於心齊矣彼</span></span><br/>
<span class='tline' id='l169' data-llen='5879:5906'><a onclick="displayPageImage('KR1d0005', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='5906:5949'>　<span class='krp-note'>心齊者哀樂欲惡將簡之而弗得尚何物之能累/哉唯知致一於祭祀之齊則心齊也亦庶㡬焉</span></span><br/>
<span class='tline' id='l171' data-llen='5949:5972'>大喪則不舉大荒則不舉大札則不舉天地有烖則不</span><br/>
<span class='tline' id='l172' data-llen='5972:5982'>舉邦有大故則不舉</span><br/>
<span class='tline' id='l173' data-llen='5982:6028'>　<span class='krp-note'>哭亡為䘮大䘮則䘮之大者王后之䘮是也穀不熟/為㐫㐫甚為荒大荒則荒之大者民病曰札大札疫</span></span><br/>
<span class='tline' id='l174' data-llen='6028:6074'>　<span class='krp-note'>癘之大者也天地有烖則若水旱之類是也邦有大/故則若宼戎之變是也若此屬而王皆不舉者葢王</span></span><br/>
<span class='tline' id='l175' data-llen='6074:6120'>　<span class='krp-note'>所以能承順天地和理神人使無灾害變故然後宜/饗偹味聽偹樂今不能然宜自貶而弗舉矣亦憂以</span></span><br/>
<span class='tline' id='l176' data-llen='6120:6131'>　<span class='krp-note'>天下之/意也</span></span><br/>
<span class='tline' id='l177' data-llen='6131:6141'>王燕食則奉膳賛祭</span><br/>
<span class='tline' id='l178' data-llen='6141:6168'><a onclick="displayPageImage('KR1d0005', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='6168:6214'>　<span class='krp-note'>燕食謂日中及夕食也非若朝舉於禮為盛故有燕/閒之意若居而有燕居朝而有燕朝其義同也王舉</span></span><br/>
<span class='tline' id='l180' data-llen='6214:6260'>　<span class='krp-note'>則授祭而弗賛燕食則授而賛之者以舉為禮之盛/王當自致焉故弗賛燕食則其祭不如舉之盛故膳</span></span><br/>
<span class='tline' id='l181' data-llen='6260:6306'>　<span class='krp-note'>夫授而賛之鄭氏謂奉朝之餘膳非也曲禮曰餕餘/不祭葢祭所以致敬於鬼神奉餘膳而祭非所以致</span></span><br/>
<span class='tline' id='l182' data-llen='6306:6352'>　<span class='krp-note'>敬也且䱷人辨魚物為鱻薧以共王膳羞掌畜掌膳/獻之鳥則王舉之膳膳用六牲而燕食固有魚鳥之</span></span><br/>
<span class='tline' id='l183' data-llen='6352:6370'>　<span class='krp-note'>膳矣奉膳賛祭/其魚鳥之祭歟</span></span><br/>
<span class='tline' id='l184' data-llen='6370:6385'>凡王祭祀賔客食則徹王之胙爼</span><br/>
<span class='tline' id='l185' data-llen='6385:6431'>　<span class='krp-note'>左傳曰歸胙于公蓋祭餘謂之胙胙爼則祭餘之爼/也王祭祀有胙爼者則尸酢王之爼也賔客食而有</span></span><br/>
<span class='tline' id='l186' data-llen='6431:6477'>　<span class='krp-note'>胙爼則祭先之爼也賔客食亦必膳夫授祭及卒食/又膳夫徹祭餘之胙則重祭故也於膳言授祭於祭</span></span><br/>
<span class='tline' id='l187' data-llen='6477:6504'><a onclick="displayPageImage('KR1d0005', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='6504:6520'>　<span class='krp-note'>祀賔客言徹/胙爼相備也</span></span><br/>
<span class='tline' id='l189' data-llen='6520:6531'>凡王之稍事設薦脯醢</span><br/>
<span class='tline' id='l190' data-llen='6531:6577'>　<span class='krp-note'>謂之稍事則禮事之畧者鄭氏謂小事而飲酒是也/故膳夫設薦脯醢而已脯則腊人所共其脯腊是也</span></span><br/>
<span class='tline' id='l191' data-llen='6577:6623'>　<span class='krp-note'>醢則醢人所謂凡事共醢是也脯醢共於腊人醢人/膳夫則設薦之而已設如所謂設車宫轅門因其素</span></span><br/>
<span class='tline' id='l192' data-llen='6623:6669'>　<span class='krp-note'>有而設之無所為也薦如所謂冬薦魚共野果蓏之/薦直而進之不用多品也謂以少為貴而致其内心</span></span><br/>
<span class='tline' id='l193' data-llen='6669:6677'>　<span class='krp-note'>者/歟</span></span><br/>
<span class='tline' id='l194' data-llen='6677:6687'>王燕飲酒則為獻主</span><br/>
<span class='tline' id='l195' data-llen='6687:6733'>　<span class='krp-note'>王之於羣臣其禮有饗有燕饗以訓恭儉則以禮為/尚燕以示慈恵則以恩為尚尚恩則以禮行仁故王</span></span><br/>
<span class='tline' id='l196' data-llen='6733:6760'><a onclick="displayPageImage('KR1d0005', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='6760:6806'>　<span class='krp-note'>之於羣臣亦有賔主之道焉豈可以無獻主哉雖然/君臣之義不可以燕廢也故使膳夫為獻主此以義</span></span><br/>
<span class='tline' id='l198' data-llen='6806:6852'>　<span class='krp-note'>而處仁也以禮行仁則上下之情通以義處仁則尊/卑之分明與夫用燕䘮威儀固有間矣且燕飲以食</span></span><br/>
<span class='tline' id='l199' data-llen='6852:6898'>　<span class='krp-note'>飲養賔而膳夫以食飲養之官也使所以養王者養/賔焉乃王之厚意也豈特是哉致於寢所以示私也</span></span><br/>
<span class='tline' id='l200' data-llen='6898:6944'>　<span class='krp-note'>服用朝所以視禮也酒行無筭所以親之也登歌鹿/鳴所以樂之也間歌魚麗所以偹物也王之所燕所</span></span><br/>
<span class='tline' id='l201' data-llen='6944:6972'>　<span class='krp-note'>以将其厚意者如此則羣臣/嘉賔胡為而不得盡其心哉</span></span><br/>
<span class='tline' id='l202' data-llen='6972:6991'>掌后及世子之膳羞凡肉脩之頒賜皆掌之</span><br/>
<span class='tline' id='l203' data-llen='6991:7037'>　<span class='krp-note'>膳夫掌食飲膳羞以養王及后世子則王與后及世/子之膳羞皆膳夫所掌也凡王之饋皆膳夫所進則</span></span><br/>
<span class='tline' id='l204' data-llen='7037:7083'>　<span class='krp-note'>后世子之膳羞非膳夫所饋也特掌之而已内饔曰/共后及世子之膳羞則后世子之膳羞内饔饋之而</span></span><br/>
<span class='tline' id='l205' data-llen='7083:7110'><a onclick="displayPageImage('KR1d0005', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='7110:7156'>　<span class='krp-note'>膳夫所掌者特主其饌之數而已脩脯也加薑桂而/鍜治之則曰脩不加薑桂而乾之則曰脯具頒賜也</span></span><br/>
<span class='tline' id='l207' data-llen='7156:7202'>　<span class='krp-note'>或以肉或以脩皆膳夫掌之以等級與之則曰頒以/徳意予之則曰賜頒本於公義賜出於私恩公義則</span></span><br/>
<span class='tline' id='l208' data-llen='7202:7221'>　<span class='krp-note'>所及者衆私恩則/唯其所與而已</span></span><br/>
<span class='tline' id='l209' data-llen='7221:7241'>凡祭祀之致福者受而膳之以贄見者亦如之</span><br/>
<span class='tline' id='l210' data-llen='7241:7287'>　<span class='krp-note'>左傳曰祭有受脤歸脤受脤謂君祭以肉賜大夫也/歸脤謂大夫歸胙於公也諸侯之臣有歸胙於君則</span></span><br/>
<span class='tline' id='l211' data-llen='7287:7333'>　<span class='krp-note'>王之臣亦然祭祀之致福者謂諸侯歸胙於王也贄/以見王曰贄以贄見者謂卿執羔大夫執雁士執雉</span></span><br/>
<span class='tline' id='l212' data-llen='7333:7379'>　<span class='krp-note'>之屬致福者受而膳之以贄見者亦受而膳之故曰/亦如之然則祭祀之致福者歸王以其福也以贄見</span></span><br/>
<span class='tline' id='l213' data-llen='7379:7425'>　<span class='krp-note'>者歸王以其徳也歸王以其福則愛之至歸王以其/徳則敬之至且衆歸王以福而王能享之所以偹多</span></span><br/>
<span class='tline' id='l214' data-llen='7425:7452'><a onclick="displayPageImage('KR1d0005', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='7452:7479'>　<span class='krp-note'>福衆歸王以徳而王能納之/所以成盛徳故受而膳之</span></span><br/>
<span class='tline' id='l216' data-llen='7479:7495'>歳終則㑹唯王及后世子之膳不㑹</span><br/>
<span class='tline' id='l217' data-llen='7495:7541'>　<span class='krp-note'>所謂不㑹非不㑹其出特不為多少之計而已所以/優尊者不以有司法數拘之也世子常膳正禮可以</span></span><br/>
<span class='tline' id='l218' data-llen='7541:7565'>　<span class='krp-note'>不㑹其餘膳禽飲酒及/膳皆㑹所以防荒侈也</span></span><br/>
<span class='tline' id='l219' data-llen='7565:7588'>庖人掌共六畜六獸六禽辨其名物凡其死生鱻薧之</span><br/>
<span class='tline' id='l220' data-llen='7588:7609'>物以共王之膳與其薦羞之物及后世子之膳羞</span><br/>
<span class='tline' id='l221' data-llen='7609:7655'>　<span class='krp-note'>六畜可蓄而養者也六獸可狩而獲者也六禽可擒/而制者也六畜則馬牛羊豕雞犬是也或謂之六畜</span></span><br/>
<span class='tline' id='l222' data-llen='7655:7701'>　<span class='krp-note'>或謂之六牲者蓋始而養之則曰畜將用之則曰牲/六獸則麋鹿狼麕野豕兔是也六禽則羔豚犢麛雉</span></span><br/>
<span class='tline' id='l223' data-llen='7701:7728'><a onclick="displayPageImage('KR1d0005', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='7728:7774'>　<span class='krp-note'>雁是也别而言之則走為獸飛為禽也合而言之則/獸亦可謂之禽故易曰即鹿旡虞以從禽也名以命</span></span><br/>
<span class='tline' id='l225' data-llen='7774:7820'>　<span class='krp-note'>之物以色之六畜六獸六禽其名物不同故辨之新/殺為鱻乾肉為薧氣聚為生氣㪚為死死生以其氣</span></span><br/>
<span class='tline' id='l226' data-llen='7820:7866'>　<span class='krp-note'>之聚散言鱻薧以其死生之乆近言凡此四者以共/王之膳與其薦羞之物及后世子之膳羞也薦羞皆</span></span><br/>
<span class='tline' id='l227' data-llen='7866:7912'>　<span class='krp-note'>進也薦為薄羞為致滋味者也膳夫言掌王之食飲/膳羞膳言用百有二十品其物備衆至其言薦則曰</span></span><br/>
<span class='tline' id='l228' data-llen='7912:7958'>　<span class='krp-note'>凡王之稍食設薦脯醢則薦所共設薄矣庖人共后/世子之膳羞而不共薦者盖薦則自后世子之官属</span></span><br/>
<span class='tline' id='l229' data-llen='7958:7967'>　<span class='krp-note'>共之/也</span></span><br/>
<span class='tline' id='l230' data-llen='7967:7975'>共祭祀之好羞</span><br/>
<span class='tline' id='l231' data-llen='7975:8021'>　<span class='krp-note'>好羞者若文王之菖蒲曽晳之羊棗之類是也盖先/王先公及先后夫人平生嗜好祭祀則因而羞之以</span></span><br/>
<span class='tline' id='l232' data-llen='8021:8048'><a onclick="displayPageImage('KR1d0005', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='8048:8094'>　<span class='krp-note'>生事死以存事亡也夫飲食者人之大欲好惡者人/之常情君子之於親生則以其所好而致養死則以</span></span><br/>
<span class='tline' id='l234' data-llen='8094:8140'>　<span class='krp-note'>其所好而祭祀不忘其親也盖齊則思其所嗜祭必/羞其所好固其宜矣且君子不以天下儉其親方其</span></span><br/>
<span class='tline' id='l235' data-llen='8140:8186'>　<span class='krp-note'>祭祀内則盡志外則盡物其致美物也則三牲之爼/九州之味無不具焉其致細物也則水草之葅陸産</span></span><br/>
<span class='tline' id='l236' data-llen='8186:8232'>　<span class='krp-note'>之醢無不備焉然以為未足而又羞其所好則君子/所以自盡者可謂至矣然求其所難致傷財害民以</span></span><br/>
<span class='tline' id='l237' data-llen='8232:8278'>　<span class='krp-note'>昭其先之好僻君子亦不為也孔子為政於魯不以/四方之食供簿正則先王不肯求所難致以傷財害</span></span><br/>
<span class='tline' id='l238' data-llen='8278:8288'>　<span class='krp-note'>民可/知矣</span></span><br/>
<span class='tline' id='l239' data-llen='8288:8301'>共喪紀之庶羞賔客之禽獻</span><br/>
<span class='tline' id='l240' data-llen='8301:8347'>　<span class='krp-note'>喪紀喪事之祭謂虞祔也虞祭在寝祔祭祔於祖廟/之祭其庶羞必使共王之膳羞之官共之者所以仁</span></span><br/>
<span class='tline' id='l241' data-llen='8347:8374'><a onclick="displayPageImage('KR1d0005', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='8374:8420'>　<span class='krp-note'>喪紀也或言喪事或言喪紀或言喪紀之事者喪事/喪之在我者也喪紀喪之在彼者也喪紀之事喪在</span></span><br/>
<span class='tline' id='l243' data-llen='8420:8466'>　<span class='krp-note'>彼而我有事焉也喪在彼者我以禮数紀之故謂之/喪紀賔客之禽獻謂主人所獻於賔客者若掌客上</span></span><br/>
<span class='tline' id='l244' data-llen='8466:8502'>　<span class='krp-note'>公乗禽日九十䨇侯伯七十䨇子男五/十䨇各隨其爵命而為之多寡之数也</span></span><br/>
<span class='tline' id='l245' data-llen='8502:8518'>凡令禽獻以灋授之其出入亦如之</span><br/>
<span class='tline' id='l246' data-llen='8518:8564'>　<span class='krp-note'>凡賔客在館必有禽獻者令禽人共之也必授之以/物與其多寡之數故以法授之掌客乗禽於諸侯各</span></span><br/>
<span class='tline' id='l247' data-llen='8564:8610'>　<span class='krp-note'>如其命之数聘禮曰乗禽於客曰如其饔餼之数士/日中則二䨇此禽獻之法也令禽獻則以此法授之</span></span><br/>
<span class='tline' id='l248' data-llen='8610:8641'>　<span class='krp-note'>使知其所獻之物與其数及其出/以給用授而入之則亦以法焉</span></span><br/>
<span class='tline' id='l249' data-llen='8641:8664'>凡用禽獻春行羔豚膳膏香夏行腒鱐膳膏臊秋行犢</span><br/>
<span class='tline' id='l250' data-llen='8664:8691'><a onclick="displayPageImage('KR1d0005', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='8691:8723'>麛膳膏腥冬行鱻羽膳膏羶<span class='krp-note'>腒其居反鱐所留反/臊素刀反羶書然反</span></span><br/>
<span class='tline' id='l252' data-llen='8723:8769'>　<span class='krp-note'>五行之在天下日運而無所停一徃一返迭盛迭衰/其時可因而不可違其理可順而不可逆而人者五</span></span><br/>
<span class='tline' id='l253' data-llen='8769:8815'>　<span class='krp-note'>土之所生五行之所致養口納味形納氣一味之不/調一氣之不順則疾癘得以乗而至先王乗時之消</span></span><br/>
<span class='tline' id='l254' data-llen='8815:8861'>　<span class='krp-note'>息因理之盈虗以節飲食以養性命此庖人所以有/禽獻之法也春行羔豚夏行腒鱐秋行犢麛冬行鮮</span></span><br/>
<span class='tline' id='l255' data-llen='8861:8907'>　<span class='krp-note'>羽此各順其時物之所宜也夫陽生於子至春而中/至夏而正隂生於午至秋而中至冬而正春行羔豚</span></span><br/>
<span class='tline' id='l256' data-llen='8907:8953'>　<span class='krp-note'>秋行犢麛所以順陰陽之中氣也夏行腒鱐冬行鮮/羽所以順陰陽之正氣也盖羊火畜其性則屬乎陽</span></span><br/>
<span class='tline' id='l257' data-llen='8953:8999'>　<span class='krp-note'>羔則羊之未大所謂陽中也豕水畜其性則屬乎隂/豚則豕之未大所謂陰中也春行羔豚則以陰中之</span></span><br/>
<span class='tline' id='l258' data-llen='8999:9045'>　<span class='krp-note'>氣配陽中之氣故也牛土畜其性則屬乎陰犢則牛/之未充所謂隂中也鹿火獸其性則屬乎陽麛則鹿</span></span><br/>
<span class='tline' id='l259' data-llen='9045:9072'><a onclick="displayPageImage('KR1d0005', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='9072:9118'>　<span class='krp-note'>之未充所謂陽中也秋行犢麛則以陽中之氣配陰/中之氣故也腒鱐鮮羽則魚鳥而已魚為正隂鳥為</span></span><br/>
<span class='tline' id='l261' data-llen='9118:9164'>　<span class='krp-note'>正陽腒鳥之乾者其肉可久而居也鱐鳥之乾者其/體肅而可藏也夏行腒鱐則以隂之正氣配陽之正</span></span><br/>
<span class='tline' id='l262' data-llen='9164:9210'>　<span class='krp-note'>氣故也鮮魚之新殺者也羽鳥之新取者也冬行鮮/羽則以陽之正氣配隂之正氣故也凡此各順其時</span></span><br/>
<span class='tline' id='l263' data-llen='9210:9256'>　<span class='krp-note'>物所宜而已然冬夏為隂陽之正而夏必以魚鳥之/乾者則以夏火行旺乾者火之氣亦順其時故也離</span></span><br/>
<span class='tline' id='l264' data-llen='9256:9302'>　<span class='krp-note'>為乾卦以此佐隂陽之情有餘則愆不足則伏其數/有消息而休王隨之其氣有盈虚而盛衰隨之不能</span></span><br/>
<span class='tline' id='l265' data-llen='9302:9348'>　<span class='krp-note'>順其所宜則失其所養不能察其所宜而助其不足/則失其所輔善養者順其時之所宜則五臟得所養</span></span><br/>
<span class='tline' id='l266' data-llen='9348:9394'>　<span class='krp-note'>察五行之有餘不足而助其休廢則其五臟得所補/故均其宜而使之無過調其適而使之無不及故春</span></span><br/>
<span class='tline' id='l267' data-llen='9394:9440'>　<span class='krp-note'>則膳膏香夏則膳膏臊秋則膳膏腥冬則膳膏羶蓋/取其衰死者之脂膏煎和之以相助也膳膏香者膳</span></span><br/>
<span class='tline' id='l268' data-llen='9440:9467'><a onclick="displayPageImage('KR1d0005', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='9467:9513'>　<span class='krp-note'>用牛膏也牛土畜方春木用事之時則宜助養脾故/也膳膏臊者膳用犬膏也犬金畜方夏火用事之時</span></span><br/>
<span class='tline' id='l270' data-llen='9513:9559'>　<span class='krp-note'>則宜助養肝故也膳膏腥者膳用雞膏也雞木畜方/秋金用事之時宜助養肺故也膳膏羶者膳用羊膏</span></span><br/>
<span class='tline' id='l271' data-llen='9559:9605'>　<span class='krp-note'>也羊火畜方冬水用事之時宜助養心故也凡此皆/順其不足而助之也然羔豚腒鱐犢麛鮮羽皆謂之</span></span><br/>
<span class='tline' id='l272' data-llen='9605:9651'>　<span class='krp-note'>行者蓋各順其時氣之運流而無壅故也易曰終則/有始天行也豈非終始相繼若天之行四時然哉至</span></span><br/>
<span class='tline' id='l273' data-llen='9651:9683'>　<span class='krp-note'>於膏之香臊腥羶則言膳者以用/之於膳食之間調和而取其善也</span></span><br/>
<span class='tline' id='l274' data-llen='9683:9698'>歳終則㑹唯王及后之膳禽不㑹</span><br/>
<span class='tline' id='l275' data-llen='9698:9745'>　<span class='krp-note'>膳夫曰嵗終則㑹唯王及后世子之膳不㑹此於膳禽/獨言王與后不㑹則世子之膳禽亦在所㑹矣蓋膳</span></span><br/>
<span class='tline' id='l276' data-llen='9745:9791'>　<span class='krp-note'>為正禮所用者六牲故與王及后同於不㑹膳禽則/燕食之膳非正禮必㑹者所以防荒侈故也非特是</span></span><br/>
<span class='tline' id='l277' data-llen='9791:9818'><a onclick="displayPageImage('KR1d0005', 'WYG', '004-16a' );" name="004-16a" class="pb">[004-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='9818:9864'>　<span class='krp-note'>也酒正曰唯王及后之飲酒不㑹外府曰唯王及后/之服不㑹則世子之飲酒與服皆㑹先王所以防而</span></span><br/>
<span class='tline' id='l279' data-llen='9864:9876'>　<span class='krp-note'>制之非/一端矣</span></span><br/>
<span class='tline' id='l280' data-llen='9876:9899'>内饔掌王及后世子膳羞之割亨煎和之事辨體名肉</span><br/>
<span class='tline' id='l281' data-llen='9899:9908'>物辨百品味之物</span><br/>
<span class='tline' id='l282' data-llen='9908:9954'>　<span class='krp-note'>包魚肉而共焉謂之庖食熟而和氣至焉謂之饔庖/人共其物於始饔人熟其物於終所以通職聯事也</span></span><br/>
<span class='tline' id='l283' data-llen='9954:10000'>　<span class='krp-note'>故饔人所掌者割烹煎和之事所用之物則共於庖/人也然饔有外内内饔所掌者王后世子之膳羞及</span></span><br/>
<span class='tline' id='l284' data-llen='10000:10046'>　<span class='krp-note'>宗廟之事皆事之在内者也外饔則掌事之在外者/而已觧牲體而制之謂之割熟物而氣通焉則謂之</span></span><br/>
<span class='tline' id='l285' data-llen='10046:10092'>　<span class='krp-note'>烹煎而使減耗焉謂之煎調以五味而使節適焉謂/之和凡此皆内饔所掌而有事焉體各有名若脊脅</span></span><br/>
<span class='tline' id='l286' data-llen='10092:10119'><a onclick="displayPageImage('KR1d0005', 'WYG', '004-16b' );" name="004-16b" class="pb">[004-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='10119:10165'>　<span class='krp-note'>肩臂之類也肉各有物若胾燔膴胖之類也品如品/物流形之品言上下竒耦之不一也味如五味異和</span></span><br/>
<span class='tline' id='l288' data-llen='10165:10211'>　<span class='krp-note'>之味言調和甘美之適宜也百品味即庶羞是已舉/其成數而言故曰百品味之物凡此皆内饔辨而分</span></span><br/>
<span class='tline' id='l289' data-llen='10211:10220'>　<span class='krp-note'>之者/也</span></span><br/>
<span class='tline' id='l290' data-llen='10220:10234'>王舉則陳其鼎爼以牲體實之</span><br/>
<span class='tline' id='l291' data-llen='10234:10280'>　<span class='krp-note'>王舉則王日一舉是也取於鑊以實鼎取於鼎以實/爼實鼎曰脀實爼曰載取於鑊則物得其熟取於鼎</span></span><br/>
<span class='tline' id='l292' data-llen='10280:10313'>　<span class='krp-note'>則物得其和實於爼則物得以進内/饔則掌陳其鼎爼又以牲體實之</span></span><br/>
<span class='tline' id='l293' data-llen='10313:10325'>選百羞醬物珍物以俟饋</span><br/>
<span class='tline' id='l294' data-llen='10325:10371'>　<span class='krp-note'>饋則膳夫所謂凡王之饋是也百羞則羞用百有二/十品是也醬則醤用百有二十罋是也珍則珍用八</span></span><br/>
<span class='tline' id='l295' data-llen='10371:10398'><a onclick="displayPageImage('KR1d0005', 'WYG', '004-17a' );" name="004-17a" class="pb">[004-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='10398:10444'>　<span class='krp-note'>物是也内饔選擇其中御者以俟膳夫之饋王也膳/夫先言珍而後言醬舉此不同者蓋醬以將物食之</span></span><br/>
<span class='tline' id='l297' data-llen='10444:10484'>　<span class='krp-note'>常也珍物之至美物之不常者以貴賤而言/則珍物先於醬以常食而言則醤或先於珍</span></span><br/>
<span class='tline' id='l298' data-llen='10484:10494'>共后及世子之膳羞</span><br/>
<span class='tline' id='l299' data-llen='10494:10540'>　<span class='krp-note'>膳夫掌以膳羞養王及后世子刖后世子之膳羞亦/膳夫掌之也膳夫獨言凡王之饋則后世子之饋非</span></span><br/>
<span class='tline' id='l300' data-llen='10540:10576'>　<span class='krp-note'>膳夫所進也内饔共之而已王之膳羞/言饋而后世子言共者有降於王故也</span></span><br/>
<span class='tline' id='l301' data-llen='10576:10599'>辨腥臊羶香之不可食者牛夜鳴則庮羊泠毛而毳羶</span><br/>
<span class='tline' id='l302' data-llen='10599:10622'>犬赤股而躁臊鳥皫色而沙鳴貍豕盲眂而交睫腥馬</span><br/>
<span class='tline' id='l303' data-llen='10622:10645'>黒脊而般臂螻<span class='krp-note'>庮音由泠音零/貍音鬰般音班</span></span><br/>
<span class='tline' id='l304' data-llen='10645:10672'><a onclick="displayPageImage('KR1d0005', 'WYG', '004-17b' );" name="004-17b" class="pb">[004-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='10672:10718'>　<span class='krp-note'>腥臊羶香皆天産之物所以資氣體之養者也所禀/之氣一有不和則資其味者疾癘或乗之而至于為</span></span><br/>
<span class='tline' id='l306' data-llen='10718:10764'>　<span class='krp-note'>害不少矣不可以無辨焉故内饔辨其可食者則取/之其不可食者則去之凡以謹於奉至尊故也牛者</span></span><br/>
<span class='tline' id='l307' data-llen='10764:10810'>　<span class='krp-note'>服重致逺之物勞於畫而息於夜則夜者牛且伏静/之時今而夜鳴則陽内受隂而隂陽不和故其臭庮</span></span><br/>
<span class='tline' id='l308' data-llen='10810:10856'>　<span class='krp-note'>庮者隂臭之惡也此辨香之不可食者也故曰牛夜/鳴則庮羊泠毛而毳羶者總結謂之泠毛長謂之毳</span></span><br/>
<span class='tline' id='l309' data-llen='10856:10902'>　<span class='krp-note'>凡毛皆属於肺肺金也羊火畜火勝金今毛反總結/而長則火氣弱而金勝火矣其臭雖羶而不可食矣</span></span><br/>
<span class='tline' id='l310' data-llen='10902:10948'>　<span class='krp-note'>此辨羶之不可食者也犬赤股而躁臊者股無毛而/肉色著見焉謂之赤疾走而不常謂之躁犬金畜也</span></span><br/>
<span class='tline' id='l311' data-llen='10948:10994'>　<span class='krp-note'>西方陰止以收而生金金於五臟為肺而主毛皮赤/股則金氣衰而毛皮受病矣躁則反於隂止以收而</span></span><br/>
<span class='tline' id='l312' data-llen='10994:11040'>　<span class='krp-note'>其性受病矣其病如此則雖臊而不可食也鳥皫色/而沙鳴貍者内則以貍為鬰葢物貍藏鬰塞而不通</span></span><br/>
<span class='tline' id='l313' data-llen='11040:11067'><a onclick="displayPageImage('KR1d0005', 'WYG', '004-18a' );" name="004-18a" class="pb">[004-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='11067:11113'>　<span class='krp-note'>則貍與鬰文異而義同也皫色則失色而不澤沙鳴/則其鳴細而蹂㪚如此則其氣鬰塞而不泄而其臭</span></span><br/>
<span class='tline' id='l315' data-llen='11113:11159'>　<span class='krp-note'>惡矣蓋皫色則其氣鬰而不逹於毛羽沙鳴則其氣/鬰而不逹於聲音其肉氣亦鬰而不可食也豕盲眡</span></span><br/>
<span class='tline' id='l316' data-llen='11159:11205'>　<span class='krp-note'>而交睫腥者有目而眡不眀謂之盲目睫毛相交而/生謂之交睫豕水畜也眡大事也水勝火而其病見</span></span><br/>
<span class='tline' id='l317' data-llen='11205:11251'>　<span class='krp-note'>於目則水火不相逮而隂陽不相和此腥之不可食/者馬黒脊而般臂螻般言其文之般旋螻若螻蛄之</span></span><br/>
<span class='tline' id='l318' data-llen='11251:11297'>　<span class='krp-note'>螻馬大畜也黑水色也馬黑脊則以水勝火而在上/其文又般旋至於臂則水盛而火氣不足則其臭如</span></span><br/>
<span class='tline' id='l319' data-llen='11297:11343'>　<span class='krp-note'>螻蛄而不可食然則上言鳥皫色而沙鳴貍下言馬/黑脊而般臂螻於中言豕盲眂而交睫腥則舉中以</span></span><br/>
<span class='tline' id='l320' data-llen='11343:11389'>　<span class='krp-note'>見上下皆腥之不可食者也夫腥臊羶香之不可食/君内饔每物而辨焉則其共王及后世子膳羞之用</span></span><br/>
<span class='tline' id='l321' data-llen='11389:11436'>　<span class='krp-note'>無隂陽偏勝之氣而氣體之養因賴之而安矣然則臭/腥木臭也臊金臭也羶火臭也香土臭也獨不言水</span></span><br/>
<span class='tline' id='l322' data-llen='11436:11463'><a onclick="displayPageImage('KR1d0005', 'WYG', '004-18b' );" name="004-18b" class="pb">[004-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='11463:11509'>　<span class='krp-note'>者月令於冬言其臭朽素問於水言其臭腐蓋水朽/而不泄則朽肉腐而不散則腐朽腐皆水臭也至陰</span></span><br/>
<span class='tline' id='l324' data-llen='11509:11544'>　<span class='krp-note'>閉塞而其臭朽腐朽腐則其臭易知不/待辨之而後得此所以不言水臭也</span></span><br/>
<span class='tline' id='l325' data-llen='11544:11564'>凡宗廟之祭祀掌割亨之事凡燕飲食亦如之</span><br/>
<span class='tline' id='l326' data-llen='11564:11610'>　<span class='krp-note'>内饔所掌在内凡外事皆不預故掌宗廟割亨而已/謂之凡祭祀則四時及禘祫皆掌之也上言掌割亨</span></span><br/>
<span class='tline' id='l327' data-llen='11610:11656'>　<span class='krp-note'>煎和之事此不言煎和者煎和所以致味鬼神尚質/不貴褻味也記曰之死而致死之不仁而不可為也</span></span><br/>
<span class='tline' id='l328' data-llen='11656:11702'>　<span class='krp-note'>之死而致生之不智而不可為也然則宗廟之祭祀/必備物焉所以惡不仁也雖備物而不為煎和之褻</span></span><br/>
<span class='tline' id='l329' data-llen='11702:11748'>　<span class='krp-note'>味所以惡不智也先王所以交鬼神之道亦仁智斗/凡燕飲食亦如之者謂王及后世子凡燕飲食皆内</span></span><br/>
<span class='tline' id='l330' data-llen='11748:11761'>　<span class='krp-note'>饔掌割亨/之事也</span></span><br/>
<span class='tline' id='l331' data-llen='11761:11788'><a onclick="displayPageImage('KR1d0005', 'WYG', '004-19a' );" name="004-19a" class="pb">[004-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='11788:11804'>凡掌共羞脩刑膴胖骨鱐以待共膳</span><br/>
<span class='tline' id='l333' data-llen='11804:11850'>　<span class='krp-note'>羞庶羞也脩鍜豚也刑鉶羹也膴肉臠之大而無骨/者也胖牲體也骨牲體之連骨者也鱐魚之乾者也</span></span><br/>
<span class='tline' id='l334' data-llen='11850:11896'>　<span class='krp-note'>凡此七者有掌之者有共之者有掌而共之者各掌/共其物以待内饔共膳也蓋掌之者則若膳夫掌后</span></span><br/>
<span class='tline' id='l335' data-llen='11896:11943'>　<span class='krp-note'>及世子之膳羞是也共之者則若庖人共薦羞外饔胖/共脯羞刑膴是也掌而共之者則若腊人掌脯腊膴</span></span><br/>
<span class='tline' id='l336' data-llen='11943:11975'>　<span class='krp-note'>是也蓋内饔掌王及后世子之膳/則宜選取於羣有司以博珍善也</span></span><br/>
<span class='tline' id='l337' data-llen='11975:11989'>凡王之好賜肉脩則饔人共之</span><br/>
<span class='tline' id='l338' data-llen='11989:12035'>　<span class='krp-note'>謂之好賜則王以好而賜之好賜者出於王之私恩/多寡無常唯其所與而已必使内饔則親而私之故</span></span><br/>
<span class='tline' id='l339' data-llen='12035:12062'>　<span class='krp-note'>也饔人則内饔之屬内饔稟/王命而使其屬人共之也</span></span><br/>
<span class='tline' id='l340' data-llen='12062:12089'><a onclick="displayPageImage('KR1d0005', 'WYG', '004-19b' );" name="004-19b" class="pb">[004-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='12089:12112'>外饔掌外祭祀之割亨共其脯脩刑膴陳其鼎爼實之</span><br/>
<span class='tline' id='l342' data-llen='12112:12140'>牲體魚腊凡賔客之飱饔饗食之事亦如之<span class='krp-note'>飱音孫/食音似</span></span><br/>
<span class='tline' id='l343' data-llen='12140:12186'>　<span class='krp-note'>外祭祀謂天地山川社稷四望之類凡外神皆是也/内饔掌内事故止於宗廟之割亨外饔掌在外之祭</span></span><br/>
<span class='tline' id='l344' data-llen='12186:12232'>　<span class='krp-note'>祀則所掌者廣也共其脯脩刑膴則凡外事所共事/陳其鼎爼實之牲體魚腊者則若膳夫所謂鼎十有</span></span><br/>
<span class='tline' id='l345' data-llen='12232:12278'>　<span class='krp-note'>二物皆有爼也膳夫不言陳則外饔非特實之鼎爼/又先陳之也内饔言王舉則陳其鼎爼以牲體實之</span></span><br/>
<span class='tline' id='l346' data-llen='12278:12324'>　<span class='krp-note'>蓋内饔實牲體則自内饔而陳之也外饔實牲體魚/腤則自外饔而陳之也内饔不言魚腊則以外饔見</span></span><br/>
<span class='tline' id='l347' data-llen='12324:12370'>　<span class='krp-note'>之也凡賔客之飱饔饗食之事亦如之者夕食謂之/飱賔客始至之禮也朝食謂之饔既將幣之禮也致</span></span><br/>
<span class='tline' id='l348' data-llen='12370:12416'>　<span class='krp-note'>禮於賔客莫盛於饔矣饗以飲為主則行人所謂饗/禮九獻之類是也饗以食為主則行人所謂食禮九</span></span><br/>
<span class='tline' id='l349' data-llen='12416:12443'><a onclick="displayPageImage('KR1d0005', 'WYG', '004-20a' );" name="004-20a" class="pb">[004-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='12443:12489'>　<span class='krp-note'>舉之類是也饗食又王所以待賔客之厚禮也凡飱/饔饗食之事外饔亦掌陳其鼎爼實之牲體魚腊故</span></span><br/>
<span class='tline' id='l351' data-llen='12489:12499'>　<span class='krp-note'>曰亦/如之</span></span><br/>
<span class='tline' id='l352' data-llen='12499:12521'>邦饗耆老孤子則掌其割亨之事饗士庶子亦如之</span><br/>
<span class='tline' id='l353' data-llen='12521:12567'>　<span class='krp-note'>司闗曰門闗之委積以養老孤此則所謂耆老孤子/是也蓋死王事者之父母與其子也死王事者所以</span></span><br/>
<span class='tline' id='l354' data-llen='12567:12613'>　<span class='krp-note'>致其義饗以養之者所以致其仁致其義者臣子之/節致其仁者君人之恩彼致義而盡其節此致仁而</span></span><br/>
<span class='tline' id='l355' data-llen='12613:12659'>　<span class='krp-note'>厚其恩則天下之人孰不勸於義而勵於節哉士庶/子則所以充宿衛於内備守固於外者是以先王養</span></span><br/>
<span class='tline' id='l356' data-llen='12659:12705'>　<span class='krp-note'>之以稍食頒之以衣裘月終則均秩而秩酒秩膳之/類則日月有焉歳終則均叙而勞佚劇易以歳時更</span></span><br/>
<span class='tline' id='l357' data-llen='12705:12751'>　<span class='krp-note'>焉其糜之以恩勸之以義可謂至矣而又饗之以禮/彼其視上之遇我如此孰不趨事勸功而忘其役使</span></span><br/>
<span class='tline' id='l358' data-llen='12751:12778'><a onclick="displayPageImage('KR1d0005', 'WYG', '004-20b' );" name="004-20b" class="pb">[004-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='12778:12824'>　<span class='krp-note'>之勞哉此言饗耆老孤子而以士庶子如之酒正言/饗士庶子而後言饗耆老孤子者葢饔以養之為主</span></span><br/>
<span class='tline' id='l360' data-llen='12824:12841'>　<span class='krp-note'>酒以禮之為主/各有攸趣爾</span></span><br/>
<span class='tline' id='l361' data-llen='12841:12864'>師役則掌共其獻賜脯肉之事凡小喪紀陳其鼎爼而</span><br/>
<span class='tline' id='l362' data-llen='12864:12868'>實之</span><br/>
<span class='tline' id='l363' data-llen='12868:12914'>　<span class='krp-note'>師所以用衆役所以任衆彼其趨事之勞煩車馬之/疲弊冒風霜而歴歳時之久致公義而忘室家之私</span></span><br/>
<span class='tline' id='l364' data-llen='12914:12960'>　<span class='krp-note'>先王於是結之以恩待之以禮於其罷則罷之於其/犒則犒之此於勞還師犒酌其長帥所以有獻賜之</span></span><br/>
<span class='tline' id='l365' data-llen='12960:12986'>　<span class='krp-note'>禮也獻以飲之賜以子之/外饔則掌其脯肉之事也</span></span><br/>
<span class='tline' id='l366' data-llen='12986:13007'>亨人掌共鼎鑊以給水火之齊<span class='krp-note'>齊才/細反</span></span><br/>
<span class='tline' id='l367' data-llen='13007:13034'><a onclick="displayPageImage('KR1d0005', 'WYG', '004-21a' );" name="004-21a" class="pb">[004-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='13034:13080'>　<span class='krp-note'>鑊所以煮之也鼎所以和之也煮之既熟然後脀於/鼎以和此先鼎而後鑊者以和五味為難故先之也</span></span><br/>
<span class='tline' id='l369' data-llen='13080:13126'>　<span class='krp-note'>實水以鑊鼎爨火以薪蒸皆有多寡之量亨人則給/之故曰以給水火之齊蓋亨和者水火欲其相當水</span></span><br/>
<span class='tline' id='l370' data-llen='13126:13160'>　<span class='krp-note'>勝火則物有過於生火勝水則物有/過於熟亨人給之則欲其節適而已</span></span><br/>
<span class='tline' id='l371' data-llen='13160:13182'>職外内饔之㸑亨煮辨膳羞之物<span class='krp-note'>㸑七/亂反</span></span><br/>
<span class='tline' id='l372' data-llen='13182:13228'>　<span class='krp-note'>亨人主為外内饔給水火而熟物故職其㸑亨煮之/事㸑謂以薪蒸燎火也亨煮一也以火蒸水謂之煮</span></span><br/>
<span class='tline' id='l373' data-llen='13228:13274'>　<span class='krp-note'>物熟而氣通則謂之亨言職而不言掌者職有所聽/而可以兼掌掌有所保而各專其事亨人兼掌外内</span></span><br/>
<span class='tline' id='l374' data-llen='13274:13315'>　<span class='krp-note'>饔之㸑亨煮則所主非一故曰職而不曰掌膳/用六牲羞用百有二十品則其物不可辨也</span></span><br/>
<span class='tline' id='l375' data-llen='13315:13338'>祭祀共大羹鉶羹賔客亦如之<span class='krp-note'>鉶音刑/羹音庚</span></span><br/>
<span class='tline' id='l376' data-llen='13338:13365'><a onclick="displayPageImage('KR1d0005', 'WYG', '004-21b' );" name="004-21b" class="pb">[004-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='13365:13411'>　<span class='krp-note'>公食大夫禮曰大羹湆不和實於鐙設鉶四於豆西/然則大羹肉湆也不致五味者羹之象也鉶羹加鹽</span></span><br/>
<span class='tline' id='l378' data-llen='13411:13457'>　<span class='krp-note'>菜致五味牛用藿羊用苦豕用薇盛之以鉶鼎而羹/之形成焉荀卿曰大饗先大羹貴飲食之本也本大</span></span><br/>
<span class='tline' id='l379' data-llen='13457:13503'>　<span class='krp-note'>者之事故曰大羹言大羹則知鉶羹之為小言鉶羹/則知大羹之為象互相備也大羹以貴本鉶羹以親</span></span><br/>
<span class='tline' id='l380' data-llen='13503:13549'>　<span class='krp-note'>用貴本之謂文親用之謂理文理具而禮之道得矣/此所以薦鬼神養賔客非特使亨人共大羹而又貴</span></span><br/>
<span class='tline' id='l381' data-llen='13549:13596'>　<span class='krp-note'>而先之示之以本始使天下後世知禮義所尚在此/而不在彼也豈特是哉醴酒之用而𤣥酒之尚割刀</span></span><br/>
<span class='tline' id='l382' data-llen='13596:13642'>　<span class='krp-note'>之用而鸞刀之貴黼黻之美而藁秸之設聖人貴本/之意蓋可見矣然則庶具百物備者亦非聖人之本</span></span><br/>
<span class='tline' id='l383' data-llen='13642:13657'>　<span class='krp-note'>心其勢有不/得已焉爾</span></span><br/>
<span class='tline' id='l384' data-llen='13657:13666'>　周禮詳解卷四</span><br/>
</p>
<p><br/>
</p>
  </div>
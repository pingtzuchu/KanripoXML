<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0005', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　周禮詳解卷五</span><br/>
<span class='tline' id='l10' data-llen='198:219'>　　　　　　　　　　　　宋　王昭禹　撰</span><br/>
<span class='tline' id='l11' data-llen='219:247'>甸師掌帥其屬而耕耨王藉以時入之以共齍盛<span class='krp-note'>耨乃/豆反</span></span><br/>
<span class='tline' id='l12' data-llen='247:256'>　<span class='krp-note'>齍音/資</span></span><br/>
<span class='tline' id='l13' data-llen='256:302'>　<span class='krp-note'>郊外曰甸田庖於洫甸法正在是也甸師以下士二/人為之而其徒有三百之衆名其官曰師則主教其</span></span><br/>
<span class='tline' id='l14' data-llen='302:348'>　<span class='krp-note'>屬故也公田謂之藉以其借民力冶之故也王所親/耕謂之藉則亦借民力終之故也王與諸侯各有藉</span></span><br/>
<span class='tline' id='l15' data-llen='348:394'>　<span class='krp-note'>田故甸師所耕耨謂之王藉王者以孟春之月躬秉/耒以耕其藉天子三推三公五推卿諸侯九推庶人</span></span><br/>
<span class='tline' id='l16' data-llen='394:420'><a onclick="displayPageImage('KR1d0005', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='420:466'>　<span class='krp-note'>終於千畆庶人則甸師之屬其徒三百是也所謂帥/其屬者此也以耒而利地則謂之耕以金而芸草則</span></span><br/>
<span class='tline' id='l18' data-llen='466:512'>　<span class='krp-note'>謂之耨孟子所謂深耕易耨是也王必三推者身先/以帥天下也以庶人耕耨之者續終以尊天子也以</span></span><br/>
<span class='tline' id='l19' data-llen='512:558'>　<span class='krp-note'>時入之則春稼而徃秋穡而來入其粟而藏之倉人/也以共粢盛者在穀曰粢在器曰盛共之所以祭祀</span></span><br/>
<span class='tline' id='l20' data-llen='558:604'>　<span class='krp-note'>也且四海之内各以其職來祭而王必親耕以共粢/盛者服勤以自致也以天子之尊而必親耕則天下</span></span><br/>
<span class='tline' id='l21' data-llen='604:650'>　<span class='krp-note'>之為農者孰不勸於耕以天子所親耕者共粢盛則/天下之為子者孰不勸於養行一物而其義兩得之</span></span><br/>
<span class='tline' id='l22' data-llen='650:696'>　<span class='krp-note'>矣傳曰民之大事在農上帝之粢盛於是乎出民之/蕃庶於是乎生事之供給於是乎在和協輯睦於是</span></span><br/>
<span class='tline' id='l23' data-llen='696:735'>　<span class='krp-note'>乎興財用蕃殖於是乎始敦龎淳固於是乎/成天子親耕藉田者敦本之道孰大於是</span></span><br/>
<span class='tline' id='l24' data-llen='735:742'>祭祀共蕭茅</span><br/>
<span class='tline' id='l25' data-llen='742:768'><a onclick="displayPageImage('KR1d0005', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='768:814'>　<span class='krp-note'>杜子春曰蕭香蒿也取蕭祭脂郊特牲曰蕭合黍稷/臭陽逹於牆屋蓋宗廟之祭既薦之後取蕭與脂及</span></span><br/>
<span class='tline' id='l27' data-llen='814:860'>　<span class='krp-note'>黍稷焫之俾其香氣上逹所以求神也亦其交神明/之徳當如此也凡鬼亨祼鬯求諸陽索祭祝於祊求</span></span><br/>
<span class='tline' id='l28' data-llen='860:906'>　<span class='krp-note'>諸隂陽之間游魂為變無不之無不為也故求之不/可以一處茅以藉祭祀之物以縮酒易曰藉用白茅</span></span><br/>
<span class='tline' id='l29' data-llen='906:952'>　<span class='krp-note'>為苴以藉祭也齊桓公責楚不共苞茅而曰王祭不/共無以縮酒是取茅以縮酒酌也然必用茅者為其</span></span><br/>
<span class='tline' id='l30' data-llen='952:993'>　<span class='krp-note'>體順理直柔而潔白承祭祀之徳當如此也必/使甸師共之以其出於王藉乃所以盡志也</span></span><br/>
<span class='tline' id='l31' data-llen='993:1008'>共野果蓏之薦<span class='krp-note'>蓏力/果反</span></span><br/>
<span class='tline' id='l32' data-llen='1008:1054'>　<span class='krp-note'>郊外曰野甸在逺郊之外稱野植生曰果若梅李之/屬是也蔓生曰蓏若瓜瓞之屬是也先王之祭内盡</span></span><br/>
<span class='tline' id='l33' data-llen='1054:1100'>　<span class='krp-note'>志外盡物致誠也致信也盡志之謂也致逺也致衆/也盡物之謂也果蓏之薦所以盡物必共於王藉所</span></span><br/>
<span class='tline' id='l34' data-llen='1100:1126'><a onclick="displayPageImage('KR1d0005', 'WYG', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1126:1160'>　<span class='krp-note'>以盡志盡物以致其外心盡志以致/其内心記曰孝子為能養親謂是也</span></span><br/>
<span class='tline' id='l36' data-llen='1160:1176'>喪事代王受眚災<span class='krp-note'>眚生/景反</span></span><br/>
<span class='tline' id='l37' data-llen='1176:1222'>　<span class='krp-note'>過誤謂之眚天火謂之災眚者人為也災者天為也/受眚則以眚為在已受災則服災而弗拒使甸師代</span></span><br/>
<span class='tline' id='l38' data-llen='1222:1250'>　<span class='krp-note'>則以方宅喪不可以接神甸/師掌共祭薦之物神所依也</span></span><br/>
<span class='tline' id='l39' data-llen='1250:1269'>王之同姓有辠則死刑焉<span class='krp-note'>辠古/罪字</span></span><br/>
<span class='tline' id='l40' data-llen='1269:1315'>　<span class='krp-note'>文王世子曰公族有罪則磬於甸人又曰公族無宫/刑獄成致刑於甸人死於甸者罪之重者也刑於甸</span></span><br/>
<span class='tline' id='l41' data-llen='1315:1361'>　<span class='krp-note'>者罪之輕者也同族之死刑必于甸師氏者刑於隱/也先王之用刑以義為主以仁為助同姓有罪不免</span></span><br/>
<span class='tline' id='l42' data-llen='1361:1407'>　<span class='krp-note'>於死者義也刑而不暴於外者仁也非義無以公天/下之法非仁無以顯同姓之恩記曰刑於隱者不與</span></span><br/>
<span class='tline' id='l43' data-llen='1407:1433'><a onclick="displayPageImage('KR1d0005', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1433:1479'>　<span class='krp-note'>國人慮兄弟也刑於隱必於甸師氏以甸師共祭薦/之物故也共祭薦物所以事宗廟之親而致死刑焉</span></span><br/>
<span class='tline' id='l45' data-llen='1479:1525'>　<span class='krp-note'>則正法然後能保天下國家能保天下國家然後宗/廟可得而事也然則親而致死刑乃所以事宗廟也</span></span><br/>
<span class='tline' id='l46' data-llen='1525:1539'>帥其徒以薪蒸役外内饔之事</span><br/>
<span class='tline' id='l47' data-llen='1539:1585'>　<span class='krp-note'>夫官不能兼事故外内饔掌割亨之事至於薪蒸則/使甸師給之大木曰薪小曰蒸謂之薪者以木斬之</span></span><br/>
<span class='tline' id='l48' data-llen='1585:1631'>　<span class='krp-note'>而於薪為新故也謂之蒸木小而所續衆故也甸師/其徒三百人則非特以耕耨王藉亦以供役於外内</span></span><br/>
<span class='tline' id='l49' data-llen='1631:1677'>　<span class='krp-note'>饔故也蓋甸師之地有田有萊田則共粢盛萊則共/薪蒸此天下所以無曠土也然則有言帥其屬有言</span></span><br/>
<span class='tline' id='l50' data-llen='1677:1702'>　<span class='krp-note'>帥其徒者蓋言其所統則/曰屬言其所役則曰徒</span></span><br/>
<span class='tline' id='l51' data-llen='1702:1714'>獸人掌罟田獸辨其名物</span><br/>
<span class='tline' id='l52' data-llen='1714:1740'><a onclick="displayPageImage('KR1d0005', 'WYG', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1740:1786'>　<span class='krp-note'>獸綱謂之罟以柔而守之為義也掌罟田獸則以罟/取所當罟之獸也四時之田與田畆之田同字者以</span></span><br/>
<span class='tline' id='l54' data-llen='1786:1832'>　<span class='krp-note'>其養禽獸而取之以為人利與田同也蓋為之圍則/與疆理同攻蟄獸掎猛鳥則與耘同度可殺然後取</span></span><br/>
<span class='tline' id='l55' data-llen='1832:1878'>　<span class='krp-note'>則與擭同夫春田用火夏田用車秋田用羅冬田用/徒而此獨言罟者蓋四時之田兼用罟也名物則庖</span></span><br/>
<span class='tline' id='l56' data-llen='1878:1920'>　<span class='krp-note'>人所謂體名肉物也庖人共膳羞辨之宜矣而/獸人亦辨之者蓋先辨其名物然後入於庖人</span></span><br/>
<span class='tline' id='l57' data-llen='1920:1933'>冬獻狼夏獻麋春秋獻獸物</span><br/>
<span class='tline' id='l58' data-llen='1933:1979'>　<span class='krp-note'>獸人之獻獸雖以共膳羞之用然其大概以除民物/之害為主則獸人之立官非適為一人之奉養也冬</span></span><br/>
<span class='tline' id='l59' data-llen='1979:2025'>　<span class='krp-note'>獻狼者冬物成之時狼害物之尤者故冬獻之夏獻/麋者夏田稼之時麋害稼之衆者故夏獻之春秋書</span></span><br/>
<span class='tline' id='l60' data-llen='2025:2072'>　<span class='krp-note'>多糜為是故也冬於其尤害物之時罟而獻之也春春/秋獻獸物者雍氏春令為阱擭溝瀆之利于民者則</span></span><br/>
<span class='tline' id='l61' data-llen='2072:2098'><a onclick="displayPageImage('KR1d0005', 'WYG', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2098:2139'>　<span class='krp-note'>獻獸物亦以除害與雍氏令為阱擭同意大司/馬秋田羅弊則秋獻獸物自其用罟之時也</span></span><br/>
<span class='tline' id='l63' data-llen='2139:2155'>時田則守罟及弊田令禽注于虞中</span><br/>
<span class='tline' id='l64' data-llen='2155:2201'>　<span class='krp-note'>時田四時之田也當四時之田獸人則守罟者所以/備獸之觸擾也田止謂之弊大司馬春田火弊夏田</span></span><br/>
<span class='tline' id='l65' data-llen='2201:2247'>　<span class='krp-note'>車弊秋田羅弊冬田徒弊皆謂田止也山虞曰若人/田則萊山田之野及弊田植虞旗于中致禽而珥焉</span></span><br/>
<span class='tline' id='l66' data-llen='2247:2288'>　<span class='krp-note'>則令禽注于虞中者令田衆以所獲禽置虞旗/所植之中野注則衆赴而徃焉若水之注也</span></span><br/>
<span class='tline' id='l67' data-llen='2288:2309'>凡祭祀喪紀賔客共其死獸生獸凡獸入于腊人</span><br/>
<span class='tline' id='l68' data-llen='2309:2355'>　<span class='krp-note'>祭祀賔客有薦羞喪紀有奠祭為或用鮮故共其生/獸為給常用故共死獸凡獸入於腊人則當乾之以</span></span><br/>
<span class='tline' id='l69' data-llen='2355:2368'>　<span class='krp-note'>為用故入/於腊人</span></span><br/>
<span class='tline' id='l70' data-llen='2368:2394'><a onclick="displayPageImage('KR1d0005', 'WYG', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2394:2412'>皮毛筋骨入于玉府凡田獸者掌其政令</span><br/>
<span class='tline' id='l72' data-llen='2412:2458'>　<span class='krp-note'>玉府掌王之玩好等物與凡貨賄之藏則入于玉府/以共王之服噐等用也獸人皮毛筋骨入于玉府而</span></span><br/>
<span class='tline' id='l73' data-llen='2458:2504'>　<span class='krp-note'>䱷人凡魚征亦入於玉府周之初園囿沛澤多而禽/獸至人常患其偪矣唯周有以勝之然後中國之患</span></span><br/>
<span class='tline' id='l74' data-llen='2504:2550'>　<span class='krp-note'>除而人更頼其所獲以共服食噐用然則獸人之官/脩寕百姓之大者也魚之為物潜逃深渺難及以政</span></span><br/>
<span class='tline' id='l75' data-llen='2550:2596'>　<span class='krp-note'>方周盛時乃能使之莘其尾頒其首浮沉大小備得/其性則以有法度加焉而已然則魚人之官脩養萬</span></span><br/>
<span class='tline' id='l76' data-llen='2596:2642'>　<span class='krp-note'>物之悉者也以獸人之官修為寕百姓之大以魚人/之官修為養萬物之悉故使入其物於玉府以為王</span></span><br/>
<span class='tline' id='l77' data-llen='2642:2688'>　<span class='krp-note'>者仁民愛物其施如此然則可以兼百姓之奉備萬/物之養以足其燕私玩好之欲也然則冥氏穴氏翨</span></span><br/>
<span class='tline' id='l78' data-llen='2688:2734'>　<span class='krp-note'>氏攻鳥獸之猛而其所獻皮革齒湏備羽翮之類不/入於玉府者冥氏穴氏特除其害而已獸人凡田之</span></span><br/>
<span class='tline' id='l79' data-llen='2734:2760'><a onclick="displayPageImage('KR1d0005', 'WYG', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2760:2796'>　<span class='krp-note'>政令掌焉則其所脩之利衆所除之害/悉所頼之獲多王施及人於是為大矣</span></span><br/>
<span class='tline' id='l81' data-llen='2796:2806'>䱷人掌以時䱷為梁</span><br/>
<span class='tline' id='l82' data-llen='2806:2852'>　<span class='krp-note'>詩曰敝笱在梁又曰毋逝我梁毋發我笱則梁水偃/也偃水為闗空以笱承其空俾魚入焉月令季冬命</span></span><br/>
<span class='tline' id='l83' data-llen='2852:2898'>　<span class='krp-note'>漁師為梁王制獺祭魚然後漁人入澤梁則為梁者/乃季冬之時也盡取魚也以時故其為梁也亦以時</span></span><br/>
<span class='tline' id='l84' data-llen='2898:2911'>　<span class='krp-note'>故曰以時/䱷為梁</span></span><br/>
<span class='tline' id='l85' data-llen='2911:2917'>春獻王鮪</span><br/>
<span class='tline' id='l86' data-llen='2917:2963'>　<span class='krp-note'>鮪以時至為能有者也先王以其時至則薦新焉故/䱷人獻之月令季春薦鮪于寢廟是也莫非鮪也必</span></span><br/>
<span class='tline' id='l87' data-llen='2963:3009'>　<span class='krp-note'>取其大者以致其美故獻王鮪王言其大也凡物之/大者多謂之王若祖父謂之王父祖母謂之王母是</span></span><br/>
<span class='tline' id='l88' data-llen='3009:3035'><a onclick="displayPageImage('KR1d0005', 'WYG', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='3035:3042'>　<span class='krp-note'>也/</span></span><br/>
<span class='tline' id='l90' data-llen='3042:3065'>辨魚物為鱻薧以共王膳羞凡祭祀賔客喪紀共其魚</span><br/>
<span class='tline' id='l91' data-llen='3065:3077'>之鱻薧凡䱷者掌其政令</span><br/>
<span class='tline' id='l92' data-llen='3077:3123'>　<span class='krp-note'>凡王之膳羞有用鱻魚有用薧魚而魚之或鱻或薧/亦各有所宜故辨之以共王不言后世子者以王為</span></span><br/>
<span class='tline' id='l93' data-llen='3123:3169'>　<span class='krp-note'>主故也凡祭祀賔客喪紀所共者入於庖人外内饔/之属也取魚亦有政令者以䱷人知所取之時與所</span></span><br/>
<span class='tline' id='l94' data-llen='3169:3191'>　<span class='krp-note'>取之地故掌政以正/其徒掌令以役其徒</span></span><br/>
<span class='tline' id='l95' data-llen='3191:3200'>凡䱷征入于玉府</span><br/>
<span class='tline' id='l96' data-llen='3200:3246'>　<span class='krp-note'>䱷人之官脩為養萬物之悉故入其征於玉府以充/先王之奉養也凡獸莫不有皮毛筋骨之属而魚之</span></span><br/>
<span class='tline' id='l97' data-llen='3246:3272'><a onclick="displayPageImage('KR1d0005', 'WYG', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3272:3318'>　<span class='krp-note'>所利止於肉而已故特征其衆物然文王之時澤梁/無禁而周公之法則䱷人有征何也蓋方商之季山</span></span><br/>
<span class='tline' id='l99' data-llen='3318:3364'>　<span class='krp-note'>林川澤宜施以與民故無禁成王之時則民之財用/已足苟若無征則民之棄本者衆故征之所以抑末</span></span><br/>
<span class='tline' id='l100' data-llen='3364:3381'>　<span class='krp-note'>周公制法豈與/文王異意哉</span></span><br/>
<span class='tline' id='l101' data-llen='3381:3399'>鼈人掌取互物以時簎魚鼈龜蜃凡貍物</span><br/>
<span class='tline' id='l102' data-llen='3399:3445'>　<span class='krp-note'>以味之美而敝者鼈也先王名官亦取其物之美而/名之故簎魚鼈龜蜃之官獨名之以鼈人互謂有甲</span></span><br/>
<span class='tline' id='l103' data-llen='3445:3491'>　<span class='krp-note'>介者若龜鼈之類是也以時簎魚鼈龜蜃取之有時/故也先王之於物愛之而弗仁唯其弗仁故有以取</span></span><br/>
<span class='tline' id='l104' data-llen='3491:3537'>　<span class='krp-note'>之唯其愛之故取必以其時藏伏於泥者謂之貍物/則不止於魚鼈龜蜃之類而已互物言其體貍物言</span></span><br/>
<span class='tline' id='l105' data-llen='3537:3545'>　<span class='krp-note'>其/性</span></span><br/>
<span class='tline' id='l106' data-llen='3545:3571'><a onclick="displayPageImage('KR1d0005', 'WYG', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3571:3581'>春獻鼈蜃秋獻龜魚</span><br/>
<span class='tline' id='l108' data-llen='3581:3627'>　<span class='krp-note'>先王之於物交之有道用之有禮肓之以仁使之得/以遂其生盡其性而無殀夭之傷此交之之道也制</span></span><br/>
<span class='tline' id='l109' data-llen='3627:3673'>　<span class='krp-note'>之以義必其可取然後殺而無非時之害此用之之/禮也鼈蜃龜魚雖㣲物也先王豈以其㣲而輕取之</span></span><br/>
<span class='tline' id='l110' data-llen='3673:3719'>　<span class='krp-note'>哉要之交有道用有禮而已鼈及龜魚字乳以夏而/蜃以夏秋春獻鼈蜃秋獻龜魚則避其字乳之時獻</span></span><br/>
<span class='tline' id='l111' data-llen='3719:3765'>　<span class='krp-note'>龜以秋者龜取以卜全而用之故取其堅成之時魚/美於秋冬而冬為尤美不以冬獻則鼈人所獻以簎</span></span><br/>
<span class='tline' id='l112' data-llen='3765:3811'>　<span class='krp-note'>得之故先為梁之時而獻鼈尤美於夏然以避其字/乳之時而弗獻唯王不以飲食之養害仁政之法度</span></span><br/>
<span class='tline' id='l113' data-llen='3811:3839'>　<span class='krp-note'>如此然後能率天下之民以/成魚麗之功昭告於神明矣</span></span><br/>
<span class='tline' id='l114' data-llen='3839:3870'>祭祀共蠯蠃蚳以授醢人掌凡邦之簎事<span class='krp-note'>蠯薄佳反蠃/郎戈反蚳直</span></span><br/>
<span class='tline' id='l115' data-llen='3870:3896'><a onclick="displayPageImage('KR1d0005', 'WYG', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='3896:3904'>　<span class='krp-note'>其/反</span></span><br/>
<span class='tline' id='l117' data-llen='3904:3950'>　<span class='krp-note'>授醢人將以為醢也先王之祭祀内以盡志外以盡/物故凡隂陽之㣲物莫不畢具所以為盡物也故雖</span></span><br/>
<span class='tline' id='l118' data-llen='3950:3964'>　<span class='krp-note'>蠯蠃蚳有/所不廢焉</span></span><br/>
<span class='tline' id='l119' data-llen='3964:3987'>腊人掌乾肉凡田獸之脯腊膴胖之事凡祭祀共豆脯</span><br/>
<span class='tline' id='l120' data-llen='3987:4014'>薦脯膴胖凡腊物賔客喪紀共其脯腊凡乾肉之事<span class='krp-note'>胖/普</span></span><br/>
<span class='tline' id='l121' data-llen='4014:4026'>　<span class='krp-note'>半反膴/大吳反</span></span><br/>
<span class='tline' id='l122' data-llen='4026:4072'>　<span class='krp-note'>小物全乾曰腊指昔之全體而言之也析肉而薄之/曰脯大物解肆而乾之曰乾肉所掌不一而名官曰</span></span><br/>
<span class='tline' id='l123' data-llen='4072:4118'>　<span class='krp-note'>腊人者以全體而乾者尤為難焉故也膴胖既掌共/於内外饔腊人又掌共之者蓋由獸人入於腊人由</span></span><br/>
<span class='tline' id='l124' data-llen='4118:4144'><a onclick="displayPageImage('KR1d0005', 'WYG', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='4144:4190'>　<span class='krp-note'>腊人而入於内外饔則腊人所謂掌共者掌其物而/共之於内外饔也脯非豆食而祭祀共豆脯鄭氏當</span></span><br/>
<span class='tline' id='l126' data-llen='4190:4236'>　<span class='krp-note'>作羞脯理宜然也祭祀賔客喪紀隨所用而共之故/所共不一也且獸之所獻有獸人而又有腊人魚之</span></span><br/>
<span class='tline' id='l127' data-llen='4236:4282'>　<span class='krp-note'>所獻凡鮮薧獨掌於䱷人何也蓋獸之名物至多而/肉味各異故獸人辨其名物又有腊人掌其乾肉脯</span></span><br/>
<span class='tline' id='l128' data-llen='4282:4319'>　<span class='krp-note'>腊膴胖之事也魚則名物雖多而肉味則/一而已此所以鮮薧獨掌於䱷人而已</span></span><br/>
<span class='tline' id='l129' data-llen='4319:4335'>醫師掌醫之政令聚毒藥以共醫事</span><br/>
<span class='tline' id='l130' data-llen='4335:4381'>　<span class='krp-note'>人之身有五臟六腑百骸九竅而氣之所以行猶海/之有百川九河而水之所以通也水失其道則海之</span></span><br/>
<span class='tline' id='l131' data-llen='4381:4427'>　<span class='krp-note'>經絡壅遏而不通氣失其度則身之血脈乖戾而生/疾先王豈忍坐視其苦恬不為之恤哉此醫師之職</span></span><br/>
<span class='tline' id='l132' data-llen='4427:4473'>　<span class='krp-note'>所以立也醫之字從酉酉隂中也動與疾遇所以醫/能已從矢醫者疾也如矢為之醫使傷人者不得作</span></span><br/>
<span class='tline' id='l133' data-llen='4473:4499'><a onclick="displayPageImage('KR1d0005', 'WYG', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='4499:4545'>　<span class='krp-note'>從殳者疾作矣攻而勝之從酉者酉時也且然無止/有疾而恃治如此而已醫師者醫官之長所以教其</span></span><br/>
<span class='tline' id='l135' data-llen='4545:4591'>　<span class='krp-note'>屬者也以其聚毒藥以共醫事故有政凡疾病疕瘍/者使醫分而治之故有令此所以掌醫之政令也毒</span></span><br/>
<span class='tline' id='l136' data-llen='4591:4637'>　<span class='krp-note'>謂五毒藥謂五藥五藥疾醫之所用也五毒瘍醫之/所用也醫師則聚之所以共衆醫之所用也以其攻</span></span><br/>
<span class='tline' id='l137' data-llen='4637:4683'>　<span class='krp-note'>疾而使主焉則謂之毒以其瘳疾而使樂焉則謂之/藥毒與易所謂毒天下之毒同藥與莊子所謂至言</span></span><br/>
<span class='tline' id='l138' data-llen='4683:4694'>　<span class='krp-note'>藥也之/藥同</span></span><br/>
<span class='tline' id='l139' data-llen='4694:4715'>凡邦之有疾病者疕瘍者造焉則使醫分而治之</span><br/>
<span class='tline' id='l140' data-llen='4715:4761'>　<span class='krp-note'>凡人以血氣為榮衛氣壅遏而不通則為疾病血凝/結而不流則為兆瘍語曰子疾病由疾然後至於病</span></span><br/>
<span class='tline' id='l141' data-llen='4761:4807'>　<span class='krp-note'>則疾輕而病重也疾在陽而為熱於外者痬也瘍在/首而有害於已者疕也凡醫各有所能故使醫分而</span></span><br/>
<span class='tline' id='l142' data-llen='4807:4833'><a onclick="displayPageImage('KR1d0005', 'WYG', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='4833:4857'>　<span class='krp-note'>治之疾病則使疾醫治/之疕瘍則使瘍醫治之</span></span><br/>
<span class='tline' id='l144' data-llen='4857:4880'>嵗終則稽其醫事以制其食十全為上十失一次之十</span><br/>
<span class='tline' id='l145' data-llen='4880:4896'>失二次之十失三次之十失四為下</span><br/>
<span class='tline' id='l146' data-llen='4896:4942'>　<span class='krp-note'>醫之事有能有不能醫之功有全有不全先王於一/歳之中有以書其功狀而醫之得失功之多寡可以</span></span><br/>
<span class='tline' id='l147' data-llen='4942:4988'>　<span class='krp-note'>周知故歳終則稽其事而制其食稽謂攷而計之也/既稽以見其功然後因其功之全否而為之制其食</span></span><br/>
<span class='tline' id='l148' data-llen='4988:5034'>　<span class='krp-note'>之厚薄凡以稱其事而已苟醫事為上而其食薄則/能者無所勸醫事為下而其食厚則不能者無所勉</span></span><br/>
<span class='tline' id='l149' data-llen='5034:5080'>　<span class='krp-note'>故必餼廩稱事然後能者勸不能者勉矣周而無缺/謂之全夫射者百發一失則不足為善射然則醫者</span></span><br/>
<span class='tline' id='l150' data-llen='5080:5126'>　<span class='krp-note'>九中一失亦不足以謂之十全矣鄭氏謂全猶愈也/人之疾固有不可治者苟知不可治而信則亦全矣</span></span><br/>
<span class='tline' id='l151' data-llen='5126:5152'><a onclick="displayPageImage('KR1d0005', 'WYG', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='5152:5198'>　<span class='krp-note'>何必愈哉音晋侯有疾醫緩曰疾不可為也在肓之/上膏之下公曰良醫也晋侯果卒然則全者但知其</span></span><br/>
<span class='tline' id='l153' data-llen='5198:5244'>　<span class='krp-note'>可治不可治而騐焉者皆全矣黄帝曰知一為下工/知二為中工知三為上工與此不同何也蓋黄帝以</span></span><br/>
<span class='tline' id='l154' data-llen='5244:5290'>　<span class='krp-note'>治疾者為功於五臟有明其二則為中有眀其三則/為上故分為三等以命工周官以工之能而制食故</span></span><br/>
<span class='tline' id='l155' data-llen='5290:5306'>　<span class='krp-note'>寛以馭之而/分為五等矣</span></span><br/>
<span class='tline' id='l156' data-llen='5306:5328'>食醫掌和王之六食六飲六膳百羞百醬八珍之齊</span><br/>
<span class='tline' id='l157' data-llen='5328:5374'>　<span class='krp-note'>易之頥君子以節飲食葢疾病之起本於氣體之不/和氣體之不和始於飲食之不節蓋飲食人之本也</span></span><br/>
<span class='tline' id='l158' data-llen='5374:5420'>　<span class='krp-note'>本得其養則無物不長本失其養則無物不消於無/事之時而順養之有道可謂善其本矣疾厲何自而</span></span><br/>
<span class='tline' id='l159' data-llen='5420:5466'>　<span class='krp-note'>生哉此食醫之官所由設也六食則所謂食用六穀/是也六飲則所謂飲用六清是也六膳則所謂膳用</span></span><br/>
<span class='tline' id='l160' data-llen='5466:5492'><a onclick="displayPageImage('KR1d0005', 'WYG', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='5492:5538'>　<span class='krp-note'>六牲是也百羞則羞用百有二十品是也百醬則醬/用百有二十罋是也八珍則珍用八物是也凡此皆</span></span><br/>
<span class='tline' id='l162' data-llen='5538:5581'>　<span class='krp-note'>膳夫所掌以共王之饋者而食醫則掌調和之而/已齊者調和其味而使多寡厚薄各適節之謂</span></span><br/>
<span class='tline' id='l163' data-llen='5581:5604'>凡食齊眡春時羹齊眡夏時醬齊眡秋時飲齊眡冬時</span><br/>
<span class='tline' id='l164' data-llen='5604:5617'>　<span class='krp-note'>食音嗣齊/才細反</span></span><br/>
<span class='tline' id='l165' data-llen='5617:5663'>　<span class='krp-note'>一氣判而為隂陽隂陽運而為四時春為陽中而其/氣温夏為陽盛而其氣熱秋為陰中而其氣涼冬為</span></span><br/>
<span class='tline' id='l166' data-llen='5663:5709'>　<span class='krp-note'>隂盛而其氣寒温熱涼寒天地所以生成萬物者也/順天之經明地之理合四時之序則人所以安拂天</span></span><br/>
<span class='tline' id='l167' data-llen='5709:5755'>　<span class='krp-note'>之經違地之理反四時之序則人所以厲故先王無/所徃而不以四時為本者其知善養之道乎以春為</span></span><br/>
<span class='tline' id='l168' data-llen='5755:5801'>　<span class='krp-note'>陽中而其氣温食地産以養形而作陽德形以聚氣/形温則氣和而疾不作故食以温為齊而眡春時以</span></span><br/>
<span class='tline' id='l169' data-llen='5801:5828'><a onclick="displayPageImage('KR1d0005', 'WYG', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='5828:5874'>　<span class='krp-note'>夏為陽盛而其氣熱羮天産以養精而作陰德精以/集神神墮三數而於物為火精熱則神從之而不離</span></span><br/>
<span class='tline' id='l171' data-llen='5874:5920'>　<span class='krp-note'>故羮以熱為齊而眡夏時以秋為隂中而其氣涼醬/之味鹹鹹所以養脈而脈耎則和醬涼則除煩熱而</span></span><br/>
<span class='tline' id='l172' data-llen='5920:5966'>　<span class='krp-note'>脈得之以耎故醬以涼為齊而眡秋時以冬為隂盛/而其氣寒飲所以陽氣氣之暴在陽濟之以寒則為</span></span><br/>
<span class='tline' id='l173' data-llen='5966:5984'>　<span class='krp-note'>不暴故飲以寒/為齊而胝冬時</span></span><br/>
<span class='tline' id='l174' data-llen='5984:6013'>凡和春多酸夏多苦秋多辛冬多鹹調以滑甘<span class='krp-note'>和胡卧/反夏户</span></span><br/>
<span class='tline' id='l175' data-llen='6013:6021'>　<span class='krp-note'>雅/反</span></span><br/>
<span class='tline' id='l176' data-llen='6021:6067'>　<span class='krp-note'>夫濕熱寒涼天之所造以養萬物者也酸苦辛鹹地/之所化以養萬物者也人之一身常與天地流通則</span></span><br/>
<span class='tline' id='l177' data-llen='6067:6113'>　<span class='krp-note'>其氣味之所養又安可違天之所造地之所化哉此/温涼寒熱之所御所以必在順四時之氣而酸苦辛</span></span><br/>
<span class='tline' id='l178' data-llen='6113:6140'><a onclick="displayPageImage('KR1d0005', 'WYG', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='6140:6186'>　<span class='krp-note'>鹹之所節所以必在順四時之味矣夫春於方為東/於行為木陽動以散而生風風生木木之氣散而其</span></span><br/>
<span class='tline' id='l180' data-llen='6186:6232'>　<span class='krp-note'>味則收故木之味酸以春主發散宜多酸以收之故/其和多酸夏於方為南於行為火南方陽極而生熱</span></span><br/>
<span class='tline' id='l181' data-llen='6232:6278'>　<span class='krp-note'>熱生火火之氣耎而其味則堅故火之味苦以夏主/解緩則宜多苦以堅之故其和多苦秋於方為西於</span></span><br/>
<span class='tline' id='l182' data-llen='6278:6324'>　<span class='krp-note'>行為金陰止以收而生燥燥生金金之氣收而其味/則散故金之味辛以秋主揫歛宜多辛以散之故其</span></span><br/>
<span class='tline' id='l183' data-llen='6324:6370'>　<span class='krp-note'>和多辛冬於方為北於行為水北方隂極而生寒寒/生水水之氣堅而其味則耎故水之味鹹以冬主堅</span></span><br/>
<span class='tline' id='l184' data-llen='6370:6416'>　<span class='krp-note'>栗宜多鹹以耎之故其和多鹹酸苦辛鹹其味則因/四時以為之節若淡與甘則無所加損焉以其為五</span></span><br/>
<span class='tline' id='l185' data-llen='6416:6462'>　<span class='krp-note'>味之主而生於土故也淡則所以利之甘則所以緩/之唯利故能養竅唯緩故能養齒利之緩之所以調</span></span><br/>
<span class='tline' id='l186' data-llen='6462:6508'>　<span class='krp-note'>之也黄帝書曰肺欲收急食酸以收之肝欲散急食/辛以散之心欲耎急食醎以耎之腎欲堅急食苦以</span></span><br/>
<span class='tline' id='l187' data-llen='6508:6535'><a onclick="displayPageImage('KR1d0005', 'WYG', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='6535:6556'>　<span class='krp-note'>堅之脾欲緩急食甘/以緩之亦謂是也</span></span><br/>
<span class='tline' id='l189' data-llen='6556:6579'>凡㑹膳食之宜牛宜稌羊宜黍豕宜稷犬宜粱鴈宜麥</span><br/>
<span class='tline' id='l190' data-llen='6579:6593'>魚宜苽<span class='krp-note'>稌音社/苽音孤</span></span><br/>
<span class='tline' id='l191' data-llen='6593:6639'>　<span class='krp-note'>凡人所資以生者莫大乎形氣形氣所資以養者莫/大乎膳食膳天産也食地産也天産以養形而得諸</span></span><br/>
<span class='tline' id='l192' data-llen='6639:6685'>　<span class='krp-note'>陽地産以養精而得諸隂隂陽之氣判而為五行而/膳食皆䴡乎五行之氣五行之氣有畏忌相反一有</span></span><br/>
<span class='tline' id='l193' data-llen='6685:6731'>　<span class='krp-note'>不宜則不惟不足以養形氣而疾病且乗機而作可/不擇歟先王由是觀膳食之宜而為之㑹焉或以五</span></span><br/>
<span class='tline' id='l194' data-llen='6731:6777'>　<span class='krp-note'>行相生而為之宜或以五行同氣而為之宜或以五/行相配而為之宜牛土畜也稌金穀也牛宜稌則以</span></span><br/>
<span class='tline' id='l195' data-llen='6777:6823'>　<span class='krp-note'>土生金而為宜也羊火畜也黍火穀也羊宜黍則以/火同氣而為宜也豕水畜也稷土穀也豕宜稷則以</span></span><br/>
<span class='tline' id='l196' data-llen='6823:6850'><a onclick="displayPageImage('KR1d0005', 'WYG', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='6850:6896'>　<span class='krp-note'>水配土而為宜也犬金畜也梁土穀也犬宜粱以金/生於土而為宜也鴈大禽也麥木穀也鴈宜麥則以</span></span><br/>
<span class='tline' id='l198' data-llen='6896:6942'>　<span class='krp-note'>火生於木而為宜也魚水物也苽水穀也魚宜苽以/水同氣而為宜也凡此皆食物各有宜也物之所宜</span></span><br/>
<span class='tline' id='l199' data-llen='6942:6988'>　<span class='krp-note'>適此而已且有所宜則順之有所畏忌則避之此言/其宜而不言其畏避相反以物類至多不可勝言也</span></span><br/>
<span class='tline' id='l200' data-llen='6988:7006'>　<span class='krp-note'>言其所常食則/推類而可知矣</span></span><br/>
<span class='tline' id='l201' data-llen='7006:7023'>凡君子之食恒放焉<span class='krp-note'>放甫/徃反</span></span><br/>
<span class='tline' id='l202' data-llen='7023:7069'>　<span class='krp-note'>食醫雖以養王為主凡君子所以自養者亦可以常/放焉蓋君子與王其貴賤之分為不同而所以養生</span></span><br/>
<span class='tline' id='l203' data-llen='7069:7115'>　<span class='krp-note'>之理則未嘗異故膳食所㑹之宜皆得以倣王而自/養焉則所以養生之道豈擅為一已之利哉皆天下</span></span><br/>
<span class='tline' id='l204' data-llen='7115:7157'>　<span class='krp-note'>共之而已易曰君子以節飲食於此可見矣然/謂之常則非暫也始終用焉不可一日廢之矣</span></span><br/>
<span class='tline' id='l205' data-llen='7157:7184'><a onclick="displayPageImage('KR1d0005', 'WYG', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='7184:7195'>疾醫掌養萬民之疾病</span><br/>
<span class='tline' id='l207' data-llen='7195:7241'>　<span class='krp-note'>夫人雜乎芒芴之間氣變而有形形變而有生然則/生之本在乎形形之本在乎氣形之安强得於氣之</span></span><br/>
<span class='tline' id='l208' data-llen='7241:7287'>　<span class='krp-note'>和形之疾病由乎氣之乖和與乖在乎養之得失而/已善醫者審其源亦貴乎以養之為本蓋五臟六腑</span></span><br/>
<span class='tline' id='l209' data-llen='7287:7333'>　<span class='krp-note'>之氣均則疾病無自而作一或盈而有餘一或羸而/不足則偏勝而疾病由之以起故必損其有餘以益</span></span><br/>
<span class='tline' id='l210' data-llen='7333:7379'>　<span class='krp-note'>其不足然後臟腑之氣均而無過不及之偏也所謂/養者育之使其氣一於充實而後已下文所謂以五</span></span><br/>
<span class='tline' id='l211' data-llen='7379:7425'>　<span class='krp-note'>味五穀五藥養其病者是也苟養之使其氣和氣和/則形和形和則生和而疾病可已矣此疾醫之治萬</span></span><br/>
<span class='tline' id='l212' data-llen='7425:7446'>　<span class='krp-note'>民疾病必先之以養/者其知治之本歟</span></span><br/>
<span class='tline' id='l213' data-llen='7446:7469'>四時皆有癘疾春時有痟首疾夏時有痒疥疾秋時有</span><br/>
<span class='tline' id='l214' data-llen='7469:7496'><a onclick="displayPageImage('KR1d0005', 'WYG', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='7496:7519'>瘧寒疾冬時有𠻳上氣疾<span class='krp-note'>痟音霄痒/以掌反</span></span><br/>
<span class='tline' id='l216' data-llen='7519:7565'>　<span class='krp-note'>夫隂陽判而為五行五行運而為四時或為寒暑或/為温清資其氣以生者孰不為之制役哉惟善攝生</span></span><br/>
<span class='tline' id='l217' data-llen='7565:7611'>　<span class='krp-note'>者消息盈虗與時偕行則邪氣不能襲癘疾又烏能/為之患彼蒙蔽之徒天機存於肝膈之上氷炭結於</span></span><br/>
<span class='tline' id='l218' data-llen='7611:7657'>　<span class='krp-note'>五臟之間嗜慾既深天和滋喪客邪輙蹈其舍則疾/病交起隂陽之患唯命是從而已四時安得無癘疾</span></span><br/>
<span class='tline' id='l219' data-llen='7657:7703'>　<span class='krp-note'>哉若蠆之螫而厲人者癘也夫氣和則安厲乖而不/和者豈氣之罪哉實使氣者有以召之也列子曰指</span></span><br/>
<span class='tline' id='l220' data-llen='7703:7749'>　<span class='krp-note'>摘無痟癢痟痛也痛言通之而愈痟言消之而愈素/問曰冬傷於寒春必病瘟病瘟則痟首之疾也葢方</span></span><br/>
<span class='tline' id='l221' data-llen='7749:7795'>　<span class='krp-note'>冬之時陽為主於内寒雖入之而勢未能動及春陽/出而隂為主於内然後寒動而摶陽為痟首之疾矣</span></span><br/>
<span class='tline' id='l222' data-llen='7795:7841'>　<span class='krp-note'>故春時有痟首疾痒美疾也而實非美難經曰痒為/虚虚非充實之謂也疥介也主於皮膚之上而有辨</span></span><br/>
<span class='tline' id='l223' data-llen='7841:7868'><a onclick="displayPageImage('KR1d0005', 'WYG', '005-13a' );" name="005-13a" class="pb">[005-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='7868:7914'>　<span class='krp-note'>焉介䖝謂之介以有辨故也夏陽溢於皮膚風搏而/滛之為痒疥之疾故夏時有痒疥疾素問曰夏傷於</span></span><br/>
<span class='tline' id='l225' data-llen='7914:7960'>　<span class='krp-note'>暑秋必痎瘧痎瘧則所謂瘧寒之瘧言如虎之虐痎/言該時而發方夏之時雖傷於暑然隂為主於内暑</span></span><br/>
<span class='tline' id='l226' data-llen='7960:8007'>　<span class='krp-note'>雖入之勢未能動及秋隂出而陽為主於内然後暑/動而搏隂為瘧寒之疾故秋時有瘧寒疾𠻳欬也其</span></span><br/>
<span class='tline' id='l227' data-llen='8007:8046'>　<span class='krp-note'>原生肺腑藏氣屬金而主聲陽溢於臟腑/隂乘而逆之則肺動而為𠻳上氣之疾矣</span></span><br/>
<span class='tline' id='l228' data-llen='8046:8058'>以五味五穀五藥養其病</span><br/>
<span class='tline' id='l229' data-llen='8058:8104'>　<span class='krp-note'>人之生也精得於杳㝠之中氣雜於芒芴之間形具/於物成之後易曰精氣為物則精全而氣從之而精</span></span><br/>
<span class='tline' id='l230' data-llen='8104:8150'>　<span class='krp-note'>者氣之本也莊子曰氣變而有形則氣聚而形從之/而形者氣之舍也精全則氣壯氣壯則形强而人之</span></span><br/>
<span class='tline' id='l231' data-llen='8150:8196'>　<span class='krp-note'>所以安也精虧則氣耗氣耗則形衰而人之所以病/也醫者必究其病之所由起蓋亦有以養之而已五</span></span><br/>
<span class='tline' id='l232' data-llen='8196:8223'><a onclick="displayPageImage('KR1d0005', 'WYG', '005-13b' );" name="005-13b" class="pb">[005-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='8223:8269'>　<span class='krp-note'>味天産也所以養其精五穀地産也所以養其形五/藥則雜出於天地之産所以療其病素問曰氣不足</span></span><br/>
<span class='tline' id='l234' data-llen='8269:8315'>　<span class='krp-note'>補之以精精不足補之以味然則養精而氣從之矣/此疾醫所以不言養氣養精為本養形次之療病為</span></span><br/>
<span class='tline' id='l235' data-llen='8315:8327'>　<span class='krp-note'>末此治/之序也</span></span><br/>
<span class='tline' id='l236' data-llen='8327:8340'>以五氣五聲五色眡其死生</span><br/>
<span class='tline' id='l237' data-llen='8340:8386'>　<span class='krp-note'>五行運而為五氣發而為五聲章而為五色一身之/間五氣五聲五色莫不備焉五氣則五臟所聚之氣</span></span><br/>
<span class='tline' id='l238' data-llen='8386:8432'>　<span class='krp-note'>心氣熱肝氣温脾氣和肺氣涼腎氣寒是也五聲則/言語所出之聲宫聲和商聲剛角聲清徴聲疾羽聲</span></span><br/>
<span class='tline' id='l239' data-llen='8432:8478'>　<span class='krp-note'>弱是也五色則面貌所發之色木色青火色赤金色/白水色黒土色黄是也望其氣矣又聼其聲聴其聲</span></span><br/>
<span class='tline' id='l240' data-llen='8478:8524'>　<span class='krp-note'>矣又觀其色以此三者審其王相休廢與夫相生相/勝而死生可以預知素問曰五臟之象可以類推五</span></span><br/>
<span class='tline' id='l241' data-llen='8524:8551'><a onclick="displayPageImage('KR1d0005', 'WYG', '005-14a' );" name="005-14a" class="pb">[005-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='8551:8596'>　<span class='krp-note'>臟相音可以意識五臟㣲騐可以自察五氣可以類/推者也五聲可以意識者也五色可以自察者也</span></span><br/>
<span class='tline' id='l243' data-llen='8596:8619'>兩之以九竅之變參之以九藏之動<span class='krp-note'>竅古/弔反</span></span><br/>
<span class='tline' id='l244' data-llen='8619:8665'>　<span class='krp-note'>九竅謂陽竅七隂竅二合而為九也九藏謂神藏五/形藏四合而為九九竅固有常矣俟有變而後占九</span></span><br/>
<span class='tline' id='l245' data-llen='8665:8711'>　<span class='krp-note'>藏隱於内矣必診其動於脉兩之也以隂陽參之也/以隂陽中氣蓋人之身負隂而抱陽中氣以為和九</span></span><br/>
<span class='tline' id='l246' data-llen='8711:8757'>　<span class='krp-note'>竅有隂陽故占之以隂陽之變九藏以中氣為和故/診其脉候之所動中氣所動醫經所謂胃氣也九藏</span></span><br/>
<span class='tline' id='l247' data-llen='8757:8803'>　<span class='krp-note'>以胃氣為主胃氣不至則死之候也診脉者察其胃/氣至不至而已望其氣矣則又聴其聲聽其聲矣則</span></span><br/>
<span class='tline' id='l248' data-llen='8803:8849'>　<span class='krp-note'>又視其色以此眡死生又以為未至也故又占九竅/之變診九藏之動如是則死生之辨灼如觀火矣難</span></span><br/>
<span class='tline' id='l249' data-llen='8849:8895'>　<span class='krp-note'>經曰望而知之謂之神視而知之謂之聖問而知之/謂之工切脉而知之謂之巧望以五氣所謂望而知</span></span><br/>
<span class='tline' id='l250' data-llen='8895:8922'><a onclick="displayPageImage('KR1d0005', 'WYG', '005-14b' );" name="005-14b" class="pb">[005-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='8922:8968'>　<span class='krp-note'>之者也聽以五聲所謂問而知之者也視以五色所/謂視而知之者也診九藏之動所謂切脉而知之者</span></span><br/>
<span class='tline' id='l252' data-llen='8968:8994'>　<span class='krp-note'>也難經不言九竅之變以/九竅之變其然易知故也</span></span><br/>
<span class='tline' id='l253' data-llen='8994:9017'>凡民之有疾病者分而治之死終則各書其所以而入</span><br/>
<span class='tline' id='l254' data-llen='9017:9022'>於醫師</span><br/>
<span class='tline' id='l255' data-llen='9022:9068'>　<span class='krp-note'>夫人之一身内有五臟六腑外有百骸九竅而疾病/之作非一端也疾病既非一端而醫術亦各有能此</span></span><br/>
<span class='tline' id='l256' data-llen='9068:9114'>　<span class='krp-note'>凡民之疾病所以使分而治之也醫師言邦之有疾/病疾醫言民之有疾病治及民則餘可知矣或言邦</span></span><br/>
<span class='tline' id='l257' data-llen='9114:9160'>　<span class='krp-note'>或言民相偹而已醫師言使醫分而治之疾醫又言/分而治之者醫師分疾病疕瘍使各治之而疾醫所</span></span><br/>
<span class='tline' id='l258' data-llen='9160:9206'>　<span class='krp-note'>治又各有能也至於瘍醫言凡有瘍者受其藥焉則/腫瘍潰瘍金痬折痬同科而已記曰君子曰終小人</span></span><br/>
<span class='tline' id='l259' data-llen='9206:9233'><a onclick="displayPageImage('KR1d0005', 'WYG', '005-15a' );" name="005-15a" class="pb">[005-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='9233:9279'>　<span class='krp-note'>曰死盡其道而死者所謂君子曰終是也終亦有所/以而非醫之罪也亦書所以焉使知如此者在所不</span></span><br/>
<span class='tline' id='l261' data-llen='9279:9300'>　<span class='krp-note'>治也獸醫獨言死者/以其異於人故也</span></span><br/>
<span class='tline' id='l262' data-llen='9300:9303'>　</span><br/>
<span class='tline' id='l263' data-llen='9303:9306'>　</span><br/>
<span class='tline' id='l264' data-llen='9306:9309'>　</span><br/>
<span class='tline' id='l265' data-llen='9309:9312'>　</span><br/>
<span class='tline' id='l266' data-llen='9312:9315'>　</span><br/>
<span class='tline' id='l267' data-llen='9315:9318'>　</span><br/>
<span class='tline' id='l268' data-llen='9318:9345'><a onclick="displayPageImage('KR1d0005', 'WYG', '005-15b' );" name="005-15b" class="pb">[005-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='9345:9348'>　</span><br/>
<span class='tline' id='l270' data-llen='9348:9351'>　</span><br/>
<span class='tline' id='l271' data-llen='9351:9354'>　</span><br/>
<span class='tline' id='l272' data-llen='9354:9357'>　</span><br/>
<span class='tline' id='l273' data-llen='9357:9360'>　</span><br/>
<span class='tline' id='l274' data-llen='9360:9363'>　</span><br/>
<span class='tline' id='l275' data-llen='9363:9366'>　</span><br/>
<span class='tline' id='l276' data-llen='9366:9375'>　周禮詳解卷五</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0005', 'WYG', '022-1a' );" name="022-1a" class="pb">[022-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　周禮詳觧卷二十二</span><br/>
<span class='tline' id='l10' data-llen='202:223'>　　　　　　　　　　　　宋　王昭禹　撰</span><br/>
<span class='tline' id='l11' data-llen='223:246'>典庸器掌藏樂器庸器及祭祀帥其屬而設筍虡陳庸</span><br/>
<span class='tline' id='l12' data-llen='246:261'>器饗食賔射亦如之大喪廞筍虡</span><br/>
<span class='tline' id='l13' data-llen='261:307'>　<span class='krp-note'>典庸器而掌蔵樂器則樂之作也凡以象民功而筍/虡則象業故也筍虡所以縣鐘磬之属也横曰筍植</span></span><br/>
<span class='tline' id='l14' data-llen='307:353'>　<span class='krp-note'>曰虡筍上設板謂之業盖聚衆飾焉而措之虡上則/以象業也業陳于上然後作樂乎下未有無其業而</span></span><br/>
<span class='tline' id='l15' data-llen='353:399'>　<span class='krp-note'>作樂者也而王業以民功為主故其所掌也如此陳/庸噐者盖非以道勝滛不能伐而俘之非以徳服天</span></span><br/>
<span class='tline' id='l16' data-llen='399:425'><a onclick="displayPageImage('KR1d0005', 'WYG', '022-1b' );" name="022-1b" class="pb">[022-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='425:474'>　<span class='krp-note'>下不能𫝊而守之祭祀饗食賔射皆出而陳之示為/先者能俘而𫝊之以為榮為之後者能守其𫝊以為</span></span><br/>
<span class='tline' id='l18' data-llen='474:482'>　<span class='krp-note'>善/也</span></span><br/>
<span class='tline' id='l19' data-llen='482:505'>司干掌舞器祭祀舞者既陳則授舞器既舞則受之賓</span><br/>
<span class='tline' id='l20' data-llen='505:522'>饗亦如之大喪廞舞器及葬奉而藏之</span><br/>
<span class='tline' id='l21' data-llen='522:568'>　<span class='krp-note'>樂有文舞有武舞揖讓征誅之義盡此矣文舞則籥/師教之武舞則司干掌之夫羽舞干舞皆樂師以教</span></span><br/>
<span class='tline' id='l22' data-llen='568:614'>　<span class='krp-note'>國子矣籥師于羽舞又教之至于司干則特掌舞器/而已則先王之于文事尤致其詳也然文舞有羽籥</span></span><br/>
<span class='tline' id='l23' data-llen='614:660'>　<span class='krp-note'>而名官則以籥武舞有干戈而名官則以干盖文則/優游而静籥則其聲静而可聞也干則以有扞而自</span></span><br/>
<span class='tline' id='l24' data-llen='660:687'>　<span class='krp-note'>衛而武事以扞敵自衛為先/故也名官之義各有攸趣</span></span><br/>
<span class='tline' id='l25' data-llen='687:713'><a onclick="displayPageImage('KR1d0005', 'WYG', '022-2a' );" name="022-2a" class="pb">[022-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='713:736'>大卜掌三兆之灋一曰玉兆二曰瓦兆三曰原兆其經</span><br/>
<span class='tline' id='l27' data-llen='736:753'>兆之體皆百有二十其頌皆千有二百</span><br/>
<span class='tline' id='l28' data-llen='753:799'>　<span class='krp-note'>大卜以下大夫為之而其官属為甚衆盖先王重其/事故也卜之字從丨從一卜之所通非特數也致一</span></span><br/>
<span class='tline' id='l29' data-llen='799:845'>　<span class='krp-note'>所以卜也夫木之有火明矣不致一以鑚之則不出/龜亦何以異此物生而後有象象而後有滋滋而後</span></span><br/>
<span class='tline' id='l30' data-llen='845:891'>　<span class='krp-note'>有數蓍者陽中之隂也故植而後知數龜者隂中之/陽也故動而知象先王成天下之亹亹定天下之吉</span></span><br/>
<span class='tline' id='l31' data-llen='891:938'>　<span class='krp-note'>凶莫大乎蓍龜而名官謂曰大卜者以龜為主也左/𫝊所謂蓍短龜長不如從長者是也掌三兆之法者</span></span><br/>
<span class='tline' id='l32' data-llen='938:984'>　<span class='krp-note'>皆以火灼龜其象可占謂之兆三兆先儒以為其象/似玉瓦原之璺罅是也玉兆陽也瓦兆隂也原兆隂</span></span><br/>
<span class='tline' id='l33' data-llen='984:1030'>　<span class='krp-note'>陽之半也陽精之純者玉也兆之象色如玉故以為/玉兆隂物之陶者瓦也兆之象色如瓦故以為瓦兆</span></span><br/>
<span class='tline' id='l34' data-llen='1030:1056'><a onclick="displayPageImage('KR1d0005', 'WYG', '022-2b' );" name="022-2b" class="pb">[022-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1056:1102'>　<span class='krp-note'>爾雅曰髙平曰原左傳曰原田毎毎則原于城為中/是隂陽之半也兆之象色如原故以為原兆其兆不</span></span><br/>
<span class='tline' id='l36' data-llen='1102:1148'>　<span class='krp-note'>同與所命之名亦異焉經常也其經兆之體則龜常/兆之故也三兆之體皆百有二十頌謂繇也乃占兆</span></span><br/>
<span class='tline' id='l37' data-llen='1148:1175'>　<span class='krp-note'>之書常兆之體百有二十毎/體十繇故頌皆千有二百</span></span><br/>
<span class='tline' id='l38' data-llen='1175:1198'>掌三易之灋一曰連山二曰歸藏三曰周易其經卦皆</span><br/>
<span class='tline' id='l39' data-llen='1198:1208'>八其别皆六十有四</span><br/>
<span class='tline' id='l40' data-llen='1208:1254'>　<span class='krp-note'>龜動物也占其象蓍植物也占其數象之所造為精/而數之所索者為粗故以三兆之法為先而三易之</span></span><br/>
<span class='tline' id='l41' data-llen='1254:1301'>　<span class='krp-note'>法次之夏曰連山言如山之出納氣相連而不絶也體/商曰歸藏言萬物歸而藏乎其中也周曰易者言其</span></span><br/>
<span class='tline' id='l42' data-llen='1301:1347'>　<span class='krp-note'>出于無體其用出于無用變易而未始有窮也夏得/人統連山以艮為首而交乎寅故也商得地統歸藏</span></span><br/>
<span class='tline' id='l43' data-llen='1347:1373'><a onclick="displayPageImage('KR1d0005', 'WYG', '022-3a' );" name="022-3a" class="pb">[022-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1373:1419'>　<span class='krp-note'>以坤為首地主藏故也周得天統周易以乾為首而/乾主變故也夫開物成務以冐天下之道者易也則</span></span><br/>
<span class='tline' id='l45' data-llen='1419:1465'>　<span class='krp-note'>易之道未嘗不一寂然不動感而遂通天下之故者/易也則易之用未嘗不殊以未嘗不一之道而求于</span></span><br/>
<span class='tline' id='l46' data-llen='1465:1511'>　<span class='krp-note'>未嘗不殊之用此所以隨時制名而有三易之法也/其實則一而已其經卦皆八則易八卦是也其别皆</span></span><br/>
<span class='tline' id='l47' data-llen='1511:1528'>　<span class='krp-note'>六十有四易六/十四卦是也</span></span><br/>
<span class='tline' id='l48' data-llen='1528:1551'>掌三夢之灋一曰致夢二曰觭夢三曰咸陟其經運十</span><br/>
<span class='tline' id='l49' data-llen='1551:1557'>其别九十</span><br/>
<span class='tline' id='l50' data-llen='1557:1610'>　<span class='krp-note'>夢之字從瞢從夕向隂而夢則有夢也又或從<img height='20' width='20' alt='&amp;KR2852' title='KR2852' src='https://raw.githubusercontent.com/kanripo/KR-Gaiji/master/images/KR2852.png'/>從/状從□從一穴之下状之上若反一也然方向隂而</span></span><br/>
<span class='tline' id='l51' data-llen='1610:1656'>　<span class='krp-note'>夢有妄見焉夫形接為事神遇為夢神凝者想夢自/消則聖人宜若無夢也然聖人方其渉世而為徒于</span></span><br/>
<span class='tline' id='l52' data-llen='1656:1682'><a onclick="displayPageImage('KR1d0005', 'WYG', '022-3b' );" name="022-3b" class="pb">[022-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1682:1728'>　<span class='krp-note'>人夢亦不能無也故髙宗夢得說文王夢臧丈人武/王夢帝予九齡孔子之夢周公則晝想夕夢雖聖人</span></span><br/>
<span class='tline' id='l54' data-llen='1728:1774'>　<span class='krp-note'>亦不能免也然夢者精神之運也人之精神徃來常/與隂陽流通而禍福吉凶皆通于天地應于物類則</span></span><br/>
<span class='tline' id='l55' data-llen='1774:1820'>　<span class='krp-note'>由其夢以占之固無所逃矣周官所以有占夢之官/而大卜掌三夢之法盖謂是矣三夢之道法雖不可</span></span><br/>
<span class='tline' id='l56' data-llen='1820:1866'>　<span class='krp-note'>考然三者不過乎精神之所交感而已一曰致夢者/致者有所使而至也盖道則不可致命則莫之致致</span></span><br/>
<span class='tline' id='l57' data-llen='1866:1912'>　<span class='krp-note'>則出于思慮之間而已然則致夢者非出于自至也/二曰觭夢者角一倚一仰為觭人之晝俯仰于事為</span></span><br/>
<span class='tline' id='l58' data-llen='1912:1958'>　<span class='krp-note'>之間夜則感而成夢雖非出于思慮而至亦有所因/也三曰咸陟者以心咸物為感無心感物為咸咸則</span></span><br/>
<span class='tline' id='l59' data-llen='1958:2004'>　<span class='krp-note'>以虚受物因時乗理無所偏係陟之為言升也升則/無所拘滯焉則其夢非干于思慮非因于事為一出</span></span><br/>
<span class='tline' id='l60' data-llen='2004:2050'>　<span class='krp-note'>于自然而已謂之咸陟義盖如此三者之夢雖或不/同然皆精神之所交感故以經運占之經則占夢所</span></span><br/>
<span class='tline' id='l61' data-llen='2050:2076'><a onclick="displayPageImage('KR1d0005', 'WYG', '022-4a' );" name="022-4a" class="pb">[022-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2076:2122'>　<span class='krp-note'>謂嵗時日月星辰是也運則嵗時日月星辰之運也/經以占其常運以占其變先王占夢之法亦縁人情</span></span><br/>
<span class='tline' id='l63' data-llen='2122:2165'>　<span class='krp-note'>以考吉凶而已曷嘗區區以狥乎哉彼幽王廢本/逐末乃召彼故老訊之占夢宜乎詩人之所刺</span></span><br/>
<span class='tline' id='l64' data-llen='2165:2188'>以邦事作龜之八命一曰征二曰象三曰與四曰謀五</span><br/>
<span class='tline' id='l65' data-llen='2188:2201'>曰果六曰至七曰雨八曰瘳</span><br/>
<span class='tline' id='l66' data-llen='2201:2247'>　<span class='krp-note'>所作謂之事邦事者凡邦之事也夫時運無窮事變/亦不一得失成敗之不同是非可否之不决古之作</span></span><br/>
<span class='tline' id='l67' data-llen='2247:2293'>　<span class='krp-note'>事者不憚一己之思慮明則謀之人幽則謀之鬼謀/之人所以盡其智謀之鬼所以盡其神其所以作龜</span></span><br/>
<span class='tline' id='l68' data-llen='2293:2339'>　<span class='krp-note'>而命事者有八焉征謂小行役征討之事而命龜也/象謂卜天象變動而命龜也與謂與人共事卜其得</span></span><br/>
<span class='tline' id='l69' data-llen='2339:2385'>　<span class='krp-note'>失也謀謂圖事于人卜其信否也果謂有為而卜其/果否也至謂有行而卜其至與否也雨謂卜時之雨</span></span><br/>
<span class='tline' id='l70' data-llen='2385:2411'><a onclick="displayPageImage('KR1d0005', 'WYG', '022-4b' );" name="022-4b" class="pb">[022-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2411:2457'>　<span class='krp-note'>與不雨也瘳謂卜疾之瘳與不瘳也凡此八者于卜/也皆以辭命龜大卜則作其命龜之詞而已故曰以</span></span><br/>
<span class='tline' id='l72' data-llen='2457:2503'>　<span class='krp-note'>邦事作龜之八命也征事大起衆故一曰征征人事/之大也象天事之大也天道逺人道邇由邇以及逺</span></span><br/>
<span class='tline' id='l73' data-llen='2503:2549'>　<span class='krp-note'>故二曰象與則人事之次不及征與象之大故三曰/與有所與宜慎甚于有所謀故四曰謀謀者指事而</span></span><br/>
<span class='tline' id='l74' data-llen='2549:2595'>　<span class='krp-note'>圗之宜先于果與至盖果既有為也卜其果而已至/既有行也卜其至而已故五曰果六曰至雨則天事</span></span><br/>
<span class='tline' id='l75' data-llen='2595:2619'>　<span class='krp-note'>之小故七曰雨瘳不及/衆私憂而已故八曰瘳</span></span><br/>
<span class='tline' id='l76' data-llen='2619:2642'>以八命者贊三兆三易三夢之占以觀國家之吉凶以</span><br/>
<span class='tline' id='l77' data-llen='2642:2647'>詔救政</span><br/>
<span class='tline' id='l78' data-llen='2647:2693'>　<span class='krp-note'>吉凶之變休戚之情見于蓍龜動于四體見于蓍龜/故取于朽骨之象枯莖之數動于四體故取于精神</span></span><br/>
<span class='tline' id='l79' data-llen='2693:2719'><a onclick="displayPageImage('KR1d0005', 'WYG', '022-5a' );" name="022-5a" class="pb">[022-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2719:2765'>　<span class='krp-note'>之寓魂氣之交則龜蓍夢三者未嘗不相湏以為用/焉洪範大疑謀及卜筮両眡其從違以㫁吉凶而武</span></span><br/>
<span class='tline' id='l81' data-llen='2765:2811'>　<span class='krp-note'>王曰朕夢協朕卜戎商必克大卜以八命贊三兆三/易三夢之占則亦以龜蓍夢合而占也八命者邦事</span></span><br/>
<span class='tline' id='l82' data-llen='2811:2857'>　<span class='krp-note'>之八命也以邦事卜之龜故用三兆之法以占之以/邦事筮之蓍故用三易之法以占之以邦事考之夢</span></span><br/>
<span class='tline' id='l83' data-llen='2857:2903'>　<span class='krp-note'>故用三夢之法以占之作八命非特占之于龜亦騐/之于筮協之于夢而後已故有贊其占者焉盖以三</span></span><br/>
<span class='tline' id='l84' data-llen='2903:2949'>　<span class='krp-note'>兆三易三夢為正以言詞之命贊而已如是則國家/之吉凶可以前知凶則詔王正厥事以救之也所謂</span></span><br/>
<span class='tline' id='l85' data-llen='2949:2995'>　<span class='krp-note'>救正之者修政以救凶災也盖吉凶之變雖出乎天/而以其所以感召之者實自乎人知凶而修政以救</span></span><br/>
<span class='tline' id='l86' data-llen='2995:3038'>　<span class='krp-note'>之則可以轉禍而為福矣古之人固有以君人之/言三而致熒惑之退舍孰謂救正之不可為與</span></span><br/>
<span class='tline' id='l87' data-llen='3038:3061'>凡國大貞卜立君卜大封則眡髙作龜大祭祀則眡髙</span><br/>
<span class='tline' id='l88' data-llen='3061:3087'><a onclick="displayPageImage('KR1d0005', 'WYG', '022-5b' );" name="022-5b" class="pb">[022-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='3087:3110'>命龜凡小事涖卜國大遷大師則貞龜凡旅陳龜凡喪</span><br/>
<span class='tline' id='l90' data-llen='3110:3115'>事命龜</span><br/>
<span class='tline' id='l91' data-llen='3115:3161'>　<span class='krp-note'>貞之字從卜從貝吉凶以貞勝者也從卜從貝則以/言利貞也大貞謂大事卜于龜而以正之也立君以</span></span><br/>
<span class='tline' id='l92' data-llen='3161:3207'>　<span class='krp-note'>定繼嗣天下之本也大封以命諸侯一國之本也無/為人事之大非可茍故也作龜謂以火灼之作其兆</span></span><br/>
<span class='tline' id='l93' data-llen='3207:3253'>　<span class='krp-note'>也大祭祀所以事神也命龜以所卜之事也大遷謂/遷國也大師謂征伐之大者也貞龜謂以象正定吉</span></span><br/>
<span class='tline' id='l94' data-llen='3253:3299'>　<span class='krp-note'>凶作龜命龜皆眡龜者則以龜天産其兆象天事也/眡髙謂眡龜骨髙可灼處作之命之也凡小事涖卜</span></span><br/>
<span class='tline' id='l95' data-llen='3299:3345'>　<span class='krp-note'>者盖大事大宗伯涖卜矣故宗伯之職事大神享大/鬼祭大示帥執事而卜日大卜卑于宗伯故凡卜事</span></span><br/>
<span class='tline' id='l96' data-llen='3345:3391'>　<span class='krp-note'>涖卜旅謂卜旅祭也其事輕于大祭祀特陳龜而已/凡喪事用龜重喪禮故與大祭祀命龜同然則士喪</span></span><br/>
<span class='tline' id='l97' data-llen='3391:3417'><a onclick="displayPageImage('KR1d0005', 'WYG', '022-6a' );" name="022-6a" class="pb">[022-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3417:3445'>　<span class='krp-note'>禮有筮宅卜日天子卜𦵏兆/之類亦大卜以事告龜也</span></span><br/>
<span class='tline' id='l99' data-llen='3445:3468'>卜師掌開龜之四兆一曰方兆二曰功兆三曰義兆四</span><br/>
<span class='tline' id='l100' data-llen='3468:3491'>曰弓兆凡卜事眡髙揚火以作龜致其墨凡卜辨龜之</span><br/>
<span class='tline' id='l101' data-llen='3491:3508'>上下左右隂陽以授命龜者而詔相之</span><br/>
<span class='tline' id='l102' data-llen='3508:3554'>　<span class='krp-note'>卜師以上士四人為之所以教卜官之属而贊大卜/也開龜之四兆謂開出其占兆之書也其經兆之體</span></span><br/>
<span class='tline' id='l103' data-llen='3554:3600'>　<span class='krp-note'>百有二十今此有四兆則分之而為四部也先儒謂/若易之二篇金縢開籥見書是也然其書則不可得</span></span><br/>
<span class='tline' id='l104' data-llen='3600:3646'>　<span class='krp-note'>而考矣凡卜事眡髙則以龜天産其兆象天事也大/卜尊于卜師故國大貞大祭祀則眡髙卜師卑于大</span></span><br/>
<span class='tline' id='l105' data-llen='3646:3692'>　<span class='krp-note'>卜故凡小事眡髙以尊者其事畧而卑者其事繁也/揚火以作龜致其墨者揚如火烈具揚之揚謂揚其</span></span><br/>
<span class='tline' id='l106' data-llen='3692:3718'><a onclick="displayPageImage('KR1d0005', 'WYG', '022-6b' );" name="022-6b" class="pb">[022-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3718:3764'>　<span class='krp-note'>火也揚其火爇灼之以明其兆墨謂兆廣之大小也/龜有上下左右隂陽之不同將卜則不可以不辨也</span></span><br/>
<span class='tline' id='l108' data-llen='3764:3810'>　<span class='krp-note'>上謂仰也下謂俯也左左倪也右右倪也隂後弇也/陽前弇也卜師辨之以授命龜者謂授大卜也詔謂</span></span><br/>
<span class='tline' id='l109' data-llen='3810:3824'>　<span class='krp-note'>告以言相/謂贊其事</span></span><br/>
<span class='tline' id='l110' data-llen='3824:3847'>龜人掌六龜之屬各有名物天龜曰靈屬地龜曰繹屬</span><br/>
<span class='tline' id='l111' data-llen='3847:3870'>東龜曰果屬西龜曰靁屬南龜曰獵屬北龜曰若屬各</span><br/>
<span class='tline' id='l112' data-llen='3870:3882'>以其方之色與其體辨之</span><br/>
<span class='tline' id='l113' data-llen='3882:3928'>　<span class='krp-note'>夫龜所以卜不預修焉則無以共卜事故先王立龜/人之官取龜則用秋時攻龜則用春時所以預偹而</span></span><br/>
<span class='tline' id='l114' data-llen='3928:3974'>　<span class='krp-note'>待之也六龜則天地四方之属也名所以命之物所/以色之以龜之類不一也爾雅曰俯者靈仰者繹前</span></span><br/>
<span class='tline' id='l115' data-llen='3974:4000'><a onclick="displayPageImage('KR1d0005', 'WYG', '022-7a' );" name="022-7a" class="pb">[022-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='4000:4046'>　<span class='krp-note'>弇果後弇獵左倪不類右倪不若天龜曰靈属則爾/雅所謂俯者靈是也盖其形如天下俯而向地天神</span></span><br/>
<span class='tline' id='l117' data-llen='4046:4092'>　<span class='krp-note'>而地靈下俯向地則神降而為靈故曰天龜曰靈属/地龜曰繹属則爾雅所謂仰者繹是也盖其形如地</span></span><br/>
<span class='tline' id='l118' data-llen='4092:4138'>　<span class='krp-note'>上仰而向天天造始而地續終繹則有續終之義故/地龜曰繹属東龜曰果属則爾雅所謂前弇果是也</span></span><br/>
<span class='tline' id='l119' data-llen='4138:4184'>　<span class='krp-note'>以其形前長而弇則有進取之意東陽作而生故曰/果西龜曰雷属則爾雅所謂左倪不類是也以其形</span></span><br/>
<span class='tline' id='l120' data-llen='4184:4230'>　<span class='krp-note'>左倪則左有餘而向乎陽雷陽物以隂而成陽也故/曰雷南龜曰獵属則爾雅所謂後弇獵是也以其形</span></span><br/>
<span class='tline' id='l121' data-llen='4230:4276'>　<span class='krp-note'>後弇則後長而其行獵地南相見于有事之地故曰/獵北龜曰若属則爾雅所謂右倪不若是也以其形</span></span><br/>
<span class='tline' id='l122' data-llen='4276:4322'>　<span class='krp-note'>右倪則右有餘而向乎隂隂為柔順故曰若西龜曰/雷属而爾雅言左倪不類者盖西隂之所而左為陽</span></span><br/>
<span class='tline' id='l123' data-llen='4322:4368'>　<span class='krp-note'>方陽衮而隂衆圍之相薄而成雷是以隂而成陽也/故龜人于左倪之西龜則命之雷属爾雅言不類乃</span></span><br/>
<span class='tline' id='l124' data-llen='4368:4394'><a onclick="displayPageImage('KR1d0005', 'WYG', '022-7b' );" name="022-7b" class="pb">[022-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='4394:4440'>　<span class='krp-note'>所以甚言其類也以西龜為隂方今反左倪而向陽/故言其甚類于陽也以此觀之則北龜曰若属而爾</span></span><br/>
<span class='tline' id='l126' data-llen='4440:4487'>　<span class='krp-note'>雅曰右倪不若亦所以甚言其若也與詩言不顯乃經/所以言其顯同意先儒謂東龜南龜長前後在陽象</span></span><br/>
<span class='tline' id='l127' data-llen='4487:4532'>　<span class='krp-note'>也西龜北龜長左右在隂象緯也天龜俯地龜仰之/東龜前南龜卻西龜左北龜右其說是也各以方</span></span><br/>
<span class='tline' id='l128' data-llen='4532:4579'>　<span class='krp-note'>色與其體辨之者盖天𤣥地黄東青西白南赤北黒/其方之色也天俯地仰東前南卻西左北右此其龜</span></span><br/>
<span class='tline' id='l129' data-llen='4579:4598'>　<span class='krp-note'>之體也先辨體色/然後可以用之</span></span><br/>
<span class='tline' id='l130' data-llen='4598:4621'>凡取龜用秋時攻龜用春時各以其物入於龜室上春</span><br/>
<span class='tline' id='l131' data-llen='4621:4644'>釁龜祭祀先卜若有祭祀則奉龜以徃旅亦如之喪亦</span><br/>
<span class='tline' id='l132' data-llen='4644:4648'>如之</span><br/>
<span class='tline' id='l133' data-llen='4648:4674'><a onclick="displayPageImage('KR1d0005', 'WYG', '022-8a' );" name="022-8a" class="pb">[022-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='4674:4720'>　<span class='krp-note'>取龜用秋時者以隂中也攻龜用春時者以陽中也/凡物以陽熈以隂凝取龜于隂中欲其凝而堅攻龜</span></span><br/>
<span class='tline' id='l135' data-llen='4720:4766'>　<span class='krp-note'>于陽中欲其熈而觧物至秋而成實用是時以取之/則不夭矣物至春而甲拆用是時以攻之則不耗矣</span></span><br/>
<span class='tline' id='l136' data-llen='4766:4812'>　<span class='krp-note'>各以其物入于龜室則六龜各有室也祭祀先卜則/祭祀始用卜者夫耕則祭先嗇馬則祭先牧食則祭</span></span><br/>
<span class='tline' id='l137' data-llen='4812:4858'>　<span class='krp-note'>先飯不忘本也况卜者以吉凶前民用安可忘之乎/祭祀先卜所以仁之也天言祀地言祭先卜兼言祭</span></span><br/>
<span class='tline' id='l138' data-llen='4858:4887'>　<span class='krp-note'>祀者盖天神地明而不測卜能/通之在所尊焉天地之道也</span></span><br/>
<span class='tline' id='l139' data-llen='4887:4910'>菙氏掌共燋契以待卜事凡卜以明火爇燋遂龡其焌</span><br/>
<span class='tline' id='l140' data-llen='4910:4926'>契以授卜師遂役之<span class='krp-note'>燋音/爵</span></span><br/>
<span class='tline' id='l141' data-llen='4926:4972'>　<span class='krp-note'>菙荆木也灼龜用荆猶捶之類以下士二人共其事/故名官以菙氏燋即荘子所謂爝火之爝盖灼龜之</span></span><br/>
<span class='tline' id='l142' data-llen='4972:4998'><a onclick="displayPageImage('KR1d0005', 'WYG', '022-8b' );" name="022-8b" class="pb">[022-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='4998:5044'>　<span class='krp-note'>木也契即詩所謂爰契我龜之契盖開龜之鑿也卜/則用燋以灼龜鑿以開龜菙人則共之以待事也故</span></span><br/>
<span class='tline' id='l144' data-llen='5044:5090'>　<span class='krp-note'>曰掌共燋契以待卜事凡卜必以明火者明火謂以/陽遂取火于日取其潔而明之至也盖火生于木縁</span></span><br/>
<span class='tline' id='l145' data-llen='5090:5136'>　<span class='krp-note'>物以為氣古之人或取于榆栁或取棗杏或取槐檀/或取桑柘隨所取而得之非不明也然非明之至非</span></span><br/>
<span class='tline' id='l146' data-llen='5136:5182'>　<span class='krp-note'>不潔也然非潔之至惟日為陽精之純取于陽精則/為至明隂精之純則為至潔惟致其明潔之至然後</span></span><br/>
<span class='tline' id='l147' data-llen='5182:5228'>　<span class='krp-note'>可以鑽精倚神相知休咎則明火之用不為小補矣/爇燒也用所取之明火以燒灼龜之木故曰以明火</span></span><br/>
<span class='tline' id='l148' data-llen='5228:5274'>　<span class='krp-note'>爇燋契之鋭頭謂之焌曲禮曰進戈者前其鐏盖以/契之鋭頭火而吹之其頭若戈鐏焉故曰遂吹其焌</span></span><br/>
<span class='tline' id='l149' data-llen='5274:5316'>　<span class='krp-note'>契焌契既燃乃授卜師以卜師揚火作龜以致/其墨焉菙氏因而贊相其事為卜師之所役也</span></span><br/>
<span class='tline' id='l150' data-llen='5316:5339'>占人掌占龜以八簭占八頌以八卦占簭之八故以眡</span><br/>
<span class='tline' id='l151' data-llen='5339:5365'><a onclick="displayPageImage('KR1d0005', 'WYG', '022-9a' );" name="022-9a" class="pb">[022-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='5365:5369'>吉凶</span><br/>
<span class='tline' id='l153' data-llen='5369:5415'>　<span class='krp-note'>易曰以卜筮者尚其占盖占事知來以視兆吉凶則/謂之占人占之字從口者占必有言占人占龜以八</span></span><br/>
<span class='tline' id='l154' data-llen='5415:5461'>　<span class='krp-note'>筮占八頌以八卦占筮之八故豈徒占之哉必析之/以言也書言三人占則從二人之言者謂是也然言</span></span><br/>
<span class='tline' id='l155' data-llen='5461:5507'>　<span class='krp-note'>無當必如所占而已故從口不從言占非特卜也而/尚卜焉八筮知數而已卜之所通非特數也故從卜</span></span><br/>
<span class='tline' id='l156' data-llen='5507:5553'>　<span class='krp-note'>盖以龜為主也故占人亦先言掌占龜然以八筮占/八頌以八卦占筮之八故以眡吉凶則龜筮合而占</span></span><br/>
<span class='tline' id='l157' data-llen='5553:5599'>　<span class='krp-note'>焉筮有八故龜有八命命言所以令龜故言所以令/筮或言故或言命相偹也八筮則八故之筮八頌則</span></span><br/>
<span class='tline' id='l158' data-llen='5599:5645'>　<span class='krp-note'>八命之頌八卦則八筮之卦由此而推之則占人雖/以占龜為主亦合筮而占焉兩眡其從違以㫁吉凶</span></span><br/>
<span class='tline' id='l159' data-llen='5645:5652'>　<span class='krp-note'>也/</span></span><br/>
<span class='tline' id='l160' data-llen='5652:5678'><a onclick="displayPageImage('KR1d0005', 'WYG', '022-9b' );" name="022-9b" class="pb">[022-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='5678:5701'>凡卜簭君占體大夫占色史占墨卜人占坼凡卜簭既</span><br/>
<span class='tline' id='l162' data-llen='5701:5720'>事則繫幣以比其命嵗終則計其占之中否</span><br/>
<span class='tline' id='l163' data-llen='5720:5766'>　<span class='krp-note'>卜以龜筮以蓍占體占色占墨占坼皆占龜而曰凡/卜筮則筮亦占體故也詩曰爾卜爾筮體無咎言筮</span></span><br/>
<span class='tline' id='l164' data-llen='5766:5812'>　<span class='krp-note'>占體于此見矣君占體謂占其體兆之吉凶言體則/色墨坼皆偹如四體之體矣大夫占色則色有善否</span></span><br/>
<span class='tline' id='l165' data-llen='5812:5858'>　<span class='krp-note'>史占墨則墨有貞明卜人占坼則坼有大小卜之事/龜坼而後墨見墨見而後色著色著而後體偹卜人</span></span><br/>
<span class='tline' id='l166' data-llen='5858:5904'>　<span class='krp-note'>先占坼史占墨次之大夫占色又次之衆占偹焉而/後君占體以㫁吉凶事之序也先言君占體則以尊</span></span><br/>
<span class='tline' id='l167' data-llen='5904:5950'>　<span class='krp-note'>卑之序言之周官之法如此而玉藻乃謂卜人定龜/史定墨君定體者周官之言尊卑之序也玉藻所記</span></span><br/>
<span class='tline' id='l168' data-llen='5950:5996'>　<span class='krp-note'>先後之序也凡卜筮既事則繋幣以比其命謂禮神/之幣也比其命謂書其命龜筮之詞而比之嵗終則</span></span><br/>
<span class='tline' id='l169' data-llen='5996:6023'><a onclick="displayPageImage('KR1d0005', 'WYG', '022-10a' );" name="022-10a" class="pb">[022-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='6023:6069'>　<span class='krp-note'>計其占之中否則以考官箴之得失而進退其人故/也既廪稱事將使能者勸不能者勉此所以馭卜筮</span></span><br/>
<span class='tline' id='l171' data-llen='6069:6078'>　<span class='krp-note'>之官/與</span></span><br/>
<span class='tline' id='l172' data-llen='6078:6101'>簭人掌三易以辨九簭之名一曰連山二曰歸藏三曰</span><br/>
<span class='tline' id='l173' data-llen='6101:6124'>周易九簭之名一曰巫更二曰巫咸三曰巫式四曰巫</span><br/>
<span class='tline' id='l174' data-llen='6124:6147'>目五曰巫易六曰巫比七曰巫祠八曰巫參九曰巫環</span><br/>
<span class='tline' id='l175' data-llen='6147:6170'>以辨吉凶凡國之大事先簭而後卜上春相簭凡國事</span><br/>
<span class='tline' id='l176' data-llen='6170:6174'>共簭</span><br/>
<span class='tline' id='l177' data-llen='6174:6220'>　<span class='krp-note'>易以卦言筮以數言定數然後成卦則筮定數于始/卦成體于終繫詞蓍之徳圓而神卦之徳方以智以</span></span><br/>
<span class='tline' id='l178' data-llen='6220:6247'><a onclick="displayPageImage('KR1d0005', 'WYG', '022-10b' );" name="022-10b" class="pb">[022-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='6247:6293'>　<span class='krp-note'>蓍始于數而數無定名卦成于爻而爻有定體也易/有三則所立之名不同也筮有九則所筮之事不一</span></span><br/>
<span class='tline' id='l180' data-llen='6293:6339'>　<span class='krp-note'>也自一曰巫更至九曰巫環鄭氏皆讀作筮理宜然/也九筮之名盖古有其書如逸書之類其書既不存</span></span><br/>
<span class='tline' id='l181' data-llen='6339:6385'>　<span class='krp-note'>于後世則其爻不可得而考矣特先儒以意縁㑹而/推之筮更謂遷都邑也筮咸謂筮衆歡否也筮式謂</span></span><br/>
<span class='tline' id='l182' data-llen='6385:6433'>　<span class='krp-note'>筮制作法式也筮目謂事衆筮其要所當也筮易謂民/衆不説筮所改易也筮比謂與民和比也筮祠謂筮牲</span></span><br/>
<span class='tline' id='l183' data-llen='6433:6481'>　<span class='krp-note'>與日也筮參謂筮御與右也筮環謂如環人筮可致師/否也凡國之大事先筮而後卜者兼用卜筮而尊龜焉</span></span><br/>
<span class='tline' id='l184' data-llen='6481:6529'>　<span class='krp-note'>故後之吉凶取斷于龜故也夫物生先象而後數卜筮/則先筮而後卜者盖先象而後數者自幽而出乎明也</span></span><br/>
<span class='tline' id='l185' data-llen='6529:6575'>　<span class='krp-note'>先筮而後卜者自明而稽乎幽也上春相筮則筮有美/惡亦如龜矣龜用元龜則筮亦相而擇其善者焉</span></span><br/>
<span class='tline' id='l186' data-llen='6575:6598'>占夢掌其嵗時觀天地之㑹辨隂陽之氣以日月星辰</span><br/>
<span class='tline' id='l187' data-llen='6598:6625'><a onclick="displayPageImage('KR1d0005', 'WYG', '022-11a' );" name="022-11a" class="pb">[022-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='6625:6648'>占六夢之吉凶一曰正夢二曰噩夢三曰思夢四曰寤</span><br/>
<span class='tline' id='l189' data-llen='6648:6659'>夢五曰喜夢六曰懼夢</span><br/>
<span class='tline' id='l190' data-llen='6659:6705'>　<span class='krp-note'>列子曰神遇為夢形接為事故晝想夜夢神形所遇/一體之盈虛消息皆通于天地應于物類盖人之生</span></span><br/>
<span class='tline' id='l191' data-llen='6705:6751'>　<span class='krp-note'>受命于天地賦形于隂陽則其精神徃來與隂陽相/為流通而禍福妖祥成敗得喪之見于吉凶者由夢</span></span><br/>
<span class='tline' id='l192' data-llen='6751:6797'>　<span class='krp-note'>以占之固無所逃矣掌其嵗時者掌占夢之嵗時也/嵗時之所建固不同矣或在寅或在夘之類是也時</span></span><br/>
<span class='tline' id='l193' data-llen='6797:6843'>　<span class='krp-note'>之所運固不同也或曰為春或曰為夏之類是也其/者指物之詞指其所夢之嵗時故曰掌其嵗時天地</span></span><br/>
<span class='tline' id='l194' data-llen='6843:6889'>　<span class='krp-note'>之㑹先儒謂建厭所處之辰也隂陽之氣先儒謂休/王前後也然則天地之㑹有升降徃來隂陽之氣有</span></span><br/>
<span class='tline' id='l195' data-llen='6889:6935'>　<span class='krp-note'>盈虚消息嵗之所建時之所運既有常數矣然後天/地之㑹可以觀隂陽之氣可以辨日月之運星辰之</span></span><br/>
<span class='tline' id='l196' data-llen='6935:6962'><a onclick="displayPageImage('KR1d0005', 'WYG', '022-11b' );" name="022-11b" class="pb">[022-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='6962:7008'>　<span class='krp-note'>次可由之以占夢之吉凶焉此占夢之官所以掌其/嵗時觀天地之㑹辨隂陽之氣而以日月星辰占六</span></span><br/>
<span class='tline' id='l198' data-llen='7008:7054'>　<span class='krp-note'>夢之吉凶與正夢者謂平安自夢以其非噩非思非/喜非懼而神非有所變故謂正也以平安自夢為正</span></span><br/>
<span class='tline' id='l199' data-llen='7054:7100'>　<span class='krp-note'>則噩思寤喜懼者變也噩如周書噩噩之噩辨察之/意也謂心有所辨而後夢也思夢謂心有所思而後</span></span><br/>
<span class='tline' id='l200' data-llen='7100:7153'>　<span class='krp-note'>夢也寤夢謂寤時而夢如狐<img height='20' width='20' alt='&amp;KR0691' title='KR0691' src='https://raw.githubusercontent.com/kanripo/KR-Gaiji/master/images/KR0691.png'/>夢太子申生也喜夢/謂心有所喜而後夢懼夢謂有恐懼而後夢夫六夢</span></span><br/>
<span class='tline' id='l201' data-llen='7153:7199'>　<span class='krp-note'>雖有正變之不同然皆精神之所感格故吉凶皆可/預以占之于其吉也則由正道以應之于其凶也則</span></span><br/>
<span class='tline' id='l202' data-llen='7199:7245'>　<span class='krp-note'>修正道以禳之先王設官使之占夢豈徒然哉將以/避凶而之吉永正厥事如此而已此其所以識感變</span></span><br/>
<span class='tline' id='l203' data-llen='7245:7291'>　<span class='krp-note'>之所赴而事至則知其所由然也與日月星辰在天/者也六夢在人者也在人之夢必以日月星辰占之</span></span><br/>
<span class='tline' id='l204' data-llen='7291:7329'>　<span class='krp-note'>而後知其吉凶者所謂在人者庸詎知其/非天耶惟逺者知通為一而後可以語此</span></span><br/>
<span class='tline' id='l205' data-llen='7329:7356'><a onclick="displayPageImage('KR1d0005', 'WYG', '022-12a' );" name="022-12a" class="pb">[022-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='7356:7379'>季冬聘王夢獻吉夢於王王拜而受之乃舍萌於四方</span><br/>
<span class='tline' id='l207' data-llen='7379:7402'>以贈惡夢遂令始難毆疫<span class='krp-note'>萌亡耕反/難乃多反</span></span><br/>
<span class='tline' id='l208' data-llen='7402:7448'>　<span class='krp-note'>占夢王官也其所占者以王為主王者樂以天下憂/以天下者也吉凶與民同患而已王之于民吉與之</span></span><br/>
<span class='tline' id='l209' data-llen='7448:7494'>　<span class='krp-note'>同患惟恐其弗得季冬聘王夢獻吉夢于王王拜而/受所以與天下同其樂也以凶與民同患惟恐其弗</span></span><br/>
<span class='tline' id='l210' data-llen='7494:7540'>　<span class='krp-note'>去故舍萌于四方以贈惡夢遂令始難毆疫所以與/天下同其憂聘問也主夢而占之吉則獻于王也吉</span></span><br/>
<span class='tline' id='l211' data-llen='7540:7586'>　<span class='krp-note'>夢在王而所以祐其吉者則在天拜而受之所以尊/天舍萌于四方謂舍菜以祭四方之神也盖吉凶之</span></span><br/>
<span class='tline' id='l212' data-llen='7586:7632'>　<span class='krp-note'>萌寔兆于夢因舍菜以祭焉故謂之舍萌于惡夢而/舍萌以祭所以求其吉而欲其和也故謂之贈贈送</span></span><br/>
<span class='tline' id='l213' data-llen='7632:7678'>　<span class='krp-note'>也難者所以難鬼神之為厲疫者而毆之也于季冬/既舍萌而贈惡夢然後令始難而毆疫者盖内無釁</span></span><br/>
<span class='tline' id='l214' data-llen='7678:7705'><a onclick="displayPageImage('KR1d0005', 'WYG', '022-12b' );" name="022-12b" class="pb">[022-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='7705:7751'>　<span class='krp-note'>然後自外而至者可索而毆故也方相氏掌以時難/則占夢所令者方相氏也夫占卜祈禳人情之所不</span></span><br/>
<span class='tline' id='l216' data-llen='7751:7797'>　<span class='krp-note'>能免也先王因人情而制禮則獻吉贈夢禮所不可/無然教在其中矣盖人之精神徃來與天地隂陽相</span></span><br/>
<span class='tline' id='l217' data-llen='7797:7843'>　<span class='krp-note'>為流通故其夢與天地隂陽日月星辰相應而為吉/凶各以其類而至詩以熊羆為男子之祥以虺蛇為</span></span><br/>
<span class='tline' id='l218' data-llen='7843:7889'>　<span class='krp-note'>女子之祥以魚為年之豐以旟旐為室家之衆而其/意為若合符節所謂以其類至者也知此則可以言</span></span><br/>
<span class='tline' id='l219' data-llen='7889:7935'>　<span class='krp-note'>性命之理矣然禮有先後有緩急緩其所先而急其/所後區區夢卜此召彼故老訊之占夢所以見刺與</span></span><br/>
<span class='tline' id='l220' data-llen='7935:7958'>眡祲掌十煇之灋以觀妖祥辨吉凶一曰祲二曰象三</span><br/>
<span class='tline' id='l221' data-llen='7958:7981'>曰䥴四曰監五曰闇六曰瞢七曰彌八曰叙九曰隮十</span><br/>
<span class='tline' id='l222' data-llen='7981:8010'>曰想掌安宅叙降正嵗則行事嵗終則弊其事<span class='krp-note'>䥴思隨/反隮子</span></span><br/>
<span class='tline' id='l223' data-llen='8010:8037'><a onclick="displayPageImage('KR1d0005', 'WYG', '022-13a' );" name="022-13a" class="pb">[022-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='8037:8045'>　<span class='krp-note'>兮/反</span></span><br/>
<span class='tline' id='l225' data-llen='8045:8091'>　<span class='krp-note'>易曰觀乎天文以察時變又曰天垂象見吉凶聖人/則之盖自其異而觀之則天人異位宜相逺而不相</span></span><br/>
<span class='tline' id='l226' data-llen='8091:8137'>　<span class='krp-note'>及自其同而觀之天人同流宜相應而不相逺先王/于天象必立法以觀妖祥辨吉凶所以和同天人之</span></span><br/>
<span class='tline' id='l227' data-llen='8137:8184'>　<span class='krp-note'>際而使之無間此眡祲之官所由設也賈氏謂日旁也/氣為煇十煇自一曰祲至十曰想大率皆由旁之氣</span></span><br/>
<span class='tline' id='l228' data-llen='8184:8230'>　<span class='krp-note'>故總以十煇言之煇之字從火從軍以合并為光暉/散為煇離為日為火故也物反為妖兆見為祥妖祥</span></span><br/>
<span class='tline' id='l229' data-llen='8230:8276'>　<span class='krp-note'>者吉凶之方萌吉凶則妖祥之成事故觀妖祥然後/吉凶可辨焉氣祥謂之祲以日旁之氣相侵也形本</span></span><br/>
<span class='tline' id='l230' data-llen='8276:8322'>　<span class='krp-note'>謂之象謂氣在日旁未成形也鐫如童子佩鐫之鐫/謂旁氣刺日也監如王啟監厥亂之監謂雲氣在日</span></span><br/>
<span class='tline' id='l231' data-llen='8322:8368'>　<span class='krp-note'>而臨日也闇謂晝晦成日蝕也瞢謂日無光也彌如/彌縫之彌謂氣貫日叙如時叙之叙謂雲有次序在</span></span><br/>
<span class='tline' id='l232' data-llen='8368:8395'><a onclick="displayPageImage('KR1d0005', 'WYG', '022-13b' );" name="022-13b" class="pb">[022-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='8395:8441'>　<span class='krp-note'>日上也隮如朝隮于西之隮謂虹氣見日旁也想謂/雜氣有似可形想也十煇雖皆日旁之氣而其状貌</span></span><br/>
<span class='tline' id='l234' data-llen='8441:8487'>　<span class='krp-note'>不同而妖祥吉凶所繋有不同不可以不辨此眡祲/掌之所以又有法也掌安宅叙降者謂人睹妖祥之</span></span><br/>
<span class='tline' id='l235' data-llen='8487:8533'>　<span class='krp-note'>氣則有不安其居者眡祲則掌以其法為之安其居/處也又為叙其妖祥而降之使知偹其凶而應之吉</span></span><br/>
<span class='tline' id='l236' data-llen='8533:8579'>　<span class='krp-note'>若保章氏降豐凶之祲象是也正嵗則行事者行安/宅叙降之事以豫告于下也嵗終則弊其事者盖十</span></span><br/>
<span class='tline' id='l237' data-llen='8579:8625'>　<span class='krp-note'>煇之法以天占人也弊其正嵗所行之事以考其占/之中亦所以既廩稱事與然言弊而不言㑹則不可</span></span><br/>
<span class='tline' id='l238' data-llen='8625:8636'>　<span class='krp-note'>㑹弊之/而已</span></span><br/>
<span class='tline' id='l239' data-llen='8636:8659'>大祝掌六祝之辭以事鬼神示祈福祥求永貞一曰順</span><br/>
<span class='tline' id='l240' data-llen='8659:8682'>祝二曰年祝三曰吉祝四曰化祝五曰瑞祝六曰筴祝</span><br/>
<span class='tline' id='l241' data-llen='8682:8709'><a onclick="displayPageImage('KR1d0005', 'WYG', '022-14a' );" name="022-14a" class="pb">[022-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='8709:8755'>　<span class='krp-note'>人尚其口以接鬼神示謂之祝大祝祝官之長也大/宗伯事鬼神示以其禮故曰以吉禮事邦國之鬼神</span></span><br/>
<span class='tline' id='l243' data-llen='8755:8801'>　<span class='krp-note'>示大祝事鬼神示以其辭故曰掌六祝之辭以事鬼/神示若夫王則事鬼神示以其道者也然道非體不</span></span><br/>
<span class='tline' id='l244' data-llen='8801:8847'>　<span class='krp-note'>立非辭不通此宗祝之職皆所以佐王事鬼神示者/也先王中心陳信于鬼神示而其誠不可見大祝以</span></span><br/>
<span class='tline' id='l245' data-llen='8847:8893'>　<span class='krp-note'>辭薦信于鬼神示然後可以祈福祥求永貞矣夫天/所祐為福福所兆為祥鬼神示之所為也大祝則祈</span></span><br/>
<span class='tline' id='l246' data-llen='8893:8939'>　<span class='krp-note'>之祈求有所㫁也盖福莫長于無禍能㫁然後可以/延故曰祈福祥歴年之永得正命謂之貞歴年正命</span></span><br/>
<span class='tline' id='l247' data-llen='8939:8985'>　<span class='krp-note'>人之祈禀也大祝則求之求者彼有所祐而此求之/也盖天命明哲命厯年皆在人修之而已則有可祐</span></span><br/>
<span class='tline' id='l248' data-llen='8985:9031'>　<span class='krp-note'>之道然後可求也福祥出于神永貞本乎命先王所/以祈求之者雖曰因人情所不能免然亦不可以茍</span></span><br/>
<span class='tline' id='l249' data-llen='9031:9077'>　<span class='krp-note'>矣則所以祈福祥求永貞固有道矣福祥者天事也/永貞者人事也故先之以祈福祥而繼以求永貞聖</span></span><br/>
<span class='tline' id='l250' data-llen='9077:9104'><a onclick="displayPageImage('KR1d0005', 'WYG', '022-14b' );" name="022-14b" class="pb">[022-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='9104:9131'>　<span class='krp-note'>人之所以和同天人之際/而使之無間者也餘見𫝊</span></span><br/>
<span class='tline' id='l252' data-llen='9131:9154'>掌六祈以同鬼神示一曰類二曰造三曰禬四曰禜五</span><br/>
<span class='tline' id='l253' data-llen='9154:9161'>曰攻六曰說</span><br/>
<span class='tline' id='l254' data-llen='9161:9209'>　<span class='krp-note'>鬼神示之于人幽明則異域彼此則異𫝑疑若不可/同也然與人異域而同理與人異𫝑而同情大祝掌</span></span><br/>
<span class='tline' id='l255' data-llen='9209:9255'>　<span class='krp-note'>六祝之詞以祈之其詞之所祈可以使同無異也此/所以謂之同鬼神示與左氏曰鬼神聰明正直而壹</span></span><br/>
<span class='tline' id='l256' data-llen='9255:9301'>　<span class='krp-note'>者也依人而行聰明依人而行則神之視聴與人同/矣正直依人而行則神之好惡與人同矣又且壹焉</span></span><br/>
<span class='tline' id='l257' data-llen='9301:9347'>　<span class='krp-note'>則與人同道人之所取捨神亦取捨焉視聴之理好/惡之情取捨之道既與人同則吉凶不違于人矣六</span></span><br/>
<span class='tline' id='l258' data-llen='9347:9393'>　<span class='krp-note'>祈之詞何為而不能同乎自非通幽明之故知鬼神/之情状烏能與于此盖凶禍灾變人之所惡也祈求</span></span><br/>
<span class='tline' id='l259' data-llen='9393:9420'><a onclick="displayPageImage('KR1d0005', 'WYG', '022-15a' );" name="022-15a" class="pb">[022-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='9420:9466'>　<span class='krp-note'>鬼神示而去之福祥永貞人之所欲也祈求鬼神示/而降之鬼神示去其所惡從其所欲雖幽而無異于</span></span><br/>
<span class='tline' id='l261' data-llen='9466:9512'>　<span class='krp-note'>明雖無形而無異于人此所謂同之也然而先王于/鬼神合其吉則同鬼神固有道矣大祝之六祈其以</span></span><br/>
<span class='tline' id='l262' data-llen='9512:9558'>　<span class='krp-note'>陳信于鬼神示而已類合其類而祭之若類上帝之/属造即其所而祭之若造于祖之属禬以㑹福若禬</span></span><br/>
<span class='tline' id='l263' data-llen='9558:9605'>　<span class='krp-note'>國之凶荒民之札喪之属禜灾若春秋祭禜之属攻之/以治去其害若翦氏以攻禜攻之之属以詞責之謂</span></span><br/>
<span class='tline' id='l264' data-llen='9605:9650'>　<span class='krp-note'>說若庶氏以攻說禬之之属先王所祈如此亦以吉/凶與民同患而已彼于禍福之際固未數數然也</span></span><br/>
<span class='tline' id='l265' data-llen='9650:9673'>作六辭以通上下親踈逺近一曰祠二曰命三曰誥四</span><br/>
<span class='tline' id='l266' data-llen='9673:9683'>曰㑹五曰禱六曰誄</span><br/>
<span class='tline' id='l267' data-llen='9683:9730'>　<span class='krp-note'>以言達意之謂辭易曰辭也者各指其所之太𤣥曰/觀其施辭則其心之所欲者見矣盖禮之文待辭而</span></span><br/>
<span class='tline' id='l268' data-llen='9730:9757'><a onclick="displayPageImage('KR1d0005', 'WYG', '022-15b' );" name="022-15b" class="pb">[022-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='9757:9803'>　<span class='krp-note'>後著禮之情待辭而後見明以通乎人幽以通乎神/皆有待乎辭則上下親踈逺近皆待辭以通此大祝</span></span><br/>
<span class='tline' id='l270' data-llen='9803:9850'>　<span class='krp-note'>所以作六辭也上下以分言親踈以情言逺近以𫝑/言幽而神明而人皆有上下親踈逺近故也求福之</span></span><br/>
<span class='tline' id='l271' data-llen='9850:9896'>　<span class='krp-note'>祭曰禱禱求有所延賽禱之祭曰祠與春祠同詞為/主故也命以言命之使禀也誥以言告之使從也㑹</span></span><br/>
<span class='tline' id='l272' data-llen='9896:9942'>　<span class='krp-note'>謂詞之施于㑹衆之時也誄謂言其實而誄之也命/誥誄言其事之辭祠㑹禱言其詞之事然則命用于</span></span><br/>
<span class='tline' id='l273' data-llen='9942:9988'>　<span class='krp-note'>祠故一曰祠二曰命誥用于㑹故三曰誥四曰㑹誄/用于禱故五曰禱六曰誄詞之有命者若少牢饋食</span></span><br/>
<span class='tline' id='l274' data-llen='9988:10034'>　<span class='krp-note'>禮筮尸命曰孝孫某用薦嵗事至于嘏主人則曰皇/尸命工祝致多福於汝孝孫是也㑹之有告則若士</span></span><br/>
<span class='tline' id='l275' data-llen='10034:10080'>　<span class='krp-note'>師五戒二曰誥用之于㑹同是也禱之有誄若子路/請禱誄曰禱爾於上下神祗是也雖然有非祠而命</span></span><br/>
<span class='tline' id='l276' data-llen='10080:10126'>　<span class='krp-note'>事者若行人協詞命是矣有非㑹而告者若伊尹申/告于王是矣有非誄而禱者若張老善禱者矣故分</span></span><br/>
<span class='tline' id='l277' data-llen='10126:10153'><a onclick="displayPageImage('KR1d0005', 'WYG', '022-16a' );" name="022-16a" class="pb">[022-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='10153:10163'>　<span class='krp-note'>言六/詞焉</span></span><br/>
<span class='tline' id='l279' data-llen='10163:10186'>辨六號一曰神號二曰鬼號三曰示號四曰牲號五曰</span><br/>
<span class='tline' id='l280' data-llen='10186:10200'>齍號六曰幣號<span class='krp-note'>齍音/咨</span></span><br/>
<span class='tline' id='l281' data-llen='10200:10246'>　<span class='krp-note'>以實命物使有所辨則謂之名因名命物使無相害/則謂之號是名為實之賓而號為名之美稱也致其</span></span><br/>
<span class='tline' id='l282' data-llen='10246:10292'>　<span class='krp-note'>美稱所以尊之乃禮之敬文也神號所謂皇天上帝/也鬼號所謂皇祖烈祖也示號所謂后土地示是也</span></span><br/>
<span class='tline' id='l283' data-llen='10292:10338'>　<span class='krp-note'>牲號牛曰一元大武之類是也齍號黍曰薌合之類/是也幣號幣曰量幣之類也神示鬼為之號者所以</span></span><br/>
<span class='tline' id='l284' data-llen='10338:10362'>　<span class='krp-note'>致其尊也牲齍幣之為/號者所以致其敬文也</span></span><br/>
<span class='tline' id='l285' data-llen='10362:10385'>辨九祭一曰命祭二曰衍祭三曰炮祭四曰周祭五曰</span><br/>
<span class='tline' id='l286' data-llen='10385:10412'><a onclick="displayPageImage('KR1d0005', 'WYG', '022-16b' );" name="022-16b" class="pb">[022-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='10412:10441'>振祭六曰擩祭七曰絶祭八曰繚祭九曰共祭<span class='krp-note'>衍音延/炮白交</span></span><br/>
<span class='tline' id='l288' data-llen='10441:10463'>　<span class='krp-note'>反擩而泉反繚音了/又音料共音恭注同</span></span><br/>
<span class='tline' id='l289' data-llen='10463:10509'>　<span class='krp-note'>飲食必有祭先王所以仁鬼神而不敢忘也盖飲食/者人之大欲存焉昔上古之時未有火化食草木之</span></span><br/>
<span class='tline' id='l290' data-llen='10509:10555'>　<span class='krp-note'>實鳥獸之肉飲其血茹其毛非所以養生也後聖有/作然後修火之利以炮以亨以炙以為醴而養之具</span></span><br/>
<span class='tline' id='l291' data-llen='10555:10601'>　<span class='krp-note'>實始乎此而先王豈忘本哉孔子言君子無終食之/間違仁而况于王乎則大祝之辨九祭皆祭食之法</span></span><br/>
<span class='tline' id='l292' data-llen='10601:10647'>　<span class='krp-note'>而先王所以仁鬼神者尤致其詳矣命祭玉藻所謂/若賜之食而君客之則命之祭然後祭也衍祭取尸</span></span><br/>
<span class='tline' id='l293' data-llen='10647:10693'>　<span class='krp-note'>祭之餘尊而祭之也少牢饋食云下佐食取牢一切/肺以授上佐食以綏祭所謂綏祭即墮也盖尸祭之</span></span><br/>
<span class='tline' id='l294' data-llen='10693:10740'>　<span class='krp-note'>餘將受嘏亦尊而祭之也炮包物火之如封人所謂毛/炮之豚而八珍亦有炮豚牂則炮祭盖取是而祭也</span></span><br/>
<span class='tline' id='l295' data-llen='10740:10767'><a onclick="displayPageImage('KR1d0005', 'WYG', '022-17a' );" name="022-17a" class="pb">[022-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='10767:10813'>　<span class='krp-note'>周祭曲禮所謂祭食祭所先進殽之序徧祭也徧祭/則周矣故謂之周祭然亦有所謂不祭者焉魚腊醤</span></span><br/>
<span class='tline' id='l297' data-llen='10813:10859'>　<span class='krp-note'>湆以其非物之盛則在所不祭也振祭儀禮所謂取/肝擩于鹽振祭也擩祭儀禮所謂取菹擩於醢祭于</span></span><br/>
<span class='tline' id='l298' data-llen='10859:10907'>　<span class='krp-note'>豆間也絶祭儀禮所謂取肺坐絶祭也繚祭儀禮所謂/右取肺左卻手執本坐弗繚右絶末以祭也然則繚祭</span></span><br/>
<span class='tline' id='l299' data-llen='10907:10953'>　<span class='krp-note'>以手從肺本循之至于末非若絶祭真絶之而不循/其本也共祭膳夫之授王祭肆師饗食之授賔祭也</span></span><br/>
<span class='tline' id='l300' data-llen='10953:10988'>　<span class='krp-note'>凡此九祭其度數固不同而先王用之/無遺禮者以有大祝之官辨之而已</span></span><br/>
<span class='tline' id='l301' data-llen='10988:11018'>辨九<img height='20' width='20' alt='&amp;KR0596' title='KR0596' src='https://raw.githubusercontent.com/kanripo/KR-Gaiji/master/images/KR0596.png'/>一曰稽首二曰頓首三曰空首四曰振動五曰</span><br/>
<span class='tline' id='l302' data-llen='11018:11076'>吉<img height='20' width='20' alt='&amp;KR0596' title='KR0596' src='https://raw.githubusercontent.com/kanripo/KR-Gaiji/master/images/KR0596.png'/>六曰凶<img height='20' width='20' alt='&amp;KR0596' title='KR0596' src='https://raw.githubusercontent.com/kanripo/KR-Gaiji/master/images/KR0596.png'/>七曰竒<img height='20' width='20' alt='&amp;KR0596' title='KR0596' src='https://raw.githubusercontent.com/kanripo/KR-Gaiji/master/images/KR0596.png'/>八曰褒<img height='20' width='20' alt='&amp;KR0596' title='KR0596' src='https://raw.githubusercontent.com/kanripo/KR-Gaiji/master/images/KR0596.png'/>九曰肅<img height='20' width='20' alt='&amp;KR0596' title='KR0596' src='https://raw.githubusercontent.com/kanripo/KR-Gaiji/master/images/KR0596.png'/>以享右</span><br/>
<span class='tline' id='l303' data-llen='11076:11099'>祭祀<span class='krp-note'><img height='20' width='20' alt='&amp;KR0596' title='KR0596' src='https://raw.githubusercontent.com/kanripo/KR-Gaiji/master/images/KR0596.png'/>音拜稽音/啟褒音報</span></span><br/>
<span class='tline' id='l304' data-llen='11099:11126'><a onclick="displayPageImage('KR1d0005', 'WYG', '022-17b' );" name="022-17b" class="pb">[022-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='11126:11172'>　<span class='krp-note'>其體衆出而進退以自通于所致者拜也故卑之于/尊賤之于貴與夫自敵以上欲通其致敬之誠未有</span></span><br/>
<span class='tline' id='l306' data-llen='11172:11218'>　<span class='krp-note'>不用拜者矣非特是也舜拜臯陶之歌禹聞善言則/拜太甲之拜首稽首伊尹武王之拜首稽首周公以</span></span><br/>
<span class='tline' id='l307' data-llen='11218:11264'>　<span class='krp-note'>至獻民數獻吉夢獻賢能之書而王皆拜而受之此/又自尊自貴以屈服其體而通致敬之誠於其下也</span></span><br/>
<span class='tline' id='l308' data-llen='11264:11310'>　<span class='krp-note'>禮之情大小輕重固不一則拜之儀多寡低昂有不/同大祝因其事以辨之而已此所以有九辨之别也</span></span><br/>
<span class='tline' id='l309' data-llen='11310:11356'>　<span class='krp-note'>稽首拜而頭至地也頓首拜而首叩地也空首拜而/頭至手也振動謂戦栗變動之拜也吉拜謂吉事之</span></span><br/>
<span class='tline' id='l310' data-llen='11356:11402'>　<span class='krp-note'>拜拜而後稽顙也凶拜謂凶事之拜稽顙而後拜也/竒拜一拜君所以答臣褒拜褒音報報謂再拜拜神</span></span><br/>
<span class='tline' id='l311' data-llen='11402:11448'>　<span class='krp-note'>與尸享獻也肅拜謂俯下手軍中拜也成十六年卻/至三肅使者是也凡此九拜或用之于接人或用之</span></span><br/>
<span class='tline' id='l312' data-llen='11448:11494'>　<span class='krp-note'>于接神享尊在已上者右尊在已右者此用之于接/人或偹物以祭或致道以祀此用之于接神故曰以</span></span><br/>
<span class='tline' id='l313' data-llen='11494:11521'><a onclick="displayPageImage('KR1d0005', 'WYG', '022-18a' );" name="022-18a" class="pb">[022-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='11521:11531'>　<span class='krp-note'>享右/祭祀</span></span><br/>
<span class='tline' id='l315' data-llen='11531:11555'>凡大禋祀肆享祭示則執明水火而號祝<span class='krp-note'>禋音/因</span></span><br/>
<span class='tline' id='l316' data-llen='11555:11602'>　<span class='krp-note'>大禋祀事天神之大者也致其精以祀故謂之禋祀大/大肆享事人鬼之大者也致其敬以享故謂之肆享</span></span><br/>
<span class='tline' id='l317' data-llen='11602:11650'>　<span class='krp-note'>祭示事地示之大者也致其察以祭故謂之祭示于地言/示則天神人鬼可知矣王于天神人鬼地示所致如</span></span><br/>
<span class='tline' id='l318' data-llen='11650:11696'>　<span class='krp-note'>此則大祝之陳信于鬼神宜有以攝之故使執明水/火而號祝明水以鑒取水于月明火以遂取火于日</span></span><br/>
<span class='tline' id='l319' data-llen='11696:11742'>　<span class='krp-note'>至潔而清明者也惟潔為能革汚而物莫能染惟清/為能察物而物莫能濁惟明為能燭理而物莫能蔽</span></span><br/>
<span class='tline' id='l320' data-llen='11742:11788'>　<span class='krp-note'>以此而號祝則禋祀而天神降肆享而人鬼格祭祀/而地示出豈特王之致精致敬致察之效與大祝陳</span></span><br/>
<span class='tline' id='l321' data-llen='11788:11834'>　<span class='krp-note'>信而無媿詞不為無補矣所謂號則六號之属是也/先號而後祝則號致焉而後祝也鬼神示之號則尊</span></span><br/>
<span class='tline' id='l322' data-llen='11834:11861'><a onclick="displayPageImage('KR1d0005', 'WYG', '022-18b' );" name="022-18b" class="pb">[022-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='11861:11907'>　<span class='krp-note'>神而致之也牲齍幣之號則敬神而致之也禋祀肆/享祭示皆禮之大者其事特嚴焉先期于致鬼神示</span></span><br/>
<span class='tline' id='l324' data-llen='11907:11953'>　<span class='krp-note'>而後以祝通其意故先號而後祝若夫小祝甸祝詛/祝之類皆是也祝號者盖小祝掌侯禳禱祠之祝號</span></span><br/>
<span class='tline' id='l325' data-llen='11953:11999'>　<span class='krp-note'>甸祝掌表貉之祝號詛祝掌盟祝類造攻說禬禜之/祝號皆其事之小者故先祝而後號然則小祝大師</span></span><br/>
<span class='tline' id='l326' data-llen='11999:12038'>　<span class='krp-note'>掌釁祈號祝亦先號後祝同也盖大師亦國/之大事故與禋祀肆享祭示之大禮同也</span></span><br/>
<span class='tline' id='l327' data-llen='12038:12061'>隋釁逆牲逆尸令鐘鼓右亦如之來瞽令臯舞相尸禮</span><br/>
<span class='tline' id='l328' data-llen='12061:12084'>既祭令徹大喪始崩以肆鬯渳尸相飯贊歛徹奠言甸</span><br/>
<span class='tline' id='l329' data-llen='12084:12106'>人讀禱付練祥掌國事<span class='krp-note'>隋許規反/渳彌爾反</span></span><br/>
<span class='tline' id='l330' data-llen='12106:12152'>　<span class='krp-note'>國有大故天烖彌祀社稷禱祠隋尸祭之餘守祧所/謂蔵其隋是也釁以牲血禦妖釁若小子釁邦器是</span></span><br/>
<span class='tline' id='l331' data-llen='12152:12179'><a onclick="displayPageImage('KR1d0005', 'WYG', '022-19a' );" name="022-19a" class="pb">[022-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='12179:12225'>　<span class='krp-note'>也逆牲則二祼之辰王出廟門而迎牲則大司樂所/謂牲出入則奏昭夏是也逆尸則向祭之晨王出廟</span></span><br/>
<span class='tline' id='l333' data-llen='12225:12271'>　<span class='krp-note'>門而迎尸則大司樂所謂尸出入則奏肆夏是也隋/釁迎牲逆尸皆以鐘鼔為節大祝則令鐘鼓而已右</span></span><br/>
<span class='tline' id='l334' data-llen='12271:12317'>　<span class='krp-note'>謂尸食而侑之大祝亦令鐘鼓故亦如之大司樂言/尸出入先于牲而大祝逆尸在迎牲之後者盖先逆</span></span><br/>
<span class='tline' id='l335' data-llen='12317:12363'>　<span class='krp-note'>尸而後迎牲事之序也大祝以詞事神所以接神而/親之也牲以天産致味行吾愛敬而親神者也故以</span></span><br/>
<span class='tline' id='l336' data-llen='12363:12409'>　<span class='krp-note'>牲而先于尸來瞽令臯舞者来瞽則樂師詔之大祝/来之也相尸禮則延其出入詔其坐作也既祭令徹</span></span><br/>
<span class='tline' id='l337' data-llen='12409:12455'>　<span class='krp-note'>盖九嬪贊后薦徹豆籩樂師帥學士歌徹内宗及以/樂徹則佐傳豆籩然則大祝令徹者令九嬪之属而</span></span><br/>
<span class='tline' id='l338' data-llen='12455:12501'>　<span class='krp-note'>已大宗伯曰凡大祭祀王后不與則攝薦豆籩徹盖/后雖不與而九嬪之属亦與徹事焉言甸人讀禱者</span></span><br/>
<span class='tline' id='l339' data-llen='12501:12548'>　<span class='krp-note'>甸師喪事代王受𤯝烖必有禱詞也大祝于甸人讀/禱則言于匶使知焉以生事死以存事亡也付練祥</span></span><br/>
<span class='tline' id='l340' data-llen='12548:12575'><a onclick="displayPageImage('KR1d0005', 'WYG', '022-19b' );" name="022-19b" class="pb">[022-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='12575:12621'>　<span class='krp-note'>掌國事者付音祔凢喪虞卒哭而有祔祭也十三月/小祥而練二十五月而大祥祔也練也祥也皆大祝</span></span><br/>
<span class='tline' id='l342' data-llen='12621:12667'>　<span class='krp-note'>掌國事國有大故天烖彌祀社稷所遭謂之故大故/則兵冦之大者也天烖謂之烖則水旱疫癘之類也</span></span><br/>
<span class='tline' id='l343' data-llen='12667:12713'>　<span class='krp-note'>大祝則彌祀社稷禱祠彌與小祝彌烖兵同彌所以/止之也方其祈之則有禱及其賽禱則有祠皆大祝</span></span><br/>
<span class='tline' id='l344' data-llen='12713:12722'>　<span class='krp-note'>掌之/也</span></span><br/>
<span class='tline' id='l345' data-llen='12722:12745'>大師宜於社造於祖設軍社類上帝國將有事於四望</span><br/>
<span class='tline' id='l346' data-llen='12745:12768'>及軍歸獻於社則前祝大㑹同造於廟宜於社過大山</span><br/>
<span class='tline' id='l347' data-llen='12768:12789'>川則用事焉反行舍奠<span class='krp-note'>造七報反/舎音釋</span></span><br/>
<span class='tline' id='l348' data-llen='12789:12835'>　<span class='krp-note'>宜造類皆祭名求有所利則謂之造合聚衆神之類/而祭之謂之類宜于社造于祖在國内之禮也設軍</span></span><br/>
<span class='tline' id='l349' data-llen='12835:12862'><a onclick="displayPageImage('KR1d0005', 'WYG', '022-20a' );" name="022-20a" class="pb">[022-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='12862:12908'>　<span class='krp-note'>社類上帝在國外之禮也國將有事于四望則軍行/所過山川之禮也及軍歸獻于社則反而獻功之時</span></span><br/>
<span class='tline' id='l351' data-llen='12908:12954'>　<span class='krp-note'>也前祝則大祝前羣祝也大㑹同造于廟宜于社過/大山川則用事焉以王之合諸侯于國外故也反行</span></span><br/>
<span class='tline' id='l352' data-llen='12954:12995'>　<span class='krp-note'>舍奠所以告知與然大師隂事也故先社而後/祖大㑹同陽事也故先廟而後社此其序也</span></span><br/>
<span class='tline' id='l353' data-llen='12995:13018'>建邦國先告后土用牲幣禁督逆祀命者頒祭號於邦</span><br/>
<span class='tline' id='l354' data-llen='13018:13023'>國都鄙</span><br/>
<span class='tline' id='l355' data-llen='13023:13069'>　<span class='krp-note'>大宗伯曰王大封則先告后土今此言建邦國則惟/建邦國為大封矣故詩之賚言封建諸侯亦曰大封</span></span><br/>
<span class='tline' id='l356' data-llen='13069:13115'>　<span class='krp-note'>于廟也先告后土則后土大示故先告之也詩言封/于廟則先告后土後封于廟也用牲則以天産致味</span></span><br/>
<span class='tline' id='l357' data-llen='13115:13161'>　<span class='krp-note'>所以祭之也用幣則以人事致敬所以禮之也大宗/伯不言用牲幣則以大祝見之也然必以大祝言之</span></span><br/>
<span class='tline' id='l358' data-llen='13161:13188'><a onclick="displayPageImage('KR1d0005', 'WYG', '022-20b' );" name="022-20b" class="pb">[022-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='13188:13234'>　<span class='krp-note'>者則以大祝辨牲幣之號故也禮莫差于僣莫僣于/祭故有其舉之而莫敢廢有其廢之而莫敢舉凡邦</span></span><br/>
<span class='tline' id='l360' data-llen='13234:13280'>　<span class='krp-note'>國都鄙之祀皆命于王焉故禁督逆祀命者命之祀/而弗祀非所命而祀焉皆謂之逆祀命非所命而祀</span></span><br/>
<span class='tline' id='l361' data-llen='13280:13326'>　<span class='krp-note'>則在所禁命之祀而茆祀則在所督也頒祭號于邦/國都鄙則頒其所得用之祭號也盖名位不同禮亦</span></span><br/>
<span class='tline' id='l362' data-llen='13326:13372'>　<span class='krp-note'>異數而名號者先王所以命其實者也又安可以假/于人哉故天子之所用者諸侯不得僣諸侯所用者</span></span><br/>
<span class='tline' id='l363' data-llen='13372:13415'>　<span class='krp-note'>大夫士不得僣所以嚴其分也後世曲禮既廢季/氏之旅泰山三家之以雍徹孔子所以病之也</span></span><br/>
<span class='tline' id='l364' data-llen='13415:13418'>　</span><br/>
<span class='tline' id='l365' data-llen='13418:13421'>　</span><br/>
<span class='tline' id='l366' data-llen='13421:13432'>　周禮詳解卷二十二</span><br/>
</p>
<p><br/>
</p>
  </div>
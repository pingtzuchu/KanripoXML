<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0034', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:196'>欽定四庫全書　　　　經部四</span><br/>
<span class='tline' id='l9' data-llen='196:219'>　儀禮逸經　　　　　　禮類二<span class='krp-note'>儀禮之屬/</span></span><br/>
<span class='tline' id='l10' data-llen='219:225'>　　提要</span><br/>
<span class='tline' id='l11' data-llen='225:253'>　　　　<span class='krp-note'>臣/</span>等謹按儀禮逸經二卷元呉澄撰澄有易纂言</span><br/>
<span class='tline' id='l12' data-llen='253:280'>　　　　巳著録是編掇拾逸經以補儀禮之遺凡經八篇曰投</span><br/>
<span class='tline' id='l13' data-llen='280:306'>　　　　壺禮曰奔喪禮取之禮記書中又曰公冠禮曰諸侯</span><br/>
<span class='tline' id='l14' data-llen='306:329'>　　　　遷廟禮曰諸侯釁廟禮取之大戴禮記而以</span><br/>
<span class='tline' id='l15' data-llen='329:352'>　　　　小戴禮記相參定曰中霤禮曰禘于太廟禮</span><br/>
<span class='tline' id='l16' data-llen='352:378'><a onclick="displayPageImage('KR1d0034', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='378:401'>　　　　曰王居明堂禮取之鄭康成三禮注所引逸</span><br/>
<span class='tline' id='l18' data-llen='401:424'>　　　　文其編次先後皆依行禮之節次不盡從其</span><br/>
<span class='tline' id='l19' data-llen='424:447'>　　　　原文葢倣朱子儀禮經傳通釋之例其引二</span><br/>
<span class='tline' id='l20' data-llen='447:470'>　　　　戴記著所出鄭註不著所出則與王應麟鄭</span><br/>
<span class='tline' id='l21' data-llen='470:493'>　　　　氏易同由古人著書不及後來體例之宻不</span><br/>
<span class='tline' id='l22' data-llen='493:516'>　　　　足異也其傳十篇則皆取之二戴記曰冠儀</span><br/>
<span class='tline' id='l23' data-llen='516:539'>　　　　曰昏儀曰士相見儀曰鄉飲酒儀曰鄉射儀</span><br/>
<span class='tline' id='l24' data-llen='539:562'>　　　　曰燕儀曰大射儀曰聘儀曰公食大夫儀曰</span><br/>
<span class='tline' id='l25' data-llen='562:588'><a onclick="displayPageImage('KR1d0034', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='588:611'>　　　　朝事儀其鄉射儀大射儀取禮記射義篇所</span><br/>
<span class='tline' id='l27' data-llen='611:634'>　　　　陳天子諸侯卿大夫之射釐之為二其士相</span><br/>
<span class='tline' id='l28' data-llen='634:657'>　　　　見公食大夫二儀則取宋劉敞之所補敞擬</span><br/>
<span class='tline' id='l29' data-llen='657:680'>　　　　記而作者尚有投壺儀一篇亦見公是集中</span><br/>
<span class='tline' id='l30' data-llen='680:703'>　　　　澄偶遺之明何喬新嘗取以次朝事儀後併</span><br/>
<span class='tline' id='l31' data-llen='703:726'>　　　　為之跋通志堂刻九經解復佚其文盖所據</span><br/>
<span class='tline' id='l32' data-llen='726:749'>　　　　乃未補之舊本非喬新本也又閻若璩尚書</span><br/>
<span class='tline' id='l33' data-llen='749:773'>　　　　古文疏證第二十一篇曰漢興髙堂生𫝊禮</span><br/>
<span class='tline' id='l34' data-llen='773:799'><a onclick="displayPageImage('KR1d0034', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='799:822'>　　　　十七篇孔壁出多三十九篇謂之逸禮平帝</span><br/>
<span class='tline' id='l36' data-llen='822:845'>　　　　時王莽立之旋廢猶相傳至東漢鄭康成註</span><br/>
<span class='tline' id='l37' data-llen='845:868'>　　　　三禮曽引之天子巡狩禮云制幣丈八尺純</span><br/>
<span class='tline' id='l38' data-llen='868:898'>　　　　四<img height='20' width='20' alt='&amp;KR2149' title='KR2149' src='https://raw.githubusercontent.com/kanripo/KR-Gaiji/master/images/KR2149.png'/>中霤禮云以功布為道布屬于几烝嘗</span><br/>
<span class='tline' id='l39' data-llen='898:921'>　　　　禮云射豕者軍禮云無干車無自後射朝貢</span><br/>
<span class='tline' id='l40' data-llen='921:951'>　　　　禮云純四<img height='20' width='20' alt='&amp;KR2149' title='KR2149' src='https://raw.githubusercontent.com/kanripo/KR-Gaiji/master/images/KR2149.png'/>制丈八尺禘于太廟禮云日用</span><br/>
<span class='tline' id='l41' data-llen='951:974'>　　　　丁亥不得丁亥則己亥辛亥亦用之無則苟</span><br/>
<span class='tline' id='l42' data-llen='974:997'>　　　　有亥焉可也又中霤禮云凡祭五祀于廟用</span><br/>
<span class='tline' id='l43' data-llen='997:1023'><a onclick="displayPageImage('KR1d0034', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1023:1046'>　　　　特牲有主有尸皆先設席于奥祀户之禮南</span><br/>
<span class='tline' id='l45' data-llen='1046:1069'>　　　　面設主于户内之西乃制脾及腎為爼奠于</span><br/>
<span class='tline' id='l46' data-llen='1069:1092'>　　　　主北又設盛于爼西祭黍稷祭肉祭醴皆三</span><br/>
<span class='tline' id='l47' data-llen='1092:1115'>　　　　祭肉脾一腎再既祭徹之更陳鼎爼設饌于</span><br/>
<span class='tline' id='l48' data-llen='1115:1138'>　　　　筵前迎尸畧如祭宗廟之儀王居明堂禮云</span><br/>
<span class='tline' id='l49' data-llen='1138:1161'>　　　　出十五里迎嵗又云帶以弓韣禮之禖下其</span><br/>
<span class='tline' id='l50' data-llen='1161:1184'>　　　　子必得天材又云季春出疫于郊以禳春氣</span><br/>
<span class='tline' id='l51' data-llen='1184:1207'>　　　　又中霤禮云祀竈之禮先設于門之奥東面</span><br/>
<span class='tline' id='l52' data-llen='1207:1233'><a onclick="displayPageImage('KR1d0034', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1233:1256'>　　　　設主于竈陘乃制肺及心肝為爼奠于主西</span><br/>
<span class='tline' id='l54' data-llen='1256:1279'>　　　　又設盛于爼南亦祭黍三祭肺心肝各一祭</span><br/>
<span class='tline' id='l55' data-llen='1279:1302'>　　　　醴二亦既祭徹之更陳鼎爼設饌于筵前迎</span><br/>
<span class='tline' id='l56' data-llen='1302:1325'>　　　　尸如祀户之禮又王居明堂禮云毋宿于國</span><br/>
<span class='tline' id='l57' data-llen='1325:1348'>　　　　又中霤禮云祀中霤之禮設主于牖下乃制</span><br/>
<span class='tline' id='l58' data-llen='1348:1371'>　　　　心及肺肝為爼其祭肉心肺肝各一他皆如</span><br/>
<span class='tline' id='l59' data-llen='1371:1394'>　　　　祀户之禮又云祀門之禮北面設主於門左</span><br/>
<span class='tline' id='l60' data-llen='1394:1417'>　　　　樞乃制肝及肺心為爼奠于主南又設盛於</span><br/>
<span class='tline' id='l61' data-llen='1417:1443'><a onclick="displayPageImage('KR1d0034', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1443:1466'>　　　　爼東其他皆如祭竈之禮又王居明堂禮云</span><br/>
<span class='tline' id='l63' data-llen='1466:1489'>　　　　仲秋九門磔禳以發陳氣禦止疾疫又云仲</span><br/>
<span class='tline' id='l64' data-llen='1489:1512'>　　　　秋農隙民畢入於室曰時殺将至毋罹其災</span><br/>
<span class='tline' id='l65' data-llen='1512:1535'>　　　　又云季秋除道致梁以利農也又中霤禮云</span><br/>
<span class='tline' id='l66' data-llen='1535:1558'>　　　　祀行之禮北面設主于軷上乃制腎及脾為</span><br/>
<span class='tline' id='l67' data-llen='1558:1581'>　　　　爼奠于主南又設盛于爼東祭肉腎一脾再</span><br/>
<span class='tline' id='l68' data-llen='1581:1604'>　　　　其他皆如祀門之禮又王居明堂禮云孟冬</span><br/>
<span class='tline' id='l69' data-llen='1604:1627'>　　　　之月命農畢積聚繋牧牛馬又云季冬命國</span><br/>
<span class='tline' id='l70' data-llen='1627:1653'><a onclick="displayPageImage('KR1d0034', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1653:1676'>　　　　為酒以合三族君子説小人樂又云仲秋乃</span><br/>
<span class='tline' id='l72' data-llen='1676:1699'>　　　　命國醵逸奔喪禮云不及殯日于反哭猶括</span><br/>
<span class='tline' id='l73' data-llen='1699:1722'>　　　　髪即位不袒吿事畢者五哭而不復哭也又</span><br/>
<span class='tline' id='l74' data-llen='1722:1745'>　　　　云哭父族與母黨于廟妻之黨于寝門外壹</span><br/>
<span class='tline' id='l75' data-llen='1745:1768'>　　　　哭而已不踊又云凡拜吉喪皆尚左手又云</span><br/>
<span class='tline' id='l76' data-llen='1768:1791'>　　　　無服袒免為位者唯嫂與叔凡為男子服其</span><br/>
<span class='tline' id='l77' data-llen='1791:1814'>　　　　婦人降而無服者麻凡二十五條為篇名者</span><br/>
<span class='tline' id='l78' data-llen='1814:1837'>　　　　八呉草廬逸經八篇僅及其三云云則亦不</span><br/>
<span class='tline' id='l79' data-llen='1837:1863'><a onclick="displayPageImage('KR1d0034', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1863:1886'>　　　　免有所疎漏然較之汪克寛書則條理精密</span><br/>
<span class='tline' id='l81' data-llen='1886:1909'>　　　　多矣明一統志沅州劉有年洪武中為監察</span><br/>
<span class='tline' id='l82' data-llen='1909:1932'>　　　　御史永樂中上儀禮逸經十有八篇楊慎求</span><br/>
<span class='tline' id='l83' data-llen='1932:1955'>　　　　之内閣不見其書朱彛尊經義考謂有年所</span><br/>
<span class='tline' id='l84' data-llen='1955:1978'>　　　　進即澄此本逸經八篇傳十篇適符其數其</span><br/>
<span class='tline' id='l85' data-llen='1978:2001'>　　　　説似乎有據今世傳内閣書目惟載澄書不</span><br/>
<span class='tline' id='l86' data-llen='2001:2024'>　　　　著有年姓名葢當時亦知出于澄矣乾隆四</span><br/>
<span class='tline' id='l87' data-llen='2024:2039'>　　　　十六年十一月恭校上</span><br/>
<span class='tline' id='l88' data-llen='2039:2065'><a onclick="displayPageImage('KR1d0034', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2065:2097'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l90' data-llen='2097:2122'>　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l92' data-llen='2142:2168'><a onclick="displayPageImage('KR1d0034', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l93' data-llen='2168:2176'>欽定四庫全書</span><br/>
<span class='tline' id='l94' data-llen='2176:2185'>　儀禮逸經目録</span><br/>
<span class='tline' id='l95' data-llen='2185:2194'>　　投壺禮第一</span><br/>
<span class='tline' id='l96' data-llen='2194:2203'>　　奔喪禮第二</span><br/>
<span class='tline' id='l97' data-llen='2203:2212'>　　公冠禮第三</span><br/>
<span class='tline' id='l98' data-llen='2212:2223'>　　諸侯遷廟禮第四</span><br/>
<span class='tline' id='l99' data-llen='2223:2234'>　　諸侯釁廟禮第五</span><br/>
<span class='tline' id='l100' data-llen='2234:2243'>　　中霤禮第六</span><br/>
<span class='tline' id='l101' data-llen='2243:2269'><a onclick="displayPageImage('KR1d0034', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span><br/>
<span class='tline' id='l102' data-llen='2269:2280'>　　禘于大廟禮第七</span><br/>
<span class='tline' id='l103' data-llen='2280:2291'>　　王居明堂禮第八</span><br/>
<span class='tline' id='l104' data-llen='2291:2314'>　　　右儀禮逸經八篇澄所纂次漢興高堂生得儀</span><br/>
<span class='tline' id='l105' data-llen='2314:2337'>　　　禮十七篇後魯共王壞孔子宅得古文禮經於</span><br/>
<span class='tline' id='l106' data-llen='2337:2360'>　　　孔氏壁中凡五十六篇河間獻王亦得而上之</span><br/>
<span class='tline' id='l107' data-llen='2360:2383'>　　　其十七篇與儀禮正同餘三十九篇藏在祕府</span><br/>
<span class='tline' id='l108' data-llen='2383:2406'>　　　謂之逸禮哀帝初劉歆欲以列之學官而諸博</span><br/>
<span class='tline' id='l109' data-llen='2406:2429'>　　　士不肯置對竟不得立孔鄭所引逸中霤禮禘</span><br/>
<span class='tline' id='l110' data-llen='2429:2455'><a onclick="displayPageImage('KR1d0034', 'WYG', '000-7a' );" name="000-7a" class="pb">[000-7a] <img width="20"  src="/static/img/kanseki-5.png"/></a></span><br/>
<span class='tline' id='l111' data-llen='2455:2478'>　　　于太廟禮王居明堂禮皆其篇也唐初猶存諸</span><br/>
<span class='tline' id='l112' data-llen='2478:2501'>　　　儒曽不以為意遂至於亡惜哉今所纂八篇其</span><br/>
<span class='tline' id='l113' data-llen='2501:2524'>　　　二取之小戴記其三取之大戴記其三取之鄭</span><br/>
<span class='tline' id='l114' data-llen='2524:2547'>　　　氏註奔喪也中霤也禘于太廟也王居明堂也</span><br/>
<span class='tline' id='l115' data-llen='2547:2570'>　　　固得逸禮三十九篇之四而投壺之類未有考</span><br/>
<span class='tline' id='l116' data-llen='2570:2593'>　　　焉疑古禮逸者甚多不止於三十九也投壺奔</span><br/>
<span class='tline' id='l117' data-llen='2593:2616'>　　　喪篇首與儀禮諸篇之體如一公冠等三篇雖</span><br/>
<span class='tline' id='l118' data-llen='2616:2639'>　　　已不存此例蓋作記者刪取其要以入記非復</span><br/>
<span class='tline' id='l119' data-llen='2639:2665'><a onclick="displayPageImage('KR1d0034', 'WYG', '000-7b' );" name="000-7b" class="pb">[000-7b] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2665:2688'>　　　正經全篇矣投壺大小戴不同奔喪與逸禮亦</span><br/>
<span class='tline' id='l121' data-llen='2688:2711'>　　　異則知此兩篇亦經刋削但未如公冠等篇之</span><br/>
<span class='tline' id='l122' data-llen='2711:2734'>　　　甚耳五篇之經文殆皆不完然實為禮經之正</span><br/>
<span class='tline' id='l123' data-llen='2734:2757'>　　　篇則不可以其不完而擯之於記故特纂為逸</span><br/>
<span class='tline' id='l124' data-llen='2757:2780'>　　　經以續十七篇之末至若中霤以下三篇其經</span><br/>
<span class='tline' id='l125' data-llen='2780:2803'>　　　亡矣而篇題僅僅見於註家片言隻字之未泯</span><br/>
<span class='tline' id='l126' data-llen='2803:2825'>　　　者猶必收拾而不敢遺亦我愛其禮之意也</span><br/>
<span class='tline' id='l128' data-llen='2845:2871'><a onclick="displayPageImage('KR1d0034', 'WYG', '000-8a' );" name="000-8a" class="pb">[000-8a] <img width="20"  src="/static/img/kanseki-5.png"/></a></span><br/>
<span class='tline' id='l129' data-llen='2871:2879'>欽定四庫全書</span><br/>
<span class='tline' id='l130' data-llen='2879:2888'>　儀禮逸經目録</span><br/>
<span class='tline' id='l131' data-llen='2888:2896'>　　冠義第一</span><br/>
<span class='tline' id='l132' data-llen='2896:2904'>　　昬義第二</span><br/>
<span class='tline' id='l133' data-llen='2904:2914'>　　士相見義第三</span><br/>
<span class='tline' id='l134' data-llen='2914:2924'>　　鄉飲酒義第四</span><br/>
<span class='tline' id='l135' data-llen='2924:2933'>　　鄉射義第五</span><br/>
<span class='tline' id='l136' data-llen='2933:2941'>　　燕義第六</span><br/>
<span class='tline' id='l137' data-llen='2941:2967'><a onclick="displayPageImage('KR1d0034', 'WYG', '000-8b' );" name="000-8b" class="pb">[000-8b] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='2967:2976'>　　大射義第七</span><br/>
<span class='tline' id='l139' data-llen='2976:2984'>　　聘義第八</span><br/>
<span class='tline' id='l140' data-llen='2984:2995'>　　公食大夫義第九</span><br/>
<span class='tline' id='l141' data-llen='2995:3004'>　　朝事義第十</span><br/>
<span class='tline' id='l142' data-llen='3004:3027'>　　　右儀禮傳十篇澄所纂次案儀禮有士冠禮士</span><br/>
<span class='tline' id='l143' data-llen='3027:3050'>　　　昬禮戴記則有冠義昬義儀禮有鄉飲酒禮鄉</span><br/>
<span class='tline' id='l144' data-llen='3050:3073'>　　　射禮大射禮戴記則有鄉飲酒義射義以至燕</span><br/>
<span class='tline' id='l145' data-llen='3073:3096'>　　　聘皆然蓋周末漢初之人作以釋儀禮而戴氏</span><br/>
<span class='tline' id='l146' data-llen='3096:3122'><a onclick="displayPageImage('KR1d0034', 'WYG', '000-9a' );" name="000-9a" class="pb">[000-9a] <img width="20"  src="/static/img/kanseki-5.png"/></a></span><br/>
<span class='tline' id='l147' data-llen='3122:3145'>　　　抄以入記者也今以此諸篇正為儀禮之傳故</span><br/>
<span class='tline' id='l148' data-llen='3145:3168'>　　　不以入記依儀禮篇次稡為一編文有不次者</span><br/>
<span class='tline' id='l149' data-llen='3168:3191'>　　　頗為更定射義一篇迭陳天子諸侯卿大夫之</span><br/>
<span class='tline' id='l150' data-llen='3191:3214'>　　　射雜然無倫釐之為鄉射義大射義二篇士相</span><br/>
<span class='tline' id='l151' data-llen='3214:3237'>　　　見義公食大夫義則用清江劉氏原父所補並</span><br/>
<span class='tline' id='l152' data-llen='3237:3260'>　　　因朱子而加考詳焉於是儀禮之經自一至九</span><br/>
<span class='tline' id='l153' data-llen='3260:3283'>　　　經各有其傳矣唯覲義闕然大戴朝事一篇實</span><br/>
<span class='tline' id='l154' data-llen='3283:3306'>　　　釋諸侯朝覲天子及相朝之禮故以備覲禮之</span><br/>
<span class='tline' id='l155' data-llen='3306:3332'><a onclick="displayPageImage('KR1d0034', 'WYG', '000-9b' );" name="000-9b" class="pb">[000-9b] <img width="20"  src="/static/img/kanseki-5.png"/></a></span><br/>
<span class='tline' id='l156' data-llen='3332:3345'>　　　義而共為傳十篇云</span><br/>
</p>
<p><br/>
</p>
  </div>
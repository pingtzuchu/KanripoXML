<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0034', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　儀禮逸經卷二</span><br/>
<span class='tline' id='l10' data-llen='198:218'>　　　　　　　　　　　　元　吳澄　撰</span><br/>
<span class='tline' id='l11' data-llen='218:226'>　　冠義第一</span><br/>
<span class='tline' id='l12' data-llen='226:249'>夫禮始於冠本於昏重於喪祭尊於朝聘和於射鄉此</span><br/>
<span class='tline' id='l13' data-llen='249:272'>禮之大體也○禮之所尊尊其義也失其義陳其數祝</span><br/>
<span class='tline' id='l14' data-llen='272:295'>史之事也故其數可陳也其義難知也知其義而敬守</span><br/>
<span class='tline' id='l15' data-llen='295:318'>之天子之所以治天下也○凡人之所以為人者禮義</span><br/>
<span class='tline' id='l16' data-llen='318:344'><a onclick="displayPageImage('KR1d0034', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='344:367'>也禮義之始在於正容體齊顔色順辭令容體正顔色</span><br/>
<span class='tline' id='l18' data-llen='367:390'>齊辭令順而後禮義備以正君臣親父子和長幼君臣</span><br/>
<span class='tline' id='l19' data-llen='390:413'>正父子親長幼和而後禮義立故冠而後服備服備而</span><br/>
<span class='tline' id='l20' data-llen='413:436'>後容體正顔色齊辭令順故曰冠者禮之始也是故古</span><br/>
<span class='tline' id='l21' data-llen='436:459'>者聖王重冠古者冠禮筮日筮賔所以敬冠事敬冠事</span><br/>
<span class='tline' id='l22' data-llen='459:482'>所以重禮重禮所以為國本也故冠於阼以著代也醮</span><br/>
<span class='tline' id='l23' data-llen='482:505'>於客位三加彌尊加有成也已冠而字之成人之道也</span><br/>
<span class='tline' id='l24' data-llen='505:528'>見於母母拜之見於兄弟兄弟拜之成人而與為禮也</span><br/>
<span class='tline' id='l25' data-llen='528:554'><a onclick="displayPageImage('KR1d0034', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='554:579'>𤣥冠𤣥端奠摰於君遂以摰見於鄉大夫鄉先生以成</span><br/>
<span class='tline' id='l27' data-llen='579:602'>人見也成人之者將責成人禮焉也責成人禮焉者將</span><br/>
<span class='tline' id='l28' data-llen='602:625'>責為人子為人弟為人臣為人少者之禮行焉將責四</span><br/>
<span class='tline' id='l29' data-llen='625:648'>者之行於人其禮可不重與故孝弟忠順之行立而後</span><br/>
<span class='tline' id='l30' data-llen='648:671'>可以為人可以為人而後可以治人也故聖王重禮故</span><br/>
<span class='tline' id='l31' data-llen='671:694'>曰冠者禮之始也嘉事之重者也是故古者重冠重冠</span><br/>
<span class='tline' id='l32' data-llen='694:717'>故行之於廟行之於廟者所以尊重事尊重事而不敢</span><br/>
<span class='tline' id='l33' data-llen='717:736'>擅重事不敢擅重事所以自卑而尊先祖也</span><br/>
<span class='tline' id='l34' data-llen='736:762'><a onclick="displayPageImage('KR1d0034', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='762:771'>　右傳釋士冠禮</span><br/>
<span class='tline' id='l36' data-llen='771:797'><a onclick="displayPageImage('KR1d0034', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l37' data-llen='797:805'>　　昬義第二</span><br/>
<span class='tline' id='l38' data-llen='805:828'>天地合而後萬物興焉夫昬禮萬世之始也取於異姓</span><br/>
<span class='tline' id='l39' data-llen='828:851'>所以附逺厚别也幣必誠辭無不腆告之以直信信事</span><br/>
<span class='tline' id='l40' data-llen='851:874'>人也信婦德也壹與之齊終身不改故夫死不嫁男子</span><br/>
<span class='tline' id='l41' data-llen='874:897'>親迎男先於女剛柔之義也天先乎地君先乎臣其義</span><br/>
<span class='tline' id='l42' data-llen='897:920'>一也執䞇以相見敬章别也男女有别然後父子親父</span><br/>
<span class='tline' id='l43' data-llen='920:943'>子親然後義生義生然後禮作禮作然後萬物安無别</span><br/>
<span class='tline' id='l44' data-llen='943:966'>無義禽獸之道也壻親御授綏親之也親之也者親之</span><br/>
<span class='tline' id='l45' data-llen='966:992'><a onclick="displayPageImage('KR1d0034', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l46' data-llen='992:1015'>也敬而親之先王之所以得天下也出乎大門而先男</span><br/>
<span class='tline' id='l47' data-llen='1015:1038'>帥女女從男夫婦之義由此始也婦人從人者也幼從</span><br/>
<span class='tline' id='l48' data-llen='1038:1061'>父兄嫁從夫夫死從子夫也者夫也夫也者以知帥人</span><br/>
<span class='tline' id='l49' data-llen='1061:1085'>者也𤣥冕齊戒鬼神隂陽也將以為社稷主為先祖後</span><br/>
<span class='tline' id='l50' data-llen='1085:1108'>而可以不致敬乎共牢而食同尊卑也故婦人無爵從</span><br/>
<span class='tline' id='l51' data-llen='1108:1131'>夫之爵坐以夫之齒器用陶匏尚禮然也三王作牢用</span><br/>
<span class='tline' id='l52' data-llen='1131:1154'>陶匏厥明婦盥饋舅姑卒食婦餕餘私之也舅姑降自</span><br/>
<span class='tline' id='l53' data-llen='1154:1177'>西階婦降自阼階授之室也昬禮不用樂幽隂之義也</span><br/>
<span class='tline' id='l54' data-llen='1177:1203'><a onclick="displayPageImage('KR1d0034', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l55' data-llen='1203:1226'>樂陽氣也昬禮不賀人之序也○昬禮者將合二姓之</span><br/>
<span class='tline' id='l56' data-llen='1226:1249'>好上以事宗廟而下以繼後世也故君子重之是以昬</span><br/>
<span class='tline' id='l57' data-llen='1249:1272'>禮納采問名納吉納徴請期皆主人筵几於廟而拜迎</span><br/>
<span class='tline' id='l58' data-llen='1272:1295'>於門外揖讓而升聽命於廟所以敬慎重正昬禮也父</span><br/>
<span class='tline' id='l59' data-llen='1295:1318'>親醮子而命之迎男先於女也子承命以迎主人筵几</span><br/>
<span class='tline' id='l60' data-llen='1318:1341'>於廟而拜迎於門外壻執鴈入揖讓升堂再拜奠鴈蓋</span><br/>
<span class='tline' id='l61' data-llen='1341:1364'>親受之於父母也降出御婦車而壻授綏御輪三周先</span><br/>
<span class='tline' id='l62' data-llen='1364:1387'>俟于門外婦至壻揖婦以入共牢而食合卺而酳所以</span><br/>
<span class='tline' id='l63' data-llen='1387:1413'><a onclick="displayPageImage('KR1d0034', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l64' data-llen='1413:1436'>合體同尊卑以親之也敬慎重正而後親之禮之大體</span><br/>
<span class='tline' id='l65' data-llen='1436:1459'>而所以成男女之别而立夫婦之義也男女有别而後</span><br/>
<span class='tline' id='l66' data-llen='1459:1482'>夫婦有義夫婦有義而後父子有親父子有親而後君</span><br/>
<span class='tline' id='l67' data-llen='1482:1505'>臣有正故曰昬禮者禮之本也○夙興婦沐浴以俟見</span><br/>
<span class='tline' id='l68' data-llen='1505:1528'>質明賛見婦於舅姑婦執笄棗栗段脩以見賛醴婦婦</span><br/>
<span class='tline' id='l69' data-llen='1528:1551'>祭脯醢祭醴成婦禮也舅姑入室婦以特豚饋明婦順</span><br/>
<span class='tline' id='l70' data-llen='1551:1574'>也厥明舅姑共饗婦以一獻之禮奠酬舅姑先降自西</span><br/>
<span class='tline' id='l71' data-llen='1574:1597'>階婦降自阼階以著代也成婦禮明婦順又申之以著</span><br/>
<span class='tline' id='l72' data-llen='1597:1623'><a onclick="displayPageImage('KR1d0034', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l73' data-llen='1623:1646'>代所以重責婦順焉也婦順者順於舅姑和於室人而</span><br/>
<span class='tline' id='l74' data-llen='1646:1669'>後當於夫以成絲麻布帛之事以審守委積蓋藏是故</span><br/>
<span class='tline' id='l75' data-llen='1669:1692'>婦順備而後内和理内和理而後家可長久也故聖王</span><br/>
<span class='tline' id='l76' data-llen='1692:1715'>重之○是以古者婦人先嫁三月祖廟未毁敎于公宮</span><br/>
<span class='tline' id='l77' data-llen='1715:1738'>祖廟既毁敎于宗室敎以婦德婦言婦容婦功敎成祭</span><br/>
<span class='tline' id='l78' data-llen='1738:1761'>之牲用魚芼之以蘋藻所以成婦順也○古者天子后</span><br/>
<span class='tline' id='l79' data-llen='1761:1784'>立六宫三夫人九嬪二十七世婦八十一御妻以聽天</span><br/>
<span class='tline' id='l80' data-llen='1784:1807'>下之内治以明章婦順故天下内和而家理天子立六</span><br/>
<span class='tline' id='l81' data-llen='1807:1833'><a onclick="displayPageImage('KR1d0034', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l82' data-llen='1833:1856'>官三公九卿二十七大夫八十一元士以聽天下之外</span><br/>
<span class='tline' id='l83' data-llen='1856:1879'>治以明章天下之男教故外和而國治故曰天子聽男</span><br/>
<span class='tline' id='l84' data-llen='1879:1902'>敎后聽女順天子理陽道后治隂德天子聽外治后聽</span><br/>
<span class='tline' id='l85' data-llen='1902:1925'>内治敎順成俗外内和順國家理治此之謂盛德是故</span><br/>
<span class='tline' id='l86' data-llen='1925:1948'>男敎不修陽事不得適見於天日為之食婦順不修隂</span><br/>
<span class='tline' id='l87' data-llen='1948:1971'>事不得適見於天月為之食是故日食則天子素服而</span><br/>
<span class='tline' id='l88' data-llen='1971:1994'>修六官之職蕩天下之陽事月食則后素服而修六宮</span><br/>
<span class='tline' id='l89' data-llen='1994:2017'>之職蕩天下之隂事故天子之與后猶日之與月隂之</span><br/>
<span class='tline' id='l90' data-llen='2017:2043'><a onclick="displayPageImage('KR1d0034', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l91' data-llen='2043:2066'>與陽相須而后成者也天子修男敎父道也后修女順</span><br/>
<span class='tline' id='l92' data-llen='2066:2089'>母道也故曰天子之與后猶父之與母也故為天王服</span><br/>
<span class='tline' id='l93' data-llen='2089:2108'>斬衰服父之義也為后服齊衰服母之義也</span><br/>
<span class='tline' id='l94' data-llen='2108:2117'>　右傳釋士昬禮</span><br/>
<span class='tline' id='l95' data-llen='2117:2143'><a onclick="displayPageImage('KR1d0034', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l96' data-llen='2143:2153'>　　士相見義第三</span><br/>
<span class='tline' id='l97' data-llen='2153:2176'>士相見之禮必依於介紹以言其不苟召也必依於摯</span><br/>
<span class='tline' id='l98' data-llen='2176:2199'>以言其以道親也苟而合唯小人而不恥者能之君子</span><br/>
<span class='tline' id='l99' data-llen='2199:2222'>可見也不可屈也可親也不可狎也可達也不可疎也</span><br/>
<span class='tline' id='l100' data-llen='2222:2245'>賔至門主人三辭見賔稱摰主人三辭摰者以致尊嚴</span><br/>
<span class='tline' id='l101' data-llen='2245:2268'>也大夫以禮相接士以禮相諭庶人以禮相同然而爭</span><br/>
<span class='tline' id='l102' data-llen='2268:2291'>奪興於末者未之有也人苟為悦而相親若者末必爭</span><br/>
<span class='tline' id='l103' data-llen='2291:2314'>苟為簡而相親若者末必怨是故士相見之禮者人道</span><br/>
<span class='tline' id='l104' data-llen='2314:2340'><a onclick="displayPageImage('KR1d0034', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l105' data-llen='2340:2363'>之大也所以使人重其身而毋邇於辱也所以使人慎</span><br/>
<span class='tline' id='l106' data-llen='2363:2386'>其交而毋邇於禍也○古者非其君不仕非其師不學</span><br/>
<span class='tline' id='l107' data-llen='2386:2409'>非其人不友非其大夫不見○唯仕於君者召而往未</span><br/>
<span class='tline' id='l108' data-llen='2409:2432'>仕而見於君者冠而奠摯在邦曰市井之臣在野曰草</span><br/>
<span class='tline' id='l109' data-llen='2432:2455'>莽之臣君雖召不往也是故雖有南面之貴千乗之富</span><br/>
<span class='tline' id='l110' data-llen='2455:2478'>士之所以結者禮義而已矣利不足稱焉刑罰行於國</span><br/>
<span class='tline' id='l111' data-llen='2478:2501'>所誅者好利之人也未有好利而其俗不亂者也○自</span><br/>
<span class='tline' id='l112' data-llen='2501:2524'>天子至于庶人皆有摯摯者致也所以致其志也天子</span><br/>
<span class='tline' id='l113' data-llen='2524:2550'><a onclick="displayPageImage('KR1d0034', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l114' data-llen='2550:2573'>之摯鬯諸侯玉卿羔大夫鴈士雉鬯也者言德之遠聞</span><br/>
<span class='tline' id='l115' data-llen='2573:2596'>也玉也者言一度不易也羔也者言柔而有禮也鴈也</span><br/>
<span class='tline' id='l116' data-llen='2596:2619'>者言進退知時也雉也者言死其節也故天子以遠德</span><br/>
<span class='tline' id='l117' data-llen='2619:2642'>為志諸侯以一度為志卿以有禮為志大夫以進退為</span><br/>
<span class='tline' id='l118' data-llen='2642:2665'>志士以死節為志明乎其志之義而天下治矣故執斯</span><br/>
<span class='tline' id='l119' data-llen='2665:2688'>摯也者致斯志者也君之摯以事神臣之摯以養人惟</span><br/>
<span class='tline' id='l120' data-llen='2688:2711'>君受摯者惟君受養也非其君則辭摯不敢當養也○</span><br/>
<span class='tline' id='l121' data-llen='2711:2734'>無介而相見君子以為諂故諸侯大國九介次國七介</span><br/>
<span class='tline' id='l122' data-llen='2734:2760'><a onclick="displayPageImage('KR1d0034', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l123' data-llen='2760:2766'>小國五介</span><br/>
<span class='tline' id='l124' data-llen='2766:2776'>　右傳釋士相見禮</span><br/>
<span class='tline' id='l125' data-llen='2776:2802'><a onclick="displayPageImage('KR1d0034', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l126' data-llen='2802:2812'>　　鄉飲酒義第四</span><br/>
<span class='tline' id='l127' data-llen='2812:2835'>孔子曰吾觀於鄉而知王道之易易也主人親速賔及</span><br/>
<span class='tline' id='l128' data-llen='2835:2858'>介而衆賔自從之至于門外主人拜賔及介而衆賔自</span><br/>
<span class='tline' id='l129' data-llen='2858:2881'>入貴賤之義别矣三揖至于階三讓以賔升拜至獻酬</span><br/>
<span class='tline' id='l130' data-llen='2881:2904'>辭讓之節繁及介省矣至于衆賔升受坐祭立飲不酢</span><br/>
<span class='tline' id='l131' data-llen='2904:2927'>而降隆殺之義辨矣工入升歌三終主人獻之笙入三</span><br/>
<span class='tline' id='l132' data-llen='2927:2950'>終主人獻之間歌三終合樂三終工告樂備遂出一人</span><br/>
<span class='tline' id='l133' data-llen='2950:2973'>揚觶乃立司正焉知其能和樂而不流也賔酬主人主</span><br/>
<span class='tline' id='l134' data-llen='2973:2999'><a onclick="displayPageImage('KR1d0034', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l135' data-llen='2999:3022'>人酬介介酬衆賔少長以齒終於沃洗者焉知其能弟</span><br/>
<span class='tline' id='l136' data-llen='3022:3045'>長而無遺矣降説屨升坐修爵無數飲酒之節朝不廢</span><br/>
<span class='tline' id='l137' data-llen='3045:3068'>朝莫不廢夕賔出主人拜送節文終遂焉知其能安燕</span><br/>
<span class='tline' id='l138' data-llen='3068:3091'>而不亂也貴賤明隆殺辨和樂而不流弟長而無遺安</span><br/>
<span class='tline' id='l139' data-llen='3091:3114'>燕而不亂此五行者足以正身安國矣彼國安而天下</span><br/>
<span class='tline' id='l140' data-llen='3114:3137'>安故曰吾觀於鄉而知王道之易易也○鄉飲酒之義</span><br/>
<span class='tline' id='l141' data-llen='3137:3160'>主人拜迎賔于庠門之外入三揖而后至階三讓而后</span><br/>
<span class='tline' id='l142' data-llen='3160:3183'>升所以致尊讓也盥洗揚觶所以致潔也拜至拜洗拜</span><br/>
<span class='tline' id='l143' data-llen='3183:3210'><a onclick="displayPageImage('KR1d0034', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l144' data-llen='3210:3233'>受拜送拜既所以致敬也尊讓潔敬也者君子之所以</span><br/>
<span class='tline' id='l145' data-llen='3233:3256'>相接也君子尊讓則不爭潔敬則不慢不慢不爭則遠</span><br/>
<span class='tline' id='l146' data-llen='3256:3279'>於鬭辯矣不鬭辯則無暴亂之禍矣斯君子之所以免</span><br/>
<span class='tline' id='l147' data-llen='3279:3302'>於人禍也故聖人制之以道鄉人士君子尊於房户之</span><br/>
<span class='tline' id='l148' data-llen='3302:3326'>間賔主共之也尊有𤣥酒貴其質也羞出自東房主人</span><br/>
<span class='tline' id='l149' data-llen='3326:3349'>共之也洗當東榮主人之所以自潔而以事賔也祭薦</span><br/>
<span class='tline' id='l150' data-llen='3349:3372'>祭酒敬禮也嚌肺嘗禮也啐酒成禮也於席末言是席</span><br/>
<span class='tline' id='l151' data-llen='3372:3395'>之正非專為飲食也為行禮也此所以貴禮而賤財也</span><br/>
<span class='tline' id='l152' data-llen='3395:3422'><a onclick="displayPageImage('KR1d0034', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l153' data-llen='3422:3445'>卒觶致實於西階上言是席之上非專為飲食也此先</span><br/>
<span class='tline' id='l154' data-llen='3445:3468'>禮而後財之義也先禮而後財則民作敬讓而不爭矣</span><br/>
<span class='tline' id='l155' data-llen='3468:3491'>○鄉飲酒之禮六十者坐五十者立侍以聽政役所以</span><br/>
<span class='tline' id='l156' data-llen='3491:3514'>明尊長也六十者三豆七十者四豆八十者五豆九十</span><br/>
<span class='tline' id='l157' data-llen='3514:3537'>者六豆所以明養老也民知尊長養老而后乃能入孝</span><br/>
<span class='tline' id='l158' data-llen='3537:3560'>弟民入孝弟出尊長養老而后成敎成敎而后國可安</span><br/>
<span class='tline' id='l159' data-llen='3560:3583'>也君子之所謂孝者非家至而日見之也合諸鄉射教</span><br/>
<span class='tline' id='l160' data-llen='3583:3606'>之鄉飲酒之禮而孝弟之行立矣○鄉飲酒之義立賔</span><br/>
<span class='tline' id='l161' data-llen='3606:3633'><a onclick="displayPageImage('KR1d0034', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l162' data-llen='3633:3656'>以象天立主以象地設介僎以象日月立三賔以象三</span><br/>
<span class='tline' id='l163' data-llen='3656:3679'>光古之制禮也經之以天地紀之以日月叅之以三光</span><br/>
<span class='tline' id='l164' data-llen='3679:3702'>政敎之本也亨狗於東方祖陽氣之發於東方也洗之</span><br/>
<span class='tline' id='l165' data-llen='3702:3726'>在阼其水在洗東祖天地之左海也尊有𤣥酒敎民不</span><br/>
<span class='tline' id='l166' data-llen='3726:3749'>忘本也賔必南鄉東方者春春之為言蠢也産萬物者</span><br/>
<span class='tline' id='l167' data-llen='3749:3772'>聖也南方者夏夏之為言假也養之長之假之仁也西</span><br/>
<span class='tline' id='l168' data-llen='3772:3795'>方者秋秋之為言愁也愁之以時察守義者也北方者</span><br/>
<span class='tline' id='l169' data-llen='3795:3818'>冬冬之為言中也中者藏也是以天子之立也左聖鄉</span><br/>
<span class='tline' id='l170' data-llen='3818:3845'><a onclick="displayPageImage('KR1d0034', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l171' data-llen='3845:3868'>仁右義偝藏也介必東向介賔主也主人必居東方東</span><br/>
<span class='tline' id='l172' data-llen='3868:3891'>方者春春之為言蠢也産萬物者也主人者造之産萬</span><br/>
<span class='tline' id='l173' data-llen='3891:3914'>物者也賔主象天地也介僎象隂陽也三賔象三光也</span><br/>
<span class='tline' id='l174' data-llen='3914:3937'>讓之三也象月之三日而成魄也四面之坐象四時也</span><br/>
<span class='tline' id='l175' data-llen='3937:3960'>月者三日則成魄三月則成時是以禮有三讓建國必</span><br/>
<span class='tline' id='l176' data-llen='3960:3983'>立三卿三賔者政教之本禮之大參也天地嚴凝之氣</span><br/>
<span class='tline' id='l177' data-llen='3983:4006'>始於西南而盛於西北此天地之尊嚴氣也此天地之</span><br/>
<span class='tline' id='l178' data-llen='4006:4029'>義氣也天地温厚之氣始於東北而盛於東南此天地</span><br/>
<span class='tline' id='l179' data-llen='4029:4056'><a onclick="displayPageImage('KR1d0034', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l180' data-llen='4056:4079'>之盛德氣也此天地之仁氣也主人者尊賔故坐賔於</span><br/>
<span class='tline' id='l181' data-llen='4079:4102'>西北而坐介於西南以輔賔賔者接人以義者也故坐</span><br/>
<span class='tline' id='l182' data-llen='4102:4125'>於西北主人者接人以仁以德厚者也故坐於東南而</span><br/>
<span class='tline' id='l183' data-llen='4125:4148'>坐僎於東北以輔主人也仁義接賔主有事俎豆有數</span><br/>
<span class='tline' id='l184' data-llen='4148:4171'>曰聖聖立而將之以敬曰禮禮以體長幼曰德德也者</span><br/>
<span class='tline' id='l185' data-llen='4171:4194'>得於身也故曰古之學術道者將以得身也是故聖人</span><br/>
<span class='tline' id='l186' data-llen='4194:4198'>務焉</span><br/>
<span class='tline' id='l187' data-llen='4198:4208'>　右傳釋鄉飲酒禮</span><br/>
<span class='tline' id='l188' data-llen='4208:4235'><a onclick="displayPageImage('KR1d0034', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l189' data-llen='4235:4244'>　　鄉射義第五</span><br/>
<span class='tline' id='l190' data-llen='4244:4267'>古者諸侯之射也必先行燕禮卿大夫士之射也必先</span><br/>
<span class='tline' id='l191' data-llen='4267:4290'>行鄉飲酒之禮故燕禮者所以明君臣之義也鄉飲酒</span><br/>
<span class='tline' id='l192' data-llen='4290:4313'>之禮者所以明長幼之序也○孔子射於矍相之圃蓋</span><br/>
<span class='tline' id='l193' data-llen='4313:4336'>觀者如堵墻射至於司馬使子路執弓矢出延射曰賁</span><br/>
<span class='tline' id='l194' data-llen='4336:4359'>軍之將亡國之大夫與為人後者不入其餘皆入蓋去</span><br/>
<span class='tline' id='l195' data-llen='4359:4382'>者半入者半又使公罔之裘序㸃揚觶而語公罔之裘</span><br/>
<span class='tline' id='l196' data-llen='4382:4405'>揚觶而語曰幼壯孝弟耆耊好禮不從流俗修身以俟</span><br/>
<span class='tline' id='l197' data-llen='4405:4432'><a onclick="displayPageImage('KR1d0034', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l198' data-llen='4432:4455'>死者不在此位也蓋去者半處者半序㸃又揚觶而語</span><br/>
<span class='tline' id='l199' data-llen='4455:4478'>曰好學不倦好禮不變旄期稱道不亂者不在此位也</span><br/>
<span class='tline' id='l200' data-llen='4478:4501'>蓋㢙有存者○孔子曰君子無所爭必也射乎揖讓而</span><br/>
<span class='tline' id='l201' data-llen='4501:4524'>升下而飲其爭也君子射者仁之道也射求正諸已已</span><br/>
<span class='tline' id='l202' data-llen='4524:4547'>正而後發發而不中則不怨勝已者反求諸巳而巳矣</span><br/>
<span class='tline' id='l203' data-llen='4547:4570'>故射者進退周旋必中禮内志正外體直然後持弓矢</span><br/>
<span class='tline' id='l204' data-llen='4570:4593'>審固持弓矢審固然後可以言中此可以觀德行矣○</span><br/>
<span class='tline' id='l205' data-llen='4593:4616'>孔子曰射者何以射何以聽循聲而發發而不失正鵠</span><br/>
<span class='tline' id='l206' data-llen='4616:4643'><a onclick="displayPageImage('KR1d0034', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l207' data-llen='4643:4666'>者其唯賢者乎若夫不肖之人則彼將安能以中詩云</span><br/>
<span class='tline' id='l208' data-llen='4666:4689'>發彼有的以祈爾爵祈求也求中以辭爵也酒者所以</span><br/>
<span class='tline' id='l209' data-llen='4689:4712'>養老也所以養病也求中以辭爵者辭養也故男子生</span><br/>
<span class='tline' id='l210' data-llen='4712:4735'>桑弧蓬矢六以射天地四方天地四方者男子之所有</span><br/>
<span class='tline' id='l211' data-llen='4735:4758'>事也故必先有志於其所有事然後敢用榖也飯食之</span><br/>
<span class='tline' id='l212' data-llen='4758:4781'>謂也射者男子之事也因而飾之以禮樂也故事之盡</span><br/>
<span class='tline' id='l213' data-llen='4781:4802'>禮樂而可數為以立德行者莫若射故聖王務焉</span><br/>
<span class='tline' id='l214' data-llen='4802:4811'>　右傳釋鄉射禮</span><br/>
<span class='tline' id='l215' data-llen='4811:4838'><a onclick="displayPageImage('KR1d0034', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l216' data-llen='4838:4846'>　　燕義第六</span><br/>
<span class='tline' id='l217' data-llen='4846:4869'>諸侯燕禮之義君立阼階之東南南鄉爾卿大夫皆少</span><br/>
<span class='tline' id='l218' data-llen='4869:4892'>進定位也君席阼階之上居主位也君獨升立席上西</span><br/>
<span class='tline' id='l219' data-llen='4892:4915'>面特立莫敢適之義也設賔主飲酒之禮也使宰夫為</span><br/>
<span class='tline' id='l220' data-llen='4915:4938'>獻主臣莫敢與君亢禮也不以公卿為賔而以大夫為</span><br/>
<span class='tline' id='l221' data-llen='4938:4961'>賔為疑也明嫌之義也賔入中庭君降一等而揖之禮</span><br/>
<span class='tline' id='l222' data-llen='4961:4984'>之也君舉旅於賔及君所賜爵皆降再拜稽首升成拜</span><br/>
<span class='tline' id='l223' data-llen='4984:5007'>明臣禮也君荅拜之禮無不荅明君上之禮也臣下竭</span><br/>
<span class='tline' id='l224' data-llen='5007:5034'><a onclick="displayPageImage('KR1d0034', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l225' data-llen='5034:5057'>力盡能以立功於國君必報之以爵禄故臣下皆務竭</span><br/>
<span class='tline' id='l226' data-llen='5057:5080'>力盡能以立功是以國安而君寧禮無不荅言上之不</span><br/>
<span class='tline' id='l227' data-llen='5080:5103'>虚取於下也上必明正道以道民民道之而有功然後</span><br/>
<span class='tline' id='l228' data-llen='5103:5126'>取其什一故上用足而下不匱也是以上下和親而不</span><br/>
<span class='tline' id='l229' data-llen='5126:5149'>相怨也和寧禮之用也此君臣上下之大義也故曰燕</span><br/>
<span class='tline' id='l230' data-llen='5149:5172'>禮者所以明君臣之義也○席小卿次上卿大夫次小</span><br/>
<span class='tline' id='l231' data-llen='5172:5195'>卿士庶子以次就位於下獻君君舉旅行酬而后獻卿</span><br/>
<span class='tline' id='l232' data-llen='5195:5218'>卿舉旅行酬而后獻大夫大夫舉旅行酬而后獻士士</span><br/>
<span class='tline' id='l233' data-llen='5218:5245'><a onclick="displayPageImage('KR1d0034', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l234' data-llen='5245:5268'>舉旅行酬而后獻庶子俎豆牲體薦羞皆有等差所以</span><br/>
<span class='tline' id='l235' data-llen='5268:5291'>明貴賤也○古者周天子之官有庶子官庶子官職諸</span><br/>
<span class='tline' id='l236' data-llen='5291:5314'>侯卿大夫士之庶子之卒掌其戒令與其教治别其等</span><br/>
<span class='tline' id='l237' data-llen='5314:5337'>正其位國有大事則率國子而致於太子唯所用之若</span><br/>
<span class='tline' id='l238' data-llen='5337:5360'>有甲兵之事則授之以車甲合其卒伍置其有司以軍</span><br/>
<span class='tline' id='l239' data-llen='5360:5383'>法治之司馬弗正凡國之政事國子存游卒使之脩德</span><br/>
<span class='tline' id='l240' data-llen='5383:5403'>學道春合諸學秋合諸射以考其藝而進退之</span><br/>
<span class='tline' id='l241' data-llen='5403:5411'>　右傳釋燕禮</span><br/>
<span class='tline' id='l242' data-llen='5411:5438'><a onclick="displayPageImage('KR1d0034', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span><br/>
<span class='tline' id='l243' data-llen='5438:5447'>　　大射義第七</span><br/>
<span class='tline' id='l244' data-llen='5447:5470'>射之為言者繹也或曰舍也繹者各繹已之志也故心</span><br/>
<span class='tline' id='l245' data-llen='5470:5493'>平體正持弓矢審固持弓矢審固則射中矣故曰為人</span><br/>
<span class='tline' id='l246' data-llen='5493:5516'>父者以為父鵠為人子者以為子鵠為人君者以為君</span><br/>
<span class='tline' id='l247' data-llen='5516:5539'>鵠為人臣者以為臣鵠故射者各射已之鵠故天子之</span><br/>
<span class='tline' id='l248' data-llen='5539:5562'>大射謂之射侯射侯者射為諸侯也射中則得為諸侯</span><br/>
<span class='tline' id='l249' data-llen='5562:5585'>射不中則不得為諸侯○是故古者天子以射選諸侯</span><br/>
<span class='tline' id='l250' data-llen='5585:5608'>卿大夫士天子將祭必先習射於澤澤者所以擇士也</span><br/>
<span class='tline' id='l251' data-llen='5608:5635'><a onclick="displayPageImage('KR1d0034', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span><br/>
<span class='tline' id='l252' data-llen='5635:5658'>已射於澤而後射於射宮射中者得與於祭不中者不</span><br/>
<span class='tline' id='l253' data-llen='5658:5681'>得與於祭不得與於祭者有讓削以地得與於祭者有</span><br/>
<span class='tline' id='l254' data-llen='5681:5704'>慶益以地進爵絀地是也○是故古者天子之制諸侯</span><br/>
<span class='tline' id='l255' data-llen='5704:5727'>歲獻貢士於天子天子試之於射宫其容體比於禮其</span><br/>
<span class='tline' id='l256' data-llen='5727:5750'>節比於樂而中多者得與於祭其容體不比於禮其節</span><br/>
<span class='tline' id='l257' data-llen='5750:5773'>不比於樂而中少者不得與於祭數與於祭而君有慶</span><br/>
<span class='tline' id='l258' data-llen='5773:5796'>數不與於祭而君有讓數有慶而益地數有讓則削地</span><br/>
<span class='tline' id='l259' data-llen='5796:5819'>故曰射者射為諸侯也○是以諸侯君臣盡志於射以</span><br/>
<span class='tline' id='l260' data-llen='5819:5846'><a onclick="displayPageImage('KR1d0034', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span><br/>
<span class='tline' id='l261' data-llen='5846:5869'>習禮樂夫君臣習禮樂而以流亡者未之有也故詩曰</span><br/>
<span class='tline' id='l262' data-llen='5869:5892'>曽孫侯氏四正具舉大夫君子凡以庶士小大莫處御</span><br/>
<span class='tline' id='l263' data-llen='5892:5915'>於君所以燕以射則燕則譽言君臣相與盡志於射以</span><br/>
<span class='tline' id='l264' data-llen='5915:5938'>習禮樂則安則譽也是以天子制之而諸侯務焉此天</span><br/>
<span class='tline' id='l265' data-llen='5938:5961'>子之所以養諸侯而兵不用諸侯自為正之具也○其</span><br/>
<span class='tline' id='l266' data-llen='5961:5984'>節天子以騶虞為節諸侯以貍首為節卿大夫以采蘋</span><br/>
<span class='tline' id='l267' data-llen='5984:6007'>為節士以采蘩為節騶虞者樂官備也貍首者樂㑹時</span><br/>
<span class='tline' id='l268' data-llen='6007:6030'>也采蘋者樂循法也采蘩者樂不失職也是故天子以</span><br/>
<span class='tline' id='l269' data-llen='6030:6057'><a onclick="displayPageImage('KR1d0034', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span><br/>
<span class='tline' id='l270' data-llen='6057:6080'>備官為節諸侯以時㑹天子為節卿大夫以循法為節</span><br/>
<span class='tline' id='l271' data-llen='6080:6103'>士以不失職為節故明乎其節之志以不失其事則功</span><br/>
<span class='tline' id='l272' data-llen='6103:6126'>成而德行立德行立則無暴亂之禍矣功成則國安故</span><br/>
<span class='tline' id='l273' data-llen='6126:6137'>曰射者所以觀盛德也</span><br/>
<span class='tline' id='l274' data-llen='6137:6146'>　右傳釋大射禮</span><br/>
<span class='tline' id='l275' data-llen='6146:6173'><a onclick="displayPageImage('KR1d0034', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span><br/>
<span class='tline' id='l276' data-llen='6173:6181'>　　聘義第八</span><br/>
<span class='tline' id='l277' data-llen='6181:6204'>聘禮上公七介侯伯五介子男三介所以明貴賤也介</span><br/>
<span class='tline' id='l278' data-llen='6204:6227'>紹而傳命君子於其所尊弗敢質敬之至也三讓而后</span><br/>
<span class='tline' id='l279' data-llen='6227:6250'>傳命三讓而后入廟門三揖而后至階三讓而后升所</span><br/>
<span class='tline' id='l280' data-llen='6250:6273'>以致尊讓也君使士迎于竟大夫郊勞君親拜迎於大</span><br/>
<span class='tline' id='l281' data-llen='6273:6296'>門之内而廟受北面拜貺拜君命之辱所以致敬也敬</span><br/>
<span class='tline' id='l282' data-llen='6296:6319'>讓也者君子之所以相接也故諸侯相接以敬讓則不</span><br/>
<span class='tline' id='l283' data-llen='6319:6342'>相侵陵也○卿為上擯大夫為承擯士為紹擯君親禮</span><br/>
<span class='tline' id='l284' data-llen='6342:6369'><a onclick="displayPageImage('KR1d0034', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span><br/>
<span class='tline' id='l285' data-llen='6369:6392'>賔賔私面私覿致饔餼還圭璋賄贈饗食燕所以明賔</span><br/>
<span class='tline' id='l286' data-llen='6392:6415'>客君臣之義也以圭璋聘重禮也已聘而還圭璋此輕</span><br/>
<span class='tline' id='l287' data-llen='6415:6438'>財而重禮之義也諸侯相厲以輕財重禮則民作讓矣</span><br/>
<span class='tline' id='l288' data-llen='6438:6461'>故天子制諸侯比年小聘三年大聘相厲以禮使者聘</span><br/>
<span class='tline' id='l289' data-llen='6461:6484'>而誤主君弗親饗食也所以愧厲之也諸侯相厲以禮</span><br/>
<span class='tline' id='l290' data-llen='6484:6507'>則外不相侵内不相陵此天子之所以養諸侯兵不用</span><br/>
<span class='tline' id='l291' data-llen='6507:6530'>而諸侯自為正之具也○主國待客出入三積餼客於</span><br/>
<span class='tline' id='l292' data-llen='6530:6553'>舍五牢之具陳於内米三十車禾三十車芻薪倍禾皆</span><br/>
<span class='tline' id='l293' data-llen='6553:6580'><a onclick="displayPageImage('KR1d0034', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span><br/>
<span class='tline' id='l294' data-llen='6580:6603'>陳於外乗禽日五雙羣介皆有餼牢壹食再饗燕與時</span><br/>
<span class='tline' id='l295' data-llen='6603:6626'>賜無數所以厚重禮也古之用財者不能均如此然而</span><br/>
<span class='tline' id='l296' data-llen='6626:6649'>用財如此其厚者言盡之於禮也盡之於禮則内君臣</span><br/>
<span class='tline' id='l297' data-llen='6649:6672'>不相陵而外不相侵故天子制之而諸侯務焉爾○聘</span><br/>
<span class='tline' id='l298' data-llen='6672:6695'>射之禮至大禮也質明而始行事日幾中而后禮成非</span><br/>
<span class='tline' id='l299' data-llen='6695:6718'>强有力者弗能行也故强有力者將以行禮也酒清人</span><br/>
<span class='tline' id='l300' data-llen='6718:6741'>渴而不敢飲也肉乾人飢而不敢食也日莫人倦齊莊</span><br/>
<span class='tline' id='l301' data-llen='6741:6764'>正齊而不敢解惰以成禮節以正君臣以親父子以和</span><br/>
<span class='tline' id='l302' data-llen='6764:6791'><a onclick="displayPageImage('KR1d0034', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span><br/>
<span class='tline' id='l303' data-llen='6791:6814'>長幼此衆人之所難而君子行之故謂之有行有行之</span><br/>
<span class='tline' id='l304' data-llen='6814:6837'>謂有義有義之謂勇敢故所貴於勇敢者貴其能以立</span><br/>
<span class='tline' id='l305' data-llen='6837:6860'>義也所貴於立義者貴其有行也所貴於有行者貴其</span><br/>
<span class='tline' id='l306' data-llen='6860:6883'>行禮也故所貴於勇敢者貴其敢行禮義也故勇敢强</span><br/>
<span class='tline' id='l307' data-llen='6883:6906'>有力者天下無事則用之於禮義天下有事則用之於</span><br/>
<span class='tline' id='l308' data-llen='6906:6929'>戰勝用之於戰勝則無敵用之於禮義則順治外無敵</span><br/>
<span class='tline' id='l309' data-llen='6929:6952'>内順治此之謂盛德故聖王之貴勇敢强有力如此也</span><br/>
<span class='tline' id='l310' data-llen='6952:6975'>勇敢强有力而不用之於禮義戰勝而用之於爭鬭則</span><br/>
<span class='tline' id='l311' data-llen='6975:7002'><a onclick="displayPageImage('KR1d0034', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span><br/>
<span class='tline' id='l312' data-llen='7002:7025'>謂之亂人刑罰行於國所誅者亂人也如此則民順治</span><br/>
<span class='tline' id='l313' data-llen='7025:7048'>而國安也○子貢問於孔子曰敢問君子貴玉而賤碈</span><br/>
<span class='tline' id='l314' data-llen='7048:7071'>者何也為玉之寡而碈之多與孔子曰非為碈之多故</span><br/>
<span class='tline' id='l315' data-llen='7071:7094'>賤之也玉之寡故貴之也夫昔者君子比德於玉焉温</span><br/>
<span class='tline' id='l316' data-llen='7094:7117'>潤而澤仁也縝密以栗知也㢘而不劌義也垂之如隊</span><br/>
<span class='tline' id='l317' data-llen='7117:7140'>禮也叩之其聲清越以長其終詘然樂也瑕不揜瑜瑜</span><br/>
<span class='tline' id='l318' data-llen='7140:7163'>不揜瑕忠也孚尹旁達信也氣如白虹天也精神見于</span><br/>
<span class='tline' id='l319' data-llen='7163:7186'>山川地也圭璋特達德也天下莫不貴者道也詩云言</span><br/>
<span class='tline' id='l320' data-llen='7186:7213'><a onclick="displayPageImage('KR1d0034', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span><br/>
<span class='tline' id='l321' data-llen='7213:7228'>念君子温其如玉故君子貴之也</span><br/>
<span class='tline' id='l322' data-llen='7228:7236'>　右傳釋聘禮</span><br/>
<span class='tline' id='l323' data-llen='7236:7263'><a onclick="displayPageImage('KR1d0034', 'WYG', '002-22a' );" name="002-22a" class="pb">[002-22a] <img width="20"  src="/static/img/kanseki-5.png"/></a></span><br/>
<span class='tline' id='l324' data-llen='7263:7274'>　　公食大夫義第九</span><br/>
<span class='tline' id='l325' data-llen='7274:7297'>食禮公養賔國養賢一也親之故愛之愛之故養之養</span><br/>
<span class='tline' id='l326' data-llen='7297:7320'>之故食之食而弗愛猶豢之也愛而弗敬猶畜之也饗</span><br/>
<span class='tline' id='l327' data-llen='7320:7343'>禮敬之至也食禮愛之至也饗為愛弗勝其敬食為敬</span><br/>
<span class='tline' id='l328' data-llen='7343:7366'>弗勝其愛文質之辨也公使大夫戒必以其爵恭也已</span><br/>
<span class='tline' id='l329' data-llen='7366:7389'>輕則卑之已重則是以其貴臨之也賔三辭聽命言是</span><br/>
<span class='tline' id='l330' data-llen='7389:7412'>理之貴勿敢當也弗敢當故難進也公迎賔于大門内</span><br/>
<span class='tline' id='l331' data-llen='7412:7435'>非不能至于外也所以待人君之禮也臣之意欲尊其</span><br/>
<span class='tline' id='l332' data-llen='7435:7462'><a onclick="displayPageImage('KR1d0034', 'WYG', '002-22b' );" name="002-22b" class="pb">[002-22b] <img width="20"  src="/static/img/kanseki-5.png"/></a></span><br/>
<span class='tline' id='l333' data-llen='7462:7485'>君子之意欲尊其父故迎賔于大門内所以順其為尊</span><br/>
<span class='tline' id='l334' data-llen='7485:7508'>君之意也三揖至于階三讓而升堂充其意諭其誠也</span><br/>
<span class='tline' id='l335' data-llen='7508:7531'>於廟用祭器誠之盡也君子於所尊敬不敢狎不敢狎</span><br/>
<span class='tline' id='l336' data-llen='7531:7554'>故神明之故忠臣嘉賔樂盡其心也大夫立于東夾南</span><br/>
<span class='tline' id='l337' data-llen='7554:7577'>西面北上士立于門東北面西上小臣東堂下南面西</span><br/>
<span class='tline' id='l338' data-llen='7577:7600'>上宰東夾北西面北上内官之士在宰東北面南上百</span><br/>
<span class='tline' id='l339' data-llen='7600:7623'>官有司備以樂養賢也設筵加席几致安厚之儀也公</span><br/>
<span class='tline' id='l340' data-llen='7623:7646'>設醬然後宰夫薦豆菹醢士設俎公設大羮然後宰夫</span><br/>
<span class='tline' id='l341' data-llen='7646:7673'><a onclick="displayPageImage('KR1d0034', 'WYG', '002-23a' );" name="002-23a" class="pb">[002-23a] <img width="20"  src="/static/img/kanseki-5.png"/></a></span><br/>
<span class='tline' id='l342' data-llen='7673:7696'>設鉶啓簋言以身親之也賔徧祭公設粱宰夫設稻士</span><br/>
<span class='tline' id='l343' data-llen='7696:7719'>膳庶羞為殷勤也賔三飯飯粱以湆醬此君之厚已也</span><br/>
<span class='tline' id='l344' data-llen='7719:7742'>賔必親徹有報之道也庭實乗皮侑以束帛雖備物猶</span><br/>
<span class='tline' id='l345' data-llen='7742:7765'>欲其加厚焉也公拜送終之以敬也有司卷三牲之俎</span><br/>
<span class='tline' id='l346' data-llen='7765:7788'>歸于賔館不敢䙝其餘也上大夫八豆八簋六鉶九俎</span><br/>
<span class='tline' id='l347' data-llen='7788:7811'>庶羞二十其餘衰是見德之殺也○君子之言曰愛人</span><br/>
<span class='tline' id='l348' data-llen='7811:7834'>者使人愛之者也敬人者使人敬之者也親人者使人</span><br/>
<span class='tline' id='l349' data-llen='7834:7857'>親之者也自卑者使人尊之者也是故公養賔國養賢</span><br/>
<span class='tline' id='l350' data-llen='7857:7884'><a onclick="displayPageImage('KR1d0034', 'WYG', '002-23b' );" name="002-23b" class="pb">[002-23b] <img width="20"  src="/static/img/kanseki-5.png"/></a></span><br/>
<span class='tline' id='l351' data-llen='7884:7907'>其義一也未有愛之敬之親之尊之而其位不安者也</span><br/>
<span class='tline' id='l352' data-llen='7907:7930'>未有不愛不敬不親不尊而能長有國者也將由乎好</span><br/>
<span class='tline' id='l353' data-llen='7930:7953'>德之君則將飴焉唯恐其不足於禮將由乎驕慢之君</span><br/>
<span class='tline' id='l354' data-llen='7953:7976'>則將曰是食於我而已矣故禮君子所不足小人所泰</span><br/>
<span class='tline' id='l355' data-llen='7976:7999'>也○孔子食於少施氏將祭主人辭曰不足祭也將飱</span><br/>
<span class='tline' id='l356' data-llen='7999:8022'>主人辭曰不足飱也孔子退曰吾食而飽少施氏有禮</span><br/>
<span class='tline' id='l357' data-llen='8022:8039'>哉故君子難親也將親之舍禮何以哉</span><br/>
<span class='tline' id='l358' data-llen='8039:8049'>　右傳釋公食大夫</span><br/>
<span class='tline' id='l359' data-llen='8049:8076'><a onclick="displayPageImage('KR1d0034', 'WYG', '002-24a' );" name="002-24a" class="pb">[002-24a] <img width="20"  src="/static/img/kanseki-5.png"/></a></span><br/>
<span class='tline' id='l360' data-llen='8076:8085'>　　朝事義第十</span><br/>
<span class='tline' id='l361' data-llen='8085:8108'>古者大行人掌太賔之禮及大客之義以親諸侯春朝</span><br/>
<span class='tline' id='l362' data-llen='8108:8131'>諸侯而圖天下之事秋覲以比邦國之功夏宗以陳天</span><br/>
<span class='tline' id='l363' data-llen='8131:8154'>下之謀冬遇以協諸侯之慮時㑹以發四方之禁殷同</span><br/>
<span class='tline' id='l364' data-llen='8154:8177'>以施天下之政時聘以結諸侯之好殷頫以成邦國之</span><br/>
<span class='tline' id='l365' data-llen='8177:8200'>慝間問以諭諸侯之志歸脤以交諸侯之福賀慶以賛</span><br/>
<span class='tline' id='l366' data-llen='8200:8223'>諸侯之喜致㑹以補諸侯之災天子之所以撫諸侯者</span><br/>
<span class='tline' id='l367' data-llen='8223:8246'>歲徧存三歲徧頫五歲徧省七歲屬象胥喻言語協辭</span><br/>
<span class='tline' id='l368' data-llen='8246:8273'><a onclick="displayPageImage('KR1d0034', 'WYG', '002-24b' );" name="002-24b" class="pb">[002-24b] <img width="20"  src="/static/img/kanseki-5.png"/></a></span><br/>
<span class='tline' id='l369' data-llen='8273:8296'>令九歲屬瞽史諭書名聽音聲十有一歲達瑞節同度</span><br/>
<span class='tline' id='l370' data-llen='8296:8319'>量成牢禮同數器修法則十有二歲天子巡狩殷國是</span><br/>
<span class='tline' id='l371' data-llen='8319:8342'>故諸侯上不敢侵陵下不敢暴小民然後諸侯之國札</span><br/>
<span class='tline' id='l372' data-llen='8342:8365'>喪則令賻補之凶荒則令賙委之師役則令槁襘之有</span><br/>
<span class='tline' id='l373' data-llen='8365:8388'>福事則令慶賀之有禍災則令哀弔之凡此五物者治</span><br/>
<span class='tline' id='l374' data-llen='8388:8411'>其事故及其萬民之利害為一書其禮俗政事教治刑</span><br/>
<span class='tline' id='l375' data-llen='8411:8434'>禁之逆順為一書其悖逆暴亂作慝欲犯令者為一書</span><br/>
<span class='tline' id='l376' data-llen='8434:8457'>其札喪凶荒厄貧為一書其康樂和親安平為一書凡</span><br/>
<span class='tline' id='l377' data-llen='8457:8484'><a onclick="displayPageImage('KR1d0034', 'WYG', '002-25a' );" name="002-25a" class="pb">[002-25a] <img width="20"  src="/static/img/kanseki-5.png"/></a></span><br/>
<span class='tline' id='l378' data-llen='8484:8507'>此五物者每國别異之天子以周知天下之政是故諸</span><br/>
<span class='tline' id='l379' data-llen='8507:8530'>侯附於德服於義則天下太平古者天子為諸侯不行</span><br/>
<span class='tline' id='l380' data-llen='8530:8553'>禮義不修法度不附於德不服於義故使射人以射禮</span><br/>
<span class='tline' id='l381' data-llen='8553:8577'>選其德行職方氏大行人以其治國選其能功諸侯之得</span><br/>
<span class='tline' id='l382' data-llen='8577:8600'>失治亂定然後明九命之賞以勸之明九伐之法以震</span><br/>
<span class='tline' id='l383' data-llen='8600:8623'>威之尚猶有不附於德不服於義者則使掌交說之故</span><br/>
<span class='tline' id='l384' data-llen='8623:8646'>諸侯莫不附於德服於義者此天子之所以養諸侯兵</span><br/>
<span class='tline' id='l385' data-llen='8646:8669'>不用而諸侯自為政之法也○古者聖王明義以别貴</span><br/>
<span class='tline' id='l386' data-llen='8669:8696'><a onclick="displayPageImage('KR1d0034', 'WYG', '002-25b' );" name="002-25b" class="pb">[002-25b] <img width="20"  src="/static/img/kanseki-5.png"/></a></span><br/>
<span class='tline' id='l387' data-llen='8696:8719'>賤以序尊卑以體上下然後民知尊君敬上而忠順之</span><br/>
<span class='tline' id='l388' data-llen='8719:8742'>行備矣是故古者天子之官有典命官大行人掌諸侯</span><br/>
<span class='tline' id='l389' data-llen='8742:8765'>之儀以等其爵故貴賤有别尊卑有序上下有差也典</span><br/>
<span class='tline' id='l390' data-llen='8765:8788'>命以諸侯之五儀諸臣之五等定其爵命上公九命為</span><br/>
<span class='tline' id='l391' data-llen='8788:8811'>伯其國家宫室車旌衣服禮儀皆以九為節諸侯諸伯</span><br/>
<span class='tline' id='l392' data-llen='8811:8834'>七命其國家宮室車旌衣服禮儀皆以七為節子男五</span><br/>
<span class='tline' id='l393' data-llen='8834:8857'>命其國家宮室車旌衣服禮儀皆以五為節王之三公</span><br/>
<span class='tline' id='l394' data-llen='8857:8880'>八命其卿六命其大夫四命及其封也皆加一等其國</span><br/>
<span class='tline' id='l395' data-llen='8880:8907'><a onclick="displayPageImage('KR1d0034', 'WYG', '002-26a' );" name="002-26a" class="pb">[002-26a] <img width="20"  src="/static/img/kanseki-5.png"/></a></span><br/>
<span class='tline' id='l396' data-llen='8907:8930'>家宮室車旌衣服禮儀亦如之凡諸侯之適子省於天</span><br/>
<span class='tline' id='l397' data-llen='8930:8953'>子攝君則下其君之禮一等未省則以皮帛繼子男公</span><br/>
<span class='tline' id='l398' data-llen='8953:8976'>之孤四命以皮帛視小國之君其卿三命其大夫再命</span><br/>
<span class='tline' id='l399' data-llen='8976:8999'>士一命其宮室車旌衣服禮儀各視其命之數侯伯之</span><br/>
<span class='tline' id='l400' data-llen='8999:9022'>卿大夫士亦如之子男之卿再命其大夫一命其士不</span><br/>
<span class='tline' id='l401' data-llen='9022:9045'>命其宮室車旌衣服禮儀各如其命之數禮大行人以</span><br/>
<span class='tline' id='l402' data-llen='9045:9068'>九儀别諸侯之命等諸侯之爵以同域國之禮而行其</span><br/>
<span class='tline' id='l403' data-llen='9068:9091'>賔主上公之禮執桓圭九寸繅籍九寸冕服九章建常</span><br/>
<span class='tline' id='l404' data-llen='9091:9118'><a onclick="displayPageImage('KR1d0034', 'WYG', '002-26b' );" name="002-26b" class="pb">[002-26b] <img width="20"  src="/static/img/kanseki-5.png"/></a></span><br/>
<span class='tline' id='l405' data-llen='9118:9141'>九旒樊纓九就貳車九乗介九人禮九牢其朝位賔主</span><br/>
<span class='tline' id='l406' data-llen='9141:9164'>之間九十步饗禮九獻食禮九舉諸侯之禮執信圭七</span><br/>
<span class='tline' id='l407' data-llen='9164:9187'>寸繅籍七寸冕服七章建當七旒樊纓七就貳車七乗</span><br/>
<span class='tline' id='l408' data-llen='9187:9210'>介七人禮七牢其朝位賔主之間七十步饗禮七獻食</span><br/>
<span class='tline' id='l409' data-llen='9210:9233'>禮七舉諸伯執躬圭其他皆如諸侯之禮諸子執榖璧</span><br/>
<span class='tline' id='l410' data-llen='9233:9256'>五寸繅籍五寸冕服五章建常五旒樊纓五就貳車五</span><br/>
<span class='tline' id='l411' data-llen='9256:9279'>乗介五人禮五牢其朝位賔主之間五十步饗禮五獻</span><br/>
<span class='tline' id='l412' data-llen='9279:9302'>食禮五舉諸男執蒲璧其他皆如諸子之禮凡大國之</span><br/>
<span class='tline' id='l413' data-llen='9302:9329'><a onclick="displayPageImage('KR1d0034', 'WYG', '002-27a' );" name="002-27a" class="pb">[002-27a] <img width="20"  src="/static/img/kanseki-5.png"/></a></span><br/>
<span class='tline' id='l414' data-llen='9329:9352'>孤執帛皮以繼小國之君諸侯之卿禮各下其君二等</span><br/>
<span class='tline' id='l415' data-llen='9352:9375'>以下及大夫士皆如之天子之所以明章著此義者以</span><br/>
<span class='tline' id='l416' data-llen='9375:9398'>朝聘之禮也是故千里之内歲一見千里之外千五百</span><br/>
<span class='tline' id='l417' data-llen='9398:9421'>里之内二歲一見千五百里之外二千里之内三歲一</span><br/>
<span class='tline' id='l418' data-llen='9421:9444'>見二千里之外二千五百里之内四歲一見二千五百</span><br/>
<span class='tline' id='l419' data-llen='9444:9467'>里之外三千里之内五歲一見三千里之外三千五百</span><br/>
<span class='tline' id='l420' data-llen='9467:9490'>里之内六歲一見各執其圭瑞服其服乗其輅建其旌</span><br/>
<span class='tline' id='l421' data-llen='9490:9513'>旂施其樊纓從其貳車委積之以其牢禮之數所以明</span><br/>
<span class='tline' id='l422' data-llen='9513:9540'><a onclick="displayPageImage('KR1d0034', 'WYG', '002-27b' );" name="002-27b" class="pb">[002-27b] <img width="20"  src="/static/img/kanseki-5.png"/></a></span><br/>
<span class='tline' id='l423' data-llen='9540:9563'>别義也然後天子冕而執鎮圭尺有二寸藻籍尺有二</span><br/>
<span class='tline' id='l424' data-llen='9563:9586'>寸搢大圭乗大輅建大常十有二旒樊纓十有再就貳</span><br/>
<span class='tline' id='l425' data-llen='9586:9609'>車十有二乗率諸侯而朝日東郊所以教尊尊也退而</span><br/>
<span class='tline' id='l426' data-llen='9609:9632'>朝諸侯為壇三成宫旁一門天子南鄉見諸侯土揖庶</span><br/>
<span class='tline' id='l427' data-llen='9632:9655'>姓時揖異姓天揖同姓所以别親疏外内也公侯伯子</span><br/>
<span class='tline' id='l428' data-llen='9655:9678'>男各以其旂就其位諸公之國中階之前北面東上諸</span><br/>
<span class='tline' id='l429' data-llen='9678:9701'>侯之國東階之東西面北上諸伯之國西階之西東面</span><br/>
<span class='tline' id='l430' data-llen='9701:9724'>北上諸子之國門東北面東上諸男之國門西北面東</span><br/>
<span class='tline' id='l431' data-llen='9724:9751'><a onclick="displayPageImage('KR1d0034', 'WYG', '002-28a' );" name="002-28a" class="pb">[002-28a] <img width="20"  src="/static/img/kanseki-5.png"/></a></span><br/>
<span class='tline' id='l432' data-llen='9751:9774'>上及其將幣也公於上等所以别貴賤序尊卑也奠圭</span><br/>
<span class='tline' id='l433' data-llen='9774:9797'>降拜升成拜明臣禮也奉國地所出重物而獻之明臣</span><br/>
<span class='tline' id='l434' data-llen='9797:9820'>職也肉袒入門而右以聽事也明臣禮臣職臣事所以</span><br/>
<span class='tline' id='l435' data-llen='9820:9843'>敎臣也率而祀天於南郊配以先祖所以敎民報德不</span><br/>
<span class='tline' id='l436' data-llen='9843:9866'>忘本也率而享祀於太廟所以敎孝也與之大射以考</span><br/>
<span class='tline' id='l437' data-llen='9866:9889'>其習禮樂而觀其德行與之圖事以觀其能儐而禮之</span><br/>
<span class='tline' id='l438' data-llen='9889:9912'>三饗三食三宴以與之習立禮樂是故一朝而近者三</span><br/>
<span class='tline' id='l439' data-llen='9912:9935'>年遠者六年有德焉禮樂為之益習德行為之益修天</span><br/>
<span class='tline' id='l440' data-llen='9935:9962'><a onclick="displayPageImage('KR1d0034', 'WYG', '002-28b' );" name="002-28b" class="pb">[002-28b] <img width="20"  src="/static/img/kanseki-5.png"/></a></span><br/>
<span class='tline' id='l441' data-llen='9962:9985'>子之命為之益行然後使諸侯世相朝交歲相問殷相</span><br/>
<span class='tline' id='l442' data-llen='9985:10008'>聘以習禮考義正刑一德以崇天子故曰朝聘之禮者</span><br/>
<span class='tline' id='l443' data-llen='10008:10031'>所以正君臣之義也○諸侯相朝之禮各執其圭瑞服</span><br/>
<span class='tline' id='l444' data-llen='10031:10054'>其服乗其輅建其旌旂施其樊纓從其貳車委積之以</span><br/>
<span class='tline' id='l445' data-llen='10054:10077'>其牢禮之數所以别義也介紹而相見君子於其所尊</span><br/>
<span class='tline' id='l446' data-llen='10077:10100'>不敢質敬之至也君使大夫迎于境卿勞于道君親郊</span><br/>
<span class='tline' id='l447' data-llen='10100:10123'>勞致館及將幣拜迎於大門外而廟受北面拜貺所以</span><br/>
<span class='tline' id='l448' data-llen='10123:10146'>致敬也三讓而後升所以致尊讓也敬讓也者君子之</span><br/>
<span class='tline' id='l449' data-llen='10146:10173'><a onclick="displayPageImage('KR1d0034', 'WYG', '002-29a' );" name="002-29a" class="pb">[002-29a] <img width="20"  src="/static/img/kanseki-5.png"/></a></span><br/>
<span class='tline' id='l450' data-llen='10173:10196'>所以相接色諸侯相接以敬讓則不相侵陵也此天子</span><br/>
<span class='tline' id='l451' data-llen='10196:10219'>之所以養諸侯兵不用而諸侯自為正之具也君親致</span><br/>
<span class='tline' id='l452' data-llen='10219:10242'>雍既還圭饗食致贈郊送所以相與習禮樂也諸侯相</span><br/>
<span class='tline' id='l453' data-llen='10242:10265'>與習禮樂則德行修而不流也故天子制之而諸侯務</span><br/>
<span class='tline' id='l454' data-llen='10265:10268'>焉</span><br/>
<span class='tline' id='l455' data-llen='10268:10276'>　右傳釋覲禮</span><br/>
<span class='tline' id='l456' data-llen='10276:10279'>　</span><br/>
<span class='tline' id='l457' data-llen='10279:10282'>　</span><br/>
<span class='tline' id='l458' data-llen='10282:10309'><a onclick="displayPageImage('KR1d0034', 'WYG', '002-29b' );" name="002-29b" class="pb">[002-29b] <img width="20"  src="/static/img/kanseki-5.png"/></a></span><br/>
<span class='tline' id='l459' data-llen='10309:10312'>　</span><br/>
<span class='tline' id='l460' data-llen='10312:10315'>　</span><br/>
<span class='tline' id='l461' data-llen='10315:10318'>　</span><br/>
<span class='tline' id='l462' data-llen='10318:10321'>　</span><br/>
<span class='tline' id='l463' data-llen='10321:10324'>　</span><br/>
<span class='tline' id='l464' data-llen='10324:10327'>　</span><br/>
<span class='tline' id='l465' data-llen='10327:10330'>　</span><br/>
<span class='tline' id='l466' data-llen='10330:10339'>　儀禮逸經卷二</span><br/>
</p>
<p><br/>
</p>
  </div>
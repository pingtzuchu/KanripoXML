<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1a0043', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:198'>欽定四庫全書　　　　　　　經部一</span><br/>
<span class='tline' id='l9' data-llen='198:216'>　古周易　　　　　　　　　　易類</span><br/>
<span class='tline' id='l10' data-llen='216:222'>　　提要</span><br/>
<span class='tline' id='l11' data-llen='222:248'>　　　　<span class='krp-note'>臣/</span>等謹案古周易一卷宋吕祖謙編古易上</span><br/>
<span class='tline' id='l12' data-llen='248:271'>　　　　下經及十翼本十二篇自費直鄭元以至王</span><br/>
<span class='tline' id='l13' data-llen='271:294'>　　　　弼逓有移綴孔頴逹因弼本作正義行於唐</span><br/>
<span class='tline' id='l14' data-llen='294:317'>　　　　代古易遂不復存宋吕大防始考驗舊文作</span><br/>
<span class='tline' id='l15' data-llen='317:340'>　　　　周易古經二卷晁説之作録古周易八卷薛</span><br/>
<span class='tline' id='l16' data-llen='340:366'><a onclick="displayPageImage('KR1a0043', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='366:389'>　　　　季宣作古文周易十二卷程迴作古周易考</span><br/>
<span class='tline' id='l18' data-llen='389:412'>　　　　一卷李燾作周易古經八篇吳仁傑作古周</span><br/>
<span class='tline' id='l19' data-llen='412:435'>　　　　易十二卷大致互相出入祖謙此書與仁傑</span><br/>
<span class='tline' id='l20' data-llen='435:458'>　　　　書最晚出而較仁傑為有據凡分上經下經</span><br/>
<span class='tline' id='l21' data-llen='458:481'>　　　　彖上傳彖下傳象上傳象下傳繫辭上傳繫</span><br/>
<span class='tline' id='l22' data-llen='481:504'>　　　　辭下傳文言傳説卦傳序卦傳雜卦傳為十</span><br/>
<span class='tline' id='l23' data-llen='504:527'>　　　　二篇宋志作一卷書録解題作十二卷葢以</span><br/>
<span class='tline' id='l24' data-llen='527:550'>　　　　一篇為一卷其實一也朱子嘗為之跋後作</span><br/>
<span class='tline' id='l25' data-llen='550:576'><a onclick="displayPageImage('KR1a0043', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='576:598'>　　　本義即用此本其書與吕大防書相同而不</span><br/>
<span class='tline' id='l27' data-llen='598:620'>　　　言本之大防尤袤與吳仁傑書嘗論之然祖</span><br/>
<span class='tline' id='l28' data-llen='620:642'>　　　謙非竊據人書者稅與權校正周易古經序</span><br/>
<span class='tline' id='l29' data-llen='642:664'>　　　謂偶未見大防本殆得其實矣書録解題又</span><br/>
<span class='tline' id='l30' data-llen='664:686'>　　　載音訓二卷乃祖謙門人王莘叟所筆受又</span><br/>
<span class='tline' id='l31' data-llen='686:708'>　　　稱朱子嘗刻是書於臨漳㑹稽益以程氏是</span><br/>
<span class='tline' id='l32' data-llen='708:730'>　　　正文字及晁氏説此本皆無之殆傳寫者遺</span><br/>
<span class='tline' id='l33' data-llen='730:748'>　　　之歟乾隆四十一年五月恭校上</span><br/>
<span class='tline' id='l34' data-llen='748:774'><a onclick="displayPageImage('KR1a0043', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='774:806'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l36' data-llen='806:831'>　　　　　　　總　校　官　<span class='krp-note'>臣/</span>　陸　費　墀</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0020', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:211'>　毛詩講義卷二　　　　　　　宋　林岊　撰</span><br/>
<span class='tline' id='l10' data-llen='211:214'>鄘</span><br/>
<span class='tline' id='l11' data-llen='214:237'>汎彼柏舟在彼中河髧彼兩髦實維我儀之死矢靡它</span><br/>
<span class='tline' id='l12' data-llen='237:260'>母也天只不諒人只　汎彼柏舟在彼河側髧彼兩髦</span><br/>
<span class='tline' id='l13' data-llen='260:279'>實維我特之死矢靡慝母也天只不諒人只</span><br/>
<span class='tline' id='l14' data-llen='279:303'>　舟在河中猶婦人之在夫家是其常處髧兩髦之貌髦</span><br/>
<span class='tline' id='l15' data-llen='303:327'>　髮至眉子事父母之飾内則子事父母總拂髦禮世子</span><br/>
<span class='tline' id='l16' data-llen='327:353'><a onclick="displayPageImage('KR1c0020', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='353:377'>　昧爽而朝亦櫛纚笄總拂髦冠緌纓櫛者櫛髦纚韜髮</span><br/>
<span class='tline' id='l18' data-llen='377:401'>　笄以簪約之又著總又拂髦振去塵而著之加冠又著</span><br/>
<span class='tline' id='l19' data-llen='401:426'>　緌纓又有端韠紳搢笏者𤣥端士服庶人以深衣端謂</span><br/>
<span class='tline' id='l20' data-llen='426:451'>　命士以上命士以上父子異宫崇敬也士冠禮皮弁笄爵</span><br/>
<span class='tline' id='l21' data-llen='451:475'>　弁笄注有笄者屈組為紘無笄者纓而結其絛然則此</span><br/>
<span class='tline' id='l22' data-llen='475:499'>　冠言緌纓無笄矣或纚而笄加冠也髧亦為紞髦亦為</span><br/>
<span class='tline' id='l23' data-llen='499:523'>　髳子生三月翦髮為鬌兩以夾囟男角女羈否則男左</span><br/>
<span class='tline' id='l24' data-llen='523:547'>　女右長大用髮為髦以象之順父母幼小之心既殯脱</span><br/>
<span class='tline' id='l25' data-llen='547:573'><a onclick="displayPageImage('KR1c0020', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='573:597'>　之玉藻親沒不髦纚色蟹反又色綺反儀匹矢誓靡無</span><br/>
<span class='tline' id='l27' data-llen='597:620'>　之至也特匹也韓詩曰直相當值也慝邪也諒信也</span><br/>
<span class='tline' id='l28' data-llen='620:643'>牆有茨不可埽也中冓之言不可道也所可道也言之</span><br/>
<span class='tline' id='l29' data-llen='643:666'>醜也　牆有茨不可襄也中冓之言不可詳也所可詳</span><br/>
<span class='tline' id='l30' data-llen='666:689'>也言之長也　牆有茨不可束也中冓之言不可讀也</span><br/>
<span class='tline' id='l31' data-llen='689:699'>所可讀也言之辱也</span><br/>
<span class='tline' id='l32' data-llen='699:722'>　牆所以防非常茨蒺藜也鄭曰中冓宫中所冓成未</span><br/>
<span class='tline' id='l33' data-llen='722:745'>　必是漢梁王共傳應劭注材冓在堂之中顔云舍之</span><br/>
<span class='tline' id='l34' data-llen='745:771'><a onclick="displayPageImage('KR1c0020', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='771:794'>　交積材木處也襄除也詳審也韓詩作揚字長惡長</span><br/>
<span class='tline' id='l36' data-llen='794:817'>　也讀抽也去茨傷牆使人不欲埽也誦言醜國使人</span><br/>
<span class='tline' id='l37' data-llen='817:830'>　不欲道也取義在于不可</span><br/>
<span class='tline' id='l38' data-llen='830:853'>君子偕老副笄六珈委委佗佗如山如河象服是宜子</span><br/>
<span class='tline' id='l39' data-llen='853:876'>之不淑云如之何　玼兮玼兮其之翟也鬒髮如雲不</span><br/>
<span class='tline' id='l40' data-llen='876:899'>屑髢也玉之瑱也象之揥也揚且之晳也胡然而天也</span><br/>
<span class='tline' id='l41' data-llen='899:922'>胡然而帝也　瑳兮瑳兮其之展也䝉彼縐絺是紲袢</span><br/>
<span class='tline' id='l42' data-llen='922:943'>也子之清揚揚且之顔也展如之人兮邦之媛也</span><br/>
<span class='tline' id='l43' data-llen='943:969'><a onclick="displayPageImage('KR1c0020', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='969:992'>　能與君子偕老乃宜居尊位服盛服副后夫人首飾</span><br/>
<span class='tline' id='l45' data-llen='992:1015'>　編髮為之笄衡笄珈以玉加笄飾之最盛者鄭曰如</span><br/>
<span class='tline' id='l46' data-llen='1015:1038'>　今步摇之上飾飾之所施有六不可知委委行可委</span><br/>
<span class='tline' id='l47' data-llen='1038:1061'>　曲蹤跡佗佗徳平易山無不容河無不潤韓詩云徳</span><br/>
<span class='tline' id='l48' data-llen='1061:1084'>　之美貌鄭云行步有儀長大而美舉動之貌如山如</span><br/>
<span class='tline' id='l49' data-llen='1084:1107'>　河然非徒佳麗美艷之謂内有其徳外形于貌也委</span><br/>
<span class='tline' id='l50' data-llen='1107:1130'>　於危反佗待何反鄭説象服揄翟闕翟象鳥羽而畫</span><br/>
<span class='tline' id='l51' data-llen='1130:1153'>　之三翟皆刻繒為翟雉之形揄音遇又為褕翟又為</span><br/>
<span class='tline' id='l52' data-llen='1153:1179'><a onclick="displayPageImage('KR1c0020', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1179:1202'>　狄王后第二服曰褕狄侯伯夫人之服自䄖狄而下</span><br/>
<span class='tline' id='l54' data-llen='1202:1225'>　如王后焉毛云象服尊者所以為飾又于其翟注云</span><br/>
<span class='tline' id='l55' data-llen='1225:1248'>　羽飾衣也豈亦謂此與追師掌王后首服一曰副覆</span><br/>
<span class='tline' id='l56' data-llen='1248:1271'>　首也若漢步搖從王祭祀二曰編編列他髮為之若</span><br/>
<span class='tline' id='l57' data-llen='1271:1294'>　假紒以告桑三曰次次第髮長短鬄他髮與己髮相</span><br/>
<span class='tline' id='l58' data-llen='1294:1317'>　合為紒所謂髲鬄以見王也追師追衡笄為副之飾</span><br/>
<span class='tline' id='l59' data-llen='1317:1340'>　注王后衡笄皆以玉為之唯祭服有衡笄垂于副之</span><br/>
<span class='tline' id='l60' data-llen='1340:1363'>　兩傍當耳其下以紞縣瑱編次為之副及衡笄與珈</span><br/>
<span class='tline' id='l61' data-llen='1363:1389'><a onclick="displayPageImage('KR1c0020', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1389:1412'>　飾惟后夫人有之所以别尊卑玼鮮盛貌翟雉也孫</span><br/>
<span class='tline' id='l63' data-llen='1412:1435'>　毓云羽施于旌旗蓋則可施于衣裳附人身動則卷</span><br/>
<span class='tline' id='l64' data-llen='1435:1458'>　舒恐非可以羽飾髮長而美且黑如雲不用髲而自</span><br/>
<span class='tline' id='l65' data-llen='1458:1481'>　潔美髢徒帝反髲皮寄反編蒲典反紒音計追丁回</span><br/>
<span class='tline' id='l66' data-llen='1481:1504'>　反紞丁敢反髢一名髲衛莊公見已氏之妻髮美使</span><br/>
<span class='tline' id='l67' data-llen='1504:1527'>　髠之以為吕姜髢是也玉瑱塞耳充耳琇瑩是也象</span><br/>
<span class='tline' id='l68' data-llen='1527:1550'>　骨搔首所以摘髮因以為飾佩其象揥是也瑱吐殿</span><br/>
<span class='tline' id='l69' data-llen='1550:1573'>　反揥敕帝反孔云瑱實如天審諦如帝祭服則徳當</span><br/>
<span class='tline' id='l70' data-llen='1573:1599'><a onclick="displayPageImage('KR1c0020', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1599:1622'>　神明展衣則徳配君子揚目上廣也晳面色白晳也</span><br/>
<span class='tline' id='l72' data-llen='1622:1645'>　且語辭展衣以丹縠為衣絺之靡者為縐精曰絺麄</span><br/>
<span class='tline' id='l73' data-llen='1645:1668'>　曰綌縐蹙蹙細靡者絺以葛為之是當暑紲去袢延</span><br/>
<span class='tline' id='l74' data-llen='1668:1691'>　蒸熱之服展衣以覆彼縐絺之上此毛説也孫毓云</span><br/>
<span class='tline' id='l75' data-llen='1691:1714'>　褘衣赤褕翟青闕翟黑鞠衣黄展衣赤褖衣黑右行</span><br/>
<span class='tline' id='l76' data-llen='1714:1737'>　以為次褘衣象翬鳥褕翟象摇鳥鄭司農云展白鞠</span><br/>
<span class='tline' id='l77' data-llen='1737:1760'>　黄褖黑康成云色如麴塵象桑葉始生月令三月薦</span><br/>
<span class='tline' id='l78' data-llen='1760:1784'>　鞠衣于先帝告桑事也闕赤䄖青褘𤣥展衣之裏夏</span><br/>
<span class='tline' id='l79' data-llen='1784:1810'><a onclick="displayPageImage('KR1c0020', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1810:1833'>　則裏之以絺此以禮見于君及賔客之盛服也説文</span><br/>
<span class='tline' id='l81' data-llen='1833:1856'>　以瑳為玉色之鮮白展衣玉藻為襢字清者視清明</span><br/>
<span class='tline' id='l82' data-llen='1856:1879'>　也揚者眉上之美名因名眉目曰揚詩之美目揚兮</span><br/>
<span class='tline' id='l83' data-llen='1879:1903'>　𫝊曰好目揚眉眉之上眉之下皆曰揚目之上目之</span><br/>
<span class='tline' id='l84' data-llen='1903:1926'>　下皆曰清目上又為名毛云揚而顔角豐滿淑善也</span><br/>
<span class='tline' id='l85' data-llen='1926:1939'>　媛君子之援助也展誠也</span><br/>
<span class='tline' id='l86' data-llen='1939:1962'>爰采唐矣沬之鄉矣云誰之思美孟姜矣期我乎桑中</span><br/>
<span class='tline' id='l87' data-llen='1962:1985'>要我乎上宫送我乎淇之上矣　爰采麥矣沬之北矣</span><br/>
<span class='tline' id='l88' data-llen='1985:2011'><a onclick="displayPageImage('KR1c0020', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2011:2034'>云誰之思美孟弋矣期我乎桑中要我乎上宫送我乎</span><br/>
<span class='tline' id='l90' data-llen='2034:2057'>淇之上矣　爰采葑矣沬之東矣云誰之思美孟庸矣</span><br/>
<span class='tline' id='l91' data-llen='2057:2076'>期我乎桑中要我乎上宫送我乎淇之上矣</span><br/>
<span class='tline' id='l92' data-llen='2076:2099'>　唐蒙菜葑蔓菁沬衛邑紂都朝歌之地淇水名姜弋</span><br/>
<span class='tline' id='l93' data-llen='2099:2109'>　庸皆世族著姓也</span><br/>
<span class='tline' id='l94' data-llen='2109:2132'>鶉之奔奔鵲之彊彊人之無良我以為兄　鵲之彊彊</span><br/>
<span class='tline' id='l95' data-llen='2132:2146'>鶉之奔奔人之無良我以為君</span><br/>
<span class='tline' id='l96' data-llen='2146:2169'>　公子頑惠公之兄宣姜夫人也曰小君鄭云奔奔彊</span><br/>
<span class='tline' id='l97' data-llen='2169:2195'><a onclick="displayPageImage('KR1c0020', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2195:2211'>　彊言其居有常匹飛則相隨之貌</span><br/>
<span class='tline' id='l99' data-llen='2211:2236'>定之方中作于楚宫揆之以日作于楚室樹之榛栗椅桐梓</span><br/>
<span class='tline' id='l100' data-llen='2236:2261'>漆爰伐琴瑟　升彼虚矣以望楚矣望楚與堂景山與京降</span><br/>
<span class='tline' id='l101' data-llen='2261:2285'>觀于桑卜云其吉終焉允臧　靈雨既零命彼倌人星言</span><br/>
<span class='tline' id='l102' data-llen='2285:2305'>夙駕説于桑田匪直也人秉心塞淵騋牝三千</span><br/>
<span class='tline' id='l103' data-llen='2305:2328'>　古者南面而治驗中星以正時角亢氐房心尾箕東</span><br/>
<span class='tline' id='l104' data-llen='2328:2351'>　方星也舉七宿之中星而言指心謂之星火舉東方</span><br/>
<span class='tline' id='l105' data-llen='2351:2374'>　之次而言則夀星析木大火是也而大火為中次夏</span><br/>
<span class='tline' id='l106' data-llen='2374:2400'><a onclick="displayPageImage('KR1c0020', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2400:2423'>　則中於南方十二次從可推矣井鬼栁星張翼軫南</span><br/>
<span class='tline' id='l108' data-llen='2423:2446'>　方之星也舉南宫朱鳥而言謂之星鳥而春則中於</span><br/>
<span class='tline' id='l109' data-llen='2446:2470'>　南方東蒼龍西白虎北𤣥武可推矣奎婁胃昴畢觜</span><br/>
<span class='tline' id='l110' data-llen='2470:2493'>　參西方星也舉七宿之中指其星昴而冬則中於南</span><br/>
<span class='tline' id='l111' data-llen='2493:2516'>　方斗牛女虚危室壁北方星也舉七宿之中指其星</span><br/>
<span class='tline' id='l112' data-llen='2516:2539'>　虚而秋則中於南方然觀星之法有昬中而兼言它</span><br/>
<span class='tline' id='l113' data-llen='2539:2562'>　方之旁宿者蓋有一時之中有一月之中一時之中</span><br/>
<span class='tline' id='l114' data-llen='2562:2585'>　日短星昴以正仲冬是也一月之中十月半而定星</span><br/>
<span class='tline' id='l115' data-llen='2585:2611'><a onclick="displayPageImage('KR1c0020', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2611:2634'>　中十一月初而壁星中是也月令曰仲冬之月昬東</span><br/>
<span class='tline' id='l117' data-llen='2634:2657'>　壁中此二中者皆於昬而中而奎婁胃昴畢觜參之</span><br/>
<span class='tline' id='l118' data-llen='2657:2680'>　中則或以昬或以夜或以夜半天氣之運則然當參</span><br/>
<span class='tline' id='l119' data-llen='2680:2703'>　乎甲乙丙之夜通乎孟仲季之月以觀之也定者營</span><br/>
<span class='tline' id='l120' data-llen='2703:2727'>　室也營室者水也左𫝊曰水昬正而栽北方之宿皆</span><br/>
<span class='tline' id='l121' data-llen='2727:2750'>　為水星十月夜之初昬水星有正中者爾非北方七</span><br/>
<span class='tline' id='l122' data-llen='2750:2773'>　宿皆正中蓋指乎定也詩曰定之方中周語營室之</span><br/>
<span class='tline' id='l123' data-llen='2773:2796'>　中土功其始古人以此占土功之候也定星昬中而</span><br/>
<span class='tline' id='l124' data-llen='2796:2822'><a onclick="displayPageImage('KR1c0020', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2822:2845'>　正於是可以營制宫室天下為宫室者皆以營室中</span><br/>
<span class='tline' id='l126' data-llen='2845:2868'>　為正謂十月小雪時小雪者十月之中氣也定之體</span><br/>
<span class='tline' id='l127' data-llen='2868:2891'>　與東壁相連而北方又近乎西方故秋宵之中者冬</span><br/>
<span class='tline' id='l128' data-llen='2891:2914'>　猶可以觀其昬正也月令有昬中又有旦中昬旦之</span><br/>
<span class='tline' id='l129' data-llen='2914:2937'>　中不但指七宿或指他星或指旁宿惟堯典簡明四</span><br/>
<span class='tline' id='l130' data-llen='2937:2960'>　時但各以七宿之中驗之其精詳則付之人以旦占</span><br/>
<span class='tline' id='l131' data-llen='2960:2983'>　星亦有二説月令旦中謂南方也左氏所謂龍見而</span><br/>
<span class='tline' id='l132' data-llen='2983:3006'>　雩乃是角亢氐房心尾箕蒼龍之體夏之四月晨見</span><br/>
<span class='tline' id='l133' data-llen='3006:3032'><a onclick="displayPageImage('KR1c0020', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3032:3055'>　東方夫蒼龍之體仲夏之昬則中於南方而孟夏之</span><br/>
<span class='tline' id='l135' data-llen='3055:3078'>　晨又見於東方左氏又曰火見而致用是蒼龍之體</span><br/>
<span class='tline' id='l136' data-llen='3078:3101'>　心為大火夏之九月又次角亢而晨見於東方而占</span><br/>
<span class='tline' id='l137' data-llen='3101:3124'>　者觀之以致幹翰之用古人於中夜候星亦於晨旦</span><br/>
<span class='tline' id='l138' data-llen='3124:3147'>　候星於南方候星亦於東方候星不可不知也定之</span><br/>
<span class='tline' id='l139' data-llen='3147:3170'>　方中猶云十月始中也毛以為昬正四方鄭云與東</span><br/>
<span class='tline' id='l140' data-llen='3170:3193'>　壁連正四方是以四方解方字也舉中星則有可正</span><br/>
<span class='tline' id='l141' data-llen='3193:3216'>　四方之理孔又云正四方而中取則視之以正其南</span><br/>
<span class='tline' id='l142' data-llen='3216:3242'><a onclick="displayPageImage('KR1c0020', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3242:3265'>　因準極以正其北蓋本毛公南視定北準極以正南</span><br/>
<span class='tline' id='l144' data-llen='3265:3288'>　北度日出日入以正東西之説也所謂揆之以日者</span><br/>
<span class='tline' id='l145' data-llen='3288:3312'>　孔之正義曰此度日出日入謂度其影也故公劉𫝊</span><br/>
<span class='tline' id='l146' data-llen='3312:3336'>　曰考於日影是也其術則匠人云水地以縣置𣙗以</span><br/>
<span class='tline' id='l147' data-llen='3336:3359'>　縣視以影為規識日出之影與日入之影晝參諸日</span><br/>
<span class='tline' id='l148' data-llen='3359:3382'>　中之影夜考之極星以正朝夕注云於四角立植而</span><br/>
<span class='tline' id='l149' data-llen='3382:3405'>　縣以水望其髙下髙下既定乃為位而平也賈曰四</span><br/>
<span class='tline' id='l150' data-llen='3405:3428'>　角四柱繩以正柱柱正去逺以水平之法望而知地</span><br/>
<span class='tline' id='l151' data-llen='3428:3454'><a onclick="displayPageImage('KR1c0020', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3454:3477'>　髙下平髙就下乃於所平之地中央樹八尺之臬於</span><br/>
<span class='tline' id='l153' data-llen='3477:3500'>　此柱之四角四中以八繩縣正之繩皆附柱為正視</span><br/>
<span class='tline' id='l154' data-llen='3500:3523'>　之以其影將以正四方也日出日入之影其端則東</span><br/>
<span class='tline' id='l155' data-llen='3523:3546'>　西正也賈曰以繩測景之兩端又為規以識之者為</span><br/>
<span class='tline' id='l156' data-llen='3546:3569'>　其難審也自日出而畫其影端以至日入既則為規</span><br/>
<span class='tline' id='l157' data-llen='3569:3592'>　測影兩端之内規之規之交乃其審也賈曰以繩取</span><br/>
<span class='tline' id='l158' data-llen='3592:3615'>　景之兩端一匝則逺近定東西審度兩交之間中屈</span><br/>
<span class='tline' id='l159' data-llen='3615:3638'>　之以指臬則南北正也日中之影最短者也極星謂</span><br/>
<span class='tline' id='l160' data-llen='3638:3664'><a onclick="displayPageImage('KR1c0020', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3664:3687'>　北辰也是揆日瞻星以正東西南北之事也如匠人</span><br/>
<span class='tline' id='l162' data-llen='3687:3710'>　注度日出日入之影不假於視定視極而東西南北</span><br/>
<span class='tline' id='l163' data-llen='3710:3734'>　皆知之此𫝊度日出入以知東西視定極以正南北</span><br/>
<span class='tline' id='l164' data-llen='3734:3757'>　者考工之文止言以正朝夕無正南北之語故規影</span><br/>
<span class='tline' id='l165' data-llen='3757:3780'>　之下别言考之極星是視極乃南北正矣但鄭因屈</span><br/>
<span class='tline' id='l166' data-llen='3780:3803'>　横度之繩即可以知南北故細言之與此不為乖也</span><br/>
<span class='tline' id='l167' data-llen='3803:3826'>　朱氏曰植八尺之臬而度其日出入之景以正東西</span><br/>
<span class='tline' id='l168' data-llen='3826:3849'>　又參日中之景以正南北也賈疏周禮天官又云水</span><br/>
<span class='tline' id='l169' data-llen='3849:3876'><a onclick="displayPageImage('KR1c0020', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3876:3901'>　平之法在地曰𣙗以繩縣於𣙗上然後從旁以水望</span><br/>
<span class='tline' id='l171' data-llen='3901:3925'>　縣即知地之髙下而平之又云置𣙗以縣者既平得</span><br/>
<span class='tline' id='l172' data-llen='3925:3950'>　地欲正其東西南北之時先於中正一𣙗恐𣙗下不</span><br/>
<span class='tline' id='l173' data-llen='3950:3974'>　正先以縣正之乃視以景謂於𣙗端向日出畫之以</span><br/>
<span class='tline' id='l174' data-llen='3974:3997'>　至日入即得景為規識之規之交處東西正兩交之</span><br/>
<span class='tline' id='l175' data-llen='3997:4021'>　間中屈之以指𣙗知南北又晝參日中之景夜考北</span><br/>
<span class='tline' id='l176' data-llen='4021:4044'>　極之星乃審其説尤明又疏匠人曰天文志夏日至</span><br/>
<span class='tline' id='l177' data-llen='4044:4067'>　立八尺之表大司徒日至之景尺有五寸在上臨下</span><br/>
<span class='tline' id='l178' data-llen='4067:4094'><a onclick="displayPageImage('KR1c0020', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4094:4117'>　最短本鄭注日中之景最短者也然則匠人之臬所</span><br/>
<span class='tline' id='l180' data-llen='4117:4140'>　以平地正四方求一城一國之中而大司徒之土圭</span><br/>
<span class='tline' id='l181' data-llen='4140:4163'>　求天下地中之法歟賈疏尤詳曰周公攝政四年欲</span><br/>
<span class='tline' id='l182' data-llen='4163:4186'>　求土中而營王城以土圭尺有五寸者度日景夏日</span><br/>
<span class='tline' id='l183' data-llen='4186:4209'>　至晝漏半表北得尺五寸景正與土圭等即地中其</span><br/>
<span class='tline' id='l184' data-llen='4209:4232'>　度日景之時置五表潁川陽城置一表為中中表南</span><br/>
<span class='tline' id='l185' data-llen='4232:4255'>　千里又一晝漏半得尺四寸為短中表北千里又一</span><br/>
<span class='tline' id='l186' data-llen='4255:4278'>　晝漏半得尺六寸為長中表東千里又一晝漏半中</span><br/>
<span class='tline' id='l187' data-llen='4278:4305'><a onclick="displayPageImage('KR1c0020', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4305:4328'>　表景得正之時東表日已昳矣故云景夕多風中表</span><br/>
<span class='tline' id='l189' data-llen='4328:4351'>　西千里又一晝漏半中表景得正之時西表日未中</span><br/>
<span class='tline' id='l190' data-llen='4351:4376'>　仍得朝時之景故云景朝多隂不堪置都冬至夏至皆可</span><br/>
<span class='tline' id='l191' data-llen='4376:4399'>　度日馮相冬夏致日考工土圭尺有五寸以致日凡</span><br/>
<span class='tline' id='l192' data-llen='4399:4422'>　景一寸則地千里日景於地而差一寸潁川陽城地</span><br/>
<span class='tline' id='l193' data-llen='4422:4445'>　中而定洛者通在畿千里之内也武王遷九鼎於洛</span><br/>
<span class='tline' id='l194' data-llen='4445:4468'>　欲取河洛之間形勝之所周岐鎬在五嶽之外欲均</span><br/>
<span class='tline' id='l195' data-llen='4468:4491'>　其政東行洛邑謀天子之居宫室通言也若别言之</span><br/>
<span class='tline' id='l196' data-llen='4491:4518'><a onclick="displayPageImage('KR1c0020', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4518:4541'>　則宫為廟室為居室君子將營宫室宗廟為先廏庫</span><br/>
<span class='tline' id='l198' data-llen='4541:4564'>　為次居室為後諸侯蓋為衛城其城文公於中營宫</span><br/>
<span class='tline' id='l199' data-llen='4564:4587'>　室也榛栗椅桐梓漆六木大栗小榛籩實餘四木其</span><br/>
<span class='tline' id='l200' data-llen='4587:4610'>　長大可伐以為琴瑟言豫備也郭璞曰椅即楸也疏</span><br/>
<span class='tline' id='l201' data-llen='4610:4633'>　理白色而生子椅梓實而桐皮桐梧桐漆木有液黏</span><br/>
<span class='tline' id='l202' data-llen='4633:4656'>　黑可飾器物皆琴瑟之材也種用者於十年之後升</span><br/>
<span class='tline' id='l203' data-llen='4656:4679'>　彼漕虚地有故墟髙可登望左氏晉侯登有莘之墟</span><br/>
<span class='tline' id='l204' data-llen='4679:4702'>　望楚丘與堂邑測日景於山與京如既景乃岡是也</span><br/>
<span class='tline' id='l205' data-llen='4702:4729'><a onclick="displayPageImage('KR1c0020', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4729:4752'>　丘者自然之髙京或人力成其大阜楚丘西有河東</span><br/>
<span class='tline' id='l207' data-llen='4752:4775'>　有濟降觀于桑察其地勢宜蠶可以居民又加卜焉</span><br/>
<span class='tline' id='l208' data-llen='4775:4798'>　終焉信善僖三十一年又遷于帝丘詩蓋言徙居之</span><br/>
<span class='tline' id='l209' data-llen='4798:4821'>　初人謀臧龜筮從也毛氏曰建國必卜之故建邦能</span><br/>
<span class='tline' id='l210' data-llen='4821:4844'>　命龜田能施命作器能銘使能造命升髙能賦師旅</span><br/>
<span class='tline' id='l211' data-llen='4844:4867'>　能誓山川能説鄭音説又音述述讀如遂喪紀能誄</span><br/>
<span class='tline' id='l212' data-llen='4867:4890'>　祭祀能語君子能此九者可謂有徳音可以為大夫</span><br/>
<span class='tline' id='l213' data-llen='4890:4913'>　靈善也靈雨既落命彼主駕之官候明星而速駕舍</span><br/>
<span class='tline' id='l214' data-llen='4913:4940'><a onclick="displayPageImage('KR1c0020', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4940:4963'>　于桑田勞勸農桑春務也匪直也人其操心誠實而</span><br/>
<span class='tline' id='l216' data-llen='4963:4986'>　淵深無所為而不成以馬言之騋七尺以上者與其</span><br/>
<span class='tline' id='l217' data-llen='4986:5009'>　牝者有三千之富矣三千成數也左氏曰文公大布</span><br/>
<span class='tline' id='l218' data-llen='5009:5032'>　之衣大帛之冠務材訓農通商惠工敬教勸學授方</span><br/>
<span class='tline' id='l219' data-llen='5032:5050'>　任能元年革車三十乗晚年乃三百乗</span><br/>
<span class='tline' id='l220' data-llen='5050:5073'>蝃蝀在東莫之敢指女子有行逺父母兄弟　朝隮于</span><br/>
<span class='tline' id='l221' data-llen='5073:5096'>西崇朝其雨女子有行逺兄弟父母　乃如之人也懐</span><br/>
<span class='tline' id='l222' data-llen='5096:5109'>昏姻也大無信也不知命也</span><br/>
<span class='tline' id='l223' data-llen='5109:5136'><a onclick="displayPageImage('KR1c0020', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5136:5159'>　隂陽氣之交映日而見日在東則虹見西方日在西</span><br/>
<span class='tline' id='l225' data-llen='5159:5182'>　則虹見東方隮者升也鄭注眡祲十煇云隮虹也煇</span><br/>
<span class='tline' id='l226' data-llen='5182:5205'>　總謂日光氣也隮日光氣之一蝃蝀亦日光氣故鄭</span><br/>
<span class='tline' id='l227' data-llen='5205:5228'>　云然嘗論云日西而東虹隂居陽位其可醜乎日東</span><br/>
<span class='tline' id='l228' data-llen='5228:5251'>　而虹西陽正隂從其所謂和乎女子不常在家有適</span><br/>
<span class='tline' id='l229' data-llen='5251:5274'>　人之時不能待時而自防以禮不醜于人不畏于天</span><br/>
<span class='tline' id='l230' data-llen='5274:5295'>　也國人之能誦此語其畏義而從化也可知矣</span><br/>
<span class='tline' id='l231' data-llen='5295:5318'>相䑕有皮人而無儀人而無儀不死何為　相䑕有齒</span><br/>
<span class='tline' id='l232' data-llen='5318:5345'><a onclick="displayPageImage('KR1c0020', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5345:5368'>人而無止人而無止不死何俟　相䑕有體人而無禮</span><br/>
<span class='tline' id='l234' data-llen='5368:5378'>人而無禮胡不遄死</span><br/>
<span class='tline' id='l235' data-llen='5378:5401'>　疾惡不深則遷善不力此儆戒之辭也䑕卑汚可惡</span><br/>
<span class='tline' id='l236' data-llen='5401:5415'>　之物猶有皮齒體以全其形</span><br/>
<span class='tline' id='l237' data-llen='5415:5438'>孑孑干旄在浚之郊素絲紕之良馬四之彼姝者子何</span><br/>
<span class='tline' id='l238' data-llen='5438:5461'>以卑之　孑孑干旟在浚之都素絲組之良馬五之彼</span><br/>
<span class='tline' id='l239' data-llen='5461:5484'>姝者子何以予之　孑孑干旌在浚之城素絲祝之良</span><br/>
<span class='tline' id='l240' data-llen='5484:5497'>馬六之彼姝者子何以告之</span><br/>
<span class='tline' id='l241' data-llen='5497:5524'><a onclick="displayPageImage('KR1c0020', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5524:5547'>　孑孑特出之貌干之首有旄有羽旄牛尾也羽者夏</span><br/>
<span class='tline' id='l243' data-llen='5547:5570'>　翟之羽也有虞氏以為綏後世或染鳥羽曰夏采旄</span><br/>
<span class='tline' id='l244' data-llen='5570:5593'>　注于干九旗皆然言旄舉其所注也言旟舉其鳥隼</span><br/>
<span class='tline' id='l245' data-llen='5593:5616'>　曰旟見其龜蛇曰旐之類言旌則亦舉其所注也九</span><br/>
<span class='tline' id='l246' data-llen='5616:5639'>　旗各建之車後言衛之臣子來就見賢者于浚之邑</span><br/>
<span class='tline' id='l247' data-llen='5639:5662'>　外又于其下邑又于其都城其好賢愈篤也素絲束</span><br/>
<span class='tline' id='l248' data-llen='5662:5685'>　帛也紕者織之疎組者織之密祝者織之成而斷之</span><br/>
<span class='tline' id='l249' data-llen='5685:5708'>　良馬四之五之六之者言其以是好賢禮之益加也</span><br/>
<span class='tline' id='l250' data-llen='5708:5735'><a onclick="displayPageImage('KR1c0020', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5735:5758'>　賢者則曰彼姝美之臣子我將何以卑予何以告語</span><br/>
<span class='tline' id='l252' data-llen='5758:5781'>　之乎其亦復之以善道或曰不必厚幣良駟以為交</span><br/>
<span class='tline' id='l253' data-llen='5781:5805'>　卿大夫士之旄旌與其轡乗逺就郊坰而𨼆約之賢</span><br/>
<span class='tline' id='l254' data-llen='5805:5814'>　固已心樂之矣</span><br/>
<span class='tline' id='l255' data-llen='5814:5837'>載馳載驅歸唁衛侯驅馬悠悠言至於漕大夫跋涉我</span><br/>
<span class='tline' id='l256' data-llen='5837:5860'>心則憂　既不我嘉不能旋反視爾不臧我思不逺既</span><br/>
<span class='tline' id='l257' data-llen='5860:5883'>不我嘉不能旋濟視爾不臧我思不閟　陟彼阿丘言</span><br/>
<span class='tline' id='l258' data-llen='5883:5906'>采其蝱女子善懐亦各有行許人尤之衆穉且狂　我</span><br/>
<span class='tline' id='l259' data-llen='5906:5933'><a onclick="displayPageImage('KR1c0020', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5933:5956'>行其野芃芃其麥控于大邦誰因誰極大夫君子無我</span><br/>
<span class='tline' id='l261' data-llen='5956:5969'>有尤百爾所思不如我所之</span><br/>
<span class='tline' id='l262' data-llen='5969:5992'>　言則馳則驅歸弔衛侯驅馬悠悠曰至于漕乎此所</span><br/>
<span class='tline' id='l263' data-llen='5992:6015'>　欲也今徒有大夫之跋涉我心則憂矣許人不以我</span><br/>
<span class='tline' id='l264' data-llen='6015:6038'>　歸為善則我終不能旋反旋濟于衛矣視爾用心未</span><br/>
<span class='tline' id='l265' data-llen='6038:6061'>　善我思不能逺絶閟閉也夫人之所謂善許人之所</span><br/>
<span class='tline' id='l266' data-llen='6061:6084'>　謂未善也許人之所謂未善禮義之所謂善也其言</span><br/>
<span class='tline' id='l267' data-llen='6084:6107'>　雖不滿于許人其心則從于義矣升彼偏髙之丘采</span><br/>
<span class='tline' id='l268' data-llen='6107:6134'><a onclick="displayPageImage('KR1c0020', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6134:6157'>　蝱以療鬱結之疾女子善懐亦各有行言我之思歸</span><br/>
<span class='tline' id='l270' data-llen='6157:6180'>　為宗國也許人尤之以為未善其幼穉乎其狂惑乎</span><br/>
<span class='tline' id='l271' data-llen='6180:6203'>　不滿之言辭也我行其野涉芃芃之麥而控告于大</span><br/>
<span class='tline' id='l272' data-llen='6203:6226'>　邦以為宗國援抑所願也今許小國而不能救他有</span><br/>
<span class='tline' id='l273' data-llen='6226:6249'>　大邦而我無由躬控之誰所始而因誰所終而極乎</span><br/>
<span class='tline' id='l274' data-llen='6249:6272'>　大夫君子無我厲尤百爾所思不如我所之是夫人</span><br/>
<span class='tline' id='l275' data-llen='6272:6295'>　決欲一往弔其宗國而謀之大邦也然寧畏義而不</span><br/>
<span class='tline' id='l276' data-llen='6295:6318'>　歸當是時大邦莫如齊齊方圖伯聞斯言也率諸侯</span><br/>
<span class='tline' id='l277' data-llen='6318:6345'><a onclick="displayPageImage('KR1c0020', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6345:6360'>　以城衛其有感于載馳之義乎</span><br/>
<span class='tline' id='l279' data-llen='6360:6363'>衛</span><br/>
<span class='tline' id='l280' data-llen='6363:6386'>瞻彼淇奥緑竹猗猗有匪君子如切如磋如琢如磨瑟</span><br/>
<span class='tline' id='l281' data-llen='6386:6409'>兮僩兮赫兮咺兮有匪君子終不可諼兮　瞻彼淇奥</span><br/>
<span class='tline' id='l282' data-llen='6409:6432'>緑竹青青有匪君子充耳琇瑩會弁如星瑟兮僩兮赫</span><br/>
<span class='tline' id='l283' data-llen='6432:6455'>兮咺兮有匪君子終不可諼兮　瞻彼淇奥緑竹如簀</span><br/>
<span class='tline' id='l284' data-llen='6455:6478'>有匪君子如金如錫如圭如璧寛兮綽兮猗重較兮善</span><br/>
<span class='tline' id='l285' data-llen='6478:6487'>戲謔兮不為虐兮</span><br/>
<span class='tline' id='l286' data-llen='6487:6514'><a onclick="displayPageImage('KR1c0020', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6514:6537'>　毛以淇水奥隈之地有緑有竹皆草也漢書淇園之</span><br/>
<span class='tline' id='l288' data-llen='6537:6560'>　竹則為美竹矣猗猗美盛青青茂盛如簀盛密匪文</span><br/>
<span class='tline' id='l289' data-llen='6560:6583'>　章貌考工記曰且其匪色必似鳴矣舉竹以興武公</span><br/>
<span class='tline' id='l290' data-llen='6583:6606'>　之文章也治骨曰切象曰磋玉曰琢石曰磨比其善</span><br/>
<span class='tline' id='l291' data-llen='6606:6629'>　學而自治也大學曰瑟僩恂慄赫喧威儀皆自修之</span><br/>
<span class='tline' id='l292' data-llen='6629:6652'>　實也終始言有匪君子此所以為文章之成也故曰</span><br/>
<span class='tline' id='l293' data-llen='6652:6675'>　道盛徳至善民之不能忘也充耳天子以玉諸侯以</span><br/>
<span class='tline' id='l294' data-llen='6675:6698'>　石謂之瑱琇瑩美石也皮弁玉合縫其中謂之綦天</span><br/>
<span class='tline' id='l295' data-llen='6698:6725'><a onclick="displayPageImage('KR1c0020', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6725:6748'>　子五采玉十二諸侯玉用三采而璂飾七礫礫而處</span><br/>
<span class='tline' id='l297' data-llen='6748:6771'>　狀如星也言服飾以見威儀亦自修之意也三章言</span><br/>
<span class='tline' id='l298' data-llen='6771:6794'>　如金錫之煉而精如圭璧之性有質成徳之事也寛</span><br/>
<span class='tline' id='l299' data-llen='6794:6817'>　洪裕綽開豁較車之兩輢上出軾者毛氏曰重較卿</span><br/>
<span class='tline' id='l300' data-llen='6817:6840'>　士之車言稱其服且稱其車卿士者諸侯入為天子</span><br/>
<span class='tline' id='l301' data-llen='6840:6863'>　執政之稱也善戲謔兮不為虐兮言雖戲謔而不為</span><br/>
<span class='tline' id='l302' data-llen='6863:6881'>　虐是能以禮自防矣虐者過甚之謂也</span><br/>
<span class='tline' id='l303' data-llen='6881:6904'>考槃在澗碩人之寛獨寐寤言永矢弗諼　考槃在阿</span><br/>
<span class='tline' id='l304' data-llen='6904:6931'><a onclick="displayPageImage('KR1c0020', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6931:6954'>碩人之薖獨寐寤歌永矢弗過　考槃在陸碩人之軸</span><br/>
<span class='tline' id='l306' data-llen='6954:6964'>獨寐寤宿永矢弗告</span><br/>
<span class='tline' id='l307' data-llen='6964:6987'>　言賢者成其槃樂于夾水之澗此碩人之寛綽而寐</span><br/>
<span class='tline' id='l308' data-llen='6987:7010'>　覺之間永陳不忘君也曲陵曰阿薖寛大也弗過念</span><br/>
<span class='tline' id='l309' data-llen='7010:7033'>　不得入君之朝也髙平曰陸軸槃桓不行從容自廣</span><br/>
<span class='tline' id='l310' data-llen='7033:7056'>　之謂也弗告者直言其不得以善道告君也人有不</span><br/>
<span class='tline' id='l311' data-llen='7056:7079'>　得于君則怨懟其君者小人也其君之不用而念念</span><br/>
<span class='tline' id='l312' data-llen='7079:7102'>　不忘君者君子也孟子曰子雖然豈舍王哉王猶足</span><br/>
<span class='tline' id='l313' data-llen='7102:7129'><a onclick="displayPageImage('KR1c0020', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7129:7146'>　用為善莊公聞此庶其幡然于心乎</span><br/>
<span class='tline' id='l315' data-llen='7146:7169'>碩人其頎衣錦褧衣齊侯之子衛侯之妻東宫之妹邢</span><br/>
<span class='tline' id='l316' data-llen='7169:7192'>侯之姨譚公維私　手如柔荑膚如凝脂領如蝤蠐齒</span><br/>
<span class='tline' id='l317' data-llen='7192:7215'>如瓠犀螓首蛾眉巧笑倩兮美目盼兮　碩人敖敖説</span><br/>
<span class='tline' id='l318' data-llen='7215:7238'>于農郊四牡有驕朱幩鑣鑣翟茀以朝大夫夙退無使</span><br/>
<span class='tline' id='l319' data-llen='7238:7263'>君勞　河水洋洋北流活活施罛濊濊鱣鮪𤼵𤼵葭菼</span><br/>
<span class='tline' id='l320' data-llen='7263:7275'>揭掲庶姜孽孽庶士有朅</span><br/>
<span class='tline' id='l321' data-llen='7275:7298'>　言莊姜儀表長麗俊好頎頎然碩大也毛曰衣錦尚</span><br/>
<span class='tline' id='l322' data-llen='7298:7325'><a onclick="displayPageImage('KR1c0020', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7325:7348'>　褧襜為其文之著鄭曰尚褧尚之以襌衣襌音丹褧</span><br/>
<span class='tline' id='l324' data-llen='7348:7371'>　字説文為檾枲屬也夫人翟衣此言衣錦取其文也</span><br/>
<span class='tline' id='l325' data-llen='7371:7394'>　齊子衛妻得臣之妹邢侯之妻莊姜之姊妹也譚公</span><br/>
<span class='tline' id='l326' data-llen='7394:7417'>　與衛莊相謂為姊妹之夫也然則齊三女一適衛一</span><br/>
<span class='tline' id='l327' data-llen='7417:7440'>　適邢一適譚矣言其族姻之盛也手如荑之新生膚</span><br/>
<span class='tline' id='l328' data-llen='7440:7463'>　如脂之凝領如蠐螬之白齒如瓠瓣螓首廣顙而方</span><br/>
<span class='tline' id='l329' data-llen='7463:7486'>　蛾眉眉之自然也巧笑倩兮口輔之好也美目盼兮</span><br/>
<span class='tline' id='l330' data-llen='7486:7509'>　白黑分也容貌所宜親也敖敖猶頎頎也舍于近郊</span><br/>
<span class='tline' id='l331' data-llen='7509:7536'><a onclick="displayPageImage('KR1c0020', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7536:7559'>　四牡有壯朱幩者以朱纒馬鑣鑣銜外鐵也一曰扇</span><br/>
<span class='tline' id='l333' data-llen='7559:7582'>　汗一曰排沬朱以為飾鑣鑣而盛又以翟羽飾車且</span><br/>
<span class='tline' id='l334' data-llen='7582:7605'>　為茀蔽以朝國人樂莊姜之賢凡衛之大夫朝者皆</span><br/>
<span class='tline' id='l335' data-llen='7605:7628'>　早退無使君之勞倦以君夫人新為配耦也河水洋</span><br/>
<span class='tline' id='l336' data-llen='7628:7651'>　洋而盛大北流活活然所施魚罟豁然大魚網目大</span><br/>
<span class='tline' id='l337' data-llen='7651:7674'>　也鱣鯉也陸曰黄魚長二三丈也鮪鮥也似鱣大曰</span><br/>
<span class='tline' id='l338' data-llen='7674:7699'>　王鮪小曰叔鮪𤼵𤼵盛貌葭蘆菼薍揭揭而長庶姜</span><br/>
<span class='tline' id='l339' data-llen='7699:7722'>　盛飾庶士齊大夫送女者有朅武壯也鄭曰此言齊</span><br/>
<span class='tline' id='l340' data-llen='7722:7749'><a onclick="displayPageImage('KR1c0020', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7749:7771'>　地廣饒士女佼好禮儀之備而君何為不答夫人</span><br/>
<span class='tline' id='l342' data-llen='7771:7794'>氓之蚩蚩抱布貿絲匪來貿絲來即我謀送子涉淇至</span><br/>
<span class='tline' id='l343' data-llen='7794:7817'>于頓丘匪我愆期子無良媒將子無怒秋以為期　乗</span><br/>
<span class='tline' id='l344' data-llen='7817:7840'>彼垝垣以望復關不見復關泣涕漣漣既見復關載笑</span><br/>
<span class='tline' id='l345' data-llen='7840:7863'>載言爾卜爾筮體無咎言以爾車来以我賄遷　桑之</span><br/>
<span class='tline' id='l346' data-llen='7863:7886'>未落其葉沃若于嗟鳩兮無食桑葚于嗟女兮無與士</span><br/>
<span class='tline' id='l347' data-llen='7886:7909'>耽士之耽兮猶可説也女之耽兮不可説也　桑之落</span><br/>
<span class='tline' id='l348' data-llen='7909:7932'>矣其黄而隕自我徂爾三嵗食貧淇水湯湯漸車帷裳</span><br/>
<span class='tline' id='l349' data-llen='7932:7959'><a onclick="displayPageImage('KR1c0020', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7959:7982'>女也不爽士貳其行士也罔極二三其徳　三嵗為婦</span><br/>
<span class='tline' id='l351' data-llen='7982:8005'>靡室勞矣夙興夜寐靡有朝矣言既遂矣至于暴矣兄</span><br/>
<span class='tline' id='l352' data-llen='8005:8028'>弟不知咥其笑矣静言思之躬自悼矣　及爾偕老老</span><br/>
<span class='tline' id='l353' data-llen='8028:8051'>使我怨淇則有岸隰則有泮總角之宴言笑晏晏信誓</span><br/>
<span class='tline' id='l354' data-llen='8051:8067'>旦旦不思其反反是不思亦已焉哉</span><br/>
<span class='tline' id='l355' data-llen='8067:8091'>　蚩蚩質厚丘一成為頓丘復關望氓之來也龜卜蓍筮</span><br/>
<span class='tline' id='l356' data-llen='8091:8115'>　體兆卦之體上二章序奔誘之情下序困而自悔桑落</span><br/>
<span class='tline' id='l357' data-llen='8115:8139'>　喻色衰棄背不以禮義相求而以顔色相慕豈能久哉</span><br/>
<span class='tline' id='l358' data-llen='8139:8166'><a onclick="displayPageImage('KR1c0020', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8166:8190'>　自我歸爾以下怨其夫之見棄也帷裳婦人車爽差也</span><br/>
<span class='tline' id='l360' data-llen='8190:8214'>　靡室勞矣不以室家之事為勞也言既遂矣謂可終久</span><br/>
<span class='tline' id='l361' data-llen='8214:8238'>　無它乃至于見遇之寖薄兄弟知之其笑我乎我躬自</span><br/>
<span class='tline' id='l362' data-llen='8238:8262'>　悼傷也及汝偕老初心也老使我怨淇與隰猶有陂岸</span><br/>
<span class='tline' id='l363' data-llen='8262:8286'>　君子乃放恣其心不可恃乎我為童女未笄結髮之時</span><br/>
<span class='tline' id='l364' data-llen='8286:8310'>　與女言笑晏晏而和柔信誓旦旦而懇惻奈何不念復</span><br/>
<span class='tline' id='l365' data-llen='8310:8333'>　其前言已焉哉不可奈何之辭也私奔者可以戒矣</span><br/>
<span class='tline' id='l366' data-llen='8333:8357'>籊籊竹竿以釣于淇豈不爾思逺莫致之　泉源在左淇</span><br/>
<span class='tline' id='l367' data-llen='8357:8384'><a onclick="displayPageImage('KR1c0020', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8384:8408'>水在右女子有行逺父母兄弟　淇水在右泉源在左巧</span><br/>
<span class='tline' id='l369' data-llen='8408:8432'>笑之瑳佩玉之儺　淇水滺滺檜楫松舟駕言出遊以寫</span><br/>
<span class='tline' id='l370' data-llen='8432:8448'>我憂<span class='krp-note'>按此篇永樂/大典缺卷</span></span><br/>
<span class='tline' id='l371' data-llen='8448:8472'>芄蘭之支童子佩觿雖則佩觿能不我知容兮遂兮垂帶</span><br/>
<span class='tline' id='l372' data-llen='8472:8496'>悸兮　芄蘭之葉童子佩韘雖則佩韘能不我甲容兮遂</span><br/>
<span class='tline' id='l373' data-llen='8496:8503'>兮垂帶悸兮</span><br/>
<span class='tline' id='l374' data-llen='8503:8528'>　芄蘭之支葉言柔弱也觿以解結雖佩觿而君人之能非</span><br/>
<span class='tline' id='l375' data-llen='8528:8553'>　我所知言不稱也毛謂容儀可觀佩玉遂遂然垂其紳帶</span><br/>
<span class='tline' id='l376' data-llen='8553:8580'><a onclick="displayPageImage('KR1c0020', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8580:8604'>　悸悸然有節度鄭謂佩容刀與瑞徳不稱服韘以彄沓</span><br/>
<span class='tline' id='l378' data-llen='8604:8628'>　手指能射御則佩之甲長也魯昭公知儀而不知禮識</span><br/>
<span class='tline' id='l379' data-llen='8628:8652'>　者譏之惠公之佩服近于有儀矣童子猶言有童心也</span><br/>
<span class='tline' id='l380' data-llen='8652:8676'>誰謂河廣一葦杭之誰謂宋逺跂予望之　誰謂河廣曾</span><br/>
<span class='tline' id='l381' data-llen='8676:8689'>不容刀誰謂宋逺曾不崇朝</span><br/>
<span class='tline' id='l382' data-llen='8689:8713'>　誰謂河廣一葦可杭小船曰刀言欲渡則雖廣可狹也</span><br/>
<span class='tline' id='l383' data-llen='8713:8737'>　誰謂宋逺跋足可以望見行不終朝可至然而不渡河</span><br/>
<span class='tline' id='l384' data-llen='8737:8757'>　者知其不可渡也不往宋者知其不可往也</span><br/>
<span class='tline' id='l385' data-llen='8757:8784'><a onclick="displayPageImage('KR1c0020', 'WYG', '002-22a' );" name="002-22a" class="pb">[002-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8784:8807'>伯兮朅兮邦之桀兮伯也執殳為王前驅　自伯之東</span><br/>
<span class='tline' id='l387' data-llen='8807:8830'>首如飛蓬豈無膏沐誰適為容　其雨其雨杲杲出日</span><br/>
<span class='tline' id='l388' data-llen='8830:8853'>願言思伯甘心首疾　焉得諼草言樹之背願言思伯</span><br/>
<span class='tline' id='l389' data-llen='8853:8871'>使我心痗<span class='krp-note'>按此篇永樂/大典缺卷</span></span><br/>
<span class='tline' id='l390' data-llen='8871:8894'>有狐綏綏在彼淇梁心之憂矣之子無裳　有狐綏綏</span><br/>
<span class='tline' id='l391' data-llen='8894:8917'>在彼淇厲心之憂矣之子無帶　有狐綏綏在彼淇側</span><br/>
<span class='tline' id='l392' data-llen='8917:8927'>心之憂矣之子無服</span><br/>
<span class='tline' id='l393' data-llen='8927:8950'>　綏綏匹行絶水曰梁深可厲之旁曰厲裳以配衣帶</span><br/>
<span class='tline' id='l394' data-llen='8950:8977'><a onclick="displayPageImage('KR1c0020', 'WYG', '002-22b' );" name="002-22b" class="pb">[002-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8977:9001'>　以束衣服也詩人託興于狐之匹行謂國之男女曾無</span><br/>
<span class='tline' id='l396' data-llen='9001:9025'>　成其室家之禮舉衣服之未備以言之所以刺時之不</span><br/>
<span class='tline' id='l397' data-llen='9025:9043'>　能行古者殺禮之義是上之人之過也</span><br/>
<span class='tline' id='l398' data-llen='9043:9068'>投我以木𤓰報之以瓊琚匪報也永以為好也　投我以</span><br/>
<span class='tline' id='l399' data-llen='9068:9092'>木桃報之以瓊瑶匪報也永以為好也　投我以木李報</span><br/>
<span class='tline' id='l400' data-llen='9092:9106'>之以瓊玖匪報也永以為好也</span><br/>
<span class='tline' id='l401' data-llen='9106:9131'>　木𤓰楙可食瓊玉之美者一曰赤玉琚佩玉名瓊瑶美</span><br/>
<span class='tline' id='l402' data-llen='9131:9156'>　玉一曰美石瓊琚玉名孔子曰吾于木𤓰見苞苴之禮</span><br/>
<span class='tline' id='l403' data-llen='9156:9183'><a onclick="displayPageImage('KR1c0020', 'WYG', '002-23a' );" name="002-23a" class="pb">[002-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9183:9207'>　行木𤓰之投而瓊琚之報寓言也匪報永好謙辭也</span><br/>
<span class='tline' id='l405' data-llen='9207:9210'>王</span><br/>
<span class='tline' id='l406' data-llen='9210:9233'>彼黍離離彼稷之苗行邁靡靡中心摇摇知我者謂我</span><br/>
<span class='tline' id='l407' data-llen='9233:9256'>心憂不知我者謂我何求悠悠蒼天此何人哉　彼黍</span><br/>
<span class='tline' id='l408' data-llen='9256:9279'>離離彼稷之穗行邁靡靡中心如醉知我者謂我心憂</span><br/>
<span class='tline' id='l409' data-llen='9279:9302'>不知我者謂我何求悠悠蒼天此何人哉　彼黍離離</span><br/>
<span class='tline' id='l410' data-llen='9302:9325'>彼稷之實行邁靡靡中心如噎知我者謂我心憂不知</span><br/>
<span class='tline' id='l411' data-llen='9325:9341'>我者謂我何求悠悠蒼天此何人哉</span><br/>
<span class='tline' id='l412' data-llen='9341:9368'><a onclick="displayPageImage('KR1c0020', 'WYG', '002-23b' );" name="002-23b" class="pb">[002-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9368:9391'>　彼宗廟宫室之地也靡靡遲遲也摇摇憂無所愬也</span><br/>
<span class='tline' id='l414' data-llen='9391:9414'>　不知者謂我何求久留不去悠悠逺意尊之曰皇天</span><br/>
<span class='tline' id='l415' data-llen='9414:9437'>　元氣廣大曰昊仁覆閔下曰旻自上降鑒曰上據逺</span><br/>
<span class='tline' id='l416' data-llen='9437:9458'>　視天蒼蒼然曰蒼爾雅春蒼夏昊秋旻穗秀也</span><br/>
<span class='tline' id='l417' data-llen='9458:9481'>君子于役不知其期曷至哉雞棲于塒日之夕矣羊牛</span><br/>
<span class='tline' id='l418' data-llen='9481:9504'>下來君子于役如之何勿思　君子于役不日不月曷</span><br/>
<span class='tline' id='l419' data-llen='9504:9527'>其有佸雞棲于桀日之夕矣牛羊下括君子于役茍無</span><br/>
<span class='tline' id='l420' data-llen='9527:9531'>飢渴</span><br/>
<span class='tline' id='l421' data-llen='9531:9558'><a onclick="displayPageImage('KR1c0020', 'WYG', '002-24a' );" name="002-24a" class="pb">[002-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9558:9581'>　鑿牆而棲曰塒雞栖塒牛羊下牧地皆日夕之期也</span><br/>
<span class='tline' id='l423' data-llen='9581:9604'>　佸會也雞棲于杙為桀括至也茍無飢渴憂其飢渴</span><br/>
<span class='tline' id='l424' data-llen='9604:9608'>　也</span><br/>
<span class='tline' id='l425' data-llen='9608:9631'>君子陽陽左執簧右招我由房其樂只且　君子陶陶</span><br/>
<span class='tline' id='l426' data-llen='9631:9645'>左執翿右招我由敖其樂只且</span><br/>
<span class='tline' id='l427' data-llen='9645:9668'>　陽陽毛曰無所用其心簧笙也房謂房中之樂也君</span><br/>
<span class='tline' id='l428' data-llen='9668:9691'>　子俱在樂官之任其且樂此而已陶陶和樂貌翿纛</span><br/>
<span class='tline' id='l429' data-llen='9691:9715'>　也翳也謂羽舞也敖燕舞之位也賢者𨼆于下寮而</span><br/>
<span class='tline' id='l430' data-llen='9715:9742'><a onclick="displayPageImage('KR1c0020', 'WYG', '002-24b' );" name="002-24b" class="pb">[002-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9742:9765'>　不察所謂耳目所及尚如此萬里安能制夷狄然世</span><br/>
<span class='tline' id='l432' data-llen='9765:9788'>　之人君或有用方正以從田獵用君子以備樂官曰</span><br/>
<span class='tline' id='l433' data-llen='9788:9811'>　吾將以親近之也而不知尊賢師善之道不如此以</span><br/>
<span class='tline' id='l434' data-llen='9811:9833'>　法家拂士之責自任者亦不當如此二者胥失也</span><br/>
<span class='tline' id='l435' data-llen='9833:9856'>揚之水不流束薪彼其之子不與我戍申懐哉懐哉曷</span><br/>
<span class='tline' id='l436' data-llen='9856:9879'>月予還歸哉　揚之水不流束楚彼其之子不與我戍</span><br/>
<span class='tline' id='l437' data-llen='9879:9902'>甫懐哉懐哉曷月予還歸哉　揚之水不流束蒲彼其</span><br/>
<span class='tline' id='l438' data-llen='9902:9921'>之子不與我戍許懐哉懐哉曷月予還歸哉</span><br/>
<span class='tline' id='l439' data-llen='9921:9948'><a onclick="displayPageImage('KR1c0020', 'WYG', '002-25a' );" name="002-25a" class="pb">[002-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9948:9971'>　激揚之水不流束薪言弱也彼其之子不與我戍申</span><br/>
<span class='tline' id='l441' data-llen='9971:9994'>　是王室之弱不能令諸侯而使周人逺戍也古者畿</span><br/>
<span class='tline' id='l442' data-llen='9994:10013'>　兵不輕出况東遷之始乎楚木也蒲草也</span><br/>
<span class='tline' id='l443' data-llen='10013:10036'>中谷有蓷暵其乾矣有女仳離嘅其嘆矣嘅其嘆矣遇</span><br/>
<span class='tline' id='l444' data-llen='10036:10059'>人之艱難矣　中谷有蓷暵其脩矣有女仳離條其歗</span><br/>
<span class='tline' id='l445' data-llen='10059:10082'>矣條其歗矣遇人之不淑矣　中谷有蓷暵其濕矣有</span><br/>
<span class='tline' id='l446' data-llen='10082:10099'>女仳離啜其泣矣啜其泣矣何嗟及矣</span><br/>
<span class='tline' id='l447' data-llen='10099:10122'>　中谷之蓷始也乾者而暵矣中也脩者而暵矣又終</span><br/>
<span class='tline' id='l448' data-llen='10122:10149'><a onclick="displayPageImage('KR1c0020', 'WYG', '002-25b' );" name="002-25b" class="pb">[002-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10149:10172'>　也濕者而暵矣言世道之寖衰也有女見棄于夫而</span><br/>
<span class='tline' id='l450' data-llen='10172:10195'>　離别嘅然而嘆遇人之艱難條然而歗遇人之不善</span><br/>
<span class='tline' id='l451' data-llen='10195:10218'>　啜其泣矣何嗟及矣無所致其嘆也咸恒之義豈可</span><br/>
<span class='tline' id='l452' data-llen='10218:10241'>　以安平而嘻嘻凶難而相棄哉司徒之教于是廢矣</span><br/>
<span class='tline' id='l453' data-llen='10241:10248'>　周其衰乎</span><br/>
<span class='tline' id='l454' data-llen='10248:10271'>有兔爰爰雉離于羅我生之初尚無為我生之後逢此</span><br/>
<span class='tline' id='l455' data-llen='10271:10294'>百罹尚寐無吪　有兔爰爰雉離于罦我生之初尚無</span><br/>
<span class='tline' id='l456' data-llen='10294:10317'>造我生之後逢此百憂尚寐無覺　有兔爰爰雉離于</span><br/>
<span class='tline' id='l457' data-llen='10317:10344'><a onclick="displayPageImage('KR1c0020', 'WYG', '002-26a' );" name="002-26a" class="pb">[002-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10344:10366'>罿我生之初尚無庸我生之後逢此百凶尚寐無聰</span><br/>
<span class='tline' id='l459' data-llen='10366:10389'>　有兔爰爰樂也雉離于羅憂也鄭云有所緩者有所</span><br/>
<span class='tline' id='l460' data-llen='10389:10412'>　聴縱也有所急者有所躁蹙也譬生之逢時與不逢</span><br/>
<span class='tline' id='l461' data-llen='10412:10435'>　時者我生之初庶幾無為我生之後逢此百罹庶幾</span><br/>
<span class='tline' id='l462' data-llen='10435:10458'>　于寐而無吪動不見不聞哉罦覆車也造為也罿施</span><br/>
<span class='tline' id='l463' data-llen='10458:10476'>　羅車上曰罿庸用也無用見此聰聞也</span><br/>
<span class='tline' id='l464' data-llen='10476:10499'>緜緜葛藟在河之滸終逺兄弟謂他人父謂他人父亦</span><br/>
<span class='tline' id='l465' data-llen='10499:10522'>莫我顧　緜緜葛藟在河之涘終逺兄弟謂他人母謂</span><br/>
<span class='tline' id='l466' data-llen='10522:10549'><a onclick="displayPageImage('KR1c0020', 'WYG', '002-26b' );" name="002-26b" class="pb">[002-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10549:10572'>他人母亦莫我有　緜緜葛藟在河之漘終逺兄弟謂</span><br/>
<span class='tline' id='l468' data-llen='10572:10585'>他人昆謂他人昆亦莫我聞</span><br/>
<span class='tline' id='l469' data-llen='10585:10608'>　緜緜長不絶之葛藟在于河水之厓以河之潤而能</span><br/>
<span class='tline' id='l470' data-llen='10608:10631'>　生也刺王之不能恩施九族耳逺其密親而謂它人</span><br/>
<span class='tline' id='l471' data-llen='10631:10654'>　以為父終亦莫我顧耳此天下之至情也涘涯也漘</span><br/>
<span class='tline' id='l472' data-llen='10654:10663'>　水隒也魚檢反</span><br/>
<span class='tline' id='l473' data-llen='10663:10686'>彼采葛兮一日不見如三月兮　彼采蕭兮一日不見</span><br/>
<span class='tline' id='l474' data-llen='10686:10705'>如三秋兮　彼采艾兮一日不見如三嵗兮</span><br/>
<span class='tline' id='l475' data-llen='10705:10732'><a onclick="displayPageImage('KR1c0020', 'WYG', '002-27a' );" name="002-27a" class="pb">[002-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10732:10755'>　葛為絺綌蕭供祭祀艾療疾采者積少成多君子之</span><br/>
<span class='tline' id='l477' data-llen='10755:10778'>　懼讒以為一日不見于君如三月三秋三嵗之久也</span><br/>
<span class='tline' id='l478' data-llen='10778:10801'>大車檻檻毳衣如菼豈不爾思畏子不敢　大車啍啍</span><br/>
<span class='tline' id='l479' data-llen='10801:10824'>毳衣如璊豈不爾思畏子不奔　穀則異室死則同穴</span><br/>
<span class='tline' id='l480' data-llen='10824:10834'>謂予不信有如皦日</span><br/>
<span class='tline' id='l481' data-llen='10834:10857'>　天子大夫之車行聲檻檻由子男而入為大夫者毳</span><br/>
<span class='tline' id='l482' data-llen='10857:10880'>　衣衣繢裳繡皆有五色青者如菼鵻又作萑蘆之初</span><br/>
<span class='tline' id='l483' data-llen='10880:10903'>　生也天子大夫四命其出封五命如子男之服鄭云</span><br/>
<span class='tline' id='l484' data-llen='10903:10930'><a onclick="displayPageImage('KR1c0020', 'WYG', '002-27b' );" name="002-27b" class="pb">[002-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10930:10953'>　服毳冕以巡行邦國而聴訟子大夫也啍啍車遲貌</span><br/>
<span class='tline' id='l486' data-llen='10953:10976'>　璊者木之赤苗玉赬色如之生則異室死則同穴言</span><br/>
<span class='tline' id='l487' data-llen='10976:10999'>　正位乎内外而偕老以同歸也指日以為誓此古者</span><br/>
<span class='tline' id='l488' data-llen='10999:11008'>　室家之常理也</span><br/>
<span class='tline' id='l489' data-llen='11008:11031'>丘中有麻彼留子嗟彼留子嗟將其來施施　丘中有</span><br/>
<span class='tline' id='l490' data-llen='11031:11054'>麻彼留子國彼留子國將其來食　丘中有李彼留之</span><br/>
<span class='tline' id='l491' data-llen='11054:11065'>子彼留之子貽我佩玖</span><br/>
<span class='tline' id='l492' data-llen='11065:11088'>　留大夫氏子嗟子國其字也丘中之有麻麥李實而</span><br/>
<span class='tline' id='l493' data-llen='11088:11115'><a onclick="displayPageImage('KR1c0020', 'WYG', '002-28a' );" name="002-28a" class="pb">[002-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='11115:11138'>　賢者隠約乎其間周人之所思也将其來施施舒行</span><br/>
<span class='tline' id='l495' data-llen='11138:11161'>　之意來食不屑棄我也貽我佩玖石而次玉黑色者</span><br/>
<span class='tline' id='l496' data-llen='11161:11167'>　好我也</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0020', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:209'>　毛詩講義卷十　　　　　宋　林岊　撰</span><br/>
<span class='tline' id='l10' data-llen='209:213'>魯頌</span><br/>
<span class='tline' id='l11' data-llen='213:236'>駉駉牡馬在坰之野薄言駉者有驈有皇有驪有黄以</span><br/>
<span class='tline' id='l12' data-llen='236:259'>車彭彭思無疆思馬斯臧　駉駉牡馬在坰之野薄言</span><br/>
<span class='tline' id='l13' data-llen='259:282'>駉者有騅有駓有騂有騏以車伾伾思無期思馬斯才</span><br/>
<span class='tline' id='l14' data-llen='282:305'>　駉駉牡馬在坰之野薄言駉者有驒有駱有駵有雒</span><br/>
<span class='tline' id='l15' data-llen='305:328'>以車繹繹思無斁思馬斯作　駉駉牡馬在坰之野薄</span><br/>
<span class='tline' id='l16' data-llen='328:354'><a onclick="displayPageImage('KR1c0020', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='354:377'>言駉者有駰有騢有驔有魚以車祛祛思無邪思馬斯</span><br/>
<span class='tline' id='l18' data-llen='377:380'>徂</span><br/>
<span class='tline' id='l19' data-llen='380:403'>　駉駉然腹幹肥張者所牧養之良馬也在坰之野邑</span><br/>
<span class='tline' id='l20' data-llen='403:426'>　外曰郊郊外曰牧牧外曰野野外曰林林外曰坰一</span><br/>
<span class='tline' id='l21' data-llen='426:449'>　章薄言駉者驪馬白跨曰驈黄白曰皇純黒曰驪黄</span><br/>
<span class='tline' id='l22' data-llen='449:472'>　而㣲騂曰黄出車彭彭有力有容由僖公之思無疆</span><br/>
<span class='tline' id='l23' data-llen='472:495'>　竟故馬斯善也二章蒼白雜毛曰騅黄白雜毛曰駓</span><br/>
<span class='tline' id='l24' data-llen='495:518'>　赤而㣲黄曰騂青而㣲黒曰騏出車伾伾有力由思</span><br/>
<span class='tline' id='l25' data-llen='518:544'><a onclick="displayPageImage('KR1c0020', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='544:567'>　無期故思馬斯才也三章青驪驎曰驒白馬黒鬛曰</span><br/>
<span class='tline' id='l27' data-llen='567:590'>　駱赤身黒鬛曰駵黒身白鬛曰雒出車繹繹善走由</span><br/>
<span class='tline' id='l28' data-llen='590:613'>　思無斁厭思馬斯可用也一曰始也俶也四章隂白</span><br/>
<span class='tline' id='l29' data-llen='613:636'>　雜毛曰駰彤白雜毛曰騢一目白曰瞷兩目白曰魚</span><br/>
<span class='tline' id='l30' data-llen='636:659'>　豪毛在骭而白長曰驔出車袪袪强健由思無邪思</span><br/>
<span class='tline' id='l31' data-llen='659:682'>　故思馬斯往也孔云一章良馬朝祀所乘二戎馬齊</span><br/>
<span class='tline' id='l32' data-llen='682:705'>　力三田馬齊足四駑馬給雜使貴肥壯思無邪三字</span><br/>
<span class='tline' id='l33' data-llen='705:727'>　乃聖人取以斷三百篇然則史克古之立言者與</span><br/>
<span class='tline' id='l34' data-llen='727:753'><a onclick="displayPageImage('KR1c0020', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='753:776'>有駜有駜駜彼乘黄夙夜在公在公明明振振鷺鷺于</span><br/>
<span class='tline' id='l36' data-llen='776:799'>下鼓咽咽醉言舞于胥樂兮　有駜有駜駜彼乘牡夙</span><br/>
<span class='tline' id='l37' data-llen='799:822'>夜在公在公飲酒振振鷺鷺于飛鼓咽咽醉言歸于胥</span><br/>
<span class='tline' id='l38' data-llen='822:845'>樂兮　有駜有駜駜彼乘駽夙夜在公在公載燕自今</span><br/>
<span class='tline' id='l39' data-llen='845:863'>以始歲其有君子有穀詒孫子于胥樂兮</span><br/>
<span class='tline' id='l40' data-llen='863:886'>　四馬曰乘有駜然肥强乘黄之馬升髙致逺得為人</span><br/>
<span class='tline' id='l41' data-llen='886:909'>　用猶僖公之羣臣有賢能也早夜在于公所明德明</span><br/>
<span class='tline' id='l42' data-llen='909:932'>　義所以為賢臣也振振然羣飛潔白之鷺下而集止</span><br/>
<span class='tline' id='l43' data-llen='932:958'><a onclick="displayPageImage('KR1c0020', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='958:981'>　猶僖公之羣臣集止君朝相與閒暇燕飲也以鼓節</span><br/>
<span class='tline' id='l45' data-llen='981:1004'>　樂其聲咽咽至于無算爵而醉為君起舞以盡其歡</span><br/>
<span class='tline' id='l46' data-llen='1004:1027'>　君臣皆喜樂兮二章既下而飛喻醉而欲退也醉而</span><br/>
<span class='tline' id='l47' data-llen='1027:1050'>　言歸則不失德矣三章青驪曰駽君臣有道可致隂</span><br/>
<span class='tline' id='l48' data-llen='1050:1073'>　陽和順從今以為初始歲其當有豐年僖公之善道</span><br/>
<span class='tline' id='l49' data-llen='1073:1096'>　可以遺其子孫故于是君臣皆喜樂兮詩言在公載</span><br/>
<span class='tline' id='l50' data-llen='1096:1106'>　燕因即據燕為今</span><br/>
<span class='tline' id='l51' data-llen='1106:1129'>思樂泮水薄采其芹魯侯戾止言觀其旂其旂茷茷鸞</span><br/>
<span class='tline' id='l52' data-llen='1129:1155'><a onclick="displayPageImage('KR1c0020', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1155:1178'>聲噦噦無小無大從公于邁　思樂泮水薄采其藻魯</span><br/>
<span class='tline' id='l54' data-llen='1178:1202'>侯戾止其馬蹻蹻其馬蹻蹻其音昭昭載色載笑匪怒伊</span><br/>
<span class='tline' id='l55' data-llen='1202:1225'>教　思樂泮水薄采其茆魯侯戾止在泮飲酒既飲㫖</span><br/>
<span class='tline' id='l56' data-llen='1225:1248'>酒永錫難老順彼長道屈此羣醜　穆穆魯侯敬明其</span><br/>
<span class='tline' id='l57' data-llen='1248:1272'>德敬慎威儀惟民之則允文允武昭假烈祖靡有不孝自</span><br/>
<span class='tline' id='l58' data-llen='1272:1296'>求伊祜　明明魯侯克明其德既作泮宫淮夷攸服矯矯</span><br/>
<span class='tline' id='l59' data-llen='1296:1319'>虎臣在泮獻馘淑問如臯陶在泮獻囚　濟濟多士克</span><br/>
<span class='tline' id='l60' data-llen='1319:1343'>廣德心桓桓于征狄彼東南烝烝皇皇不吳不揚不告于</span><br/>
<span class='tline' id='l61' data-llen='1343:1369'><a onclick="displayPageImage('KR1c0020', 'WYG', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1369:1392'>訩在泮獻功　角弓其觩束矢其搜戎車孔博徒御無</span><br/>
<span class='tline' id='l63' data-llen='1392:1416'>斁既克淮夷孔淑不逆式固爾猶淮夷卒𫉬　翩彼飛</span><br/>
<span class='tline' id='l64' data-llen='1416:1439'>鴞集于泮林食我桑黮懷我好音憬彼淮夷來獻其琛</span><br/>
<span class='tline' id='l65' data-llen='1439:1449'>元龜象齒大賂南金</span><br/>
<span class='tline' id='l66' data-llen='1449:1472'>　泮宫之外水中有芹人言已思樂往泮宫之水薄采</span><br/>
<span class='tline' id='l67' data-llen='1472:1495'>　其芹公之來此泮宫也我觀其旂文章法度茷茷然</span><br/>
<span class='tline' id='l68' data-llen='1495:1518'>　鸞則噦噦有聲車服得宜行趨中節魯之臣民無小</span><br/>
<span class='tline' id='l69' data-llen='1518:1541'>　無大皆從公往行而至泮宫言公之賢人樂見之也</span><br/>
<span class='tline' id='l70' data-llen='1541:1567'><a onclick="displayPageImage('KR1c0020', 'WYG', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1567:1590'>　藻茆亦水菜也或曰茆蓴也或曰鳧葵也人樂觀化</span><br/>
<span class='tline' id='l72' data-llen='1590:1613'>　非止采菜既采其菜又觀其化甚言樂之也馬蹻蹻</span><br/>
<span class='tline' id='l73' data-llen='1613:1636'>　而强壯德音昭昭而明毛云色温潤鄭云和顔色而</span><br/>
<span class='tline' id='l74' data-llen='1636:1659'>　笑語非有所怒於是教化魯侯至泮召先生君子與</span><br/>
<span class='tline' id='l75' data-llen='1659:1682'>　之行飲酒之禮天與以難老之福而順彼仁義之長</span><br/>
<span class='tline' id='l76' data-llen='1682:1705'>　道以收此羣衆人民頌之之辭也先生卿大夫致仕</span><br/>
<span class='tline' id='l77' data-llen='1705:1728'>　者君子有德不仕者鄉飲鄉射之禮皆以明日息司</span><br/>
<span class='tline' id='l78' data-llen='1728:1751'>　正而行小飲徵唯所欲告於先生君子古者天子將</span><br/>
<span class='tline' id='l79' data-llen='1751:1777'><a onclick="displayPageImage('KR1c0020', 'WYG', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1777:1800'>　出征受命於祖受成於學定兵謀也諸侯之禮亦然</span><br/>
<span class='tline' id='l81' data-llen='1800:1823'>　鄭箋以羣醜為淮夷因飲酒而謀事序謀行伐克之</span><br/>
<span class='tline' id='l82' data-llen='1823:1846'>　由穆穆然美哉魯侯敬明其德又敬謹其舉動威儀</span><br/>
<span class='tline' id='l83' data-llen='1846:1869'>　内外皆善維為下民之所法則信有文矣信有武矣</span><br/>
<span class='tline' id='l84' data-llen='1869:1892'>　昭假于功烈之祖備美而格先蓋靡有不孝不恭而</span><br/>
<span class='tline' id='l85' data-llen='1892:1915'>　能自求伊祜也明明然有明德之魯侯能明其德既</span><br/>
<span class='tline' id='l86' data-llen='1915:1938'>　為泮宫以行德化謀伐淮夷淮夷順服其有功而歸</span><br/>
<span class='tline' id='l87' data-llen='1938:1961'>　也矯矯然威武如虎之臣在宫之内獻其截耳之馘</span><br/>
<span class='tline' id='l88' data-llen='1961:1987'><a onclick="displayPageImage('KR1c0020', 'WYG', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1987:2010'>　善問獄如臯陶者又獻其所執之囚服罪之人生執</span><br/>
<span class='tline' id='l90' data-llen='2010:2033'>　而係虜之則執訊者也察獄之吏受其辭而斷其罪</span><br/>
<span class='tline' id='l91' data-llen='2033:2056'>　濟濟多士謂羣臣也克廣其徳心以上廣其君之徳</span><br/>
<span class='tline' id='l92' data-llen='2056:2079'>　心威武其征伐之容逺服彼東南淮夷之國多士之</span><br/>
<span class='tline' id='l93' data-llen='2079:2102'>　德烝烝然而厚皇皇然而美不為過誤不有捐傷于</span><br/>
<span class='tline' id='l94' data-llen='2102:2125'>　軍旅之間更無忿競其歸也不有告于有司爭訟之</span><br/>
<span class='tline' id='l95' data-llen='2125:2148'>　事惟獻其戰功而已角弓以下言淮夷望而即服角</span><br/>
<span class='tline' id='l96' data-llen='2148:2171'>　弓其觩然弛而不張束矢其搜然衆而不用其兵車</span><br/>
<span class='tline' id='l97' data-llen='2171:2197'><a onclick="displayPageImage('KR1c0020', 'WYG', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2197:2220'>　甚博大徒行御車之人皆敬其事無厭倦者既能克</span><br/>
<span class='tline' id='l99' data-llen='2220:2243'>　服淮夷甚化於善而不復為逆亂由僖公用能謹固</span><br/>
<span class='tline' id='l100' data-llen='2243:2267'>　其所謀之道故淮夷盡𫉬其心服也翩彼飛鴞惡聲</span><br/>
<span class='tline' id='l101' data-llen='2267:2290'>　之鳥亦知集于我泮水之林食我桑實就我好音喻</span><br/>
<span class='tline' id='l102' data-llen='2290:2313'>　不善之人感恩惠而從化憬然而逺行者是彼淮夷</span><br/>
<span class='tline' id='l103' data-llen='2313:2336'>　來獻其國大龜尺二寸象齒南金特舉貴者而言非</span><br/>
<span class='tline' id='l104' data-llen='2336:2359'>　唯此等也南金出於荆揚其金三品則王肅以為金</span><br/>
<span class='tline' id='l105' data-llen='2359:2383'>　銀銅鄭𤣥以為青白赤而爾雅黄金之美曰鏐白金</span><br/>
<span class='tline' id='l106' data-llen='2383:2409'><a onclick="displayPageImage('KR1c0020', 'WYG', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2409:2432'>　曰銀大賂者賂君及卿大夫襄二十五年齊人賂晉</span><br/>
<span class='tline' id='l108' data-llen='2432:2451'>　侯自六正五吏三十帥及處守者皆有賂</span><br/>
<span class='tline' id='l109' data-llen='2451:2474'>閟宫有侐實實枚枚赫赫姜嫄其德不回上帝是依無</span><br/>
<span class='tline' id='l110' data-llen='2474:2497'>災無害彌月不遲是生后稷降之百福黍稷重穋稙稺</span><br/>
<span class='tline' id='l111' data-llen='2497:2520'>菽麥奄有下國俾民稼穡有稷有黍有稻有秬奄有下</span><br/>
<span class='tline' id='l112' data-llen='2520:2543'>土纉禹之緒　后稷之孫實維大王居岐之陽實始翦</span><br/>
<span class='tline' id='l113' data-llen='2543:2566'>商至于文武纘大王之緒致天之届于牧之野無貳無</span><br/>
<span class='tline' id='l114' data-llen='2566:2589'>虞上帝臨女敦商之旅克咸厥功王曰叔父建爾元子</span><br/>
<span class='tline' id='l115' data-llen='2589:2615'><a onclick="displayPageImage('KR1c0020', 'WYG', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2615:2638'>俾侯于魯大啓爾宇為周室輔　乃命魯公俾侯于東</span><br/>
<span class='tline' id='l117' data-llen='2638:2661'>錫之山川土田附庸周公之孫莊公之子龍旂承祀六</span><br/>
<span class='tline' id='l118' data-llen='2661:2684'>轡耳耳春秋匪解享祀不忒皇皇后帝皇祖后稷享以</span><br/>
<span class='tline' id='l119' data-llen='2684:2707'>騂犧是饗是宜降福既多周公皇祖亦其福女　秋而</span><br/>
<span class='tline' id='l120' data-llen='2707:2730'>載嘗夏而楅衡白牡騂剛犧尊將將毛炰胾羮籩豆大</span><br/>
<span class='tline' id='l121' data-llen='2730:2753'>房萬舞洋洋孝孫有慶俾爾熾而昌俾爾壽而臧保彼</span><br/>
<span class='tline' id='l122' data-llen='2753:2776'>東方魯邦是常不虧不崩不震不騰三壽作朋如岡如</span><br/>
<span class='tline' id='l123' data-llen='2776:2799'>陵　公車千乘朱英緑縢二矛重弓公徒三萬貝胄朱</span><br/>
<span class='tline' id='l124' data-llen='2799:2825'><a onclick="displayPageImage('KR1c0020', 'WYG', '010-7b' );" name="010-7b" class="pb">[010-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2825:2848'>綅烝徒増増戎狄是膺荆舒是懲則莫我敢承俾爾昌</span><br/>
<span class='tline' id='l126' data-llen='2848:2871'>而熾俾爾壽而富黄髪台背壽胥與試俾爾昌而大俾</span><br/>
<span class='tline' id='l127' data-llen='2871:2894'>爾耆而艾萬有千歲眉壽無有害　泰山巖巖魯邦所</span><br/>
<span class='tline' id='l128' data-llen='2894:2917'>詹奄有龜䝉遂荒大東至于海邦淮夷來同莫不率從</span><br/>
<span class='tline' id='l129' data-llen='2917:2940'>魯侯之功　保有鳧繹遂荒徐宅至于海邦淮夷蠻貊</span><br/>
<span class='tline' id='l130' data-llen='2940:2963'>及彼南夷莫不率從莫敢不諾魯侯是若　天錫公純</span><br/>
<span class='tline' id='l131' data-llen='2963:2986'>嘏眉壽保魯居常與許復周公之宇魯侯燕喜令妻壽</span><br/>
<span class='tline' id='l132' data-llen='2986:3009'>母宜大夫庶士邦國是有既多受祉黄髪兒齒　徂來</span><br/>
<span class='tline' id='l133' data-llen='3009:3035'><a onclick="displayPageImage('KR1c0020', 'WYG', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3035:3058'>之松新甫之柏是斷是度是尋是尺松桷有舄路寢孔</span><br/>
<span class='tline' id='l135' data-llen='3058:3077'>碩新廟奕奕奚斯所作孔曼且碩萬民是若</span><br/>
<span class='tline' id='l136' data-llen='3077:3100'>　姜嫄之廟在周所閟之宫侐然清静實實廣大枚枚</span><br/>
<span class='tline' id='l137' data-llen='3100:3123'>　礱宻月朔四時祭所不及或因大祭而别祭之其在</span><br/>
<span class='tline' id='l138' data-llen='3123:3146'>　魯也禖宫歟赫赫顯著者姜姓之女名嫄其德貞正</span><br/>
<span class='tline' id='l139' data-llen='3146:3169'>　不囬邪天用依其所生之子在母之時無災殃患害</span><br/>
<span class='tline' id='l140' data-llen='3169:3192'>　終人道十月而生之不遲晚乃是后稷降以百福使</span><br/>
<span class='tline' id='l141' data-llen='3192:3215'>　有明哲之性曉稼穡之事與之黍與之稷先種後熟</span><br/>
<span class='tline' id='l142' data-llen='3215:3241'><a onclick="displayPageImage('KR1c0020', 'WYG', '010-8b' );" name="010-8b" class="pb">[010-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3241:3264'>　之重後種先熟之穋先種之稙後種之稺及菽之與</span><br/>
<span class='tline' id='l144' data-llen='3264:3287'>　麥天與衆穀令稷種之同有天下諸國使民知稼穯</span><br/>
<span class='tline' id='l145' data-llen='3287:3310'>　之道言其所有又有稻有黒黍同有天下之土以繼</span><br/>
<span class='tline' id='l146' data-llen='3310:3333'>　大禹之業大王自豳居岐山之陽實始有翦齊商家</span><br/>
<span class='tline' id='l147' data-llen='3333:3356'>　之兆文武繼大王之業於時商家暴虐天欲誅之武</span><br/>
<span class='tline' id='l148' data-llen='3356:3379'>　王乃致天之誅於牧野之地無貳無虞上帝臨汝通</span><br/>
<span class='tline' id='l149' data-llen='3379:3402'>　天人爲一也治商之臣民同成其功則周公相之也</span><br/>
<span class='tline' id='l150' data-llen='3402:3425'>　王曰叔父立爾元子伯禽使侯于魯大開爾居為周</span><br/>
<span class='tline' id='l151' data-llen='3425:3451'><a onclick="displayPageImage('KR1c0020', 'WYG', '010-9a' );" name="010-9a" class="pb">[010-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3451:3474'>　室輔侯於東方賜之境内山川土田并小國之附庸</span><br/>
<span class='tline' id='l153' data-llen='3474:3497'>　名山大澤不以封又公無附庸皆特賜之也周公之</span><br/>
<span class='tline' id='l154' data-llen='3497:3520'>　孫莊公之子僖公也交龍之旂承奉宗廟祭祀所乘</span><br/>
<span class='tline' id='l155' data-llen='3520:3543'>　四馬其六轡耳耳至盛春秋四時非有懈怠所饗所</span><br/>
<span class='tline' id='l156' data-llen='3543:3566'>　祀不有忒變皇皇后帝天也與皇祖后稷魯得祭者</span><br/>
<span class='tline' id='l157' data-llen='3566:3589'>　以成王命魯得郊耳明堂旂十二旒祀帝此之龍旂</span><br/>
<span class='tline' id='l158' data-llen='3589:3612'>　宗廟祭也饗以赤牛純色是饗是宜多與之福周公</span><br/>
<span class='tline' id='l159' data-llen='3612:3635'>　與皇祖伯禽亦其福汝秋而嘗祭夏而楅衡其牛設</span><br/>
<span class='tline' id='l160' data-llen='3635:3661'><a onclick="displayPageImage('KR1c0020', 'WYG', '010-9b' );" name="010-9b" class="pb">[010-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3661:3684'>　木于角以楅之使不觝觸又衡設於鼻白色之牡赤</span><br/>
<span class='tline' id='l162' data-llen='3684:3707'>　色之特白周公牲騂魯公牲也犧尊則將將然盛美</span><br/>
<span class='tline' id='l163' data-llen='3707:3730'>　大和中魯郡得齊大夫子尾犧尊乃尊為犧牛形王</span><br/>
<span class='tline' id='l164' data-llen='3730:3753'>　許宜反鄭素何反其饌則有去毛而炰之豚又有切</span><br/>
<span class='tline' id='l165' data-llen='3753:3776'>　肉之胾與登之大羮不和鉶羮菜和其食器有竹籩</span><br/>
<span class='tline' id='l166' data-llen='3776:3799'>　木豆大房之俎大房鄭以為玉飾俎足間有横下有</span><br/>
<span class='tline' id='l167' data-llen='3799:3822'>　跗似乎堂後有房執干戚而萬舞者洋洋衆多頌者</span><br/>
<span class='tline' id='l168' data-llen='3822:3845'>　設詞慶之曰使汝得福熾盛而昌大使汝年命長壽</span><br/>
<span class='tline' id='l169' data-llen='3845:3872'><a onclick="displayPageImage('KR1c0020', 'WYG', '010-10a' );" name="010-10a" class="pb">[010-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3872:3895'>　而臧善安彼東方之國魯邦是其常有其堅固如山</span><br/>
<span class='tline' id='l171' data-llen='3895:3918'>　不可虧捐不可崩落其安靜如川不震動不騰涌國</span><br/>
<span class='tline' id='l172' data-llen='3918:3941'>　之三壽考之卿與為朋友又如岡如陵也上既美其</span><br/>
<span class='tline' id='l173' data-llen='3941:3964'>　祭祀鬼神此又美其用兵征伐公之兵車有千乘矣</span><br/>
<span class='tline' id='l174' data-llen='3964:3987'>　車上皆有三人右持朱色之英左持綠色之繩二矛</span><br/>
<span class='tline' id='l175' data-llen='3987:4010'>　載於車上皆朱為英飾重弓共在鬯中以綠繩束之</span><br/>
<span class='tline' id='l176' data-llen='4010:4033'>　又公之徒衆有三萬人以貝飾胄其甲以朱綅繩綴</span><br/>
<span class='tline' id='l177' data-llen='4033:4056'>　之烝進之徒増増衆多西戎北狄以此膺之荆楚羣</span><br/>
<span class='tline' id='l178' data-llen='4056:4083'><a onclick="displayPageImage('KR1c0020', 'WYG', '010-10b' );" name="010-10b" class="pb">[010-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4083:4106'>　舒叛逆者以此懲創之軍之所征往無不克則無有</span><br/>
<span class='tline' id='l180' data-llen='4106:4129'>　敢禦止我者喜其討罪設辭慶之使汝昌大而熾盛</span><br/>
<span class='tline' id='l181' data-llen='4129:4152'>　使汝長壽而富足黄色之髪台文之背如此之人壽</span><br/>
<span class='tline' id='l182' data-llen='4152:4175'>　而相講試勇力竒其老而不衰也又重慶之使爾得</span><br/>
<span class='tline' id='l183' data-llen='4175:4198'>　福則昌而且大使汝年壽則耆而又艾使得萬有千</span><br/>
<span class='tline' id='l184' data-llen='4198:4221'>　歲爲秀眉之壽無有患害也地雖廣大坊記云制國</span><br/>
<span class='tline' id='l185' data-llen='4221:4244'>　不過千乘兵車一乘甲士三人步卒七十二人千乗</span><br/>
<span class='tline' id='l186' data-llen='4244:4267'>　七萬五千人是六軍矣天子六軍出六鄉萬二千五</span><br/>
<span class='tline' id='l187' data-llen='4267:4294'><a onclick="displayPageImage('KR1c0020', 'WYG', '010-11a' );" name="010-11a" class="pb">[010-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4294:4317'>　百家為鄉萬二千五百人爲軍諸侯三軍此云千乘</span><br/>
<span class='tline' id='l189' data-llen='4317:4340'>　計地出兵鄉之出軍是正故家一人計地則非常故</span><br/>
<span class='tline' id='l190' data-llen='4340:4363'>　成出一車春秋襄十一年經書三軍明已前無三軍</span><br/>
<span class='tline' id='l191' data-llen='4363:4386'>　鄭意以周公伯禽七百里合有三軍其實二軍誇言</span><br/>
<span class='tline' id='l192' data-llen='4386:4409'>　之耳又公徒三萬箋以三萬為三軍畧其七千五百</span><br/>
<span class='tline' id='l193' data-llen='4409:4432'>　舉成數其實盛言之也僖四年齊伐楚十年齊伐北</span><br/>
<span class='tline' id='l194' data-llen='4432:4455'>　戎其從伯主之令歟泰山巖巖以下又言復宇之功</span><br/>
<span class='tline' id='l195' data-llen='4455:4478'>　泰山巖巖魯國所共瞻又有龜山蒙山包有極東之</span><br/>
<span class='tline' id='l196' data-llen='4478:4505'><a onclick="displayPageImage('KR1c0020', 'WYG', '010-11b' );" name="010-11b" class="pb">[010-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4505:4528'>　地至于近海之國淮夷來與之同服莫不相率而從</span><br/>
<span class='tline' id='l198' data-llen='4528:4551'>　中國魯侯之功也龜隂東蒙魯地泰山齊魯界海岱</span><br/>
<span class='tline' id='l199' data-llen='4551:4574'>　淮魯三望大東之國如邾莒滕杞歟安有其鳧山繹</span><br/>
<span class='tline' id='l200' data-llen='4574:4597'>　山嶧嶧陽也遂有是徐方之國至于近海之國淮夷</span><br/>
<span class='tline' id='l201' data-llen='4597:4620'>　為蠻貊之行者及彼南方之夷謂荆楚之國莫不相</span><br/>
<span class='tline' id='l202' data-llen='4620:4643'>　率而從于中國莫敢不應諾順從中國之命惟魯侯</span><br/>
<span class='tline' id='l203' data-llen='4643:4666'>　是順也天與之大福使有秀眉之壽而保有魯國居</span><br/>
<span class='tline' id='l204' data-llen='4666:4689'>　常邑與許邑皆鄙邑也許田魯朝宿之邑鄭伯常假</span><br/>
<span class='tline' id='l205' data-llen='4689:4716'><a onclick="displayPageImage('KR1c0020', 'WYG', '010-12a' );" name="010-12a" class="pb">[010-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4716:4739'>　之毛以常許為魯南鄙西鄙孔曰尸致福於主人皆</span><br/>
<span class='tline' id='l207' data-llen='4739:4762'>　謂之嘏復周公之宇復周公之故居也僖公燕飲而</span><br/>
<span class='tline' id='l208' data-llen='4762:4785'>　喜其燕于内寢則善其妻夀其母謂為之祝慶使妻</span><br/>
<span class='tline' id='l209' data-llen='4785:4808'>　善而母壽其燕于外寢則宜其大夫與衆士亦謂為</span><br/>
<span class='tline' id='l210' data-llen='4808:4831'>　之祝慶使與之相宜也邦國常保有之既多受福又</span><br/>
<span class='tline' id='l211' data-llen='4831:4854'>　有黄髪兒齒享有永年兒齒壽證也徂徠山之松新</span><br/>
<span class='tline' id='l212' data-llen='4854:4877'>　甫山之柏斬斷之量度之八尺之尋十寸之尺用松</span><br/>
<span class='tline' id='l213' data-llen='4877:4900'>　為桷舄然而大修其正寢甚寛大矣又新為閔公之</span><br/>
<span class='tline' id='l214' data-llen='4900:4927'><a onclick="displayPageImage('KR1c0020', 'WYG', '010-12b' );" name="010-12b" class="pb">[010-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4927:4950'>　廟奕奕廣大寢成則人安廟成則人悅言其興廢補</span><br/>
<span class='tline' id='l216' data-llen='4950:4973'>　敝也廟乃奚斯所為甚長而且大國人順之不憚劬</span><br/>
<span class='tline' id='l217' data-llen='4973:4996'>　勞也鄭以新廟為姜嫄其餘寢廟亦皆修之桷與榱</span><br/>
<span class='tline' id='l218' data-llen='4996:5009'>　椽之别名奚斯公子魚也</span><br/>
<span class='tline' id='l219' data-llen='5009:5013'>商頌</span><br/>
<span class='tline' id='l220' data-llen='5013:5035'>猗與那與置我鞉鼓奏鼓簡簡衎我烈祖湯孫奏假</span><br/>
<span class='tline' id='l221' data-llen='5035:5058'>綏我思成鞉鼓淵淵嘒嘒管聲既和且平依我磬聲於</span><br/>
<span class='tline' id='l222' data-llen='5058:5082'>赫湯孫穆穆厥聲庸鼓有斁萬舞有奕我有嘉客亦不夷</span><br/>
<span class='tline' id='l223' data-llen='5082:5109'><a onclick="displayPageImage('KR1c0020', 'WYG', '010-13a' );" name="010-13a" class="pb">[010-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5109:5132'>懌自古在昔先民有作溫恭朝夕執事有恪顧予烝嘗</span><br/>
<span class='tline' id='l225' data-llen='5132:5138'>湯孫之將</span><br/>
<span class='tline' id='l226' data-llen='5138:5161'>　樂器有鞉鼓有鐘有鼓有管有磬蓋湯伐桀興南之</span><br/>
<span class='tline' id='l227' data-llen='5161:5184'>　後功成所制樂其器雖因于虞夏而大濩之音則自</span><br/>
<span class='tline' id='l228' data-llen='5184:5208'>　成一代之樂矣鞉者樂之成也後世祀湯而頌其成功</span><br/>
<span class='tline' id='l229' data-llen='5208:5232'>　以樂舞言之其曰湯孫者成湯也言湯之為人子孫也</span><br/>
<span class='tline' id='l230' data-llen='5232:5255'>　其曰烈祖者謂湯之祖契㝠相土之屬也其曰嘉客</span><br/>
<span class='tline' id='l231' data-llen='5255:5278'>　者虞夏之後及諸侯來助祭也猗與那與美湯之功</span><br/>
<span class='tline' id='l232' data-llen='5278:5305'><a onclick="displayPageImage('KR1c0020', 'WYG', '010-13b' );" name="010-13b" class="pb">[010-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5305:5329'>　多也湯之濩樂蓋命伊尹爲之歌晨露九招六列以見</span><br/>
<span class='tline' id='l234' data-llen='5329:5353'>　其善植置同音鞉鼓如鼓而小以木貫而持其柄搖之</span><br/>
<span class='tline' id='l235' data-llen='5353:5377'>　旁耳自擊明堂曰楹鼓為楹貫而樹之也鼓聲簡簡和</span><br/>
<span class='tline' id='l236' data-llen='5377:5401'>　大奏以樂我有功烈之祖湯之奏樂以感格鬼神蓋欲</span><br/>
<span class='tline' id='l237' data-llen='5401:5425'>　綏我心之思成也鞉鼓則淵淵其聲深而逺聞矣管籥</span><br/>
<span class='tline' id='l238' data-llen='5425:5449'>　之聲則嘒嘒而清烈矣鐘鼓磬管俱爲樂懸在下琴瑟</span><br/>
<span class='tline' id='l239' data-llen='5449:5473'>　在上而鳴球玉磬亦在堂上以為歌節玉聲清越以長</span><br/>
<span class='tline' id='l240' data-llen='5473:5497'>　樂本于聲而聲歌依于玉故虞書曰戛擊鳴球搏拊琴</span><br/>
<span class='tline' id='l241' data-llen='5497:5524'><a onclick="displayPageImage('KR1c0020', 'WYG', '010-14a' );" name="010-14a" class="pb">[010-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5524:5548'>　瑟以詠而商頌曰既和且平依我磬聲也於赫乎湯孫</span><br/>
<span class='tline' id='l243' data-llen='5548:5572'>　哉穆穆而美者其樂之聲也樂則有大鐘矣又有鼓矣</span><br/>
<span class='tline' id='l244' data-llen='5572:5596'>　斁然而盛執其干戈為萬舞者綴兆又奕然而閑習我</span><br/>
<span class='tline' id='l245' data-llen='5596:5620'>　商家之嘉客其來助祭豈不怡悦而懌樂乎虞書曰虞</span><br/>
<span class='tline' id='l246' data-llen='5620:5644'>　賔在位羣后德遜即此之謂凡樂聲和平人心肅敬皆</span><br/>
<span class='tline' id='l247' data-llen='5644:5668'>　由溫恭于朝夕無事之時而恪祗于臨事之際此古曰</span><br/>
<span class='tline' id='l248' data-llen='5668:5693'>　在昔昔曰先民之所共守也其所興造見于禮樂皆由是</span><br/>
<span class='tline' id='l249' data-llen='5693:5717'>　也顧予烝嘗此一句變我為予乃繼湯而頌乎湯者之</span><br/>
<span class='tline' id='l250' data-llen='5717:5744'><a onclick="displayPageImage('KR1c0020', 'WYG', '010-14b' );" name="010-14b" class="pb">[010-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5744:5769'>　言其意若曰予今日之𫉬奉烝嘗湯尚予顧其將且大</span><br/>
<span class='tline' id='l252' data-llen='5769:5793'>　本之湯乎春祠夏礿秋嘗冬烝詩人或取協韻而言耳</span><br/>
<span class='tline' id='l253' data-llen='5793:5816'>嗟嗟烈祖有秩斯祜申錫無疆及爾斯所既載清酟賚</span><br/>
<span class='tline' id='l254' data-llen='5816:5839'>我思成亦有和羮既戒既平鬷假無言時靡有爭綏我</span><br/>
<span class='tline' id='l255' data-llen='5839:5862'>眉壽黄耉無疆約軧錯衡八鸞鶬鶬以假以享我受命</span><br/>
<span class='tline' id='l256' data-llen='5862:5885'>溥將自天降康豐年穰穰來假來饗降福無疆顧予烝</span><br/>
<span class='tline' id='l257' data-llen='5885:5904'>嘗湯孫之將<span class='krp-note'>按此篇永樂/大典缺卷</span></span><br/>
<span class='tline' id='l258' data-llen='5904:5928'>天命𤣥鳥降而生商宅殷土芒芒古帝命武湯正域彼</span><br/>
<span class='tline' id='l259' data-llen='5928:5955'><a onclick="displayPageImage('KR1c0020', 'WYG', '010-15a' );" name="010-15a" class="pb">[010-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5955:5978'>四方方命厥后奄有九有商之先后受命不殆在武丁</span><br/>
<span class='tline' id='l261' data-llen='5978:6001'>孫子武丁孫子武王靡不勝龍旂十乘大糦是承邦畿</span><br/>
<span class='tline' id='l262' data-llen='6001:6024'>千里維民所止肇域彼四海四海來假來假祈祈景員</span><br/>
<span class='tline' id='l263' data-llen='6024:6037'>維河殷受命咸宜百禄是何</span><br/>
<span class='tline' id='l264' data-llen='6037:6061'>　簡狄吞𤣥鳥卵此乃緯書不待辨矣毛曰春分燕降</span><br/>
<span class='tline' id='l265' data-llen='6061:6084'>　髙辛氏率有娀氏女祈于郊禖而生契故本其爲天</span><br/>
<span class='tline' id='l266' data-llen='6084:6109'>　所命以𤣥鳥至而生焉孔曰春分𤣥鳥至氣候之常</span><br/>
<span class='tline' id='l267' data-llen='6109:6134'>　記其祈福之時故云天命𤣥鳥蓋嘗思之𤣥王桓撥</span><br/>
<span class='tline' id='l268' data-llen='6134:6161'><a onclick="displayPageImage('KR1c0020', 'WYG', '010-15b' );" name="010-15b" class="pb">[010-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6161:6187'>　契謂之𤣥也商人禘嚳而郊㝠㝠即𤣥冥亦謂之𤣥</span><br/>
<span class='tline' id='l270' data-llen='6187:6211'>　也鄭注㝠契六世孫其官𤣥㝠水官也春秋傳少昊</span><br/>
<span class='tline' id='l271' data-llen='6211:6236'>　以鳥名官有𤣥鳥氏豈其苗裔與不敢質也國語𤣥</span><br/>
<span class='tline' id='l272' data-llen='6236:6259'>　王勤商十四世而興鄭又信緯書云商水帝本黒帝</span><br/>
<span class='tline' id='l273' data-llen='6259:6284'>　汁光紀之精曰𤣥朱氏曰本𤣥鳥至之時祈福而生</span><br/>
<span class='tline' id='l274' data-llen='6284:6309'>　故曰𤣥天之命商自𤣥鳥至而有娀為帝嚳次妃祈</span><br/>
<span class='tline' id='l275' data-llen='6309:6332'>　福於髙禖之時矣契之生也佐禹治水而敷教堯封</span><br/>
<span class='tline' id='l276' data-llen='6332:6355'>　之商而賜姓曰子其宅居殷土芒芒而廣大商而曰</span><br/>
<span class='tline' id='l277' data-llen='6355:6382'><a onclick="displayPageImage('KR1c0020', 'WYG', '010-16a' );" name="010-16a" class="pb">[010-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6382:6405'>　商丘者商丘别地名閼伯居商丘相土代之自契至</span><br/>
<span class='tline' id='l279' data-llen='6405:6428'>　湯八遷而國號不改其實商者商人之國號湯以商</span><br/>
<span class='tline' id='l280' data-llen='6428:6451'>　受命猶周人以周受命耳商而曰殷者盤庚遷殷改</span><br/>
<span class='tline' id='l281' data-llen='6451:6474'>　號曰殷兼取二號而言之曰殷商不全改也商而曰</span><br/>
<span class='tline' id='l282' data-llen='6474:6497'>　亳者湯在亳地居郊特牲有亳社不舉代號舉湯所</span><br/>
<span class='tline' id='l283' data-llen='6497:6520'>　居見紂滅亡之紂滅之時則在朝歌書序契至湯八</span><br/>
<span class='tline' id='l284' data-llen='6520:6543'>　遷湯始居亳又曰盤庚五遷將治亳殷殷是亳地之</span><br/>
<span class='tline' id='l285' data-llen='6543:6566'>　小别名孔曰梁國有二亳南亳在穀熟之地即湯都</span><br/>
<span class='tline' id='l286' data-llen='6566:6593'><a onclick="displayPageImage('KR1c0020', 'WYG', '010-16b' );" name="010-16b" class="pb">[010-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6593:6616'>　北亳在蒙地即景亳湯受命地偃師為西亳即盤庚</span><br/>
<span class='tline' id='l288' data-llen='6616:6639'>　治亳殷所徙然則殷有三亳二在梁一河洛之間也</span><br/>
<span class='tline' id='l289' data-llen='6639:6662'>　漢地理志河南郡偃師縣有尸鄉湯所都總言之耳</span><br/>
<span class='tline' id='l290' data-llen='6662:6685'>　立政曰三亳阪尹鄭以為湯舊都之民分為三邑其</span><br/>
<span class='tline' id='l291' data-llen='6685:6708'>　長居險東成臯南轘轅西降谷分亳民為三處非三</span><br/>
<span class='tline' id='l292' data-llen='6708:6731'>　處有亳地杜預以景亳為周河南鞏縣西南有湯亭</span><br/>
<span class='tline' id='l293' data-llen='6731:6754'>　即偃師臣瓉云湯居亳濟隂亳縣有湯冢已氏有伊</span><br/>
<span class='tline' id='l294' data-llen='6754:6777'>　尹冢其說各異存之商而曰宋者地理志周封㣲子</span><br/>
<span class='tline' id='l295' data-llen='6777:6804'><a onclick="displayPageImage('KR1c0020', 'WYG', '010-17a' );" name="010-17a" class="pb">[010-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6804:6827'>　於宋今之雎陽本陶唐氏火正閼伯之墟高辛之伯</span><br/>
<span class='tline' id='l297' data-llen='6827:6850'>　子遷於商丘主辰其封域在禹貢徐州泗濵西及豫</span><br/>
<span class='tline' id='l298' data-llen='6850:6873'>　州盟豬之野㣲本采地名㣲子歸周武王克商先封</span><br/>
<span class='tline' id='l299' data-llen='6873:6896'>　於宋未得為殷後而武王即將畿内千里之地分國</span><br/>
<span class='tline' id='l300' data-llen='6896:6919'>　為三以其京師封紂子武庚為殷後置三監使管叔</span><br/>
<span class='tline' id='l301' data-llen='6919:6942'>　蔡叔霍叔尹而教之自紂城而北曰邶南曰鄘東曰</span><br/>
<span class='tline' id='l302' data-llen='6942:6965'>　衛成王時三監導武庚畔既殺武庚伐三監更於此</span><br/>
<span class='tline' id='l303' data-llen='6965:6988'>　建三國以殷餘民封康叔於衛為長又有邶有鄘二</span><br/>
<span class='tline' id='l304' data-llen='6988:7015'><a onclick="displayPageImage('KR1c0020', 'WYG', '010-17b' );" name="010-17b" class="pb">[010-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='7015:7038'>　國後世子孫并而有之頃公之前然矣地理志又曰</span><br/>
<span class='tline' id='l306' data-llen='7038:7061'>　遷邶鄘之民於洛邑所謂餘民不遷者乎成王既黜</span><br/>
<span class='tline' id='l307' data-llen='7061:7084'>　武庚之殷命㣲子為殷後以奉承先王而為㣲子之</span><br/>
<span class='tline' id='l308' data-llen='7084:7107'>　命商之禮樂祭祀盡在宋矣河内本殷時畿内舊都</span><br/>
<span class='tline' id='l309' data-llen='7107:7130'>　封域在禹貢冀州大行之東北踰衡漳東及兖州桑</span><br/>
<span class='tline' id='l310' data-llen='7130:7153'>　土之野此鄭所譜也凡此皆學者所當考也自然謂</span><br/>
<span class='tline' id='l311' data-llen='7153:7176'>　之天主宰謂之帝帝即天也古帝命我聖武之湯湯</span><br/>
<span class='tline' id='l312' data-llen='7176:7199'>　本寛仁而以武稱者人君當有威斷耳帝之命湯也</span><br/>
<span class='tline' id='l313' data-llen='7199:7226'><a onclick="displayPageImage('KR1c0020', 'WYG', '010-18a' );" name="010-18a" class="pb">[010-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7226:7249'>　表正疆域彼四方方徧命乎羣后奄覆總有乎九有</span><br/>
<span class='tline' id='l315' data-llen='7249:7272'>　而商之先君后君也通天子諸侯而言其先君受天</span><br/>
<span class='tline' id='l316' data-llen='7272:7295'>　之命不至解怠者在武丁中興耳武丁為商孫子以</span><br/>
<span class='tline' id='l317' data-llen='7295:7318'>　威武之德王天下靡所不勝任實克負荷也以言其</span><br/>
<span class='tline' id='l318' data-llen='7318:7341'>　祭祀則有諸侯之助祭其車十乘而建龍旂以承其</span><br/>
<span class='tline' id='l319' data-llen='7341:7364'>　黍稷之粢盛古者諸侯舍車於館乘墨車以朝而龍</span><br/>
<span class='tline' id='l320' data-llen='7364:7387'>　旂不改以言其京邑則王畿千里之内民安其居商</span><br/>
<span class='tline' id='l321' data-llen='7387:7410'>　衰復興始推而正疆域於四海以言其天下則四海</span><br/>
<span class='tline' id='l322' data-llen='7410:7437'><a onclick="displayPageImage('KR1c0020', 'WYG', '010-18b' );" name="010-18b" class="pb">[010-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7437:7460'>　諸侯與其臣民來至者祈祈而衆多景大也員均也</span><br/>
<span class='tline' id='l324' data-llen='7460:7483'>　維何鄭本為河改云河之言何也其大且均維何哉</span><br/>
<span class='tline' id='l325' data-llen='7483:7506'>　信矣殷家受天之命慶無不宜而百祿是任在於契</span><br/>
<span class='tline' id='l326' data-llen='7506:7522'>　與湯為之祖而武丁為之孫子也</span><br/>
<span class='tline' id='l327' data-llen='7522:7545'>濬哲維商長發其祥洪水芒芒禹敷下土方外大國是</span><br/>
<span class='tline' id='l328' data-llen='7545:7569'>疆幅隕既長有娀方將帝立子生商　𤣥王桓撥受小</span><br/>
<span class='tline' id='l329' data-llen='7569:7592'>國是達受大國是達率履不越遂視既發相土烈烈海</span><br/>
<span class='tline' id='l330' data-llen='7592:7615'>外有截　帝命不違至于湯齊湯降不遲聖敬日躋昭</span><br/>
<span class='tline' id='l331' data-llen='7615:7642'><a onclick="displayPageImage('KR1c0020', 'WYG', '010-19a' );" name="010-19a" class="pb">[010-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7642:7665'>假遲遲上帝是祗帝命式于九圍　受小球大球為下</span><br/>
<span class='tline' id='l333' data-llen='7665:7688'>國綴旒何天之休不競不絿不剛不柔敷政優優百祿</span><br/>
<span class='tline' id='l334' data-llen='7688:7711'>是遒　受小共大共為下國駿厖何天之龍敷奏其勇</span><br/>
<span class='tline' id='l335' data-llen='7711:7734'>不震不動不戁不竦百祿是總　武王載斾有䖍秉鉞</span><br/>
<span class='tline' id='l336' data-llen='7734:7757'>如火烈烈則莫我敢曷苞有三蘖莫遂莫達九有有截</span><br/>
<span class='tline' id='l337' data-llen='7757:7780'>韋顧既伐昆吾夏桀　昔在中葉有震且業允也天子</span><br/>
<span class='tline' id='l338' data-llen='7780:7795'>降于卿士實維阿衡實左右商王</span><br/>
<span class='tline' id='l339' data-llen='7795:7818'>　濬哲者古聖人之明明德舜之所以為舜湯之所以</span><br/>
<span class='tline' id='l340' data-llen='7818:7845'><a onclick="displayPageImage('KR1c0020', 'WYG', '010-19b' );" name="010-19b" class="pb">[010-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7845:7868'>　為湯莫不在是堯之聰明文思舜之濬哲文明皆淵</span><br/>
<span class='tline' id='l342' data-llen='7868:7891'>　深而明知詩人述商之大禘蓋自嚳至契自契至相</span><br/>
<span class='tline' id='l343' data-llen='7891:7914'>　土自相土至湯總以濬哲維商言之商德大矣濬深</span><br/>
<span class='tline' id='l344' data-llen='7914:7937'>　也哲智也長發其祥其來久矣自堯之時洪水芒芒</span><br/>
<span class='tline' id='l345' data-llen='7937:7960'>　而大禹敷廣下土去水之患正四方京師之外大國</span><br/>
<span class='tline' id='l346' data-llen='7960:7983'>　畫其疆境幅廣隕周且長逺矣是時也有契佐禹治</span><br/>
<span class='tline' id='l347' data-llen='7983:8007'>　水而敷教原契之生乃其母有娀方將將者大也𤣥</span><br/>
<span class='tline' id='l348' data-llen='8007:8030'>　王即契也桓撥武而能治也所受小大之國皆能達</span><br/>
<span class='tline' id='l349' data-llen='8030:8057'><a onclick="displayPageImage('KR1c0020', 'WYG', '010-20a' );" name="010-20a" class="pb">[010-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='8057:8080'>　其政教由其循行天理無所踰越遂視其民則既發</span><br/>
<span class='tline' id='l351' data-llen='8080:8103'>　以應之矣相土者契之孫昭明之子也為王官之伯</span><br/>
<span class='tline' id='l352' data-llen='8103:8126'>　出長諸侯任征伐之事蓋居夏后之世者也其威武</span><br/>
<span class='tline' id='l353' data-llen='8126:8149'>　之盛烈烈然四海之外聞風整齊有截其所商之積</span><br/>
<span class='tline' id='l354' data-llen='8149:8172'>　功著矣天命未嘗去商故曰不違至于湯而動合天</span><br/>
<span class='tline' id='l355' data-llen='8172:8195'>　意與天心齊也所謂克配上帝其聖明恭敬之德日</span><br/>
<span class='tline' id='l356' data-llen='8195:8218'>　躋升而進進降已則不遲所謂惟學遜志昭假則遲</span><br/>
<span class='tline' id='l357' data-llen='8218:8241'>　遲所謂上達而悠久純一而不已上帝是祗敬天也</span><br/>
<span class='tline' id='l358' data-llen='8241:8268'><a onclick="displayPageImage('KR1c0020', 'WYG', '010-20b' );" name="010-20b" class="pb">[010-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8268:8291'>　帝命式于九圍帝命之為君為法於天下也圍九州</span><br/>
<span class='tline' id='l360' data-llen='8291:8314'>　各有規圍也小球鎮圭尺有二寸王所執大球珽長</span><br/>
<span class='tline' id='l361' data-llen='8314:8337'>　三尺王所搢為天子乃用此故曰受小球大球球者</span><br/>
<span class='tline' id='l362' data-llen='8337:8360'>　玉也禹貢曰球琳琅玕湯之執圭搢珽為下國綴屬</span><br/>
<span class='tline' id='l363' data-llen='8360:8383'>　如旒之綴於旗縿蓋德為人之所歸則下國有所係</span><br/>
<span class='tline' id='l364' data-llen='8383:8406'>　下國如旒湯如旒之所綴者所以荷天之福否則春</span><br/>
<span class='tline' id='l365' data-llen='8406:8429'>　秋所謂君若贅旒是上反繫屬於下也湯之不爭競</span><br/>
<span class='tline' id='l366' data-llen='8429:8452'>　不絿急不太剛不過柔敷政優優而和百祿是聚受</span><br/>
<span class='tline' id='l367' data-llen='8452:8479'><a onclick="displayPageImage('KR1c0020', 'WYG', '010-21a' );" name="010-21a" class="pb">[010-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8479:8502'>　小國之貢受大國之貢非以厲民也乃所為下國之</span><br/>
<span class='tline' id='l369' data-llen='8502:8525'>　駿大厖厚者也諸侯有以貢乎天子大夫有以承乎</span><br/>
<span class='tline' id='l370' data-llen='8525:8548'>　諸侯士庶人有以承乎大夫是厚下之道也否則無</span><br/>
<span class='tline' id='l371' data-llen='8548:8571'>　以相生相長而相安矣抑古聖人所謂四方惟正之</span><br/>
<span class='tline' id='l372' data-llen='8571:8594'>　供所以荷天之寵湯之不可震不可動不戁恐不竦</span><br/>
<span class='tline' id='l373' data-llen='8594:8617'>　懼陳進其勇所征無敵后來其蘇故百祿是總總亦</span><br/>
<span class='tline' id='l374' data-llen='8617:8640'>　遒也書曰惟我商王布昭聖武詩曰古帝命武湯聖</span><br/>
<span class='tline' id='l375' data-llen='8640:8663'>　人之德乃武乃文湯以伐暴為事故本其聖武而言</span><br/>
<span class='tline' id='l376' data-llen='8663:8690'><a onclick="displayPageImage('KR1c0020', 'WYG', '010-21b' );" name="010-21b" class="pb">[010-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8690:8713'>　之湯以武功王天下也載其旌旗以出征伐執其鈇</span><br/>
<span class='tline' id='l378' data-llen='8713:8737'>　鉞以恭行天罰其威𫝑如火之烈烈莫敢禦我苞本</span><br/>
<span class='tline' id='l379' data-llen='8737:8760'>　也本則夏桀有旁生三蘖若韋若顧若昆吾三國同</span><br/>
<span class='tline' id='l380' data-llen='8760:8784'>　惡韋豕韋彭姓顧昆吾已姓湯征不義使之莫𫉬遂</span><br/>
<span class='tline' id='l381' data-llen='8784:8807'>　達其長蛇封豕之心而九有諸侯截然齊一以歸湯</span><br/>
<span class='tline' id='l382' data-llen='8807:8830'>　其兵所加先韋顧而後昆吾夏桀也昔在中葉可謂</span><br/>
<span class='tline' id='l383' data-llen='8830:8853'>　有討伐之威又有興王之功業自契而言相土至湯</span><br/>
<span class='tline' id='l384' data-llen='8853:8876'>　皆中葉信也商之為天所子而又生我家之卿士是</span><br/>
<span class='tline' id='l385' data-llen='8876:8903'><a onclick="displayPageImage('KR1c0020', 'WYG', '010-22a' );" name="010-22a" class="pb">[010-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8903:8926'>　惟伊尹為之阿衡伊氏也尹正也摯名也阿衡倚而</span><br/>
<span class='tline' id='l387' data-llen='8926:8949'>　取平也太甲尊伊尹曰保衡是天民之先覺者左右</span><br/>
<span class='tline' id='l388' data-llen='8949:8959'>　商王一徳格天矣</span><br/>
<span class='tline' id='l389' data-llen='8959:8982'>撻彼殷武奮伐荆楚罙入其阻裒荆之旅有截其所湯</span><br/>
<span class='tline' id='l390' data-llen='8982:9005'>孫之緒　維女荆楚居國南鄉昔有成湯自彼氐羌莫</span><br/>
<span class='tline' id='l391' data-llen='9005:9028'>敢不來享莫敢不來王曰商是常　天命多辟設都于</span><br/>
<span class='tline' id='l392' data-llen='9028:9050'>禹之績歲事來辟勿予禍適稼穡匪解　天命降監</span><br/>
<span class='tline' id='l393' data-llen='9050:9072'>下民有嚴不僭不濫不敢怠遑命于下國封建厥福</span><br/>
<span class='tline' id='l394' data-llen='9072:9099'><a onclick="displayPageImage('KR1c0020', 'WYG', '010-22b' );" name="010-22b" class="pb">[010-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='9099:9122'>商邑翼翼四方之極赫赫厥聲濯濯厥靈壽考且寧以</span><br/>
<span class='tline' id='l396' data-llen='9122:9145'>保我後生　陟彼景山松柏丸丸是斷是遷方斲是䖍</span><br/>
<span class='tline' id='l397' data-llen='9145:9159'>松桷有梴旅楹有閑寢成孔安</span><br/>
<span class='tline' id='l398' data-llen='9159:9182'>　撻疾意撻然而疾者彼殷王武丁之威武奮伐荆楚</span><br/>
<span class='tline' id='l399' data-llen='9182:9205'>　之不朝荆州也楚國也楚始封于周曰熊繹自商以</span><br/>
<span class='tline' id='l400' data-llen='9205:9228'>　上未聞深入其險阻裒聚其旅衆使之安平帖服有</span><br/>
<span class='tline' id='l401' data-llen='9228:9251'>　截其所美武丁之功繼湯孫之緒業也惟女荆楚以</span><br/>
<span class='tline' id='l402' data-llen='9251:9274'>　下一章述告責之辭見古人用兵脩文告之意責之</span><br/>
<span class='tline' id='l403' data-llen='9274:9301'><a onclick="displayPageImage('KR1c0020', 'WYG', '010-23a' );" name="010-23a" class="pb">[010-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9301:9324'>　若曰惟女荆楚雖遠居國南鄉昔在我成湯之時自</span><br/>
<span class='tline' id='l405' data-llen='9324:9347'>　彼西戎氐羌莫敢不脩饗獻世見之禮汝比氐羌為</span><br/>
<span class='tline' id='l406' data-llen='9347:9370'>　近曷為不來哉天命多辟以下一章言天命衆君諸</span><br/>
<span class='tline' id='l407' data-llen='9370:9393'>　侯各設都于禹績自髙宗伐荆楚之後莫不脩其歳</span><br/>
<span class='tline' id='l408' data-llen='9393:9416'>　事來見于王以祈王之不譴曰予維稼穡不怠庶可</span><br/>
<span class='tline' id='l409' data-llen='9416:9439'>　免矣天命降監以下一章頌高宗也言天之視聽自</span><br/>
<span class='tline' id='l410' data-llen='9439:9462'>　民民有嚴矣不僭濫于刑賞不敢怠惰而遑安則天</span><br/>
<span class='tline' id='l411' data-llen='9462:9485'>　命之于下國封殖其福惟高宗之能然所以興也商</span><br/>
<span class='tline' id='l412' data-llen='9485:9512'><a onclick="displayPageImage('KR1c0020', 'WYG', '010-23b' );" name="010-23b" class="pb">[010-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9512:9535'>　邑翼翼以下一章又頌髙宗也京師禮俗翼翼可則</span><br/>
<span class='tline' id='l414' data-llen='9535:9558'>　四方取中赫赫然顯盛之美聲濯濯然光明之威靈</span><br/>
<span class='tline' id='l415' data-llen='9558:9581'>　髙宗之饗國五十年可謂壽考康寧而保我子孫矣</span><br/>
<span class='tline' id='l416' data-llen='9581:9604'>　陟彼景山一章蓋廟成而祭也陟彼景大之山一曰</span><br/>
<span class='tline' id='l417' data-llen='9604:9627'>　景亳之山取其松柏之丸丸滑易而調直者是斷是</span><br/>
<span class='tline' id='l418' data-llen='9627:9650'>　徙又方正斲之而有敬其斷截以為桷則長以為楹</span><br/>
<span class='tline' id='l419' data-llen='9650:9673'>　則衆而大寢廟中之寢也孔安者所以安髙宗之神</span><br/>
<span class='tline' id='l420' data-llen='9673:9677'>　也</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0020', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:209'>　毛詩講義卷九　　　　　宋　林岊　撰</span><br/>
<span class='tline' id='l10' data-llen='209:213'>周頌</span><br/>
<span class='tline' id='l11' data-llen='213:236'>於穆清廟肅雝顯相濟濟多士秉文之德對越在天駿</span><br/>
<span class='tline' id='l12' data-llen='236:251'>奔走在廟不顯不承無射於人斯</span><br/>
<span class='tline' id='l13' data-llen='251:274'>　於乎美哉有清明聖德文王之廟其祀之也助祭之</span><br/>
<span class='tline' id='l14' data-llen='274:297'>　諸侯肅敬雝和顯明相助多士威儀又濟濟焉凡助</span><br/>
<span class='tline' id='l15' data-llen='297:320'>　祭者實皆秉持文王之德對於文王在天之精神洋</span><br/>
<span class='tline' id='l16' data-llen='320:346'><a onclick="displayPageImage('KR1c0020', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='346:369'>　洋乎如在其上其左右而無愧駿疾奔走在此清廟</span><br/>
<span class='tline' id='l18' data-llen='369:392'>　以執豆籩文王之德豈不顯於後乎豈不承於人乎</span><br/>
<span class='tline' id='l19' data-llen='392:415'>　信矣文王之可思慕者無有厭射於人也思齊之雅</span><br/>
<span class='tline' id='l20' data-llen='415:438'>　曰古之人無斁譽髦斯士又曰無射亦保蓋至誠無</span><br/>
<span class='tline' id='l21' data-llen='438:461'>　射之理行之於身而四方所則萬世所仰文王無射</span><br/>
<span class='tline' id='l22' data-llen='461:484'>　於身而天下無射於文王感化之機皆自清明純一</span><br/>
<span class='tline' id='l23' data-llen='484:489'>　中來</span><br/>
<span class='tline' id='l24' data-llen='489:512'>維天之命於穆不已於乎不顯文王之德之純假以溢</span><br/>
<span class='tline' id='l25' data-llen='512:538'><a onclick="displayPageImage('KR1c0020', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='538:554'>我我其收之駿惠我文王曾孫篤之</span><br/>
<span class='tline' id='l27' data-llen='554:577'>　維上天之命於乎美哉命我周家無有窮已者蓋以</span><br/>
<span class='tline' id='l28' data-llen='577:600'>　於乎美哉我甚顯文王之德純亦不已即天所爲故</span><br/>
<span class='tline' id='l29' data-llen='600:623'>　得天之命假大而洋溢於我後人我後人其思所以</span><br/>
<span class='tline' id='l30' data-llen='623:645'>　受之又當疾順我文王之德惟爾子孫世益厚之</span><br/>
<span class='tline' id='l31' data-llen='645:665'>維清緝熈文王之典肇禋迄用有成維周之禎</span><br/>
<span class='tline' id='l32' data-llen='665:688'>　維此清明緝續熈廣者文王之典則肇始禋祀至用</span><br/>
<span class='tline' id='l33' data-llen='688:711'>　有成其成雖當武王之世禎祥已見於文王矣王天</span><br/>
<span class='tline' id='l34' data-llen='711:737'><a onclick="displayPageImage('KR1c0020', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='737:756'>　下者得禋祀昊天上帝故舉肇禋以言之</span><br/>
<span class='tline' id='l36' data-llen='756:779'>烈文辟公錫兹祉福惠我無疆子孫保之無封靡于爾</span><br/>
<span class='tline' id='l37' data-llen='779:802'>邦維王其崇之念兹戎功繼序其皇之無競維人四方</span><br/>
<span class='tline' id='l38' data-llen='802:822'>其訓之不顯維德百辟其刑之於乎前王不忘</span><br/>
<span class='tline' id='l39' data-llen='822:845'>　成王之意若曰我功烈文章之諸侯以辟公稱自公</span><br/>
<span class='tline' id='l40' data-llen='845:868'>　而下皆君人者也文王武王錫汝祉福使我爲天子</span><br/>
<span class='tline' id='l41' data-llen='868:891'>　而汝爲諸侯其思惠順無疆而子孫共保之無封以</span><br/>
<span class='tline' id='l42' data-llen='891:914'>　專利無靡以傷財於爾之邦國維思王室是尊崇之</span><br/>
<span class='tline' id='l43' data-llen='914:940'><a onclick="displayPageImage('KR1c0020', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='940:963'>　所謂國不以利為利而以義為利孟子曰未有仁而</span><br/>
<span class='tline' id='l45' data-llen='963:986'>　遺其親者也未有義而後其君者也念此前人之大</span><br/>
<span class='tline' id='l46' data-llen='986:1009'>　功為人子孫繼承其序當思所以益大之無競彊乎</span><br/>
<span class='tline' id='l47' data-llen='1009:1032'>　得人得人則四方其訓之矣莫顯明乎修德修德則</span><br/>
<span class='tline' id='l48' data-llen='1032:1055'>　百辟其法之矣於乎凡我告戒之言皆前王所念而</span><br/>
<span class='tline' id='l49' data-llen='1055:1078'>　不釋者汝諸侯不可忘之茍不忘前王之意則前王</span><br/>
<span class='tline' id='l50' data-llen='1078:1096'>　亦不忘汝諸侯矣辭簡意備可深味之</span><br/>
<span class='tline' id='l51' data-llen='1096:1119'>天作髙山大王荒之彼作矣文王康之彼徂矣岐有夷</span><br/>
<span class='tline' id='l52' data-llen='1119:1145'><a onclick="displayPageImage('KR1c0020', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1145:1153'>之行子孫保之</span><br/>
<span class='tline' id='l54' data-llen='1153:1176'>　言天生此高大之岐山大王自豳遷焉大王荒大而</span><br/>
<span class='tline' id='l55' data-llen='1176:1199'>　奄有之亦既配天而作興之矣文王從而安之文王</span><br/>
<span class='tline' id='l56' data-llen='1199:1222'>　既逝矣此周人之世載夷易之行凡我子孫其保之</span><br/>
<span class='tline' id='l57' data-llen='1222:1228'>　勿替也</span><br/>
<span class='tline' id='l58' data-llen='1228:1251'>昊天有成命二后受之成王不敢康夙夜基命宥宻於</span><br/>
<span class='tline' id='l59' data-llen='1251:1262'>緝熈單厥心肆其靖之</span><br/>
<span class='tline' id='l60' data-llen='1262:1285'>　言昊天有成命文王武王受之於天將成其王業不</span><br/>
<span class='tline' id='l61' data-llen='1285:1311'><a onclick="displayPageImage('KR1c0020', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1311:1334'>　敢康寧夙夜基天之命宥深而靜宻於乎又緝而續</span><br/>
<span class='tline' id='l63' data-llen='1334:1357'>　之熈而廣之盡其心焉是其所以定天命也書曰及</span><br/>
<span class='tline' id='l64' data-llen='1357:1365'>　天基命定命</span><br/>
<span class='tline' id='l65' data-llen='1365:1388'>我將我享維羊維牛維天其右之儀式刑文王之典日</span><br/>
<span class='tline' id='l66' data-llen='1388:1411'>靖四方伊嘏文王既右享之我其夙夜畏天之威于時</span><br/>
<span class='tline' id='l67' data-llen='1411:1427'>保之<span class='krp-note'>按此篇永樂/大典缺卷</span></span><br/>
<span class='tline' id='l68' data-llen='1427:1450'>時邁其邦昊天其子之實右序有周薄言震之莫不震</span><br/>
<span class='tline' id='l69' data-llen='1450:1473'>疊懷柔百神及河喬嶽允王維后明昭有周式序在位</span><br/>
<span class='tline' id='l70' data-llen='1473:1499'><a onclick="displayPageImage('KR1c0020', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1499:1521'>載戢干戈載櫜弓矢我求懿德肆于時夏允王保之</span><br/>
<span class='tline' id='l72' data-llen='1521:1544'>　言武王之時邁其邦國以巡守也昊天實以武王爲</span><br/>
<span class='tline' id='l73' data-llen='1544:1567'>　子而右序我有周故武王薄言震動之而諸侯莫不</span><br/>
<span class='tline' id='l74' data-llen='1567:1590'>　震疊不惟人心畏服又爲山川百神之主其懷柔百</span><br/>
<span class='tline' id='l75' data-llen='1590:1613'>　神及河喬嶽各得其所信武王能盡爲君之道也天</span><br/>
<span class='tline' id='l76' data-llen='1613:1636'>　以武王爲子而又明昭我有周故武王式序諸侯之</span><br/>
<span class='tline' id='l77' data-llen='1636:1659'>　在位者當其分爵建官已序在位矣而巡守之時又</span><br/>
<span class='tline' id='l78' data-llen='1659:1682'>　以慶罰黜陟之典序之示之以偃武修文始戢干戈</span><br/>
<span class='tline' id='l79' data-llen='1682:1708'><a onclick="displayPageImage('KR1c0020', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1708:1731'>　始包弓矢我求懿德使廣陳于中國信乎王之能保</span><br/>
<span class='tline' id='l81' data-llen='1731:1754'>　天下也或曰夏大也歌之大者曰夏故周禮有九夏</span><br/>
<span class='tline' id='l82' data-llen='1754:1777'>　而注者云肆夏時邁繁遏執競渠思文其拘於時邁</span><br/>
<span class='tline' id='l83' data-llen='1777:1800'>　所謂肆于時夏思文所謂陳常于時夏乎恐未必然</span><br/>
<span class='tline' id='l84' data-llen='1800:1804'>　也</span><br/>
<span class='tline' id='l85' data-llen='1804:1827'>執競武王無競維烈不顯成康上帝是皇自彼成康奄</span><br/>
<span class='tline' id='l86' data-llen='1827:1850'>有四方斤斤其明鐘鼓喤喤磬筦將將降福穰穰降福</span><br/>
<span class='tline' id='l87' data-llen='1850:1866'>簡簡威儀反反既醉既飽福祿來反</span><br/>
<span class='tline' id='l88' data-llen='1866:1892'><a onclick="displayPageImage('KR1c0020', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1892:1915'>　言持其自强不息之心者武王也所以有莫强之功</span><br/>
<span class='tline' id='l90' data-llen='1915:1938'>　烈豈不甚顯乎其成王業安天下者上帝所以是皇</span><br/>
<span class='tline' id='l91' data-llen='1938:1961'>　美之自其成王業安天下覆有四方斤斤明察無所</span><br/>
<span class='tline' id='l92' data-llen='1961:1984'>　不至所謂光天之下今我祭祀盛禮而備樂鐘鼔喤</span><br/>
<span class='tline' id='l93' data-llen='1984:2007'>　喤而和磬筦將將而集神降之福穰穰而衆簡簡而</span><br/>
<span class='tline' id='l94' data-llen='2007:2031'>　大樂之制本於武王之功成也故以樂祀武王而𫉬</span><br/>
<span class='tline' id='l95' data-llen='2031:2054'>　福耳威儀反反謹重之意也亦不一也神既醉飽獻</span><br/>
<span class='tline' id='l96' data-llen='2054:2077'>　酬胙燕幽明俱協禮無違者神降之福與祿來反來</span><br/>
<span class='tline' id='l97' data-llen='2077:2103'><a onclick="displayPageImage('KR1c0020', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2103:2126'>　復其至未艾禮之制本於武王之治定故以禮祀武</span><br/>
<span class='tline' id='l99' data-llen='2126:2136'>　王而𫉬福祿耳</span><br/>
<span class='tline' id='l100' data-llen='2136:2159'>思文后稷克配彼天立我烝民莫匪爾極貽我來牟帝</span><br/>
<span class='tline' id='l101' data-llen='2159:2174'>命率育無此疆爾界陳常于時夏</span><br/>
<span class='tline' id='l102' data-llen='2174:2197'>　思語辭也言有文德之后稷能配上天存立我天下</span><br/>
<span class='tline' id='l103' data-llen='2197:2220'>　衆民之命民有穀食復其常性是莫非於爾后稷得</span><br/>
<span class='tline' id='l104' data-llen='2220:2243'>　其中正也人莫不有極聖人非能與人以極而富庶</span><br/>
<span class='tline' id='l105' data-llen='2243:2266'>　教之所以使之全其極故曰錫汝保極也后稷貽我</span><br/>
<span class='tline' id='l106' data-llen='2266:2292'><a onclick="displayPageImage('KR1c0020', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2292:2315'>　民以來牟之種此乃承天之命率育斯民無有此疆</span><br/>
<span class='tline' id='l108' data-llen='2315:2338'>　彼界之殊而陳布常道於中國也所謂常即極也牟</span><br/>
<span class='tline' id='l109' data-llen='2338:2361'>　麥也麥為百穀之長備四時之氣思文臣工兩言之</span><br/>
<span class='tline' id='l110' data-llen='2361:2384'>　凡嘉種皆天錫之而稷能知之以教民耳非獨一種</span><br/>
<span class='tline' id='l111' data-llen='2384:2406'>　為嘉而他種非嘉非獨麥為天降而他非天降也</span><br/>
<span class='tline' id='l112' data-llen='2406:2428'>嗟嗟臣工敬爾在公王釐爾成來咨來茹嗟嗟保介</span><br/>
<span class='tline' id='l113' data-llen='2428:2451'>維莫之春亦又何求如何新畬於皇來牟將受厥明明</span><br/>
<span class='tline' id='l114' data-llen='2451:2472'>昭上帝迄用康年命我衆人庤乃錢鎛奄觀銍艾</span><br/>
<span class='tline' id='l115' data-llen='2472:2498'><a onclick="displayPageImage('KR1c0020', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2498:2521'>　嗟嗟我臣工嗟嗟我保介不直指諸侯之身而以其</span><br/>
<span class='tline' id='l117' data-llen='2521:2544'>　卿大夫與其車之副右言之所以警切之也凡爾諸</span><br/>
<span class='tline' id='l118' data-llen='2544:2567'>　侯在公之事所當肅敬王既錫爾成法矣爾有所疑</span><br/>
<span class='tline' id='l119' data-llen='2567:2590'>　來咨謀來茹度今兹祭畢暮春之時諸侯歸國所求</span><br/>
<span class='tline' id='l120' data-llen='2590:2613'>　亦又何者為急乎二歲之田曰新三歲之田曰畬當</span><br/>
<span class='tline' id='l121' data-llen='2613:2636'>　問其如何而新如何而畬以究人力所當施也於乎</span><br/>
<span class='tline' id='l122' data-llen='2636:2659'>　皇美哉昔我周家開國天命后稷教民稼穡有來牟</span><br/>
<span class='tline' id='l123' data-llen='2659:2682'>　之嘉種以為百穀之先熟所以大受天之明命者在</span><br/>
<span class='tline' id='l124' data-llen='2682:2708'><a onclick="displayPageImage('KR1c0020', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2708:2731'>　是而后稷能明昭上帝之命迄至於今用成康年也</span><br/>
<span class='tline' id='l126' data-llen='2731:2754'>　康樂歲也爾諸侯其思此而勤此命我衆人各具錢</span><br/>
<span class='tline' id='l127' data-llen='2754:2773'>　銚鎛鎒以治田奄忽之間則已觀穫艾矣</span><br/>
<span class='tline' id='l128' data-llen='2773:2796'>噫嘻成王既昭假爾率時農夫播厥百穀駿發爾私終</span><br/>
<span class='tline' id='l129' data-llen='2796:2821'>三十里亦服爾耕十千維耦<span class='krp-note'>按此篇永樂/大典缺卷</span></span><br/>
<span class='tline' id='l130' data-llen='2821:2843'>振鷺于飛于彼西雝我客戾止亦有斯容在彼無惡</span><br/>
<span class='tline' id='l131' data-llen='2843:2857'>在此無斁庶㡬夙夜以永終譽</span><br/>
<span class='tline' id='l132' data-llen='2857:2880'>　言二王之後其來助祭有潔白之德威儀之善如振</span><br/>
<span class='tline' id='l133' data-llen='2880:2906'><a onclick="displayPageImage('KR1c0020', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2906:2929'>　振羣飛之鷺于彼西澤也在彼無惡者謂居其國無</span><br/>
<span class='tline' id='l135' data-llen='2929:2952'>　怨惡之者能自賢也夏商之季民共嫉之矣而其後</span><br/>
<span class='tline' id='l136' data-llen='2952:2975'>　能自賢焉民亦無惡之矣在此無斁者能崇德象賢</span><br/>
<span class='tline' id='l137' data-llen='2975:2998'>　也商之當代既與天下共亡之矣而視其子孫之賢</span><br/>
<span class='tline' id='l138' data-llen='2998:3021'>　者使之統承先王修禮為賔厚之至也豈有厭乎故</span><br/>
<span class='tline' id='l139' data-llen='3021:3044'>　其來朝周人愛之所謂在此無斁又曰庶㡬夙夜以</span><br/>
<span class='tline' id='l140' data-llen='3044:3064'>　永終譽所謂與國咸休永世無窮愛之至也</span><br/>
<span class='tline' id='l141' data-llen='3064:3087'>豐年多黍多稌亦有高廩萬億及秭為酒為醴烝卑祖</span><br/>
<span class='tline' id='l142' data-llen='3087:3113'><a onclick="displayPageImage('KR1c0020', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3113:3124'>妣以洽百禮降福孔皆</span><br/>
<span class='tline' id='l144' data-llen='3124:3147'>　言豐年之多黍多稌或高或下無有不熟黍冝高燥</span><br/>
<span class='tline' id='l145' data-llen='3147:3170'>　稌宜下濕無所不利也廩所以藏穗兼藏米穀數萬</span><br/>
<span class='tline' id='l146' data-llen='3170:3193'>　至萬曰億數億至億曰秭為酒為醴進與祖妣以和</span><br/>
<span class='tline' id='l147' data-llen='3193:3205'>　洽百禮者上帝之力也</span><br/>
<span class='tline' id='l148' data-llen='3205:3227'>有瞽有瞽在周之庭設業設虡崇牙樹羽應田縣鼔</span><br/>
<span class='tline' id='l149' data-llen='3227:3249'>鞉磬柷圉既備乃奏簫管備舉喤喤厥聲肅雝和鳴</span><br/>
<span class='tline' id='l150' data-llen='3249:3282'>先祖是聽我客戾止永觀厥成<span class='krp-note'>按此篇永樂大典存/原注云林氏講義缺</span></span><br/>
<span class='tline' id='l151' data-llen='3282:3308'><a onclick="displayPageImage('KR1c0020', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3308:3331'>猗與漆沮濳有多魚有鱣有鮪鰷鱨鰋鯉以享以祀以</span><br/>
<span class='tline' id='l153' data-llen='3331:3336'>介景福</span><br/>
<span class='tline' id='l154' data-llen='3336:3359'>　猗與歎美之辭也漆沮岐周之二水鮪如鱣春始浮</span><br/>
<span class='tline' id='l155' data-llen='3359:3382'>　陽而西入河上龍門而入漆沮按河南鞏縣東北崖</span><br/>
<span class='tline' id='l156' data-llen='3382:3405'>　上山腹有穴自春始出古者積柴養魚曰槮亦曰糝</span><br/>
<span class='tline' id='l157' data-llen='3405:3428'>　濳有多魚取之深也鱣大鯉也鮪鮥也鰷白鰷鰋鮎</span><br/>
<span class='tline' id='l158' data-llen='3428:3451'>　也以享以祀以介景福介助景大也牲之大者牛羊</span><br/>
<span class='tline' id='l159' data-llen='3451:3467'>　味之多且㫖者莫如魚祭祀所重</span><br/>
<span class='tline' id='l160' data-llen='3467:3493'><a onclick="displayPageImage('KR1c0020', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3493:3516'>有來雝雝至止肅肅相維辟公天子穆穆於薦廣牡相</span><br/>
<span class='tline' id='l162' data-llen='3516:3539'>予肆祀假哉皇考綏予孝子宣哲維人文武維后燕及</span><br/>
<span class='tline' id='l163' data-llen='3539:3562'>皇天克昌厥後綏我眉壽介以繁祉既右烈考亦右文</span><br/>
<span class='tline' id='l164' data-llen='3562:3565'>母</span><br/>
<span class='tline' id='l165' data-llen='3565:3588'>　言有來雝雝而和至止肅肅而敬者諸侯之助祭也</span><br/>
<span class='tline' id='l166' data-llen='3588:3611'>　天子主祭而穆穆可見王中心無為守至正之意於</span><br/>
<span class='tline' id='l167' data-llen='3611:3634'>　乎美哉薦此大牡以相予之陳祀大牡碩大肥腯之</span><br/>
<span class='tline' id='l168' data-llen='3634:3657'>　謂相祀而薦此所謂得四海之歡心也大哉皇考武</span><br/>
<span class='tline' id='l169' data-llen='3657:3684'><a onclick="displayPageImage('KR1c0020', 'WYG', '009-10a' );" name="009-10a" class="pb">[009-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3684:3707'>　王乎綏我孝子之心其人明哲其君文武燕安格於</span><br/>
<span class='tline' id='l171' data-llen='3707:3730'>　皇天克昌其後綏我以眉壽助我以繁祉昌字陸音</span><br/>
<span class='tline' id='l172' data-llen='3730:3753'>　倡處亮反故我得享王業居王位而行禘禮然推其</span><br/>
<span class='tline' id='l173' data-llen='3753:3776'>　所自來既得右助於烈考文王亦得右助於文母太</span><br/>
<span class='tline' id='l174' data-llen='3776:3799'>　姒也禮不王不禘成王於禘之時推其所自於武王</span><br/>
<span class='tline' id='l175' data-llen='3799:3822'>　以武王實得天下故詳於歸功而本之文王太姒焉</span><br/>
<span class='tline' id='l176' data-llen='3822:3845'>載見辟王曰求厥章龍旂陽陽和鈴央央鞗革有鶬休</span><br/>
<span class='tline' id='l177' data-llen='3845:3868'>有烈光率見昭考以孝以享以介眉壽永言保之思皇</span><br/>
<span class='tline' id='l178' data-llen='3868:3895'><a onclick="displayPageImage('KR1c0020', 'WYG', '009-10b' );" name="009-10b" class="pb">[009-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3895:3913'>多祐烈文辟公綏以多福俾緝熈于純嘏</span><br/>
<span class='tline' id='l180' data-llen='3913:3936'>　言諸侯始見乎君王曰求法度文章以歸治其國家</span><br/>
<span class='tline' id='l181' data-llen='3936:3959'>　其交龍為旂陽陽然有文和在軾前鈴在旂上懸於</span><br/>
<span class='tline' id='l182' data-llen='3959:3982'>　竿央央有聲鞗革轡首以金飾之有鶬法度休美而</span><br/>
<span class='tline' id='l183' data-llen='3982:4005'>　有烈大光明也成王率之見於昭考太祖居中左昭</span><br/>
<span class='tline' id='l184' data-llen='4005:4028'>　右穆文王當穆武王當昭康誥曰穆考文王此昭考</span><br/>
<span class='tline' id='l185' data-llen='4028:4051'>　武王也以致孝子之事以獻祭祀之禮以助眉壽永</span><br/>
<span class='tline' id='l186' data-llen='4051:4075'>　言保之思美多福是因諸侯之助祭而𫉬此福也則</span><br/>
<span class='tline' id='l187' data-llen='4075:4102'><a onclick="displayPageImage('KR1c0020', 'WYG', '009-11a' );" name="009-11a" class="pb">[009-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4102:4125'>　又曰烈文辟公乎我則綏安爾多福俾爾緝續熈廣</span><br/>
<span class='tline' id='l189' data-llen='4125:4148'>　於純大之福嘏是均福於諸侯之辭也皇極之主且</span><br/>
<span class='tline' id='l190' data-llen='4148:4171'>　錫福於庻民而况諸侯乎祜言其祐也福言其順也</span><br/>
<span class='tline' id='l191' data-llen='4171:4179'>　嘏言其祝也</span><br/>
<span class='tline' id='l192' data-llen='4179:4201'>有客有客亦白其馬有萋有且敦琢其旅有客宿宿</span><br/>
<span class='tline' id='l193' data-llen='4201:4223'>有客信信言授之縶以縶其馬薄言追之左右綏之</span><br/>
<span class='tline' id='l194' data-llen='4223:4233'>既有淫威降福孔夷</span><br/>
<span class='tline' id='l195' data-llen='4233:4256'>　殷尚白㣲子為周之客乘商之服色威儀萋萋且且</span><br/>
<span class='tline' id='l196' data-llen='4256:4283'><a onclick="displayPageImage('KR1c0020', 'WYG', '009-11b' );" name="009-11b" class="pb">[009-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4283:4306'>　盡心力於其事又選擇衆臣卿大夫之賢者與之朝</span><br/>
<span class='tline' id='l198' data-llen='4306:4330'>　王言敦琢者以賢美之故以玉言之一宿曰宿再宿曰</span><br/>
<span class='tline' id='l199' data-llen='4330:4353'>　信宿宿信信思授之縶以縶其馬愛之也追之恐其</span><br/>
<span class='tline' id='l200' data-llen='4353:4376'>　已去也綏之安之無已也末章又述興亡之大者而</span><br/>
<span class='tline' id='l201' data-llen='4376:4399'>　言曰天之亡商而興周既有大威命矣以周之子孫</span><br/>
<span class='tline' id='l202' data-llen='4399:4422'>　而王以商之子孫而為賔其降福孔甚夷易而不可</span><br/>
<span class='tline' id='l203' data-llen='4422:4434'>　不思所以共享天休也</span><br/>
<span class='tline' id='l204' data-llen='4434:4457'>於皇武王無競維烈允文文王克開厥後嗣武受之勝</span><br/>
<span class='tline' id='l205' data-llen='4457:4484'><a onclick="displayPageImage('KR1c0020', 'WYG', '009-12a' );" name="009-12a" class="pb">[009-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4484:4493'>殷遏劉耆定爾功</span><br/>
<span class='tline' id='l207' data-llen='4493:4516'>　於乎美哉武王無競之功信有文德哉文王能開其</span><br/>
<span class='tline' id='l208' data-llen='4516:4539'>　後也文王既開之矣武王嗣而受之勝商止殺以致</span><br/>
<span class='tline' id='l209' data-llen='4539:4562'>　定其大功耆音指致也樂記所謂賔牟賈問武之曲</span><br/>
<span class='tline' id='l210' data-llen='4562:4585'>　折爲詳學者可以參考大抵武王之武本於文王之</span><br/>
<span class='tline' id='l211' data-llen='4585:4608'>　文而其不得已用兵者所以止殺一戎衣而天下定</span><br/>
<span class='tline' id='l212' data-llen='4608:4612'>　矣</span><br/>
<span class='tline' id='l213' data-llen='4612:4635'>閔予小子遭家不造嬛嬛在疚於乎皇考永世克孝念</span><br/>
<span class='tline' id='l214' data-llen='4635:4662'><a onclick="displayPageImage('KR1c0020', 'WYG', '009-12b' );" name="009-12b" class="pb">[009-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4662:4685'>兹皇祖陟降庭止維予小子夙夜敬止於乎皇王繼序</span><br/>
<span class='tline' id='l216' data-llen='4685:4690'>思不忘</span><br/>
<span class='tline' id='l217' data-llen='4690:4713'>　閔悼傷之言閔予小子遭家道未成嬛嬛然在憂病</span><br/>
<span class='tline' id='l218' data-llen='4713:4736'>　之中於乎我皇考長世在孝維念我皇祖文王一陟</span><br/>
<span class='tline' id='l219' data-llen='4736:4759'>　一降直而無私曰予小子夙夜敬止於乎皇王嘆文</span><br/>
<span class='tline' id='l220' data-llen='4759:4782'>　王武王也予既繼承其序其思前人之所行而不敢</span><br/>
<span class='tline' id='l221' data-llen='4782:4805'>　忘於心歟匡衡曰成王喪畢思慕意氣未能平也所</span><br/>
<span class='tline' id='l222' data-llen='4805:4819'>　以就文武之業崇大化之本</span><br/>
<span class='tline' id='l223' data-llen='4819:4846'><a onclick="displayPageImage('KR1c0020', 'WYG', '009-13a' );" name="009-13a" class="pb">[009-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4846:4869'>訪予落止率時昭考於乎悠哉朕未有艾將予就之繼</span><br/>
<span class='tline' id='l225' data-llen='4869:4892'>猶判渙維予小子未堪家多難紹庭上下陟降厥家休</span><br/>
<span class='tline' id='l226' data-llen='4892:4902'>矣皇考以保明其身</span><br/>
<span class='tline' id='l227' data-llen='4902:4925'>　言訪謀我之落始率循是昭考武王之道於乎悠哉</span><br/>
<span class='tline' id='l228' data-llen='4925:4948'>　昭考之道逺矣朕未有所艾厯也將予勉强從之思</span><br/>
<span class='tline' id='l229' data-llen='4948:4971'>　以繼紹而猶覺判渙未合曰予小子未堪家之多難</span><br/>
<span class='tline' id='l230' data-llen='4971:4994'>　其維繼紹昭考庭直之道以上下陟降於厥家乎家</span><br/>
<span class='tline' id='l231' data-llen='4994:5017'>　而國國而天下同此也休矣皇考之道其以是保明</span><br/>
<span class='tline' id='l232' data-llen='5017:5044'><a onclick="displayPageImage('KR1c0020', 'WYG', '009-13b' );" name="009-13b" class="pb">[009-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5044:5067'>　其身乎鄭以為訪予落止成王之謀羣臣也率時昭</span><br/>
<span class='tline' id='l234' data-llen='5067:5090'>　考羣臣之為成王謀也於乎悠哉成王答羣臣之以</span><br/>
<span class='tline' id='l235' data-llen='5090:5113'>　謙也所謂陟降庭止武王念文王之庭直也紹庭上</span><br/>
<span class='tline' id='l236' data-llen='5113:5136'>　下成王紹武王之庭直也鄭以為紹文王之庭於理</span><br/>
<span class='tline' id='l237' data-llen='5136:5144'>　一於詞未通</span><br/>
<span class='tline' id='l238' data-llen='5144:5167'>敬之敬之天維顯思命不易哉無曰高高在上陟降厥</span><br/>
<span class='tline' id='l239' data-llen='5167:5189'>士日監在兹維予小子不聰敬止日就月將學有緝</span><br/>
<span class='tline' id='l240' data-llen='5189:5204'>熈於光明佛時仔肩示我顯德行</span><br/>
<span class='tline' id='l241' data-llen='5204:5231'><a onclick="displayPageImage('KR1c0020', 'WYG', '009-14a' );" name="009-14a" class="pb">[009-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5231:5254'>　羣臣之進戒嗣王而頌者述其意耳言羣臣之言若</span><br/>
<span class='tline' id='l243' data-llen='5254:5277'>　曰敬之哉敬之哉天惟顯明其命甚難忱哉無曰高</span><br/>
<span class='tline' id='l244' data-llen='5277:5300'>　高在上去人甚逺而怠於敬也王之一陟一降於其</span><br/>
<span class='tline' id='l245' data-llen='5300:5323'>　事天實日監臨在此也成王之答羣臣若曰惟我小</span><br/>
<span class='tline' id='l246' data-llen='5323:5346'>　子本不聰察其所以為敬之之道日就月將庶㡬勉</span><br/>
<span class='tline' id='l247' data-llen='5346:5369'>　强緝續熈廣於此一性之光明以聰其敬茍聰其敬</span><br/>
<span class='tline' id='l248' data-llen='5369:5392'>　則知之至行之力其不待勉强而樂於循理者在是</span><br/>
<span class='tline' id='l249' data-llen='5392:5415'>　亦維爾羣臣輔弼於我大克示我以顯顯之徳行而</span><br/>
<span class='tline' id='l250' data-llen='5415:5442'><a onclick="displayPageImage('KR1c0020', 'WYG', '009-14b' );" name="009-14b" class="pb">[009-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5442:5465'>　使我聰達所謂顯顯德行非他也即前所言天之顯</span><br/>
<span class='tline' id='l252' data-llen='5465:5488'>　思王之陟降者皆是也成王欲聰其敬而知羣臣之</span><br/>
<span class='tline' id='l253' data-llen='5488:5511'>　進戒合天人於一致者所以為顯顯德行故賛美之</span><br/>
<span class='tline' id='l254' data-llen='5511:5528'>　毛以仔肩為大克者亦是賛美之意</span><br/>
<span class='tline' id='l255' data-llen='5528:5535'>　　成王論</span><br/>
<span class='tline' id='l256' data-llen='5535:5559'>　成王務學之君也論成王之學者在緝熙于光明夫有</span><br/>
<span class='tline' id='l257' data-llen='5559:5583'>　天下之聰明有一已之聰明天下之聰明公也一已之</span><br/>
<span class='tline' id='l258' data-llen='5583:5606'>　聰明性也孔子序書以堯為聰明文思謂舜為堯聞</span><br/>
<span class='tline' id='l259' data-llen='5606:5633'><a onclick="displayPageImage('KR1c0020', 'WYG', '009-15a' );" name="009-15a" class="pb">[009-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5633:5657'>　之聰明而舜典曰明四目逹四聰臯陶謨曰天聰明自</span><br/>
<span class='tline' id='l261' data-llen='5657:5681'>　我民聰明商書曰視逺惟明聴徳惟聰此公天下之聰</span><br/>
<span class='tline' id='l262' data-llen='5681:5705'>　明也然聰明非外至也至於成王講學之精因羣臣之</span><br/>
<span class='tline' id='l263' data-llen='5705:5729'>　進戒言天理之顯思乃復之以惟予小子不聰敬止日</span><br/>
<span class='tline' id='l264' data-llen='5729:5753'>　就月將學有緝熙於光明夫緝熙不於他而於我之光</span><br/>
<span class='tline' id='l265' data-llen='5753:5776'>　明是性一已之聰明也人君之性禀之天者本清資</span><br/>
<span class='tline' id='l266' data-llen='5776:5799'>　之人則益粹然不知所以自求諸我則學無用力之</span><br/>
<span class='tline' id='l267' data-llen='5799:5822'>　地吾性天也吾性有光明而不緝熈其光明焉則耳</span><br/>
<span class='tline' id='l268' data-llen='5822:5849'><a onclick="displayPageImage('KR1c0020', 'WYG', '009-15b' );" name="009-15b" class="pb">[009-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5849:5872'>　之聴者或非德矣目之視者或非逺矣是自蔽其天</span><br/>
<span class='tline' id='l270' data-llen='5872:5895'>　也故緝云續也熈云廣也文王之緝熈敬止成王之</span><br/>
<span class='tline' id='l271' data-llen='5895:5918'>　緝熈單厥心皆緝熈也而惟緝熈于光明于講學性</span><br/>
<span class='tline' id='l272' data-llen='5918:5941'>　分之功為深切成王之聰見于信周公而去管蔡荓</span><br/>
<span class='tline' id='l273' data-llen='5941:5964'>　蜂之戒凛乎自懼憑几之言朗然不亂使其進進不</span><br/>
<span class='tline' id='l274' data-llen='5964:5987'>　已是堯之光被四表格于上下文王之光于四方顯</span><br/>
<span class='tline' id='l275' data-llen='5987:6010'>　于西土者也或曰聰明與光明異乎曰自天下言之</span><br/>
<span class='tline' id='l276' data-llen='6010:6033'>　以視聽為公自一性言之惟其光明則明目達聰皆</span><br/>
<span class='tline' id='l277' data-llen='6033:6060'><a onclick="displayPageImage('KR1c0020', 'WYG', '009-16a' );" name="009-16a" class="pb">[009-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6060:6083'>　在是焉而已矣此成王所以緝熈而先之曰不聰敬</span><br/>
<span class='tline' id='l279' data-llen='6083:6088'>　止乎</span><br/>
<span class='tline' id='l280' data-llen='6088:6111'>予其懲而毖後患莫予荓蜂自求辛螫肇允彼桃蟲拚</span><br/>
<span class='tline' id='l281' data-llen='6111:6126'>飛維鳥未堪家多難予又集于蓼</span><br/>
<span class='tline' id='l282' data-llen='6126:6149'>　予其懲創前日㓜冲之時信管蔡而疑周公自今以</span><br/>
<span class='tline' id='l283' data-llen='6149:6172'>　始其謹後患乎莫予前日之為是使蜂自毒其身也</span><br/>
<span class='tline' id='l284' data-llen='6172:6195'>　始信桃蟲之鳥始小終大不敢不毖也以予之未堪</span><br/>
<span class='tline' id='l285' data-llen='6195:6218'>　家多難而予又集於辛苦之地其敢不求助而羣臣</span><br/>
<span class='tline' id='l286' data-llen='6218:6245'><a onclick="displayPageImage('KR1c0020', 'WYG', '009-16b' );" name="009-16b" class="pb">[009-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6245:6268'>　可不助我哉成王之所懲者不獨管蔡也凡事之過</span><br/>
<span class='tline' id='l288' data-llen='6268:6282'>　舉皆懲而事之小者皆謹也</span><br/>
<span class='tline' id='l289' data-llen='6282:6305'>載芟載柞其耕澤澤千耦其耘徂隰徂畛侯主侯伯侯</span><br/>
<span class='tline' id='l290' data-llen='6305:6328'>亞侯旅侯彊侯以有嗿其饁思媚其婦有依其士有畧</span><br/>
<span class='tline' id='l291' data-llen='6328:6351'>其耜俶載南畝播厥百穀實函斯活驛驛其達有厭其</span><br/>
<span class='tline' id='l292' data-llen='6351:6373'>傑厭厭其苗緜緜其麃載穫濟濟有實其積萬億及</span><br/>
<span class='tline' id='l293' data-llen='6373:6395'>秭爲酒爲醴烝卑祖妣以洽百禮有飶其香邦家之</span><br/>
<span class='tline' id='l294' data-llen='6395:6417'>光有椒其馨胡考之寧匪且有且匪今斯今振古如</span><br/>
<span class='tline' id='l295' data-llen='6417:6444'><a onclick="displayPageImage('KR1c0020', 'WYG', '009-17a' );" name="009-17a" class="pb">[009-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6444:6447'>兹</span><br/>
<span class='tline' id='l297' data-llen='6447:6470'>　載始也除草曰芟除木曰柞土氣烝逹而和耕之則</span><br/>
<span class='tline' id='l298' data-llen='6470:6493'>　澤澤然千耦趨時耘去其草木之根株或往之下濕</span><br/>
<span class='tline' id='l299' data-llen='6493:6516'>　之隰或往之徑路之畛畔侯維也主家長也伯長子</span><br/>
<span class='tline' id='l300' data-llen='6516:6539'>　也亞仲叔也旅子弟也彊有餘力者也以閒民賃力</span><br/>
<span class='tline' id='l301' data-llen='6539:6562'>　相助者也有衆饋饟飲食之聲其夫思愛其婦其婦</span><br/>
<span class='tline' id='l302' data-llen='6562:6585'>　有依其夫相勞苦之情也既耘矣乃以有利其耜始</span><br/>
<span class='tline' id='l303' data-llen='6585:6608'>　載于南畝以測土而又深耕之以播其百榖其所播</span><br/>
<span class='tline' id='l304' data-llen='6608:6635'><a onclick="displayPageImage('KR1c0020', 'WYG', '009-17b' );" name="009-17b" class="pb">[009-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6635:6658'>　之種實函生氣而活也所謂秧針也於是其苗則驛</span><br/>
<span class='tline' id='l306' data-llen='6658:6681'>　驛其逹矣出地曰達有厭然而傑出者厭厭其苗則</span><br/>
<span class='tline' id='l307' data-llen='6681:6704'>　是皆秀也既苗而耘緜緜然所謂是麃是蓘也奄觀</span><br/>
<span class='tline' id='l308' data-llen='6704:6728'>　銍艾苗皆實矣穫之濟濟穂衆難進必有條理有實之</span><br/>
<span class='tline' id='l309' data-llen='6728:6751'>　多萬億及秭為酒醴以與祖妣洽百禮祭祀賔客皆</span><br/>
<span class='tline' id='l310' data-llen='6751:6774'>　洽矣有飶芬香邦家之光有椒芬芳夀考之寧謂以</span><br/>
<span class='tline' id='l311' data-llen='6774:6797'>　饗祀燕賔養老也匪特此日有此今日如今乃自古</span><br/>
<span class='tline' id='l312' data-llen='6797:6820'>　而如此所由來者逺矣其成民而後致力于神不敢</span><br/>
<span class='tline' id='l313' data-llen='6820:6847'><a onclick="displayPageImage('KR1c0020', 'WYG', '009-18a' );" name="009-18a" class="pb">[009-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6847:6861'>　徒必於祭祀細味此詩可見</span><br/>
<span class='tline' id='l315' data-llen='6861:6884'>畟畟良耜俶載南畝播厥百穀實函斯活或來瞻女載</span><br/>
<span class='tline' id='l316' data-llen='6884:6907'>筐及筥其饟伊黍其笠伊糾其鎛斯趙以薅荼蓼荼蓼</span><br/>
<span class='tline' id='l317' data-llen='6907:6930'>朽止黍稷茂止穫之挃挃積之栗栗其崇如墉其比如</span><br/>
<span class='tline' id='l318' data-llen='6930:6953'>櫛以開百室百室盈止婦子寧止殺時犉牡有捄其角</span><br/>
<span class='tline' id='l319' data-llen='6953:6963'>以似以續續古之人</span><br/>
<span class='tline' id='l320' data-llen='6963:6986'>　測測然善利之耜始載南畝播厥百穀實函斯活矣</span><br/>
<span class='tline' id='l321' data-llen='6986:7009'>　或來瞻視女農夫於田則載筐及筥盛黍以饟饁見</span><br/>
<span class='tline' id='l322' data-llen='7009:7036'><a onclick="displayPageImage('KR1c0020', 'WYG', '009-18b' );" name="009-18b" class="pb">[009-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7036:7059'>　其笠之糾然輕舉其刺田之器曰鎛可以趙刺以是</span><br/>
<span class='tline' id='l324' data-llen='7059:7082'>　薅拔荼蓼水陸繁穢苦辛害穀之草言閔其勞苦也</span><br/>
<span class='tline' id='l325' data-llen='7082:7105'>　荼蓼既去耕耘之功盡黍稷乃茂挃挃穫之聲栗栗</span><br/>
<span class='tline' id='l326' data-llen='7105:7128'>　積之象髙如城雉廹如櫛齒開百室而納之盈止終</span><br/>
<span class='tline' id='l327' data-llen='7128:7151'>　歲勤動婦子於今寧止於是殺牲報祭社稷黄牛黑</span><br/>
<span class='tline' id='l328' data-llen='7151:7174'>　唇曰犉社稷之牛角尺角之貌捄然無害也以似以</span><br/>
<span class='tline' id='l329' data-llen='7174:7194'>　續興來繼往也續古之人庶㡬不替其先也</span><br/>
<span class='tline' id='l330' data-llen='7194:7217'>絲衣其紑載弁俅俅自堂徂基自羊徂牛鼐鼎及鼒兕</span><br/>
<span class='tline' id='l331' data-llen='7217:7244'><a onclick="displayPageImage('KR1c0020', 'WYG', '009-19a' );" name="009-19a" class="pb">[009-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7244:7273'>觥其觩㫖酒思柔不吳不敖胡考之休<span class='krp-note'>按此篇永樂/大典缺卷</span></span><br/>
<span class='tline' id='l333' data-llen='7273:7296'>於鑠王師遵養時晦時純熈矣是用大介我龍受之蹻</span><br/>
<span class='tline' id='l334' data-llen='7296:7312'>蹻王之造載用有嗣實維爾公允師</span><br/>
<span class='tline' id='l335' data-llen='7312:7335'>　言於乎鑠美哉周王之師方其在文王也遵循自養</span><br/>
<span class='tline' id='l336' data-llen='7335:7358'>　因時之晦及夫武王之時天命去商人心歸周乃其</span><br/>
<span class='tline' id='l337' data-llen='7358:7381'>　天時之純於熈明廣大矣是用人心大介助之我武</span><br/>
<span class='tline' id='l338' data-llen='7381:7404'>　王乃龍興受之應天順人蹻蹻其功造而有天下也</span><br/>
<span class='tline' id='l339' data-llen='7404:7427'>　始用有傳以俾有嗣實維爾公允信乎師衆以周伐</span><br/>
<span class='tline' id='l340' data-llen='7427:7454'><a onclick="displayPageImage('KR1c0020', 'WYG', '009-19b' );" name="009-19b" class="pb">[009-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7454:7477'>　商非大公至正信乎天下何以使人悅服哉此文武</span><br/>
<span class='tline' id='l342' data-llen='7477:7483'>　之意也</span><br/>
<span class='tline' id='l343' data-llen='7483:7506'>綏萬邦屢豐年天命匪解桓桓武王保有厥士于以四</span><br/>
<span class='tline' id='l344' data-llen='7506:7521'>方克定厥家於昭于天皇以間之</span><br/>
<span class='tline' id='l345' data-llen='7521:7544'>　武王之以征伐代商也勝殘去殺所以召天地之和</span><br/>
<span class='tline' id='l346' data-llen='7544:7567'>　故曰綏萬邦屢豐年其與軍旅之後必有凶年者不</span><br/>
<span class='tline' id='l347' data-llen='7567:7590'>　同矣威哉武王保有其熊羆之士用之四方克定我</span><br/>
<span class='tline' id='l348' data-llen='7590:7611'>　周家之王業於乎昭明於天矣乃大以間商也</span><br/>
<span class='tline' id='l349' data-llen='7611:7638'><a onclick="displayPageImage('KR1c0020', 'WYG', '009-20a' );" name="009-20a" class="pb">[009-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7638:7661'>文王既勤止我應受之敷時繹思我徂維求定時周之</span><br/>
<span class='tline' id='l351' data-llen='7661:7667'>命於繹思</span><br/>
<span class='tline' id='l352' data-llen='7667:7690'>　大抵周之詩人與其君一出言不敢忘其先武王之</span><br/>
<span class='tline' id='l353' data-llen='7690:7713'>　意若曰文王既勤其德以造周邦我應受其成命敷</span><br/>
<span class='tline' id='l354' data-llen='7713:7736'>　時繹思止與思皆語辭徧是陳繹之我今以往惟求</span><br/>
<span class='tline' id='l355' data-llen='7736:7759'>　安定天下是周家得天之命在是於乎不可不陳繹</span><br/>
<span class='tline' id='l356' data-llen='7759:7782'>　之也武王蓋以是自勉而勉羣臣爾文武之基命同</span><br/>
<span class='tline' id='l357' data-llen='7782:7805'>　乎緝熈緝續也熈廣也武王之受文命兩言繹思繹</span><br/>
<span class='tline' id='l358' data-llen='7805:7832'><a onclick="displayPageImage('KR1c0020', 'WYG', '009-20b' );" name="009-20b" class="pb">[009-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7832:7855'>　陳也紬繹而繼其勤也維勤乃能繼王業而安天下</span><br/>
<span class='tline' id='l360' data-llen='7855:7878'>　此心一或少怠則無所不至善人天地之紀其不與</span><br/>
<span class='tline' id='l361' data-llen='7878:7886'>　我共繹之乎</span><br/>
<span class='tline' id='l362' data-llen='7886:7909'>於皇時周陟其高山嶞山喬嶽允猶翕河敷天之下裒</span><br/>
<span class='tline' id='l363' data-llen='7909:7918'>時之對時周之命</span><br/>
<span class='tline' id='l364' data-llen='7918:7941'>　言於乎大哉是我周家之巡狩也陟其高山謂至一</span><br/>
<span class='tline' id='l365' data-llen='7941:7964'>　方嶽也至於嶞小之山喬高之嶽徧四嶽也允猶翕</span><br/>
<span class='tline' id='l366' data-llen='7964:7987'>　河謂祀河海也允信其謀猶而思合翕河海之神以</span><br/>
<span class='tline' id='l367' data-llen='7987:8014'><a onclick="displayPageImage('KR1c0020', 'WYG', '009-21a' );" name="009-21a" class="pb">[009-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8014:8037'>　祀之是山川之神皆寧也徧天之下裒聚百神而對</span><br/>
<span class='tline' id='l369' data-llen='8037:8060'>　答之是我周家得天之命故行此禮也諸侯則祭與</span><br/>
<span class='tline' id='l370' data-llen='8060:8071'>　望皆不出於其境矣</span><br/>
</p>
<p><br/>
</p>
  </div>
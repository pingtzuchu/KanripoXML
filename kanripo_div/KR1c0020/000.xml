<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0020', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:197'>欽定四庫全書　　　　　經部三</span><br/>
<span class='tline' id='l9' data-llen='197:214'>　毛詩講義　　　　　　　詩𩔖</span><br/>
<span class='tline' id='l10' data-llen='214:220'>　　提要</span><br/>
<span class='tline' id='l11' data-llen='220:246'>　　　　<span class='krp-note'>臣/</span>等謹案毛詩講義十二卷宋林岊撰岊字</span><br/>
<span class='tline' id='l12' data-llen='246:269'>　　　　仲山古田人紹熈元年特奏名嘉定間嘗守</span><br/>
<span class='tline' id='l13' data-llen='269:293'>　　　　全州宋史不為立𫝊而福建通志稱其在郡</span><br/>
<span class='tline' id='l14' data-llen='293:316'>　　　　九年頗多惠政重建清湘書院與諸生講學</span><br/>
<span class='tline' id='l15' data-llen='316:339'>　　　　勉敦實行郡人祀之柳宗元廟則亦循吏也</span><br/>
<span class='tline' id='l16' data-llen='339:365'><a onclick="displayPageImage('KR1c0020', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='365:388'>　　　　是編皆其講論毛詩之語觀其體例葢在郡</span><br/>
<span class='tline' id='l18' data-llen='388:411'>　　　　時所講授而門人録之成帙者大都取毛鄭</span><br/>
<span class='tline' id='l19' data-llen='411:434'>　　　　而折衷其異同雖範圍不出古人然融㑹貫</span><br/>
<span class='tline' id='l20' data-llen='434:457'>　　　　通要無枝言曲説之病當光寧之際廢序之</span><br/>
<span class='tline' id='l21' data-llen='457:480'>　　　　説方盛岊獨力闡古義以詔後生亦可謂篤</span><br/>
<span class='tline' id='l22' data-llen='480:503'>　　　　信謹守者矣宋史藝文志馬端臨經籍考及</span><br/>
<span class='tline' id='l23' data-llen='503:526'>　　　　文淵閣書目載此書皆作五卷自明初以來</span><br/>
<span class='tline' id='l24' data-llen='526:550'>　　　　久無𫝊本故朱彞尊經義考以為已佚今從</span><br/>
<span class='tline' id='l25' data-llen='550:576'><a onclick="displayPageImage('KR1c0020', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='576:599'>　　　　永樂大典各韻所載次第彚輯用存其槩永</span><br/>
<span class='tline' id='l27' data-llen='599:622'>　　　　樂大典所原佚者則亦闕焉因篇帙稍繁謹</span><br/>
<span class='tline' id='l28' data-llen='622:645'>　　　　釐為一十二卷不復如其舊目云乾隆四十</span><br/>
<span class='tline' id='l29' data-llen='645:658'>　　　　六年九月恭校上</span><br/>
<span class='tline' id='l30' data-llen='658:693'>　　　　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l31' data-llen='693:721'>　　　　　　　　　　總　校　官　<span class='krp-note'>臣/</span>　陸　費　墀</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0047', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:196'>欽定四庫全書　　　　經部三</span><br/>
<span class='tline' id='l9' data-llen='196:211'>　詩經稗疏　　　　　　詩類</span><br/>
<span class='tline' id='l10' data-llen='211:217'>　　提要</span><br/>
<span class='tline' id='l11' data-llen='217:236'>　　　　<span class='krp-note'>臣/</span>等謹案詩經稗疏四卷</span><br/>
<span class='tline' id='l12' data-llen='236:259'>　　　國朝王夫之撰夫之有周易稗疏别著録是書</span><br/>
<span class='tline' id='l13' data-llen='259:282'>　　　　皆辨正名物訓詁以補傳箋諸說之遺如詩</span><br/>
<span class='tline' id='l14' data-llen='282:305'>　　　　譜謂得聖人之化者謂之周南得賢人之化</span><br/>
<span class='tline' id='l15' data-llen='305:328'>　　　　者謂之召南此别據史記謂雒陽為周召之</span><br/>
<span class='tline' id='l16' data-llen='328:354'><a onclick="displayPageImage('KR1c0047', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='354:377'>　　　　語以陜州為中線而南分之周南者周公所</span><br/>
<span class='tline' id='l18' data-llen='377:400'>　　　　治之南國也證之地理亦可以備一解至于</span><br/>
<span class='tline' id='l19' data-llen='400:423'>　　　　鳥則辨雎鳩之為山禽而非水鳥雀角之角</span><br/>
<span class='tline' id='l20' data-llen='423:446'>　　　　為咮詩意言雀實有角鼠實有牙于獸則辨</span><br/>
<span class='tline' id='l21' data-llen='446:469'>　　　　九十其犉之語當引爾雅七尺曰犉之文釋</span><br/>
<span class='tline' id='l22' data-llen='469:492'>　　　　之不當以黄牛黒唇釋之騂剛之剛為犅則</span><br/>
<span class='tline' id='l23' data-llen='492:515'>　　　　以牛脊言之於草則辨蔞為雚葦之屬而非</span><br/>
<span class='tline' id='l24' data-llen='515:538'>　　　　蔞蒿薇自為可食菜而非不可食之蕨于木</span><br/>
<span class='tline' id='l25' data-llen='538:564'><a onclick="displayPageImage('KR1c0047', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='564:587'>　　　　則辨詩言樸者實今之柞柞者實今之櫟榛</span><br/>
<span class='tline' id='l27' data-llen='587:610'>　　　　楛之榛即詩之所謂栵而非榛栗之榛于蟲</span><br/>
<span class='tline' id='l28' data-llen='610:633'>　　　　則辨斯螽莎雞蟋蟀之三蟲各類而非隨時</span><br/>
<span class='tline' id='l29' data-llen='633:656'>　　　　異名之物果臝負螟蛉以食其子而非取以</span><br/>
<span class='tline' id='l30' data-llen='656:679'>　　　　為子于魚則辨鱣之即鯉而集傳誤以為黄</span><br/>
<span class='tline' id='l31' data-llen='679:702'>　　　　魚鮪之似鯉而集傳誤以為鱘魚于器用則</span><br/>
<span class='tline' id='l32' data-llen='702:725'>　　　　辨集傳訓重較為兩輢上出軾者之未諳車</span><br/>
<span class='tline' id='l33' data-llen='725:748'>　　　　制及毛傳訓楘為厯録厯録為紡車交縈之</span><br/>
<span class='tline' id='l34' data-llen='748:774'><a onclick="displayPageImage('KR1c0047', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='774:797'>　　　　名而集傳増一然字之差于禮制則辨公堂</span><br/>
<span class='tline' id='l36' data-llen='797:820'>　　　　稱觥為飲酒于序而非集傳所云豳公之堂</span><br/>
<span class='tline' id='l37' data-llen='820:843'>　　　　祼將之訓為灌與奠一義而厯詆白虎通灌</span><br/>
<span class='tline' id='l38' data-llen='843:866'>　　　　地降神之謬皆確有依據不為臆斷其謂猗</span><br/>
<span class='tline' id='l39' data-llen='866:889'>　　　　嗟為作於魯莊公如齊觀社之時指莊公娶</span><br/>
<span class='tline' id='l40' data-llen='889:912'>　　　　哀姜而言則据爾雅姊妹之夫曰甥以釋甥</span><br/>
<span class='tline' id='l41' data-llen='912:935'>　　　　字謂無衣為作于秦哀公則指楚之僣號以</span><br/>
<span class='tline' id='l42' data-llen='935:958'>　　　　釋王字義亦可通惟以淇澳為二水名緑竹</span><br/>
<span class='tline' id='l43' data-llen='958:984'><a onclick="displayPageImage('KR1c0047', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='984:1007'>　　　　為二草名葛屨五兩之五與伍通為行列之</span><br/>
<span class='tline' id='l45' data-llen='1007:1031'>　　　　義木𤓰木桃木李為刻木之物堇荼之荼與</span><br/>
<span class='tline' id='l46' data-llen='1031:1054'>　　　　塗通為穰草和泥奉璋之璋為牙璋連下文</span><br/>
<span class='tline' id='l47' data-llen='1054:1077'>　　　　六師以為言未免近鑿至于生民一篇謂姜</span><br/>
<span class='tline' id='l48' data-llen='1077:1100'>　　　　嫄為帝摯妃后稷為帝摯子平林為帝摯時</span><br/>
<span class='tline' id='l49' data-llen='1100:1123'>　　　　諸侯之國推至見棄之由則疑為諸侯廢摯</span><br/>
<span class='tline' id='l50' data-llen='1123:1146'>　　　　立堯之故即以不康不寧為當日情事無論</span><br/>
<span class='tline' id='l51' data-llen='1146:1169'>　　　　史冊無明文抑與祭法禘嚳郊稷之說異矣</span><br/>
<span class='tline' id='l52' data-llen='1169:1195'><a onclick="displayPageImage('KR1c0047', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1195:1218'>　　　　四卷之末附以考異一篇雖未賅備亦足資</span><br/>
<span class='tline' id='l54' data-llen='1218:1241'>　　　　考證又叶韻辨一篇持論明通足解諸家之</span><br/>
<span class='tline' id='l55' data-llen='1241:1264'>　　　　轇轕惟贅以詩譯數條體近詩話殆猶竟陵</span><br/>
<span class='tline' id='l56' data-llen='1264:1287'>　　　　鍾惺批評國風之餘習未免自穢其書今特</span><br/>
<span class='tline' id='l57' data-llen='1287:1310'>　　　　刪削不録以正其失焉乾隆四十四年七月</span><br/>
<span class='tline' id='l58' data-llen='1310:1318'>　　　恭校上</span><br/>
<span class='tline' id='l59' data-llen='1318:1350'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l60' data-llen='1350:1376'>　　　　　　　　　　總　校　官　<span class='krp-note'>臣/</span>　陸費墀</span><br/>
</p>
<p><br/>
</p>
  </div>
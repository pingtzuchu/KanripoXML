<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0137', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:197'>欽定四庫全書　　　　　經部一</span>
<span class='tline' id='l9' data-llen='197:213'>　易經衷論　　　　　　　易類</span>
<span class='tline' id='l10' data-llen='213:219'>　　提要</span>
<span class='tline' id='l11' data-llen='219:238'>　　　　<span class='krp-note'>臣/</span>等謹案易經衷論二卷</span>
<span class='tline' id='l12' data-llen='238:261'>　　　國朝張英撰英字敦復桐城人康熙丁未進士</span>
<span class='tline' id='l13' data-llen='261:284'>　　　　官至文華殿大學士兼禮部尚書諡文端是</span>
<span class='tline' id='l14' data-llen='284:307'>　　　　書乃所作易義専釋六十四卦之㫖而不及</span>
<span class='tline' id='l15' data-llen='307:330'>　　　　繫詞以下每卦各為一篇詮解大意而不列</span>
<span class='tline' id='l16' data-llen='330:356'><a onclick="displayPageImage('KR1a0137', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='356:379'>　　　　經文其立説以朱子本義為宗各為闡發其</span>
<span class='tline' id='l18' data-llen='379:402'>　　　　藴而於坎卦之貳用缶句則又以本義為未</span>
<span class='tline' id='l19' data-llen='402:426'>　　　　安而依程𫝊以樽酒簋貳為句其斟酌盡善</span>
<span class='tline' id='l20' data-llen='426:449'>　　　　不為苟同非世之遷就傅㑹者所可及其解</span>
<span class='tline' id='l21' data-llen='449:472'>　　　　乾彖元亨利貞云文王繫辭本與諸卦一例</span>
<span class='tline' id='l22' data-llen='472:495'>　　　　解乾坤文言云聖人舉乾坤兩卦示人以讀</span>
<span class='tline' id='l23' data-llen='495:518'>　　　　易之法應如此擴充體㑹亦皆見地明逹無</span>
<span class='tline' id='l24' data-llen='518:541'>　　　　紛紜轇轕之病其他本乗承比應之理以直</span>
<span class='tline' id='l25' data-llen='541:567'><a onclick="displayPageImage('KR1a0137', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='567:590'>　　　　抉夫吉凶悔吝之所以然大都言簡意該不</span>
<span class='tline' id='l27' data-llen='590:613'>　　　　以象數穿鑿自生枝節猶説易家之平正篤</span>
<span class='tline' id='l28' data-llen='613:633'>　　　　實者也乾隆四十三年六月恭校上</span>
<span class='tline' id='l29' data-llen='633:667'>　　　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l30' data-llen='667:695'>　　　　　　　　　　總　校　官　<span class='krp-note'>臣/</span>　陸　費　墀</span>
</p>
<p>
</p>
  </div>
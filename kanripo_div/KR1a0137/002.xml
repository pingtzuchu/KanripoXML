<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0137', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:198'>　易經衷論卷下</span>
<span class='tline' id='l10' data-llen='198:219'>　　　　　　　　　　　　　大學士張英撰</span>
<span class='tline' id='l11' data-llen='219:223'>　咸</span>
<span class='tline' id='l12' data-llen='223:246'>无心而感謂之咸山上有澤感之象也男女皆少感之</span>
<span class='tline' id='l13' data-llen='246:269'>至也天下萬類之暌合莫大于相感故極之天地感萬</span>
<span class='tline' id='l14' data-llen='269:292'>物聖人感人心而咸之理始盡矣感應之理莫大于心</span>
<span class='tline' id='l15' data-llen='292:315'>思心思之感先見于一身而後及于萬物故六爻取象</span>
<span class='tline' id='l16' data-llen='315:341'><a onclick="displayPageImage('KR1a0137', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='341:364'>于人身也九四象心思為感之主其五爻大約皆不能</span>
<span class='tline' id='l18' data-llen='364:387'>自動而隨物以動者不曰足而曰拇曰腓不曰身而曰</span>
<span class='tline' id='l19' data-llen='387:410'>股曰脢不曰首而曰輔頰舌足能動之物也拇與腓不</span>
<span class='tline' id='l20' data-llen='410:433'>能動而隨足以動身能動之物也股與脢不能動而隨</span>
<span class='tline' id='l21' data-llen='433:456'>身以動皆易于感者也輔頰舌則動而感人之物也九</span>
<span class='tline' id='l22' data-llen='456:479'>四無所取象而本義釋之以心之象則以其言思也六</span>
<span class='tline' id='l23' data-llen='479:502'>爻之義大約言物感之來易于紛擾故皆以鎮靜貞固</span>
<span class='tline' id='l24' data-llen='502:525'>為得徃來憧憧為戒二之凶三之吝四之憧憧徃來上</span>
<span class='tline' id='l25' data-llen='525:551'><a onclick="displayPageImage('KR1a0137', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='551:574'>之滕口說皆此義惟初之咸拇五之咸脢不為所感故</span>
<span class='tline' id='l27' data-llen='574:597'>初則不言吉凶五則曰无悔而舍是鮮有不得失半者</span>
<span class='tline' id='l28' data-llen='597:620'>吉凶悔吝生乎動動生乎感一有所感而本然淡定之</span>
<span class='tline' id='l29' data-llen='620:643'>性真汨矣能保其無失者幾人哉爻之所象可謂奇而</span>
<span class='tline' id='l30' data-llen='643:666'>命意可謂曲矣　天下事物之來惟順以應之虚以受</span>
<span class='tline' id='l31' data-llen='666:688'>之無將迎于前無繫累于後所謂聖人何思何慮也</span>
<span class='tline' id='l32' data-llen='688:711'>咸拇感于最初是事未至而預逆之也咸腓是事將至</span>
<span class='tline' id='l33' data-llen='711:734'>而躁以乘之也咸股是事已至而中無所主隨人轉移</span>
<span class='tline' id='l34' data-llen='734:760'><a onclick="displayPageImage('KR1a0137', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='760:783'>也咸脢是事已至而却物以為高也咸輔頰舌是虚意</span>
<span class='tline' id='l36' data-llen='783:806'>以感人而人不應也兼此五端而感之弊盡矣惟九四</span>
<span class='tline' id='l37' data-llen='806:829'>以心為官以思為職不役于一體故勉以貞吉戒以憧</span>
<span class='tline' id='l38' data-llen='829:853'>憧抑思者感之本也彖言感而爻言思亦互相𤼵明耳</span>
<span class='tline' id='l39' data-llen='853:876'>　咸本乾坤二卦特三上二爻互易而成咸耳故取夫</span>
<span class='tline' id='l40' data-llen='876:899'>婦之義咸者二少也初婚之禮男下女一時相咸之道</span>
<span class='tline' id='l41' data-llen='899:922'>也恒者二長也居室之常女下男萬世家人之恒也故</span>
<span class='tline' id='l42' data-llen='922:933'>與損益二卦各有取義</span>
<span class='tline' id='l43' data-llen='933:959'><a onclick="displayPageImage('KR1a0137', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='959:964'>　　恒</span>
<span class='tline' id='l45' data-llen='964:987'>恒之義有二不易之謂恒不已之謂恒恒之卦義有四</span>
<span class='tline' id='l46' data-llen='987:1010'>剛上柔下上下之恒也雷風相與物性之恒也巽順而</span>
<span class='tline' id='l47' data-llen='1010:1033'>動制行之恒也剛柔皆應咸孚之恒也恒之大者莫如</span>
<span class='tline' id='l48' data-llen='1033:1056'>天地日月四時聖人故彖辭推而極言之恒之彖辭盡</span>
<span class='tline' id='l49' data-llen='1056:1079'>善而爻辭皆不盡善者何哉則以下卦之體為巽巽務</span>
<span class='tline' id='l50' data-llen='1079:1102'>巽入初為巽之主故有浚恒之凶謂過以恒理求之而</span>
<span class='tline' id='l51' data-llen='1102:1125'>不知變也上卦之體為震震為震動上為震之極故有</span>
<span class='tline' id='l52' data-llen='1125:1151'><a onclick="displayPageImage('KR1a0137', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1151:1174'>震恒之凶謂以震動為常而不知節也巽震皆不可為</span>
<span class='tline' id='l54' data-llen='1174:1197'>恒況巽之初震之終乎以中四爻言之九三過剛不中</span>
<span class='tline' id='l55' data-llen='1197:1220'>過剛非可恒之徳故有羞吝之傷六五柔中柔中亦非</span>
<span class='tline' id='l56' data-llen='1220:1243'>可恒之徳故僅為婦人之吉九二九四皆以剛居柔均</span>
<span class='tline' id='l57' data-llen='1243:1266'>不得位皆宜有悔但二以得中而悔亡四以不中而無</span>
<span class='tline' id='l58' data-llen='1266:1289'>所得甚矣恒之難也　恒卦六爻大約以學術徳行為</span>
<span class='tline' id='l59' data-llen='1289:1312'>言初之浚恒者不能安于日用飲食之常而求之過深</span>
<span class='tline' id='l60' data-llen='1312:1335'>不能循乎下學上達之理而深求于始是索隱行怪之</span>
<span class='tline' id='l61' data-llen='1335:1361'><a onclick="displayPageImage('KR1a0137', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1361:1384'>流故雖貞亦凶而無所利也終之振恒者處恒之極而</span>
<span class='tline' id='l63' data-llen='1384:1407'>震動以居之功敗于垂成志滿于居上故曰大无功也</span>
<span class='tline' id='l64' data-llen='1407:1430'>初之所以浚恒者以其為巽之體巽務深入故也終之</span>
<span class='tline' id='l65' data-llen='1430:1453'>所以振恒者以其為震之極動而失常故也二爻又皆</span>
<span class='tline' id='l66' data-llen='1453:1476'>隂柔豈成始成終之道乎九三重剛不中剛過則躁動</span>
<span class='tline' id='l67' data-llen='1476:1499'>是當恒而不能恒者故曰不恒其徳九四居位不正是</span>
<span class='tline' id='l68' data-llen='1499:1522'>不當恒而恒者故曰久非其位惟九二六五居中似可</span>
<span class='tline' id='l69' data-llen='1522:1545'>以得恒之理但二恒于剛又居臣位僅可无悔五恒于</span>
<span class='tline' id='l70' data-llen='1545:1571'><a onclick="displayPageImage('KR1a0137', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1571:1594'>柔又居君位大非所宜是六爻皆不能盡恒之理所謂</span>
<span class='tline' id='l72' data-llen='1594:1617'>中庸不可能也惟天地恒久不已聖人久于其道始終</span>
<span class='tline' id='l73' data-llen='1617:1636'>盡恒之理故觀恒卦者當合彖爻而并觀之</span>
<span class='tline' id='l74' data-llen='1636:1641'>　　遯</span>
<span class='tline' id='l75' data-llen='1641:1664'>卦自一隂生為姤是小人用事之始也至遯而二隂盛</span>
<span class='tline' id='l76' data-llen='1664:1687'>長君子當退避小人之時也故姤卦之時君子猶或可</span>
<span class='tline' id='l77' data-llen='1687:1711'>勝小人故有包魚包𤓰之象至遯則其勢愈盛君子惟</span>
<span class='tline' id='l78' data-llen='1711:1734'>有引退而去耳過此則為否乃君子儉徳避難之時雖</span>
<span class='tline' id='l79' data-llen='1734:1760'><a onclick="displayPageImage('KR1a0137', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1760:1783'>欲去而懼其不能矣卦以二隂起義爻則全以遯取義</span>
<span class='tline' id='l81' data-llen='1783:1806'>遯貴在前若在後則不能遯遯貴無所係應若有所係</span>
<span class='tline' id='l82' data-llen='1806:1829'>應則不能遯遯貴剛健若柔弱之人則不能遯初以柔</span>
<span class='tline' id='l83' data-llen='1829:1852'>居後故有遯尾之厲六二爻位皆柔雖中順自守恐其</span>
<span class='tline' id='l84' data-llen='1852:1875'>遯之志不固故曰執用黄牛之革九三艮之主也艮止</span>
<span class='tline' id='l85' data-llen='1875:1898'>非能遯者又下比二隂故有係遯之厲上三爻皆乾體</span>
<span class='tline' id='l86' data-llen='1898:1921'>乾剛則能斷而無所係戀雖有所應無傷也故曰好遯</span>
<span class='tline' id='l87' data-llen='1921:1944'>曰嘉遯曰肥遯曰嘉曰肥則遯之嘉美而寛裕者也鴻</span>
<span class='tline' id='l88' data-llen='1944:1970'><a onclick="displayPageImage('KR1a0137', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1970:1993'>飛㝠㝠弋人何慕雖有二隂之長亦復何所懼乎下卦</span>
<span class='tline' id='l90' data-llen='1993:2016'>三爻周公皆不以遯許之惟剛明之君子見幾審决而</span>
<span class='tline' id='l91' data-llen='2016:2039'>有得乎遯之宜故三爻皆吉而上獨曰无不利也逺小</span>
<span class='tline' id='l92' data-llen='2039:2062'>人不惡而嚴尤善于釋遯之理矣　天下有山山有侵</span>
<span class='tline' id='l93' data-llen='2062:2085'>偪乎天之勢而天體无窮究不可及易以山比小人以</span>
<span class='tline' id='l94' data-llen='2085:2108'>天況君子有去而逺之之義故取象于遯也不惡而嚴</span>
<span class='tline' id='l95' data-llen='2108:2131'>者惡則有攻小人之力嚴則止于籓籬自固不為小人</span>
<span class='tline' id='l96' data-llen='2131:2154'>所窺伺中傷蓋時當二隂盛長小人方盛之時故不利</span>
<span class='tline' id='l97' data-llen='2154:2180'><a onclick="displayPageImage('KR1a0137', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2180:2191'>于攻而止利于自守耳</span>
<span class='tline' id='l99' data-llen='2191:2197'>　　大壯</span>
<span class='tline' id='l100' data-llen='2197:2220'>卦中四陽盛長將决二隂而去之故為大壯卦徳内剛</span>
<span class='tline' id='l101' data-llen='2220:2243'>健而外震動又雷震于天之上皆壯之義也壯徃者慮</span>
<span class='tline' id='l102' data-llen='2243:2266'>其不正故彖言利貞易之理以陽為大以隂為小故大</span>
<span class='tline' id='l103' data-llen='2266:2289'>彖彖傳之詞皆幸其盛也又以謙為善以壯為戒故六</span>
<span class='tline' id='l104' data-llen='2289:2312'>爻之辭皆戒其壯也陽剛居壯之初在爻之下動則有</span>
<span class='tline' id='l105' data-llen='2312:2335'>凶故曰征凶上六居壯之終動之極雖隂柔而不能无</span>
<span class='tline' id='l106' data-llen='2335:2361'><a onclick="displayPageImage('KR1a0137', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2361:2384'>咎故曰无攸利羊者外柔内剛卦體亦外柔内剛故四</span>
<span class='tline' id='l108' data-llen='2384:2407'>爻取象于羊三居剛之極上居動之極故兩爻皆曰羝</span>
<span class='tline' id='l109' data-llen='2407:2430'>羊觸藩三則以剛居剛重剛不中上則以其柔而居壯</span>
<span class='tline' id='l110' data-llen='2430:2453'>極也惟九二九四以剛居柔雖能不極其剛然當大壯</span>
<span class='tline' id='l111' data-llen='2453:2476'>之時故均有戒辭焉二曰貞吉四曰貞吉悔亡則聖人</span>
<span class='tline' id='l112' data-llen='2476:2499'>之意可見矣下四爻純剛壯極六五忽濟之以柔故有</span>
<span class='tline' id='l113' data-llen='2499:2522'>喪羊于易之象易雖當壯往之時慮其過剛難制動而</span>
<span class='tline' id='l114' data-llen='2522:2545'>招尤故六爻之辭曰凶曰厲獨于三隂爻係之以貞吉</span>
<span class='tline' id='l115' data-llen='2545:2571'><a onclick="displayPageImage('KR1a0137', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2571:2594'>艱則吉則聖人之所以用壯者亦于斯可見矣壯之初</span>
<span class='tline' id='l117' data-llen='2594:2617'>也止于不能進壯之終也至于不能退夫不能進尚可</span>
<span class='tline' id='l118' data-llen='2617:2640'>言也不能退其可言乎　陽剛天之徳也一動則其勢</span>
<span class='tline' id='l119' data-llen='2640:2663'>不可禦故復一陽而曰亨臨二陽而曰元亨利貞泰三</span>
<span class='tline' id='l120' data-llen='2663:2686'>陽而大小各半矣故曰吉亨至遯則四陽盛長于下懼</span>
<span class='tline' id='l121' data-llen='2686:2709'>其勢方盛而驕故不曰吉亨而但曰利貞至夬以五陽</span>
<span class='tline' id='l122' data-llen='2709:2732'>剝一隂于上懼其當極盛而疎故揚于王庭屢詞以戒</span>
<span class='tline' id='l123' data-llen='2732:2755'>之于此可以見持盈保泰之難矣　非禮弗履之義有</span>
<span class='tline' id='l124' data-llen='2755:2781'><a onclick="displayPageImage('KR1a0137', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2781:2804'>二氣矜之勇有時而怯君子以禮義自持不愧不怍卓</span>
<span class='tline' id='l126' data-llen='2804:2827'>然自立萬夫莫禦此非禮弗履之所以為大壯也天下</span>
<span class='tline' id='l127' data-llen='2827:2850'>最難克者有己之私非強毅果决之力必不能勝人欲</span>
<span class='tline' id='l128' data-llen='2850:2873'>之横流却物累之紛擾必大壯而後能非禮弗履也程</span>
<span class='tline' id='l129' data-llen='2873:2896'>子引强哉矯以釋斯義孟子謂浩然之氣集義而生其</span>
<span class='tline' id='l130' data-llen='2896:2906'>深明大壯之㫖者歟</span>
<span class='tline' id='l131' data-llen='2906:2911'>　　晉</span>
<span class='tline' id='l132' data-llen='2911:2934'>晉下順上明是以柔順之臣而麗乎大明之君又明出</span>
<span class='tline' id='l133' data-llen='2934:2960'><a onclick="displayPageImage('KR1a0137', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2960:2983'>地上其道光顯故係之曰康侯用錫馬蕃庶晝日三接</span>
<span class='tline' id='l135' data-llen='2983:3006'>也晉者人臣之道以柔正為順而戒乎剛況剛而不中</span>
<span class='tline' id='l136' data-llen='3006:3029'>不正乎卦六爻四柔二剛初以柔居下故有晉如摧如</span>
<span class='tline' id='l137' data-llen='3029:3052'>之象二以柔而无應故有晉如愁如之象然初以其无</span>
<span class='tline' id='l138' data-llen='3052:3075'>位也故曰裕无咎二以其得中也故曰受兹介福三本</span>
<span class='tline' id='l139' data-llen='3075:3098'>不中正者也以其柔而居下卦之上帥下二隂而并進</span>
<span class='tline' id='l140' data-llen='3098:3121'>又坤衆象也故曰衆允五以柔而居中故曰往吉无不</span>
<span class='tline' id='l141' data-llen='3121:3144'>利此四柔爻之所以皆善而二五以其得中故獨曰受</span>
<span class='tline' id='l142' data-llen='3144:3170'><a onclick="displayPageImage('KR1a0137', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3170:3193'>福曰徃吉豈非人臣自靖之道以柔中得正為吉乎九</span>
<span class='tline' id='l144' data-llen='3193:3216'>四剛而不中正上九剛居晉極一則居近君之地一則</span>
<span class='tline' id='l145' data-llen='3216:3239'>居卦位之上皆以跋扈强梁逼上竊位其與人臣靖獻</span>
<span class='tline' id='l146' data-llen='3239:3262'>之義大相悖謬矣故雖貞亦厲雖貞亦吝況不貞乎此</span>
<span class='tline' id='l147' data-llen='3262:3285'>兩剛爻之所以皆不善也　又以六爻而言之初與四</span>
<span class='tline' id='l148' data-llen='3285:3308'>應者也四以剛而居高位不中不正為妨賢病國之人</span>
<span class='tline' id='l149' data-llen='3308:3331'>初適遇之能不遭其阻抑乎故有摧如之象也二與五</span>
<span class='tline' id='l150' data-llen='3331:3354'>應者也雖君臣同徳而大明在上二順承之内度其身</span>
<span class='tline' id='l151' data-llen='3354:3380'><a onclick="displayPageImage('KR1a0137', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3380:3403'>外度其君遺大投難能無愁如之象乎然以貞吉而受</span>
<span class='tline' id='l153' data-llen='3403:3426'>福又可信也六三以柔而居下卦之上帥羣隂以聴命</span>
<span class='tline' id='l154' data-llen='3426:3449'>于大明之君故上見信于君而下見信于友有衆允之</span>
<span class='tline' id='l155' data-llen='3449:3472'>象也九四居高位而以剛逼柔然五本明體也四貪而</span>
<span class='tline' id='l156' data-llen='3472:3495'>且畏故象鼫鼠五以柔中為一卦之主貴乎虚己以聴</span>
<span class='tline' id='l157' data-llen='3495:3518'>之故曰失得勿恤上九明之過進之極剛而居上過剛</span>
<span class='tline' id='l158' data-llen='3518:3541'>過明惟可自治而不可以治人故係之以厲吉而又終</span>
<span class='tline' id='l159' data-llen='3541:3557'>之以貞吝則剛非晉之所宜也明矣</span>
<span class='tline' id='l160' data-llen='3557:3583'><a onclick="displayPageImage('KR1a0137', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3583:3589'>　　明夷</span>
<span class='tline' id='l162' data-llen='3589:3612'>明夷者傷也其象則為明入地中其處之之道則曰内</span>
<span class='tline' id='l163' data-llen='3612:3635'>文明而外柔順凡卦皆以五為君位此獨以上為君位</span>
<span class='tline' id='l164' data-llen='3635:3658'>下五爻皆為其所傷觀五上二爻所係之辭可見矣五</span>
<span class='tline' id='l165' data-llen='3658:3681'>爻皆言明夷獨上一爻曰不明晦言其以晦而傷人之</span>
<span class='tline' id='l166' data-llen='3681:3704'>明亦終于自傷也以六爻言之初九雖陽剛而在下去</span>
<span class='tline' id='l167' data-llen='3704:3727'>上最逺當明夷之時可以高飛逺舉而不受其禍六二</span>
<span class='tline' id='l168' data-llen='3727:3750'>柔順中正是履虎尾而不傷之象也九三以至剛而應</span>
<span class='tline' id='l169' data-llen='3750:3777'><a onclick="displayPageImage('KR1a0137', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3777:3800'>至柔以至暗而尅至明故當南首而除其惡六四柔順</span>
<span class='tline' id='l171' data-llen='3800:3823'>得正而去五稍逺又下與初應是雖居尊位而猶可委</span>
<span class='tline' id='l172' data-llen='3823:3846'>曲退避以自全者故辭曰入于左腹言處暗則可免也</span>
<span class='tline' id='l173' data-llen='3846:3869'>又曰于出門庭言猶可他適也至六五則切近君位所</span>
<span class='tline' id='l174' data-llen='3869:3892'>傷獨深故象之于箕子人臣處此惟有守貞不回而已</span>
<span class='tline' id='l175' data-llen='3892:3915'>更何所逃于天地之間乎古人以上六象紂之暗以六</span>
<span class='tline' id='l176' data-llen='3915:3938'>五象箕子之奴囚以六四象微子之去國以九三象武</span>
<span class='tline' id='l177' data-llen='3938:3961'>王之觀兵以六二象文王之服事以初象太公伯夷之</span>
<span class='tline' id='l178' data-llen='3961:3988'><a onclick="displayPageImage('KR1a0137', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3988:4011'>高蹈其于明夷之義可謂咸當而無餘矣　九三離上</span>
<span class='tline' id='l180' data-llen='4011:4034'>明之極也上六坤終暗之至也惟以至明遇至暗而後</span>
<span class='tline' id='l181' data-llen='4034:4057'>可以行放伐之事或明不至或暗不極則君臣大分不</span>
<span class='tline' id='l182' data-llen='4057:4080'>可一日忘于天壤而夫子尤伸千古之大防曰南狩之</span>
<span class='tline' id='l183' data-llen='4080:4103'>志乃大得也有伊尹之志則可無伊尹之志則簒鳴條</span>
<span class='tline' id='l184' data-llen='4103:4126'>朝歌之役豈後世奸雄所得藉口者哉　初九有于飛</span>
<span class='tline' id='l185' data-llen='4126:4149'>于行之象六二有拯馬壯之象九三有南狩之象六四</span>
<span class='tline' id='l186' data-llen='4149:4172'>有出門庭之象皆主于去者也君子當闇汶之時苟可</span>
<span class='tline' id='l187' data-llen='4172:4199'><a onclick="displayPageImage('KR1a0137', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4199:4222'>以潔身逺禍正當隨其勢之淺深而行之惟六五貴戚</span>
<span class='tline' id='l189' data-llen='4222:4245'>近君義無可去故取象于箕子之貞葢五爻中惟此爻</span>
<span class='tline' id='l190' data-llen='4245:4260'>之自處最難故以全卦之義歸之</span>
<span class='tline' id='l191' data-llen='4260:4266'>　　家人</span>
<span class='tline' id='l192' data-llen='4266:4289'>卦有以二五二爻取義者家人是也五以剛正位乎外</span>
<span class='tline' id='l193' data-llen='4289:4312'>男之象也二以柔正位乎内女之象也正而且中家道</span>
<span class='tline' id='l194' data-llen='4312:4335'>成矣初以陽剛為正家之始上以陽剛為正家之終始</span>
<span class='tline' id='l195' data-llen='4335:4358'>之不正後雖竭蹷救之操之則傷恩縱之則傷義何則</span>
<span class='tline' id='l196' data-llen='4358:4385'><a onclick="displayPageImage('KR1a0137', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4385:4408'>志已變也故聖人于家人之初曰閑有家此非柔者能</span>
<span class='tline' id='l198' data-llen='4408:4431'>勝惟剛者能勝也于正家之終而歸之于反身未有反</span>
<span class='tline' id='l199' data-llen='4431:4454'>身不誠而能正其家者不能反身而徒言威如之吉則</span>
<span class='tline' id='l200' data-llen='4454:4477'>嚴厲亦足傷恩此亦非柔者能勝惟剛者能勝也觀于</span>
<span class='tline' id='l201' data-llen='4477:4500'>初上二爻而治家之道思過半矣六二正女正位乎内</span>
<span class='tline' id='l202' data-llen='4500:4523'>者柔而得正上應九五故曰无攸遂在中饋正所謂無</span>
<span class='tline' id='l203' data-llen='4523:4546'>非無儀惟酒食是議而得婦道之正矣九五正男正乎</span>
<span class='tline' id='l204' data-llen='4546:4569'>外者剛中而得正下應六二故曰王假有家勿恤吉正</span>
<span class='tline' id='l205' data-llen='4569:4596'><a onclick="displayPageImage('KR1a0137', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4596:4619'>所謂刑于寡妻至于兄弟以御于家邦而得夫道之正</span>
<span class='tline' id='l207' data-llen='4619:4642'>矣故皆曰吉也九三居下之上是家人之長者也長者</span>
<span class='tline' id='l208' data-llen='4642:4665'>以剛居剛而不憂其過故曰家人嗃嗃雖厲而亦吉九</span>
<span class='tline' id='l209' data-llen='4665:4688'>四居下之上是家人之幼者也幼者以柔居柔柔得其</span>
<span class='tline' id='l210' data-llen='4688:4711'>正方稱子弟之職故曰富家大吉六爻之盡善者謙大</span>
<span class='tline' id='l211' data-llen='4711:4734'>有而外無如家人謙者一身之善也家人者一家之善</span>
<span class='tline' id='l212' data-llen='4734:4757'>也大有者天下國家之善也六爻中剛四柔二初則以</span>
<span class='tline' id='l213' data-llen='4757:4780'>剛閑于始上則以剛成于終九三剛而得正九五剛而</span>
<span class='tline' id='l214' data-llen='4780:4807'><a onclick="displayPageImage('KR1a0137', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4807:4830'>中正此所謂父道也兄道也夫道也六二柔而中正六</span>
<span class='tline' id='l216' data-llen='4830:4853'>四柔而得正此所謂子道也弟道也妻道也剛柔咸得</span>
<span class='tline' id='l217' data-llen='4853:4876'>其宜所以咸吉也身者家之表而家者又天下國家之</span>
<span class='tline' id='l218' data-llen='4876:4899'>鵠也故家人一卦曰言物行恒曰反身言家者必本于</span>
<span class='tline' id='l219' data-llen='4899:4922'>身又曰正家而天下定言家者必及于天下家人之時</span>
<span class='tline' id='l220' data-llen='4922:4945'>義大矣哉　程子釋家人卦曰正倫理篤恩義善哉其</span>
<span class='tline' id='l221' data-llen='4945:4968'>言之也葢倫理不正而惟恩愛之是篤則懼其流于姑</span>
<span class='tline' id='l222' data-llen='4968:4991'>息而足以傷義恩義不篤而一于正倫理則人心離悖</span>
<span class='tline' id='l223' data-llen='4991:5018'><a onclick="displayPageImage('KR1a0137', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5018:5041'>無以相聨属而足以傷恩二者缺一不可能全此二者</span>
<span class='tline' id='l225' data-llen='5041:5064'>而善用之刑家之道其庶幾乎夫子于初爻係之曰志</span>
<span class='tline' id='l226' data-llen='5064:5087'>未變上爻係之曰反身言近指逺義理完備可以尋繹</span>
<span class='tline' id='l227' data-llen='5087:5110'>不窮有家者念之哉　婦無公事休其蠶織詩之所以</span>
<span class='tline' id='l228' data-llen='5110:5133'>刺也外言不入于梱内言不出于梱禮之所以訓也故</span>
<span class='tline' id='l229' data-llen='5133:5156'>曰无攸遂在中饋于六二一爻係之必如是而後謂之</span>
<span class='tline' id='l230' data-llen='5156:5179'>女貞彖傳則男女並稱大彖則専言女貞葢家以女為</span>
<span class='tline' id='l231' data-llen='5179:5202'>主女能克守婦職不與外事則王者勿用憂恤而吉矣</span>
<span class='tline' id='l232' data-llen='5202:5229'><a onclick="displayPageImage('KR1a0137', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5229:5252'>卦之所以善由于女之貞女之所以貞由五以剛健中</span>
<span class='tline' id='l234' data-llen='5252:5275'>正為之表而閑之于初孚之于終也此六爻相為貫通</span>
<span class='tline' id='l235' data-llen='5275:5298'>之義也　嗃嗃而家恒昌嘻嘻而家必敗為家督者安</span>
<span class='tline' id='l236' data-llen='5298:5321'>可不三復斯言家人之六四即蒙之六二也蒙曰克家</span>
<span class='tline' id='l237' data-llen='5321:5344'>家人曰富家皆以柔而得正為美為子弟者烏可不深</span>
<span class='tline' id='l238' data-llen='5344:5350'>明斯義哉</span>
<span class='tline' id='l239' data-llen='5350:5355'>　　睽</span>
<span class='tline' id='l240' data-llen='5355:5378'>火之性上炎澤之性下流其性睽也二女同居而所歸</span>
<span class='tline' id='l241' data-llen='5378:5405'><a onclick="displayPageImage('KR1a0137', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5405:5428'>不同其情睽也天下事無終睽之理其始睽者終必合</span>
<span class='tline' id='l243' data-llen='5428:5451'>故又以天地男女萬物極言之六爻皆言始暌終合之</span>
<span class='tline' id='l244' data-llen='5451:5474'>義二五隂陽正應雖當睽時必委曲相合故二曰遇主</span>
<span class='tline' id='l245' data-llen='5474:5497'>于巷五曰厥宗噬膚也于巷言其從之密噬膚言其入</span>
<span class='tline' id='l246' data-llen='5497:5520'>之深當睽之時不容不如是耳初之喪馬勿逐自復三</span>
<span class='tline' id='l247' data-llen='5520:5543'>之无初有終四之睽孤遇元夫上之睽孤匪寇婚媾皆</span>
<span class='tline' id='l248' data-llen='5543:5566'>始睽終合之義初當睽時而上比九二故雖剛而无應</span>
<span class='tline' id='l249' data-llen='5566:5589'>皆不得謂之孤六三以柔居二剛之中當睽之時故前</span>
<span class='tline' id='l250' data-llen='5589:5616'><a onclick="displayPageImage('KR1a0137', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5616:5639'>見輿曵後見牛掣惟九四居二隂之中上九乗一隂之</span>
<span class='tline' id='l252' data-llen='5639:5662'>上剛而無耦皆曰睽孤大約天下事以至誠忠信感之</span>
<span class='tline' id='l253' data-llen='5662:5685'>則何所不合睽離之患皆始於猜疑瞻顧見輿曵其牛</span>
<span class='tline' id='l254' data-llen='5685:5708'>掣其人天且劓則其猜也深矣見豕負塗載鬼一車先</span>
<span class='tline' id='l255' data-llen='5708:5731'>張之弧後說之弧則其疑也至矣三居下而猜之至九</span>
<span class='tline' id='l256' data-llen='5731:5754'>居上而疑之深猜疑既動觸處皆然兩見字極有義藴</span>
<span class='tline' id='l257' data-llen='5754:5777'>天下本無是事此人本無是情而疑者見之恒如此此</span>
<span class='tline' id='l258' data-llen='5777:5800'>睽孤之皆其自取也二爻形容善疑之人可謂傋見其</span>
<span class='tline' id='l259' data-llen='5800:5827'><a onclick="displayPageImage('KR1a0137', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5827:5850'>情狀者矣　睽則無與故四上二爻曰睽孤睽則多悔</span>
<span class='tline' id='l261' data-llen='5850:5873'>故初五二爻曰悔亡繫辭之險未有如三上二爻者葢</span>
<span class='tline' id='l262' data-llen='5873:5896'>各居一卦之上暌之極也故其辭如此乖則睽和則合</span>
<span class='tline' id='l263' data-llen='5896:5912'>遇雨之吉隂陽和也故于睽終言之</span>
<span class='tline' id='l264' data-llen='5912:5917'>　　蹇</span>
<span class='tline' id='l265' data-llen='5917:5940'>蹇上坎下艮險在前止而不能進蹇之義也山下有水</span>
<span class='tline' id='l266' data-llen='5940:5963'>謂之蒙蒙者昧也山上有水謂之蹇蹇者阻也彖辭四</span>
<span class='tline' id='l267' data-llen='5963:5986'>句則皆處蹇之道當蹇之時利于平易不利于險阻大</span>
<span class='tline' id='l268' data-llen='5986:6013'><a onclick="displayPageImage('KR1a0137', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6013:6036'>人足以濟蹇貞固足以處蹇得其道則雖蹇而吉矣以</span>
<span class='tline' id='l270' data-llen='6036:6059'>六爻言之止在下險在上故來則反乎止而安徃則入</span>
<span class='tline' id='l271' data-llen='6059:6082'>于坎而益蹇故初三四上以來徃言之皆喜其來而惡</span>
<span class='tline' id='l272' data-llen='6082:6105'>其往也九五與初二不言來徃者五為人君當大蹇之</span>
<span class='tline' id='l273' data-llen='6105:6128'>時二為人臣有濟蹇之責君當蹇則以求賢為急故曰</span>
<span class='tline' id='l274' data-llen='6128:6151'>朋來臣當蹇則以致君為念故曰匪躬之故若其他則</span>
<span class='tline' id='l275' data-llen='6151:6174'>不與五應或隱居高蹈或遺榮避世何來之不善乎惟</span>
<span class='tline' id='l276' data-llen='6174:6197'>上六以徃則窮以來則下就于五九五正所謂大人也</span>
<span class='tline' id='l277' data-llen='6197:6224'><a onclick="displayPageImage('KR1a0137', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6224:6247'>以卦體言之上為蹇之終又為坎之終是蹇極而將解</span>
<span class='tline' id='l279' data-llen='6247:6270'>之時上六下佐大君以濟時之蹇豈不碩大而吉乎與</span>
<span class='tline' id='l280' data-llen='6270:6293'>諸爻之獨善其身者異矣故來譽來反來連皆不言吉</span>
<span class='tline' id='l281' data-llen='6293:6316'>而獨于上六言來碩吉者聖人謂獨善之士僅能无咎</span>
<span class='tline' id='l282' data-llen='6316:6339'>无譽不如濟時之士之有功也故以見大人従貴係之</span>
<span class='tline' id='l283' data-llen='6339:6362'>明乎濟蹇之道惟在于君臣志合天下無常否而不泰</span>
<span class='tline' id='l284' data-llen='6362:6385'>之時亦在乎君與臣維持之而已矣　蹇解二卦皆以</span>
<span class='tline' id='l285' data-llen='6385:6408'>坎起義止于坎下則為蹇動于坎上則為解人處險難</span>
<span class='tline' id='l286' data-llen='6408:6435'><a onclick="displayPageImage('KR1a0137', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6435:6459'>之時惟視己之精神震動𤼵皇始有出險之功故宜動</span>
<span class='tline' id='l288' data-llen='6459:6482'>而不宜靜也利西南者指五従四而入于坤體之内往</span>
<span class='tline' id='l289' data-llen='6482:6505'>而得中故曰利不利東北者指三止于艮體之上而近</span>
<span class='tline' id='l290' data-llen='6505:6528'>逼于險故曰不利　聖人作易于泰于豐于豫多致其</span>
<span class='tline' id='l291' data-llen='6528:6551'>警誡之詞于否于困于蹇多致其勉勵之意葢困厄者</span>
<span class='tline' id='l292' data-llen='6551:6574'>天時而補救者人事人之不能違者時也而其不可諉</span>
<span class='tline' id='l293' data-llen='6574:6596'>者亦時也觀蹇之六爻易之所以贊化育者可見矣</span>
<span class='tline' id='l294' data-llen='6596:6619'>濟蹇者在于衆力維持故五曰朋來二曰匪躬固然矣</span>
<span class='tline' id='l295' data-llen='6619:6646'><a onclick="displayPageImage('KR1a0137', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6646:6669'>即三之來反四之來連上之從貴一則欲其下就二隂</span>
<span class='tline' id='l297' data-llen='6669:6692'>一則欲其下就一陽一則欲其下助九五惟初六無所</span>
<span class='tline' id='l298' data-llen='6692:6715'>就而傳又釋之以宜待非欲其終退也可見蹇難之時</span>
<span class='tline' id='l299' data-llen='6715:6738'>無論有位無位當同心合力以濟之而不可有猜疑畛</span>
<span class='tline' id='l300' data-llen='6738:6750'>域之嫌獨行取咎之失也</span>
<span class='tline' id='l301' data-llen='6750:6755'>　　解</span>
<span class='tline' id='l302' data-llen='6755:6778'>止于險内謂之蹇動乎險外謂之解在險之中非震動</span>
<span class='tline' id='l303' data-llen='6778:6801'>之才不能出故震上坎下為解也以蹇配天地之閉塞</span>
<span class='tline' id='l304' data-llen='6801:6828'><a onclick="displayPageImage('KR1a0137', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6828:6852'>以解配天地之𤼵生則人事類是矣以六爻言之下卦</span>
<span class='tline' id='l306' data-llen='6852:6875'>坎體上卦震體震動所以出險而成卦之解故震卦三</span>
<span class='tline' id='l307' data-llen='6875:6898'>爻皆解去小人之象初處九二之下又當解之時能與</span>
<span class='tline' id='l308' data-llen='6898:6921'>九四為正應是非有心于為險者故无咎九二雖以一</span>
<span class='tline' id='l309' data-llen='6921:6944'>陽處二隂之中當解之時是出乎險矣又與六五為正</span>
<span class='tline' id='l310' data-llen='6944:6967'>應故有獲三狐得黃矢之象六三以隂乗陽以柔乘剛</span>
<span class='tline' id='l311' data-llen='6967:6990'>九二之所由陷故為負勢凌賢之小人九四以震體陽</span>
<span class='tline' id='l312' data-llen='6990:7013'>剛應下初隂故必欲其解之也六五下應九二為卦之</span>
<span class='tline' id='l313' data-llen='7013:7040'><a onclick="displayPageImage('KR1a0137', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7040:7063'>主故解之而後吉也上六自處高位又當震極而應下</span>
<span class='tline' id='l315' data-llen='7063:7086'>六三六三隂柔之小人也上六解之故如自立于高墉</span>
<span class='tline' id='l316' data-llen='7086:7109'>之上而射隼小人情形無不立見有不獲之而利者乎</span>
<span class='tline' id='l317' data-llen='7109:7133'>故去小人為解散患難之大而震動𤼵皇則又為去小</span>
<span class='tline' id='l318' data-llen='7133:7156'>人之本也　本義解來復謂復其所而安靜程傳謂大</span>
<span class='tline' id='l319' data-llen='7156:7179'>難平定之後當正綱紀明法度復先王之舊漢唐以來</span>
<span class='tline' id='l320' data-llen='7179:7202'>惟苟安無事皆不知來復之義立說更為完密耳夙吉</span>
<span class='tline' id='l321' data-llen='7202:7225'>者救民水火則宜速遏際亂略無使滋蔓則宜早彖傳</span>
<span class='tline' id='l322' data-llen='7225:7252'><a onclick="displayPageImage('KR1a0137', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7252:7275'>廣之于天地象傳推之于刑罰爻辭又歸之于解去小</span>
<span class='tline' id='l324' data-llen='7275:7298'>人說解可謂備矣　君子小人不同立必獲狐而後得</span>
<span class='tline' id='l325' data-llen='7298:7321'>金矢之直必解拇而後有朋至之孚乃消長必然之理</span>
<span class='tline' id='l326' data-llen='7321:7345'>但不能不待陽剛之人故于兩陽爻𤼵之也　按六爻</span>
<span class='tline' id='l327' data-llen='7345:7368'>之中有主解散之義者初爻之剛柔相際是也自二至</span>
<span class='tline' id='l328' data-llen='7368:7391'>上皆主解去小人之義二四陽爻五上尊位皆有解小</span>
<span class='tline' id='l329' data-llen='7391:7414'>人之權惟六三為其所解狐者蠱惑之小人也拇者依</span>
<span class='tline' id='l330' data-llen='7414:7437'>附聨屬之小人也隼者悍鷙高位之小人也小人中惟</span>
<span class='tline' id='l331' data-llen='7437:7464'><a onclick="displayPageImage('KR1a0137', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7464:7487'>此三等去之最難故解除患難必去此三者禍亂既定</span>
<span class='tline' id='l333' data-llen='7487:7510'>之後以去小人為急自古未有無小人而足以召亂者</span>
<span class='tline' id='l334' data-llen='7510:7526'>此解卦六爻又所以廣彖辭之義也</span>
<span class='tline' id='l335' data-llen='7526:7531'>　　損</span>
<span class='tline' id='l336' data-llen='7531:7554'>損本卦泰也自損下卦之一陽而益乎上卦之一隂遂</span>
<span class='tline' id='l337' data-llen='7554:7577'>為損當泰之時惟知損下以益上則其為損也多矣然</span>
<span class='tline' id='l338' data-llen='7577:7600'>亦有時之不得不損者其惟二簋用享之時乎揆時之</span>
<span class='tline' id='l339' data-llen='7600:7623'>不得不損而後損之斯人心信服而有孚元吉矣何輕</span>
<span class='tline' id='l340' data-llen='7623:7650'><a onclick="displayPageImage('KR1a0137', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7650:7673'>言損乎彖辭曰損剛益柔有時六爻之義皆損剛益柔</span>
<span class='tline' id='l342' data-llen='7673:7696'>者也初以剛居剛而過乎剛故曰酌損之九二上九以</span>
<span class='tline' id='l343' data-llen='7696:7719'>剛居柔不過乎剛故皆曰弗損益之六三正當損之時</span>
<span class='tline' id='l344' data-llen='7719:7742'>故曰損一人上三爻皆受下三爻之益故本義于四曰</span>
<span class='tline' id='l345' data-llen='7742:7765'>初九之陽益己于五曰受天下之益于六曰居卦之上</span>
<span class='tline' id='l346' data-llen='7765:7788'>受益之極此言上三爻皆受下三爻之益也損乎下則</span>
<span class='tline' id='l347' data-llen='7788:7811'>益乎上此必然之勢既言益上矣復名損者何哉葢上</span>
<span class='tline' id='l348' data-llen='7811:7834'>雖益而下實損披根以榮枝根盡則枝槁剝民以奉君</span>
<span class='tline' id='l349' data-llen='7834:7861'><a onclick="displayPageImage('KR1a0137', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7861:7884'>民貧則君病雖益之實所以損之也故于損則兼言益</span>
<span class='tline' id='l351' data-llen='7884:7907'>相徃來者也若益則不言損者何哉誠益于國何損于</span>
<span class='tline' id='l352' data-llen='7907:7930'>君誠益于民何損于上上雖益也而下必損故兼言損</span>
<span class='tline' id='l353' data-llen='7930:7953'>益下既益矣而上必不損故不兼言損益此作易之大</span>
<span class='tline' id='l354' data-llen='7953:7976'>㫖也　天地隂陽君臣上下男女夫婦之理皆兩相與</span>
<span class='tline' id='l355' data-llen='7976:7999'>者也雖兩相與而其實則一也參之以三則雜矣故易</span>
<span class='tline' id='l356' data-llen='7999:8023'>曰三人行則損一人一人行則得其友周公特𤼵此精</span>
<span class='tline' id='l357' data-llen='8023:8046'>義于損卦之三爻孔子又于繫易而舉天地隂陽以盡</span>
<span class='tline' id='l358' data-llen='8046:8073'><a onclick="displayPageImage('KR1a0137', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8073:8090'>其致一之理于此見聖人讀易之精也</span>
<span class='tline' id='l360' data-llen='8090:8095'>　　益</span>
<span class='tline' id='l361' data-llen='8095:8118'>益本卦否也當否之時必有所以益之而後可以傾否</span>
<span class='tline' id='l362' data-llen='8118:8141'>故損上卦初畫之陽以益下卦初畫之隂而謂之益彖</span>
<span class='tline' id='l363' data-llen='8141:8164'>所謂自上下下其道大光也損卦則二五皆不得正益</span>
<span class='tline' id='l364' data-llen='8164:8187'>則中正有慶矣此損益之分也下卦三爻皆受上三爻</span>
<span class='tline' id='l365' data-llen='8187:8210'>之益初九益卦之主正受上之益者故曰利用為大作</span>
<span class='tline' id='l366' data-llen='8210:8233'>六二以柔居中而受九五陽剛之益故繫辭與損之六</span>
<span class='tline' id='l367' data-llen='8233:8260'><a onclick="displayPageImage('KR1a0137', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8260:8283'>五同益之十朋之龜弗克違則其益也宏矣六三不中</span>
<span class='tline' id='l369' data-llen='8283:8306'>不正居下之上危地也故曰益之用凶事上三爻皆益</span>
<span class='tline' id='l370' data-llen='8306:8329'>下者遷國尤益下之大事三四皆不中正故受益者與</span>
<span class='tline' id='l371' data-llen='8329:8352'>益人者皆當勉之以中行也九五正益下之主以剛中</span>
<span class='tline' id='l372' data-llen='8352:8375'>正在上而下以柔中正應之故曰有孚惠心則其為元</span>
<span class='tline' id='l373' data-llen='8375:8398'>吉可知矣上九則益之極而反損猶泰之極而反否也</span>
<span class='tline' id='l374' data-llen='8398:8421'>天下安有常益之理哉　四爻互體坤坤土也故利用</span>
<span class='tline' id='l375' data-llen='8421:8444'>為依遷國　益卦稱元吉者二稱吉者一稱无咎稱利</span>
<span class='tline' id='l376' data-llen='8444:8471'><a onclick="displayPageImage('KR1a0137', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8471:8494'>者二且不兼言損明益下之為利溥也上九獨言凶六</span>
<span class='tline' id='l378' data-llen='8494:8517'>三亦言凶事者皆以其處益之極也六三柔而居下猶</span>
<span class='tline' id='l379' data-llen='8517:8540'>可言也上九剛而居上不可言也以求益之極而又以</span>
<span class='tline' id='l380' data-llen='8540:8563'>剛行之其能免乎與易謙受之理悖矣故獨曰凶　初</span>
<span class='tline' id='l381' data-llen='8563:8586'>受上之益是小臣而蒙上之福必思有以報之故利用</span>
<span class='tline' id='l382' data-llen='8586:8609'>為大作二以中順之徳正應九五大被恩寵故曰益之</span>
<span class='tline' id='l383' data-llen='8609:8632'>十朋之龜三處下之上不中不正而隂柔過甚故益之</span>
<span class='tline' id='l384' data-llen='8632:8655'>以凶事凶事云者威罸以懲創之警誡以震動之或處</span>
<span class='tline' id='l385' data-llen='8655:8682'><a onclick="displayPageImage('KR1a0137', 'WYG', '002-22a' );" name="002-22a" class="pb">[002-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8682:8705'>之于險阻或任之以艱難皆所以益之也六四以大臣</span>
<span class='tline' id='l387' data-llen='8705:8729'>而行益民之事故曰告公從九五以大君而𢎞益下之</span>
<span class='tline' id='l388' data-llen='8729:8752'>仁故曰有孚惠心至上九則益之極而反損循環之理</span>
<span class='tline' id='l389' data-llen='8752:8775'>也損益彖辭主民言故曰民悦无疆六爻主君臣相益</span>
<span class='tline' id='l390' data-llen='8775:8798'>言亦所以補大彖之不逮也損吾身者莫大于忿慾益</span>
<span class='tline' id='l391' data-llen='8798:8821'>吾身者莫大于遷善改過損其所當損益其所當益此</span>
<span class='tline' id='l392' data-llen='8821:8839'>大象又别𤼵一義以補彖爻之不逮也</span>
<span class='tline' id='l393' data-llen='8839:8844'>　　夬</span>
<span class='tline' id='l394' data-llen='8844:8871'><a onclick="displayPageImage('KR1a0137', 'WYG', '002-22b' );" name="002-22b" class="pb">[002-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8871:8894'>夬者以衆陽决去一隂之象也以一隂處將退之勢决</span>
<span class='tline' id='l396' data-llen='8894:8917'>之似易以一隂處上位之極决之實難以君子而有去</span>
<span class='tline' id='l397' data-llen='8917:8940'>小人之心其勢不勝反為其所乘者古今何可勝嘆哉</span>
<span class='tline' id='l398' data-llen='8940:8963'>故彖辭深致其危厲之意以今觀之亦可謂費辭者矣</span>
<span class='tline' id='l399' data-llen='8963:8986'>揚于王庭正其罪也孚號求君子之助也有厲戒備之</span>
<span class='tline' id='l400' data-llen='8986:9009'>也告自邑自處于無過之地也不利即戎不可徒恃剛</span>
<span class='tline' id='l401' data-llen='9009:9032'>壯也利有攸往攸徃之勢也聖人之情見乎辭矣以六</span>
<span class='tline' id='l402' data-llen='9032:9055'>爻言之五陽皆欲决陰者也而所處之地不同五以陽</span>
<span class='tline' id='l403' data-llen='9055:9082'><a onclick="displayPageImage('KR1a0137', 'WYG', '002-23a' );" name="002-23a" class="pb">[002-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='9082:9105'>剛居尊位可以决之矣以其近于上故有莧陸之象恐</span>
<span class='tline' id='l405' data-llen='9105:9128'>其感之者深三以剛居剛正與上應意欲决之矣然過</span>
<span class='tline' id='l406' data-llen='9128:9151'>剛不中故有壯于頄之象恐其行之者暴也然决去隂</span>
<span class='tline' id='l407' data-llen='9151:9174'>柔惟此二爻能之故二爻専言夬夬欲其决而又决也</span>
<span class='tline' id='l408' data-llen='9174:9197'>遇雨若濡有愠无咎與中行无咎又望其行權守中善</span>
<span class='tline' id='l409' data-llen='9197:9220'>處小人而不為小人所乘也若二與四則以剛居柔皆</span>
<span class='tline' id='l410' data-llen='9220:9243'>無位者故但為惕號以防莫夜之戎牽羊以従諸陽之</span>
<span class='tline' id='l411' data-llen='9243:9266'>後而不以夬决之事望之也若初則居下而去之者益</span>
<span class='tline' id='l412' data-llen='9266:9293'><a onclick="displayPageImage('KR1a0137', 'WYG', '002-23b' );" name="002-23b" class="pb">[002-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9293:9316'>逺故往則有不勝之咎觀夬之六爻則知决去小人在</span>
<span class='tline' id='l414' data-llen='9316:9339'>乎純剛又不可不委曲權變且不可概責之不當位之</span>
<span class='tline' id='l415' data-llen='9339:9362'>人也大約五者决去小人之明君也三者權位相敵决</span>
<span class='tline' id='l416' data-llen='9362:9385'>去小人之大臣也四者憂危慮患之人宜居後而不宜</span>
<span class='tline' id='l417' data-llen='9385:9408'>居先者也初與二則謹于防己之君子也一隂處將窮</span>
<span class='tline' id='l418' data-llen='9408:9430'>之勢見絶于君子則亦无號終有凶而已其能久乎</span>
<span class='tline' id='l419' data-llen='9430:9453'>五陽當進長之時可謂壯矣故曰壯于前趾謂其不宜</span>
<span class='tline' id='l420' data-llen='9453:9476'>行而行也故有不勝之咎曰壯于頄謂其不宜露而露</span>
<span class='tline' id='l421' data-llen='9476:9503'><a onclick="displayPageImage('KR1a0137', 'WYG', '002-24a' );" name="002-24a" class="pb">[002-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9503:9525'>也故亦有咎聖人于將退之一隂而猶難其辭如此</span>
<span class='tline' id='l423' data-llen='9525:9548'>牽羊之說本義主退居于後程傳謂羊者羣居之物牽</span>
<span class='tline' id='l424' data-llen='9548:9571'>者挽而同進之象三陽在下四與之牽挽並進以上助</span>
<span class='tline' id='l425' data-llen='9571:9594'>于五是合衆君子之力以佐一君而决去小人大臣之</span>
<span class='tline' id='l426' data-llen='9594:9617'>事也似較本義為優　剝者以五隂而剝一陽何其易</span>
<span class='tline' id='l427' data-llen='9617:9640'>也夬者以五陽而决一隂何其難也剝夬皆多危厲之</span>
<span class='tline' id='l428' data-llen='9640:9663'>辭皆所以為君子危也剝之上九曰小人剝廬終不可</span>
<span class='tline' id='l429' data-llen='9663:9686'>用惜之也夬之上六曰无號之凶終不可長幸之也故</span>
<span class='tline' id='l430' data-llen='9686:9713'><a onclick="displayPageImage('KR1a0137', 'WYG', '002-24b' );" name="002-24b" class="pb">[002-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9713:9736'>曰易為君子謀不為小人謀　决而和者非和于小人</span>
<span class='tline' id='l432' data-llen='9736:9759'>謂决去小人而無傷恩害義啓釁貽憂之事世路仍安</span>
<span class='tline' id='l433' data-llen='9759:9782'>于太平國體不傷于刻急是之謂决而和九五之所謂</span>
<span class='tline' id='l434' data-llen='9782:9793'>中行无咎者正以此也</span>
<span class='tline' id='l435' data-llen='9793:9798'>　　姤</span>
<span class='tline' id='l436' data-llen='9798:9821'>姤者遇也以衆君子而遇一小人也夬者隂柔將退之</span>
<span class='tline' id='l437' data-llen='9821:9844'>時也姤者隂柔方長之機也故彖曰女壯慮其始也聖</span>
<span class='tline' id='l438' data-llen='9844:9867'>人之意于初六一爻見之矣繫于金柅欲其止也有攸</span>
<span class='tline' id='l439' data-llen='9867:9894'><a onclick="displayPageImage('KR1a0137', 'WYG', '002-25a' );" name="002-25a" class="pb">[002-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9894:9917'>往見凶戒其進也此非為小人謀仍為君子謀也羸豖</span>
<span class='tline' id='l441' data-llen='9917:9940'>孚蹢躅恐君子忽其在下之隂而欲其備之深也爻辭</span>
<span class='tline' id='l442' data-llen='9940:9963'>既諄復言之矣象復益之以柔道牽也言隂柔之牽引</span>
<span class='tline' id='l443' data-llen='9963:9986'>最易而制防甚難非金柅之固其能止其壯哉金柅即</span>
<span class='tline' id='l444' data-llen='9986:10009'>指二也小人方來惟恃陽剛之君子足以制之賴九二</span>
<span class='tline' id='l445' data-llen='10009:10032'>與之廹近足以相制故曰包有魚包者轄而統之不使</span>
<span class='tline' id='l446' data-llen='10032:10055'>猖獗之意不利賓者恐其遇于衆也九四居位不中不</span>
<span class='tline' id='l447' data-llen='10055:10078'>正獨與初應是専與小人為緣而全無制防之具是為</span>
<span class='tline' id='l448' data-llen='10078:10105'><a onclick="displayPageImage('KR1a0137', 'WYG', '002-25b' );" name="002-25b" class="pb">[002-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='10105:10128'>包无魚之象起凶者小人漸長之禍皆従此起也九五</span>
<span class='tline' id='l450' data-llen='10128:10151'>乃一卦之主以陽剛中正而居尊位故能轄制小人而</span>
<span class='tline' id='l451' data-llen='10151:10176'>有以杞包𤓰之象杞配陽剛之徳魚與𤓰皆象初隂也</span>
<span class='tline' id='l452' data-llen='10176:10199'>小人將進惟陽剛居中而在尊位乃為臨于小人者足</span>
<span class='tline' id='l453' data-llen='10199:10223'>以防之故包𤓰包魚之權必歸于九五九二之君子以</span>
<span class='tline' id='l454' data-llen='10223:10246'>其皆剛而得中故也小人在下必有一居上不正之人</span>
<span class='tline' id='l455' data-llen='10246:10269'>應之此九四之所以凶也九三以過剛不中而有臀无</span>
<span class='tline' id='l456' data-llen='10269:10292'>膚之象上九以剛居卦之極故有姤其角之象以其皆</span>
<span class='tline' id='l457' data-llen='10292:10319'><a onclick="displayPageImage('KR1a0137', 'WYG', '002-26a' );" name="002-26a" class="pb">[002-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='10319:10342'>與初隂無涉故雖厲雖吝而皆得无咎也　剝卦五隂</span>
<span class='tline' id='l459' data-llen='10342:10365'>而獨有六三一隂與上相應是當剝之時獨有一人為</span>
<span class='tline' id='l460' data-llen='10365:10388'>君子之黨故得无咎姤卦五陽而獨有九四一陽與初</span>
<span class='tline' id='l461' data-llen='10388:10410'>相應是當姤之時獨有一人為小人之援故得凶也</span>
<span class='tline' id='l462' data-llen='10410:10433'>夬卦是言决去小人之道姤卦是言制防小人之道小</span>
<span class='tline' id='l463' data-llen='10433:10456'>人之勢雖衰而决去之不易小人之勢雖微而防制之</span>
<span class='tline' id='l464' data-llen='10456:10479'>甚難故曰讀易者使知懼　姤者遇也凡不期見而見</span>
<span class='tline' id='l465' data-llen='10479:10502'>謂之遇當乾之時衆正滿朝而一隂初生出其意外故</span>
<span class='tline' id='l466' data-llen='10502:10529'><a onclick="displayPageImage('KR1a0137', 'WYG', '002-26b' );" name="002-26b" class="pb">[002-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='10529:10552'>曰遇彖辭六爻皆以隂陽之消長言彖傳復推之于天</span>
<span class='tline' id='l468' data-llen='10552:10575'>地君徳大象又推之于施命四方以明相遇之義至大</span>
<span class='tline' id='l469' data-llen='10575:10587'>夫子之推廣易義者如此</span>
<span class='tline' id='l470' data-llen='10587:10592'>　　萃</span>
<span class='tline' id='l471' data-llen='10592:10615'>萃聚也卦似比而唯多九四之一陽天下有所萃聚之</span>
<span class='tline' id='l472' data-llen='10615:10638'>象也幽以萃鬼神則莫大于假廟明以萃天下之人民</span>
<span class='tline' id='l473' data-llen='10638:10661'>則莫大于見大人故彖辭特舉二者言之卦體九五以</span>
<span class='tline' id='l474' data-llen='10661:10684'>陽剛中正而居尊位是天下之所萃也猶比之九五為</span>
<span class='tline' id='l475' data-llen='10684:10711'><a onclick="displayPageImage('KR1a0137', 'WYG', '002-27a' );" name="002-27a" class="pb">[002-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='10711:10734'>上下之所比也萃天下者在乎位故九五曰萃有位无</span>
<span class='tline' id='l477' data-llen='10734:10757'>咎萃天下者在乎徳故又曰匪孚元永貞悔亡徳位兼</span>
<span class='tline' id='l478' data-llen='10757:10780'>隆斯足以當天下臣民之萃而无咎无悔矣彖傳所謂</span>
<span class='tline' id='l479' data-llen='10780:10803'>剛中而應故聚者正以此也下坤三隂宜萃于此者乃</span>
<span class='tline' id='l480' data-llen='10803:10826'>初六以隂柔而與四應六三以隂柔而與上應故初曰</span>
<span class='tline' id='l481' data-llen='10826:10849'>乃亂乃萃三曰萃如嗟如是昩其所當萃者也惟六二</span>
<span class='tline' id='l482' data-llen='10849:10872'>居二隂之中獨與五應故曰引吉无咎謂牽引二隂以</span>
<span class='tline' id='l483' data-llen='10872:10895'>萃于九五則无咎也初三皆曰往无咎者往従于九五</span>
<span class='tline' id='l484' data-llen='10895:10922'><a onclick="displayPageImage('KR1a0137', 'WYG', '002-27b' );" name="002-27b" class="pb">[002-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='10922:10945'>則无咎也九四陽剛而近于五近則懼其逼故戒之以</span>
<span class='tline' id='l486' data-llen='10945:10968'>大吉无咎而釋之曰位不當也上六當羣萃于五之時</span>
<span class='tline' id='l487' data-llen='10968:10991'>而已獨亢而居上能無齎咨涕洟之傷乎萃卦六爻以</span>
<span class='tline' id='l488' data-llen='10991:11014'>五為主合觀彖傳及九五之爻辭而知之矣　六爻皆</span>
<span class='tline' id='l489' data-llen='11014:11037'>言无咎者何葢九五陽剛中正以徳而居尊位天下有</span>
<span class='tline' id='l490' data-llen='11037:11060'>所歸往趨向而不至于無所統故皆可以无咎初之勿</span>
<span class='tline' id='l491' data-llen='11060:11083'>恤徃二之引吉三之徃无咎皆欲其審所萃也四以剛</span>
<span class='tline' id='l492' data-llen='11083:11106'>徳而上輔明君六以失位而齎咨涕洟避退如此而後</span>
<span class='tline' id='l493' data-llen='11106:11133'><a onclick="displayPageImage('KR1a0137', 'WYG', '002-28a' );" name="002-28a" class="pb">[002-28a] <img width="20"  src="/static/img/kanseki-5.png"/></a></span>
<span class='tline' id='l494' data-llen='11133:11156'>可无咎一則曰位不當一則曰未安上義尤著矣六爻</span>
<span class='tline' id='l495' data-llen='11156:11161'>皆戒辭</span>
<span class='tline' id='l496' data-llen='11161:11166'>　　升</span>
<span class='tline' id='l497' data-llen='11166:11189'>升者進而上也彖辭曰見大人曰南征是皆進而有為</span>
<span class='tline' id='l498' data-llen='11189:11212'>之象卦徳巽順此升之所以亨也大抵進而有為莫大</span>
<span class='tline' id='l499' data-llen='11212:11235'>于誠信初六隂爻居陽位柔而不過故曰允升允非信</span>
<span class='tline' id='l500' data-llen='11235:11258'>乎九二陽爻處隂位剛而不過故曰孚乃利用禴孚非</span>
<span class='tline' id='l501' data-llen='11258:11281'>信乎九三陽剛而得正居下之上决于進取故有升虚</span>
<span class='tline' id='l502' data-llen='11281:11308'><a onclick="displayPageImage('KR1a0137', 'WYG', '002-28b' );" name="002-28b" class="pb">[002-28b] <img width="20"  src="/static/img/kanseki-5.png"/></a></span>
<span class='tline' id='l503' data-llen='11308:11331'>邑之象象曰无所疑无疑非信乎六四近五而過于柔</span>
<span class='tline' id='l504' data-llen='11331:11354'>故勉之以誠敬順事曰王用亨于岐山始吉而无咎五</span>
<span class='tline' id='l505' data-llen='11354:11377'>居尊位當升之時故曰貞吉至上六則升而不已故有</span>
<span class='tline' id='l506' data-llen='11377:11400'>㝠升之戒若能終守不息之貞而亦利夫曰用亨曰順</span>
<span class='tline' id='l507' data-llen='11400:11423'>事曰貞吉曰不息之貞何一不以信為本乎君子當進</span>
<span class='tline' id='l508' data-llen='11423:11446'>而有為之時允信篤誠則剛柔皆可濟也矣　大人兼</span>
<span class='tline' id='l509' data-llen='11446:11469'>徳與位而言欲進于位者用見有位之大人則不憂其</span>
<span class='tline' id='l510' data-llen='11469:11492'>位之不進欲進于徳者用見有徳之大人則不憂其徳</span>
<span class='tline' id='l511' data-llen='11492:11519'><a onclick="displayPageImage('KR1a0137', 'WYG', '002-29a' );" name="002-29a" class="pb">[002-29a] <img width="20"  src="/static/img/kanseki-5.png"/></a></span>
<span class='tline' id='l512' data-llen='11519:11542'>之不進易以陽為大凡言大人皆陽爻也萃見大人六</span>
<span class='tline' id='l513' data-llen='11542:11565'>二見九五之大人也升見大人六五見九二之大人也</span>
<span class='tline' id='l514' data-llen='11565:11588'>　人欲進而有為非終巽不足以濟事故曰柔以時升</span>
<span class='tline' id='l515' data-llen='11588:11611'>初五升階之易由已柔順而有九二剛中之應不至于</span>
<span class='tline' id='l516' data-llen='11611:11625'>過柔故可以時升而大得志也</span>
<span class='tline' id='l517' data-llen='11625:11630'>　　困</span>
<span class='tline' id='l518' data-llen='11630:11653'>困者下卦一陽陷于二隂之中上卦二陽揜于一隂之</span>
<span class='tline' id='l519' data-llen='11653:11676'>下此陽之所以困也六爻則言處困之道惟陽剛中正</span>
<span class='tline' id='l520' data-llen='11676:11703'><a onclick="displayPageImage('KR1a0137', 'WYG', '002-29b' );" name="002-29b" class="pb">[002-29b] <img width="20"  src="/static/img/kanseki-5.png"/></a></span>
<span class='tline' id='l521' data-llen='11703:11726'>之人則處困而猶亨所謂亨貞大人吉是也若隂柔之</span>
<span class='tline' id='l522' data-llen='11726:11749'>人則當困而益困不得所謂亨貞之義矣九二剛中故</span>
<span class='tline' id='l523' data-llen='11749:11772'>曰困于酒食酒食人之所樂也今困于此非困而亨之</span>
<span class='tline' id='l524' data-llen='11772:11795'>象乎九四剛而居柔故曰困于金車金車人之所恃以</span>
<span class='tline' id='l525' data-llen='11795:11818'>為安者也今困于此非困而亨之象乎九五剛中而正</span>
<span class='tline' id='l526' data-llen='11818:11841'>曰困于赤紱赤紱人之所慕以為榮者也今困于此非</span>
<span class='tline' id='l527' data-llen='11841:11864'>困而亨之象乎古君子當處困之時葵藿飽于膏梁徒</span>
<span class='tline' id='l528' data-llen='11864:11887'>步榮于軒車韋布華于黼黻非所謂困于酒食困于金</span>
<span class='tline' id='l529' data-llen='11887:11914'><a onclick="displayPageImage('KR1a0137', 'WYG', '002-30a' );" name="002-30a" class="pb">[002-30a] <img width="20"  src="/static/img/kanseki-5.png"/></a></span>
<span class='tline' id='l530' data-llen='11914:11937'>車困于赤紱者乎九二九五二爻一則曰利用亨祀一</span>
<span class='tline' id='l531' data-llen='11937:11960'>則曰利用祭祀又言君子之處窮困皆利于誠信而不</span>
<span class='tline' id='l532' data-llen='11960:11983'>宜於虚誕也凡此皆大人之所以亨而小人不能也初</span>
<span class='tline' id='l533' data-llen='11983:12006'>六六三上六皆隂柔之人處困而益困既曰困于株木</span>
<span class='tline' id='l534' data-llen='12006:12029'>矣又曰入于幽谷既曰困于石矣又曰據于蒺藜既曰</span>
<span class='tline' id='l535' data-llen='12029:12052'>困于葛藟矣又曰于臲卼皆困之已深之象如衣敗絮</span>
<span class='tline' id='l536' data-llen='12052:12075'>行荆棘中動則有悔其視朱紱方來來徐徐有終及徐</span>
<span class='tline' id='l537' data-llen='12075:12098'>有說之辭不且徑庭乎惟上居困之極而將亨故又啓</span>
<span class='tline' id='l538' data-llen='12098:12125'><a onclick="displayPageImage('KR1a0137', 'WYG', '002-30b' );" name="002-30b" class="pb">[002-30b] <img width="20"  src="/static/img/kanseki-5.png"/></a></span>
<span class='tline' id='l539' data-llen='12125:12148'>之以有悔而征吉也　有言不信者言于昌明之時則</span>
<span class='tline' id='l540' data-llen='12148:12171'>人將信之若既處困則當緘默以逺害喋喋不已終致</span>
<span class='tline' id='l541' data-llen='12171:12182'>益困所謂尚口乃窮也</span>
<span class='tline' id='l542' data-llen='12182:12187'>　　井</span>
<span class='tline' id='l543' data-llen='12187:12210'>井者均澤于衆王者立法以養人之義改邑不改井者</span>
<span class='tline' id='l544' data-llen='12210:12233'>時有因革而良法美意不可得而變也无喪无得往來</span>
<span class='tline' id='l545' data-llen='12233:12256'>井井者利而不庸惠而不費浥彼注兹而不窮也汔至</span>
<span class='tline' id='l546' data-llen='12256:12279'>亦未繘井羸其瓶凶此皆仁心仁聞而施澤不加于百</span>
<span class='tline' id='l547' data-llen='12279:12306'><a onclick="displayPageImage('KR1a0137', 'WYG', '002-31a' );" name="002-31a" class="pb">[002-31a] <img width="20"  src="/static/img/kanseki-5.png"/></a></span>
<span class='tline' id='l548' data-llen='12306:12329'>姓事敗于中衰徳壅于下流是以凶也君之徳及于人</span>
<span class='tline' id='l549' data-llen='12329:12352'>以下逮為功猶井之澤遍于物以上出為美故初居最</span>
<span class='tline' id='l550' data-llen='12352:12375'>下有井泥不食之象二僅出射鮒而已三居下之上可</span>
<span class='tline' id='l551' data-llen='12375:12398'>用汲矣然以其居下體故有井渫不食之象四居上之</span>
<span class='tline' id='l552' data-llen='12398:12421'>下曰无咎九五則漸上而功及于物故下皆言不食而</span>
<span class='tline' id='l553' data-llen='12421:12444'>至此始言食也至上六則澤被无疆往者來者皆得而</span>
<span class='tline' id='l554' data-llen='12444:12467'>取之故有井收勿幕之吉而象曰大成王道至此而盛</span>
<span class='tline' id='l555' data-llen='12467:12490'>矣二五皆以剛中五吉而二不吉者上下之勢異也豈</span>
<span class='tline' id='l556' data-llen='12490:12517'><a onclick="displayPageImage('KR1a0137', 'WYG', '002-31b' );" name="002-31b" class="pb">[002-31b] <img width="20"  src="/static/img/kanseki-5.png"/></a></span>
<span class='tline' id='l557' data-llen='12517:12540'>非繘井之功宜上而不宜下者乎　无喪无得乃因民</span>
<span class='tline' id='l558' data-llen='12540:12563'>之利王道之所以大也若私恩小惠便有得而有喪矣</span>
<span class='tline' id='l559' data-llen='12563:12586'>國家之患最莫于上有恩而下不被謂之屯膏此正汔</span>
<span class='tline' id='l560' data-llen='12586:12609'>至羸其瓶之義舊井无禽者井枯而禽鳥不顧澤竭而</span>
<span class='tline' id='l561' data-llen='12609:12632'>人民散亡射鮒之小井渫之棄均為可惜　始曰井泥</span>
<span class='tline' id='l562' data-llen='12632:12655'>未有泉也繼曰井谷漸通泉也曰井渫不停汚而井潔</span>
<span class='tline' id='l563' data-llen='12655:12678'>矣曰井甃漸可用也曰井冽清湛之至而可取至井收</span>
<span class='tline' id='l564' data-llen='12678:12697'>勿幕徳施公溥及物者逺而井之功效全矣</span>
<span class='tline' id='l565' data-llen='12697:12724'><a onclick="displayPageImage('KR1a0137', 'WYG', '002-32a' );" name="002-32a" class="pb">[002-32a] <img width="20"  src="/static/img/kanseki-5.png"/></a></span>
<span class='tline' id='l566' data-llen='12724:12729'>　　革</span>
<span class='tline' id='l567' data-llen='12729:12752'>革者變易也彼此前後不同揆則必革而易之亦猶水</span>
<span class='tline' id='l568' data-llen='12752:12775'>火之相尅二女之志不同也以卦象言之水火相息是</span>
<span class='tline' id='l569' data-llen='12775:12798'>為革之象以卦徳言之文明以說是為革之所以盡善</span>
<span class='tline' id='l570' data-llen='12798:12821'>也文明則察于理者密斯有維新之益而無紛更之擾</span>
<span class='tline' id='l571' data-llen='12821:12844'>百姓說而従矣惟明斯當惟當斯孚惟孚斯說惟說斯</span>
<span class='tline' id='l572' data-llen='12844:12867'>亨惟元亨斯得悔亡是可輕言革哉天地之革莫大于</span>
<span class='tline' id='l573' data-llen='12867:12890'>四時聖人之革莫大于受命故特舉此二者極言之革</span>
<span class='tline' id='l574' data-llen='12890:12917'><a onclick="displayPageImage('KR1a0137', 'WYG', '002-32b' );" name="002-32b" class="pb">[002-32b] <img width="20"  src="/static/img/kanseki-5.png"/></a></span>
<span class='tline' id='l575' data-llen='12917:12940'>之初事幾未審人情未孚不可以輕言革故曰鞏用黃</span>
<span class='tline' id='l576' data-llen='12940:12963'>牛之革象曰不可以有為葢其時猶未可革也然非拘</span>
<span class='tline' id='l577' data-llen='12963:12986'>執固守不知變通鞏用黃牛持之以中順之道也至六</span>
<span class='tline' id='l578' data-llen='12986:13009'>二柔中而有應且為離明之主可以革矣故曰征吉无</span>
<span class='tline' id='l579' data-llen='13009:13032'>咎九三則過剛不中未可速革利于詳審故曰革言三</span>
<span class='tline' id='l580' data-llen='13032:13055'>就九四居變革之際宜于革矣雖改命之大事而亦无</span>
<span class='tline' id='l581' data-llen='13055:13078'>不利他可知矣九五剛中而正大人之象也前此之革</span>
<span class='tline' id='l582' data-llen='13078:13101'>者至此炳爍光輝故曰虎變然九三九四九五皆以陽</span>
<span class='tline' id='l583' data-llen='13101:13128'><a onclick="displayPageImage('KR1a0137', 'WYG', '002-33a' );" name="002-33a" class="pb">[002-33a] <img width="20"  src="/static/img/kanseki-5.png"/></a></span>
<span class='tline' id='l584' data-llen='13128:13151'>剛居變革之際慮其徑情直行未孚民志故三爻皆係</span>
<span class='tline' id='l585' data-llen='13151:13174'>之以有孚至上六則應革者盡去而不留君子有豹變</span>
<span class='tline' id='l586' data-llen='13174:13197'>之文即小人亦有革面之化此時而更有所革則恐滋</span>
<span class='tline' id='l587' data-llen='13197:13220'>其擾矣故曰征凶居貞吉革之始與革之終皆不可輕</span>
<span class='tline' id='l588' data-llen='13220:13243'>也如此中四爻皆時之宜于革者然皆有戒辭惟六二</span>
<span class='tline' id='l589' data-llen='13243:13266'>以柔順中正而係之以貞吉无咎而與彖同辭則革之</span>
<span class='tline' id='l590' data-llen='13266:13289'>所尚可知也夫　觀革卦彖辭及六爻辭曰乃革者二</span>
<span class='tline' id='l591' data-llen='13289:13312'>曰有孚者三曰征凶者一曰不可有為者一皆所以致</span>
<span class='tline' id='l592' data-llen='13312:13339'><a onclick="displayPageImage('KR1a0137', 'WYG', '002-33b' );" name="002-33b" class="pb">[002-33b] <img width="20"  src="/static/img/kanseki-5.png"/></a></span>
<span class='tline' id='l593' data-llen='13339:13359'>其叮嚀告誡之意聖人之不輕言革也如此夫</span>
<span class='tline' id='l594' data-llen='13359:13364'>　　鼎</span>
<span class='tline' id='l595' data-llen='13364:13387'>卦之有象于身者曰頤曰噬嗑有取象于物者曰鼎曰</span>
<span class='tline' id='l596' data-llen='13387:13410'>井鼎重器也内巽順而外文明始克荷厥任而得大亨</span>
<span class='tline' id='l597' data-llen='13410:13433'>又烹餁之器也烹餁之所用莫大于亨帝與養賢而皆</span>
<span class='tline' id='l598' data-llen='13433:13456'>有藉于鼎則鼎之為器豈不重哉夫器重則非剛健之</span>
<span class='tline' id='l599' data-llen='13456:13479'>徳不足以承之初六柔而居下故有顛趾之象猶幸其</span>
<span class='tline' id='l600' data-llen='13479:13502'>居初未受重寄故亦有出否之利至九二九三九四則</span>
<span class='tline' id='l601' data-llen='13502:13529'><a onclick="displayPageImage('KR1a0137', 'WYG', '002-34a' );" name="002-34a" class="pb">[002-34a] <img width="20"  src="/static/img/kanseki-5.png"/></a></span>
<span class='tline' id='l602' data-llen='13529:13552'>皆鼎之腹也大臣任天下國家之責如鼎受物之重故</span>
<span class='tline' id='l603' data-llen='13552:13575'>二曰鼎實三曰雉膏四曰公餗皆兢兢然戒之二曰有</span>
<span class='tline' id='l604' data-llen='13575:13598'>疾三曰行塞四曰形渥豈不可懼之甚乎九二以剛而</span>
<span class='tline' id='l605' data-llen='13598:13621'>得中上應六五柔中之君故得吉九三雖不中幸其剛</span>
<span class='tline' id='l606' data-llen='13621:13644'>而得正上應上九故始雖行塞終以虧悔而得吉也至</span>
<span class='tline' id='l607' data-llen='13644:13667'>九四則居下卦之上上卦之下近君之位視九二九三</span>
<span class='tline' id='l608' data-llen='13667:13690'>之責更重矣乃已則剛而不中不正又下應于初六隂</span>
<span class='tline' id='l609' data-llen='13690:13713'>柔之小人比昵佞諛援引匪類寧不貽覆餗之凶乎六</span>
<span class='tline' id='l610' data-llen='13713:13740'><a onclick="displayPageImage('KR1a0137', 'WYG', '002-34b' );" name="002-34b" class="pb">[002-34b] <img width="20"  src="/static/img/kanseki-5.png"/></a></span>
<span class='tline' id='l611' data-llen='13740:13763'>五柔中虚己下賢以其柔中虚己也故有黃耳之象耳</span>
<span class='tline' id='l612' data-llen='13763:13786'>不受物而所以舉鼎相君不任事而統御羣下也以其</span>
<span class='tline' id='l613' data-llen='13786:13809'>應九二之剛中故有金鉉之象是得陽剛之賢以自輔</span>
<span class='tline' id='l614' data-llen='13809:13832'>也有不利貞者乎上九鉉之象也以陽居隂剛而能温</span>
<span class='tline' id='l615' data-llen='13832:13855'>故曰玉鉉下應九三同徳相濟是國之老成而有剛柔</span>
<span class='tline' id='l616' data-llen='13855:13878'>競絿之徳者寧不元吉乎夫鼎配之天下之重天子居</span>
<span class='tline' id='l617' data-llen='13878:13901'>尊御下總其大剛而不任繁劇黄耳之象也故以虚己</span>
<span class='tline' id='l618' data-llen='13901:13924'>下賢為美國之勲舊老臣身居事外以儀表天下為職</span>
<span class='tline' id='l619' data-llen='13924:13951'><a onclick="displayPageImage('KR1a0137', 'WYG', '002-35a' );" name="002-35a" class="pb">[002-35a] <img width="20"  src="/static/img/kanseki-5.png"/></a></span>
<span class='tline' id='l620' data-llen='13951:13974'>而亦不任事玉鉉之象也故以剛柔相濟為美初居下</span>
<span class='tline' id='l621' data-llen='13974:13997'>始仕而未受事之臣也故柔則顛趾而尚未有所損惟</span>
<span class='tline' id='l622' data-llen='13997:14020'>九二九三九四則居中任重各有所受鼎之重器實式</span>
<span class='tline' id='l623' data-llen='14020:14043'>憑之必剛中剛正之賢其庶幾乎九四獨與在下之小</span>
<span class='tline' id='l624' data-llen='14043:14066'>人為應形渥之凶亦誰咎矣古稱公輔為鼎臣有以哉</span>
<span class='tline' id='l625' data-llen='14066:14071'>　　震</span>
<span class='tline' id='l626' data-llen='14071:14094'>震以一陽生于二隂之下又其象為雷皆震動之象也</span>
<span class='tline' id='l627' data-llen='14094:14117'>凡臨大事當大難震動不寧者皆是也處震之道惟心</span>
<span class='tline' id='l628' data-llen='14117:14144'><a onclick="displayPageImage('KR1a0137', 'WYG', '002-35b' );" name="002-35b" class="pb">[002-35b] <img width="20"  src="/static/img/kanseki-5.png"/></a></span>
<span class='tline' id='l629' data-llen='14144:14167'>存警懼思患預防則可以出乎震故虩虩者處震之則</span>
<span class='tline' id='l630' data-llen='14167:14190'>也如此則笑言啞啞不喪匕鬯皆可决然也震有亨道</span>
<span class='tline' id='l631' data-llen='14190:14213'>何也天下事委靡壅塞則必敝壞叢脞震于天時為春</span>
<span class='tline' id='l632' data-llen='14213:14236'>于天象為雷于人之徳為勇一念振興百廢俱舉故不</span>
<span class='tline' id='l633' data-llen='14236:14259'>言而有亨道也以六爻言之初九以陽居初震卦之主</span>
<span class='tline' id='l634' data-llen='14259:14283'>是當震來之始即有警愓𤼵皇之意故爻與彖同辭而</span>
<span class='tline' id='l635' data-llen='14283:14306'>係之曰吉九四與初同徳而處事之中為衆隂所係不</span>
<span class='tline' id='l636' data-llen='14306:14329'>中不正又互卦坎體勢必陷于震中而不能出故有遂</span>
<span class='tline' id='l637' data-llen='14329:14356'><a onclick="displayPageImage('KR1a0137', 'WYG', '002-36a' );" name="002-36a" class="pb">[002-36a] <img width="20"  src="/static/img/kanseki-5.png"/></a></span>
<span class='tline' id='l638' data-llen='14356:14379'>泥之象處震之道剛則有為柔亦不失故九二雖有來</span>
<span class='tline' id='l639' data-llen='14379:14402'>厲之象而終之以勿逐六三雖有蘇蘇之象而終之以</span>
<span class='tline' id='l640' data-llen='14402:14425'>无眚六五雖有往來厲之象而終之以億无喪上六雖</span>
<span class='tline' id='l641' data-llen='14425:14448'>有征凶之象而終之以无咎葢震動恪恭恐懼修省則</span>
<span class='tline' id='l642' data-llen='14448:14471'>始雖警戒而後能安靜人定而勝天也惟初九以陽剛</span>
<span class='tline' id='l643' data-llen='14471:14494'>之徳而居震初故可以得吉九四以剛而溺于隂柔故</span>
<span class='tline' id='l644' data-llen='14494:14517'>至于遂泥則處震之道亦従可識矣　震初爻為成卦</span>
<span class='tline' id='l645' data-llen='14517:14540'>之主故與彖同辭四亦陽爻陷于重隂之中而失其所</span>
<span class='tline' id='l646' data-llen='14540:14567'><a onclick="displayPageImage('KR1a0137', 'WYG', '002-36b' );" name="002-36b" class="pb">[002-36b] <img width="20"  src="/static/img/kanseki-5.png"/></a></span>
<span class='tline' id='l647' data-llen='14567:14576'>以為震故辭獨凶</span>
<span class='tline' id='l648' data-llen='14576:14581'>　　艮</span>
<span class='tline' id='l649' data-llen='14581:14605'>艮者靜止之象也人之一身四體百骸皆主于動而惟背</span>
<span class='tline' id='l650' data-llen='14605:14629'>為静故曰艮其背不獲其身行其庭不見其人皆靜止之</span>
<span class='tline' id='l651' data-llen='14629:14653'>象艮卦主于靜而彖傳兼言動靜葢學問之所貴主于靜</span>
<span class='tline' id='l652' data-llen='14653:14677'>者非枯槁寂守絶物孤居之謂也歴乎紛賾之途閱乎蕃</span>
<span class='tline' id='l653' data-llen='14677:14700'>變之交而靜正者不失是之謂主靜故彖辭恐人之誤</span>
<span class='tline' id='l654' data-llen='14700:14723'>以止為止而曰時止則止時行則行動靜不失其時則</span>
<span class='tline' id='l655' data-llen='14723:14750'><a onclick="displayPageImage('KR1a0137', 'WYG', '002-37a' );" name="002-37a" class="pb">[002-37a] <img width="20"  src="/static/img/kanseki-5.png"/></a></span>
<span class='tline' id='l656' data-llen='14750:14773'>釋止之義始全古人止字始見于尚書曰安汝止欽汝</span>
<span class='tline' id='l657' data-llen='14773:14797'>止大學𤼵揮之曰知止彖辭釋之曰止其所源流亦大</span>
<span class='tline' id='l658' data-llen='14797:14820'>可覩矣以六爻言之震以初為善取其能警備于事端</span>
<span class='tline' id='l659' data-llen='14820:14843'>也止以終為善取其能鎮定于事終也震之九四剛而</span>
<span class='tline' id='l660' data-llen='14843:14866'>不中正故有遂泥之失艮之九三重剛而不中故有薰</span>
<span class='tline' id='l661' data-llen='14866:14889'>心之厲葢靜止固美徳而以重剛居之又處上下四隂</span>
<span class='tline' id='l662' data-llen='14889:14912'>之中而互卦成坎如人之腰臀之間不能屈伸則結滯</span>
<span class='tline' id='l663' data-llen='14912:14935'>生疾其為危也甚矣艮其趾不行也艮其身無動也艮</span>
<span class='tline' id='l664' data-llen='14935:14962'><a onclick="displayPageImage('KR1a0137', 'WYG', '002-37b' );" name="002-37b" class="pb">[002-37b] <img width="20"  src="/static/img/kanseki-5.png"/></a></span>
<span class='tline' id='l665' data-llen='14962:14985'>其輔言有節也三者皆宜止而止雖未必盡恊乎時中</span>
<span class='tline' id='l666' data-llen='14985:15008'>而主靜之學可以寡過故曰无咎曰悔亡限與夤非可</span>
<span class='tline' id='l667' data-llen='15008:15031'>止者而亦止之腓近于限而不能挽其失故曰不拯其</span>
<span class='tline' id='l668' data-llen='15031:15054'>隨二者皆宜動而不宜止者也至上九則以剛居上為</span>
<span class='tline' id='l669' data-llen='15054:15079'>止之極故獨曰吉與震初爻之辭同焉豈非震之道宜於有</span>
<span class='tline' id='l670' data-llen='15079:15102'>初而艮之道宜于有終也哉　艮曰敦艮復曰敦復又</span>
<span class='tline' id='l671' data-llen='15102:15119'>曰安土敦乎仁故能愛敦之義大矣哉</span>
<span class='tline' id='l672' data-llen='15119:15124'>　　漸</span>
<span class='tline' id='l673' data-llen='15124:15151'><a onclick="displayPageImage('KR1a0137', 'WYG', '002-38a' );" name="002-38a" class="pb">[002-38a] <img width="20"  src="/static/img/kanseki-5.png"/></a></span>
<span class='tline' id='l674' data-llen='15151:15174'>止于内而巽于外謂之漸恱于内而動于外謂之歸妹</span>
<span class='tline' id='l675' data-llen='15174:15197'>漸自二至五皆得其正歸妹自二至五皆不得其正凡</span>
<span class='tline' id='l676' data-llen='15197:15220'>士之登朝女之従人皆宜于漸而得正不宜于歸妹而</span>
<span class='tline' id='l677' data-llen='15220:15243'>不得其正故漸曰女歸吉歸妹曰征凶二卦正相對也</span>
<span class='tline' id='l678' data-llen='15243:15266'>漸之上下二卦皆以剛乘柔歸妹之上下二卦皆以柔</span>
<span class='tline' id='l679' data-llen='15266:15289'>乗剛此又二卦之相反也鴻之行有序故漸卦六爻皆</span>
<span class='tline' id='l680' data-llen='15289:15312'>用以為象鴻水鳥也漸干漸磐漸陵皆得其宜而不宜</span>
<span class='tline' id='l681' data-llen='15312:15335'>于漸陸與木六二與九五中正而應是君臣之正合夫</span>
<span class='tline' id='l682' data-llen='15335:15362'><a onclick="displayPageImage('KR1a0137', 'WYG', '002-38b' );" name="002-38b" class="pb">[002-38b] <img width="20"  src="/static/img/kanseki-5.png"/></a></span>
<span class='tline' id='l683' data-llen='15362:15385'>婦之良配也故六二則飲食衎衎而吉九五雖過剛有</span>
<span class='tline' id='l684' data-llen='15385:15408'>三嵗不孕之象而終以正而得吉三則重剛不中不正</span>
<span class='tline' id='l685' data-llen='15408:15431'>故有夫征不復婦孕不育之象但以其剛也故又利禦</span>
<span class='tline' id='l686' data-llen='15431:15454'>寇六四柔而得正故尚可以无咎初六柔而在下是未</span>
<span class='tline' id='l687' data-llen='15454:15477'>仕之臣未嫁之女也故有小子之象上无所應故厲而</span>
<span class='tline' id='l688' data-llen='15477:15500'>有言上九无位无應而又居漸之極是高蹈逺引之士</span>
<span class='tline' id='l689' data-llen='15500:15523'>也雖無濟世之功而有風世之徳故有漸逵之象羽可</span>
<span class='tline' id='l690' data-llen='15523:15546'>為儀亦未甞無益于世也量而後入待六禮而後行出</span>
<span class='tline' id='l691' data-llen='15546:15573'><a onclick="displayPageImage('KR1a0137', 'WYG', '002-39a' );" name="002-39a" class="pb">[002-39a] <img width="20"  src="/static/img/kanseki-5.png"/></a></span>
<span class='tline' id='l692' data-llen='15573:15596'>處之正人倫之大也寧有君子處世曽鴻漸之不若哉</span>
<span class='tline' id='l693' data-llen='15596:15619'>　上二兩爻柔位也有人臣之象故二言不素飽上言</span>
<span class='tline' id='l694' data-llen='15619:15642'>羽可為儀三五兩爻剛位也有人夫之象故二爻皆言</span>
<span class='tline' id='l695' data-llen='15642:15665'>夫婦初四兩爻居漸之始而各无所應皆得无咎此漸</span>
<span class='tline' id='l696' data-llen='15665:15674'>卦六爻之大義也</span>
<span class='tline' id='l697' data-llen='15674:15680'>　　歸妹</span>
<span class='tline' id='l698' data-llen='15680:15703'>兊少女也震長男也以少女從長男故曰歸妹歸妹之</span>
<span class='tline' id='l699' data-llen='15703:15726'>所以征凶者其義有四說而動一也以少女從長男二</span>
<span class='tline' id='l700' data-llen='15726:15753'><a onclick="displayPageImage('KR1a0137', 'WYG', '002-39b' );" name="002-39b" class="pb">[002-39b] <img width="20"  src="/static/img/kanseki-5.png"/></a></span>
<span class='tline' id='l701' data-llen='15753:15776'>也自二至五皆不得其正三也二體皆以柔乗剛四也</span>
<span class='tline' id='l702' data-llen='15776:15799'>彖辭但就歸妹二字釋其義之大說而動以下方釋大</span>
<span class='tline' id='l703' data-llen='15799:15822'>彖也以六爻言之二五正應夫婦之位也家人六二女</span>
<span class='tline' id='l704' data-llen='15822:15845'>正位乎内九五男正位乎外葢五為夫位二為婦位也</span>
<span class='tline' id='l705' data-llen='15845:15868'>今九二則夫居婦位而反應乎隂柔之五故有眇能視</span>
<span class='tline' id='l706' data-llen='15868:15891'>利幽人之貞之象六五以柔中而下應九二之剛中是</span>
<span class='tline' id='l707' data-llen='15891:15914'>女之賢且貴者而下從乎夫爻之最吉者也故有帝乙</span>
<span class='tline' id='l708' data-llen='15914:15937'>歸妹之象此外四爻皆不得其正者故初四以娣三曰</span>
<span class='tline' id='l709' data-llen='15937:15964'><a onclick="displayPageImage('KR1a0137', 'WYG', '002-40a' );" name="002-40a" class="pb">[002-40a] <img width="20"  src="/static/img/kanseki-5.png"/></a></span>
<span class='tline' id='l710' data-llen='15964:15987'>反歸四曰愆期六曰承筐无實刲羊无血皆婚姻之不</span>
<span class='tline' id='l711' data-llen='15987:16010'>得其正者葢婚姻以相應為正初與三四六皆无應故</span>
<span class='tline' id='l712' data-llen='16010:16033'>皆非吉即二五相應矣所居之位又不正故亦不能全</span>
<span class='tline' id='l713' data-llen='16033:16056'>美此歸妹之大㫖也觀夫婦之合而君臣朋友之相遇</span>
<span class='tline' id='l714' data-llen='16056:16079'>亦可以類推矣　古者一娶九女必有娣以從之故三</span>
<span class='tline' id='l715' data-llen='16079:16102'>爻皆言娣又以少男従長男亦娣之象也上六虚而无</span>
<span class='tline' id='l716' data-llen='16102:16125'>實並不得以歸妹稱之矣　二五相應可謂得夫婦之</span>
<span class='tline' id='l717' data-llen='16125:16148'>正而以其剛柔易位也故二則戒之以幽人之貞五則</span>
<span class='tline' id='l718' data-llen='16148:16175'><a onclick="displayPageImage('KR1a0137', 'WYG', '002-40b' );" name="002-40b" class="pb">[002-40b] <img width="20"  src="/static/img/kanseki-5.png"/></a></span>
<span class='tline' id='l719' data-llen='16175:16198'>美之以君之袂不如娣之袂良皆尚素朴幽貞之意則</span>
<span class='tline' id='l720' data-llen='16198:16208'>歸妹之所尚可知矣</span>
<span class='tline' id='l721' data-llen='16208:16213'>　　豐</span>
<span class='tline' id='l722' data-llen='16213:16236'>雷動于上火明于下雷火相照豐之象也明動相資豐</span>
<span class='tline' id='l723' data-llen='16236:16259'>之義也時處豐盛則釁孽潛滋泰極而否天運然也故</span>
<span class='tline' id='l724' data-llen='16259:16282'>豐之彖辭與泰三爻同泰曰勿恤豐曰勿憂泰曰艱貞</span>
<span class='tline' id='l725' data-llen='16282:16305'>无咎豐曰宜日中泰言消長之由豐言盈虚之理其義</span>
<span class='tline' id='l726' data-llen='16305:16328'>一也憂恤所以處豐泰之道而言勿憂勿恤者為徒憂</span>
<span class='tline' id='l727' data-llen='16328:16355'><a onclick="displayPageImage('KR1a0137', 'WYG', '002-41a' );" name="002-41a" class="pb">[002-41a] <img width="20"  src="/static/img/kanseki-5.png"/></a></span>
<span class='tline' id='l728' data-llen='16355:16378'>徒恤者戒也漢孝惠之酒色自廢唐文宗之泣下沾襟</span>
<span class='tline' id='l729' data-llen='16378:16401'>所謂不知憂恤之道而徒為憂懼無益于敗亡者也天</span>
<span class='tline' id='l730' data-llen='16401:16424'>地且不能違時之消息況人與鬼神决言豐之難恃也</span>
<span class='tline' id='l731' data-llen='16424:16447'>以六爻言之離明在下而上為震所揜惟初與四相應</span>
<span class='tline' id='l732' data-llen='16447:16470'>為同徳故初曰配主四曰夷主謂其皆以陽剛而居卦</span>
<span class='tline' id='l733' data-llen='16470:16493'>初也二為五所揜三為上所揜四與五上二陰相近上</span>
<span class='tline' id='l734' data-llen='16493:16516'>以陰柔居卦上皆有損于離之明故二曰豐其蔀日中</span>
<span class='tline' id='l735' data-llen='16516:16539'>見斗三曰豐其沛日中見沫四曰豐其蔀日中見斗上</span>
<span class='tline' id='l736' data-llen='16539:16566'><a onclick="displayPageImage('KR1a0137', 'WYG', '002-41b' );" name="002-41b" class="pb">[002-41b] <img width="20"  src="/static/img/kanseki-5.png"/></a></span>
<span class='tline' id='l737' data-llen='16566:16589'>則暗之至矣故曰豐其屋蔀其家日者離明之象也當</span>
<span class='tline' id='l738' data-llen='16589:16612'>豐之時壅蔽易生故四爻之象如此惟五與二應二者</span>
<span class='tline' id='l739' data-llen='16612:16635'>離卦之主也雖同為隂柔本非正應而尚有來章之慶</span>
<span class='tline' id='l740' data-llen='16635:16658'>五爻或言无咎或言吉皆能戒懼于豐亨之時猶可以</span>
<span class='tline' id='l741' data-llen='16658:16681'>无咎而得吉也至上而始言凶者以柔居豐極猶上六</span>
<span class='tline' id='l742' data-llen='16681:16703'>之居泰極也其能免于凶乎卦辭大約與泰卦相似</span>
<span class='tline' id='l743' data-llen='16703:16726'>天地不能常盈而不虚人事不能常盛而不衰故豐卦</span>
<span class='tline' id='l744' data-llen='16726:16749'>屢言日中見于彖爻者四彖傳復以日中則昃月盈則</span>
<span class='tline' id='l745' data-llen='16749:16776'><a onclick="displayPageImage('KR1a0137', 'WYG', '002-42a' );" name="002-42a" class="pb">[002-42a] <img width="20"  src="/static/img/kanseki-5.png"/></a></span>
<span class='tline' id='l746' data-llen='16776:16791'>食詳釋之聖人致儆于豐者至矣</span>
<span class='tline' id='l747' data-llen='16791:16796'>　　旅</span>
<span class='tline' id='l748' data-llen='16796:16819'>旅卦所言處羈旅之道也二五皆柔而得中又外文明</span>
<span class='tline' id='l749' data-llen='16819:16842'>而内艮止柔皆下乎剛故可以處羈旅而得小亨以六</span>
<span class='tline' id='l750' data-llen='16842:16865'>爻言之隂柔在下過于柔者也旅之所最忌者莫如瑣</span>
<span class='tline' id='l751' data-llen='16865:16888'>瑣隂柔之極必致其災九三過剛不中故有焚次之憂</span>
<span class='tline' id='l752' data-llen='16888:16911'>九四剛而居柔而亦不中故雖有于處之得而亦有不</span>
<span class='tline' id='l753' data-llen='16911:16934'>快之失上九剛居旅之極故有焚巢之禍大約旅之所</span>
<span class='tline' id='l754' data-llen='16934:16961'><a onclick="displayPageImage('KR1a0137', 'WYG', '002-42b' );" name="002-42b" class="pb">[002-42b] <img width="20"  src="/static/img/kanseki-5.png"/></a></span>
<span class='tline' id='l755' data-llen='16961:16984'>戒在剛而最不宜居人之上故九三上九皆凶以其无</span>
<span class='tline' id='l756' data-llen='16984:17007'>下人之心也惟六二六五柔而得中旅以柔為貴柔則</span>
<span class='tline' id='l757' data-llen='17007:17030'>无焚次之傷得中則亦无瑣瑣之患故二有即次懷資</span>
<span class='tline' id='l758' data-llen='17030:17053'>得僕之安而五亦有譽命之榮易之所貴者剛健惟旅</span>
<span class='tline' id='l759' data-llen='17053:17076'>為不宜九四雖以剛居柔故有不快之失然則旅之所</span>
<span class='tline' id='l760' data-llen='17076:17099'>重可知矣　旅之善者莫如即次得僕故其失也亦莫</span>
<span class='tline' id='l761' data-llen='17099:17122'>如焚次喪僕兩象釋之曰其義喪也其義焚也聖人揆</span>
<span class='tline' id='l762' data-llen='17122:17145'>之于理而知其有必至之勢其為人謀者至矣又曰旅</span>
<span class='tline' id='l763' data-llen='17145:17172'><a onclick="displayPageImage('KR1a0137', 'WYG', '002-43a' );" name="002-43a" class="pb">[002-43a] <img width="20"  src="/static/img/kanseki-5.png"/></a></span>
<span class='tline' id='l764' data-llen='17172:17195'>之時義大矣哉欲人之不可苟于所處也　不留獄之</span>
<span class='tline' id='l765' data-llen='17195:17218'>義最妙犴狴桎梏淹滯拘留或為無辜之株連或為老</span>
<span class='tline' id='l766' data-llen='17218:17241'>弱之纍繫動經嵗時宜仁人君子隱惻于此然非至明</span>
<span class='tline' id='l767' data-llen='17241:17264'>至慎亦不敢輕言决獄能明慎而不留獄斯可謂祥刑</span>
<span class='tline' id='l768' data-llen='17264:17267'>矣</span>
<span class='tline' id='l769' data-llen='17267:17272'>　　巽</span>
<span class='tline' id='l770' data-llen='17272:17295'>巽者順也入也一陽處于二隂之下為入二隂従乎四</span>
<span class='tline' id='l771' data-llen='17295:17318'>陽之下為順天之入物者莫如風人君之入人者莫如</span>
<span class='tline' id='l772' data-llen='17318:17345'><a onclick="displayPageImage('KR1a0137', 'WYG', '002-43b' );" name="002-43b" class="pb">[002-43b] <img width="20"  src="/static/img/kanseki-5.png"/></a></span>
<span class='tline' id='l773' data-llen='17345:17368'>命令故皆取其象于巽又巽木也木之根巽入于土之</span>
<span class='tline' id='l774' data-llen='17368:17391'>中而陽剛在上故巽又為木也巽雖美徳然以得中為</span>
<span class='tline' id='l775' data-llen='17391:17414'>貴初六以隂居下巽而過者也故為進退遲疑之象九</span>
<span class='tline' id='l776' data-llen='17414:17437'>三以剛居剛過剛不中是本不能巽而勉為巽者其能</span>
<span class='tline' id='l777' data-llen='17437:17460'>久而不渝乎故為頻巽之象上九處巽之極過于巽而</span>
<span class='tline' id='l778' data-llen='17460:17483'>不知節者也故為巽在牀下之象雖正亦凶此三爻或</span>
<span class='tline' id='l779' data-llen='17483:17506'>則過于巽或則勉為巽皆非真能巽者故曰凶曰吝初</span>
<span class='tline' id='l780' data-llen='17506:17529'>猶可勵之以勇至上則窮矣故初利武人之貞而上直</span>
<span class='tline' id='l781' data-llen='17529:17556'><a onclick="displayPageImage('KR1a0137', 'WYG', '002-44a' );" name="002-44a" class="pb">[002-44a] <img width="20"  src="/static/img/kanseki-5.png"/></a></span>
<span class='tline' id='l782' data-llen='17556:17579'>係之曰凶也九二九五剛而得中六四柔而得正故皆</span>
<span class='tline' id='l783' data-llen='17579:17602'>曰吉曰无咎曰悔亡巽本有謙讓之徳而又得中得正</span>
<span class='tline' id='l784' data-llen='17602:17625'>如此亦何往而不吉乎九二曰史巫紛若祭祀之吉占</span>
<span class='tline' id='l785' data-llen='17625:17648'>也史巫以言辭感神亦巽入之義也九五先庚三曰後</span>
<span class='tline' id='l786' data-llen='17648:17671'>庚三日更定制度之吉占也以心丁寧揆度于事之中</span>
<span class='tline' id='l787' data-llen='17671:17694'>而求其盡善亦巽入之義也六四之言田獲三品者互</span>
<span class='tline' id='l788' data-llen='17694:17717'>卦成離離罟之象也在互卦為離之主在三畫為巽之</span>
<span class='tline' id='l789' data-llen='17717:17740'>主巽又為近利市三倍故獨曰田獲三品又為田獵之</span>
<span class='tline' id='l790' data-llen='17740:17767'><a onclick="displayPageImage('KR1a0137', 'WYG', '002-44b' );" name="002-44b" class="pb">[002-44b] <img width="20"  src="/static/img/kanseki-5.png"/></a></span>
<span class='tline' id='l791' data-llen='17767:17787'>吉占古人繫辭雖賾而不厭要非無所取義也</span>
<span class='tline' id='l792' data-llen='17787:17792'>　　兌</span>
<span class='tline' id='l793' data-llen='17792:17815'>兌者澤也說萬物者莫說乎澤故以說人為義彖辭以</span>
<span class='tline' id='l794' data-llen='17815:17838'>說之道感人故曰順天應人此說而得其正者也兌為</span>
<span class='tline' id='l795' data-llen='17838:17861'>澤之義也爻以說之道媚人故曰來兌曰引兌此說而</span>
<span class='tline' id='l796' data-llen='17861:17884'>不得其正者也兌為口舌之義也二隂爻為說之主以</span>
<span class='tline' id='l797' data-llen='17884:17907'>說之道誘人而四陽爻則為其所說者初九剛而在下</span>
<span class='tline' id='l798' data-llen='17907:17930'>此和而說者也九二剛而得中此信而說者也又皆无</span>
<span class='tline' id='l799' data-llen='17930:17957'><a onclick="displayPageImage('KR1a0137', 'WYG', '002-45a' );" name="002-45a" class="pb">[002-45a] <img width="20"  src="/static/img/kanseki-5.png"/></a></span>
<span class='tline' id='l800' data-llen='17957:17980'>所係應未感乎小人之說故皆得吉說而利說而信有</span>
<span class='tline' id='l801' data-llen='17980:18003'>不忘其勞忘其死者乎六三則兌之主隂柔不中不正</span>
<span class='tline' id='l802' data-llen='18003:18026'>故為來兌而凶九四下比于三而上近于五若為三所</span>
<span class='tline' id='l803' data-llen='18026:18049'>動則溺于隂柔之小人能上從于五則親於陽剛之君</span>
<span class='tline' id='l804' data-llen='18049:18072'>子故曰商兌未寧在四惟斷然去其小人之諂諛從乎</span>
<span class='tline' id='l805' data-llen='18072:18095'>君子之嚴正則可以有喜而有慶矣至五居尊位而切</span>
<span class='tline' id='l806' data-llen='18095:18118'>比于上上以隂柔居說之極此小人之尤讒諂面諛最</span>
<span class='tline' id='l807' data-llen='18118:18141'>能惑人者也而五近之安能不剝且厲乎故于五則兢</span>
<span class='tline' id='l808' data-llen='18141:18168'><a onclick="displayPageImage('KR1a0137', 'WYG', '002-45b' );" name="002-45b" class="pb">[002-45b] <img width="20"  src="/static/img/kanseki-5.png"/></a></span>
<span class='tline' id='l809' data-llen='18168:18191'>兢戒之而于上不係以吉凶者小人之佞諛近之者必</span>
<span class='tline' id='l810' data-llen='18191:18214'>損況其身之凶乎不待言矣以六爻言之初與二陽剛</span>
<span class='tline' id='l811' data-llen='18214:18237'>之君子也居卦之下受其說者淺故皆能得其說之正</span>
<span class='tline' id='l812' data-llen='18237:18260'>而吉三上隂柔之小人専以口舌說人者也九四居近</span>
<span class='tline' id='l813' data-llen='18260:18283'>君之位九五履天位之重雖皆有陽剛之徳前後皆隂</span>
<span class='tline' id='l814' data-llen='18283:18306'>柔之人一或入乎諂諛之中則為所誤而不察故曰未</span>
<span class='tline' id='l815' data-llen='18306:18329'>寧曰有厲雖欲常保其陽剛之徳其將能乎聖人之垂</span>
<span class='tline' id='l816' data-llen='18329:18352'>戒者深矣　兩澤相麗互相資益又以口舌相說故為</span>
<span class='tline' id='l817' data-llen='18352:18379'><a onclick="displayPageImage('KR1a0137', 'WYG', '002-46a' );" name="002-46a" class="pb">[002-46a] <img width="20"  src="/static/img/kanseki-5.png"/></a></span>
<span class='tline' id='l818' data-llen='18379:18402'>朋友講習之義因其說也故利貞斯為君子之和而不</span>
<span class='tline' id='l819' data-llen='18402:18406'>流也</span>
<span class='tline' id='l820' data-llen='18406:18411'>　　渙</span>
<span class='tline' id='l821' data-llen='18411:18434'>渙者散也風行于水上有披離渙散之象焉當時勢人</span>
<span class='tline' id='l822' data-llen='18434:18457'>心渙散之際則必有以萃之天下之最渙者莫如鬼神</span>
<span class='tline' id='l823' data-llen='18457:18480'>祖考既没其精氣神明渙散而不可收拾先王立為祭</span>
<span class='tline' id='l824' data-llen='18480:18503'>祀之禮以子孫之誠敬萃祖考之精神故入室而懓乎</span>
<span class='tline' id='l825' data-llen='18503:18526'>如有所見愾乎如有所聞則渙者萃矣故渙曰王假有</span>
<span class='tline' id='l826' data-llen='18526:18553'><a onclick="displayPageImage('KR1a0137', 'WYG', '002-46b' );" name="002-46b" class="pb">[002-46b] <img width="20"  src="/static/img/kanseki-5.png"/></a></span>
<span class='tline' id='l827' data-llen='18553:18576'>廟萃亦曰王假有廟二卦所係之辭同也以巽木而行</span>
<span class='tline' id='l828' data-llen='18576:18599'>于坎水之上有舟楫之象焉故曰利涉大川乗木有功</span>
<span class='tline' id='l829' data-llen='18599:18622'>也以六爻言之有濟渙之事焉有渙其所當渙者焉故</span>
<span class='tline' id='l830' data-llen='18622:18645'>居渙之始濟之尚易六雖隂柔而能上比九二故有拯</span>
<span class='tline' id='l831' data-llen='18645:18668'>馬之壯九二以一陽陷于二隂之中而當渙之時不為</span>
<span class='tline' id='l832' data-llen='18668:18691'>所沈溺故有奔其機之象機者身所安也奔其機則得</span>
<span class='tline' id='l833' data-llen='18691:18714'>所安矣故曰得願也此二爻濟渙之義也人生之當散</span>
<span class='tline' id='l834' data-llen='18714:18737'>者莫如有我之私次莫如朋比之私人君之當渙散者</span>
<span class='tline' id='l835' data-llen='18737:18764'><a onclick="displayPageImage('KR1a0137', 'WYG', '002-47a' );" name="002-47a" class="pb">[002-47a] <img width="20"  src="/static/img/kanseki-5.png"/></a></span>
<span class='tline' id='l836' data-llen='18764:18787'>莫如號令之昭布與府庫之蓄積又人身之欲解散者</span>
<span class='tline' id='l837' data-llen='18787:18810'>莫如傷害禍患故三曰渙其躬四曰渙其羣渙有丘者</span>
<span class='tline' id='l838' data-llen='18810:18833'>丘亦蓄積之多也渙散其蓄積之多則非常之慶有非</span>
<span class='tline' id='l839' data-llen='18833:18856'>恒情所能測者矣四有大臣之道故以渙丘勉之五者</span>
<span class='tline' id='l840' data-llen='18856:18880'>君位也故訏謨辰告當渙其大號以財𤼵身當渙其主</span>
<span class='tline' id='l841' data-llen='18880:18903'>居君道也上九无位故但渙其身之傷害憂患期于无</span>
<span class='tline' id='l842' data-llen='18903:18926'>咎而已　下卦坎體坎者陷也故以濟渙為義上卦巽</span>
<span class='tline' id='l843' data-llen='18926:18946'>體巽風也故以渙散為義此六爻繫辭之别也</span>
<span class='tline' id='l844' data-llen='18946:18973'><a onclick="displayPageImage('KR1a0137', 'WYG', '002-47b' );" name="002-47b" class="pb">[002-47b] <img width="20"  src="/static/img/kanseki-5.png"/></a></span>
<span class='tline' id='l845' data-llen='18973:18978'>　　節</span>
<span class='tline' id='l846' data-llen='18978:19001'>水在澤中過滿則溢必有節制故名為節卦中剛柔均</span>
<span class='tline' id='l847' data-llen='19001:19024'>而剛得中節而得中節之所以亨也均寒暑之往來天</span>
<span class='tline' id='l848' data-llen='19024:19047'>地之節也衡制度之豐儉聖人之節也以時言之有當</span>
<span class='tline' id='l849' data-llen='19047:19070'>節而節者焉初之不出戸庭是也則以初剛而得正也</span>
<span class='tline' id='l850' data-llen='19070:19093'>有不當節而過于節者有當節而不能節者九二之不</span>
<span class='tline' id='l851' data-llen='19093:19116'>正六三之不中是也上卦坎體故専言節然節之中亦</span>
<span class='tline' id='l852' data-llen='19116:19139'>有善有不善焉六四之安節柔而得正上比九五安於</span>
<span class='tline' id='l853' data-llen='19139:19166'><a onclick="displayPageImage('KR1a0137', 'WYG', '002-48a' );" name="002-48a" class="pb">[002-48a] <img width="20"  src="/static/img/kanseki-5.png"/></a></span>
<span class='tline' id='l854' data-llen='19166:19189'>節者也九五之甘節剛而得正得中彖所謂當位以節</span>
<span class='tline' id='l855' data-llen='19189:19212'>中正以通者也此正聖人在上節制謹度不傷財不害</span>
<span class='tline' id='l856' data-llen='19212:19235'>民而天下食其福者也故曰往有尚上六隂柔居節之</span>
<span class='tline' id='l857' data-llen='19235:19258'>極故曰苦節貞凶下卦三爻言節之時上卦三爻言節</span>
<span class='tline' id='l858' data-llen='19258:19281'>之道節美徳也處之而安行之而甘何亨且吉如之苦</span>
<span class='tline' id='l859' data-llen='19281:19304'>與甘相反既以節為苦矣其能久而不渝乎節之有尚</span>
<span class='tline' id='l860' data-llen='19304:19327'>于中正也如此　聖人之制財用君子之處困窮皆有</span>
<span class='tline' id='l861' data-llen='19327:19350'>取于節之義然節以甘為美以安為福以苦為尤曰往</span>
<span class='tline' id='l862' data-llen='19350:19377'><a onclick="displayPageImage('KR1a0137', 'WYG', '002-48b' );" name="002-48b" class="pb">[002-48b] <img width="20"  src="/static/img/kanseki-5.png"/></a></span>
<span class='tline' id='l863' data-llen='19377:19400'>有尚則可以施之于無窮曰其道窮則勢必至於久而</span>
<span class='tline' id='l864' data-llen='19400:19423'>生變審乎此則節之義大矣知通塞知時者也失時極</span>
<span class='tline' id='l865' data-llen='19423:19436'>不知時者也節又以時為重</span>
<span class='tline' id='l866' data-llen='19436:19442'>　　中孚</span>
<span class='tline' id='l867' data-llen='19442:19465'>中孚之義有二以全卦言之二陰居中謂之中虚虚則</span>
<span class='tline' id='l868' data-llen='19465:19488'>無所係累于人欲之私以二卦言之二陽得中謂之中</span>
<span class='tline' id='l869' data-llen='19488:19511'>實實則剛健而可以全其天理之正故為中孚信之在</span>
<span class='tline' id='l870' data-llen='19511:19534'>中無所緣飾雖至㝠頑如豚魚猶可以感格而化之況</span>
<span class='tline' id='l871' data-llen='19534:19561'><a onclick="displayPageImage('KR1a0137', 'WYG', '002-49a' );" name="002-49a" class="pb">[002-49a] <img width="20"  src="/static/img/kanseki-5.png"/></a></span>
<span class='tline' id='l872' data-llen='19561:19584'>智于豚魚者乎巽木行于澤上亦為乗舟之象故又利</span>
<span class='tline' id='l873' data-llen='19584:19607'>于涉大川也以六爻言之二五剛中相應謂孚信之實</span>
<span class='tline' id='l874' data-llen='19607:19630'>故言鳴鶴子和好爵爾靡皆有孚攣如之象也上下彼</span>
<span class='tline' id='l875' data-llen='19630:19653'>此皆以實相信不必言吉而吉可知矣初居孚之始可</span>
<span class='tline' id='l876' data-llen='19653:19676'>信與否未可定之時也故在于能度量而猶恐其岐念</span>
<span class='tline' id='l877' data-llen='19676:19699'>之雜若上九則過于信本非可信而亦信之如翰音非</span>
<span class='tline' id='l878' data-llen='19699:19722'>登天之物而謂其登天豈不謬乎如本非賢而信任之</span>
<span class='tline' id='l879' data-llen='19722:19745'>徳薄才小任大責重以至覆乃公餗如翰音之登天則</span>
<span class='tline' id='l880' data-llen='19745:19772'><a onclick="displayPageImage('KR1a0137', 'WYG', '002-49b' );" name="002-49b" class="pb">[002-49b] <img width="20"  src="/static/img/kanseki-5.png"/></a></span>
<span class='tline' id='l881' data-llen='19772:19795'>亦信之過也中二爻本隂柔而應乎陽者也三與上相</span>
<span class='tline' id='l882' data-llen='19795:19818'>應上本不足應而應之故上窮而三亦窮四與初為應</span>
<span class='tline' id='l883' data-llen='19818:19841'>初本可應而四應之故初吉而四亦得无咎也且三為</span>
<span class='tline' id='l884' data-llen='19841:19864'>說之主四為巽之主故得失亦異初應乎四上應乎三</span>
<span class='tline' id='l885' data-llen='19864:19887'>故吉凶亦殊此中孚六爻之大㫖也　法令信則刑罰</span>
<span class='tline' id='l886' data-llen='19887:19910'>省審斷刑獄以實心實意求之則可以得情故中孚有</span>
<span class='tline' id='l887' data-llen='19910:19933'>議獄緩死之義必至于格及豚魚而後為信之至苟或</span>
<span class='tline' id='l888' data-llen='19933:19943'>不然則當反其信也</span>
<span class='tline' id='l889' data-llen='19943:19970'><a onclick="displayPageImage('KR1a0137', 'WYG', '002-50a' );" name="002-50a" class="pb">[002-50a] <img width="20"  src="/static/img/kanseki-5.png"/></a></span>
<span class='tline' id='l890' data-llen='19970:19976'>　　小過</span>
<span class='tline' id='l891' data-llen='19976:19999'>小過之義有三一為小者過一為所過者小一為小事</span>
<span class='tline' id='l892' data-llen='19999:20022'>過象所謂行過乎恭喪過乎哀用過乎儉皆謂所過者</span>
<span class='tline' id='l893' data-llen='20022:20045'>小小過之一義也卦體二陽四隂二隂得中二陽失位</span>
<span class='tline' id='l894' data-llen='20045:20068'>所謂小者過也彖云可小事不可大事所謂小事過也</span>
<span class='tline' id='l895' data-llen='20068:20091'>初與上不宜過而過者也故皆曰凶皆係之以飛鳥者</span>
<span class='tline' id='l896' data-llen='20091:20114'>鳥之飛在翼初與上正鳥之所為翼也二與五柔而得</span>
<span class='tline' id='l897' data-llen='20114:20137'>中不宜過而不過者也小畜係之曰密雲不雨自我西</span>
<span class='tline' id='l898' data-llen='20137:20164'><a onclick="displayPageImage('KR1a0137', 'WYG', '002-50b' );" name="002-50b" class="pb">[002-50b] <img width="20"  src="/static/img/kanseki-5.png"/></a></span>
<span class='tline' id='l899' data-llen='20164:20187'>郊小過五爻亦係之以密雲不雨自我西郊者小畜陽</span>
<span class='tline' id='l900' data-llen='20187:20210'>為隂所畜小過隂過乎陽隂之力薄雖制陽而不能大</span>
<span class='tline' id='l901' data-llen='20210:20233'>有所為故皆有密雲不雨之象九三當過而不過者也</span>
<span class='tline' id='l902' data-llen='20233:20256'>九四不當過而戒其過者也葢三以陽居陽重剛不中</span>
<span class='tline' id='l903' data-llen='20256:20279'>四以陽居隂剛而濟之以柔也當小過之時惟小過而</span>
<span class='tline' id='l904' data-llen='20279:20302'>後可以无咎初以隂柔居卦之下上以隂柔居過之極</span>
<span class='tline' id='l905' data-llen='20302:20325'>三以重剛居不中之地皆過者也故皆得凶六二柔而</span>
<span class='tline' id='l906' data-llen='20325:20348'>得正九四以剛居柔六五以柔居剛剛柔相濟不至于</span>
<span class='tline' id='l907' data-llen='20348:20375'><a onclick="displayPageImage('KR1a0137', 'WYG', '002-51a' );" name="002-51a" class="pb">[002-51a] <img width="20"  src="/static/img/kanseki-5.png"/></a></span>
<span class='tline' id='l908' data-llen='20375:20398'>過故皆得无咎此小過之大㫖也言過則言遇者雖過</span>
<span class='tline' id='l909' data-llen='20398:20421'>而猶不違乎理也至弗遇過之則非小過矣故凶祖妣</span>
<span class='tline' id='l910' data-llen='20421:20444'>君臣只從剛柔字看祖與君謂陽謂剛妣與臣謂隂謂</span>
<span class='tline' id='l911' data-llen='20444:20462'>柔大義但謂不過乎剛而適得其柔云爾</span>
<span class='tline' id='l912' data-llen='20462:20468'>　　既濟</span>
<span class='tline' id='l913' data-llen='20468:20491'>天下事之未成則竭蹷之功方來事之既成則怠玩之</span>
<span class='tline' id='l914' data-llen='20491:20514'>萌必起故未濟之卦多吉而既濟之卦多戒辭也初吉</span>
<span class='tline' id='l915' data-llen='20514:20537'>終亂亦猶泰之不能不否也水潤下而火炎上水上火</span>
<span class='tline' id='l916' data-llen='20537:20564'><a onclick="displayPageImage('KR1a0137', 'WYG', '002-51b' );" name="002-51b" class="pb">[002-51b] <img width="20"  src="/static/img/kanseki-5.png"/></a></span>
<span class='tline' id='l917' data-llen='20564:20587'>下則其性相濟故謂之既濟思患豫防不在未濟之時</span>
<span class='tline' id='l918' data-llen='20587:20610'>而在既濟之時无平不陂无往不復不在泰之時而在</span>
<span class='tline' id='l919' data-llen='20610:20633'>否之時聖人之意深矣哉以六爻言之初二三之義皆</span>
<span class='tline' id='l920' data-llen='20633:20656'>主于戒勵曵輪濡尾婦喪茀皆不能行之義伐鬼方而</span>
<span class='tline' id='l921' data-llen='20656:20679'>三年始克亦不容遽克之義戒懼如此庶幾處既濟而</span>
<span class='tline' id='l922' data-llen='20679:20702'>可以无咎至六四入坎體而將近乎險矣故衣袽終日</span>
<span class='tline' id='l923' data-llen='20702:20725'>之戒更加謹焉九五與六二相應各處一卦之中但九</span>
<span class='tline' id='l924' data-llen='20725:20748'>五以剛居剛而處尊又當險陷之中六二則以柔居柔</span>
<span class='tline' id='l925' data-llen='20748:20775'><a onclick="displayPageImage('KR1a0137', 'WYG', '002-52a' );" name="002-52a" class="pb">[002-52a] <img width="20"  src="/static/img/kanseki-5.png"/></a></span>
<span class='tline' id='l926' data-llen='20775:20798'>而處卑又為文明之主故五雖尊而不能如二之受福</span>
<span class='tline' id='l927' data-llen='20798:20821'>也至上六則濡首而无可救矣凡人儆戒于事前而懈</span>
<span class='tline' id='l928' data-llen='20821:20844'>弛于事後聖人于既濟之後而兢兢如此所謂人不躓</span>
<span class='tline' id='l929' data-llen='20844:20867'>于山而躓于垤也　易之垂訓皆持盈保泰之道于泰</span>
<span class='tline' id='l930' data-llen='20867:20891'>𤼵平陂之義于豐著見斗之象于既濟列衣袽之戒此</span>
<span class='tline' id='l931' data-llen='20891:20901'>聖人作易之大㫖也</span>
<span class='tline' id='l932' data-llen='20901:20907'>　　未濟</span>
<span class='tline' id='l933' data-llen='20907:20930'>未濟火上水下在上者炎而益上在下者潤而愈下其</span>
<span class='tline' id='l934' data-llen='20930:20957'><a onclick="displayPageImage('KR1a0137', 'WYG', '002-52b' );" name="002-52b" class="pb">[002-52b] <img width="20"  src="/static/img/kanseki-5.png"/></a></span>
<span class='tline' id='l935' data-llen='20957:20980'>性不相接且六爻剛柔皆不得位是以謂之未濟以六</span>
<span class='tline' id='l936' data-llen='20980:21003'>爻言之下卦坎體陽陷于隂之中故初則濡其尾二則</span>
<span class='tline' id='l937' data-llen='21003:21026'>曵其輪三則征凶又當未濟之時皆不能前進之象也</span>
<span class='tline' id='l938' data-llen='21026:21049'>上卦離體一隂麗于二陽之間未濟者至此而將濟矣</span>
<span class='tline' id='l939' data-llen='21049:21072'>故四五皆曰貞吉上九亦曰无咎五以其為離之體又</span>
<span class='tline' id='l940' data-llen='21072:21095'>居尊位下應于二故曰君子之光既濟未濟之初皆曰</span>
<span class='tline' id='l941' data-llen='21095:21118'>濡尾上皆曰濡首者以畫卦言之則為初為終以卦體</span>
<span class='tline' id='l942' data-llen='21118:21141'>言之則上為首初為尾故四爻所係之辭皆同也狐涉</span>
<span class='tline' id='l943' data-llen='21141:21168'><a onclick="displayPageImage('KR1a0137', 'WYG', '002-53a' );" name="002-53a" class="pb">[002-53a] <img width="20"  src="/static/img/kanseki-5.png"/></a></span>
<span class='tline' id='l944' data-llen='21168:21191'>水而多疑故二卦皆取于狐濡尾濡首皆指狐為象也</span>
<span class='tline' id='l945' data-llen='21191:21214'>人之涉世也能如狐之慎重不輕則亦庶乎无咎矣故</span>
<span class='tline' id='l946' data-llen='21214:21237'>取為象焉　上經以乾坤為首天地也下經以咸恒為</span>
<span class='tline' id='l947' data-llen='21237:21260'>首少男少女長男長女也上經以坎離終水火之體也</span>
<span class='tline' id='l948' data-llen='21260:21283'>下經以既濟未濟終水火之交也天地男女水火萬物</span>
<span class='tline' id='l949' data-llen='21283:21306'>萬事之權輿易之樞鑰在焉故以此始終之萬象萬變</span>
<span class='tline' id='l950' data-llen='21306:21315'>咸囊括于其中矣</span>
<span class='tline' id='l951' data-llen='21315:21318'>　</span>
<span class='tline' id='l952' data-llen='21318:21345'><a onclick="displayPageImage('KR1a0137', 'WYG', '002-53b' );" name="002-53b" class="pb">[002-53b] <img width="20"  src="/static/img/kanseki-5.png"/></a></span>
<span class='tline' id='l953' data-llen='21345:21348'>　</span>
<span class='tline' id='l954' data-llen='21348:21351'>　</span>
<span class='tline' id='l955' data-llen='21351:21354'>　</span>
<span class='tline' id='l956' data-llen='21354:21357'>　</span>
<span class='tline' id='l957' data-llen='21357:21360'>　</span>
<span class='tline' id='l958' data-llen='21360:21363'>　</span>
<span class='tline' id='l959' data-llen='21363:21366'>　</span>
<span class='tline' id='l960' data-llen='21366:21375'>　易經衷論卷下</span>
</p>
<p>
</p>
  </div>
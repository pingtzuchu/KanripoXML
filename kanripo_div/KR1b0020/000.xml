<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0020', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:197'>欽定四庫全書　　　　　經部二</span><br/>
<span class='tline' id='l9' data-llen='197:213'>　融堂書解目録　　　　　書類</span><br/>
<span class='tline' id='l10' data-llen='213:219'>　　卷一</span><br/>
<span class='tline' id='l11' data-llen='219:237'>　　　虞書<span class='krp-note'>堯典/</span>　<span class='krp-note'>舜典/</span></span><br/>
<span class='tline' id='l12' data-llen='237:243'>　　卷二</span><br/>
<span class='tline' id='l13' data-llen='243:269'>　　　虞書<span class='krp-note'>大禹謨/</span>　<span class='krp-note'>臯陶謨/</span>　<span class='krp-note'>益稷/</span></span><br/>
<span class='tline' id='l14' data-llen='269:275'>　　卷三</span><br/>
<span class='tline' id='l15' data-llen='275:287'>　　　夏書<span class='krp-note'>禹貢/</span></span><br/>
<span class='tline' id='l16' data-llen='287:313'><a onclick="displayPageImage('KR1b0020', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='313:319'>　　卷四</span><br/>
<span class='tline' id='l18' data-llen='319:346'>　　　夏書<span class='krp-note'>甘誓/</span>　<span class='krp-note'>五子之歌/</span>　<span class='krp-note'>𦙍征/</span></span><br/>
<span class='tline' id='l19' data-llen='346:352'>　　卷五</span><br/>
<span class='tline' id='l20' data-llen='352:378'>　　　商書<span class='krp-note'>湯誓/</span>　<span class='krp-note'>仲虺之誥/</span>　<span class='krp-note'>伊訓/</span></span><br/>
<span class='tline' id='l21' data-llen='378:384'>　　卷六</span><br/>
<span class='tline' id='l22' data-llen='384:419'>　　　商書<span class='krp-note'>太甲上/</span>　<span class='krp-note'>太甲中/</span>　<span class='krp-note'>太甲下/</span>　<span class='krp-note'>咸有一德/</span></span><br/>
<span class='tline' id='l23' data-llen='419:425'>　　卷七</span><br/>
<span class='tline' id='l24' data-llen='425:452'>　　　商書<span class='krp-note'>盤庚上/</span>　<span class='krp-note'>盤庚中/</span>　<span class='krp-note'>盤庚下/</span></span><br/>
<span class='tline' id='l25' data-llen='452:478'><a onclick="displayPageImage('KR1b0020', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='478:484'>　　卷八</span><br/>
<span class='tline' id='l27' data-llen='484:525'>　　　商書<span class='krp-note'>説命上黎説命中/西伯戡    微子</span>　<span class='krp-note'>說命下/</span>　<span class='krp-note'>高宗肜日/</span></span><br/>
<span class='tline' id='l28' data-llen='525:531'>　　卷九</span><br/>
<span class='tline' id='l29' data-llen='531:570'>　　　周書<span class='krp-note'>泰誓上/成</span>　<span class='krp-note'>泰誓中/</span>　<span class='krp-note'>泰誓下/</span>　<span class='krp-note'>牧誓/</span>　<span class='krp-note'>武/</span></span><br/>
<span class='tline' id='l30' data-llen='570:576'>　　卷十</span><br/>
<span class='tline' id='l31' data-llen='576:588'>　　　周書<span class='krp-note'>洪範/</span></span><br/>
<span class='tline' id='l32' data-llen='588:595'>　　卷十一</span><br/>
<span class='tline' id='l33' data-llen='595:619'>　　　周書<span class='krp-note'>旅獒/</span>　<span class='krp-note'>金縢/</span>　<span class='krp-note'>大誥/</span></span><br/>
<span class='tline' id='l34' data-llen='619:645'><a onclick="displayPageImage('KR1b0020', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='645:652'>　　卷十二</span><br/>
<span class='tline' id='l36' data-llen='652:672'>　　　周書<span class='krp-note'>微子之命/</span>　<span class='krp-note'>康誥/</span></span><br/>
<span class='tline' id='l37' data-llen='672:679'>　　卷十三</span><br/>
<span class='tline' id='l38' data-llen='679:703'>　　　周書<span class='krp-note'>酒誥/</span>　<span class='krp-note'>梓材/</span>　<span class='krp-note'>召誥/</span></span><br/>
<span class='tline' id='l39' data-llen='703:710'>　　卷十四</span><br/>
<span class='tline' id='l40' data-llen='710:722'>　　　周書<span class='krp-note'>洛誥/</span></span><br/>
<span class='tline' id='l41' data-llen='722:729'>　　卷十五</span><br/>
<span class='tline' id='l42' data-llen='729:753'>　　　周書<span class='krp-note'>多士/</span>　<span class='krp-note'>無逸/</span>　<span class='krp-note'>君奭/</span></span><br/>
<span class='tline' id='l43' data-llen='753:779'><a onclick="displayPageImage('KR1b0020', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='779:786'>　　卷十六</span><br/>
<span class='tline' id='l45' data-llen='786:806'>　　　周書<span class='krp-note'>蔡仲之命/</span>　<span class='krp-note'>多方/</span></span><br/>
<span class='tline' id='l46' data-llen='806:813'>　　卷十七</span><br/>
<span class='tline' id='l47' data-llen='813:831'>　　　周書<span class='krp-note'>立政/</span>　<span class='krp-note'>周官/</span></span><br/>
<span class='tline' id='l48' data-llen='831:838'>　　卷十八</span><br/>
<span class='tline' id='l49' data-llen='838:864'>　　　周書<span class='krp-note'>君陳/</span>　<span class='krp-note'>顧命/</span>　<span class='krp-note'>康王之誥/</span></span><br/>
<span class='tline' id='l50' data-llen='864:871'>　　卷十九</span><br/>
<span class='tline' id='l51' data-llen='871:895'>　　　周書<span class='krp-note'>畢命/</span>　<span class='krp-note'>君牙/</span>　<span class='krp-note'>冏命/</span></span><br/>
<span class='tline' id='l52' data-llen='895:921'><a onclick="displayPageImage('KR1b0020', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='921:928'>　　卷二十</span><br/>
<span class='tline' id='l54' data-llen='928:960'>　　　周書<span class='krp-note'>呂刑/</span>　<span class='krp-note'>文侯之命/</span>　<span class='krp-note'>費誓/</span>　<span class='krp-note'>㤗誓/</span></span><br/>
<span class='tline' id='l55' data-llen='960:986'>　　　　<span class='krp-note'>臣/</span>等謹案融堂書解二十卷宋錢時撰時字</span><br/>
<span class='tline' id='l56' data-llen='986:1009'>　　　　子是淳安人受學於楊簡熙寕中以丞相喬</span><br/>
<span class='tline' id='l57' data-llen='1009:1032'>　　　　行簡薦授秘閣校勘遷史館檢閲所著惟兩</span><br/>
<span class='tline' id='l58' data-llen='1032:1055'>　　　　漢筆記尚存於世而此書向尠傳本故黄震</span><br/>
<span class='tline' id='l59' data-llen='1055:1078'>　　　　日鈔明胡廣等書經大全俱未徴引其說朱</span><br/>
<span class='tline' id='l60' data-llen='1078:1101'>　　　　彞尊經義考亦云未見今據永樂大典中散</span><br/>
<span class='tline' id='l61' data-llen='1101:1127'><a onclick="displayPageImage('KR1b0020', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1127:1150'>　　　　見各韻者依經文前後次第裒綴編輯中惟</span><br/>
<span class='tline' id='l63' data-llen='1150:1173'>　　　　伊訓梓材泰誓三篇全佚説命呂刑亦間有</span><br/>
<span class='tline' id='l64' data-llen='1173:1196'>　　　　闕文餘皆篇帙完善時之意主於表章書序</span><br/>
<span class='tline' id='l65' data-llen='1196:1219'>　　　　每篇之首皆條其大指其逸書之序則參考</span><br/>
<span class='tline' id='l66' data-llen='1219:1242'>　　　　史記核其時事以釋篇題復采經典釋文史</span><br/>
<span class='tline' id='l67' data-llen='1242:1265'>　　　　記集解史記索隠所引馬融鄭康成諸説引</span><br/>
<span class='tline' id='l68' data-llen='1265:1288'>　　　　伸其義其旁搜逺紹之意亦可謂勤且篤矣</span><br/>
<span class='tline' id='l69' data-llen='1288:1311'>　　　　唐人解經多墨守注疏宋儒始好出新説每</span><br/>
<span class='tline' id='l70' data-llen='1311:1337'><a onclick="displayPageImage('KR1b0020', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1337:1360'>　　　　不免於穿鑿支離時所解如羲和曠職則本</span><br/>
<span class='tline' id='l72' data-llen='1360:1383'>　　　　諸蘓軾康叔封衛在成王時則仍用孔安國</span><br/>
<span class='tline' id='l73' data-llen='1383:1406'>　　　　傳康王之誥則兼采張九成書説信能擇善</span><br/>
<span class='tline' id='l74' data-llen='1406:1429'>　　　　而從不專主一家之學者至以泰誓為告西</span><br/>
<span class='tline' id='l75' data-llen='1429:1452'>　　　　岐師旅牧誓為告逺方諸侯自抒心得未嘗</span><br/>
<span class='tline' id='l76' data-llen='1452:1475'>　　　　依傍前人又謂武成本無脱簡中述武王告</span><br/>
<span class='tline' id='l77' data-llen='1475:1498'>　　　　師之辭後為史臣紀事之體康誥首節以周</span><br/>
<span class='tline' id='l78' data-llen='1498:1521'>　　　　公初基定為未營洛邑封康叔以撫頑民不</span><br/>
<span class='tline' id='l79' data-llen='1521:1547'><a onclick="displayPageImage('KR1b0020', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1547:1570'>　　　　當移置於洛誥尤為卓然有見不惑於同時</span><br/>
<span class='tline' id='l81' data-llen='1570:1593'>　　　　諸儒之曲說其取材博而精其樹義新而確</span><br/>
<span class='tline' id='l82' data-llen='1593:1616'>　　　　葢宋人經解中僅見之書也葉盛水東日記</span><br/>
<span class='tline' id='l83' data-llen='1616:1639'>　　　　載嘉熙二年知嚴州萬一薦凖尚書省劄取</span><br/>
<span class='tline' id='l84' data-llen='1639:1662'>　　　　進時所著書奏狀一通首列尚書演義三十</span><br/>
<span class='tline' id='l85' data-llen='1662:1685'>　　　　册而永樂大典所載實名融堂書解疑為晚</span><br/>
<span class='tline' id='l86' data-llen='1685:1708'>　　　　年删削更定之本今從永樂大典所稱書名</span><br/>
<span class='tline' id='l87' data-llen='1708:1731'>　　　　題之而仍以原劄狀二通録冠於前又經義</span><br/>
<span class='tline' id='l88' data-llen='1731:1757'><a onclick="displayPageImage('KR1b0020', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1757:1780'>　　　　考作八卷未知何據今考定篇第釐為二十</span><br/>
<span class='tline' id='l90' data-llen='1780:1802'>　　　　卷詮次如左乾隆四十五年五月恭校上</span><br/>
<span class='tline' id='l91' data-llen='1802:1834'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l92' data-llen='1834:1861'>　　　　　　　　　　總　校　官<span class='krp-note'>臣/</span>　陸　費　墀</span><br/>
<span class='tline' id='l94' data-llen='1885:1911'><a onclick="displayPageImage('KR1b0020', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l95' data-llen='1911:1921'>　　宋進書原劄狀</span><br/>
<span class='tline' id='l96' data-llen='1921:1944'>特進左丞相兼樞密使肅國公喬行簡劄子臣輙有奏</span><br/>
<span class='tline' id='l97' data-llen='1944:1967'>陳仰干天聽臣昨任國子司業日於延見諸生之次聞</span><br/>
<span class='tline' id='l98' data-llen='1967:1990'>嚴州布衣錢時山居讀書理學淹貫嘗從故寳謨閣學</span><br/>
<span class='tline' id='l99' data-llen='1990:2013'>士楊簡遊葢其深所推許今寳章閣待制袁甫昨任徽</span><br/>
<span class='tline' id='l100' data-llen='2013:2036'>州與故太府丞鄭之悌守嚴州日皆嘗一再禮聘莅講</span><br/>
<span class='tline' id='l101' data-llen='2036:2059'>郡庠逺近士子翕然雲集已而得其講篇其於辨析義</span><br/>
<span class='tline' id='l102' data-llen='2059:2082'>理參錯事物發明疑難有以起人臣是時心已屬之其</span><br/>
<span class='tline' id='l103' data-llen='2082:2108'><a onclick="displayPageImage('KR1b0020', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span><br/>
<span class='tline' id='l104' data-llen='2108:2131'>後知紹興府汪綱亦嘗延講至郡臣始屬綱求其所著</span><br/>
<span class='tline' id='l105' data-llen='2131:2154'>之書有論語孝經中庸大學四書管見及尚書啓蒙詩</span><br/>
<span class='tline' id='l106' data-llen='2154:2177'>學管見周易釋傳兩漢筆記國朝編年等作益信其學</span><br/>
<span class='tline' id='l107' data-llen='2177:2200'>之有所本其作兩漢筆記類皆痛漢氏襲秦之弊而尤</span><br/>
<span class='tline' id='l108' data-llen='2200:2223'>反覆致意於後世所以不敢望三代之治又見其學之</span><br/>
<span class='tline' id='l109' data-llen='2223:2246'>為有用臣遂因綱以延其来與之相見而欵扣之見其</span><br/>
<span class='tline' id='l110' data-llen='2246:2269'>氣負才識尤通世務自田里之休戚利病當世之是非</span><br/>
<span class='tline' id='l111' data-llen='2269:2292'>得失莫不詳䆒而熟知之靖康間其大父觷值睦寇陸</span><br/>
<span class='tline' id='l112' data-llen='2292:2318'><a onclick="displayPageImage('KR1b0020', 'WYG', '000-7a' );" name="000-7a" class="pb">[000-7a] <img width="20"  src="/static/img/kanseki-5.png"/></a></span><br/>
<span class='tline' id='l113' data-llen='2318:2341'>梁金人入浙糾率捍禦㡬著竒功朝廷嘗為之立廟封</span><br/>
<span class='tline' id='l114' data-llen='2341:2364'>爵而時亦人物魁岸慷慨激昂有乃祖風不但通詩書</span><br/>
<span class='tline' id='l115' data-llen='2364:2387'>守陳言而已每念此亦竒士而不使得為世用私竊惜</span><br/>
<span class='tline' id='l116' data-llen='2387:2410'>之比者伏讀國史至真宗皇帝於禁中壁間見穆修所</span><br/>
<span class='tline' id='l117' data-llen='2410:2433'>作詩句深切歎賞即問侍臣曰有文如此公卿何以不</span><br/>
<span class='tline' id='l118' data-llen='2433:2456'>薦則士之遺逸者固大臣之所當言亦聖主之所樂聞</span><br/>
<span class='tline' id='l119' data-llen='2456:2479'>也時嘗詣漕司文解比嵗已該永免而場屋竟不足以</span><br/>
<span class='tline' id='l120' data-llen='2479:2502'>得之其志方將玩聖經以自隠儻今不加收用使之終</span><br/>
<span class='tline' id='l121' data-llen='2502:2528'><a onclick="displayPageImage('KR1b0020', 'WYG', '000-7b' );" name="000-7b" class="pb">[000-7b] <img width="20"  src="/static/img/kanseki-5.png"/></a></span><br/>
<span class='tline' id='l122' data-llen='2528:2551'>老山林則國家有遺而不舉之才大臣有知而不薦之</span><br/>
<span class='tline' id='l123' data-llen='2551:2574'>咎矣臣愚欲望聖慈且與錢時特補廸功郎畀以秘閣</span><br/>
<span class='tline' id='l124' data-llen='2574:2597'>校勘仍乞下時本貫嚴州取所著書繕寫繳進上備乙</span><br/>
<span class='tline' id='l125' data-llen='2597:2620'>覧如其果有可采則乞次第録用庶以䆒其所藴有補</span><br/>
<span class='tline' id='l126' data-llen='2620:2639'>斯世伏候勑㫖五月十日三省同奉聖㫖依</span><br/>
<span class='tline' id='l127' data-llen='2639:2662'>朝散大夫權知嚴州軍州兼管内勸農事臣萬一薦凖</span><br/>
<span class='tline' id='l128' data-llen='2662:2685'>尚書省劄備特進左丞相劄子奏陳嚴州布衣錢時山</span><br/>
<span class='tline' id='l129' data-llen='2685:2708'>居讀書理學淹貫特補廸功郎畀以秘閣校勘行下嚴</span><br/>
<span class='tline' id='l130' data-llen='2708:2734'><a onclick="displayPageImage('KR1b0020', 'WYG', '000-8a' );" name="000-8a" class="pb">[000-8a] <img width="20"  src="/static/img/kanseki-5.png"/></a></span><br/>
<span class='tline' id='l131' data-llen='2734:2757'>州取所著書繕寫繳進上備御覽三省同奉聖㫖依劄</span><br/>
<span class='tline' id='l132' data-llen='2757:2780'>付嚴州臣除已恭禀繕寫錢時所著述書計一百册開</span><br/>
<span class='tline' id='l133' data-llen='2780:2792'>具數目如後須至上進者</span><br/>
<span class='tline' id='l134' data-llen='2792:2804'>　家塾尚書演義三十册</span><br/>
<span class='tline' id='l135' data-llen='2804:2814'>　學詩管見三十册</span><br/>
<span class='tline' id='l136' data-llen='2814:2824'>　周易釋傳二十册</span><br/>
<span class='tline' id='l137' data-llen='2824:2833'>　四書管見八册</span><br/>
<span class='tline' id='l138' data-llen='2833:2844'>　兩漢筆記一十二册</span><br/>
<span class='tline' id='l139' data-llen='2844:2870'><a onclick="displayPageImage('KR1b0020', 'WYG', '000-8b' );" name="000-8b" class="pb">[000-8b] <img width="20"  src="/static/img/kanseki-5.png"/></a></span><br/>
<span class='tline' id='l140' data-llen='2870:2893'>一右件書一百册用黄綾背褙黄羅絹裏夾複五條象</span><br/>
<span class='tline' id='l141' data-llen='2893:2916'>牙牌五面紅茸絛繋綵畫木匣五隻盛貯鍍金鐵鎖並</span><br/>
<span class='tline' id='l142' data-llen='2916:2939'>全謹具狀上進以聞謹進嘉熙二年九月日朝散大夫</span><br/>
<span class='tline' id='l143' data-llen='2939:2958'>權知嚴州軍州兼管内勸農事萬一薦上進</span><br/>
</p>
<p><br/>
</p>
  </div>
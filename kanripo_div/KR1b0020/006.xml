<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0020', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　融堂書解卷六</span><br/>
<span class='tline' id='l10' data-llen='198:219'>　　　　　　　　　　　　　宋　錢時　撰</span><br/>
<span class='tline' id='l11' data-llen='219:224'>太甲上</span><br/>
<span class='tline' id='l12' data-llen='224:247'>太甲既立不明伊尹放諸桐復歸于亳思庸伊尹作太</span><br/>
<span class='tline' id='l13' data-llen='247:252'>甲三篇</span><br/>
<span class='tline' id='l14' data-llen='252:275'>　太甲三篇始末此序數語提盡太甲之先未有敗度</span><br/>
<span class='tline' id='l15' data-llen='275:298'>　敗禮等事既立之後病證方出故孔子序書特曰太</span><br/>
<span class='tline' id='l16' data-llen='298:324'><a onclick="displayPageImage('KR1b0020', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='324:347'>　甲既立不明伊尹放諸桐若未立而已不明則伊尹</span><br/>
<span class='tline' id='l18' data-llen='347:370'>　當别有處安得茍然立之而後放之也不明二字乃</span><br/>
<span class='tline' id='l19' data-llen='370:393'>　太甲自叙實語故孔子亦只拈出此二字以斷之放</span><br/>
<span class='tline' id='l20' data-llen='393:416'>　廢也書但云王徂桐宫居憂而孔子特書曰放與南</span><br/>
<span class='tline' id='l21' data-llen='416:439'>　巢同例何也先儒謂不知朝政曰放凡天子亮隂則</span><br/>
<span class='tline' id='l22' data-llen='439:462'>　冢宰居攝朝政固未嘗與也何獨一太甲也哉葢太</span><br/>
<span class='tline' id='l23' data-llen='462:485'>　甲居喪敗度敗禮全然繆妄故使之闃然屏處于外</span><br/>
<span class='tline' id='l24' data-llen='485:508'>　與常人無異是放也不謂之放則當何以名之吾夫</span><br/>
<span class='tline' id='l25' data-llen='508:534'><a onclick="displayPageImage('KR1b0020', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='534:557'>　子直書曰放未可與權者未足與議也雖然必若伊</span><br/>
<span class='tline' id='l27' data-llen='557:580'>　尹者而後可也思庸自思前日之昏庸也三篇皆作</span><br/>
<span class='tline' id='l28' data-llen='580:603'>　書以告太甲是太甲一事之首尾史氏類聚總以太</span><br/>
<span class='tline' id='l29' data-llen='603:626'>　甲名篇首篇云伊尹作書次篇又云作書若第三篇</span><br/>
<span class='tline' id='l30' data-llen='626:636'>　郤只是伊尹全書</span><br/>
<span class='tline' id='l31' data-llen='636:659'>惟嗣王不惠于阿衡伊尹作書曰先王顧諟天之明命</span><br/>
<span class='tline' id='l32' data-llen='659:682'>以承上下神祇社稷宗廟罔不祗肅天監厥徳用集大</span><br/>
<span class='tline' id='l33' data-llen='682:705'>命撫綏萬方惟尹躬克左右厥辟宅師肆嗣王丕承基</span><br/>
<span class='tline' id='l34' data-llen='705:731'><a onclick="displayPageImage('KR1b0020', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='731:754'>緒惟尹躬先見于西邑夏自周有終相亦惟終其後嗣</span><br/>
<span class='tline' id='l36' data-llen='754:777'>王罔克有終相亦罔終嗣王戒哉祗爾厥辟辟不辟忝</span><br/>
<span class='tline' id='l37' data-llen='777:787'>厥祖王惟庸罔念聞</span><br/>
<span class='tline' id='l38' data-llen='787:810'>　首言天之明命直將成湯聖敬日躋學問全行提出</span><br/>
<span class='tline' id='l39' data-llen='810:829'>　相亦惟終相亦罔終方見休戚相關之至</span><br/>
<span class='tline' id='l40' data-llen='829:852'>伊尹乃言曰先王昧爽丕顯坐以待旦旁求俊彦啟迪</span><br/>
<span class='tline' id='l41' data-llen='852:863'>後人無越厥命以自覆</span><br/>
<span class='tline' id='l42' data-llen='863:886'>　丕顯先儒以為大顯其徳未安聖人純徳孔明無時</span><br/>
<span class='tline' id='l43' data-llen='886:912'><a onclick="displayPageImage('KR1b0020', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='912:935'>　不顯何晝何夜何蚤何莫必日出而大顯其徳豈昧</span><br/>
<span class='tline' id='l45' data-llen='935:958'>　爽之先有不大顯乎丕顯天大明也旦日出也言湯</span><br/>
<span class='tline' id='l46' data-llen='958:981'>　自天未明以至大明常坐待日出急急求賢以啟迪</span><br/>
<span class='tline' id='l47' data-llen='981:988'>　其後人也</span><br/>
<span class='tline' id='l48' data-llen='988:1011'>慎乃儉徳惟懐永圖若虞機張往省括于度則釋欽厥</span><br/>
<span class='tline' id='l49' data-llen='1011:1031'>止率乃祖攸行惟朕以懌萬世有辭王未克變</span><br/>
<span class='tline' id='l50' data-llen='1031:1054'>　率乃祖攸行須知能顧明命方是率祖湯之急于求</span><br/>
<span class='tline' id='l51' data-llen='1054:1077'>　賢皆是天命所當然惟懐永圖直為太甲作通盤計</span><br/>
<span class='tline' id='l52' data-llen='1077:1103'><a onclick="displayPageImage('KR1b0020', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1103:1112'>　較是何等懇至</span><br/>
<span class='tline' id='l54' data-llen='1112:1135'>伊尹曰兹乃不義習與性成予弗狎于弗順營于桐宫</span><br/>
<span class='tline' id='l55' data-llen='1135:1157'>密邇先王其訓無俾世迷王徂相宫居憂克終允徳</span><br/>
<span class='tline' id='l56' data-llen='1157:1180'>　兹乃不義以至無俾世迷是與在廷議桐宫時語也</span><br/>
<span class='tline' id='l57' data-llen='1180:1185'>太甲中</span><br/>
<span class='tline' id='l58' data-llen='1185:1206'>惟三祀十有二月朔伊尹以冕服奉嗣王歸于亳</span><br/>
<span class='tline' id='l59' data-llen='1206:1229'>　奉嗣王歸亳始克盡人臣之職故曰有伊尹之志則</span><br/>
<span class='tline' id='l60' data-llen='1229:1241'>　可以伊尹卒能奉歸也</span><br/>
<span class='tline' id='l61' data-llen='1241:1267'><a onclick="displayPageImage('KR1b0020', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1267:1290'>作書曰民非后罔克胥匡以生后非民罔以辟四方皇</span><br/>
<span class='tline' id='l63' data-llen='1290:1311'>天眷佑有商俾嗣王克終厥徳實萬世無疆之休</span><br/>
<span class='tline' id='l64' data-llen='1311:1335'>　伊尹作書獨首𤼵君民相須之義前此許多訓語都</span><br/>
<span class='tline' id='l65' data-llen='1335:1358'>　只就太甲身上攻他病郤未暇及此正如蕩子不務</span><br/>
<span class='tline' id='l66' data-llen='1358:1381'>　職業一旦悔過而歸其長上方以家事語之此伊尹</span><br/>
<span class='tline' id='l67' data-llen='1381:1391'>　至喜至幸之情也</span><br/>
<span class='tline' id='l68' data-llen='1391:1414'>王拜手稽首曰予小子不明于徳自底不類欲敗度縱</span><br/>
<span class='tline' id='l69' data-llen='1414:1437'>敗禮以速戾于厥躬天作孽猶可違自作孽不可逭既</span><br/>
<span class='tline' id='l70' data-llen='1437:1463'><a onclick="displayPageImage('KR1b0020', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1463:1486'>往背師保之訓弗克于厥初尚賴匡救之徳圖惟厥終</span><br/>
<span class='tline' id='l72' data-llen='1486:1509'>　此正太甲思庸之實語也伊尹告太甲所存者五篇</span><br/>
<span class='tline' id='l73' data-llen='1509:1532'>　而太甲止數語嗚呼非真實有見透脱病根改過明</span><br/>
<span class='tline' id='l74' data-llen='1532:1555'>　白無所疑貳安能傾倒吐露如此其的哉自昔者不</span><br/>
<span class='tline' id='l75' data-llen='1555:1578'>　惠于阿衡以至惟庸罔念聞以至王未克變太甲必</span><br/>
<span class='tline' id='l76' data-llen='1578:1601'>　煞多言語為史氏所畧至克終允徳正是善端方萌</span><br/>
<span class='tline' id='l77' data-llen='1601:1624'>　何故亦畧不記録一二大率人初有見故習乍脱雖</span><br/>
<span class='tline' id='l78' data-llen='1624:1647'>　知自怨自艾意態安能頓除剖白罪狀敷陳情欵未</span><br/>
<span class='tline' id='l79' data-llen='1647:1673'><a onclick="displayPageImage('KR1b0020', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1673:1696'>　必十分特達痛切史氏畧之于允徳之初而獨表彰</span><br/>
<span class='tline' id='l81' data-llen='1696:1719'>　其數語見得前曰所言未必如今日之特達痛切者</span><br/>
<span class='tline' id='l82' data-llen='1719:1742'>　不明于徳一語不是徳上有見如何道得出如何知</span><br/>
<span class='tline' id='l83' data-llen='1742:1758'>　得下面許多病都在不明于徳上</span><br/>
<span class='tline' id='l84' data-llen='1758:1781'>伊尹拜手稽首曰修厥身允徳協于下惟明后先王子</span><br/>
<span class='tline' id='l85' data-llen='1781:1804'>惠困窮民服厥命罔有不悦並其有邦厥鄰乃曰徯我</span><br/>
<span class='tline' id='l86' data-llen='1804:1827'>后后來無罰王懋乃徳視乃烈祖無時豫怠奉先思孝</span><br/>
<span class='tline' id='l87' data-llen='1827:1848'>接下思恭視遠惟明聽徳惟聰朕承王之休無斁</span><br/>
<span class='tline' id='l88' data-llen='1848:1874'><a onclick="displayPageImage('KR1b0020', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1874:1897'>　允徳實徳也千失萬過皆從不實上起一毫不實虛</span><br/>
<span class='tline' id='l90' data-llen='1897:1920'>　偽百端豫怠二字正是截太甲將來病根縱欲之事</span><br/>
<span class='tline' id='l91' data-llen='1920:1943'>　今雖無有而宫庭舊觀依然在前故態惡習處處皆</span><br/>
<span class='tline' id='l92' data-llen='1943:1966'>　是熟路少有逸豫懈怠即縱欲矣奉先則當思孝凡</span><br/>
<span class='tline' id='l93' data-llen='1966:1989'>　履尊居正繼志述事少有愧于心非孝也非獨有事</span><br/>
<span class='tline' id='l94' data-llen='1989:2012'>　宗廟而謂之奉先也接下則當思恭凡深宫廣殿侍</span><br/>
<span class='tline' id='l95' data-llen='2012:2035'>　御僕從少有乖于禮非恭也非獨體貌臣鄰而謂之</span><br/>
<span class='tline' id='l96' data-llen='2035:2051'>　接下也<span class='krp-note'>案此下疑/有闕文</span></span><br/>
<span class='tline' id='l97' data-llen='2051:2077'><a onclick="displayPageImage('KR1b0020', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2077:2082'>太甲下</span><br/>
<span class='tline' id='l99' data-llen='2082:2105'>伊尹申誥于王曰嗚呼惟天無親克敬惟親民罔常懐</span><br/>
<span class='tline' id='l100' data-llen='2105:2124'>懐于有仁鬼神無常享享于克誠天位艱哉</span><br/>
<span class='tline' id='l101' data-llen='2124:2147'>　至此重複致誥言天位之艱太甲向來只縁以位為</span><br/>
<span class='tline' id='l102' data-llen='2147:2167'>　樂所以縱欲而不自檢安知此位之不易也</span><br/>
<span class='tline' id='l103' data-llen='2167:2190'>徳惟治否徳亂與治同道罔不興與亂同事罔不亡終</span><br/>
<span class='tline' id='l104' data-llen='2190:2213'>始慎厥與惟明明后先王惟時懋敬厥徳克配上帝今</span><br/>
<span class='tline' id='l105' data-llen='2213:2236'>王嗣有令緒尚監兹哉若升髙必自下若陟遐必自邇</span><br/>
<span class='tline' id='l106' data-llen='2236:2262'><a onclick="displayPageImage('KR1b0020', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2262:2280'>無輕民事惟難無安厥位惟危慎終于始</span><br/>
<span class='tline' id='l108' data-llen='2280:2303'>　無輕民事見得民事之重便知天位之艱懋勤厥徳</span><br/>
<span class='tline' id='l109' data-llen='2303:2316'>　是慎位以安民終始如一</span><br/>
<span class='tline' id='l110' data-llen='2316:2339'>有言逆于汝心必求諸道有言遜于汝志必求諸非道</span><br/>
<span class='tline' id='l111' data-llen='2339:2362'>　伊尹前面專説進徳此郤敎之以聽言舜告禹惟精</span><br/>
<span class='tline' id='l112' data-llen='2362:2385'>　惟一允執厥中即繼之以無稽之言勿聽正是此意</span><br/>
<span class='tline' id='l113' data-llen='2385:2408'>　逆心遜志之言慮太甲就逆順上把捉未定桐宫一</span><br/>
<span class='tline' id='l114' data-llen='2408:2431'>　悔安可恃哉伊尹此言正是防有變動兩個求字提</span><br/>
<span class='tline' id='l115' data-llen='2431:2457'><a onclick="displayPageImage('KR1b0020', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2457:2472'>　得極𦂳兩個必字斬然截然</span><br/>
<span class='tline' id='l117' data-llen='2472:2495'>嗚呼弗慮胡獲弗為胡成一人元良萬邦以貞君罔以</span><br/>
<span class='tline' id='l118' data-llen='2495:2516'>辯言亂舊政臣罔以寵利居成功邦其永孚于休</span><br/>
<span class='tline' id='l119' data-llen='2516:2540'>　伊尹于此復𤼵嗚呼之歎埋頭説起都不言所慮所</span><br/>
<span class='tline' id='l120' data-llen='2540:2563'>　為者何事而其指歸乃在元良至哉斯言正所以啟</span><br/>
<span class='tline' id='l121' data-llen='2563:2586'>　太甲致知力行之機而使之知所用力之地也見有</span><br/>
<span class='tline' id='l122' data-llen='2586:2609'>　未明識有未達一觸而悟思之功也為即力行所以</span><br/>
<span class='tline' id='l123' data-llen='2609:2632'>　成也思而得之不力行之則是知及之仁不能守之</span><br/>
<span class='tline' id='l124' data-llen='2632:2658'><a onclick="displayPageImage('KR1b0020', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2658:2681'>　雖得之必失之何貴于得也伊尹前面主徳之一路</span><br/>
<span class='tline' id='l126' data-llen='2681:2704'>　但説不可不謹其所與及論敬徳功夫亦不過明自</span><br/>
<span class='tline' id='l127' data-llen='2704:2727'>　下自邇之訓惟艱惟危之訓求諸道求諸非道之訓</span><br/>
<span class='tline' id='l128' data-llen='2727:2750'>　都只從頭鞭辟向此一路郤未曾親切提他如何用</span><br/>
<span class='tline' id='l129' data-llen='2750:2774'>　工曰慮曰為方是𤼵蹤指示的的之要㫖也伊尹至</span><br/>
<span class='tline' id='l130' data-llen='2774:2797'>　此辭㫖已盡無復他説但只要為君者循守舊政不</span><br/>
<span class='tline' id='l131' data-llen='2797:2820'>　使辯言亂之為臣者雖已成功不可以寵利居之先</span><br/>
<span class='tline' id='l132' data-llen='2820:2843'>　儒謂此是伊尹告歸張本其實不然此所謂罔以寵</span><br/>
<span class='tline' id='l133' data-llen='2843:2869'><a onclick="displayPageImage('KR1b0020', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2869:2892'>　利居成功者非必成功即去之謂也臯䕫稷契豈必</span><br/>
<span class='tline' id='l135' data-llen='2892:2915'>　皆奉身而退而後為不居乎葢微以成功為功即是</span><br/>
<span class='tline' id='l136' data-llen='2915:2921'>　居成功</span><br/>
<span class='tline' id='l137' data-llen='2921:2927'>咸有一徳</span><br/>
<span class='tline' id='l138' data-llen='2927:2936'>伊尹作咸有一徳</span><br/>
<span class='tline' id='l139' data-llen='2936:2959'>　伊尹復辟告歸而作是書義已明白故孔子止曰伊</span><br/>
<span class='tline' id='l140' data-llen='2959:2982'>　尹作咸有一徳不復詳序也一徳二字方自伊尹拈</span><br/>
<span class='tline' id='l141' data-llen='2982:2986'>　出</span><br/>
<span class='tline' id='l142' data-llen='2986:3012'><a onclick="displayPageImage('KR1b0020', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3012:3035'>伊尹既復政厥辟將告歸乃陳戒于徳曰嗚呼天難諶</span><br/>
<span class='tline' id='l144' data-llen='3035:3054'>命靡常常厥徳保厥位厥徳靡常九有以亡</span><br/>
<span class='tline' id='l145' data-llen='3054:3077'>　叙謂既復政厥辟書又謂嗣王新服厥命則是太甲</span><br/>
<span class='tline' id='l146' data-llen='3077:3100'>　歸亳未幾即告歸也夫太甲既立不明伊尹費許多</span><br/>
<span class='tline' id='l147' data-llen='3100:3123'>　訓戒費許多區處今幸悔過所以倚賴于師保者方</span><br/>
<span class='tline' id='l148' data-llen='3123:3146'>　深何求去之亟哉易之小畜以臣而畜君也上九既</span><br/>
<span class='tline' id='l149' data-llen='3146:3169'>　雨既處尚徳載月幾望君子征凶上九者畜之極小</span><br/>
<span class='tline' id='l150' data-llen='3169:3192'>　畜之道成也故既雨隂陽和也既處畜之而已安也</span><br/>
<span class='tline' id='l151' data-llen='3192:3218'><a onclick="displayPageImage('KR1b0020', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3218:3241'>　是太甲悔過復辟之時也月幾望則將與日敵矣君</span><br/>
<span class='tline' id='l153' data-llen='3241:3264'>　子于此猶進而不止則凶況桐宫之放自古所未有</span><br/>
<span class='tline' id='l154' data-llen='3264:3287'>　聖人者知進退存亡而不失其正此伊尹所以急歸</span><br/>
<span class='tline' id='l155' data-llen='3287:3310'>　歟雖然不能不深慮也乍還宫庭遽離師保立徳未</span><br/>
<span class='tline' id='l156' data-llen='3310:3333'>　固舊習易生不是君臣之間皆有一徳則轉移搖奪</span><br/>
<span class='tline' id='l157' data-llen='3333:3357'>　在反掌間耳故將告歸之日專𤼵咸有一徳之㫖極</span><br/>
<span class='tline' id='l158' data-llen='3357:3380'>　言天命人心之向背與夫國祚之存亡全係乎此徳</span><br/>
<span class='tline' id='l159' data-llen='3380:3388'>　所以陳戒也</span><br/>
<span class='tline' id='l160' data-llen='3388:3414'><a onclick="displayPageImage('KR1b0020', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3414:3437'>夏王弗克庸徳慢神虐民皇天弗保監于萬方啟迪有</span><br/>
<span class='tline' id='l162' data-llen='3437:3460'>命眷求一徳俾作神主惟尹躬暨湯咸有一徳克享天</span><br/>
<span class='tline' id='l163' data-llen='3460:3477'>心受天明命以有九有之師爰革夏正</span><br/>
<span class='tline' id='l164' data-llen='3477:3500'>　有命即有徳者既曰有命又曰一徳何也有命者固</span><br/>
<span class='tline' id='l165' data-llen='3500:3523'>　是其徳為天所命然亦有有徳而天不命之不得以</span><br/>
<span class='tline' id='l166' data-llen='3523:3546'>　有天下孔子是也必也歴數當在躬方謂之有命眷</span><br/>
<span class='tline' id='l167' data-llen='3546:3569'>　求一徳所以兼舉而並言也非天諄諄然有言以啟</span><br/>
<span class='tline' id='l168' data-llen='3569:3592'>　迪之也隂相黙佑使之足以有為若推之使出而不</span><br/>
<span class='tline' id='l169' data-llen='3592:3619'><a onclick="displayPageImage('KR1b0020', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3619:3642'>　容己者無非天之所以啟迪之也然論咸有一徳受</span><br/>
<span class='tline' id='l171' data-llen='3642:3665'>　天明命直自謂尹躬暨湯將已與湯並説畧無遜避</span><br/>
<span class='tline' id='l172' data-llen='3665:3688'>　何耶先儒以伊尹自任天下之重者如此殊不知湯</span><br/>
<span class='tline' id='l173' data-llen='3688:3711'>　之于伊尹學焉而後臣之與他人事體不同聿求元</span><br/>
<span class='tline' id='l174' data-llen='3711:3734'>　聖與之戮力固湯之言也順天應人實是此二人共</span><br/>
<span class='tline' id='l175' data-llen='3734:3757'>　成其事況于太甲分為君臣義實父師今將告歸恨</span><br/>
<span class='tline' id='l176' data-llen='3757:3778'>　不罄竭安得不以實告而事世俗形迹之嫌哉</span><br/>
<span class='tline' id='l177' data-llen='3778:3801'>非天私我有商惟天佑于一徳非商求于下民惟民歸</span><br/>
<span class='tline' id='l178' data-llen='3801:3828'><a onclick="displayPageImage('KR1b0020', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3828:3851'>于一徳徳惟一動罔不吉徳二三動罔不凶惟吉凶不</span><br/>
<span class='tline' id='l180' data-llen='3851:3863'>僭在人惟天降災祥在徳</span><br/>
<span class='tline' id='l181' data-llen='3863:3886'>　徳本一也二三者非徳也意也不動乎意純明渾融</span><br/>
<span class='tline' id='l182' data-llen='3886:3903'>　雖應酬交錯萬變萬化未嘗不一也</span><br/>
<span class='tline' id='l183' data-llen='3903:3926'>今嗣王新服厥命惟新厥徳終始惟一時乃日新任官</span><br/>
<span class='tline' id='l184' data-llen='3926:3949'>惟賢才左右惟其人臣為上為徳為下為民其難其慎</span><br/>
<span class='tline' id='l185' data-llen='3949:3972'>惟和惟一徳無常師主善為師善無常主協于克一俾</span><br/>
<span class='tline' id='l186' data-llen='3972:3995'>萬姓咸曰大哉王言又曰一哉王心克綏先王之禄永</span><br/>
<span class='tline' id='l187' data-llen='3995:4022'><a onclick="displayPageImage('KR1b0020', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4022:4029'>厎烝民之生</span><br/>
<span class='tline' id='l189' data-llen='4029:4052'>　此段當作五截看新服厥命而下是欲太甲以徳自</span><br/>
<span class='tline' id='l190' data-llen='4052:4075'>　勉也任官而下是欲太甲擇一徳以自輔也徳無常</span><br/>
<span class='tline' id='l191' data-llen='4075:4098'>　師而下是敎之以師資一徳之法也俾萬姓而下是</span><br/>
<span class='tline' id='l192' data-llen='4098:4121'>　敎之以證驗一徳之實也克綏而下是極言一徳之</span><br/>
<span class='tline' id='l193' data-llen='4121:4144'>　效也太甲即位幾年矣如何謂之新服厥命葢桐宫</span><br/>
<span class='tline' id='l194' data-llen='4144:4167'>　之放今始復辟是新服厥命也左右大臣為師保則</span><br/>
<span class='tline' id='l195' data-llen='4167:4190'>　必惟其人斷斷曰其人正是指言一徳若伊尹者真</span><br/>
<span class='tline' id='l196' data-llen='4190:4217'><a onclick="displayPageImage('KR1b0020', 'WYG', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4217:4240'>　其人也何也大臣之事上則輔成君徳下則澤潤生</span><br/>
<span class='tline' id='l198' data-llen='4240:4263'>　民致君澤民甚重甚大可易用乎可不謹乎必惟和</span><br/>
<span class='tline' id='l199' data-llen='4263:4286'>　惟一者而後可也和融和也日用純一融融怡怡所</span><br/>
<span class='tline' id='l200' data-llen='4286:4309'>　謂和也和即一一即和也觀伊尹所論獨言尹躬暨</span><br/>
<span class='tline' id='l201' data-llen='4309:4332'>　湯其他諸臣皆不得而與則是非純徳孔明優入聖</span><br/>
<span class='tline' id='l202' data-llen='4332:4355'>　域豈易當一徳之名哉雖然有臣而不知所師師而</span><br/>
<span class='tline' id='l203' data-llen='4355:4378'>　不知所擇猶無益也大凡進徳初無常師惟主其善</span><br/>
<span class='tline' id='l204' data-llen='4378:4401'>　者以為師善亦初無常主惟合于能一者乃為盡善</span><br/>
<span class='tline' id='l205' data-llen='4401:4428'><a onclick="displayPageImage('KR1b0020', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4428:4451'>　陳良悦周公仲尼之道而其徒乃見許行而大悦謂</span><br/>
<span class='tline' id='l207' data-llen='4451:4475'>　之主善可乎孔子問禮于老耼問樂于萇𢎞問官于</span><br/>
<span class='tline' id='l208' data-llen='4475:4499'>　郯子至若文王既没斯文在兹的的𫝊心所謂符節</span><br/>
<span class='tline' id='l209' data-llen='4499:4522'>　之合者則斷不容泛及其協于克一之謂乎雖然自</span><br/>
<span class='tline' id='l210' data-llen='4522:4545'>　以合一而未至于大同亦未善也直是萬姓之衆莫</span><br/>
<span class='tline' id='l211' data-llen='4545:4568'>　不皆曰大哉王言庶乎其可也然徒王言之大而未</span><br/>
<span class='tline' id='l212' data-llen='4568:4591'>　信王心之一抑猶未也既曰大哉王言又曰一哉王</span><br/>
<span class='tline' id='l213' data-llen='4591:4614'>　心方是心口相應方是表裏如一而後一徳之在我</span><br/>
<span class='tline' id='l214' data-llen='4614:4641'><a onclick="displayPageImage('KR1b0020', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4641:4664'>　者非偏見也非曲學也四海九州大同之心不可誣</span><br/>
<span class='tline' id='l216' data-llen='4664:4687'>　也夫如是始能安先王之禄而永致衆民之生矣嗚</span><br/>
<span class='tline' id='l217' data-llen='4687:4706'>　呼伊尹為太甲講明一徳其精密如此哉</span><br/>
<span class='tline' id='l218' data-llen='4706:4729'>嗚呼七世之廟可以觀徳萬夫之長可以觀政后非民</span><br/>
<span class='tline' id='l219' data-llen='4729:4752'>罔使民非后罔事無自廣以狹人匹夫匹婦不獲自盡</span><br/>
<span class='tline' id='l220' data-llen='4752:4761'>民主罔與成厥功</span><br/>
<span class='tline' id='l221' data-llen='4761:4784'>　伊尹上文無非敎太甲勉進一徳可謂備至矣然或</span><br/>
<span class='tline' id='l222' data-llen='4784:4808'>　有自廣之心則非所以一徳也于是復𤼵嘆而言拳</span><br/>
<span class='tline' id='l223' data-llen='4808:4835'><a onclick="displayPageImage('KR1b0020', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4835:4841'>　拳如此</span><br/>
<span class='tline' id='l225' data-llen='4841:4861'>沃丁既葬伊尹于亳咎單遂訓伊尹事作沃丁</span><br/>
<span class='tline' id='l226' data-llen='4861:4884'>　沃丁太甲子伊尹既告老死于家而沃丁葬之于亳</span><br/>
<span class='tline' id='l227' data-llen='4884:4907'>　以三公之禮葬也序曰既葬曰遂訓葢伊尹元老雖</span><br/>
<span class='tline' id='l228' data-llen='4907:4930'>　已致仕所謂天子欲有問焉則就其室者及既葬亡</span><br/>
<span class='tline' id='l229' data-llen='4930:4953'>　矣不可復見矣咎單遂訓沃丁以伊尹之事而作是</span><br/>
<span class='tline' id='l230' data-llen='4953:4976'>　故名沃丁非特明謨大訓使沃丁知所守而咎單亦</span><br/>
<span class='tline' id='l231' data-llen='4976:4999'>　守之以為鵠的也既葬遂訓若不容少緩者亦是乗</span><br/>
<span class='tline' id='l232' data-llen='4999:5026'><a onclick="displayPageImage('KR1b0020', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5026:5049'>　沃丁尊禮感慕方新而急投之咎單湯舊臣作明居</span><br/>
<span class='tline' id='l234' data-llen='5049:5072'>　時已為司空太甲没而沃丁立其居輔遺託孤之任</span><br/>
<span class='tline' id='l235' data-llen='5072:5095'>　者歟伊尹論咸有一徳惟曰尹公暨湯及其身後雖</span><br/>
<span class='tline' id='l236' data-llen='5095:5118'>　同列故老猶不忘取法自言之而無所嫌人法之而</span><br/>
<span class='tline' id='l237' data-llen='5118:5128'>　無所忌嗚呼盛哉</span><br/>
<span class='tline' id='l238' data-llen='5128:5151'>伊陟相太戊亳有祥桑穀共生于朝伊陟贊于巫咸作</span><br/>
<span class='tline' id='l239' data-llen='5151:5157'>咸乂四篇</span><br/>
<span class='tline' id='l240' data-llen='5157:5180'>　伊陟尹之子太戊沃丁弟之子祥妖也史記云亳有</span><br/>
<span class='tline' id='l241' data-llen='5180:5207'><a onclick="displayPageImage('KR1b0020', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5207:5230'>　祥桑穀共生于朝一日莫大拱帝太戊懼問伊陟伊</span><br/>
<span class='tline' id='l243' data-llen='5230:5253'>　陟曰臣聞妖不勝徳帝之政其有闕歟帝其修徳太</span><br/>
<span class='tline' id='l244' data-llen='5253:5276'>　戊從之而祥桑枯死伊陟贊言于巫咸巫咸治王家</span><br/>
<span class='tline' id='l245' data-llen='5276:5299'>　有成作咸乂是此書作于治王家有成之後也序不</span><br/>
<span class='tline' id='l246' data-llen='5299:5322'>　言太戊問伊陟一節而徑言伊陟贊于巫咸葢此序</span><br/>
<span class='tline' id='l247' data-llen='5322:5345'>　專為咸乂四篇而作巫咸因伊陟之贊而治王家有</span><br/>
<span class='tline' id='l248' data-llen='5345:5368'>　成故史氏追述始末而成書也大抵妖祥隨感而生</span><br/>
<span class='tline' id='l249' data-llen='5368:5391'>　禾異畝同穎所以彰周公之徳桑楮合生于外朝豈</span><br/>
<span class='tline' id='l250' data-llen='5391:5418'><a onclick="displayPageImage('KR1b0020', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5418:5441'>　居燮理之任者于協贊之義有虧歟君奭云在太戊</span><br/>
<span class='tline' id='l252' data-llen='5441:5464'>　時則有若伊陟臣扈格于上帝巫咸乂王家巫咸必</span><br/>
<span class='tline' id='l253' data-llen='5464:5487'>　是專總理王家庶務者伊陟所以特贊之也史記曰</span><br/>
<span class='tline' id='l254' data-llen='5487:5510'>　陟對太戊之言云云而孔子特書曰伊陟相太戊則</span><br/>
<span class='tline' id='l255' data-llen='5510:5519'>　其責殆有歸矣</span><br/>
<span class='tline' id='l256' data-llen='5519:5532'>太戊贊于伊陟作伊陟原命</span><br/>
<span class='tline' id='l257' data-llen='5532:5555'>　此伊陟原命二書之序也太戊贊于伊陟豈懼而有</span><br/>
<span class='tline' id='l258' data-llen='5555:5578'>　問卒從修徳之説而有是歟原臣名既贊伊陟而遂</span><br/>
<span class='tline' id='l259' data-llen='5578:5605'><a onclick="displayPageImage('KR1b0020', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5605:5628'>　命原故有曰伊陟曰原命二書皆因贊伊陟而作也</span><br/>
<span class='tline' id='l261' data-llen='5628:5651'>　書雖不存要無非君臣問答修徳弭變之言耳桑榖</span><br/>
<span class='tline' id='l262' data-llen='5651:5674'>　有祥伊陟贊巫咸太戊贊伊陟君臣上下戒謹恐懼</span><br/>
<span class='tline' id='l263' data-llen='5674:5697'>　如此此太戊所以為賢而伊陟承家法先儒因書之</span><br/>
<span class='tline' id='l264' data-llen='5697:5720'>　先後遂謂伊陟先告巫咸而後告太戊殆未必然諸</span><br/>
<span class='tline' id='l265' data-llen='5720:5743'>　書雖皆桑榖一事而二序乃因書之篇次而作史記</span><br/>
<span class='tline' id='l266' data-llen='5743:5766'>　所言次第可攷況書之作又各有首尾正不必泥也</span><br/>
<span class='tline' id='l267' data-llen='5766:5789'>　禹宅帝位已載之大禹謨而臯陶謨益稷所記往往</span><br/>
<span class='tline' id='l268' data-llen='5789:5816'><a onclick="displayPageImage('KR1b0020', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5816:5839'>　皆未宅帝位前與同列問答之語豈可以篇次定事</span><br/>
<span class='tline' id='l270' data-llen='5839:5846'>　之先後乎</span><br/>
<span class='tline' id='l271' data-llen='5846:5856'>仲丁遷于囂作仲丁</span><br/>
<span class='tline' id='l272' data-llen='5856:5879'>　仲丁太戊子湯始遷亳至仲丁乃自亳遷囂陳遷都</span><br/>
<span class='tline' id='l273' data-llen='5879:5889'>　之義而作是書也</span><br/>
<span class='tline' id='l274' data-llen='5889:5900'>河亶甲居相作河亶甲</span><br/>
<span class='tline' id='l275' data-llen='5900:5923'>　史記云仲丁崩弟外壬立外壬崩弟河亶甲立是仲</span><br/>
<span class='tline' id='l276' data-llen='5923:5935'>　丁遷囂再世而復遷也</span><br/>
<span class='tline' id='l277' data-llen='5935:5962'><a onclick="displayPageImage('KR1b0020', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5962:5972'>祖乙圯于耿作祖乙</span><br/>
<span class='tline' id='l279' data-llen='5972:5995'>　祖乙河亶甲之子自仲丁再傳而河亶遷相自河亶</span><br/>
<span class='tline' id='l280' data-llen='5995:6019'>　一𫝊而祖乙遷耿雖曰有因而遷然河亶甲時殷道</span><br/>
<span class='tline' id='l281' data-llen='6019:6042'>　復衰矣衰世之君豈能為可久規模宅都定卜必不</span><br/>
<span class='tline' id='l282' data-llen='6042:6065'>　甚審隄防捍禦必不甚周所以數數不定如此祖乙</span><br/>
<span class='tline' id='l283' data-llen='6065:6088'>　賢王又有巫賢為輔遷耿之後雖圯壊于水但只修</span><br/>
<span class='tline' id='l284' data-llen='6088:6111'>　徳不復議遷直至盤庚七世而後始治亳殷也愚謂</span><br/>
<span class='tline' id='l285' data-llen='6111:6134'>　遷都之疏數固係人君之賢否國體之盛衰湯遷亳</span><br/>
<span class='tline' id='l286' data-llen='6134:6161'><a onclick="displayPageImage('KR1b0020', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6161:6184'>　祖乙遷耿皆數世亦必是規模可久非偶然也因感</span><br/>
<span class='tline' id='l288' data-llen='6184:6207'>　圯耿不遷有堅忍特立之見與泛泛挈挈者不同故</span><br/>
<span class='tline' id='l289' data-llen='6207:6238'>　𤼵斯義<span class='krp-note'>案此本鄭/康成之説</span>惜書不存不得見其所以不遷之</span><br/>
<span class='tline' id='l290' data-llen='6238:6254'>　舉措耳耿地在河東皮氏縣耿鄉</span><br/>
<span class='tline' id='l291' data-llen='6254:6257'>　</span><br/>
<span class='tline' id='l292' data-llen='6257:6260'>　</span><br/>
<span class='tline' id='l293' data-llen='6260:6263'>　</span><br/>
<span class='tline' id='l294' data-llen='6263:6272'>　融堂書解卷六</span><br/>
</p>
<p><br/>
</p>
  </div>
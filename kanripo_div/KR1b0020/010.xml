<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0020', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　融堂書解卷十</span><br/>
<span class='tline' id='l10' data-llen='198:219'>　　　　　　　　　　　　　宋　錢時　撰</span><br/>
<span class='tline' id='l11' data-llen='219:223'>洪範</span><br/>
<span class='tline' id='l12' data-llen='223:241'>武王勝殷殺受立武庚以箕子歸作洪範</span><br/>
<span class='tline' id='l13' data-llen='241:264'>　孔子序書直曰武王勝殷殺受立武庚以箕子歸作</span><br/>
<span class='tline' id='l14' data-llen='264:287'>　洪範非不足于武王也亦非不足于箕子也正所以</span><br/>
<span class='tline' id='l15' data-llen='287:311'>　𤼵明聖賢心事使天下皆知殺受之心即以箕子歸</span><br/>
<span class='tline' id='l16' data-llen='311:337'><a onclick="displayPageImage('KR1b0020', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='337:360'>　之心即箕子陳洪範之心道並行而不相悖也不明</span><br/>
<span class='tline' id='l18' data-llen='360:380'>　斯義不可與言洪範受本自焚書殺明非弑</span><br/>
<span class='tline' id='l19' data-llen='380:403'>惟十有三祀王訪于箕子王乃言曰嗚呼箕子惟天隂</span><br/>
<span class='tline' id='l20' data-llen='403:420'>隲下民相恊厥居我不知其彝倫攸叙</span><br/>
<span class='tline' id='l21' data-llen='420:443'>　相佑助也王既訪箕子于是乃言先儒謂武王聖人</span><br/>
<span class='tline' id='l22' data-llen='443:467'>　于常道非真不知繆為不知而𤼵此問歟是不然聖</span><br/>
<span class='tline' id='l23' data-llen='467:490'>　人之于常道固無不知若夫垂世立教所以綱維斯</span><br/>
<span class='tline' id='l24' data-llen='490:513'>　道之大法則容有不盡知也故孔子問禮問樂問官</span><br/>
<span class='tline' id='l25' data-llen='513:539'><a onclick="displayPageImage('KR1b0020', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='539:562'>　茍知矣何問之有哉武王克商急急奉箕子以歸親</span><br/>
<span class='tline' id='l27' data-llen='562:585'>　訪其館首問此事最是武王定天下規模第一著洪</span><br/>
<span class='tline' id='l28' data-llen='585:608'>　範九疇自禹之後千有餘嵗未嘗顯于世今也一問</span><br/>
<span class='tline' id='l29' data-llen='608:620'>　而盡得之豈細事也哉</span><br/>
<span class='tline' id='l30' data-llen='620:643'>箕子乃言曰我聞在昔鯀陻洪水汨陳其五行帝乃震</span><br/>
<span class='tline' id='l31' data-llen='643:666'>怒不畀洪範九疇彝倫攸斁鯀則殛死禹乃嗣興天乃</span><br/>
<span class='tline' id='l32' data-llen='666:678'>錫禹洪範九疇彝倫攸叙</span><br/>
<span class='tline' id='l33' data-llen='678:701'>　箕子之在商非秘此而不言也易曰茍非其人道不</span><br/>
<span class='tline' id='l34' data-llen='701:727'><a onclick="displayPageImage('KR1b0020', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='727:750'>　虛行不可與言而與之言可乎哉故至此而後乃言</span><br/>
<span class='tline' id='l36' data-llen='750:773'>　之兩箇乃言字深足以見斯道之重武王必訪箕子</span><br/>
<span class='tline' id='l37' data-llen='773:796'>　而後乃言其不茍問如此箕子必得武王而後乃言</span><br/>
<span class='tline' id='l38' data-llen='796:819'>　其不茍授如此或曰羲農堯舜諸大聖人出為天地</span><br/>
<span class='tline' id='l39' data-llen='819:843'>　人極之主正斯道之所以𫝊也箕子陳洪範如何只</span><br/>
<span class='tline' id='l40' data-llen='843:866'>　說鯀禹況堯舜在上彝倫之叙不叙顧何係于一鯀</span><br/>
<span class='tline' id='l41' data-llen='866:889'>　曰此以天錫洪範九疇之所以始者而言也洪範之</span><br/>
<span class='tline' id='l42' data-llen='889:912'>　妙雖先天地而存至于九疇之書則前此未之見也</span><br/>
<span class='tline' id='l43' data-llen='912:938'><a onclick="displayPageImage('KR1b0020', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='938:961'>　鯀陻洪水天不畀之禹行其所無事而洛書出焉因</span><br/>
<span class='tline' id='l45' data-llen='961:984'>　禹之始錫而原鯀之所以不畀箕子之㫖豈茍云哉</span><br/>
<span class='tline' id='l46' data-llen='984:1007'>　伏羲得河圖而八卦畫非易始兆于伏羲也河圖者</span><br/>
<span class='tline' id='l47' data-llen='1007:1031'>　八卦之始也禹得洛書而九疇𫝊非彝倫始叙于禹</span><br/>
<span class='tline' id='l48' data-llen='1031:1043'>　也洛書者九疇之始也</span><br/>
<span class='tline' id='l49' data-llen='1043:1066'>初一曰五行次二曰敬用五事次三曰農用八政次四</span><br/>
<span class='tline' id='l50' data-llen='1066:1089'>曰協用五紀次五曰建用皇極次六曰乂用三德次七</span><br/>
<span class='tline' id='l51' data-llen='1089:1112'>曰明用稽疑次八曰念用庶徵次九曰嚮用五福威用</span><br/>
<span class='tline' id='l52' data-llen='1112:1138'><a onclick="displayPageImage('KR1b0020', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1138:1142'>六極</span><br/>
<span class='tline' id='l54' data-llen='1142:1165'>　漢儒謂此即洛書之文雖未必盡然當亦有據大抵</span><br/>
<span class='tline' id='l55' data-llen='1165:1188'>　觀此一節當看此用字然亦先明其次而後方識其</span><br/>
<span class='tline' id='l56' data-llen='1188:1211'>　用先儒往往主皇極為説極居中以貫上下然則何</span><br/>
<span class='tline' id='l57' data-llen='1211:1234'>　以言次二次三次四至次五始曰建用皇極乎殆不</span><br/>
<span class='tline' id='l58' data-llen='1234:1257'>　然葢自清濁分而五行已流行乎天地之間成象成</span><br/>
<span class='tline' id='l59' data-llen='1257:1280'>　形莫非此妙有物之最先也故初一曰五行人君為</span><br/>
<span class='tline' id='l60' data-llen='1280:1303'>　天地萬物之主其大本莫先于修身修身之要莫過</span><br/>
<span class='tline' id='l61' data-llen='1303:1329'><a onclick="displayPageImage('KR1b0020', 'WYG', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1329:1352'>　于五事事者日所從事之謂也不敬用之則貎言視</span><br/>
<span class='tline' id='l63' data-llen='1352:1375'>　聽思皆失則矣故次二曰敬用五事身修而後天下</span><br/>
<span class='tline' id='l64' data-llen='1375:1398'>　可治八政者治天下之要也不厚用之則政非其政</span><br/>
<span class='tline' id='l65' data-llen='1398:1421'>　矣故次三曰農用八政治天下不可以不正天時五</span><br/>
<span class='tline' id='l66' data-llen='1421:1444'>　紀者治歷明時之法也小大相統如紀律然不恊用</span><br/>
<span class='tline' id='l67' data-llen='1444:1467'>　之則五者之紀亂矣故次四曰恊用五紀為君之道</span><br/>
<span class='tline' id='l68' data-llen='1467:1490'>　宜莫先于建極而其次卻何以居九疇之五葢皇極</span><br/>
<span class='tline' id='l69' data-llen='1490:1513'>　一疇専為斂福錫民而設也敬用五事正是建極功</span><br/>
<span class='tline' id='l70' data-llen='1513:1539'><a onclick="displayPageImage('KR1b0020', 'WYG', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1539:1562'>　夫五事不敬極何由建八政不厚五紀不合福何以</span><br/>
<span class='tline' id='l72' data-llen='1562:1585'>　錫皇極之次在四疇之後其㫖深矣建立也人皆有</span><br/>
<span class='tline' id='l73' data-llen='1585:1608'>　此中皆當用此中惟不能是以冥冥妄行日用而不</span><br/>
<span class='tline' id='l74' data-llen='1608:1631'>　知耳非君建極于上人心安所適從故次五曰建用</span><br/>
<span class='tline' id='l75' data-llen='1631:1654'>　皇極皇極建矣而動不合乎時措之宜則執中無權</span><br/>
<span class='tline' id='l76' data-llen='1654:1677'>　顧何足以致治所貴乎三德之用者以治為的也故</span><br/>
<span class='tline' id='l77' data-llen='1677:1700'>　次六曰乂用三德三德隨時固足以致治然事不能</span><br/>
<span class='tline' id='l78' data-llen='1700:1723'>　無疑非質諸鬼神不可也于是有卜筮焉此心清明</span><br/>
<span class='tline' id='l79' data-llen='1723:1749'><a onclick="displayPageImage('KR1b0020', 'WYG', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1749:1772'>　神本無間自然無所不通不誠不信出之昬昬則是</span><br/>
<span class='tline' id='l81' data-llen='1772:1795'>　我不用靈矣神安在哉故次七曰明用稽疑質諸鬼</span><br/>
<span class='tline' id='l82' data-llen='1795:1818'>　神固可以決疑而驗人事之得失則又有庶徵焉是</span><br/>
<span class='tline' id='l83' data-llen='1818:1841'>　故在君有此事則在天有此徵庶徵者人君休咎之</span><br/>
<span class='tline' id='l84' data-llen='1841:1864'>　符也豈可不念用之念則克謹不念則怠荒其時其</span><br/>
<span class='tline' id='l85' data-llen='1864:1887'>　恒其應如嚮昭布森列無非切已實事故次八曰念</span><br/>
<span class='tline' id='l86' data-llen='1887:1910'>　用庶徵皇極者所以斂五福錫庶民也如何五福一</span><br/>
<span class='tline' id='l87' data-llen='1910:1933'>　疇又特于次九言之葢斂福錫民者皇極大公之用</span><br/>
<span class='tline' id='l88' data-llen='1933:1959'><a onclick="displayPageImage('KR1b0020', 'WYG', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1959:1982'>　也然而有嚮有背不能無福極之異焉故五福則又</span><br/>
<span class='tline' id='l90' data-llen='1982:2005'>　嚮用之使人知嚮此者有福之可慕六極則又威之</span><br/>
<span class='tline' id='l91' data-llen='2005:2028'>　使人知不嚮此者有極之可畏此皇極之教欲天下</span><br/>
<span class='tline' id='l92' data-llen='2028:2051'>　之皆歸于中也故次九曰嚮用五福威用六極九疇</span><br/>
<span class='tline' id='l93' data-llen='2051:2074'>　妙㫖全在一用字九疇如耳目鼻口手足用則其精</span><br/>
<span class='tline' id='l94' data-llen='2074:2097'>　神也然五行不言用或曰此造化自然之妙不可以</span><br/>
<span class='tline' id='l95' data-llen='2097:2120'>　用言也曰不然鯀陻之而五行汨禹濬之而六府修</span><br/>
<span class='tline' id='l96' data-llen='2120:2143'>　非用乎葢人君裁成輔相無非參贊化育之妙自敬</span><br/>
<span class='tline' id='l97' data-llen='2143:2169'><a onclick="displayPageImage('KR1b0020', 'WYG', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2169:2192'>　用而下皆所以用五行也兹故不言用歟必若禹平</span><br/>
<span class='tline' id='l99' data-llen='2192:2212'>　水土則八政中司空之職耳學者當以心會</span><br/>
<span class='tline' id='l100' data-llen='2212:2235'>一五行一曰水二曰火三曰木四曰金五曰土水曰潤</span><br/>
<span class='tline' id='l101' data-llen='2235:2258'>下火曰炎上木曰曲直金曰從革土爰稼穡潤下作鹹</span><br/>
<span class='tline' id='l102' data-llen='2258:2276'>炎上作苦曲直作酸從革作辛稼穡作甘</span><br/>
<span class='tline' id='l103' data-llen='2276:2299'>　土不可謂之稼穡故不言曰而言爰爰于也百物皆</span><br/>
<span class='tline' id='l104' data-llen='2299:2322'>　生于土而稼穡受中和之正氣為養生之最大者于</span><br/>
<span class='tline' id='l105' data-llen='2322:2345'>　稼穡言土之于稼穡尤盛也此皆五行之性自然也</span><br/>
<span class='tline' id='l106' data-llen='2345:2371'><a onclick="displayPageImage('KR1b0020', 'WYG', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2371:2394'>　一失其性不由其道則地不能平天不能成人不能</span><br/>
<span class='tline' id='l108' data-llen='2394:2417'>　以生活彝倫不能以叙將誰任其責哉此五行所以</span><br/>
<span class='tline' id='l109' data-llen='2417:2432'>　不言用而有賴于九疇之用也</span><br/>
<span class='tline' id='l110' data-llen='2432:2455'>二五事一曰貎二曰言三曰視四曰聽五曰思貎曰恭</span><br/>
<span class='tline' id='l111' data-llen='2455:2478'>言曰從視曰明聽曰聰思曰睿恭作肅從作乂明作哲</span><br/>
<span class='tline' id='l112' data-llen='2478:2486'>聰作謀睿作聖</span><br/>
<span class='tline' id='l113' data-llen='2486:2509'>　聖門論學大抵先謹視聽而此則先貎言何也葢人</span><br/>
<span class='tline' id='l114' data-llen='2509:2532'>　主天下之所表儀百官之所承式自物之接于我者</span><br/>
<span class='tline' id='l115' data-llen='2532:2558'><a onclick="displayPageImage('KR1b0020', 'WYG', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2558:2581'>　言之莫先于貎而言為次如曰望之儼然即之也温</span><br/>
<span class='tline' id='l117' data-llen='2581:2604'>　聽其言也厲如曰動容貎正顔色出辭氣其序也既</span><br/>
<span class='tline' id='l118' data-llen='2604:2627'>　接物則有視有聽若夫思則雖暗室屋漏之中不睹</span><br/>
<span class='tline' id='l119' data-llen='2627:2650'>　不聞之地而妙用未嘗息也故五曰思非思獨後也</span><br/>
<span class='tline' id='l120' data-llen='2650:2673'>　自接物而反觀由枝派而探根源而思為之主也孔</span><br/>
<span class='tline' id='l121' data-llen='2673:2696'>　子謂視思明聽思聰貎思恭言思忠貎言視聽莫非</span><br/>
<span class='tline' id='l122' data-llen='2696:2719'>　思之妙用名五而實一豈真有先後之不同哉貎者</span><br/>
<span class='tline' id='l123' data-llen='2719:2742'>　恭之謂也不恭不足以言貎也言者心之聲順理而</span><br/>
<span class='tline' id='l124' data-llen='2742:2768'><a onclick="displayPageImage('KR1b0020', 'WYG', '010-7b' );" name="010-7b" class="pb">[010-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2768:2792'>　𤼵從之謂也不從不足以為言也視即謂之明聽即</span><br/>
<span class='tline' id='l126' data-llen='2792:2815'>　謂之聰思即謂之睿皆其性之自然也人惟不敬意</span><br/>
<span class='tline' id='l127' data-llen='2815:2839'>　動而昏𠖇顛倒五者皆繆矣是故貴于敬用也敬非</span><br/>
<span class='tline' id='l128' data-llen='2839:2862'>　外鑠也非能有加于其所固有也不失其為貎耳不</span><br/>
<span class='tline' id='l129' data-llen='2862:2885'>　失其為言耳不失其為視為聽為思耳敬而無失日</span><br/>
<span class='tline' id='l130' data-llen='2885:2908'>　進無疆則恭不特見于貎而可以作肅肅者心純乎</span><br/>
<span class='tline' id='l131' data-llen='2908:2932'>　敬也從不特𤼵于言而可以作乂乂者事無不理也</span><br/>
<span class='tline' id='l132' data-llen='2932:2955'>　明至于作哲而外物不能蔽也聰至于作謀而人言</span><br/>
<span class='tline' id='l133' data-llen='2955:2981'><a onclick="displayPageImage('KR1b0020', 'WYG', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2981:3004'>　不能惑也睿至于作聖而六通四闢純德孔明也孔</span><br/>
<span class='tline' id='l135' data-llen='3004:3027'>　子曰心之精神是謂聖心本自聖本無所不通顧何</span><br/>
<span class='tline' id='l136' data-llen='3027:3050'>　俟于作哉此所謂作乃敬用工夫由敬用而後全此</span><br/>
<span class='tline' id='l137' data-llen='3050:3073'>　心之聖故謂之作聖也聖即謀即哲即乂即肅即皇</span><br/>
<span class='tline' id='l138' data-llen='3073:3088'>　極敬用五事是建極實用力處</span><br/>
<span class='tline' id='l139' data-llen='3088:3111'>三八政一曰食二曰貨三曰祀四曰司空五曰司徒六</span><br/>
<span class='tline' id='l140' data-llen='3111:3122'>曰司寇七曰賓八曰師</span><br/>
<span class='tline' id='l141' data-llen='3122:3145'>　或曰食與居教可厚也刑可厚用乎賓可厚也師可</span><br/>
<span class='tline' id='l142' data-llen='3145:3171'><a onclick="displayPageImage('KR1b0020', 'WYG', '010-8b' );" name="010-8b" class="pb">[010-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3171:3194'>　厚用乎曰厚于刑非酷法教之所不及而後有刑畫</span><br/>
<span class='tline' id='l144' data-llen='3194:3217'>　之衣冠垂之象魏惟明克允小懲大戒所謂厚也一</span><br/>
<span class='tline' id='l145' data-llen='3217:3240'>　流于薄申商韓非矣厚于師非黷武也賓之所不懷</span><br/>
<span class='tline' id='l146' data-llen='3240:3263'>　而後有師居而講閱其勢相維出而征討以威不軌</span><br/>
<span class='tline' id='l147' data-llen='3263:3286'>　所謂厚也一流于薄則秦皇漢武矣此八政所以貴</span><br/>
<span class='tline' id='l148' data-llen='3286:3309'>　于農用也八政皆治天下不可一日缺者事有次第</span><br/>
<span class='tline' id='l149' data-llen='3309:3332'>　故序有先後耳非是理會一項後却又理會一項也</span><br/>
<span class='tline' id='l150' data-llen='3332:3343'>　周禮六官八政皆具</span><br/>
<span class='tline' id='l151' data-llen='3343:3369'><a onclick="displayPageImage('KR1b0020', 'WYG', '010-9a' );" name="010-9a" class="pb">[010-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3369:3391'>四五紀一曰嵗二曰月三曰日四曰星辰五曰厯數</span><br/>
<span class='tline' id='l153' data-llen='3391:3414'>　堯命羲和欽若昊天舜亦首齊七政其重如此一有</span><br/>
<span class='tline' id='l154' data-llen='3414:3437'>　不恊則日月嵗時皆差紀失其紀而萬事亂矣豈細</span><br/>
<span class='tline' id='l155' data-llen='3437:3443'>　務也哉</span><br/>
<span class='tline' id='l156' data-llen='3443:3466'>五皇極皇建其有極斂時五福用敷錫厥庶民惟時厥</span><br/>
<span class='tline' id='l157' data-llen='3466:3477'>庶民于汝極錫汝保極</span><br/>
<span class='tline' id='l158' data-llen='3477:3500'>　觀皇極一疇反覆二百五十餘言獨首提皇建其有</span><br/>
<span class='tline' id='l159' data-llen='3500:3523'>　極一語略不言所以建極用功者如何及熟復深思</span><br/>
<span class='tline' id='l160' data-llen='3523:3549'><a onclick="displayPageImage('KR1b0020', 'WYG', '010-9b' );" name="010-9b" class="pb">[010-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3549:3572'>　而後知此疇非為君建極而言也為斂福錫民而言</span><br/>
<span class='tline' id='l162' data-llen='3572:3595'>　不然則皇極之建乃天下國家之本所以位天地育</span><br/>
<span class='tline' id='l163' data-llen='3595:3618'>　萬物者在是安得至次五而後始及之哉敬用五事</span><br/>
<span class='tline' id='l164' data-llen='3618:3641'>　正是建極功夫然又八政畢張五紀不紊治其歴法</span><br/>
<span class='tline' id='l165' data-llen='3641:3664'>　種種有條而後方可言錫福若乃治天下無其具正</span><br/>
<span class='tline' id='l166' data-llen='3664:3687'>　天時無其法紛紛擾擾莫知所定則皇極之用安可</span><br/>
<span class='tline' id='l167' data-llen='3687:3710'>　遽施也皇極君極也何君無極在所以建用之耳此</span><br/>
<span class='tline' id='l168' data-llen='3710:3733'>　言皇建其有極斂時五福用敷錫厥庶民正是建用</span><br/>
<span class='tline' id='l169' data-llen='3733:3760'><a onclick="displayPageImage('KR1b0020', 'WYG', '010-10a' );" name="010-10a" class="pb">[010-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3760:3783'>　皇極一句注腳書言降衷詩言秉彝衷即極也彝即</span><br/>
<span class='tline' id='l171' data-llen='3783:3806'>　極也同有此心同有此極感物而動因物有遷始昬</span><br/>
<span class='tline' id='l172' data-llen='3806:3829'>　始差是故有賴于皇極之建用也時是也錫予也汝</span><br/>
<span class='tline' id='l173' data-llen='3829:3852'>　者箕子指武王而言君建其固有之極則五福之權</span><br/>
<span class='tline' id='l174' data-llen='3852:3875'>　斂之在君矣斂之在君而後用之以予民也夫五福</span><br/>
<span class='tline' id='l175' data-llen='3875:3898'>　即壽富康寧好德考終命是已建極即斂福也教之</span><br/>
<span class='tline' id='l176' data-llen='3898:3921'>　保極即錫福也夫斂五福錫庶民固皇極之用心然</span><br/>
<span class='tline' id='l177' data-llen='3921:3944'>　亦惟是其民歸向汝極乃與汝保極耳保不失也民</span><br/>
<span class='tline' id='l178' data-llen='3944:3971'><a onclick="displayPageImage('KR1b0020', 'WYG', '010-10b' );" name="010-10b" class="pb">[010-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3971:3994'>　之中即君之中民不失其本心即是與君保極也于</span><br/>
<span class='tline' id='l180' data-llen='3994:4017'>　猶於也于汝極歸向之謂也汝雖錫福而民心背馳</span><br/>
<span class='tline' id='l181' data-llen='4017:4040'>　不向此事安能與汝保極哉下文具言人品教法之</span><br/>
<span class='tline' id='l182' data-llen='4040:4054'>　詳無非反覆𤼵揮此㫖也</span><br/>
<span class='tline' id='l183' data-llen='4054:4073'>凡厥庶民無有淫朋人無有比德惟皇作極</span><br/>
<span class='tline' id='l184' data-llen='4073:4096'>　比德德有偏比如下文作好作惡偏黨反側之類是</span><br/>
<span class='tline' id='l185' data-llen='4096:4119'>　也民與士大夫無淫朋比德之類則自然惟皇作極</span><br/>
<span class='tline' id='l186' data-llen='4119:4142'>　矣惟皇作極猶言一惟其君之所為是聽是順不牽</span><br/>
<span class='tline' id='l187' data-llen='4142:4169'><a onclick="displayPageImage('KR1b0020', 'WYG', '010-11a' );" name="010-11a" class="pb">[010-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4169:4192'>　于氣習也惟皇作極與于汝極正相應然而若是者</span><br/>
<span class='tline' id='l189' data-llen='4192:4215'>　甚不易得也凡厥庶民有猷有為而下人之有能有</span><br/>
<span class='tline' id='l190' data-llen='4215:4238'>　為而下雖此二節各有不同然大㫖不過隨其資質</span><br/>
<span class='tline' id='l191' data-llen='4238:4254'>　教養作成使知好德方可錫福耳</span><br/>
<span class='tline' id='l192' data-llen='4254:4277'>凡厥庶民有猷有為有守汝則念之不協于極不罹于</span><br/>
<span class='tline' id='l193' data-llen='4277:4300'>咎皇則受之而康而色曰予攸好德汝則錫之福時人</span><br/>
<span class='tline' id='l194' data-llen='4300:4308'>斯其惟皇之極</span><br/>
<span class='tline' id='l195' data-llen='4308:4331'>　不念則無成就之理不受則終于棄絕念之受之正</span><br/>
<span class='tline' id='l196' data-llen='4331:4358'><a onclick="displayPageImage('KR1b0020', 'WYG', '010-11b' );" name="010-11b" class="pb">[010-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4358:4381'>　是皇極鑪冶涵養日至薰蒸日熟天機自動天籟自</span><br/>
<span class='tline' id='l198' data-llen='4381:4404'>　鳴當有不自知其然而然者大抵心之飄馳者其色</span><br/>
<span class='tline' id='l199' data-llen='4404:4427'>　必浮心之専一者其色必静此最不可以偽為我既</span><br/>
<span class='tline' id='l200' data-llen='4427:4450'>　念之受之一旦其間有安和其顔色而言者曰予所</span><br/>
<span class='tline' id='l201' data-llen='4450:4473'>　好者在德斷斷乎其無他也于是而予之以福斯其</span><br/>
<span class='tline' id='l202' data-llen='4473:4491'>　為君之極孰能禦之好德即是于汝極</span><br/>
<span class='tline' id='l203' data-llen='4491:4514'>無虐煢獨而畏高明人之有能有為使羞其行而邦其</span><br/>
<span class='tline' id='l204' data-llen='4514:4537'>昌凡厥正人既富方穀汝弗能使有好于而家時人斯</span><br/>
<span class='tline' id='l205' data-llen='4537:4564'><a onclick="displayPageImage('KR1b0020', 'WYG', '010-12a' );" name="010-12a" class="pb">[010-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4564:4583'>其辜于其無好德汝雖錫之福其作汝用咎</span><br/>
<span class='tline' id='l207' data-llen='4583:4607'>　此一節所以𤼵盡凡厥庶民無有淫朋惟皇作極之</span><br/>
<span class='tline' id='l208' data-llen='4607:4630'>　意也若愚下之民以其不可教而弗之恤則非皇極</span><br/>
<span class='tline' id='l209' data-llen='4630:4653'>　矣故曰無虐不必苦而後謂之虐纔不恤即虐也其</span><br/>
<span class='tline' id='l210' data-llen='4653:4676'>　勢位之崇而教不復行焉則非皇極矣故曰無畏不</span><br/>
<span class='tline' id='l211' data-llen='4676:4699'>　必恐懼而後謂之畏纔教有所格而不行即畏也此</span><br/>
<span class='tline' id='l212' data-llen='4699:4722'>　一語結上入下機紐精神處上言庶民止曰念之受</span><br/>
<span class='tline' id='l213' data-llen='4722:4745'>　之此下卻說兩箇使字兼言邦家與夫既富方穀之</span><br/>
<span class='tline' id='l214' data-llen='4745:4772'><a onclick="displayPageImage('KR1b0020', 'WYG', '010-12b' );" name="010-12b" class="pb">[010-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4772:4795'>　文所以指有位也正人則又非有能有為者之比天</span><br/>
<span class='tline' id='l216' data-llen='4795:4818'>　地間自有一種正當人物人君既方以福禄富之而</span><br/>
<span class='tline' id='l217' data-llen='4818:4841'>　乃不能使好于而家則是人也斯其為有罪矣道不</span><br/>
<span class='tline' id='l218' data-llen='4841:4864'>　行于家道不行于身故也兩箇使字正是皇極鑪冶</span><br/>
<span class='tline' id='l219' data-llen='4864:4888'>　所以𤼵斯人好德之機者在是有以使之則有才者</span><br/>
<span class='tline' id='l220' data-llen='4888:4911'>　終于昌其國弗能使之則雖正人終無以善其家好</span><br/>
<span class='tline' id='l221' data-llen='4911:4934'>　德之機全在使字上若彼無好德之實汝雖以福予</span><br/>
<span class='tline' id='l222' data-llen='4934:4957'>　之反為汝之過耳詩曰誨爾諄諄聽我藐藐匪用為</span><br/>
<span class='tline' id='l223' data-llen='4957:4984'><a onclick="displayPageImage('KR1b0020', 'WYG', '010-13a' );" name="010-13a" class="pb">[010-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4984:5007'>　教覆用為虐不以為教而反以為虐其作汝用咎之</span><br/>
<span class='tline' id='l225' data-llen='5007:5021'>　謂歟無好德即是不于汝極</span><br/>
<span class='tline' id='l226' data-llen='5021:5044'>無偏無陂遵王之義無有作好遵王之道無有作惡遵</span><br/>
<span class='tline' id='l227' data-llen='5044:5067'>王之路無偏無黨王道蕩蕩無黨無偏王道平平無反</span><br/>
<span class='tline' id='l228' data-llen='5067:5090'>無側王道正直會其有極歸其有極曰皇極之敷言是</span><br/>
<span class='tline' id='l229' data-llen='5090:5113'>彝是訓于帝其訓凡厥庶民極之敷言是訓是行以近</span><br/>
<span class='tline' id='l230' data-llen='5113:5131'>天子之光曰天子作民父母以為天下王</span><br/>
<span class='tline' id='l231' data-llen='5131:5155'>　此一節所以𤼵盡人無有比德惟皇作極之意也愚</span><br/>
<span class='tline' id='l232' data-llen='5155:5182'><a onclick="displayPageImage('KR1b0020', 'WYG', '010-13b' );" name="010-13b" class="pb">[010-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5182:5205'>　觀皇極之教最為精宻淫朋比德首論氣習有猷有</span><br/>
<span class='tline' id='l234' data-llen='5205:5228'>　為有守而下則又極言人品資質之不同誠有不可</span><br/>
<span class='tline' id='l235' data-llen='5228:5251'>　勉强者聖人在上亦是于衆民中之有猷有為有守</span><br/>
<span class='tline' id='l236' data-llen='5251:5274'>　與夫不恊極不罹咎者士大夫之有能有為與夫凡</span><br/>
<span class='tline' id='l237' data-llen='5274:5297'>　厥正人方可鑪冶方可語上庶幾習氣一正本心自</span><br/>
<span class='tline' id='l238' data-llen='5297:5320'>　復若愚下之民昬濁已甚所謂可使由之不可使知</span><br/>
<span class='tline' id='l239' data-llen='5320:5343'>　之者但只無虐使同被皇極之澤而已安能例責以</span><br/>
<span class='tline' id='l240' data-llen='5343:5368'>　上達之事箕子𤼵明此㫖𤼵明教法可謂精宻矣無</span><br/>
<span class='tline' id='l241' data-llen='5368:5395'><a onclick="displayPageImage('KR1b0020', 'WYG', '010-14a' );" name="010-14a" class="pb">[010-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5395:5418'>　偏無陂一節語承其作汝用咎之下所以極言人無</span><br/>
<span class='tline' id='l243' data-llen='5418:5441'>　比德之妙誠能無偏無陂即遵王之義矣不是無偏</span><br/>
<span class='tline' id='l244' data-llen='5441:5464'>　陂之外他有所謂遵王之義也下皆倣此衆病脫去</span><br/>
<span class='tline' id='l245' data-llen='5464:5488'>　一無比德之累六通四闢何莫非中範圍天地𤼵育</span><br/>
<span class='tline' id='l246' data-llen='5488:5511'>　萬物春秋冬夏風雨霜露風霆流形庶物露生舉目</span><br/>
<span class='tline' id='l247' data-llen='5511:5534'>　而視縱耳而聽昭布森羅縱横變化皆我中也是無</span><br/>
<span class='tline' id='l248' data-llen='5534:5557'>　往而不與我固有之中會也謂之會其有極豈極在</span><br/>
<span class='tline' id='l249' data-llen='5557:5580'>　彼而我與之㑹也哉自皇建其有極而下曰于汝極</span><br/>
<span class='tline' id='l250' data-llen='5580:5607'><a onclick="displayPageImage('KR1b0020', 'WYG', '010-14b' );" name="010-14b" class="pb">[010-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5607:5630'>　曰錫汝保極曰惟皇作極曰時人斯其惟皇之極是</span><br/>
<span class='tline' id='l252' data-llen='5630:5653'>　極猶若君之物然也此言會其有極則會其所固有</span><br/>
<span class='tline' id='l253' data-llen='5653:5676'>　矣歸者復之義也向也茫茫馳求于外一旦省悟如</span><br/>
<span class='tline' id='l254' data-llen='5676:5699'>　旅始歸復其所固有矣故又繼之以歸其有極至是</span><br/>
<span class='tline' id='l255' data-llen='5699:5722'>　方知聖人之所以教我者非外立一教以强我乃喜</span><br/>
<span class='tline' id='l256' data-llen='5722:5746'>　而言曰皇極之敷言乃是𤼵我性中所自有我有是</span><br/>
<span class='tline' id='l257' data-llen='5746:5769'>　彝故有是訓是其訓也非他也帝其訓也嗚呼至哉</span><br/>
<span class='tline' id='l258' data-llen='5769:5792'>　其樂何可量哉然而此事又難例責之庶民也凡厥</span><br/>
<span class='tline' id='l259' data-llen='5792:5819'><a onclick="displayPageImage('KR1b0020', 'WYG', '010-15a' );" name="010-15a" class="pb">[010-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5819:5842'>　庶民因極之敷言如是而訓之能如是而行之則亦</span><br/>
<span class='tline' id='l261' data-llen='5842:5865'>　不畔于聖人而以近天子之光矣曰會曰歸非二也</span><br/>
<span class='tline' id='l262' data-llen='5865:5888'>　曰近則猶有間也此庶民之不背于皇極者也既近</span><br/>
<span class='tline' id='l263' data-llen='5888:5911'>　天子之光則逺離惡習不行邪道知恩感德如何可</span><br/>
<span class='tline' id='l264' data-llen='5911:5934'>　忘于是亦喜而言曰天子其為民之父母乎為民父</span><br/>
<span class='tline' id='l265' data-llen='5934:5957'>　母所以為天下王箕子此㫖又極教法之成而言愈</span><br/>
<span class='tline' id='l266' data-llen='5957:5964'>　益精宻矣</span><br/>
<span class='tline' id='l267' data-llen='5964:5987'>六三德一曰正直二曰剛克三曰柔克平康正直彊弗</span><br/>
<span class='tline' id='l268' data-llen='5987:6014'><a onclick="displayPageImage('KR1b0020', 'WYG', '010-15b' );" name="010-15b" class="pb">[010-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6014:6037'>友剛克燮友柔克沈潛剛克髙明柔克惟辟作福惟辟</span><br/>
<span class='tline' id='l270' data-llen='6037:6060'>作威惟辟玉食臣無有作福作威玉食臣之有作福作</span><br/>
<span class='tline' id='l271' data-llen='6060:6083'>威玉食其害于而家凶于而國人用側頗僻民用僭忒</span><br/>
<span class='tline' id='l272' data-llen='6083:6106'>　平康之時無用乎剛亦無用乎柔而惟正直之是用</span><br/>
<span class='tline' id='l273' data-llen='6106:6129'>　然有時乎當剛而不能剛則偏矣非正直矣故彊梗</span><br/>
<span class='tline' id='l274' data-llen='6129:6152'>　而弗友順則以剛克之也有時乎當柔而不能柔則</span><br/>
<span class='tline' id='l275' data-llen='6152:6175'>　偏矣非正直矣故燮和而相友順則以柔克之也剛</span><br/>
<span class='tline' id='l276' data-llen='6175:6198'>　克柔克皆所以為正直也雖然剛之勝也多失于彊</span><br/>
<span class='tline' id='l277' data-llen='6198:6225'><a onclick="displayPageImage('KR1b0020', 'WYG', '010-16a' );" name="010-16a" class="pb">[010-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6225:6248'>　暴柔之勝也每易于暗弱但知用剛而不能沈潛則</span><br/>
<span class='tline' id='l279' data-llen='6248:6271'>　亦非正直矣沈潛者剛克之妙用雖剛而不病于彊</span><br/>
<span class='tline' id='l280' data-llen='6271:6294'>　暴也但知用柔而不能高明則亦非正直矣髙明者</span><br/>
<span class='tline' id='l281' data-llen='6294:6317'>　柔克之妙用雖柔而不病于暗弱也嗚呼妙矣玉食</span><br/>
<span class='tline' id='l282' data-llen='6317:6340'>　者以玉為食禮曰王齋則供玉食是也卷舒闔闢其</span><br/>
<span class='tline' id='l283' data-llen='6340:6363'>　權實在三德三德之用一失其宜則威福玉食之權</span><br/>
<span class='tline' id='l284' data-llen='6363:6386'>　去矣謂之乂用可乎庶徵以乂對僭不乂即僭也漢</span><br/>
<span class='tline' id='l285' data-llen='6386:6409'>　之哀平若能用三德必無新莽之事威福玉食一移</span><br/>
<span class='tline' id='l286' data-llen='6409:6436'><a onclick="displayPageImage('KR1b0020', 'WYG', '010-16b' );" name="010-16b" class="pb">[010-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6436:6459'>　于莽手而天下遂大亂莽赤族害于而家也漢亡凶</span><br/>
<span class='tline' id='l288' data-llen='6459:6482'>　于而國也揚雄劇秦羙新劉歆甄豐獻符命稱功德</span><br/>
<span class='tline' id='l289' data-llen='6482:6505'>　人用側頗僻也緑林赤眉之徒紛然四起民用僭忒</span><br/>
<span class='tline' id='l290' data-llen='6505:6509'>　也</span><br/>
<span class='tline' id='l291' data-llen='6509:6532'>七稽疑擇建立卜筮人乃命卜筮曰雨曰霽曰蒙曰驛</span><br/>
<span class='tline' id='l292' data-llen='6532:6555'>曰克曰貞曰悔凡七卜五占用二衍忒立時人作卜筮</span><br/>
<span class='tline' id='l293' data-llen='6555:6578'>三人占則從二人之言汝則有大疑謀及乃心謀及卿</span><br/>
<span class='tline' id='l294' data-llen='6578:6601'>士謀及庶人謀及卜筮汝則從龜從筮從卿士從庶民</span><br/>
<span class='tline' id='l295' data-llen='6601:6628'><a onclick="displayPageImage('KR1b0020', 'WYG', '010-17a' );" name="010-17a" class="pb">[010-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6628:6651'>從是之謂大同身其康彊子孫其逢吉汝則從龜從筮</span><br/>
<span class='tline' id='l297' data-llen='6651:6674'>從卿士逆庶民逆吉卿士從龜從筮從汝則逆庶民逆</span><br/>
<span class='tline' id='l298' data-llen='6674:6697'>吉庶民從龜從筮從汝則逆卿士逆吉汝則從龜從筮</span><br/>
<span class='tline' id='l299' data-llen='6697:6720'>逆卿士逆庶民逆作内吉作外凶龜筮共違于人用静</span><br/>
<span class='tline' id='l300' data-llen='6720:6726'>吉用作凶</span><br/>
<span class='tline' id='l301' data-llen='6726:6749'>　卜則雨霽蒙驛克占則用貞悔此卜筮之常法也至</span><br/>
<span class='tline' id='l302' data-llen='6749:6772'>　若有差忒出于常法之外則又在卜筮者推衍而推</span><br/>
<span class='tline' id='l303' data-llen='6772:6777'>　詳之</span><br/>
<span class='tline' id='l304' data-llen='6777:6804'><a onclick="displayPageImage('KR1b0020', 'WYG', '010-17b' );" name="010-17b" class="pb">[010-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6804:6827'>八庶徵曰雨曰暘曰燠曰寒曰風曰時五者來備各以</span><br/>
<span class='tline' id='l306' data-llen='6827:6850'>其叙庶草蕃廡一極備凶一極無凶曰休徵曰肅時雨</span><br/>
<span class='tline' id='l307' data-llen='6850:6873'>若曰乂時暘若曰哲時燠若曰謀時寒若曰聖時風若</span><br/>
<span class='tline' id='l308' data-llen='6873:6896'>曰咎徵曰狂恒雨若曰僭恒暘若曰豫恒燠若曰急恒</span><br/>
<span class='tline' id='l309' data-llen='6896:6919'>寒若曰蒙恒風若曰王省惟嵗卿士惟月師尹惟日嵗</span><br/>
<span class='tline' id='l310' data-llen='6919:6942'>月日時無易百穀用成乂用明俊民用章家用平康日</span><br/>
<span class='tline' id='l311' data-llen='6942:6965'>月嵗時既易百穀用不成乂用昬不明俊民用㣲家用</span><br/>
<span class='tline' id='l312' data-llen='6965:6988'>不寧庶民惟星星有好風星有好雨日月之行則有冬</span><br/>
<span class='tline' id='l313' data-llen='6988:7015'><a onclick="displayPageImage('KR1b0020', 'WYG', '010-18a' );" name="010-18a" class="pb">[010-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7015:7027'>有夏月之從星則以風雨</span><br/>
<span class='tline' id='l315' data-llen='7027:7050'>　庶徵者人事之證驗于天者也曰雨曰暘曰燠曰寒</span><br/>
<span class='tline' id='l316' data-llen='7050:7073'>　曰風曰時凡六故謂之庶徵自五者來備而下是明</span><br/>
<span class='tline' id='l317' data-llen='7073:7096'>　雨暘燠寒風之證也自王省惟嵗而下是明時之證</span><br/>
<span class='tline' id='l318' data-llen='7096:7119'>　也先儒因休徵項下有時若之文遂指曰時一條為</span><br/>
<span class='tline' id='l319' data-llen='7119:7142'>　雨暘燠寒風之時王省惟嵗以論說紛紜迄無歸宿</span><br/>
<span class='tline' id='l320' data-llen='7142:7165'>　至有以為五紀疇中之脫簡者吁亦誣矣時若與恒</span><br/>
<span class='tline' id='l321' data-llen='7165:7188'>　若對說乃因休咎二徵而立言前所謂曰雨曰暘曰</span><br/>
<span class='tline' id='l322' data-llen='7188:7215'><a onclick="displayPageImage('KR1b0020', 'WYG', '010-18b' );" name="010-18b" class="pb">[010-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7215:7238'>　燠曰寒曰風曰時六者皆是舉庶徵之目安得遂以</span><br/>
<span class='tline' id='l324' data-llen='7238:7261'>　休徵作一條列之雨暘燠寒風之下哉曰時者正是</span><br/>
<span class='tline' id='l325' data-llen='7261:7284'>　說嵗月日之時上段休徵咎徵下段嵗月日時無易</span><br/>
<span class='tline' id='l326' data-llen='7284:7307'>　與日月嵗時既易皆是一正一反昭昭乎甚明也前</span><br/>
<span class='tline' id='l327' data-llen='7307:7331'>　後相承莫明其失脫離𫝊注獨見聖心庶得其㫖矣</span><br/>
<span class='tline' id='l328' data-llen='7331:7354'>　庶草蕃廡言庶草則他可知然而其休其咎非天也</span><br/>
<span class='tline' id='l329' data-llen='7354:7377'>　君也雖然雨暘燠寒風其妙固在人君而嵗月日之</span><br/>
<span class='tline' id='l330' data-llen='7377:7400'>　時則又非五者所能盡王與卿士師尹實分任其責</span><br/>
<span class='tline' id='l331' data-llen='7400:7427'><a onclick="displayPageImage('KR1b0020', 'WYG', '010-19a' );" name="010-19a" class="pb">[010-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7427:7450'>　也箕子重下一曰字以明更端謂王之所省者惟一</span><br/>
<span class='tline' id='l333' data-llen='7450:7473'>　嵗之時卿士所省者惟一月之時師尹所省者惟一</span><br/>
<span class='tline' id='l334' data-llen='7473:7496'>　日之時省其時者所有驗其職業也嵗月日之時皆</span><br/>
<span class='tline' id='l335' data-llen='7496:7519'>　無易則是王與卿士師尹職業皆無差忒之證驗此</span><br/>
<span class='tline' id='l336' data-llen='7519:7542'>　百穀所以用成治道所以昭明俊民用以彰顯不潛</span><br/>
<span class='tline' id='l337' data-llen='7542:7565'>　隱國家用以平康無變故矣俊民用微為之隱遁也</span><br/>
<span class='tline' id='l338' data-llen='7565:7588'>　箕子于此將百穀與治道俊民國家連作一片說甚</span><br/>
<span class='tline' id='l339' data-llen='7588:7611'>　妙自常情觀之百穀自係造化治道俊民自係人事</span><br/>
<span class='tline' id='l340' data-llen='7611:7638'><a onclick="displayPageImage('KR1b0020', 'WYG', '010-19b' );" name="010-19b" class="pb">[010-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7638:7661'>　如何打作一片葢君臣即造化也造化即人事也易</span><br/>
<span class='tline' id='l342' data-llen='7661:7684'>　曰天地變化草木蕃天地閉賢人隱知此則知一貫</span><br/>
<span class='tline' id='l343' data-llen='7684:7707'>　之妙豈拘儒傳注所可解哉若夫庶民所省則惟星</span><br/>
<span class='tline' id='l344' data-llen='7707:7730'>　耳有好風好雨猶民之所好不一治民者不可有所</span><br/>
<span class='tline' id='l345' data-llen='7730:7753'>　偏徇也日月之行則有冬有夏是造化運轉嵗功所</span><br/>
<span class='tline' id='l346' data-llen='7753:7776'>　賴以有成月若從星之好則以風雨而已豈月之常</span><br/>
<span class='tline' id='l347' data-llen='7776:7799'>　度也哉省乎此則足以驗治民偏徇之失矣星之于</span><br/>
<span class='tline' id='l348' data-llen='7799:7822'>　月如庶民之于師尹民由乎治化之中非所以運治</span><br/>
<span class='tline' id='l349' data-llen='7822:7849'><a onclick="displayPageImage('KR1b0020', 'WYG', '010-20a' );" name="010-20a" class="pb">[010-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7849:7872'>　化者故不與嵗月日同屬乎時而别系于章末是亦</span><br/>
<span class='tline' id='l351' data-llen='7872:7887'>　庶徵之一皆人君所當念用也</span><br/>
<span class='tline' id='l352' data-llen='7887:7910'>九五福一曰壽二曰富三曰康寧四曰攸好德五曰考</span><br/>
<span class='tline' id='l353' data-llen='7910:7933'>終命六極一曰凶短折二曰疾三曰憂四曰貧五曰惡</span><br/>
<span class='tline' id='l354' data-llen='7933:7938'>六曰弱</span><br/>
<span class='tline' id='l355' data-llen='7938:7961'>　惡不好德也弱者卑弱無志受制于物不能强為善</span><br/>
<span class='tline' id='l356' data-llen='7961:7984'>　也五福皆道心之正用非從外得知嚮皇極由中而</span><br/>
<span class='tline' id='l357' data-llen='7984:8007'>　行無不是福與極背馳務行邪道無不是禍然則好</span><br/>
<span class='tline' id='l358' data-llen='8007:8034'><a onclick="displayPageImage('KR1b0020', 'WYG', '010-20b' );" name="010-20b" class="pb">[010-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8034:8057'>　德乃五福之本惡者六極之根知嚮皇極固宜五福</span><br/>
<span class='tline' id='l360' data-llen='8057:8080'>　必好德方謂之福也不嚮皇極固宜六極必為惡方</span><br/>
<span class='tline' id='l361' data-llen='8080:8103'>　謂之極也攸好德一條特次于壽富康寧之後惡之</span><br/>
<span class='tline' id='l362' data-llen='8103:8126'>　一條特次于凶短折疾憂貧之後其㫖深矣若考終</span><br/>
<span class='tline' id='l363' data-llen='8126:8149'>　命則所謂得其正而斃焉者斷非小人所可幸致也</span><br/>
<span class='tline' id='l364' data-llen='8149:8173'>　故又居攸好德之後焉為惡之徒一旦感悟奮𤼵剛</span><br/>
<span class='tline' id='l365' data-llen='8173:8196'>　果勇進于善則小人化為君子六極轉為五福特一</span><br/>
<span class='tline' id='l366' data-llen='8196:8219'>　反掌間而惟弱而不立不能自强是以終無自新之</span><br/>
<span class='tline' id='l367' data-llen='8219:8246'><a onclick="displayPageImage('KR1b0020', 'WYG', '010-21a' );" name="010-21a" class="pb">[010-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8246:8269'>　路也故惡之後又著一弱而六極備焉雖然嚮用威</span><br/>
<span class='tline' id='l369' data-llen='8269:8292'>　用此自皇極之世而言也當是時有五福而不知嚮</span><br/>
<span class='tline' id='l370' data-llen='8292:8315'>　其罪在民後世皇極不建凡所以冥冥妄行者無非</span><br/>
<span class='tline' id='l371' data-llen='8315:8338'>　致乖召戾之具是驅一世入六極之中背五福而疾</span><br/>
<span class='tline' id='l372' data-llen='8338:8361'>　馳也其禍可勝歎哉當是時有五福而不能用其罪</span><br/>
<span class='tline' id='l373' data-llen='8361:8366'>　在君</span><br/>
<span class='tline' id='l374' data-llen='8366:8382'>武王既勝殷邦諸侯拜宗彝作分器</span><br/>
<span class='tline' id='l375' data-llen='8382:8405'>　武王既勝殷而列爵惟五分土惟三之制行矣邦諸</span><br/>
<span class='tline' id='l376' data-llen='8405:8432'><a onclick="displayPageImage('KR1b0020', 'WYG', '010-21b' );" name="010-21b" class="pb">[010-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8432:8455'>　侯者定其邦制以封諸侯宗彝者宗廟之彝也邦諸</span><br/>
<span class='tline' id='l378' data-llen='8455:8478'>　侯而班宗彝一其權之所自出與舜受禪而班瑞于</span><br/>
<span class='tline' id='l379' data-llen='8478:8501'>　羣后之意同然彝宗廟之器使諸侯知所以有其宗</span><br/>
<span class='tline' id='l380' data-llen='8501:8524'>　器者上實命之用之祭祀世守而不忘亦以教子孝</span><br/>
<span class='tline' id='l381' data-llen='8524:8547'>　也尊卑之等各有不同所宜分明故作分器之書焉</span><br/>
<span class='tline' id='l382' data-llen='8547:8570'>　春秋傳曰諸侯之封也皆受命器于王室注云明德</span><br/>
<span class='tline' id='l383' data-llen='8570:8578'>　之分器是已</span><br/>
<span class='tline' id='l384' data-llen='8578:8587'>　融堂書解卷十</span><br/>
</p>
<p><br/>
</p>
  </div>
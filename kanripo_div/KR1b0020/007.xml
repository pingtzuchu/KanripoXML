<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0020', 'WYG', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　融堂書解卷七</span><br/>
<span class='tline' id='l10' data-llen='198:219'>　　　　　　　　　　　　　宋　錢時　撰</span><br/>
<span class='tline' id='l11' data-llen='219:224'>盤庚上</span><br/>
<span class='tline' id='l12' data-llen='224:243'>盤庚五遷將治亳殷民咨胥怨作盤庚三篇</span><br/>
<span class='tline' id='l13' data-llen='243:266'>　湯遷亳仲丁遷囂河亶甲遷相祖乙遷耿并盤庚今</span><br/>
<span class='tline' id='l14' data-llen='266:289'>　復遷亳為五經言于今五邦是自湯至盤庚凡五遷</span><br/>
<span class='tline' id='l15' data-llen='289:312'>　也殷者亳之别名遷都之書不一而此序獨首書盤</span><br/>
<span class='tline' id='l16' data-llen='312:338'><a onclick="displayPageImage('KR1b0020', 'WYG', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='338:361'>　庚五遷何也曰此為遷亳而書也亳乃先王舊都凡</span><br/>
<span class='tline' id='l18' data-llen='361:384'>　五遷而後復返于亳故特書之亦猶帝告釐沃之書</span><br/>
<span class='tline' id='l19' data-llen='384:407'>　湯始居亳從先王居也故首序云自契至于成湯八</span><br/>
<span class='tline' id='l20' data-llen='407:430'>　遷他書皆不著幾遷而獨書于此二序善之也此孔</span><br/>
<span class='tline' id='l21' data-llen='430:453'>　氏之書法也然商自有天下以來四遷書雖不存而</span><br/>
<span class='tline' id='l22' data-llen='453:476'>　序皆無怨咨之事何獨盤庚乃爾鄭重耶曰耿地饒</span><br/>
<span class='tline' id='l23' data-llen='476:499'>　益人皆利之亳依山其民勤苦出産必不如耿故雖</span><br/>
<span class='tline' id='l24' data-llen='499:522'>　分離蕩析而依依戀戀終無去志所以浮言得而搖</span><br/>
<span class='tline' id='l25' data-llen='522:548'><a onclick="displayPageImage('KR1b0020', 'WYG', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='548:552'>　之</span><br/>
<span class='tline' id='l27' data-llen='552:575'>盤庚遷于殷民不適有居率籲衆慼出矢言曰我王來</span><br/>
<span class='tline' id='l28' data-llen='575:598'>既爰宅于兹重我民無盡劉不能胥匡以生卜稽曰其</span><br/>
<span class='tline' id='l29' data-llen='598:621'>如台先王有服恪謹天命茲猶不常寧不常厥邑于今</span><br/>
<span class='tline' id='l30' data-llen='621:644'>五邦今不承于古罔知天之斷命矧曰其克從先王之</span><br/>
<span class='tline' id='l31' data-llen='644:667'>烈若顛木之有由蘖天其永我命于茲新邑紹復先王</span><br/>
<span class='tline' id='l32' data-llen='667:676'>之大業厎綏四方</span><br/>
<span class='tline' id='l33' data-llen='676:699'>　有居指亳也民蕩析離居故指新邑為有居也于茲</span><br/>
<span class='tline' id='l34' data-llen='699:725'><a onclick="displayPageImage('KR1b0020', 'WYG', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='725:748'>　指亳殷也史記首書遷于殷與此于茲正相應兼下</span><br/>
<span class='tline' id='l36' data-llen='748:771'>　有于茲新邑之文則此于茲指亳甚明盡子忍切儘</span><br/>
<span class='tline' id='l37' data-llen='771:794'>　也謂我成湯以來既爰宅于亳矣非我今日創為此</span><br/>
<span class='tline' id='l38' data-llen='794:817'>　也為重我民命無使儘沈淪于死地而不能相正救</span><br/>
<span class='tline' id='l39' data-llen='817:840'>　以全其生斷命斷然一定之命也亳先王故都實開</span><br/>
<span class='tline' id='l40' data-llen='840:856'>　基立國之地故曰先王之大業也</span><br/>
<span class='tline' id='l41' data-llen='856:879'>盤庚斆于民由乃在位以常舊服正法度曰無或敢伏</span><br/>
<span class='tline' id='l42' data-llen='879:902'>小人之攸箴王命衆悉至于庭王若曰格汝衆予告汝</span><br/>
<span class='tline' id='l43' data-llen='902:928'><a onclick="displayPageImage('KR1b0020', 'WYG', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='928:951'>訓汝猷黜乃心無傲從康古我先王亦惟圖任舊人共</span><br/>
<span class='tline' id='l45' data-llen='951:974'>政王播告之修不匿厥指王用丕欽罔有逸言民用丕</span><br/>
<span class='tline' id='l46' data-llen='974:997'>變今汝聒聒起信險膚予弗知乃所訟非予自荒兹徳</span><br/>
<span class='tline' id='l47' data-llen='997:1019'>惟汝含徳不惕予一人予若觀火予亦拙謀作乃逸</span><br/>
<span class='tline' id='l48' data-llen='1019:1042'>　播告之修其所以敷播告諭乎民者也厥指者其諭</span><br/>
<span class='tline' id='l49' data-llen='1042:1065'>　民之指也凡播告之修能宣達上之徳意志慮使所</span><br/>
<span class='tline' id='l50' data-llen='1065:1088'>　欲為之指昭然顯白無所藏匿故先王亦知言之所</span><br/>
<span class='tline' id='l51' data-llen='1088:1111'>　播指無不達是用大敬其事不敢輕舉妄動無有過</span><br/>
<span class='tline' id='l52' data-llen='1111:1137'><a onclick="displayPageImage('KR1b0020', 'WYG', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1137:1160'>　逸之言而民亦用是莫不翕然大變惟上之從矣今</span><br/>
<span class='tline' id='l54' data-llen='1160:1183'>　汝等共起而信險阻膚淺之言我不知汝所訟果何</span><br/>
<span class='tline' id='l55' data-llen='1183:1206'>　為者也非我自荒此徳不能進修以至乎是正為汝</span><br/>
<span class='tline' id='l56' data-llen='1206:1225'>　等含茹我寛容之徳不畏懼我一人之故</span><br/>
<span class='tline' id='l57' data-llen='1225:1248'>若網在綱有條而不紊若農服田力穡乃亦有秋汝克</span><br/>
<span class='tline' id='l58' data-llen='1248:1271'>黜乃心施實徳于民至于婚友丕乃敢大言汝有積徳</span><br/>
<span class='tline' id='l59' data-llen='1271:1294'>乃不畏戎毒于遠邇惰農自安不昬作勞不服田畝越</span><br/>
<span class='tline' id='l60' data-llen='1294:1301'>其罔有黍稷</span><br/>
<span class='tline' id='l61' data-llen='1301:1327'><a onclick="displayPageImage('KR1b0020', 'WYG', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1327:1350'>　當時在位諸臣不但不為國家計久遠之計乃不畏</span><br/>
<span class='tline' id='l63' data-llen='1350:1373'>　戎毒于遠邇直是播惡于衆乃自謂有徳可以自安</span><br/>
<span class='tline' id='l64' data-llen='1373:1379'>　亦愚矣</span><br/>
<span class='tline' id='l65' data-llen='1379:1402'>汝不和吉言于百姓惟汝自生毒乃敗禍姦宄以自災</span><br/>
<span class='tline' id='l66' data-llen='1402:1425'>于厥身乃既先惡于民乃奉其恫汝悔身何及相時憸</span><br/>
<span class='tline' id='l67' data-llen='1425:1449'>民猶胥顧于箴言其𤼵有逸口矧予制乃短長之命汝</span><br/>
<span class='tline' id='l68' data-llen='1449:1472'>曷弗告朕而胥動以浮言恐沈于衆若火之燎于原不</span><br/>
<span class='tline' id='l69' data-llen='1472:1494'>可嚮邇其猶可撲滅則惟爾衆自作弗靖非予有咎</span><br/>
<span class='tline' id='l70' data-llen='1494:1520'><a onclick="displayPageImage('KR1b0020', 'WYG', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1520:1543'>　上文言不畏戎毒于遠邇止是説有位不恤民之被</span><br/>
<span class='tline' id='l72' data-llen='1543:1566'>　禍此言惟汝自生毒郤專言有位之自取禍今使之</span><br/>
<span class='tline' id='l73' data-llen='1566:1589'>　吉言則知當時浮言胥動起信險膚必是動之以可</span><br/>
<span class='tline' id='l74' data-llen='1589:1612'>　畏不祥之語也民情搖搖方被有位鼓扇是信其言</span><br/>
<span class='tline' id='l75' data-llen='1612:1635'>　也仍須得有位以善言調和之庶幾聽從乃奉其恫</span><br/>
<span class='tline' id='l76' data-llen='1635:1658'>　乃是捧持其痛慘之禍在手盤庚之言一節緊一節</span><br/>
<span class='tline' id='l77' data-llen='1658:1681'>遲任有言曰人惟求舊器非求舊惟新古我先王暨乃</span><br/>
<span class='tline' id='l78' data-llen='1681:1704'>祖乃父胥及逸勤予敢動用非罰世選爾勞予不掩爾</span><br/>
<span class='tline' id='l79' data-llen='1704:1730'><a onclick="displayPageImage('KR1b0020', 'WYG', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1730:1753'>善兹予大享于先王爾祖其從與享之作福作災予亦</span><br/>
<span class='tline' id='l81' data-llen='1753:1761'>不敢動用非徳</span><br/>
<span class='tline' id='l82' data-llen='1761:1784'>　上節既言當正典憲以聳懼之矣然而不輕用也于</span><br/>
<span class='tline' id='l83' data-llen='1784:1807'>　是復論乃祖乃父之勲舊兼言非罰非徳之不敢此</span><br/>
<span class='tline' id='l84' data-llen='1807:1830'>　最見得盤庚包蓄嚴密處非罰言非罰而妄罰也非</span><br/>
<span class='tline' id='l85' data-llen='1830:1853'>　徳猶言姑息以為徳也盤庚謂古我先王至于爾祖</span><br/>
<span class='tline' id='l86' data-llen='1853:1876'>　配享無非不忘舊人之故雖然有善蒙賞是之謂福</span><br/>
<span class='tline' id='l87' data-llen='1876:1899'>　有罪蒙罰是之謂災其福其災係其所作我雖不用</span><br/>
<span class='tline' id='l88' data-llen='1899:1925'><a onclick="displayPageImage('KR1b0020', 'WYG', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1925:1948'>　非罰若真有罪則不容不罰我亦斷不用姑息以為</span><br/>
<span class='tline' id='l90' data-llen='1948:1971'>　徳也觀敢大言有積徳之情狀則知所以敢于傲上</span><br/>
<span class='tline' id='l91' data-llen='1971:1994'>　從康者正以憑恃勲舊之故三復非罰非徳之言正</span><br/>
<span class='tline' id='l92' data-llen='1994:2000'>　破其的</span><br/>
<span class='tline' id='l93' data-llen='2000:2023'>予告汝于難若射之有志汝無侮老成人無弱孤有幼</span><br/>
<span class='tline' id='l94' data-llen='2023:2046'>各長于厥居勉出乃力聽予一人之作猷無有遠邇用</span><br/>
<span class='tline' id='l95' data-llen='2046:2069'>罪伐厥死用徳彰厥善邦之臧惟汝衆邦之不臧惟予</span><br/>
<span class='tline' id='l96' data-llen='2069:2092'>一人有佚罰凡爾衆其惟致告自今至于後日各恭爾</span><br/>
<span class='tline' id='l97' data-llen='2092:2118'><a onclick="displayPageImage('KR1b0020', 'WYG', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2118:2134'>事齊乃位度乃口罰及爾身弗可悔</span><br/>
<span class='tline' id='l99' data-llen='2134:2157'>　上文數節警告已悉矣于此乃示之以斷然一定之</span><br/>
<span class='tline' id='l100' data-llen='2157:2180'>　説復兼言賞罰以示必罰之意也老成人是同為遷</span><br/>
<span class='tline' id='l101' data-llen='2180:2203'>　都之謀者今傲上從康則必以老成之謀為不然矣</span><br/>
<span class='tline' id='l102' data-llen='2203:2226'>　是侮之也孤是無所依者幼是童稚未能自立者遷</span><br/>
<span class='tline' id='l103' data-llen='2226:2249'>　之則孤幼亦隨以獲安今不遷而使之不免于水患</span><br/>
<span class='tline' id='l104' data-llen='2249:2272'>　是困弱之也先王圖任舊人故民用丕變今老成人</span><br/>
<span class='tline' id='l105' data-llen='2272:2295'>　之謀而有位者侮之何其異哉觀此一輩輕進少年</span><br/>
<span class='tline' id='l106' data-llen='2295:2321'><a onclick="displayPageImage('KR1b0020', 'WYG', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2321:2344'>　正在老成孤幼之間其無知情狀歴歴具見于是復</span><br/>
<span class='tline' id='l108' data-llen='2344:2367'>　承上文非罰非徳之旨兼賞罰而申警之用罪而不</span><br/>
<span class='tline' id='l109' data-llen='2367:2390'>　當則非罰也用徳而不當則非徳也死謂不從遷者</span><br/>
<span class='tline' id='l110' data-llen='2390:2413'>　此書首言重我民無盡劉則不遷而沈溺于水者固</span><br/>
<span class='tline' id='l111' data-llen='2413:2436'>　死之道盤庚于此斷斷以死為説所以痛言之謂我</span><br/>
<span class='tline' id='l112' data-llen='2436:2459'>　今用賞罰無有遠近之間不遷而行死道者我用罪</span><br/>
<span class='tline' id='l113' data-llen='2459:2482'>　以伐之相從而行善道者我用徳以彰之遷都則安</span><br/>
<span class='tline' id='l114' data-llen='2482:2505'>　寧無患是為邦之臧不遷則杌隉不安是為邦之不</span><br/>
<span class='tline' id='l115' data-llen='2505:2531'><a onclick="displayPageImage('KR1b0020', 'WYG', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2531:2554'>　臧其惟致告欲在廷之臣轉致告于民所謂斆于民</span><br/>
<span class='tline' id='l117' data-llen='2554:2577'>　由乃在位也恭爾事者敬守其職事無廢慢也齊乃</span><br/>
<span class='tline' id='l118' data-llen='2577:2600'>　位者整肅其職位無僭亂也度乃口者無起信險膚</span><br/>
<span class='tline' id='l119' data-llen='2600:2623'>　胥動浮言也想見遷都之議一興衆口呶呶失職曠</span><br/>
<span class='tline' id='l120' data-llen='2623:2646'>　位全無紀律盤庚猶反覆警告雖曰明正法度而終</span><br/>
<span class='tline' id='l121' data-llen='2646:2669'>　無忿疾之心終能委曲以濟事嗚呼三代王者之氣</span><br/>
<span class='tline' id='l122' data-llen='2669:2683'>　象所以終非後世所可及歟</span><br/>
<span class='tline' id='l123' data-llen='2683:2688'>盤庚中</span><br/>
<span class='tline' id='l124' data-llen='2688:2714'><a onclick="displayPageImage('KR1b0020', 'WYG', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2714:2737'>盤庚作惟涉河以民遷乃話民之弗率誕告用亶其有</span><br/>
<span class='tline' id='l126' data-llen='2737:2760'>衆咸造勿䙝在王庭盤庚乃登進厥民曰明聽朕言無</span><br/>
<span class='tline' id='l127' data-llen='2760:2766'>荒失朕命</span><br/>
<span class='tline' id='l128' data-llen='2766:2789'>　此書其殆告之于臨河將渡之時歟王庭行宫之常</span><br/>
<span class='tline' id='l129' data-llen='2789:2794'>　次也</span><br/>
<span class='tline' id='l130' data-llen='2794:2817'>嗚呼古我前后罔不惟民之承保后胥慼鮮以不浮于</span><br/>
<span class='tline' id='l131' data-llen='2817:2840'>天時殷降大虐先王不懐厥攸作視民利用遷汝曷弗</span><br/>
<span class='tline' id='l132' data-llen='2840:2863'>念我古后之聞承汝俾汝惟喜康共非汝有咎比于罰</span><br/>
<span class='tline' id='l133' data-llen='2863:2889'><a onclick="displayPageImage('KR1b0020', 'WYG', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2889:2912'>　此節首言先王能承民故民亦皆保君承順承也浮</span><br/>
<span class='tline' id='l135' data-llen='2912:2935'>　如物之浮于水天時猶水也君之舉事猶物也水至</span><br/>
<span class='tline' id='l136' data-llen='2935:2958'>　即物浮時至即事舉消息盈虛與時偕行畧無差失</span><br/>
<span class='tline' id='l137' data-llen='2958:2981'>　故謂之浮也殷指亳殷也殷乃亳之别名盤庚以前</span><br/>
<span class='tline' id='l138' data-llen='2981:3004'>　未聞有殷之號此號乃因地而著是知殷指亳無疑</span><br/>
<span class='tline' id='l139' data-llen='3004:3027'>　虐災也懐懐居也商有天下以來本都亳殷為是天</span><br/>
<span class='tline' id='l140' data-llen='3027:3050'>　降大災先王不敢懐居此土有所作為遂徙而之他</span><br/>
<span class='tline' id='l141' data-llen='3050:3073'>　亦是見得民所利便而用之以遷耳此先王是指仲</span><br/>
<span class='tline' id='l142' data-llen='3073:3099'><a onclick="displayPageImage('KR1b0020', 'WYG', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3099:3122'>　丁下文復曰汝曷不念我古后之聞則槩舉有商遷</span><br/>
<span class='tline' id='l144' data-llen='3122:3145'>　都諸賢君矣盤庚意謂亳有大虐故先王視民利而</span><br/>
<span class='tline' id='l145' data-llen='3145:3167'>　遷都今耿有水患故我復視民利遷亳隱然可見</span><br/>
<span class='tline' id='l146' data-llen='3167:3190'>予若籲懐兹新邑亦惟汝故以丕從厥志今予將試以</span><br/>
<span class='tline' id='l147' data-llen='3190:3213'>汝遷安定厥邦汝不憂朕心之攸困乃咸大不宣乃心</span><br/>
<span class='tline' id='l148' data-llen='3213:3236'>欽念以忱動予一人爾惟自鞠自苦若乘舟汝弗濟臭</span><br/>
<span class='tline' id='l149' data-llen='3236:3256'>厥載爾忱不屬惟胥以沈不其或稽自怒曷瘳</span><br/>
<span class='tline' id='l150' data-llen='3256:3279'>　上節既言古我先后惟民之承而民皆保后胥慼故</span><br/>
<span class='tline' id='l151' data-llen='3279:3305'><a onclick="displayPageImage('KR1b0020', 'WYG', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3305:3328'>　盤庚于此乃自言我亦惟民之承而民不能保后胥</span><br/>
<span class='tline' id='l153' data-llen='3328:3351'>　慼也亦惟汝故而下是言惟民之承處汝不憂朕心</span><br/>
<span class='tline' id='l154' data-llen='3351:3374'>　之攸困而下是言民之不能保后胥慼處此書諭民</span><br/>
<span class='tline' id='l155' data-llen='3374:3397'>　凡兩言將試以汝遷道一試字見盤庚委曲樂易處</span><br/>
<span class='tline' id='l156' data-llen='3397:3420'>　不屬猶不及也言爾之信我若有不及但有水患相</span><br/>
<span class='tline' id='l157' data-llen='3420:3426'>　沈溺耳</span><br/>
<span class='tline' id='l158' data-llen='3426:3449'>汝不謀長以思乃災汝誕勸憂今其有今罔後汝何生</span><br/>
<span class='tline' id='l159' data-llen='3449:3472'>在上今予命汝一無起穢以自臭恐人倚乃身迂乃心</span><br/>
<span class='tline' id='l160' data-llen='3472:3498'><a onclick="displayPageImage('KR1b0020', 'WYG', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3498:3516'>予迓續乃命于天予豈汝威用奉畜汝衆</span><br/>
<span class='tline' id='l162' data-llen='3516:3539'>　上節但言民不憂君之憂于此郤言民無遠慮是自</span><br/>
<span class='tline' id='l163' data-llen='3539:3559'>　動其憂極言民命所係在此一舉尤緊切也</span><br/>
<span class='tline' id='l164' data-llen='3559:3582'>予念我先神后之勞爾先予丕克羞爾用懐爾然失于</span><br/>
<span class='tline' id='l165' data-llen='3582:3605'>政陳于兹髙后丕乃崇降罪疾曰曷虐朕民汝萬民乃</span><br/>
<span class='tline' id='l166' data-llen='3605:3628'>不生生暨予一人猷同心先后丕降與汝罪疾曰曷不</span><br/>
<span class='tline' id='l167' data-llen='3628:3649'>暨朕幼孫有比故有爽徳自上其罰汝汝罔能迪</span><br/>
<span class='tline' id='l168' data-llen='3649:3672'>　此節又告以祖考之神靈昭格切近于身也曰曷虐</span><br/>
<span class='tline' id='l169' data-llen='3672:3699'><a onclick="displayPageImage('KR1b0020', 'WYG', '007-10a' );" name="007-10a" class="pb">[007-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3699:3722'>　朕民祖考之心以保民為心今視民之蕩析離居而</span><br/>
<span class='tline' id='l171' data-llen='3722:3735'>　秪圖自安何得不降罪戾</span><br/>
<span class='tline' id='l172' data-llen='3735:3758'>古我先后既勞乃祖乃父汝共作我畜民汝有戕則在</span><br/>
<span class='tline' id='l173' data-llen='3758:3781'>乃心我先后綏乃祖乃父乃祖乃父乃斷棄汝不救乃</span><br/>
<span class='tline' id='l174' data-llen='3781:3804'>死兹予有亂政同位具乃貝玉乃祖乃父丕乃告我髙</span><br/>
<span class='tline' id='l175' data-llen='3804:3823'>后曰作丕刑于朕孫迪髙后丕乃崇降弗祥</span><br/>
<span class='tline' id='l176' data-llen='3823:3846'>　上節言汝民不生其生而與我同心則先后大降罪</span><br/>
<span class='tline' id='l177' data-llen='3846:3869'>　疾此復謂汝等若包蔵禍心不特得罪于我髙后雖</span><br/>
<span class='tline' id='l178' data-llen='3869:3896'><a onclick="displayPageImage('KR1b0020', 'WYG', '007-10b' );" name="007-10b" class="pb">[007-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3896:3919'>　汝祖父之靈亦不救汝之死又所以攻其隠匿破其</span><br/>
<span class='tline' id='l180' data-llen='3919:3942'>　奸謀也上言勞爾先此又言勞乃祖乃父葢為遷都</span><br/>
<span class='tline' id='l181' data-llen='3942:3965'>　定邑而勞之與今日人情正相反所以數首提此勞</span><br/>
<span class='tline' id='l182' data-llen='3965:3988'>　字以為諭則者物則之則人之本心皆具此則順之</span><br/>
<span class='tline' id='l183' data-llen='3988:4012'>　則為善為良戕之則為凶為暴𫝊曰毁則為賊毁則</span><br/>
<span class='tline' id='l184' data-llen='4012:4035'>　即戕則也此專指其在心之事雖然我或得罪于汝</span><br/>
<span class='tline' id='l185' data-llen='4035:4058'>　衆汝祖父亦不我恕也于此我有亂政之臣與之同</span><br/>
<span class='tline' id='l186' data-llen='4058:4081'>　位黷貨無厭盡有汝之貝玉汝祖父必大告我后曰</span><br/>
<span class='tline' id='l187' data-llen='4081:4108'><a onclick="displayPageImage('KR1b0020', 'WYG', '007-11a' );" name="007-11a" class="pb">[007-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4108:4131'>　吾君之臣奪我孫之寶貨是吾君大刑罰我孫也必</span><br/>
<span class='tline' id='l189' data-llen='4131:4154'>　導我髙后使大重降不祥于我矣上節言髙后大降</span><br/>
<span class='tline' id='l190' data-llen='4154:4177'>　罪疾將自已與民對説及此節言民之祖父之靈復</span><br/>
<span class='tline' id='l191' data-llen='4177:4200'>　將民與自已對説盤庚曉諭頑愚而言之至此亦可</span><br/>
<span class='tline' id='l192' data-llen='4200:4208'>　謂懇切矣哉</span><br/>
<span class='tline' id='l193' data-llen='4208:4231'>嗚呼今予告汝不易永敬大恤無胥絶遠汝分猷念以</span><br/>
<span class='tline' id='l194' data-llen='4231:4254'>相從各設中于乃心乃有不吉不迪顛越不恭暫遇姦</span><br/>
<span class='tline' id='l195' data-llen='4254:4277'>宄我乃劓殄滅之無遺育無俾易種于茲新邑徃哉生</span><br/>
<span class='tline' id='l196' data-llen='4277:4304'><a onclick="displayPageImage('KR1b0020', 'WYG', '007-11b' );" name="007-11b" class="pb">[007-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4304:4318'>生今予將試以汝遷永建乃家</span><br/>
<span class='tline' id='l198' data-llen='4318:4341'>　不迪不行我之言也上言將試以汝遷則曰安定厥</span><br/>
<span class='tline' id='l199' data-llen='4341:4364'>　邦此言將試以汝遷則曰永建乃家上舉邦國大體</span><br/>
<span class='tline' id='l200' data-llen='4364:4387'>　而言此則切斯民之家而言語脈相承而意益緊切</span><br/>
<span class='tline' id='l201' data-llen='4387:4392'>盤庚下</span><br/>
<span class='tline' id='l202' data-llen='4392:4415'>盤庚既遷奠厥攸居乃正厥位綏爰有衆曰無戲怠懋</span><br/>
<span class='tline' id='l203' data-llen='4415:4438'>建大命今予其敷心腹腎腸歴告爾百姓于朕志罔罪</span><br/>
<span class='tline' id='l204' data-llen='4438:4453'>爾衆爾無共怒協比讒言予一人</span><br/>
<span class='tline' id='l205' data-llen='4453:4480'><a onclick="displayPageImage('KR1b0020', 'WYG', '007-12a' );" name="007-12a" class="pb">[007-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4480:4503'>　正厥位正南面之位也或曰南面之位未嘗不正何</span><br/>
<span class='tline' id='l207' data-llen='4503:4526'>　必于此而復正之曰此新邑視朝之始也方其啟行</span><br/>
<span class='tline' id='l208' data-llen='4526:4549'>　越在道塗常次暫寓非巖廊比亦固畧勢分而與之</span><br/>
<span class='tline' id='l209' data-llen='4549:4572'>　親接矣既即新邑事體一新正厥位而撫綏之所以</span><br/>
<span class='tline' id='l210' data-llen='4572:4595'>　明尊卑之分也懋建大命今日遷都脱之沈溺而與</span><br/>
<span class='tline' id='l211' data-llen='4595:4611'>　之生生此天之命也所謂大命也</span><br/>
<span class='tline' id='l212' data-llen='4611:4634'>古我先王將多于前功適于山用降我凶徳嘉績于朕</span><br/>
<span class='tline' id='l213' data-llen='4634:4657'>邦今我民用蕩析離居罔有定極爾謂朕曷震動萬民</span><br/>
<span class='tline' id='l214' data-llen='4657:4684'><a onclick="displayPageImage('KR1b0020', 'WYG', '007-12b' );" name="007-12b" class="pb">[007-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4684:4707'>以遷肆上帝將復我髙祖之徳亂越我家朕及篤敬恭</span><br/>
<span class='tline' id='l216' data-llen='4707:4730'>承民命用永地于新邑肆予沖人非廢厥謀弔由靈各</span><br/>
<span class='tline' id='l217' data-llen='4730:4753'>非敢違卜用宏茲賁嗚呼邦伯師長百執事之人尚皆</span><br/>
<span class='tline' id='l218' data-llen='4753:4776'>隠哉予其懋簡相爾念敬我衆朕不肩好貨敢恭生生</span><br/>
<span class='tline' id='l219' data-llen='4776:4799'>鞠人謀人之保居叙欽今我既羞告爾于朕志若否罔</span><br/>
<span class='tline' id='l220' data-llen='4799:4821'>有弗欽無總于貨寶生生自庸式敷民徳永肩一心</span><br/>
<span class='tline' id='l221' data-llen='4821:4844'>　上文既開釋之使之無疑無怒無讒言矣此方告之</span><br/>
<span class='tline' id='l222' data-llen='4844:4867'>　以遷都之本志也此節先看兩箇將字方得其旨大</span><br/>
<span class='tline' id='l223' data-llen='4867:4894'><a onclick="displayPageImage('KR1b0020', 'WYG', '007-13a' );" name="007-13a" class="pb">[007-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4894:4917'>　抵災變之來天之所以開聖人先王將多于前功而</span><br/>
<span class='tline' id='l225' data-llen='4917:4940'>　天降凶徳今上帝將復我髙祖徳而亂越我家見得</span><br/>
<span class='tline' id='l226' data-llen='4940:4963'>　禍之于彼所以開之于此非偶然也此專以成湯遷</span><br/>
<span class='tline' id='l227' data-llen='4963:4986'>　亳之事為今遷亳之證甚明切多猶增廣也前功指</span><br/>
<span class='tline' id='l228' data-llen='4986:5009'>　亳乃前人之舊都也凶徳災異也朕邦即亳盤庚以</span><br/>
<span class='tline' id='l229' data-llen='5009:5032'>　今日所都而言也復髙祖之徳謂復湯故都上篇謂</span><br/>
<span class='tline' id='l230' data-llen='5032:5055'>　紹復先王之大業而此言復髙祖之徳者有盛徳即</span><br/>
<span class='tline' id='l231' data-llen='5055:5078'>　有大業徳即業也及者及事之及言我及得以篤敬</span><br/>
<span class='tline' id='l232' data-llen='5078:5105'><a onclick="displayPageImage('KR1b0020', 'WYG', '007-13b' );" name="007-13b" class="pb">[007-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5105:5128'>　其事而恭承爾民之命弔至也極也由從也靈神靈</span><br/>
<span class='tline' id='l234' data-llen='5128:5151'>　也極欲從神之靈各非敢違卜此時所言則見成湯</span><br/>
<span class='tline' id='l235' data-llen='5151:5174'>　之遷亳以災異而遷中篇所言則見仲丁之去亳以</span><br/>
<span class='tline' id='l236' data-llen='5174:5197'>　災異而去意各有所指而亳之事體互見矣敢恭生</span><br/>
<span class='tline' id='l237' data-llen='5197:5220'>　生不暴慢民而能鞠養之又謀畫區處之而使之咸</span><br/>
<span class='tline' id='l238' data-llen='5220:5243'>　保其居我則次序而加敬也復諭之曰汝無聚斂于</span><br/>
<span class='tline' id='l239' data-llen='5243:5260'>　貨寶此乃生生之所自用不可奪也</span><br/>
<span class='tline' id='l240' data-llen='5260:5269'>　融堂書解卷七</span><br/>
</p>
<p><br/>
</p>
  </div>
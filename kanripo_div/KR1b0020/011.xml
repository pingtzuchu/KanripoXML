<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0020', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　融堂書觧卷十一</span><br/>
<span class='tline' id='l10' data-llen='200:221'>　　　　　　　　　　　　　宋　錢時　撰</span><br/>
<span class='tline' id='l11' data-llen='221:225'>旅獒</span><br/>
<span class='tline' id='l12' data-llen='225:236'>西旅獻獒太保作旅獒</span><br/>
<span class='tline' id='l13' data-llen='236:259'>　西旅西方之國也夫武王聖人也年且八袠矣獒微</span><br/>
<span class='tline' id='l14' data-llen='259:282'>　物顧何足道而召公反覆開陳不啻嚴師之訓予弟</span><br/>
<span class='tline' id='l15' data-llen='282:305'>　盖作狂作聖在一念間一隙之投百邪之路也孟子</span><br/>
<span class='tline' id='l16' data-llen='305:331'><a onclick="displayPageImage('KR1b0020', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='331:354'>　曰惟大人為能格君心之非此正是格心幾微處不</span><br/>
<span class='tline' id='l18' data-llen='354:376'>　曰召公而稱太保所以見其責任有不容自默歟</span><br/>
<span class='tline' id='l19' data-llen='376:399'>惟克商遂通道於九夷八蠻西旅底貢厥獒太保乃作</span><br/>
<span class='tline' id='l20' data-llen='399:422'>旅獒用訓于王曰嗚呼明王盛徳四夷咸賓無有逺邇</span><br/>
<span class='tline' id='l21' data-llen='422:445'>畢獻方物惟服食噐用王乃昭徳之致於異姓之邦無</span><br/>
<span class='tline' id='l22' data-llen='445:462'>替厥服分寳玉於伯叔之國時庸展親</span><br/>
<span class='tline' id='l23' data-llen='462:485'>　西旅之國貢獒盖其國以獒為珍也而聖賢法度則</span><br/>
<span class='tline' id='l24' data-llen='485:508'>　有憂焉方通道蠻夷之初而貢受一獒此其舉措亦</span><br/>
<span class='tline' id='l25' data-llen='508:534'><a onclick="displayPageImage('KR1b0020', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='534:557'>　已審矣然因此而縱其嗜欲則己徳所由以喪民生</span><br/>
<span class='tline' id='l27' data-llen='557:580'>　所由以病遠人所由以輕中國而國祚所由以不保</span><br/>
<span class='tline' id='l28' data-llen='580:603'>　者也嗚呼豈止一獒而已哉太保乃作旅獒用之以</span><br/>
<span class='tline' id='l29' data-llen='603:613'>　訓武王其慮遠矣</span><br/>
<span class='tline' id='l30' data-llen='613:636'>人不易物惟德其物徳盛不狎侮狎侮君子罔以盡人</span><br/>
<span class='tline' id='l31' data-llen='636:648'>心狎侮小人罔以盡其力</span><br/>
<span class='tline' id='l32' data-llen='648:671'>　此節承上文明王分方物於諸侯而因以推明盛徳</span><br/>
<span class='tline' id='l33' data-llen='671:694'>　之事也然則此獒之受以之昭徳展親不可也顧足</span><br/>
<span class='tline' id='l34' data-llen='694:720'><a onclick="displayPageImage('KR1b0020', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='720:743'>　以使人之不易乎非所以慎徳也無乃狎侮之萌乎</span><br/>
<span class='tline' id='l36' data-llen='743:762'>　聖賢議論寛平開闊若不相關而實緊切</span><br/>
<span class='tline' id='l37' data-llen='762:785'>不役耳目百度惟貞玩人喪徳玩物喪志志以道寧言</span><br/>
<span class='tline' id='l38' data-llen='785:808'>以道接不作無益害有益功乃成不貴異物賤用物民</span><br/>
<span class='tline' id='l39' data-llen='808:812'>乃足</span><br/>
<span class='tline' id='l40' data-llen='812:835'>　人指嬖幸之徒而言物指珍竒之類而言召公大㫖</span><br/>
<span class='tline' id='l41' data-llen='835:858'>　重在玩物而兼言玩人何也此書語多對下大率比</span><br/>
<span class='tline' id='l42' data-llen='858:882'>　類以𤼵明其意如不作無益與不貴異物意不在上</span><br/>
<span class='tline' id='l43' data-llen='882:908'><a onclick="displayPageImage('KR1b0020', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='908:931'>　文也故纔説玩物喪志即粘説志以道寧心即道也</span><br/>
<span class='tline' id='l45' data-llen='931:954'>　故曰道心虛明無體本靜本正惟動於物乃始不寕</span><br/>
<span class='tline' id='l46' data-llen='954:977'>　耳不寧者意動也心實未嘗動也禹曰安汝止惟幾</span><br/>
<span class='tline' id='l47' data-llen='977:1000'>　惟康此正志以道寧之妙雖然應物之際人言尤不</span><br/>
<span class='tline' id='l48' data-llen='1000:1023'>　易聼也舜命禹惟精惟一允執厥中即曰無稽之言</span><br/>
<span class='tline' id='l49' data-llen='1023:1046'>　勿聼雖志以道寧不保其不動故復云言以道接以</span><br/>
<span class='tline' id='l50' data-llen='1046:1069'>　道為準不變亂於人言則徳性純固無患其喪矣上</span><br/>
<span class='tline' id='l51' data-llen='1069:1092'>　既發明玩物之有害于己于是且言不貴異物之有</span><br/>
<span class='tline' id='l52' data-llen='1092:1118'><a onclick="displayPageImage('KR1b0020', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1118:1132'>　利于民又推出一節去說也</span><br/>
<span class='tline' id='l54' data-llen='1132:1155'>犬馬非其土性不畜珍禽竒獸不育于國不寳逺物則</span><br/>
<span class='tline' id='l55' data-llen='1155:1168'>逺人格所寳惟賢則邇人安</span><br/>
<span class='tline' id='l56' data-llen='1168:1191'>　上言玩物只是泛説次言不貴異物雖漸切于獒而</span><br/>
<span class='tline' id='l57' data-llen='1191:1214'>　亦未嘗分别中國外夷此云犬馬云珍禽竒獸云非</span><br/>
<span class='tline' id='l58' data-llen='1214:1237'>　其土性云逺物則専切西旅之獒而言矣聖賢立言</span><br/>
<span class='tline' id='l59' data-llen='1237:1260'>　淺深固自有次第也犬馬亦用物也然非其土性不</span><br/>
<span class='tline' id='l60' data-llen='1260:1283'>　畜犬馬非土性且不畜西旅之獒竒獸也又非其土</span><br/>
<span class='tline' id='l61' data-llen='1283:1309'><a onclick="displayPageImage('KR1b0020', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1309:1332'>　性也而可育于國乎召公于是又推出一節而言不</span><br/>
<span class='tline' id='l63' data-llen='1332:1355'>　寳逺物則逺人格因不寳逺物之語又推出一節而</span><br/>
<span class='tline' id='l64' data-llen='1355:1378'>　言所寳惟賢則邇人安可謂展盡底藴自人不易物</span><br/>
<span class='tline' id='l65' data-llen='1378:1401'>　而下凡八箇不字雖義各有所属而大㫖皆謂不如</span><br/>
<span class='tline' id='l66' data-llen='1401:1422'>　此乃為善反反覆覆無非欲武王不受此獒耳</span><br/>
<span class='tline' id='l67' data-llen='1422:1445'>嗚呼夙夜罔或不勤不矜細行終累大德為山九仞功</span><br/>
<span class='tline' id='l68' data-llen='1445:1462'>虧一簣允迪兹生民保厥居惟乃世王</span><br/>
<span class='tline' id='l69' data-llen='1462:1486'>　召公敷陳旅獒利害無所不備至此乃復𤼵歎而歸</span><br/>
<span class='tline' id='l70' data-llen='1486:1512'><a onclick="displayPageImage('KR1b0020', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1512:1535'>　宿在夙夜罔或不勤一句上此正與篇首慎徳相應</span><br/>
<span class='tline' id='l72' data-llen='1535:1558'>　此正愼徳實用力處也自强不息無怠無荒斯謂之</span><br/>
<span class='tline' id='l73' data-llen='1558:1581'>　勤意念不起常覺常明斯謂之勤此最是召公喫緊</span><br/>
<span class='tline' id='l74' data-llen='1581:1604'>　提武王處非實履到安知此妙一箇勤字截斷百邪</span><br/>
<span class='tline' id='l75' data-llen='1604:1627'>　路頭下文即繼之曰不矜細行此數語尤切武王言</span><br/>
<span class='tline' id='l76' data-llen='1627:1650'>　之武王聖人也一獒微物也其受不受細行也前面</span><br/>
<span class='tline' id='l77' data-llen='1650:1673'>　開陳雖極備至若武王于此以為細行而不復謹則</span><br/>
<span class='tline' id='l78' data-llen='1673:1696'>　終為大徳之累矣是一獒之受不受實生民安危之</span><br/>
<span class='tline' id='l79' data-llen='1696:1722'><a onclick="displayPageImage('KR1b0020', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1722:1741'>　所繫國命修短之所關嗚呼一獒而已哉</span><br/>
<span class='tline' id='l81' data-llen='1741:1753'>巢伯來朝苪伯作旅巢命</span><br/>
<span class='tline' id='l82' data-llen='1753:1776'>　巢即南巢伯爵也為殷諸侯苪伯周同姓圻内之國</span><br/>
<span class='tline' id='l83' data-llen='1776:1799'>　為卿大夫武王克商而來朝者何啻一巢伯曷為獨</span><br/>
<span class='tline' id='l84' data-llen='1799:1822'>　有命歟孟津不期而會者八百國告武成而庻邦冡</span><br/>
<span class='tline' id='l85' data-llen='1822:1845'>　君受命于周巢未嘗與也已而邦諸侯班宗彝矣又</span><br/>
<span class='tline' id='l86' data-llen='1845:1868'>　通道於九夷八蠻而西旅且至矣巢侯國也曷為而</span><br/>
<span class='tline' id='l87' data-llen='1868:1891'>　始來朝也夏桀走保三朡湯伐之遂奔南巢南巢要</span><br/>
<span class='tline' id='l88' data-llen='1891:1917'><a onclick="displayPageImage('KR1b0020', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1917:1940'>　險之地得非恃其險逺始不服而今來朝故特命歟</span><br/>
<span class='tline' id='l90' data-llen='1940:1963'>　先儒曰旅陳也苪伯陳武王所以命巢者而作書如</span><br/>
<span class='tline' id='l91' data-llen='1963:1986'>　所謂旅天子之命也或曰旅即西旅旅巢二國同時</span><br/>
<span class='tline' id='l92' data-llen='1986:2009'>　至故同命之此書與旅獒相次似亦有理然書既不</span><br/>
<span class='tline' id='l93' data-llen='2009:2018'>　存亦難深攷矣</span><br/>
<span class='tline' id='l94' data-llen='2018:2022'>金縢</span><br/>
<span class='tline' id='l95' data-llen='2022:2033'>武王有疾周公作金縢</span><br/>
<span class='tline' id='l96' data-llen='2033:2056'>　縢緘也金縢即繅也古者占書藏之匱中籥以金縢</span><br/>
<span class='tline' id='l97' data-llen='2056:2082'><a onclick="displayPageImage('KR1b0020', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2082:2105'>　國有大事疑即卜而啟之武王有疾卜而啟籥看占</span><br/>
<span class='tline' id='l99' data-llen='2105:2128'>　書周公乃併納祝冊于金縢匱中及成王因天變啟</span><br/>
<span class='tline' id='l100' data-llen='2128:2151'>　金縢欲卜之而得周公代武王之冊此乃金縢一事</span><br/>
<span class='tline' id='l101' data-llen='2151:2174'>　之始末並叙此於後是書雖續于史氏之手而金縢</span><br/>
<span class='tline' id='l102' data-llen='2174:2197'>　之作實周公也故叙曰武王有疾周公作金縢不然</span><br/>
<span class='tline' id='l103' data-llen='2197:2220'>　則克啇二年至周公東歸相去十有餘嵗此書當在</span><br/>
<span class='tline' id='l104' data-llen='2220:2243'>　作嘉禾之後矣曷為次之大誥之先而孔子斷之曰</span><br/>
<span class='tline' id='l105' data-llen='2243:2250'>　周公作乎</span><br/>
<span class='tline' id='l106' data-llen='2250:2276'><a onclick="displayPageImage('KR1b0020', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2276:2299'>既克商二年王有疾弗豫二公曰我其為王穆卜周公</span><br/>
<span class='tline' id='l108' data-llen='2299:2322'>曰未可以戚我先王公乃自以為功為三壇同墠為壇</span><br/>
<span class='tline' id='l109' data-llen='2322:2345'>于南方北面周公立焉植璧秉圭乃告太王王季文王</span><br/>
<span class='tline' id='l110' data-llen='2345:2368'>史乃冊祝曰惟爾元孫某遘厲虐疾若爾三王是有丕</span><br/>
<span class='tline' id='l111' data-llen='2368:2391'>子之責于天以旦代某之身予仁若考能多材多藝能</span><br/>
<span class='tline' id='l112' data-llen='2391:2414'>事鬼神乃元孫不若旦多材多藝不能事鬼神乃命于</span><br/>
<span class='tline' id='l113' data-llen='2414:2437'>帝庭敷佑四方用能定爾子孫于下地四方之民罔不</span><br/>
<span class='tline' id='l114' data-llen='2437:2460'>祗畏嗚呼無墜天之降寳命我先王亦永有依歸今我</span><br/>
<span class='tline' id='l115' data-llen='2460:2486'><a onclick="displayPageImage('KR1b0020', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2486:2509'>即命于元龜爾之許我我其以璧與珪歸俟爾命爾不</span><br/>
<span class='tline' id='l117' data-llen='2509:2532'>許我我乃屏璧與珪乃卜三龜一習吉啟籥見書乃并</span><br/>
<span class='tline' id='l118' data-llen='2532:2555'>是吉公曰體王其罔害予小子新命于三王惟永終是</span><br/>
<span class='tline' id='l119' data-llen='2555:2578'>圖兹攸俟能念予一人公歸乃納冊于金縢之匱中王</span><br/>
<span class='tline' id='l120' data-llen='2578:2584'>翼日乃瘳</span><br/>
<span class='tline' id='l121' data-llen='2584:2607'>　乍看不若旦多材多藝不能事鬼神之語似可疑然</span><br/>
<span class='tline' id='l122' data-llen='2607:2630'>　周公必非妄語以欺先王者武王周公皆聖人也聖</span><br/>
<span class='tline' id='l123' data-llen='2630:2653'>　人之徳初不計材藝之多寡孔子曰君子多乎哉不</span><br/>
<span class='tline' id='l124' data-llen='2653:2679'><a onclick="displayPageImage('KR1b0020', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2679:2702'>　多也徳不在材藝故也周公以多材藝自居而以君</span><br/>
<span class='tline' id='l126' data-llen='2702:2725'>　人之大徳歸諸武王如下文所陳則周公豈自誇多</span><br/>
<span class='tline' id='l127' data-llen='2725:2748'>　者哉取能事鬼神以代武王之死耳周公之對三王</span><br/>
<span class='tline' id='l128' data-llen='2748:2771'>　一一皆實語也愚觀祝辭至此因攷武王已八十餘</span><br/>
<span class='tline' id='l129' data-llen='2771:2794'>　嵗周公豈不知死生有命且以身代死之事前此所</span><br/>
<span class='tline' id='l130' data-llen='2794:2817'>　未聞何其為辭懇到激切如此縱武王死寳命如何</span><br/>
<span class='tline' id='l131' data-llen='2817:2840'>　便墜先王如何便無所依歸也是盖有説武王九十</span><br/>
<span class='tline' id='l132' data-llen='2840:2863'>　三嵗而後崩成王方十三則是時成王之已生與否</span><br/>
<span class='tline' id='l133' data-llen='2863:2889'><a onclick="displayPageImage('KR1b0020', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2889:2912'>　固未可知耳管叔蔡叔周公親兄弟也豈不熟識其</span><br/>
<span class='tline' id='l135' data-llen='2912:2935'>　為人啇民之未易化服亦周公所深知也武王尚在</span><br/>
<span class='tline' id='l136' data-llen='2935:2958'>　四方知所敬畏以待嗣子之壯則庻㡬其可保國本</span><br/>
<span class='tline' id='l137' data-llen='2958:2981'>　未立遽以疾終羣小相挺環視而起則周之事勢何</span><br/>
<span class='tline' id='l138' data-llen='2981:3004'>　如哉又十餘年後武王方死猶未免三監及淮夷叛</span><br/>
<span class='tline' id='l139' data-llen='3004:3020'>　則周公此日代死之請豈得已也</span><br/>
<span class='tline' id='l140' data-llen='3020:3043'>武王既喪管叔及其羣弟乃流言于國曰公將不利于</span><br/>
<span class='tline' id='l141' data-llen='3043:3066'>孺子周公乃告二公曰我之弗辟我無以告我先王周</span><br/>
<span class='tline' id='l142' data-llen='3066:3092'><a onclick="displayPageImage('KR1b0020', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3092:3115'>公居東二年則罪人斯得于後公乃為詩以貽王名之</span><br/>
<span class='tline' id='l144' data-llen='3115:3138'>曰鴟鴞王亦未敢誚公秋大熟未穫天大雷電以風禾</span><br/>
<span class='tline' id='l145' data-llen='3138:3161'>盡偃大木斯㧞邦人大恐王與大夫盡弁以啟金縢之</span><br/>
<span class='tline' id='l146' data-llen='3161:3184'>書乃得周公所自以為功代武王之説二公及王乃問</span><br/>
<span class='tline' id='l147' data-llen='3184:3207'>諸史與百執事對曰信噫公命我勿敢言王執書以泣</span><br/>
<span class='tline' id='l148' data-llen='3207:3230'>曰其勿穆卜昔公勤勞王家惟予冲人弗及知今天動</span><br/>
<span class='tline' id='l149' data-llen='3230:3253'>威以彰周公之徳惟朕小子其新逆我國家禮亦宜之</span><br/>
<span class='tline' id='l150' data-llen='3253:3276'>王出郊天乃雨反風禾則盡起二公命邦人凡大木所</span><br/>
<span class='tline' id='l151' data-llen='3276:3302'><a onclick="displayPageImage('KR1b0020', 'WYG', '011-9a' );" name="011-9a" class="pb">[011-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3302:3314'>偃盡起而築之嵗則大熟</span><br/>
<span class='tline' id='l153' data-llen='3314:3337'>　辟者法也將刑之也或疑管蔡之徒一流言以中已</span><br/>
<span class='tline' id='l154' data-llen='3337:3360'>　遂起誅伐之念周公亦若少恩矣曰不然管蔡之徒</span><br/>
<span class='tline' id='l155' data-llen='3360:3383'>　包藏禍心挾外㓂以危宗社不利孺子乃其作亂之</span><br/>
<span class='tline' id='l156' data-llen='3383:3406'>　辭有周之業周公實身任之法者先王之法也天下</span><br/>
<span class='tline' id='l157' data-llen='3406:3429'>　者先王之天下也我乃坐視其變弗用法以討叛是</span><br/>
<span class='tline' id='l158' data-llen='3429:3452'>　將何辭以告我先王也然則公之東征也非為流言</span><br/>
<span class='tline' id='l159' data-llen='3452:3475'>　而征也流言而四國叛為成王而征也為有周宗社</span><br/>
<span class='tline' id='l160' data-llen='3475:3501'><a onclick="displayPageImage('KR1b0020', 'WYG', '011-9b' );" name="011-9b" class="pb">[011-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3501:3530'>　而征也<span class='krp-note'>案此下/有闕文</span>周公之徳我小子其重新自東迎之</span><br/>
<span class='tline' id='l162' data-llen='3530:3553'>　以歸乎此一新字有久疑未釋煥然一新之意周公</span><br/>
<span class='tline' id='l163' data-llen='3553:3574'>　終始一心何新何故此乃成王心事故有此語</span><br/>
<span class='tline' id='l164' data-llen='3574:3578'>大誥</span><br/>
<span class='tline' id='l165' data-llen='3578:3600'>武王崩三監及淮夷叛周公相成王將黜殷作大誥</span><br/>
<span class='tline' id='l166' data-llen='3600:3623'>　書稱殷小腆誕敢紀其叙而孔子叙書獨言三監及</span><br/>
<span class='tline' id='l167' data-llen='3623:3646'>　淮夷叛而不言武庚所以明造謀者非武庚三監實</span><br/>
<span class='tline' id='l168' data-llen='3646:3669'>　為之耳東征者周公也成王未嘗往也序曰相成王</span><br/>
<span class='tline' id='l169' data-llen='3669:3696'><a onclick="displayPageImage('KR1b0020', 'WYG', '011-10a' );" name="011-10a" class="pb">[011-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3696:3719'>　將黜殷所以明征東之役雖决策于周公實相成王</span><br/>
<span class='tline' id='l171' data-llen='3719:3742'>　以舉事為成王討叛也非周公自為討也然前書三</span><br/>
<span class='tline' id='l172' data-llen='3742:3765'>　監及淮夷叛而後止書將黜殷者盖殷乃作亂之根</span><br/>
<span class='tline' id='l173' data-llen='3765:3788'>　有武庚在故羣盗挾之以起以動商衆此皆斷自聖</span><br/>
<span class='tline' id='l174' data-llen='3788:3811'>　心春秋之筆也湯既勝夏即黜夏命盖桀在南巢不</span><br/>
<span class='tline' id='l175' data-llen='3811:3834'>　復别立武王伐啇而紂死遂立武庚為殷後故至此</span><br/>
<span class='tline' id='l176' data-llen='3834:3857'>　為叛方黜之此書乃周公奉王命大誥多邦以黜殷</span><br/>
<span class='tline' id='l177' data-llen='3857:3865'>　之故因名篇</span><br/>
<span class='tline' id='l178' data-llen='3865:3892'><a onclick="displayPageImage('KR1b0020', 'WYG', '011-10b' );" name="011-10b" class="pb">[011-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3892:3915'>王若曰猷大誥爾多邦越爾御事弗弔天降割于我家</span><br/>
<span class='tline' id='l180' data-llen='3915:3938'>不少延洪惟我幼冲人嗣無疆大歴服弗造哲迪民康</span><br/>
<span class='tline' id='l181' data-llen='3938:3949'>矧曰其有能格知天命</span><br/>
<span class='tline' id='l182' data-llen='3949:3972'>　篇内王曰皆周公以王命誥史述當時之語潤色成</span><br/>
<span class='tline' id='l183' data-llen='3972:3995'>　文故謂之王若曰也此後如大誥康誥酒誥梓材召</span><br/>
<span class='tline' id='l184' data-llen='3995:4018'>　誥洛誥多士君奭多方之文獨聲牙與盤庚無異若</span><br/>
<span class='tline' id='l185' data-llen='4018:4041'>　謂皆周公所作則無逸立政微子蔡仲之命等篇又</span><br/>
<span class='tline' id='l186' data-llen='4041:4064'>　何其平易也以此知大誥諸書乃史氏所記當時秉</span><br/>
<span class='tline' id='l187' data-llen='4064:4091'><a onclick="displayPageImage('KR1b0020', 'WYG', '011-11a' );" name="011-11a" class="pb">[011-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4091:4114'>　筆者適為此文體故特不同耳本朝歐宋二公同修</span><br/>
<span class='tline' id='l189' data-llen='4114:4137'>　唐史其立言斬斬不類是烏足怪哉周公將東征以</span><br/>
<span class='tline' id='l190' data-llen='4137:4160'>　吉卜告于衆當時上下未免惑于流言庻邦御事往</span><br/>
<span class='tline' id='l191' data-llen='4160:4183'>　往反曰艱大以為不可征以為當違卜而且止故遂</span><br/>
<span class='tline' id='l192' data-llen='4183:4199'>　大誥庻邦及御事首呼而諭之也</span><br/>
<span class='tline' id='l193' data-llen='4199:4222'>已予惟小子若渉淵水予惟往求朕攸濟敷賁敷前人</span><br/>
<span class='tline' id='l194' data-llen='4222:4245'>受命兹不忘大功予不敢閉于天降威用寧王遺我大</span><br/>
<span class='tline' id='l195' data-llen='4245:4268'>寳龜紹天明即命曰有大艱于西土西土人亦不静越</span><br/>
<span class='tline' id='l196' data-llen='4268:4295'><a onclick="displayPageImage('KR1b0020', 'WYG', '011-11b' );" name="011-11b" class="pb">[011-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4295:4318'>兹蠢殷小腆誕敢紀其叙天降威知我國有疵民不康</span><br/>
<span class='tline' id='l198' data-llen='4318:4328'>曰予復反鄙我周邦</span><br/>
<span class='tline' id='l199' data-llen='4328:4351'>　上文既自謂不能格知天命此節乃言龜卜之靈可</span><br/>
<span class='tline' id='l200' data-llen='4351:4374'>　以知之其實證誣也已者已矣之辭猶今人轉換話</span><br/>
<span class='tline' id='l201' data-llen='4374:4397'>　頭而曰休曰且住之類也敷者敷闡也閉隠閉天降</span><br/>
<span class='tline' id='l202' data-llen='4397:4420'>　威即是天降割言武王死喪之威實自天降也寧王</span><br/>
<span class='tline' id='l203' data-llen='4420:4443'>　及下文寧考寧人皆謂武王他書並未嘗有此稱謂</span><br/>
<span class='tline' id='l204' data-llen='4443:4466'>　何獨于此書言之盖時方蠢動不靜故因武王有安</span><br/>
<span class='tline' id='l205' data-llen='4466:4493'><a onclick="displayPageImage('KR1b0020', 'WYG', '011-12a' );" name="011-12a" class="pb">[011-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4493:4516'>　天下之功而特曰寧以寓其意也元龜乃國家用以</span><br/>
<span class='tline' id='l207' data-llen='4516:4539'>　卜大疑者寳而藏之以遺其後故曰大寳龜紹繼也</span><br/>
<span class='tline' id='l208' data-llen='4539:4562'>　明即明用稽疑之明即命與今我即命于元龜同義</span><br/>
<span class='tline' id='l209' data-llen='4562:4585'>　承上文罪已之言云已矣夫我小子嗣先王無疆大</span><br/>
<span class='tline' id='l210' data-llen='4585:4608'>　數之事如渉乎深淵之水我但向前求我所以濟險</span><br/>
<span class='tline' id='l211' data-llen='4608:4631'>　之道耳求濟如何敷闡賁餙之具以增光先業可也</span><br/>
<span class='tline' id='l212' data-llen='4631:4654'>　敷闡前王受天之命使之浸昌浸明可也如此方是</span><br/>
<span class='tline' id='l213' data-llen='4654:4677'>　不忘大功是故武王之喪也乃天降威用我不敢隠</span><br/>
<span class='tline' id='l214' data-llen='4677:4704'><a onclick="displayPageImage('KR1b0020', 'WYG', '011-12b' );" name="011-12b" class="pb">[011-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4704:4727'>　閉而卜諸武王遺我之大寳紹承天意昭然明白而</span><br/>
<span class='tline' id='l216' data-llen='4727:4750'>　就聼命焉其占曰有大艱于西土西土之人亦不靜</span><br/>
<span class='tline' id='l217' data-llen='4750:4773'>　及至此日果是蠢然騷動與所占合武庚餘孽特小</span><br/>
<span class='tline' id='l218' data-llen='4773:4796'>　腆耳輒大敢經紀其既亡之叙皆因武王喪後知我</span><br/>
<span class='tline' id='l219' data-llen='4796:4819'>　國内自有疵病民心摇動不安寧遂謂商當復興反</span><br/>
<span class='tline' id='l220' data-llen='4819:4842'>　鄙薄我周邦故敢肆然無忌憚也我國有疵正説三</span><br/>
<span class='tline' id='l221' data-llen='4842:4865'>　監武庚小醜彼何能為本使監殷反以殷叛視宗國</span><br/>
<span class='tline' id='l222' data-llen='4865:4888'>　如糞土疾天属如仇讐武庚之反鄙我周邦也是真</span><br/>
<span class='tline' id='l223' data-llen='4888:4915'><a onclick="displayPageImage('KR1b0020', 'WYG', '011-13a' );" name="011-13a" class="pb">[011-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4915:4938'>　可鄙也大誥此語正是痛說當時禍根然終篇只以</span><br/>
<span class='tline' id='l225' data-llen='4938:4961'>　殷為辭而不顯言三監者聖人之心有所不忍故也</span><br/>
<span class='tline' id='l226' data-llen='4961:4984'>今蠢今翼日民獻有十夫予翼以于敉寧武圖功我有</span><br/>
<span class='tline' id='l227' data-llen='4984:5007'>大事休朕卜并吉肆予告我友邦君越尹氏庻士御事</span><br/>
<span class='tline' id='l228' data-llen='5007:5030'>曰予得吉卜予惟以爾庻邦于伐殷逋播臣爾庻邦君</span><br/>
<span class='tline' id='l229' data-llen='5030:5053'>越庻士御事罔不反曰艱大民不靜亦惟在王宫邦君</span><br/>
<span class='tline' id='l230' data-llen='5053:5070'>室越予小子考翼不可征王害不違卜</span><br/>
<span class='tline' id='l231' data-llen='5070:5093'>　上節既言武庚之叛龜卜可信如此于是遂言黜殷</span><br/>
<span class='tline' id='l232' data-llen='5093:5120'><a onclick="displayPageImage('KR1b0020', 'WYG', '011-13b' );" name="011-13b" class="pb">[011-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5120:5143'>　之役因民獻龜卜協應而為是舉庻邦御事乃反以</span><br/>
<span class='tline' id='l234' data-llen='5143:5166'>　為艱大以為不可征以為王當違卜申述其言而喻</span><br/>
<span class='tline' id='l235' data-llen='5166:5189'>　之也民獻乃民中之賢無爵位者也故曰十夫觀下</span><br/>
<span class='tline' id='l236' data-llen='5189:5212'>　文以為哲以為迪知上帝命周公必非輕許邦君御</span><br/>
<span class='tline' id='l237' data-llen='5212:5235'>　事皆以為艱大而兹十人于億兆流俗中毅然来輔</span><br/>
<span class='tline' id='l238' data-llen='5235:5258'>　獨與周公合其先見絶識賢于人逺矣予翼者為我</span><br/>
<span class='tline' id='l239' data-llen='5258:5281'>　輔翼也武圖功用武圖謀之功也考翼者父敬也謂</span><br/>
<span class='tline' id='l240' data-llen='5281:5304'>　今蠢然騷動之明日乃有十夫來為我輔以撫安我</span><br/>
<span class='tline' id='l241' data-llen='5304:5331'><a onclick="displayPageImage('KR1b0020', 'WYG', '011-14a' );" name="011-14a" class="pb">[011-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5331:5354'>　欲圖之功賢者歸之人心可見此將舉大事休美之</span><br/>
<span class='tline' id='l243' data-llen='5354:5377'>　證驗也我有此大事之休兼卜之于龜又并得吉故</span><br/>
<span class='tline' id='l244' data-llen='5377:5400'>　我告于有邦之君及尹氏庻士御事曰我得吉卜我</span><br/>
<span class='tline' id='l245' data-llen='5400:5423'>　用爾庻邦往伐殷逋逃播蕩之臣爾庻邦及庻士御</span><br/>
<span class='tline' id='l246' data-llen='5423:5446'>　事乃無不反以為艱難重大且謂民之所以蠢動不</span><br/>
<span class='tline' id='l247' data-llen='5446:5469'>　靜者非有他也亦在王之宫與邦君之室耳言王與</span><br/>
<span class='tline' id='l248' data-llen='5469:5492'>　邦君而曰宫室正是説三監夫流言之變乃閨門骨</span><br/>
<span class='tline' id='l249' data-llen='5492:5515'>　肉中自有嫌隙所以致此擾擾于我小子則謂三監</span><br/>
<span class='tline' id='l250' data-llen='5515:5542'><a onclick="displayPageImage('KR1b0020', 'WYG', '011-14b' );" name="011-14b" class="pb">[011-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5542:5565'>　與殷皆武王所命是父之所敬也不可遽行征伐王</span><br/>
<span class='tline' id='l252' data-llen='5565:5588'>　何不違其所卜而重信之乎詳味此語専主自反自</span><br/>
<span class='tline' id='l253' data-llen='5588:5611'>　反未為非也而未免有督過王室之意是罪不在三</span><br/>
<span class='tline' id='l254' data-llen='5611:5630'>　監也是惑於流言也故反以東征為艱大</span><br/>
<span class='tline' id='l255' data-llen='5630:5653'>肆予冲人永思艱曰嗚呼允蠢鰥寡哀哉予造天役遺</span><br/>
<span class='tline' id='l256' data-llen='5653:5676'>大投艱于朕身越予冲人不卬自恤義爾邦君越爾多</span><br/>
<span class='tline' id='l257' data-llen='5676:5699'>士尹氏御事綏予曰無毖于恤不可不成乃寧考圖功</span><br/>
<span class='tline' id='l258' data-llen='5699:5722'>　此節正與上節相應上節謂我欲以爾衆伐殷逋播</span><br/>
<span class='tline' id='l259' data-llen='5722:5749'><a onclick="displayPageImage('KR1b0020', 'WYG', '011-15a' );" name="011-15a" class="pb">[011-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5749:5772'>　臣而罔不反曰艱大故此節謂予造天役爾等當綏</span><br/>
<span class='tline' id='l261' data-llen='5772:5795'>　予曰無毖于恤不可不成乃寧考圖功可也兩箇曰</span><br/>
<span class='tline' id='l262' data-llen='5795:5818'>　字正是相應説毖謹也承上文而言既聞汝等艱大</span><br/>
<span class='tline' id='l263' data-llen='5818:5841'>　之語我亦永思此事之艱師旅之興誠未免騷動鰥</span><br/>
<span class='tline' id='l264' data-llen='5841:5864'>　寡誠可哀傷然我之為此役也非私意乃天役也此</span><br/>
<span class='tline' id='l265' data-llen='5864:5887'>　事雖大天實遺我此事雖艱天實投我我沖人雖欲</span><br/>
<span class='tline' id='l266' data-llen='5887:5910'>　自恤而不可得耳爾邦君及爾多士尹氏御事惟當</span><br/>
<span class='tline' id='l267' data-llen='5910:5933'>　斷之以大義義者宜也執中無權猶執一也偏執一</span><br/>
<span class='tline' id='l268' data-llen='5933:5960'><a onclick="displayPageImage('KR1b0020', 'WYG', '011-15b' );" name="011-15b" class="pb">[011-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5960:5983'>　説而不達乎時措之宜烏足與言義哉汝等當慰安</span><br/>
<span class='tline' id='l270' data-llen='5983:6006'>　乎我曰無謹于憂恤不可不成乃寕考圖功功成庻</span><br/>
<span class='tline' id='l271' data-llen='6006:6029'>　合于義矣不可不成乃寧考圖功與上文考翼不可</span><br/>
<span class='tline' id='l272' data-llen='6029:6052'>　征正相應武王克商天下大定武功告成復何所圖</span><br/>
<span class='tline' id='l273' data-llen='6052:6075'>　盖四國之叛正王室汲汲之秋失今弗為喪亡無日</span><br/>
<span class='tline' id='l274' data-llen='6075:6098'>　是武王所圖之功終于不成也一念及此但憂其艱</span><br/>
<span class='tline' id='l275' data-llen='6098:6108'>　大而委之可得乎</span><br/>
<span class='tline' id='l276' data-llen='6108:6131'>已予惟小子不敢替上帝命天休于寧王興我小邦周</span><br/>
<span class='tline' id='l277' data-llen='6131:6158'><a onclick="displayPageImage('KR1b0020', 'WYG', '011-16a' );" name="011-16a" class="pb">[011-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6158:6181'>寧王惟卜用克綏受兹命今天其相民矧亦惟卜用嗚</span><br/>
<span class='tline' id='l279' data-llen='6181:6192'>呼天明畏弼我丕丕基</span><br/>
<span class='tline' id='l280' data-llen='6192:6215'>　此節専言用卜所以觧上文王曷不違卜之意也用</span><br/>
<span class='tline' id='l281' data-llen='6215:6238'>　與違正相應大凡變故之興天所以開聖人四國騷</span><br/>
<span class='tline' id='l282' data-llen='6238:6261'>　動其威固可畏也殊不知上天明示此威乃是輔弼</span><br/>
<span class='tline' id='l283' data-llen='6261:6284'>　我周家莫大之基業天之所以相民者正在乎是汝</span><br/>
<span class='tline' id='l284' data-llen='6284:6307'>　等但曰王曷不違卜何不可也當是時而發丕丕基</span><br/>
<span class='tline' id='l285' data-llen='6307:6330'>　之言信落落于衆聼矣既黜殷而八百年之規模遂</span><br/>
<span class='tline' id='l286' data-llen='6330:6357'><a onclick="displayPageImage('KR1b0020', 'WYG', '011-16b' );" name="011-16b" class="pb">[011-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6357:6376'>　定然後知聖人之心即天之心的的不誣</span><br/>
<span class='tline' id='l288' data-llen='6376:6399'>王曰爾惟舊人爾丕克逺省爾知寧王若勤哉天閟毖</span><br/>
<span class='tline' id='l289' data-llen='6399:6422'>我成功所予不敢不極卒寧王圖事肆予大化誘我友</span><br/>
<span class='tline' id='l290' data-llen='6422:6445'>邦君天棐忱辭其考我民予曷其不于前寧人圖功攸</span><br/>
<span class='tline' id='l291' data-llen='6445:6468'>終天亦惟用勤毖我民若有疾予曷敢不于前寕人攸</span><br/>
<span class='tline' id='l292' data-llen='6468:6473'>受休畢</span><br/>
<span class='tline' id='l293' data-llen='6473:6496'>　上文語畢而又再誥故再著王曰以别之然此節大</span><br/>
<span class='tline' id='l294' data-llen='6496:6520'>　㫖郤亦專是𤼵明上文不可不成乃寧王圖功之意</span><br/>
<span class='tline' id='l295' data-llen='6520:6547'><a onclick="displayPageImage('KR1b0020', 'WYG', '011-17a' );" name="011-17a" class="pb">[011-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6547:6570'>　耳如曰予不敢不極卒寧王圖事如曰予曷其不于</span><br/>
<span class='tline' id='l297' data-llen='6570:6593'>　前寧人圖功攸終如曰予曷敢不于前寧人攸受休</span><br/>
<span class='tline' id='l298' data-llen='6593:6616'>　畢曰終曰極卒皆究竟前事之辭也哉者疑辭有責</span><br/>
<span class='tline' id='l299' data-llen='6616:6639'>　問之意毖謹也化誘者訓化開導而使之聼從也首</span><br/>
<span class='tline' id='l300' data-llen='6639:6662'>　言舊人知武王之勤提醒衆聼下文卻以究竟武王</span><br/>
<span class='tline' id='l301' data-llen='6662:6685'>　之事誥之言今日天之所以閉塞畏謹乎我者正是</span><br/>
<span class='tline' id='l302' data-llen='6685:6708'>　我成功之所忱辭實語也謂我化誘之辭的的誠實</span><br/>
<span class='tline' id='l303' data-llen='6708:6731'>　故天輔之天之輔之于何而見其考之于民乎則可</span><br/>
<span class='tline' id='l304' data-llen='6731:6758'><a onclick="displayPageImage('KR1b0020', 'WYG', '011-17b' );" name="011-17b" class="pb">[011-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6758:6781'>　見矣民之輔即天之輔也以此觀之是東征之役民</span><br/>
<span class='tline' id='l306' data-llen='6781:6804'>　情往往皆以為然故大誥一書専誥邦君等衆而無</span><br/>
<span class='tline' id='l307' data-llen='6804:6827'>　一語及民民獻十夫予翼即棐忱之實證也且四國</span><br/>
<span class='tline' id='l308' data-llen='6827:6851'>　之變天意亦惟用此勤勞謹飭我民如人有疾然𫝊</span><br/>
<span class='tline' id='l309' data-llen='6851:6874'>　曰疾猶生我勤毖之者乃生全之道也我又何敢安</span><br/>
<span class='tline' id='l310' data-llen='6874:6895'>　視其疾不于武王所受天之休而使之究竟乎</span><br/>
<span class='tline' id='l311' data-llen='6895:6918'>王曰若昔朕其逝朕言艱日思若考作室既底法厥子</span><br/>
<span class='tline' id='l312' data-llen='6918:6941'>乃弗肯堂矧肯構厥父菑厥子乃弗肯播矧肯穫厥考</span><br/>
<span class='tline' id='l313' data-llen='6941:6968'><a onclick="displayPageImage('KR1b0020', 'WYG', '011-18a' );" name="011-18a" class="pb">[011-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6968:6991'>翼其肯曰予有後弗棄基肆予曷敢不越卬敉寧王大</span><br/>
<span class='tline' id='l315' data-llen='6991:7009'>命若兄考乃有友伐厥子民養其勸弗救</span><br/>
<span class='tline' id='l316' data-llen='7009:7032'>　此王曰又是一節然意實與上文相應上文謂我不</span><br/>
<span class='tline' id='l317' data-llen='7032:7055'>　敢不究竟武王之事此則又謂武王之事全在今日</span><br/>
<span class='tline' id='l318' data-llen='7055:7078'>　斷不可不于我之身而任其責也若昔盖指言初欲</span><br/>
<span class='tline' id='l319' data-llen='7078:7101'>　東征之時考翼父敬也越卬猶言于我也厥考翼其</span><br/>
<span class='tline' id='l320' data-llen='7101:7124'>　肯曰予有後弗棄基者言以其父之敬言之安肯自</span><br/>
<span class='tline' id='l321' data-llen='7124:7147'>　謂我有後不棄我之基業乎斷斷曰于我分明以身</span><br/>
<span class='tline' id='l322' data-llen='7147:7174'><a onclick="displayPageImage('KR1b0020', 'WYG', '011-18b' );" name="011-18b" class="pb">[011-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7174:7197'>　任大命之寄的然有不容委之他人遲之後日者此</span><br/>
<span class='tline' id='l324' data-llen='7197:7220'>　所以結盡上文肯堂肯播之意也民養言為吾民者</span><br/>
<span class='tline' id='l325' data-llen='7220:7243'>　反容養玩視也三監之叛動摇國本正如朋輩來伐</span><br/>
<span class='tline' id='l326' data-llen='7243:7266'>　其子而邦君御事反曰不可征何異容養玩視勸之</span><br/>
<span class='tline' id='l327' data-llen='7266:7285'>　使弗救也此一轉語糾責邦君尤更明切</span><br/>
<span class='tline' id='l328' data-llen='7285:7308'>王曰嗚呼肆哉爾庻邦君越爾御事爽邦由哲亦惟十</span><br/>
<span class='tline' id='l329' data-llen='7308:7331'>人迪知上帝命越天棐忱爾時罔敢易法矧今天降戾</span><br/>
<span class='tline' id='l330' data-llen='7331:7354'>于周邦惟大艱人誕鄰胥伐于厥室爾亦不知天命不</span><br/>
<span class='tline' id='l331' data-llen='7354:7381'><a onclick="displayPageImage('KR1b0020', 'WYG', '011-19a' );" name="011-19a" class="pb">[011-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7381:7404'>易予永念曰天惟喪殷若穡夫予曷敢不終朕畝天亦</span><br/>
<span class='tline' id='l333' data-llen='7404:7427'>惟休于前寧人予曷其極卜敢弗于從率寧人有指疆</span><br/>
<span class='tline' id='l334' data-llen='7427:7450'>土矧今卜并吉肆朕誕以爾東征天命不僭卜陳惟若</span><br/>
<span class='tline' id='l335' data-llen='7450:7453'>兹</span><br/>
<span class='tline' id='l336' data-llen='7453:7476'>　此書首序民獻龜卜協從故定東征之議其間反覆</span><br/>
<span class='tline' id='l337' data-llen='7476:7499'>　開曉邦君御事者至矣于此復申言民獻龜卜協從</span><br/>
<span class='tline' id='l338' data-llen='7499:7522'>　以斷之于終以明天命之不可易尤更深切也肆大</span><br/>
<span class='tline' id='l339' data-llen='7522:7545'>　也王曰嗚呼大哉歎下文所誥非細事也于是呼爾</span><br/>
<span class='tline' id='l340' data-llen='7545:7572'><a onclick="displayPageImage('KR1b0020', 'WYG', '011-19b' );" name="011-19b" class="pb">[011-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7572:7595'>　庻邦君及爾御事而諭之夫邦國昬亂何由爽明由</span><br/>
<span class='tline' id='l342' data-llen='7595:7618'>　乎哲人也方羣情惶惑之時而十夫予翼此正哲人</span><br/>
<span class='tline' id='l343' data-llen='7618:7641'>　之見所以爽吾邦者在是成王首云弗造哲故不能</span><br/>
<span class='tline' id='l344' data-llen='7641:7664'>　格知天命此十夫者亦惟其明哲有以迪知上帝之</span><br/>
<span class='tline' id='l345' data-llen='7664:7687'>　命故予翼耳非偶然而翼也乃上帝輔我之忱也所</span><br/>
<span class='tline' id='l346' data-llen='7687:7710'>　謂天棐忱辭其考我民是已東征之師以十夫為的</span><br/>
<span class='tline' id='l347' data-llen='7710:7733'>　十夫之来以天命為的此定法也天則之不可渝也</span><br/>
<span class='tline' id='l348' data-llen='7733:7756'>　爾等豈容變易之命之曰是無敢易確然之辭也况</span><br/>
<span class='tline' id='l349' data-llen='7756:7783'><a onclick="displayPageImage('KR1b0020', 'WYG', '011-20a' );" name="011-20a" class="pb">[011-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7783:7806'>　今天降乖戾于周邦三監卻大與鄰人交結自相攻</span><br/>
<span class='tline' id='l351' data-llen='7806:7829'>　伐其室家乖戾甚矣有指疆土猶言見成基業此書</span><br/>
<span class='tline' id='l352' data-llen='7829:7852'>　專以天命為主而天命又専以民獻龜卜為決雖累</span><br/>
<span class='tline' id='l353' data-llen='7852:7875'>　稱王曰辭不相属而淺深次第井井有條始終乎民</span><br/>
<span class='tline' id='l354' data-llen='7875:7898'>　獻龜卜之兩端而天命確乎其不可易嗚呼聖人舉</span><br/>
<span class='tline' id='l355' data-llen='7898:7912'>　事于危疑變故之地固如此</span><br/>
<span class='tline' id='l356' data-llen='7912:7915'>　</span><br/>
<span class='tline' id='l357' data-llen='7915:7918'>　</span><br/>
<span class='tline' id='l358' data-llen='7918:7945'><a onclick="displayPageImage('KR1b0020', 'WYG', '011-20b' );" name="011-20b" class="pb">[011-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7945:7948'>　</span><br/>
<span class='tline' id='l360' data-llen='7948:7951'>　</span><br/>
<span class='tline' id='l361' data-llen='7951:7954'>　</span><br/>
<span class='tline' id='l362' data-llen='7954:7957'>　</span><br/>
<span class='tline' id='l363' data-llen='7957:7960'>　</span><br/>
<span class='tline' id='l364' data-llen='7960:7963'>　</span><br/>
<span class='tline' id='l365' data-llen='7963:7966'>　</span><br/>
<span class='tline' id='l366' data-llen='7966:7976'>　融堂書觧卷十一</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0020', 'WYG', '017-1a' );" name="017-1a" class="pb">[017-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　融堂書解卷十七</span><br/>
<span class='tline' id='l10' data-llen='200:221'>　　　　　　　　　　　　　宋　錢時　撰</span><br/>
<span class='tline' id='l11' data-llen='221:225'>立政</span><br/>
<span class='tline' id='l12' data-llen='225:232'>周公作立政</span><br/>
<span class='tline' id='l13' data-llen='232:255'>　周公復辟六官之制固已大備雖然政則備矣而所</span><br/>
<span class='tline' id='l14' data-llen='255:278'>　以立其政者則全在人也周公此日作書以告成王</span><br/>
<span class='tline' id='l15' data-llen='278:301'>　専以得人為立政之本而知人又得人之本如曰迪</span><br/>
<span class='tline' id='l16' data-llen='301:327'><a onclick="displayPageImage('KR1b0020', 'WYG', '017-1b' );" name="017-1b" class="pb">[017-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='327:350'>　知曰克知曰灼見曰灼知及推原文王則又自克厥</span><br/>
<span class='tline' id='l18' data-llen='350:373'>　宅心之外無他說嗚呼至矣哉此心不明安能知人</span><br/>
<span class='tline' id='l19' data-llen='373:384'>　不能知人安能得人</span><br/>
<span class='tline' id='l20' data-llen='384:407'>周公若曰拜手稽首告嗣天子王矣用咸戒于王曰王</span><br/>
<span class='tline' id='l21' data-llen='407:430'>左右常伯常任準人綴衣虎賁周公曰嗚呼休兹知恤</span><br/>
<span class='tline' id='l22' data-llen='430:434'>鮮哉</span><br/>
<span class='tline' id='l23' data-llen='434:457'>　若曰者史氏記述之言也周公拜手稽首而後告則</span><br/>
<span class='tline' id='l24' data-llen='457:480'>　當如洛誥周公拜手稽首曰朕復子明辟矣而此云</span><br/>
<span class='tline' id='l25' data-llen='480:506'><a onclick="displayPageImage('KR1b0020', 'WYG', '017-2a' );" name="017-2a" class="pb">[017-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='506:529'>　爾者盖致君盡禮既躬行之又宣言之曰敢拜手稽</span><br/>
<span class='tline' id='l27' data-llen='529:552'>　首以告如召誥錫周公曰拜手稽首旅王若公也用</span><br/>
<span class='tline' id='l28' data-llen='552:575'>　咸戒于王先儒謂周公率羣臣進戒與說命咸諫同</span><br/>
<span class='tline' id='l29' data-llen='575:598'>　然說命明言羣臣咸戒諫于王而此書未嘗有羣臣</span><br/>
<span class='tline' id='l30' data-llen='598:621'>　之文周公叔父也今既復辟遂以立政之要傾倒為</span><br/>
<span class='tline' id='l31' data-llen='621:644'>　王言之非羣臣所得預也咸皆也咸戒者特罄竭底</span><br/>
<span class='tline' id='l32' data-llen='644:667'>　藴悉以戒王耳與下文咸告孺子同常伯常任準人</span><br/>
<span class='tline' id='l33' data-llen='667:690'>　即三宅是也看得此書後面雖舉衆官而綱領全在</span><br/>
<span class='tline' id='l34' data-llen='690:716'><a onclick="displayPageImage('KR1b0020', 'WYG', '017-2b' );" name="017-2b" class="pb">[017-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='716:739'>　三宅節節變文不同曰乃牧曰牧夫曰司牧人皆謂</span><br/>
<span class='tline' id='l36' data-llen='739:762'>　常伯也曰乃事曰任人曰常事曰立事皆謂常任也</span><br/>
<span class='tline' id='l37' data-llen='762:785'>　曰乃準曰準夫皆謂準人也先儒謂常伯三公百官</span><br/>
<span class='tline' id='l38' data-llen='785:808'>　之長此說雖近之而未明盖成王時周召分陕為二</span><br/>
<span class='tline' id='l39' data-llen='808:831'>　伯周公既沒召畢為二伯中分天下而治之康王之</span><br/>
<span class='tline' id='l40' data-llen='831:854'>　誥太保率西方諸侯入應門左畢公率東方諸侯入</span><br/>
<span class='tline' id='l41' data-llen='854:877'>　應門右二伯即常伯也居中以統治諸侯故亦曰牧</span><br/>
<span class='tline' id='l42' data-llen='877:900'>　三公實任之其唐虞之四岳歟或以為州牧侯伯則</span><br/>
<span class='tline' id='l43' data-llen='900:926'><a onclick="displayPageImage('KR1b0020', 'WYG', '017-3a' );" name="017-3a" class="pb">[017-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='926:949'>　如之何而在王左右也常任六卿也以其分掌天地</span><br/>
<span class='tline' id='l45' data-llen='949:972'>　四時之事故曰常任準人者彈糾之官此朝廷之繩</span><br/>
<span class='tline' id='l46' data-llen='972:995'>　墨上下所取以為準則者故曰準人或以為士官者</span><br/>
<span class='tline' id='l47' data-llen='995:1018'>　不然司宼固六卿之一不應又複出此一官也綴衣</span><br/>
<span class='tline' id='l48' data-llen='1018:1041'>　掌幄帳虎賁衛士皆在王左右者也或曰三宅之官</span><br/>
<span class='tline' id='l49' data-llen='1041:1064'>　任莫重焉誠不可不知恤矣若綴衣虎賁何為而與</span><br/>
<span class='tline' id='l50' data-llen='1064:1087'>　三宅並論嗚呼此聖人之深慮也盖侍御僕從所以</span><br/>
<span class='tline' id='l51' data-llen='1087:1110'>　旦夕承弼厥辟有小人焉厠其間則出入起居無非</span><br/>
<span class='tline' id='l52' data-llen='1110:1136'><a onclick="displayPageImage('KR1b0020', 'WYG', '017-3b' );" name="017-3b" class="pb">[017-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1136:1159'>　蠧心敗徳之地尤為人情所易忽而勿之恤者周公</span><br/>
<span class='tline' id='l54' data-llen='1159:1166'>　之㫖深矣</span><br/>
<span class='tline' id='l55' data-llen='1166:1189'>古之人迪惟有夏乃有室大競籲俊尊上帝迪知忱恂</span><br/>
<span class='tline' id='l56' data-llen='1189:1212'>于九徳之行乃敢告教厥后曰拜手稽首后矣曰宅乃</span><br/>
<span class='tline' id='l57' data-llen='1212:1235'>事宅乃牧宅乃準兹惟后矣謀面用丕訓徳則乃宅人</span><br/>
<span class='tline' id='l58' data-llen='1235:1258'>兹乃三宅無義民桀徳惟乃弗作往任是惟暴徳罔後</span><br/>
<span class='tline' id='l59' data-llen='1258:1281'>　上文既言知恤者鮮于是遂厯舉夏商文武之事以</span><br/>
<span class='tline' id='l60' data-llen='1281:1304'>　告之此節卻是言夏之盛衰由知恤與否也然看得</span><br/>
<span class='tline' id='l61' data-llen='1304:1330'><a onclick="displayPageImage('KR1b0020', 'WYG', '017-4a' );" name="017-4a" class="pb">[017-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1330:1353'>　乃敢告教厥后曰拜手稽首后矣與上文拜手稽首</span><br/>
<span class='tline' id='l63' data-llen='1353:1376'>　告嗣天子王矣其情状正同此正是周公舉以為今</span><br/>
<span class='tline' id='l64' data-llen='1376:1399'>　日告成王作例子知此則上下文義皆明矣謂古之</span><br/>
<span class='tline' id='l65' data-llen='1399:1422'>　人如臯陶者導迪有夏乃當夏室大盛之時招集賢</span><br/>
<span class='tline' id='l66' data-llen='1422:1445'>　俊不使窮厄在下而以尊崇上帝雖然籲而不能知</span><br/>
<span class='tline' id='l67' data-llen='1445:1468'>　猶不籲也又導迪之使知誠信于九徳之行焉誠知</span><br/>
<span class='tline' id='l68' data-llen='1468:1491'>　者謂有以騐其行之實然也夫如是乃敢告教其君</span><br/>
<span class='tline' id='l69' data-llen='1491:1514'>　曰拜手稽首君矣君道如何曰宅乃事宅乃牧宅乃</span><br/>
<span class='tline' id='l70' data-llen='1514:1540'><a onclick="displayPageImage('KR1b0020', 'WYG', '017-4b' );" name="017-4b" class="pb">[017-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1540:1563'>　準三者皆得所宅此足以為君矣謂既籲之又知之</span><br/>
<span class='tline' id='l72' data-llen='1563:1586'>　而後宅之而君道可無媿也然猶未也人君方面見</span><br/>
<span class='tline' id='l73' data-llen='1586:1609'>　而詢謀之用能大訓于徳則乃始宅其人焉此乃三</span><br/>
<span class='tline' id='l74' data-llen='1609:1632'>　宅非細事也豈可無義民以居之乎義民則俊之别</span><br/>
<span class='tline' id='l75' data-llen='1632:1636'>　稱</span><br/>
<span class='tline' id='l76' data-llen='1636:1659'>亦越成湯陟丕釐上帝之耿命乃用三有宅克即宅曰</span><br/>
<span class='tline' id='l77' data-llen='1659:1682'>三有俊克即俊嚴惟丕式克用三宅三後其在商邑用</span><br/>
<span class='tline' id='l78' data-llen='1682:1705'>協于厥邑其在四方用丕式見徳嗚呼其在受徳暋惟</span><br/>
<span class='tline' id='l79' data-llen='1705:1731'><a onclick="displayPageImage('KR1b0020', 'WYG', '017-5a' );" name="017-5a" class="pb">[017-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1731:1754'>羞刑暴徳之人同于厥邦乃惟庶習逸徳之人同于厥</span><br/>
<span class='tline' id='l81' data-llen='1754:1774'>政帝欽罰之乃伻我有夏式商受命奄甸萬姓</span><br/>
<span class='tline' id='l82' data-llen='1774:1797'>　此節是言商之盛衰由此恤與否也耿光也上帝光</span><br/>
<span class='tline' id='l83' data-llen='1797:1820'>　命在命徳討罪籲俊之所以尊上帝者以此桀不籲</span><br/>
<span class='tline' id='l84' data-llen='1820:1843'>　俊而惟暴徳是任是大亂上帝之光明也及成湯由</span><br/>
<span class='tline' id='l85' data-llen='1843:1866'>　諸侯而升于是大正之焉大正如何乃用三有宅克</span><br/>
<span class='tline' id='l86' data-llen='1866:1889'>　即宅曰三有俊克即俊而已克用二字極宜細玩天</span><br/>
<span class='tline' id='l87' data-llen='1889:1912'>　下未嘗無賢者在于能用與不能用耳有而不能用</span><br/>
<span class='tline' id='l88' data-llen='1912:1938'><a onclick="displayPageImage('KR1b0020', 'WYG', '017-5b' );" name="017-5b" class="pb">[017-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1938:1961'>　賢者不屑也先儒謂三宅已用之賢三俊未用之賢</span><br/>
<span class='tline' id='l90' data-llen='1961:1984'>　殆未安夏之宅乃事宅乃牧宅乃準正是處所籲之</span><br/>
<span class='tline' id='l91' data-llen='1984:2007'>　俊俊者其人也宅者以其人而居其位也觀乃用三</span><br/>
<span class='tline' id='l92' data-llen='2007:2030'>　有宅克即宅而繼以曰三有俊克即俊此一曰字文</span><br/>
<span class='tline' id='l93' data-llen='2030:2053'>　義甚明盖乃用三有宅而能就其宅之所任亦曰三</span><br/>
<span class='tline' id='l94' data-llen='2053:2076'>　有俊而能就其徳之所堪爾克即宅者克即俊故也</span><br/>
<span class='tline' id='l95' data-llen='2076:2099'>　各稱其職者各稱其徳之謂也如曰克用三宅三俊</span><br/>
<span class='tline' id='l96' data-llen='2099:2122'>　而用協于厥邑用丕式見徳謂三俊為未用可乎前</span><br/>
<span class='tline' id='l97' data-llen='2122:2148'><a onclick="displayPageImage('KR1b0020', 'WYG', '017-6a' );" name="017-6a" class="pb">[017-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2148:2171'>　論籲俊而申言九徳之行則俊固不止于三也謂之</span><br/>
<span class='tline' id='l99' data-llen='2171:2194'>　俊者因三宅而立名也此書纔言宅必言俊盖非此</span><br/>
<span class='tline' id='l100' data-llen='2194:2217'>　俊斷不可以宅此任此正立政之要㫖故兼言之以</span><br/>
<span class='tline' id='l101' data-llen='2217:2240'>　深致其意羞進也進刑猶言嗜殺不已也周公至此</span><br/>
<span class='tline' id='l102' data-llen='2240:2262'>　特曰欽罰非真知天心之不得已不能道此一字</span><br/>
<span class='tline' id='l103' data-llen='2262:2285'>亦越文王武王克知三有宅心灼見三有俊心以敬事</span><br/>
<span class='tline' id='l104' data-llen='2285:2308'>上帝立民長伯立政任人準夫牧作三事虎賁綴衣趣</span><br/>
<span class='tline' id='l105' data-llen='2308:2331'>馬小尹左右攜僕百司庶府大都小伯藝人表臣百司</span><br/>
<span class='tline' id='l106' data-llen='2331:2357'><a onclick="displayPageImage('KR1b0020', 'WYG', '017-6b' );" name="017-6b" class="pb">[017-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2357:2380'>太史尹伯庶常吉士司徒司馬司空亞旅夷微盧烝三</span><br/>
<span class='tline' id='l108' data-llen='2380:2403'>亳阪尹文王惟克厥宅心乃克立兹常事司牧人以克</span><br/>
<span class='tline' id='l109' data-llen='2403:2426'>俊有徳文王罔攸兼于庶言庶獄庶慎惟有司之牧夫</span><br/>
<span class='tline' id='l110' data-llen='2426:2449'>是訓用違庶獄庶慎文王罔敢知于兹亦越武王率惟</span><br/>
<span class='tline' id='l111' data-llen='2449:2472'>敉功不敢替厥義徳率惟謀從容徳以並受此丕丕基</span><br/>
<span class='tline' id='l112' data-llen='2472:2495'>　上文商不知恤故有周受命于是遂申言文武之所</span><br/>
<span class='tline' id='l113' data-llen='2495:2518'>　以知悉者如此也云克知又云灼見大抵知心固難</span><br/>
<span class='tline' id='l114' data-llen='2518:2541'>　而灼見其心尤不易不是灼然見得分曉洞徹底藴</span><br/>
<span class='tline' id='l115' data-llen='2541:2567'><a onclick="displayPageImage('KR1b0020', 'WYG', '017-7a' );" name="017-7a" class="pb">[017-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2567:2590'>　無纎毫微蔽則其知之亦必有不盡者周公于克知</span><br/>
<span class='tline' id='l117' data-llen='2590:2613'>　下再言灼見三有俊心尤更有力三宅以官言三俊</span><br/>
<span class='tline' id='l118' data-llen='2613:2636'>　専以徳言也古語毎毎只說知人知與見本亦無異</span><br/>
<span class='tline' id='l119' data-llen='2636:2659'>　然二字並出則不能無輕重見如見其肺肝之見直</span><br/>
<span class='tline' id='l120' data-llen='2659:2682'>　曰灼見則分明如數一二如辨黒白矣朝廷之官莫</span><br/>
<span class='tline' id='l121' data-llen='2682:2705'>　重于三宅此立政之綱領夏商則専言之至論文武</span><br/>
<span class='tline' id='l122' data-llen='2705:2728'>　雖雜舉衆官而首亦止稱三宅焉三宅得人則其他</span><br/>
<span class='tline' id='l123' data-llen='2728:2751'>　可知克知以下是總提知人之要立政以下是備著</span><br/>
<span class='tline' id='l124' data-llen='2751:2777'><a onclick="displayPageImage('KR1b0020', 'WYG', '017-7b' );" name="017-7b" class="pb">[017-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2777:2800'>　得人之實三事即三宅也以徳言之則曰三俊以居</span><br/>
<span class='tline' id='l126' data-llen='2800:2823'>　言之則曰三宅以職言之則曰三事一也讀書至此</span><br/>
<span class='tline' id='l127' data-llen='2823:2846'>　慨想古有道之君使人起敬起歎内而朝廷外而都</span><br/>
<span class='tline' id='l128' data-llen='2846:2869'>　鄙逺而侯國又逺而蠻夷凡命之于上而為王官者</span><br/>
<span class='tline' id='l129' data-llen='2869:2892'>　無一非吉士究其指要只在克知三有宅心灼見三</span><br/>
<span class='tline' id='l130' data-llen='2892:2915'>　有俊心上嗚呼所以為文武之盛歟雖然抑又有本</span><br/>
<span class='tline' id='l131' data-llen='2915:2938'>　也文王之宅心即禹之安汝止也此心不宅擾擾昬</span><br/>
<span class='tline' id='l132' data-llen='2938:2961'>　昬則何以洞照三宅三俊之心文王惟能宅其心乃</span><br/>
<span class='tline' id='l133' data-llen='2961:2987'><a onclick="displayPageImage('KR1b0020', 'WYG', '017-8a' );" name="017-8a" class="pb">[017-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2987:3010'>　能立此常事司牧人以能俊有徳者而用之曰惟克</span><br/>
<span class='tline' id='l135' data-llen='3010:3033'>　曰乃克曰以克正是承上文推本而言舉事與牧則</span><br/>
<span class='tline' id='l136' data-llen='3033:3056'>　準在其中前只言俊而此特申言俊有徳所以明非</span><br/>
<span class='tline' id='l137' data-llen='3056:3079'>　徒俊也必有徳而後可以言俊也故堯典亦云克明</span><br/>
<span class='tline' id='l138' data-llen='3079:3102'>　俊徳雖然使文王之于衆務未免以身兼之則亦非</span><br/>
<span class='tline' id='l139' data-llen='3102:3125'>　所以能用也庶言凡朝廷議論與凡出而為號令者</span><br/>
<span class='tline' id='l140' data-llen='3125:3148'>　皆是也庶獄凡獄事也庶慎即庶事事無一之可忽</span><br/>
<span class='tline' id='l141' data-llen='3148:3171'>　皆當謹之故以庶慎名也朝廷衆務莫過此三者獨</span><br/>
<span class='tline' id='l142' data-llen='3171:3197'><a onclick="displayPageImage('KR1b0020', 'WYG', '017-8b' );" name="017-8b" class="pb">[017-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3197:3220'>　舉有司之牧夫則三宅皆包言之矣不特無所兼也</span><br/>
<span class='tline' id='l144' data-llen='3220:3243'>　于庶獄庶慎且無敢知焉一有敢知之心即是預其</span><br/>
<span class='tline' id='l145' data-llen='3243:3266'>　事也即是欲有所兼之根也兼在事知在心庶言雖</span><br/>
<span class='tline' id='l146' data-llen='3266:3289'>　不可兼然謀謨議論豈容不定于上此卻不可不知</span><br/>
<span class='tline' id='l147' data-llen='3289:3312'>　故止曰庶獄庶慎聖人之心澄然如太空如止水未</span><br/>
<span class='tline' id='l148' data-llen='3312:3335'>　嘗纖毫微動敬玩罔敢二字真若有所畏忌然者若</span><br/>
<span class='tline' id='l149' data-llen='3335:3358'>　武王之時又與文王不同故専以功言非文王宅心</span><br/>
<span class='tline' id='l150' data-llen='3358:3381'>　用俊徳而武王不能也武王所以伐商者皆文王已</span><br/>
<span class='tline' id='l151' data-llen='3381:3407'><a onclick="displayPageImage('KR1b0020', 'WYG', '017-9a' );" name="017-9a" class="pb">[017-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3407:3430'>　用之俊徳也義徳用徳之賢也義與容非是有兩種</span><br/>
<span class='tline' id='l153' data-llen='3430:3448'>　越及也此書屢言亦越皆因上文之辭</span><br/>
<span class='tline' id='l154' data-llen='3448:3471'>嗚呼孺子王矣繼自今我其立政立事準人牧夫我其</span><br/>
<span class='tline' id='l155' data-llen='3471:3494'>克灼知厥若丕乃俾亂相我受民和我庶獄庶慎時則</span><br/>
<span class='tline' id='l156' data-llen='3494:3517'>勿有間之自一話一言我則末惟成徳之彦以乂我受</span><br/>
<span class='tline' id='l157' data-llen='3517:3540'>民嗚呼予旦已受人之徽言咸告孺子王矣繼自今文</span><br/>
<span class='tline' id='l158' data-llen='3540:3563'>子文孫其勿誤于庶獄庶慎惟正是乂之自古商人亦</span><br/>
<span class='tline' id='l159' data-llen='3563:3586'>越我周文王立政立事牧夫準人則克宅之克由繹之</span><br/>
<span class='tline' id='l160' data-llen='3586:3612'><a onclick="displayPageImage('KR1b0020', 'WYG', '017-9b' );" name="017-9b" class="pb">[017-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3612:3635'>兹乃俾乂國則罔有立政用憸人不訓于徳是罔顯在</span><br/>
<span class='tline' id='l162' data-llen='3635:3658'>厥世繼自今立政其勿以憸人其惟吉士用勱相我國</span><br/>
<span class='tline' id='l163' data-llen='3658:3681'>家今文子文孫孺子王矣其勿誤于庶獄惟有司之牧</span><br/>
<span class='tline' id='l164' data-llen='3681:3704'>夫其克詰爾戎兵以陟禹之迹方行天下至于海表罔</span><br/>
<span class='tline' id='l165' data-llen='3704:3727'>有不服以覲文王之耿光以揚武王之大烈嗚呼繼自</span><br/>
<span class='tline' id='l166' data-llen='3727:3740'>今後王立政其惟克用常人</span><br/>
<span class='tline' id='l167' data-llen='3740:3763'>　前既言禹湯之所以興即繼言桀紂之所以亡正是</span><br/>
<span class='tline' id='l168' data-llen='3763:3786'>　與當日作様子然則上文所陳文武立政者如是成</span><br/>
<span class='tline' id='l169' data-llen='3786:3813'><a onclick="displayPageImage('KR1b0020', 'WYG', '017-10a' );" name="017-10a" class="pb">[017-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3813:3836'>　王将何以處乎無逸說殷先王與後王之所以夀不</span><br/>
<span class='tline' id='l171' data-llen='3836:3859'>　夀同是此例此節言孺子王矣者三言繼自今者四</span><br/>
<span class='tline' id='l172' data-llen='3859:3882'>　當分作四截看嗚呼孺子王矣而下是一截嗚呼予</span><br/>
<span class='tline' id='l173' data-llen='3882:3905'>　旦已受人之徽言而下是一截國則罔有立政用憸</span><br/>
<span class='tline' id='l174' data-llen='3905:3928'>　人而下是一截今文子文孫孺子王矣而下是一截</span><br/>
<span class='tline' id='l175' data-llen='3928:3951'>　成王幼沖周公居攝從前實未嘗親政今既復辟是</span><br/>
<span class='tline' id='l176' data-llen='3951:3974'>　孺子為天下王矣任大責重事體一新非復前日之</span><br/>
<span class='tline' id='l177' data-llen='3974:3997'>　比繼自今已徃當一如下文所告可也頻頻提此一</span><br/>
<span class='tline' id='l178' data-llen='3997:4024'><a onclick="displayPageImage('KR1b0020', 'WYG', '017-10b' );" name="017-10b" class="pb">[017-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4024:4047'>　語深足以警動成王之聴小人之言嘗乗隙而入微</span><br/>
<span class='tline' id='l180' data-llen='4047:4070'>　有疑貳即殘賊之門也直是自一話一言之出我則</span><br/>
<span class='tline' id='l181' data-llen='4070:4093'>　終惟成徳之彦以治我受民斷斷乎其無他則無隙</span><br/>
<span class='tline' id='l182' data-llen='4093:4116'>　之可乗矣上文既言和我庶獄庶慎此又専以勿誤</span><br/>
<span class='tline' id='l183' data-llen='4116:4140'>　為戒益𦂳切也勿誤二字極宜細玩後世用非其人</span><br/>
<span class='tline' id='l184' data-llen='4140:4163'>　務行邪道以致誤國誤天下生民塗炭社稷為墟可</span><br/>
<span class='tline' id='l185' data-llen='4163:4186'>　為歎息者多矣既曰克灼知厥若又曰克由繹之其</span><br/>
<span class='tline' id='l186' data-llen='4186:4209'>　于知人之說明矣然不明言所順者何道所繹者何</span><br/>
<span class='tline' id='l187' data-llen='4209:4236'><a onclick="displayPageImage('KR1b0020', 'WYG', '017-11a' );" name="017-11a" class="pb">[017-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4236:4259'>　事則亦未為盡也大抵用人不過邪正之兩端吉士</span><br/>
<span class='tline' id='l189' data-llen='4259:4282'>　則順乎徳者憸人則不順乎徳者所貴于宅而繹之</span><br/>
<span class='tline' id='l190' data-llen='4282:4305'>　者繹此而已詰爾戎兵詰者責實之名古者井田兵</span><br/>
<span class='tline' id='l191' data-llen='4305:4328'>　農不分比閭族黨即伍兩軍師之制禹迹所厯大抵</span><br/>
<span class='tline' id='l192' data-llen='4328:4351'>　皆然詰之使治以徧登乎禹迹之内則四方旁行至</span><br/>
<span class='tline' id='l193' data-llen='4351:4374'>　于海表無有不服足以覲文王之耿光足以揚武王</span><br/>
<span class='tline' id='l194' data-llen='4374:4397'>　之大烈矣言獄而及戎兵推類言之足以警成王宴</span><br/>
<span class='tline' id='l195' data-llen='4397:4420'>　安玩弛之漸也周家立政用人實自文王始所以此</span><br/>
<span class='tline' id='l196' data-llen='4420:4447'><a onclick="displayPageImage('KR1b0020', 'WYG', '017-11b' );" name="017-11b" class="pb">[017-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4447:4470'>　書推原文王者最詳前克知灼見一節雖總論文武</span><br/>
<span class='tline' id='l198' data-llen='4470:4493'>　至于克厥宅心以克俊有徳以至罔兼罔知以至文</span><br/>
<span class='tline' id='l199' data-llen='4493:4516'>　子文孫以至克由繹覲耿光皆以文王為言若武王</span><br/>
<span class='tline' id='l200' data-llen='4516:4534'>　則獨曰率敉功而此亦獨曰揚大烈也</span><br/>
<span class='tline' id='l201' data-llen='4534:4557'>周公若曰太史司宼蘇公式敬爾由獄以長我王國兹</span><br/>
<span class='tline' id='l202' data-llen='4557:4567'>式有慎以列用中罰</span><br/>
<span class='tline' id='l203' data-llen='4567:4590'>　上文一截既言勿誤庶獄克用常人立政之㫖已備</span><br/>
<span class='tline' id='l204' data-llen='4590:4613'>　矣蘇忿生為公而兼司宼又兼太史是時在旁故周</span><br/>
<span class='tline' id='l205' data-llen='4613:4640'><a onclick="displayPageImage('KR1b0020', 'WYG', '017-12a' );" name="017-12a" class="pb">[017-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4640:4663'>　公語已遂呼而勉之周家深仁厚澤卒綿過厯之期</span><br/>
<span class='tline' id='l207' data-llen='4663:4686'>　而周公獨以長我王國歸之蘇公之由獄而蘇公由</span><br/>
<span class='tline' id='l208' data-llen='4686:4709'>　獄又獨歸一敬字此正勿誤庶獄之深㫖雖曰勉蘇</span><br/>
<span class='tline' id='l209' data-llen='4709:4720'>　公而亦以示成王歟</span><br/>
<span class='tline' id='l210' data-llen='4720:4724'>周官</span><br/>
<span class='tline' id='l211' data-llen='4724:4742'>成王既黜殷命滅淮夷還歸在豐作周官</span><br/>
<span class='tline' id='l212' data-llen='4742:4765'>　成王之為周王固也史氏叙述其事則如所謂惟王</span><br/>
<span class='tline' id='l213' data-llen='4765:4788'>　建國之例足矣何必曰周王且自周公居攝以至復</span><br/>
<span class='tline' id='l214' data-llen='4788:4815'><a onclick="displayPageImage('KR1b0020', 'WYG', '017-12b' );" name="017-12b" class="pb">[017-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4815:4838'>　辟諸書不聞有此稱謂獨揭之此書之首此正是明</span><br/>
<span class='tline' id='l216' data-llen='4838:4861'>　周家一代設官分職之制于此而定故書曰周官而</span><br/>
<span class='tline' id='l217' data-llen='4861:4884'>　史氏則首提曰周王惟孔子知之于序特書曰成王</span><br/>
<span class='tline' id='l218' data-llen='4884:4895'>　既黜殷命其㫖深矣</span><br/>
<span class='tline' id='l219' data-llen='4895:4918'>惟周王撫萬邦巡侯甸四征弗庭綏厥兆民六服羣辟</span><br/>
<span class='tline' id='l220' data-llen='4918:4932'>罔不承徳歸于宗周董正治官</span><br/>
<span class='tline' id='l221' data-llen='4932:4955'>　四征商奄徐夷之四國也四國正在侯甸二服之内</span><br/>
<span class='tline' id='l222' data-llen='4955:4978'>　故曰惟周王撫萬邦巡侯甸四征弗庭先儒往往泥</span><br/>
<span class='tline' id='l223' data-llen='4978:5005'><a onclick="displayPageImage('KR1b0020', 'WYG', '017-13a' );" name="017-13a" class="pb">[017-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5005:5028'>　巡為時巡遂謂巡狩而獨止于侯甸二服未免疑焉</span><br/>
<span class='tline' id='l225' data-llen='5028:5051'>　殊不知下文六年五服一朝又六年王乃時巡考制</span><br/>
<span class='tline' id='l226' data-llen='5051:5074'>　度于四岳方是定為此制見得前此實未講行時巡</span><br/>
<span class='tline' id='l227' data-llen='5074:5097'>　之禮則所謂巡侯甸者特出而親征二服之弗庭者</span><br/>
<span class='tline' id='l228' data-llen='5097:5101'>　耳</span><br/>
<span class='tline' id='l229' data-llen='5101:5124'>王曰若昔大猷制治于未亂保邦于未危曰唐虞稽古</span><br/>
<span class='tline' id='l230' data-llen='5124:5147'>建官惟百内有百揆四岳外有州牧侯伯庶政惟和萬</span><br/>
<span class='tline' id='l231' data-llen='5147:5170'>國咸寧夏商官倍亦克用乂明王立政不惟其官惟其</span><br/>
<span class='tline' id='l232' data-llen='5170:5197'><a onclick="displayPageImage('KR1b0020', 'WYG', '017-13b' );" name="017-13b" class="pb">[017-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5197:5220'>人今予小子祗勤于徳夙夜不逮仰惟前代時若訓迪</span><br/>
<span class='tline' id='l234' data-llen='5220:5243'>厥官立太師太傅太保兹惟三公論道經邦燮理陰陽</span><br/>
<span class='tline' id='l235' data-llen='5243:5267'>官不必備惟其人少師少傅少保曰三孤貳公𢎞化寅</span><br/>
<span class='tline' id='l236' data-llen='5267:5290'>亮天地弼予一人冢宰掌邦治統百官均四海司徒掌</span><br/>
<span class='tline' id='l237' data-llen='5290:5313'>邦教敷五典擾兆民宗伯掌邦禮治神人和上下司馬</span><br/>
<span class='tline' id='l238' data-llen='5313:5336'>掌邦政統六師平邦國司宼掌邦禁詰姦慝刑暴亂司</span><br/>
<span class='tline' id='l239' data-llen='5336:5359'>空掌邦土居四民時地利六卿分職各率其屬以倡九</span><br/>
<span class='tline' id='l240' data-llen='5359:5382'>牧阜成兆民六年五服一朝又六年王乃時巡考制度</span><br/>
<span class='tline' id='l241' data-llen='5382:5409'><a onclick="displayPageImage('KR1b0020', 'WYG', '017-14a' );" name="017-14a" class="pb">[017-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5409:5425'>于四岳諸侯各朝于方岳大明黜陟</span><br/>
<span class='tline' id='l243' data-llen='5425:5448'>　此下皆成王董正治官之辭也猷道也愚于此有以</span><br/>
<span class='tline' id='l244' data-llen='5448:5471'>　見成王之學大進六通四闢無往而非道矣使其學</span><br/>
<span class='tline' id='l245' data-llen='5471:5494'>　未至六通四闢之地則昔之人制治于未亂是制治</span><br/>
<span class='tline' id='l246' data-llen='5494:5517'>　而已保邦于未危是保邦而已安知其為大道也成</span><br/>
<span class='tline' id='l247' data-llen='5517:5540'>　王既提此三語而重著一曰字正是應上文言昔之</span><br/>
<span class='tline' id='l248' data-llen='5540:5563'>　大道所以制治保邦者如此也百揆尤尊盖不常置</span><br/>
<span class='tline' id='l249' data-llen='5563:5586'>　堯在位七十載得舜而後始宅舜亦得禹而後始宅</span><br/>
<span class='tline' id='l250' data-llen='5586:5613'><a onclick="displayPageImage('KR1b0020', 'WYG', '017-14b' );" name="017-14b" class="pb">[017-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5613:5636'>　四岳大臣亦不止于掌四方諸侯也堯欲治水則咨</span><br/>
<span class='tline' id='l252' data-llen='5636:5659'>　之欲㢲位則咨之及舜欲宅百揆則咨之事體可見</span><br/>
<span class='tline' id='l253' data-llen='5659:5682'>　不惟其官惟其人如臯之刑䕫之樂益之虞垂之工</span><br/>
<span class='tline' id='l254' data-llen='5682:5705'>　之類斷斷乎不容錯居而雜處真所謂惟其人矣冢</span><br/>
<span class='tline' id='l255' data-llen='5705:5728'>　宰而下謂之六卿則各有職掌矣然周官六卿三百</span><br/>
<span class='tline' id='l256' data-llen='5728:5751'>　六十官而不列三公至宰夫之職則云正王及三公</span><br/>
<span class='tline' id='l257' data-llen='5751:5774'>　六御羣吏之位盖三公非常職也有其人則任之若</span><br/>
<span class='tline' id='l258' data-llen='5774:5797'>　六卿則不可一日缺者嘗攷周公為師而又位冢宰</span><br/>
<span class='tline' id='l259' data-llen='5797:5824'><a onclick="displayPageImage('KR1b0020', 'WYG', '017-15a' );" name="017-15a" class="pb">[017-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5824:5847'>　顧命所稱太保奭芮伯彤伯畢公衛侯毛公六卿也</span><br/>
<span class='tline' id='l261' data-llen='5847:5870'>　而太保畢毛實三公以此見得三公之任未必别建</span><br/>
<span class='tline' id='l262' data-llen='5870:5893'>　其人往往六御之中足以任三公者則兼之耳山頂</span><br/>
<span class='tline' id='l263' data-llen='5893:5916'>　曰冢位居最上故取冢義司徒徒衆也司衆之道莫</span><br/>
<span class='tline' id='l264' data-llen='5916:5939'>　大于教也師之于弟子亦以徒目之即此義歟司空</span><br/>
<span class='tline' id='l265' data-llen='5939:5962'>　空有平治懇闢之義土不空則何以居民大概六卿</span><br/>
<span class='tline' id='l266' data-llen='5962:5985'>　之屬各六十冢宰者六卿之綱也六卿者三百六十</span><br/>
<span class='tline' id='l267' data-llen='5985:6008'>　官之綱也朝廷者又九州之綱而九州之牧又天下</span><br/>
<span class='tline' id='l268' data-llen='6008:6035'><a onclick="displayPageImage('KR1b0020', 'WYG', '017-15b' );" name="017-15b" class="pb">[017-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6035:6058'>　諸侯之綱也前言六服羣辟而此言五服一朝何也</span><br/>
<span class='tline' id='l270' data-llen='6058:6081'>　盖周有九服而夷鎮蕃三服在九州之外覊縻之而</span><br/>
<span class='tline' id='l271' data-llen='6081:6104'>　已故前止言六服六服之中要服最逺舜之五服服</span><br/>
<span class='tline' id='l272' data-llen='6104:6127'>　五百里乃併王畿算之周之九服亦服五百里乃在</span><br/>
<span class='tline' id='l273' data-llen='6127:6150'>　王畿千里之外然則周之要服去舜五服之外且千</span><br/>
<span class='tline' id='l274' data-llen='6150:6173'>　里矣其朝貢難于期定故此止言侯甸男采衛而不</span><br/>
<span class='tline' id='l275' data-llen='6173:6180'>　及要服歟</span><br/>
<span class='tline' id='l276' data-llen='6180:6203'>王曰嗚呼凡我有官君子欽乃攸司慎乃出令令出惟</span><br/>
<span class='tline' id='l277' data-llen='6203:6230'><a onclick="displayPageImage('KR1b0020', 'WYG', '017-16a' );" name="017-16a" class="pb">[017-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6230:6253'>行弗惟反以公滅私民其允懐學古入官議事以制政</span><br/>
<span class='tline' id='l279' data-llen='6253:6276'>乃不迷其爾典常作之師無以利口亂厥官蓄疑敗謀</span><br/>
<span class='tline' id='l280' data-llen='6276:6299'>怠忽荒政不學牆面莅事惟煩戒爾卿士功崇惟志業</span><br/>
<span class='tline' id='l281' data-llen='6299:6322'>廣惟勤惟克果斷乃罔後艱位不期驕禄不期侈恭儉</span><br/>
<span class='tline' id='l282' data-llen='6322:6345'>惟徳無載爾偽作徳心逸日休作偽心勞日拙居寵思</span><br/>
<span class='tline' id='l283' data-llen='6345:6368'>危罔不惟畏弗畏入畏推賢讓能庶官乃和不和政厖</span><br/>
<span class='tline' id='l284' data-llen='6368:6386'>舉能其官惟爾之能稱匪其人惟爾不任</span><br/>
<span class='tline' id='l285' data-llen='6386:6409'>　上文陳述皆職分所當然此下辭㫖諄複有教有戒</span><br/>
<span class='tline' id='l286' data-llen='6409:6436'><a onclick="displayPageImage('KR1b0020', 'WYG', '017-16b' );" name="017-16b" class="pb">[017-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6436:6459'>　方是訓迪之以職分之所以能盡者如此也觀學古</span><br/>
<span class='tline' id='l288' data-llen='6459:6482'>　入官不學牆面等語似専為初仕者發而與下戒卿</span><br/>
<span class='tline' id='l289' data-llen='6482:6505'>　士之言不同然則此殆訓迪卿士以下衆官者歟自</span><br/>
<span class='tline' id='l290' data-llen='6505:6525'>　欽乃攸司至其爾典常作之師一節深一節</span><br/>
<span class='tline' id='l291' data-llen='6525:6548'>王曰嗚呼三事暨大夫敬爾有官亂爾有政以佑乃辟</span><br/>
<span class='tline' id='l292' data-llen='6548:6559'>永康兆民萬邦惟無斁</span><br/>
<span class='tline' id='l293' data-llen='6559:6582'>　前云阜成兆民此云永康永久也阜成乃一時事至</span><br/>
<span class='tline' id='l294' data-llen='6582:6601'>　于永康則源深流長非一朝一夕之故矣</span><br/>
<span class='tline' id='l295' data-llen='6601:6628'><a onclick="displayPageImage('KR1b0020', 'WYG', '017-17a' );" name="017-17a" class="pb">[017-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6628:6650'>成王既伐東夷肅慎來賀王俾榮伯作賄肅慎之命</span><br/>
<span class='tline' id='l297' data-llen='6650:6673'>　東夷即淮夷在周為東也故序成王政亦曰成王東</span><br/>
<span class='tline' id='l298' data-llen='6673:6696'>　伐淮夷然必變文東夷者盖肅慎乃東非逺夷書東</span><br/>
<span class='tline' id='l299' data-llen='6696:6719'>　所以别之且伐東夷而東北之逺夷來賀成王之威</span><br/>
<span class='tline' id='l300' data-llen='6719:6742'>　徳逺暢矣既賜之以貨賄又使榮伯作書以命之以</span><br/>
<span class='tline' id='l301' data-llen='6742:6765'>　彰其寵錫所以奨其來也異時巢伯來朝亦有命矣</span><br/>
<span class='tline' id='l302' data-llen='6765:6788'>　止曰芮伯作旅巢命而此特書曰王俾榮伯以見命</span><br/>
<span class='tline' id='l303' data-llen='6788:6811'>　出成王之特意歟榮伯同姓諸侯在朝為卿大夫賄</span><br/>
<span class='tline' id='l304' data-llen='6811:6838'><a onclick="displayPageImage('KR1b0020', 'WYG', '017-17b' );" name="017-17b" class="pb">[017-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6838:6845'>　說文財也</span><br/>
<span class='tline' id='l306' data-llen='6845:6868'>周公在豐将沒欲葬成周公薨成王葬于畢告周公作</span><br/>
<span class='tline' id='l307' data-llen='6868:6872'>亳姑</span><br/>
<span class='tline' id='l308' data-llen='6872:6895'>　周公雖復辟而實終老于豐公羊傳曰周公盍為不</span><br/>
<span class='tline' id='l309' data-llen='6895:6918'>　之魯欲天下之一乎周也噫陋矣豈足以識聖人心</span><br/>
<span class='tline' id='l310' data-llen='6918:6941'>　哉且洛誥所為汲汲命公後者正是為留公之地獨</span><br/>
<span class='tline' id='l311' data-llen='6941:6964'>　伯禽封魯而周公實留輔成王雖已致政實未嘗舎</span><br/>
<span class='tline' id='l312' data-llen='6964:6987'>　成王而去也故成王還歸在豐而周公亦在豐然既</span><br/>
<span class='tline' id='l313' data-llen='6987:7014'><a onclick="displayPageImage('KR1b0020', 'WYG', '017-18a' );" name="017-18a" class="pb">[017-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7014:7037'>　在豐矣何故将沒而欲葬成周乎盖營成周而遷頑</span><br/>
<span class='tline' id='l315' data-llen='7037:7060'>　民乃周公化商規模第一急務經營此事實身任之</span><br/>
<span class='tline' id='l316' data-llen='7060:7083'>　商民未純于周化而公告老焉今成王之學成矣天</span><br/>
<span class='tline' id='l317' data-llen='7083:7106'>　下皆已平治一無所慮者矣而周公身後之所憂者</span><br/>
<span class='tline' id='l318' data-llen='7106:7129'>　獨在成周耳觀畢命既厯三紀而猶餘風未殄猶曰</span><br/>
<span class='tline' id='l319' data-llen='7129:7152'>　邦之安危惟兹殷士事體可見周公且死而分正東</span><br/>
<span class='tline' id='l320' data-llen='7152:7175'>　郊者猶未命人然則今日如之何而可忘也周公不</span><br/>
<span class='tline' id='l321' data-llen='7175:7198'>　能忘而恐成王或忘之至其将死丁寧之言獨拳拳</span><br/>
<span class='tline' id='l322' data-llen='7198:7225'><a onclick="displayPageImage('KR1b0020', 'WYG', '017-18b' );" name="017-18b" class="pb">[017-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7225:7249'>　乎欲葬此意深矣公薨而成王𦵏于畢何也公之意</span><br/>
<span class='tline' id='l324' data-llen='7249:7272'>　不在葬也成王則既領之矣周公既沒即命君陳分</span><br/>
<span class='tline' id='l325' data-llen='7272:7295'>　正東郊成周一則曰懋昭周公之訓二則曰爾尚式</span><br/>
<span class='tline' id='l326' data-llen='7295:7319'>　時周公之猷訓三則曰爾惟𢎞周公丕訓嗚呼是公</span><br/>
<span class='tline' id='l327' data-llen='7319:7342'>　欲葬成周之意也雖不葬猶葬也且文武之墓在畢</span><br/>
<span class='tline' id='l328' data-llen='7342:7365'>　欲葬成周者周公憂國之心卒葬于畢者成王尊公</span><br/>
<span class='tline' id='l329' data-llen='7365:7388'>　之禮歟将葬致告而亳姑之書作然則亳姑者葬畢</span><br/>
<span class='tline' id='l330' data-llen='7388:7395'>　之地名歟</span><br/>
</p>
<p><br/>
</p>
  </div>
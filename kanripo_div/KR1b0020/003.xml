<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0020', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全卷</span><br/>
<span class='tline' id='l9' data-llen='189:198'>　融堂書解卷三</span><br/>
<span class='tline' id='l10' data-llen='198:219'>　　　　　　　　　　　　　宋　錢時　撰</span><br/>
<span class='tline' id='l11' data-llen='219:223'>夏書</span><br/>
<span class='tline' id='l12' data-llen='223:227'>禹貢</span><br/>
<span class='tline' id='l13' data-llen='227:241'>禹别九州隨山濬川任土作貢</span><br/>
<span class='tline' id='l14' data-llen='241:264'>　禹之治水實在堯朝何謂夏書此書所載田賦貢篚</span><br/>
<span class='tline' id='l15' data-llen='264:287'>　無所不具如何獨謂之貢蓋貢者夏后氏取民之總</span><br/>
<span class='tline' id='l16' data-llen='287:313'><a onclick="displayPageImage('KR1b0020', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='313:336'>　目五十而貢是也雖其制度定于堯朝自禹有天下</span><br/>
<span class='tline' id='l18' data-llen='336:359'>　之後此書實一代疆理貢賦之祖藏諸故府世守而</span><br/>
<span class='tline' id='l19' data-llen='359:382'>　不變者書之名篇在夏后之世故總謂之貢而定曰</span><br/>
<span class='tline' id='l20' data-llen='382:405'>　夏書也九州封域舊矣洪水汜濫界分不明不是先</span><br/>
<span class='tline' id='l21' data-llen='405:428'>　分别其界分茫然如何下手濟河兗州海岱青州之</span><br/>
<span class='tline' id='l22' data-llen='428:451'>　類所以别之也九州既别水方有規模隨山濬川猶</span><br/>
<span class='tline' id='l23' data-llen='451:474'>　言隨山而濬其川大抵水隨山行山礙則水壅洪水</span><br/>
<span class='tline' id='l24' data-llen='474:497'>　為患若在在通流自應日殺一日如何歴年許久只</span><br/>
<span class='tline' id='l25' data-llen='497:523'><a onclick="displayPageImage('KR1b0020', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='523:546'>　縁為山阻礙壅而不決是以汜濫而無所歸耳禹不</span><br/>
<span class='tline' id='l27' data-llen='546:569'>　治水于水而治水于山此最是禹治水精神要領處</span><br/>
<span class='tline' id='l28' data-llen='569:592'>　山無所礙則水無所壅自然之勢也故叙九州之後</span><br/>
<span class='tline' id='l29' data-llen='592:615'>　先言導山後言導水若不為治水而設則山何用導</span><br/>
<span class='tline' id='l30' data-llen='615:638'>　哉此正隨山濬川功用之妙惟吾夫子知之任土作</span><br/>
<span class='tline' id='l31' data-llen='638:661'>　貢者任其土地出産而為貢不强其所無也孔子序</span><br/>
<span class='tline' id='l32' data-llen='661:684'>　書必曰作某篇此獨變文而不言者何也詳觀此書</span><br/>
<span class='tline' id='l33' data-llen='684:707'>　實成于禹之手夏后氏之世特定此名耳非後世史</span><br/>
<span class='tline' id='l34' data-llen='707:733'><a onclick="displayPageImage('KR1b0020', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='733:751'>　氏記録而作者之比也故不言作禹貢</span><br/>
<span class='tline' id='l36' data-llen='751:765'>禹敷土隨山刊木奠髙山大川</span><br/>
<span class='tline' id='l37' data-llen='765:788'>　先儒謂首尾數語是史氏之文自冀州至訖于四海</span><br/>
<span class='tline' id='l38' data-llen='788:811'>　皆禹所自記今以祗台德先不距朕行觀之則此書</span><br/>
<span class='tline' id='l39' data-llen='811:821'>　非史氏所作甚明</span><br/>
<span class='tline' id='l40' data-llen='821:844'>冀州既載壺口治梁及岐既修太原至于岳陽覃懷底</span><br/>
<span class='tline' id='l41' data-llen='844:867'>績至于衡漳厥土惟白壤厥賦惟上上錯厥田惟中中</span><br/>
<span class='tline' id='l42' data-llen='867:888'>恒衛既從大陸既作島夷皮服夾右碣石入于河</span><br/>
<span class='tline' id='l43' data-llen='888:914'><a onclick="displayPageImage('KR1b0020', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='914:937'>　先儒謂九州相次記諸山川是言禹治水次第由冀</span><br/>
<span class='tline' id='l45' data-llen='937:960'>　而兗由兗而青循序治之愚謂不然此乃平水土之</span><br/>
<span class='tline' id='l46' data-llen='960:983'>　後定貢賦之等故每州先言水患之所以平以明貢</span><br/>
<span class='tline' id='l47' data-llen='983:1006'>　賦之所由定非施功次第如此也何以明之以逐州</span><br/>
<span class='tline' id='l48' data-llen='1006:1029'>　山川每每書一既字而知之如既載既修既從既作</span><br/>
<span class='tline' id='l49' data-llen='1029:1052'>　之類九州皆然既者已然之辭也若後面重叙導山</span><br/>
<span class='tline' id='l50' data-llen='1052:1075'>　導水之詳卻是治水次第正是用功時事逐州所載</span><br/>
<span class='tline' id='l51' data-llen='1075:1098'>　乃是成功後事的然無疑見得此書非為記治水而</span><br/>
<span class='tline' id='l52' data-llen='1098:1124'><a onclick="displayPageImage('KR1b0020', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1124:1147'>　作乃為制貢賦而作獨名之曰禹貢其以是夫錯雜</span><br/>
<span class='tline' id='l54' data-llen='1147:1170'>　也錯字在上上之下者歲或不登則雜出第二等賦</span><br/>
<span class='tline' id='l55' data-llen='1170:1193'>　也觀此一字權衡輕重活法深見聖人忠厚之意餘</span><br/>
<span class='tline' id='l56' data-llen='1193:1216'>　州土曠民稀田雖美而人事未必皆至王畿之内民</span><br/>
<span class='tline' id='l57' data-llen='1216:1239'>　物阜繁耕種之多培殖之力非餘州可比且又非盡</span><br/>
<span class='tline' id='l58' data-llen='1239:1262'>　出于田者故賦獨上上而其文屬于厥土之下賦則</span><br/>
<span class='tline' id='l59' data-llen='1262:1285'>　治州者得以專之貢則各州以其土産貢于京師以</span><br/>
<span class='tline' id='l60' data-llen='1285:1308'>　為服食器用王畿則無事于貢矣恒衛既順水道則</span><br/>
<span class='tline' id='l61' data-llen='1308:1334'><a onclick="displayPageImage('KR1b0020', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1334:1357'>　大陸可耕種矣故曰既作然而獨記之定賦之下者</span><br/>
<span class='tline' id='l63' data-llen='1357:1380'>　先儒謂大陸卑下成功在冀州辨土定賦之後故因</span><br/>
<span class='tline' id='l64' data-llen='1380:1403'>　其實而記之此說未安書言既從既作則是已成功</span><br/>
<span class='tline' id='l65' data-llen='1403:1426'>　矣獨不可定其賦而併記之歟所以特記之于定賦</span><br/>
<span class='tline' id='l66' data-llen='1426:1449'>　之外者卑下之地與沃壤不同且謂之既作以明前</span><br/>
<span class='tline' id='l67' data-llen='1449:1472'>　此未嘗作如今新墾之地新阡之田故免其賦耳島</span><br/>
<span class='tline' id='l68' data-llen='1472:1495'>　夷皮服先儒謂海島之夷以皮服為貢看得冀之島</span><br/>
<span class='tline' id='l69' data-llen='1495:1518'>　夷皮服揚之島夷卉服特禹徧歴山川因記其土俗</span><br/>
<span class='tline' id='l70' data-llen='1518:1544'><a onclick="displayPageImage('KR1b0020', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1544:1567'>　如此不必太泥也若島夷卉服書在厥貢之下乃是</span><br/>
<span class='tline' id='l72' data-llen='1567:1590'>　為厥篚織貝張本非島夷自貢明矣夾右碣石入于</span><br/>
<span class='tline' id='l73' data-llen='1590:1613'>　河者每州必有通京師之運道冀州畿内與餘州不</span><br/>
<span class='tline' id='l74' data-llen='1613:1636'>　同運道皆不必書獨自北而來東從海頭入河者乃</span><br/>
<span class='tline' id='l75' data-llen='1636:1659'>　自碣石之南轉而西遡故曰夾右碣石非謂畿内皆</span><br/>
<span class='tline' id='l76' data-llen='1659:1666'>　由此道也</span><br/>
<span class='tline' id='l77' data-llen='1666:1689'>濟河惟兗州九河既道雷夏既澤灉沮㑹同桑土既蠶</span><br/>
<span class='tline' id='l78' data-llen='1689:1712'>是降丘宅土厥土黑墳厥草惟繇厥木惟條厥田惟中</span><br/>
<span class='tline' id='l79' data-llen='1712:1738'><a onclick="displayPageImage('KR1b0020', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1738:1761'>下厥賦貞作十有三載乃同厥貢漆絲厥篚織文浮于</span><br/>
<span class='tline' id='l81' data-llen='1761:1768'>濟漯達于河</span><br/>
<span class='tline' id='l82' data-llen='1768:1791'>　兗居兩河之下流被害特甚桑土可蠶則書之是明</span><br/>
<span class='tline' id='l83' data-llen='1791:1814'>　他州雖被水而未必皆不可蠶也降邱宅土則書之</span><br/>
<span class='tline' id='l84' data-llen='1814:1837'>　是明他州雖被水而未必皆避于邱也十有三載乃</span><br/>
<span class='tline' id='l85' data-llen='1837:1860'>　同非定賦之時先為十三年之約也十三年後人力</span><br/>
<span class='tline' id='l86' data-llen='1860:1883'>　所施方成次第方可定其正賦耳浮于濟漯者二水</span><br/>
<span class='tline' id='l87' data-llen='1883:1905'>　不必相通汎此二水皆可入河此兗州之貢道也</span><br/>
<span class='tline' id='l88' data-llen='1905:1931'><a onclick="displayPageImage('KR1b0020', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1931:1954'>海岱惟青州嵎夷既畧濰淄其道厥土白墳海濱廣斥</span><br/>
<span class='tline' id='l90' data-llen='1954:1977'>厥田惟上下厥賦中上厥貢鹽絺海物惟錯岱畎絲枲</span><br/>
<span class='tline' id='l91' data-llen='1977:1997'>鉛松怪石萊夷作牧厥篚檿絲浮于汶達于濟</span><br/>
<span class='tline' id='l92' data-llen='1997:2020'>　青州承兗州之後用功較易故曰既略曰其道所謂</span><br/>
<span class='tline' id='l93' data-llen='2020:2043'>　因其勢而順道之也萊夷作牧先儒謂是畜牧之地</span><br/>
<span class='tline' id='l94' data-llen='2043:2066'>　蓋井田之制不盡地力又不遺地利既畫井以分疆</span><br/>
<span class='tline' id='l95' data-llen='2066:2089'>　其隙地則以為畜牧之地觀周官校人之制知三代</span><br/>
<span class='tline' id='l96' data-llen='2089:2110'>　盛時不獨授田有制其馬政之修亦規畫盡善</span><br/>
<span class='tline' id='l97' data-llen='2110:2136'><a onclick="displayPageImage('KR1b0020', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2136:2159'>海岱及淮惟徐州淮沂其乂蒙羽其藝大野既豬東原</span><br/>
<span class='tline' id='l99' data-llen='2159:2182'>底平厥土赤埴墳草木漸包厥田惟上中厥賦中中厥</span><br/>
<span class='tline' id='l100' data-llen='2182:2205'>貢惟土五色羽畎夏翟嶧陽孤桐泗濱浮磬淮夷蠙珠</span><br/>
<span class='tline' id='l101' data-llen='2205:2222'>暨魚厥篚𤣥纖縞浮于淮泗達于河</span><br/>
<span class='tline' id='l102' data-llen='2222:2245'>　嶧陽孤桐者琴瑟之材桐為之必生于爽明之地老</span><br/>
<span class='tline' id='l103' data-llen='2245:2268'>　于風日之中而不受隂濕之氣者其聲清暢今製琴</span><br/>
<span class='tline' id='l104' data-llen='2268:2291'>　尤宜雷木正是此義嶧山所産必愈于他處又向陽</span><br/>
<span class='tline' id='l105' data-llen='2291:2307'>　而孤生無林木䕃蔽所以最良也</span><br/>
<span class='tline' id='l106' data-llen='2307:2333'><a onclick="displayPageImage('KR1b0020', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2333:2356'>淮海惟揚州彭蠡既豬陽鳥攸居三江既入震澤底定</span><br/>
<span class='tline' id='l108' data-llen='2356:2379'>篠簜既敷厥草惟夭厥木惟喬厥土惟塗泥厥田惟下</span><br/>
<span class='tline' id='l109' data-llen='2379:2402'>下厥賦下上上錯厥貢惟金三品瑶琨篠簜齒革羽毛</span><br/>
<span class='tline' id='l110' data-llen='2402:2425'>惟木島夷卉服厥篚織貝厥包橘柚錫貢沿于江海達</span><br/>
<span class='tline' id='l111' data-llen='2425:2430'>于淮泗</span><br/>
<span class='tline' id='l112' data-llen='2430:2453'>　震澤底定者平定不汜溢漂蕩之也三江既流洩入</span><br/>
<span class='tline' id='l113' data-llen='2453:2476'>　海而震澤平定矣篠簜則既敷矣草木則夭喬矣此</span><br/>
<span class='tline' id='l114' data-llen='2476:2499'>　貢賦之所以可定也地不滿東南最卑下而多沮洳</span><br/>
<span class='tline' id='l115' data-llen='2499:2525'><a onclick="displayPageImage('KR1b0020', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2525:2535'>　故荆揚皆曰塗泥</span><br/>
<span class='tline' id='l117' data-llen='2535:2558'>荆及衡陽惟荆州江漢朝宗于海九江孔殷沱潛既道</span><br/>
<span class='tline' id='l118' data-llen='2558:2581'>雲土夢作乂厥土惟塗泥厥田惟下中厥賦上下厥貢</span><br/>
<span class='tline' id='l119' data-llen='2581:2604'>羽毛齒革惟金三品杶榦栝栢礪砥砮丹惟箘簵楛三</span><br/>
<span class='tline' id='l120' data-llen='2604:2628'>邦底貢厥名包匭菁茅厥篚𤣥纁璣組九江納錫大龜</span><br/>
<span class='tline' id='l121' data-llen='2628:2643'>浮于江沱潛漢逾于洛至于南河</span><br/>
<span class='tline' id='l122' data-llen='2643:2666'>　江漢入海尚在揚州曷為于荆州遽言朝宗于海耶</span><br/>
<span class='tline' id='l123' data-llen='2666:2689'>　愚觀九州記水每于其成功處書之九河未疏則河</span><br/>
<span class='tline' id='l124' data-llen='2689:2715'><a onclick="displayPageImage('KR1b0020', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2715:2738'>　患未平河患雖不止于兗而九河之疏實在兗故止</span><br/>
<span class='tline' id='l126' data-llen='2738:2761'>　于兗州書曰九河既道雍冀皆不書也徐州書淮亦</span><br/>
<span class='tline' id='l127' data-llen='2761:2784'>　是此例使江漢下流未有所歸則朝宗之勢安能遽</span><br/>
<span class='tline' id='l128' data-llen='2784:2807'>　順于荆州書曰江漢朝宗于海是明二水于荆州境</span><br/>
<span class='tline' id='l129' data-llen='2807:2830'>　内已順流東下徑趨于海不復為患其成功在荆州</span><br/>
<span class='tline' id='l130' data-llen='2830:2835'>　故也</span><br/>
<span class='tline' id='l131' data-llen='2835:2858'>荆河惟豫州伊洛瀍澗既入于河滎波既豬導菏澤被</span><br/>
<span class='tline' id='l132' data-llen='2858:2881'>孟豬厥土惟壤下土墳壚厥田惟中上厥賦錯上中厥</span><br/>
<span class='tline' id='l133' data-llen='2881:2907'><a onclick="displayPageImage('KR1b0020', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2907:2928'>貢漆枲絺紵厥篚纖纊錫貢磬錯浮于洛達于河</span><br/>
<span class='tline' id='l135' data-llen='2928:2951'>　九州所叙山川俱言其已成之功如所謂既入既豬</span><br/>
<span class='tline' id='l136' data-llen='2951:2974'>　之類未聞有言如何用功者而此荷澤獨曰導何也</span><br/>
<span class='tline' id='l137' data-llen='2974:2997'>　蓋菏澤之水本不入孟豬今散其水而被于孟豬者</span><br/>
<span class='tline' id='l138' data-llen='2997:3020'>　乃一時權宜以殺其勢非水之正道故于此獨變例</span><br/>
<span class='tline' id='l139' data-llen='3020:3043'>　書一導字及被字亦與其他書法不同非是方如此</span><br/>
<span class='tline' id='l140' data-llen='3043:3066'>　用功也若行故道則菏澤之下當云既入孟豬安得</span><br/>
<span class='tline' id='l141' data-llen='3066:3080'>　復加一導字而又謂之被哉</span><br/>
<span class='tline' id='l142' data-llen='3080:3106'><a onclick="displayPageImage('KR1b0020', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3106:3129'>華陽黑水惟梁州岷嶓既藝沱潛既道蔡蒙旅平和夷</span><br/>
<span class='tline' id='l144' data-llen='3129:3152'>底績厥土青黎厥田惟下上厥賦下中三錯厥貢璆鐵</span><br/>
<span class='tline' id='l145' data-llen='3152:3175'>銀鏤砮磬熊羆狐貍織皮西傾因桓是來浮于潛逾于</span><br/>
<span class='tline' id='l146' data-llen='3175:3184'>沔入于渭亂于河</span><br/>
<span class='tline' id='l147' data-llen='3184:3207'>　旅平先儒皆謂旅祭愚見頗為未安要之只是洪水</span><br/>
<span class='tline' id='l148' data-llen='3207:3230'>　時二山之間無路可通水患既退行旅往來皆安平</span><br/>
<span class='tline' id='l149' data-llen='3230:3253'>　無險阻耳不必曲為穿鑿也沱潛特江漢之别流梁</span><br/>
<span class='tline' id='l150' data-llen='3253:3276'>　州兩言沱潛而略不及江漢則知江漢為患至荆州</span><br/>
<span class='tline' id='l151' data-llen='3276:3302'><a onclick="displayPageImage('KR1b0020', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3302:3325'>　而平特于荆州書曰江漢朝宗于海則梁居上流揚</span><br/>
<span class='tline' id='l153' data-llen='3325:3348'>　居下流其不復為患不言可知愚謂于其成功處書</span><br/>
<span class='tline' id='l154' data-llen='3348:3371'>　之殆不誣矣荆書沱潛既道梁又書沱潛既道沱潛</span><br/>
<span class='tline' id='l155' data-llen='3371:3394'>　雖出于江漢其在兩州各是一派則梁州既復故道</span><br/>
<span class='tline' id='l156' data-llen='3394:3417'>　不應荆州再書況江漢兩大江獨一書于荆而記其</span><br/>
<span class='tline' id='l157' data-llen='3417:3440'>　别流乃如是之重複乎磬石磬也謂之磬則是已成</span><br/>
<span class='tline' id='l158' data-llen='3440:3463'>　器而後貢惟本土人製之尤工故磬及浮磬皆貢其</span><br/>
<span class='tline' id='l159' data-llen='3463:3486'>　已成者若玉磬則有玉人治之所以止貢璆而豫又</span><br/>
<span class='tline' id='l160' data-llen='3486:3512'><a onclick="displayPageImage('KR1b0020', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3512:3535'>　錫貢磬錯也上六物皆梁州出産若熊羆狐貍四獸</span><br/>
<span class='tline' id='l162' data-llen='3535:3558'>　之織皮乃出于西戎自西傾因桓水而來入于蜀者</span><br/>
<span class='tline' id='l163' data-llen='3558:3565'>　故亦貢之</span><br/>
<span class='tline' id='l164' data-llen='3565:3588'>黑水西河惟雍州弱水既西涇屬渭汭漆沮既從灃水</span><br/>
<span class='tline' id='l165' data-llen='3588:3611'>攸同荆岐既旅終南惇物至于鳥鼠原隰底績至于豬</span><br/>
<span class='tline' id='l166' data-llen='3611:3634'>野三危既宅三苗丕叙厥土惟黄壤厥田惟上上厥賦</span><br/>
<span class='tline' id='l167' data-llen='3634:3657'>中下厥貢惟球琳琅玕浮于積石至于龍門西河㑹于</span><br/>
<span class='tline' id='l168' data-llen='3657:3673'>渭汭織皮崐崘析支渠搜西戎即叙</span><br/>
<span class='tline' id='l169' data-llen='3673:3700'><a onclick="displayPageImage('KR1b0020', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3700:3723'>　弱水其力不勝芥然可以皮船渡水之異者也既西</span><br/>
<span class='tline' id='l171' data-llen='3723:3746'>　者其水本西流洪水汜濫未免混入中國失其故道</span><br/>
<span class='tline' id='l172' data-llen='3746:3769'>　自導弱水至于合黎餘波入于流沙則既復而西矣</span><br/>
<span class='tline' id='l173' data-llen='3769:3792'>　故曰既西地不滿東南故水無不東流者弱水獨西</span><br/>
<span class='tline' id='l174' data-llen='3792:3815'>　非强決而使之西乃其地勢迆邐就下流入西海故</span><br/>
<span class='tline' id='l175' data-llen='3815:3838'>　也既旅先儒亦謂旅祭愚見已略具于旅平之下矣</span><br/>
<span class='tline' id='l176' data-llen='3838:3861'>　且禹一面治水不應急急且理㑹祭山縱禮不可廢</span><br/>
<span class='tline' id='l177' data-llen='3861:3884'>　雖天子望祭亦當徧及山川何獨祭山而不及川又</span><br/>
<span class='tline' id='l178' data-llen='3884:3911'><a onclick="displayPageImage('KR1b0020', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3911:3934'>　何獨書梁之蔡蒙雍之荆岐而他州皆不書乎此必</span><br/>
<span class='tline' id='l180' data-llen='3934:3957'>　不然其所以獨明言于二州者蓋九州惟梁雍山最</span><br/>
<span class='tline' id='l181' data-llen='3957:3980'>　多最險考諸載籍入關有函谷之險入蜀有蠶叢蛇</span><br/>
<span class='tline' id='l182' data-llen='3980:4003'>　退劍門棧閣之險如此名字不可勝數當洪水時其</span><br/>
<span class='tline' id='l183' data-llen='4003:4026'>　阻絶不通可想矣今水平而行旅可以往來在二州</span><br/>
<span class='tline' id='l184' data-llen='4026:4049'>　尤為利害所以特書也專言山則平夷之路可知梁</span><br/>
<span class='tline' id='l185' data-llen='4049:4072'>　舉蔡蒙雍舉荆岐則二州境界可以槩見非謂止此</span><br/>
<span class='tline' id='l186' data-llen='4072:4095'>　四山也或曰九山刊旅亦謂之行旅乎曰觀此則愚</span><br/>
<span class='tline' id='l187' data-llen='4095:4122'><a onclick="displayPageImage('KR1b0020', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4122:4145'>　之説愈明也洪水横流汜濫于中國草木暢茂刋者</span><br/>
<span class='tline' id='l189' data-llen='4145:4168'>　刋去林木也而行旅可通故曰刋旅九山是言九州</span><br/>
<span class='tline' id='l190' data-llen='4168:4191'>　之山間大槩皆然而梁雍尤為險阻所以特書之而</span><br/>
<span class='tline' id='l191' data-llen='4191:4214'>　餘州皆不復明言也丕叙大有次叙也三苗凶渠竄</span><br/>
<span class='tline' id='l192' data-llen='4214:4237'>　于此地想水未平時亦甚隉杌不安今三危可居其</span><br/>
<span class='tline' id='l193' data-llen='4237:4260'>　種帖息無復反側之患特書曰丕叙情狀可見崐崙</span><br/>
<span class='tline' id='l194' data-llen='4260:4283'>　析支渠搜皆西戎也以織皮為衣故首言織皮以著</span><br/>
<span class='tline' id='l195' data-llen='4283:4306'>　其土俗是織皮出于西戎明矣然梁州貢之而雍州</span><br/>
<span class='tline' id='l196' data-llen='4306:4333'><a onclick="displayPageImage('KR1b0020', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4333:4356'>　不及貢何也蓋此物之入梁州乃是從西傾因桓水</span><br/>
<span class='tline' id='l198' data-llen='4356:4379'>　而來西傾在臨洮正雍州西南與梁州接境得非西</span><br/>
<span class='tline' id='l199' data-llen='4379:4402'>　戎水道通梁為便而此物不入于雍故歟梁州書織</span><br/>
<span class='tline' id='l200' data-llen='4402:4425'>　皮之貢特云西傾因桓是來殆不為無意也見得西</span><br/>
<span class='tline' id='l201' data-llen='4425:4448'>　戎諸國當弱水未西黑水未南之時皆墊溺不聊生</span><br/>
<span class='tline' id='l202' data-llen='4448:4471'>　自禹導此二水各有所歸而西戎亦免水患各就次</span><br/>
<span class='tline' id='l203' data-llen='4471:4488'>　叙即叙猶言不失所也與丕叙不同</span><br/>
<span class='tline' id='l204' data-llen='4488:4511'>導岍及岐至于荆山逾于河壺口雷首至于太岳底柱</span><br/>
<span class='tline' id='l205' data-llen='4511:4538'><a onclick="displayPageImage('KR1b0020', 'WYG', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4538:4561'>析城至于王屋太行恒山至于碣石入于海西傾朱圉</span><br/>
<span class='tline' id='l207' data-llen='4561:4584'>鳥鼠至于太華熊耳外方桐柏至于陪尾導嶓冢至于</span><br/>
<span class='tline' id='l208' data-llen='4584:4607'>荆山内方至于大别岷山之陽至于衡山過九江至于</span><br/>
<span class='tline' id='l209' data-llen='4607:4612'>敷淺原</span><br/>
<span class='tline' id='l210' data-llen='4612:4635'>　導岍及岐至于荆山于雍州則曰荆岐既旅導弱水</span><br/>
<span class='tline' id='l211' data-llen='4635:4658'>　至于合黎餘波入于流沙于雍州則曰弱水既西導</span><br/>
<span class='tline' id='l212' data-llen='4658:4681'>　河自積石以至北播為九河同為逆河而後入于海</span><br/>
<span class='tline' id='l213' data-llen='4681:4704'>　于兖州止書曰九河既道如導漢于嶓冢導江于岷</span><br/>
<span class='tline' id='l214' data-llen='4704:4731'><a onclick="displayPageImage('KR1b0020', 'WYG', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4731:4754'>　山以至兩江合流㑹于彭蠡而後入于海于荆州止</span><br/>
<span class='tline' id='l216' data-llen='4754:4777'>　書曰江漢朝宗于海以此例推之雖其山川名字彼</span><br/>
<span class='tline' id='l217' data-llen='4777:4800'>　此互見間有不同而大旨所歸斷不易此山本無用</span><br/>
<span class='tline' id='l218' data-llen='4800:4823'>　導導山即所以導水導岍及岐一條與導河導沇相</span><br/>
<span class='tline' id='l219' data-llen='4823:4846'>　表裏西傾朱圉鳥鼠一條與導淮導洛導渭相表裏</span><br/>
<span class='tline' id='l220' data-llen='4846:4869'>　導嶓冢一條與導漾相表裏岷山之陽一條與導江</span><br/>
<span class='tline' id='l221' data-llen='4869:4892'>　相表裏但弱水西黑水南不入中國則與導山條下</span><br/>
<span class='tline' id='l222' data-llen='4892:4915'>　不相干涉耳愚嘗謂禹不治水于水而治水于山正</span><br/>
<span class='tline' id='l223' data-llen='4915:4942'><a onclick="displayPageImage('KR1b0020', 'WYG', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4942:4965'>　此之謂若不先開導衆山而使無壅礙則雖欲導其</span><br/>
<span class='tline' id='l225' data-llen='4965:4988'>　源真所謂決水于不流之澤可乎或曰相表裏之説</span><br/>
<span class='tline' id='l226' data-llen='4988:5011'>　誠然導山者四條皆為導以下七水而設乎曰不然</span><br/>
<span class='tline' id='l227' data-llen='5011:5034'>　其尤大者此七水耳凡經中所載諸水所以從横脈</span><br/>
<span class='tline' id='l228' data-llen='5034:5057'>　絡乎其中者皆導山功績所及之地而其源流指歸</span><br/>
<span class='tline' id='l229' data-llen='5057:5080'>　之大概則實與此七水相表裏不可誣也愚于是又</span><br/>
<span class='tline' id='l230' data-llen='5080:5103'>　知東南之山為水障礙者絶少何以言之導岍一條</span><br/>
<span class='tline' id='l231' data-llen='5103:5126'>　至于碣石獨横亘東西若西傾則止于安州之陪尾</span><br/>
<span class='tline' id='l232' data-llen='5126:5153'><a onclick="displayPageImage('KR1b0020', 'WYG', '003-13b' );" name="003-13b" class="pb">[003-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5153:5176'>　嶓則止于漢陽之大别岷則止于江州之敷淺原非</span><br/>
<span class='tline' id='l234' data-llen='5176:5199'>　此三山之脈止于此也其下固不勝其多山特不為</span><br/>
<span class='tline' id='l235' data-llen='5199:5222'>　水之障礙是以不煩疏鑿而導山之功隨此而止耳</span><br/>
<span class='tline' id='l236' data-llen='5222:5240'>　後世三條四列之説殆未深究此義哉</span><br/>
<span class='tline' id='l237' data-llen='5240:5263'>導弱水至于合黎餘波入于流沙導黑水至于三危入</span><br/>
<span class='tline' id='l238' data-llen='5263:5286'>于南海導河積石至于龍門南至于華隂東至于底柱</span><br/>
<span class='tline' id='l239' data-llen='5286:5309'>又東至于孟津東過洛汭至于大伾北過洚水至于大</span><br/>
<span class='tline' id='l240' data-llen='5309:5332'>陸又北播為九河同為逆河入于海嶓冢導漾東流為</span><br/>
<span class='tline' id='l241' data-llen='5332:5359'><a onclick="displayPageImage('KR1b0020', 'WYG', '003-14a' );" name="003-14a" class="pb">[003-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5359:5382'>漢又東為滄浪之水過三澨至于大别南入于江東匯</span><br/>
<span class='tline' id='l243' data-llen='5382:5405'>澤為彭蠡東為北江入于海岷山導江東别為沱又東</span><br/>
<span class='tline' id='l244' data-llen='5405:5428'>至于澧過九江至于東陵東迤北㑹于匯東為中江入</span><br/>
<span class='tline' id='l245' data-llen='5428:5451'>于海導沇水東流為濟入于河溢為滎東出于陶丘北</span><br/>
<span class='tline' id='l246' data-llen='5451:5474'>又東至于菏又東北㑹于汶又北東入于海導淮自桐</span><br/>
<span class='tline' id='l247' data-llen='5474:5497'>柏東㑹于泗沂東入于海導渭自鳥鼠同穴東㑹于灃</span><br/>
<span class='tline' id='l248' data-llen='5497:5520'>又東㑹于涇又東過漆沮入于河導洛自熊耳東北㑹</span><br/>
<span class='tline' id='l249' data-llen='5520:5536'>于澗瀍又東㑹于伊又東北入于河</span><br/>
<span class='tline' id='l250' data-llen='5536:5563'><a onclick="displayPageImage('KR1b0020', 'WYG', '003-14b' );" name="003-14b" class="pb">[003-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5563:5586'>　既導山則水皆流通無有壅礙此下方是從水源導</span><br/>
<span class='tline' id='l252' data-llen='5586:5609'>　之也自導河而下七水與導山相表裏固皆鑿鑿有</span><br/>
<span class='tline' id='l253' data-llen='5609:5632'>　證然弱水黑水與導山不相干涉獨首及之者何也</span><br/>
<span class='tline' id='l254' data-llen='5632:5655'>　愚觀此深見禹治水規模此二水本不入中國洪水</span><br/>
<span class='tline' id='l255' data-llen='5655:5678'>　之時未免混流不是先區處此二水使由故道則流</span><br/>
<span class='tline' id='l256' data-llen='5678:5701'>　派不分如何用力況已導山是水之東流者其大勢</span><br/>
<span class='tline' id='l257' data-llen='5701:5724'>　已有所歸矣弱水之西黑水之南豈可不先正乎導</span><br/>
<span class='tline' id='l258' data-llen='5724:5747'>　河積石者蓋禹施功自積石始也自積石至龍門始</span><br/>
<span class='tline' id='l259' data-llen='5747:5774'><a onclick="displayPageImage('KR1b0020', 'WYG', '003-15a' );" name="003-15a" class="pb">[003-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5774:5797'>　壅礙為患鑿而闢之而後有以受河水之流導河至</span><br/>
<span class='tline' id='l261' data-llen='5797:5820'>　此故首書之凡言為者明非别水即此一水因地而</span><br/>
<span class='tline' id='l262' data-llen='5820:5843'>　異名也漾出嶓冢導漾與導河積石書法不同水始</span><br/>
<span class='tline' id='l263' data-llen='5843:5866'>　出為漾東流為沔至漢中為漢故曰東流為漢又東</span><br/>
<span class='tline' id='l264' data-llen='5866:5889'>　則名為滄浪之水自彭蠡東去則為北江以入于海</span><br/>
<span class='tline' id='l265' data-llen='5889:5912'>　且江漢既合流又㑹于彭蠡自彭蠡而下混然入海</span><br/>
<span class='tline' id='l266' data-llen='5912:5935'>　非有二江也曷為有北江中江之名乎蓋江淮河漢</span><br/>
<span class='tline' id='l267' data-llen='5935:5958'>　水之尤大者與渭洛之入河不同渭洛入河而渭洛</span><br/>
<span class='tline' id='l268' data-llen='5958:5985'><a onclick="displayPageImage('KR1b0020', 'WYG', '003-15b' );" name="003-15b" class="pb">[003-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5985:6008'>　之名遂泯此言導漢與下文導江是各記兩江之始</span><br/>
<span class='tline' id='l270' data-llen='6008:6031'>　末兩江雖合為一而每一條下各記入海以要其水</span><br/>
<span class='tline' id='l271' data-llen='6031:6054'>　之所歸所以不得不著北江中江之名以别之然謂</span><br/>
<span class='tline' id='l272' data-llen='6054:6077'>　之為北江為中江亦必是古有此名愚至此深知禹</span><br/>
<span class='tline' id='l273' data-llen='6077:6100'>　所以表北江中江之名者專為記江漢兩大江之始</span><br/>
<span class='tline' id='l274' data-llen='6100:6123'>　末而設不然則其他水固有自南而入彭蠡者曷為</span><br/>
<span class='tline' id='l275' data-llen='6123:6146'>　不著其名而謂之南江乎正以其源流事體非江漢</span><br/>
<span class='tline' id='l276' data-llen='6146:6169'>　之比所以無此稱謂後世不究聖經大旨苟徇中北</span><br/>
<span class='tline' id='l277' data-llen='6169:6196'><a onclick="displayPageImage('KR1b0020', 'WYG', '003-16a' );" name="003-16a" class="pb">[003-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6196:6219'>　之名創為南江之説附㑹而謂之三江或者又求其</span><br/>
<span class='tline' id='l279' data-llen='6219:6242'>　説而不通遂謂三江雖合而水不相入禹蓋以水味</span><br/>
<span class='tline' id='l280' data-llen='6242:6265'>　别之而三泠之説興焉嗚呼陋矣自彭蠡而東名為</span><br/>
<span class='tline' id='l281' data-llen='6265:6288'>　中江中江者岷江之正派也漢水自北而入北江故</span><br/>
<span class='tline' id='l282' data-llen='6288:6311'>　因名此正派為中江其實共為一江以入海欲明兩</span><br/>
<span class='tline' id='l283' data-llen='6311:6334'>　江之始末故各書入于海以記之沇水出王屋山而</span><br/>
<span class='tline' id='l284' data-llen='6334:6357'>　但曰導沇水者或謂其上有伏流水非始于王屋故</span><br/>
<span class='tline' id='l285' data-llen='6357:6380'>　也書法與導弱水導黑水同導山導水次第亦各不</span><br/>
<span class='tline' id='l286' data-llen='6380:6407'><a onclick="displayPageImage('KR1b0020', 'WYG', '003-16b' );" name="003-16b" class="pb">[003-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6407:6430'>　同又不可不考山則自西而南凡四條循序而導之</span><br/>
<span class='tline' id='l288' data-llen='6430:6453'>　至于水則自弱黑之外其横貫東西源流尤深長闊</span><br/>
<span class='tline' id='l289' data-llen='6453:6476'>　大者河為先江次之所以導之獨先于諸水看得河</span><br/>
<span class='tline' id='l290' data-llen='6476:6499'>　居最北江居最南方横流時二者衆水之渠魁也二</span><br/>
<span class='tline' id='l291' data-llen='6499:6522'>　水有歸則衆水方可相次平定此又禹治水之要領</span><br/>
<span class='tline' id='l292' data-llen='6522:6545'>　是故濟水雖入海而出于河者也獨淮在其間别是</span><br/>
<span class='tline' id='l293' data-llen='6545:6568'>　一流而于河亦不為不相干涉至于渭洛則皆徑入</span><br/>
<span class='tline' id='l294' data-llen='6568:6591'>　于河所以治之井井有次第而渭洛又獨居衆水之</span><br/>
<span class='tline' id='l295' data-llen='6591:6618'><a onclick="displayPageImage('KR1b0020', 'WYG', '003-17a' );" name="003-17a" class="pb">[003-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6618:6623'>　後歟</span><br/>
<span class='tline' id='l297' data-llen='6623:6646'>九州攸同四隩既宅九山刊旅九川滌源九澤既陂四</span><br/>
<span class='tline' id='l298' data-llen='6646:6669'>海㑹同六府孔修庶土交正底慎財賦咸則三壤成賦</span><br/>
<span class='tline' id='l299' data-llen='6669:6684'>中邦錫土姓祗台德先不距朕行</span><br/>
<span class='tline' id='l300' data-llen='6684:6707'>　上文既歴叙導山導水用功次序此下卻是言成功</span><br/>
<span class='tline' id='l301' data-llen='6707:6730'>　以後任土作貢即九州之所叙者是已其散見于九</span><br/>
<span class='tline' id='l302' data-llen='6730:6753'>　州者節目之詳而總括于此者乃九州之提綱也四</span><br/>
<span class='tline' id='l303' data-llen='6753:6776'>　隩既宅而下正與既載既修之類相應庶土交正而</span><br/>
<span class='tline' id='l304' data-llen='6776:6803'><a onclick="displayPageImage('KR1b0020', 'WYG', '003-17b' );" name="003-17b" class="pb">[003-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6803:6826'>　下正與厥土厥田厥賦之類相應愚因每州書一既</span><br/>
<span class='tline' id='l306' data-llen='6826:6849'>　字而知其為成功後事于此證驗甚明隩先儒謂僻</span><br/>
<span class='tline' id='l307' data-llen='6849:6872'>　逺之義也刊刊木也林木既除可行旅也今水土既</span><br/>
<span class='tline' id='l308' data-llen='6872:6895'>　平居者行者皆無患故特書之連書四隩既宅九山</span><br/>
<span class='tline' id='l309' data-llen='6895:6918'>　刊旅二事正言僻逺之地皆已可居險阻之路皆已</span><br/>
<span class='tline' id='l310' data-llen='6918:6941'>　可行僻逺險阻可居可行則平土之可居坦途之可</span><br/>
<span class='tline' id='l311' data-llen='6941:6964'>　行不待言而喻矣四海㑹同皆㑹同朝王然則洪水</span><br/>
<span class='tline' id='l312' data-llen='6964:6987'>　之時㑹同之禮廢乎舜攝政之初水猶未平輯五瑞</span><br/>
<span class='tline' id='l313' data-llen='6987:7014'><a onclick="displayPageImage('KR1b0020', 'WYG', '003-18a' );" name="003-18a" class="pb">[003-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7014:7037'>　覲羣牧巡四岳觀羣后又五載一巡守羣后四朝初</span><br/>
<span class='tline' id='l315' data-llen='7037:7060'>　未嘗廢禮也得非洪水汜濫于中國諸侯有不能皆</span><br/>
<span class='tline' id='l316' data-llen='7060:7083'>　至者發禁施政之事亦固有闕歟抑亦水平之後定</span><br/>
<span class='tline' id='l317' data-llen='7083:7106'>　賦法錫土姓故有此㑹同之禮歟下文即言六府孔</span><br/>
<span class='tline' id='l318' data-llen='7106:7129'>　修非㑹同而後修也亦因㑹同而知六府之大修耳</span><br/>
<span class='tline' id='l319' data-llen='7129:7152'>　六府大修賦乃可定庶土交正所以咸則三壤底慎</span><br/>
<span class='tline' id='l320' data-llen='7152:7175'>　財賦所以成賦中邦祗台德先不距朕行所以結上</span><br/>
<span class='tline' id='l321' data-llen='7175:7198'>　文一段之意乃一書造化功用之本不可不細玩也</span><br/>
<span class='tline' id='l322' data-llen='7198:7225'><a onclick="displayPageImage('KR1b0020', 'WYG', '003-18b' );" name="003-18b" class="pb">[003-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7225:7248'>　此敬德之心即克艱之心且如治水積時累歲不勝</span><br/>
<span class='tline' id='l324' data-llen='7248:7271'>　其久勞民動衆不勝其多豈小小功役也哉若非此</span><br/>
<span class='tline' id='l325' data-llen='7271:7294'>　德之用安保其不我距行者德之見于行事者也是</span><br/>
<span class='tline' id='l326' data-llen='7294:7317'>　故以之平水土此德也以之㑹諸侯此德也以之交</span><br/>
<span class='tline' id='l327' data-llen='7317:7335'>　正底慎咸則成賦錫土姓無非此德也</span><br/>
<span class='tline' id='l328' data-llen='7335:7358'>五百里甸服百里賦納總二百里納銍三百里納秸服</span><br/>
<span class='tline' id='l329' data-llen='7358:7381'>四百里粟五百里米五百里侯服百里采二百里男邦</span><br/>
<span class='tline' id='l330' data-llen='7381:7404'>三百里諸侯五百里綏服三百里揆文教二百里奮武</span><br/>
<span class='tline' id='l331' data-llen='7404:7431'><a onclick="displayPageImage('KR1b0020', 'WYG', '003-19a' );" name="003-19a" class="pb">[003-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7431:7454'>衞五百里要服三百里夷二百里蔡五百里荒服三百</span><br/>
<span class='tline' id='l333' data-llen='7454:7462'>里蠻二百里流</span><br/>
<span class='tline' id='l334' data-llen='7462:7485'>　建侯立屏無非宣布朝廷之文教然事變不一有非</span><br/>
<span class='tline' id='l335' data-llen='7485:7508'>　可專于文教者則當權宜揆度而行之古者伍兩軍</span><br/>
<span class='tline' id='l336' data-llen='7508:7531'>　師之制寓于比閭族黨之中蒐苗獮狩時時教習雖</span><br/>
<span class='tline' id='l337' data-llen='7531:7554'>　王畿未嘗無武衞也何獨自二百里為然奮者特奮</span><br/>
<span class='tline' id='l338' data-llen='7554:7577'>　勵振刷之視内地為加嚴使之常有警備不可犯耳</span><br/>
<span class='tline' id='l339' data-llen='7577:7601'>東漸于海西被于流沙朔南暨聲教訖于四海禹錫𤣥</span><br/>
<span class='tline' id='l340' data-llen='7601:7628'><a onclick="displayPageImage('KR1b0020', 'WYG', '003-19b' );" name="003-19b" class="pb">[003-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7628:7635'>圭告厥成功</span><br/>
<span class='tline' id='l342' data-llen='7635:7658'>　此四語指定四方界分正是明上文五服之旨事體</span><br/>
<span class='tline' id='l343' data-llen='7658:7681'>　于此方坦然昭明夫五服方五千里自東河至西河</span><br/>
<span class='tline' id='l344' data-llen='7681:7704'>　千里是甸服也自南河至江千里自江至衡山千里</span><br/>
<span class='tline' id='l345' data-llen='7704:7727'>　荆州南至衡陽正合二千五百里之數侯綏要荒夫</span><br/>
<span class='tline' id='l346' data-llen='7727:7750'>　復何疑若冀之北至恒山已迫邊境必欲以五服為</span><br/>
<span class='tline' id='l347' data-llen='7750:7773'>　限則侯服當在異域矣固萬無此理自東河至東海</span><br/>
<span class='tline' id='l348' data-llen='7773:7796'>　千里自西河至流沙千里僅得侯綏二服必欲限要</span><br/>
<span class='tline' id='l349' data-llen='7796:7823'><a onclick="displayPageImage('KR1b0020', 'WYG', '003-20a' );" name="003-20a" class="pb">[003-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7823:7846'>　荒于東海之中流沙之外又可得乎大槩當時只據</span><br/>
<span class='tline' id='l351' data-llen='7846:7869'>　九州封域以地之最逺者為準而畫為五服之制其</span><br/>
<span class='tline' id='l352' data-llen='7869:7892'>　廣處自廣狹處自狹安得執五服以為限而求足于</span><br/>
<span class='tline' id='l353' data-llen='7892:7915'>　地也禹既歴叙五服復申明之曰東漸于海西被于</span><br/>
<span class='tline' id='l354' data-llen='7915:7938'>　流沙朔南暨聲教訖于四海正是叙述當時疆理活</span><br/>
<span class='tline' id='l355' data-llen='7938:7961'>　法言五服之制雖是如此其實九州界分東方止漸</span><br/>
<span class='tline' id='l356' data-llen='7961:7984'>　于海西方止被于流沙朔方南方止及于聲教所及</span><br/>
<span class='tline' id='l357' data-llen='7984:8007'>　之地訖盡也盡四海之内五服行焉見得不是四方</span><br/>
<span class='tline' id='l358' data-llen='8007:8034'><a onclick="displayPageImage('KR1b0020', 'WYG', '003-20b' );" name="003-20b" class="pb">[003-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8034:8057'>　各為二千五百里之限甚明先儒不究此旨往往執</span><br/>
<span class='tline' id='l360' data-llen='8057:8080'>　五服之死法求地于四方且要荒非九州外初無可</span><br/>
<span class='tline' id='l361' data-llen='8080:8103'>　疑東西北地皆不足獨荆居南方正滿五服之制此</span><br/>
<span class='tline' id='l362' data-llen='8103:8129'>　其實證也𤣥圭𤣥玉之圭也禮天子之玉用全𤣥純</span><br/>
<span class='tline' id='l363' data-llen='8129:8152'>　天色蓋天子之寶圭也禹雖有萬世永賴之功亦安</span><br/>
<span class='tline' id='l364' data-llen='8152:8175'>　得僭用之臣而可僭天子之圭則魯之郊禘孔子不</span><br/>
<span class='tline' id='l365' data-llen='8175:8199'>　得而非之矣然禹于此止曰錫𤣥圭告成功其殆使</span><br/>
<span class='tline' id='l366' data-llen='8199:8209'>　之攝禮以告天歟</span><br/>
<span class='tline' id='l367' data-llen='8209:8236'><a onclick="displayPageImage('KR1b0020', 'WYG', '003-21a' );" name="003-21a" class="pb">[003-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8236:8239'>　</span><br/>
<span class='tline' id='l369' data-llen='8239:8242'>　</span><br/>
<span class='tline' id='l370' data-llen='8242:8245'>　</span><br/>
<span class='tline' id='l371' data-llen='8245:8248'>　</span><br/>
<span class='tline' id='l372' data-llen='8248:8251'>　</span><br/>
<span class='tline' id='l373' data-llen='8251:8254'>　</span><br/>
<span class='tline' id='l374' data-llen='8254:8257'>　</span><br/>
<span class='tline' id='l375' data-llen='8257:8260'>　</span><br/>
<span class='tline' id='l376' data-llen='8260:8287'><a onclick="displayPageImage('KR1b0020', 'WYG', '003-21b' );" name="003-21b" class="pb">[003-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8287:8290'>　</span><br/>
<span class='tline' id='l378' data-llen='8290:8293'>　</span><br/>
<span class='tline' id='l379' data-llen='8293:8296'>　</span><br/>
<span class='tline' id='l380' data-llen='8296:8299'>　</span><br/>
<span class='tline' id='l381' data-llen='8299:8302'>　</span><br/>
<span class='tline' id='l382' data-llen='8302:8305'>　</span><br/>
<span class='tline' id='l383' data-llen='8305:8308'>　</span><br/>
<span class='tline' id='l384' data-llen='8308:8317'>　融堂書解卷三</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0020', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　融堂書解卷四</span><br/>
<span class='tline' id='l10' data-llen='198:219'>　　　　　　　　　　　　　宋　錢時　撰</span><br/>
<span class='tline' id='l11' data-llen='219:223'>甘誓</span><br/>
<span class='tline' id='l12' data-llen='223:237'>啓與有扈戰于甘之野作甘誓</span><br/>
<span class='tline' id='l13' data-llen='237:260'>　史記曰有扈氏禹之後啓立有扈氏不服故伐之觀</span><br/>
<span class='tline' id='l14' data-llen='260:283'>　大戰之情狀必有素謀必有憑恃必有黨與必非倉</span><br/>
<span class='tline' id='l15' data-llen='283:306'>　卒茍為抗逆之計孔子序書書戰而不書大所以微</span><br/>
<span class='tline' id='l16' data-llen='306:332'><a onclick="displayPageImage('KR1b0020', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='332:355'>　寓意于君臣之大分不曰有扈何罪不曰夏王不曰</span><br/>
<span class='tline' id='l18' data-llen='355:378'>　征而獨曰啓與有扈戰于甘之野春秋責賢者備其</span><br/>
<span class='tline' id='l19' data-llen='378:395'>　旨深矣若有扈之罪則固不待言也</span><br/>
<span class='tline' id='l20' data-llen='395:418'>大戰于甘乃召六卿王曰嗟六事之人予誓告汝有扈</span><br/>
<span class='tline' id='l21' data-llen='418:442'>氏威侮五行怠棄三正天用𠞰絶其命今予惟恭行天</span><br/>
<span class='tline' id='l22' data-llen='442:446'>之罰</span><br/>
<span class='tline' id='l23' data-llen='446:469'>　先書大戰于甘而後書乃召六卿者非大戰而後始</span><br/>
<span class='tline' id='l24' data-llen='469:492'>　誓師也看得啓之戰初亦易之謂臨之以兵必可讋</span><br/>
<span class='tline' id='l25' data-llen='492:518'><a onclick="displayPageImage('KR1b0020', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='518:541'>　服且因以弭四方反側之謀耳不意其陸梁如此也</span><br/>
<span class='tline' id='l27' data-llen='541:564'>　師薄城下傲然抗逆畧無君臣之分且將出而與我</span><br/>
<span class='tline' id='l28' data-llen='564:587'>　大合戰啓于是始不敢輕視始召六卿來前而嚴飭</span><br/>
<span class='tline' id='l29' data-llen='587:610'>　之故曰乃召六卿若未逆命而班師敷文德而舞干</span><br/>
<span class='tline' id='l30' data-llen='610:633'>　羽則無此大戰矣自古世代革易取五行迭王如木</span><br/>
<span class='tline' id='l31' data-llen='633:656'>　德王火德王之類夏水德月建寅威侮而怠棄之是</span><br/>
<span class='tline' id='l32' data-llen='656:666'>　不用夏之正朔也</span><br/>
<span class='tline' id='l33' data-llen='666:689'>左不攻于左汝不恭命右不攻于右汝不恭命御非其</span><br/>
<span class='tline' id='l34' data-llen='689:715'><a onclick="displayPageImage('KR1b0020', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='715:738'>馬之正汝不恭命用命賞于祖不用命戮于社予則孥</span><br/>
<span class='tline' id='l36' data-llen='738:742'>戮汝</span><br/>
<span class='tline' id='l37' data-llen='742:755'>　命謂天命即出師之律也</span><br/>
<span class='tline' id='l38' data-llen='755:761'>五子之歌</span><br/>
<span class='tline' id='l39' data-llen='761:780'>太康失邦昆弟五人須于洛汭作五子之歌</span><br/>
<span class='tline' id='l40' data-llen='780:801'>　五子皆太康弟謂之昆弟者指此五人而言也</span><br/>
<span class='tline' id='l41' data-llen='801:824'>太康尸位以逸豫滅厥德黎民咸貳乃盤遊無度畋于</span><br/>
<span class='tline' id='l42' data-llen='824:847'>有洛之表十旬弗反有窮后羿因民弗忍距于河厥弟</span><br/>
<span class='tline' id='l43' data-llen='847:873'><a onclick="displayPageImage('KR1b0020', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='873:896'>五人御其母以從徯于洛之汭五子咸怨述大禹之戒</span><br/>
<span class='tline' id='l45' data-llen='896:901'>以作歌</span><br/>
<span class='tline' id='l46' data-llen='901:924'>　禹之明德逺矣再傳而黎民咸貳何也禹以憂勤啓</span><br/>
<span class='tline' id='l47' data-llen='924:947'>　祚太康以逸豫喪邦其事相反此五子所以述大禹</span><br/>
<span class='tline' id='l48' data-llen='947:953'>　之戒也</span><br/>
<span class='tline' id='l49' data-llen='953:976'>其一曰皇祖有訓民可近不可下民惟邦本本固邦寧</span><br/>
<span class='tline' id='l50' data-llen='976:999'>予視天下愚夫愚婦一能勝予一人三失怨豈在明不</span><br/>
<span class='tline' id='l51' data-llen='999:1022'>見是圖予臨兆民懍乎若朽索之馭六馬為人上者奈</span><br/>
<span class='tline' id='l52' data-llen='1022:1048'><a onclick="displayPageImage('KR1b0020', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1048:1053'>何不敬</span><br/>
<span class='tline' id='l54' data-llen='1053:1076'>　予視而下十句凡兩節前後相應皆是言我之不可</span><br/>
<span class='tline' id='l55' data-llen='1076:1099'>　忽者如此一人三失怨豈在明觀此二語使人悚懼</span><br/>
<span class='tline' id='l56' data-llen='1099:1122'>　常人千失萬過漫不知省禹以三失為大戒垂訓後</span><br/>
<span class='tline' id='l57' data-llen='1122:1145'>　昆可見聖人修身瑩然玉潔略無微瑕之可指孔子</span><br/>
<span class='tline' id='l58' data-llen='1145:1168'>　曰禹吾無間然矣信夫禹于是復申言曰予臨兆民</span><br/>
<span class='tline' id='l59' data-llen='1168:1191'>　懍乎若朽索之馭六馬此與上文相應視一愚夫愚</span><br/>
<span class='tline' id='l60' data-llen='1191:1214'>　婦且足以勝予況臨兆民當如之何故又曰為人上</span><br/>
<span class='tline' id='l61' data-llen='1214:1240'><a onclick="displayPageImage('KR1b0020', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1240:1263'>　者奈何不敬此一敬字正是不見是圖實用工夫處</span><br/>
<span class='tline' id='l63' data-llen='1263:1283'>　此章言有國家之本在民而臨民之本在敬</span><br/>
<span class='tline' id='l64' data-llen='1283:1306'>其二曰訓有之内作色荒外作禽荒甘酒嗜音峻宇彫</span><br/>
<span class='tline' id='l65' data-llen='1306:1317'>牆有一于此未或不亡</span><br/>
<span class='tline' id='l66' data-llen='1317:1338'>　此章又舉皇祖之訓言所以喪天下之禍根也</span><br/>
<span class='tline' id='l67' data-llen='1338:1361'>其三曰惟彼陶唐有此冀方今失厥道亂其紀綱乃底</span><br/>
<span class='tline' id='l68' data-llen='1361:1365'>滅亡</span><br/>
<span class='tline' id='l69' data-llen='1365:1388'>　上二章述皇祖之訓開陳所以保天下與夫喪天下</span><br/>
<span class='tline' id='l70' data-llen='1388:1414'><a onclick="displayPageImage('KR1b0020', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1414:1437'>　之兩端此下方指太康敗亡之禍也堯都冀故曰有</span><br/>
<span class='tline' id='l72' data-llen='1437:1460'>　此冀方羿既距河則自河而北已非我有故只指冀</span><br/>
<span class='tline' id='l73' data-llen='1460:1483'>　方為言堯傳之舜舜傳之禹是冀方非禹之冀方乃</span><br/>
<span class='tline' id='l74' data-llen='1483:1506'>　舜之冀方非舜之冀方乃陶唐氏之冀方也豈太康</span><br/>
<span class='tline' id='l75' data-llen='1506:1529'>　之私物乎道者三聖相傳之道也紀綱者所以維持</span><br/>
<span class='tline' id='l76' data-llen='1529:1552'>　天下之大經大法即此道之妙用也今太康失三聖</span><br/>
<span class='tline' id='l77' data-llen='1552:1575'>　相傳之道亂三聖相傳之紀綱而滅亡三聖相傳之</span><br/>
<span class='tline' id='l78' data-llen='1575:1598'>　都邑惜哉何所逃其罪也哉此章首以陶唐氏為言</span><br/>
<span class='tline' id='l79' data-llen='1598:1624'><a onclick="displayPageImage('KR1b0020', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1624:1631'>　源流深逺</span><br/>
<span class='tline' id='l81' data-llen='1631:1654'>其四曰明明我祖萬邦之君有典有則貽厥子孫關石</span><br/>
<span class='tline' id='l82' data-llen='1654:1670'>和鈞王府則有荒墜厥緒覆宗絶祀</span><br/>
<span class='tline' id='l83' data-llen='1670:1693'>　上章謂太康滅亡冀方乃滅亡帝堯揖遜之都邑已</span><br/>
<span class='tline' id='l84' data-llen='1693:1716'>　是深切此章又自其家而言謂禹垂法後昆無所不</span><br/>
<span class='tline' id='l85' data-llen='1716:1739'>　備而太康荒墜之以至覆宗絶祀尤更深切也禹以</span><br/>
<span class='tline' id='l86' data-llen='1739:1762'>　明明之德著而為典無非大經作而為則無非大法</span><br/>
<span class='tline' id='l87' data-llen='1762:1785'>　以至定為制度無非大公至正之用是故有典則遺</span><br/>
<span class='tline' id='l88' data-llen='1785:1811'><a onclick="displayPageImage('KR1b0020', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1811:1834'>　其子孫實家傳之成規關石和鈞制在王府可世守</span><br/>
<span class='tline' id='l90' data-llen='1834:1857'>　而不變一世遵之則一世宗社生靈之福百世遵之</span><br/>
<span class='tline' id='l91' data-llen='1857:1880'>　則百世宗社生靈之福太康不能遵承荒墜其緒而</span><br/>
<span class='tline' id='l92' data-llen='1880:1903'>　至于覆宗絶祀豈不甚可痛哉太康既廢仲康繼立</span><br/>
<span class='tline' id='l93' data-llen='1903:1926'>　夏之宗祀未嘗覆絶而此歌云然者蓋作歌時羿方</span><br/>
<span class='tline' id='l94' data-llen='1926:1949'>　據河之北以距太康是都邑皆為盜區而未有立仲</span><br/>
<span class='tline' id='l95' data-llen='1949:1965'>　康之事也故直以覆宗絶祀言之</span><br/>
<span class='tline' id='l96' data-llen='1965:1988'>其五曰嗚呼曷歸予懷之悲萬姓仇予予將疇依鬱陶</span><br/>
<span class='tline' id='l97' data-llen='1988:2014'><a onclick="displayPageImage('KR1b0020', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2014:2032'>乎予心顔厚有忸怩弗慎厥德雖悔可追</span><br/>
<span class='tline' id='l99' data-llen='2032:2055'>　二章言滅亡冀方四章言覆宗絶祀至此末章又切</span><br/>
<span class='tline' id='l100' data-llen='2055:2078'>　身而言其間稱予者屢屢悲傷悔罪若出于太康之</span><br/>
<span class='tline' id='l101' data-llen='2078:2101'>　口者蓋切代太康為哀痛之辭以盡無可奈何之情</span><br/>
<span class='tline' id='l102' data-llen='2101:2124'>　狀也歌凡五章五子所作而詞旨相續淺深次第若</span><br/>
<span class='tline' id='l103' data-llen='2124:2140'>　成于一手者玩詠三復可敬可嘆</span><br/>
<span class='tline' id='l104' data-llen='2140:2145'>𦙍征</span><br/>
<span class='tline' id='l105' data-llen='2145:2164'>羲和湎淫廢時亂日𦙍往征之作𦙍征</span><br/>
<span class='tline' id='l106' data-llen='2164:2190'><a onclick="displayPageImage('KR1b0020', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2190:2214'>　孔子序書獨曰𦙍征之不書王命何哉明非王命也</span><br/>
<span class='tline' id='l108' data-llen='2214:2237'>　蓋羲和世為大臣羿一旦因民弗忍直據都邑距太</span><br/>
<span class='tline' id='l109' data-llen='2237:2260'>　康于外而立仲康遂專國政觀後來篡逆之事則其</span><br/>
<span class='tline' id='l110' data-llen='2260:2283'>　包藏禍心必非一日羲和遐棄厥司徑往封邑日從</span><br/>
<span class='tline' id='l111' data-llen='2283:2306'>　事于酒殆不止為酣飲而已若止是酣飲執而罪之</span><br/>
<span class='tline' id='l112' data-llen='2306:2329'>　甚易辦者安用張皇征討而有殲厥渠魁脅從罔治</span><br/>
<span class='tline' id='l113' data-llen='2329:2352'>　之誓耶竊謂羲和不平于羿當時必有相與共起而</span><br/>
<span class='tline' id='l114' data-llen='2352:2375'>　謀之者惜乎羲和忠君之志未明而失職之罪先著</span><br/>
<span class='tline' id='l115' data-llen='2375:2401'><a onclick="displayPageImage('KR1b0020', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2401:2425'>　羿遂得以為之辭焉然則𦙍之往征也實羿命之非</span><br/>
<span class='tline' id='l117' data-llen='2425:2448'>　仲康之命也故孔子首書湎淫以正羲和失職之罪</span><br/>
<span class='tline' id='l118' data-llen='2448:2471'>　不書王命以著賊羿無君之惡春秋作而亂臣賊子</span><br/>
<span class='tline' id='l119' data-llen='2471:2482'>　懼可于是乎見之矣</span><br/>
<span class='tline' id='l120' data-llen='2482:2506'>惟仲康肇位四海𦙍侯命掌六師羲和廢厥職酒荒于</span><br/>
<span class='tline' id='l121' data-llen='2506:2518'>厥邑𦙍后承王命徂征</span><br/>
<span class='tline' id='l122' data-llen='2518:2542'>　此下乃作書者叙𦙍侯出征之大意也太康失邦仲</span><br/>
<span class='tline' id='l123' data-llen='2542:2566'>　康嗣立始復帝位以有天下乃命𦙍侯為大司馬掌</span><br/>
<span class='tline' id='l124' data-llen='2566:2592'><a onclick="displayPageImage('KR1b0020', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2592:2616'>　六師𦙍侯出征仲康之五年也曷為于此書肇位之</span><br/>
<span class='tline' id='l126' data-llen='2616:2640'>　事乎蓋追記𦙍侯入掌兵柄之始以明今日出征來</span><br/>
<span class='tline' id='l127' data-llen='2640:2664'>　歴也羿既立仲康即以兵柄付之𦙍侯此其為謀深</span><br/>
<span class='tline' id='l128' data-llen='2664:2687'>　矣羲和廢厥職酒荒于厥邑斷以大義固無所逃罪</span><br/>
<span class='tline' id='l129' data-llen='2687:2710'>　然張皇六師如討抗逆之强國他無可數之罪而專</span><br/>
<span class='tline' id='l130' data-llen='2710:2734'>　以荒酒為辭則當時情狀亦可想見此言𦙍后承王</span><br/>
<span class='tline' id='l131' data-llen='2734:2758'>　命徂征孔子作序后與王命俱削不書而獨曰𦙍往</span><br/>
<span class='tline' id='l132' data-llen='2758:2781'>　征之小人姦謀詭態如揭覆藏于青天白日之下安</span><br/>
<span class='tline' id='l133' data-llen='2781:2807'><a onclick="displayPageImage('KR1b0020', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2807:2814'>　所逃遁哉</span><br/>
<span class='tline' id='l135' data-llen='2814:2837'>告于衆曰嗟予有衆聖有謨訓明徵定保先王克謹天</span><br/>
<span class='tline' id='l136' data-llen='2837:2860'>戒臣人克有常憲百官修輔厥后惟明明毎歲孟春遒</span><br/>
<span class='tline' id='l137' data-llen='2860:2883'>人以木鐸徇于路官師相規工執藝事以諫其或不恭</span><br/>
<span class='tline' id='l138' data-llen='2883:2889'>邦有常刑</span><br/>
<span class='tline' id='l139' data-llen='2889:2913'>　告于衆曰而下𦙍誓師之辭也其辭三節自聖有謨</span><br/>
<span class='tline' id='l140' data-llen='2913:2936'>　訓至邦有常刑是第一節首言先王之事以證羲和</span><br/>
<span class='tline' id='l141' data-llen='2936:2959'>　之罪也徵即庶徵之徵在君之德有修廢則在天之</span><br/>
<span class='tline' id='l142' data-llen='2959:2985'><a onclick="displayPageImage('KR1b0020', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2985:3008'>　徵有休咎徵者君德之證也往聖詔後有謨有訓貴</span><br/>
<span class='tline' id='l144' data-llen='3008:3031'>　在明庶徵之應以定保守之道若庶徵不明君心無</span><br/>
<span class='tline' id='l145' data-llen='3031:3054'>　所警懼自非上智之主安能乾乾兢業保守而無失</span><br/>
<span class='tline' id='l146' data-llen='3054:3077'>　哉自先王克謹而下乃因明徵而定保守之實也天</span><br/>
<span class='tline' id='l147' data-llen='3077:3100'>　戒即咎徵也凡災異之至皆天之所以警戒人君者</span><br/>
<span class='tline' id='l148' data-llen='3100:3123'>　是故我先王則能致謹于天戒恐懼修省無敢怠荒</span><br/>
<span class='tline' id='l149' data-llen='3123:3146'>　臣人亦因天戒能有其常法不敢墮墜然又不特守</span><br/>
<span class='tline' id='l150' data-llen='3146:3169'>　常法而已以至百官之衆皆盡修輔之義修者彌縫</span><br/>
<span class='tline' id='l151' data-llen='3169:3195'><a onclick="displayPageImage('KR1b0020', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3195:3218'>　其君之缺失輔者翼贊之使無偏邪此君心所以不</span><br/>
<span class='tline' id='l153' data-llen='3218:3241'>　放逸不昏惑進于明明之盛也然又未也毎歲孟春</span><br/>
<span class='tline' id='l154' data-llen='3241:3264'>　遒人以木鐸徇行于路曰爾官衆當更相規正也爾</span><br/>
<span class='tline' id='l155' data-llen='3264:3287'>　百工各執爾藝以諫于上也其或不恭言不遵所徇</span><br/>
<span class='tline' id='l156' data-llen='3287:3310'>　則邦有常刑先王之世事體如此今爾羲和姑無望</span><br/>
<span class='tline' id='l157' data-llen='3310:3333'>　其修輔姑無望其規諫明徵之職正在于汝將安所</span><br/>
<span class='tline' id='l158' data-llen='3333:3340'>　逃其實乎</span><br/>
<span class='tline' id='l159' data-llen='3340:3363'>惟時羲和顛覆厥德沈亂于酒畔官離次俶擾天紀遐</span><br/>
<span class='tline' id='l160' data-llen='3363:3389'><a onclick="displayPageImage('KR1b0020', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3389:3412'>棄厥司乃季秋月朔辰弗集于房瞽奏鼓嗇夫馳庶人</span><br/>
<span class='tline' id='l162' data-llen='3412:3434'>走羲和尸厥官罔聞知昏迷于天象以干先王之誅</span><br/>
<span class='tline' id='l163' data-llen='3434:3457'>　上節既明先王典刑如此此節卻數羲和之罪所以</span><br/>
<span class='tline' id='l164' data-llen='3457:3481'>　干先王之誅也先儒謂羲和夏之忠臣𦙍誓師乃文</span><br/>
<span class='tline' id='l165' data-llen='3481:3504'>　致之辭愚謂此卻是道其實不得謂之文致也但謀</span><br/>
<span class='tline' id='l166' data-llen='3504:3528'>　羿一節𦙍隱諱而不敢名言耳看得羲和只是忿悶</span><br/>
<span class='tline' id='l167' data-llen='3528:3551'>　不平于羿其心鞅鞅如狂如眩故遂決然舍去欲起</span><br/>
<span class='tline' id='l168' data-llen='3551:3574'>　而圖之沈縱于酒不復顧念當時亦有一等忠義之</span><br/>
<span class='tline' id='l169' data-llen='3574:3601'><a onclick="displayPageImage('KR1b0020', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3601:3624'>　士慷慨激烈相與合謀舉事事弗成而迹先露以至</span><br/>
<span class='tline' id='l171' data-llen='3624:3647'>　于敗此則羲和疎脱迷繆之咎非忠于為夏謀者也</span><br/>
<span class='tline' id='l172' data-llen='3647:3670'>　何者羿之惡逆天下之公忿也羲和為國大臣從容</span><br/>
<span class='tline' id='l173' data-llen='3670:3693'>　圖回豈無其道陳平日縱酒無一言卒能交歡絳侯</span><br/>
<span class='tline' id='l174' data-llen='3693:3716'>　以誅諸呂定劉氏此固不足多也且安有天子在上</span><br/>
<span class='tline' id='l175' data-llen='3716:3739'>　身為大臣有官守有言責委而去之略無所忌惟務</span><br/>
<span class='tline' id='l176' data-llen='3739:3762'>　沈湎私植黨與昭昭然有謀動干戈之跡而不及于</span><br/>
<span class='tline' id='l177' data-llen='3762:3785'>　禍者且自古輕慮淺謀欲誅君側之惡人以至為身</span><br/>
<span class='tline' id='l178' data-llen='3785:3812'><a onclick="displayPageImage('KR1b0020', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3812:3835'>　速死為國速亂者多矣謂之忠可乎孔子序書首正</span><br/>
<span class='tline' id='l180' data-llen='3835:3859'>　羲和之罪略無一字假借與𦙍侯專征兩不相掩此</span><br/>
<span class='tline' id='l181' data-llen='3859:3872'>　真萬世之公論不可易也</span><br/>
<span class='tline' id='l182' data-llen='3872:3895'>政典曰先時者殺無赦不及時者殺無赦今予以爾有</span><br/>
<span class='tline' id='l183' data-llen='3895:3918'>衆奉將天罰爾衆士同力王室尚弼予欽承天子威命</span><br/>
<span class='tline' id='l184' data-llen='3918:3941'>火炎崐岡玉石俱焚天吏逸德烈于猛火殱厥渠魁脅</span><br/>
<span class='tline' id='l185' data-llen='3941:3964'>從罔治舊染汙俗咸與惟新嗚呼威克厥愛允濟愛克</span><br/>
<span class='tline' id='l186' data-llen='3964:3978'>厥威允罔功其爾衆士懋戒哉</span><br/>
<span class='tline' id='l187' data-llen='3978:4005'><a onclick="displayPageImage('KR1b0020', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4005:4028'>　此第三節乃號令軍師之辭也上兩節明先王之法</span><br/>
<span class='tline' id='l189' data-llen='4028:4051'>　數羲和之罪辭明義正凜然畧無漏露至此則其情</span><br/>
<span class='tline' id='l190' data-llen='4051:4074'>　狀有不可得而掩蔽矣政典即夏之司馬法周官曰</span><br/>
<span class='tline' id='l191' data-llen='4074:4097'>　政典是也觀上節所陳羲和不過一沈酣荒酒之徒</span><br/>
<span class='tline' id='l192' data-llen='4097:4120'>　何有于渠魁何有于脅從有渠魁脅從之可指則是</span><br/>
<span class='tline' id='l193' data-llen='4120:4143'>　羲和謀動干戈事狀已大張露夫以大臣而謀動干</span><br/>
<span class='tline' id='l194' data-llen='4143:4167'>　戈于私邑若圖不軌其罪豈不重于湎淫𦙍侯數其</span><br/>
<span class='tline' id='l195' data-llen='4167:4190'>　罪乃無一語及之情狀可見矣大率誓師往往于戒</span><br/>
<span class='tline' id='l196' data-llen='4190:4217'><a onclick="displayPageImage('KR1b0020', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4217:4240'>　飭之末方言賞罰而此獨首明必殺無赦之罪蓋是</span><br/>
<span class='tline' id='l198' data-llen='4240:4263'>　役也乃是以叛逆而伐忠義當時六軍之衆皆無人</span><br/>
<span class='tline' id='l199' data-llen='4263:4287'>　心則已儻有人心何忍加誅𦙍亦知犯順興師人不</span><br/>
<span class='tline' id='l200' data-llen='4287:4310'>　我服只得先壓之以威而後方與之言一則曰天罰</span><br/>
<span class='tline' id='l201' data-llen='4310:4333'>　二則曰王室三則曰君命太凡欺天者好指天為誓</span><br/>
<span class='tline' id='l202' data-llen='4333:4357'>　無君者必尊君為辭小人之常態也況𦙍所謂脅從</span><br/>
<span class='tline' id='l203' data-llen='4357:4380'>　乃無非忠義之士一旦挾私而殺之于心固有不安</span><br/>
<span class='tline' id='l204' data-llen='4380:4403'>　焉特曰罔治以示寛大亦其勢不得不然耳及于篇</span><br/>
<span class='tline' id='l205' data-llen='4403:4430'><a onclick="displayPageImage('KR1b0020', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4430:4453'>　末復發嗚呼之嘆曰威克厥愛允濟愛克厥威允罔</span><br/>
<span class='tline' id='l207' data-llen='4453:4476'>　功其爾衆士懋戒哉且征討所以伸威也曷為以愛</span><br/>
<span class='tline' id='l208' data-llen='4476:4499'>　為言若凶徒逆儔犯天下之公忿王師所向人人効</span><br/>
<span class='tline' id='l209' data-llen='4499:4523'>　死何愛之有哉蓋羲和之兵與𦙍今日驅之而出征</span><br/>
<span class='tline' id='l210' data-llen='4523:4546'>　者本是一家初無怨咎譬如骨肉情義一旦迫于逆</span><br/>
<span class='tline' id='l211' data-llen='4546:4570'>　賊使之自相屠戮當此之時威勝耶愛勝耶此𦙍所</span><br/>
<span class='tline' id='l212' data-llen='4570:4593'>　以深懼人心或奪于愛不能有濟而直迫之使用威</span><br/>
<span class='tline' id='l213' data-llen='4593:4616'>　以遏絶其尊君親上之至情以遂其叛逆之奸謀也</span><br/>
<span class='tline' id='l214' data-llen='4616:4643'><a onclick="displayPageImage('KR1b0020', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4643:4666'>　嗚呼可憐矣哉使羲和討賊有方名正言順豈不足</span><br/>
<span class='tline' id='l216' data-llen='4666:4689'>　以遏横流之禍惜也迷繆不審先投虎口適以稔其</span><br/>
<span class='tline' id='l217' data-llen='4689:4711'>　惡以成他日之篡逆羲和至是亦無所逃其罪矣</span><br/>
<span class='tline' id='l218' data-llen='4711:4734'>自契至于成湯八遷湯始居亳從先王居作帝告釐沃</span><br/>
<span class='tline' id='l219' data-llen='4734:4757'>　此帝告釐沃二書之序也帝告寔啇書之首後世以</span><br/>
<span class='tline' id='l220' data-llen='4757:4784'>　湯誓為第一失其次矣今書雖亡只當以序為正<span class='krp-note'>案/帝</span></span><br/>
<span class='tline' id='l221' data-llen='4784:4830'>　<span class='krp-note'>告釐沃湯征汝鳩汝方五篇陸德明釋文云舊解是/夏書馬鄭之徒以為商書兩義俱通孔穎達正義謂</span></span><br/>
<span class='tline' id='l222' data-llen='4830:4876'>　<span class='krp-note'>經亡序存文無所託不可以無經之序為卷之首故/附此卷之末惟鄭康成所注尚書大傳以帝告冠湯</span></span><br/>
<span class='tline' id='l223' data-llen='4876:4903'><a onclick="displayPageImage('KR1b0020', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4903:4948'>　<span class='krp-note'>誓之前錢氏蓋因其例故云書雖亡只當以序為/正第永樂大典不著卷目今仍依注疏附夏書後</span>契</span><br/>
<span class='tline' id='l225' data-llen='4948:4971'>　父帝告居亳帝舜始封契于商故商頌云帝立子生</span><br/>
<span class='tline' id='l226' data-llen='4971:4994'>　商是契居商也至成湯十四世八遷世本云昭明居</span><br/>
<span class='tline' id='l227' data-llen='4994:5017'>　砥石左傳云相土居商丘而漢孔氏又云湯自商丘</span><br/>
<span class='tline' id='l228' data-llen='5017:5040'>　遷亳漢去古未逺此説當有所據然以事理考之自</span><br/>
<span class='tline' id='l229' data-llen='5040:5063'>　契至相土纔三世不應相土之後直至成湯方遷必</span><br/>
<span class='tline' id='l230' data-llen='5063:5086'>　是累世數遷復有居商丘者故成湯自商丘遷亳也</span><br/>
<span class='tline' id='l231' data-llen='5086:5109'>　據經傳所見如此其他不可得而攷矣先王帝嚳也</span><br/>
<span class='tline' id='l232' data-llen='5109:5136'><a onclick="displayPageImage('KR1b0020', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5136:5159'>　自契以來屢遷及是成湯遷帝嚳舊都故曰湯始居</span><br/>
<span class='tline' id='l234' data-llen='5159:5182'>　亳從先王居也或曰帝告即帝嚳湯諡也名天乙釐</span><br/>
<span class='tline' id='l235' data-llen='5182:5205'>　沃二字先儒謂釐治也沃沃土也以字義觀之遷亳</span><br/>
<span class='tline' id='l236' data-llen='5205:5227'>　而謂之治沃土語似有理然書既亡亦難盡攷矣</span><br/>
<span class='tline' id='l237' data-llen='5227:5244'>湯征諸侯葛伯不祀湯始征之作湯征</span><br/>
<span class='tline' id='l238' data-llen='5244:5267'>　時湯為方伯故得專征仲虺作誥止曰葛伯仇餉初</span><br/>
<span class='tline' id='l239' data-llen='5267:5290'>　征自葛孟子亦曰為其殺是童子而征之而夫子序</span><br/>
<span class='tline' id='l240' data-llen='5290:5313'>　書獨書曰葛伯不祀嗚呼至哉惟聖知聖湯之心非</span><br/>
<span class='tline' id='l241' data-llen='5313:5340'><a onclick="displayPageImage('KR1b0020', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5340:5363'>　吾夫子孰能發之堯舜之道孝弟而已所以承祭祀</span><br/>
<span class='tline' id='l243' data-llen='5363:5386'>　事鬼神齊家治國平天下者無非此孝弟也君國子</span><br/>
<span class='tline' id='l244' data-llen='5386:5409'>　民而為宗廟社稷之主荒淫怠慢至于祀廢而不講</span><br/>
<span class='tline' id='l245' data-llen='5409:5432'>　是不知有山川鬼神且不知有祖先矣人而不知有</span><br/>
<span class='tline' id='l246' data-llen='5432:5455'>　祖先不知有山川鬼神是與禽獸無異況有國有家</span><br/>
<span class='tline' id='l247' data-llen='5455:5478'>　者乎葛伯不祀湯遺之牛羊乂使亳衆往為之耕直</span><br/>
<span class='tline' id='l248' data-llen='5478:5501'>　至殺童子奪其餉乃始征之葛伯之征雖發于仇餉</span><br/>
<span class='tline' id='l249' data-llen='5501:5524'>　而事始于不祀禮山川神祇有不舉者為不敬不敬</span><br/>
<span class='tline' id='l250' data-llen='5524:5551'><a onclick="displayPageImage('KR1b0020', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5551:5574'>　者君削以地宗廟有不順者為不孝不孝者君絀以</span><br/>
<span class='tline' id='l252' data-llen='5574:5597'>　爵湯征諸侯而首懲一不孝不敬之人此肇修人紀</span><br/>
<span class='tline' id='l253' data-llen='5597:5620'>　表正萬邦第一著事夫子畧其殺童子之罪而專以</span><br/>
<span class='tline' id='l254' data-llen='5620:5643'>　不祀書之嗚呼此湯之心也非聖人其孰能與此哉</span><br/>
<span class='tline' id='l255' data-llen='5643:5666'>伊尹去亳適夏既醜有夏復歸于亳入自北門乃遇汝</span><br/>
<span class='tline' id='l256' data-llen='5666:5676'>鳩汝方作汝鳩汝方</span><br/>
<span class='tline' id='l257' data-llen='5676:5699'>　孟子曰五就湯五就桀者伊尹也此二書其作于末</span><br/>
<span class='tline' id='l258' data-llen='5699:5722'>　後之一反歟鳩方湯之二賢臣也尹方入北門忽見</span><br/>
<span class='tline' id='l259' data-llen='5722:5749'><a onclick="displayPageImage('KR1b0020', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5749:5772'>　此二賢各陳叙其所以復歸之故史氏紀之而成二</span><br/>
<span class='tline' id='l261' data-llen='5772:5795'>　書惜乎其不存也書雖不存而夫子之序大畧可攷</span><br/>
<span class='tline' id='l262' data-llen='5795:5818'>　曰既醜有夏復歸于亳即此二書之大旨必是具言</span><br/>
<span class='tline' id='l263' data-llen='5818:5841'>　夏之所以可醜者如何而相湯伐桀之論定于此一</span><br/>
<span class='tline' id='l264' data-llen='5841:5864'>　醜字矣鳩方二人若是同時相見叙述其事似不必</span><br/>
<span class='tline' id='l265' data-llen='5864:5887'>　各為一書必是各有陳述邂逅二人亦不必同時也</span><br/>
<span class='tline' id='l266' data-llen='5887:5910'>　鳩方名上各加汝字如汝舜汝禹之類蓋伊尹呼而</span><br/>
<span class='tline' id='l267' data-llen='5910:5915'>　語之</span><br/>
<span class='tline' id='l268' data-llen='5915:5942'><a onclick="displayPageImage('KR1b0020', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5942:5945'>　</span><br/>
<span class='tline' id='l270' data-llen='5945:5948'>　</span><br/>
<span class='tline' id='l271' data-llen='5948:5951'>　</span><br/>
<span class='tline' id='l272' data-llen='5951:5954'>　</span><br/>
<span class='tline' id='l273' data-llen='5954:5957'>　</span><br/>
<span class='tline' id='l274' data-llen='5957:5960'>　</span><br/>
<span class='tline' id='l275' data-llen='5960:5963'>　</span><br/>
<span class='tline' id='l276' data-llen='5963:5972'>　融堂書解卷四</span><br/>
</p>
<p><br/>
</p>
  </div>
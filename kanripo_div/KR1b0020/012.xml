<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0020', 'WYG', '012-1a' );" name="012-1a" class="pb">[012-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　融堂書解卷十二</span><br/>
<span class='tline' id='l10' data-llen='200:221'>　　　　　　　　　　　　　宋　錢時　撰</span><br/>
<span class='tline' id='l11' data-llen='221:227'>微子之命</span><br/>
<span class='tline' id='l12' data-llen='227:250'>成王既黜殷命殺武庚命微子啓代殷後作微子之命</span><br/>
<span class='tline' id='l13' data-llen='250:273'>　觀唐叔歸禾于東則是時周公猶在東也殺武庚命</span><br/>
<span class='tline' id='l14' data-llen='273:296'>　微子皆周公之所為而孔子序書特曰成王所以明</span><br/>
<span class='tline' id='l15' data-llen='296:319'>　周公之心也成王雖幼而東征之師乃有周宗社之</span><br/>
<span class='tline' id='l16' data-llen='319:345'><a onclick="displayPageImage('KR1b0020', 'WYG', '012-1b' );" name="012-1b" class="pb">[012-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='345:368'>　大計禮樂征代自天子出周公何心哉周公為周討</span><br/>
<span class='tline' id='l18' data-llen='368:391'>　叛為成王行事也是殺武庚命微子者成王也非周</span><br/>
<span class='tline' id='l19' data-llen='391:416'>　公也夏書𦙍后承王命徂征而序止曰𦙍往征之與</span><br/>
<span class='tline' id='l20' data-llen='416:426'>　此書法正相反矣</span><br/>
<span class='tline' id='l21' data-llen='426:449'>王若曰猷殷王元子惟稽古崇德象賢統承先王修其</span><br/>
<span class='tline' id='l22' data-llen='449:466'>禮物作賓于王家與國咸休永世無窮</span><br/>
<span class='tline' id='l23' data-llen='466:489'>　此節乃將命微子代殷後先言稽諸古典其故事如</span><br/>
<span class='tline' id='l24' data-llen='489:512'>　此也成王首呼微子為殷王元子而命之便見得當</span><br/>
<span class='tline' id='l25' data-llen='512:538'><a onclick="displayPageImage('KR1b0020', 'WYG', '012-2a' );" name="012-2a" class="pb">[012-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='538:551'>　代殷之意不名不臣之也</span><br/>
<span class='tline' id='l27' data-llen='551:574'>嗚呼乃祖成湯克齊聖廣淵皇天眷佑誕受厥命撫民</span><br/>
<span class='tline' id='l28' data-llen='574:597'>以寛除其邪虐功加于時德垂後裔爾惟踐修厥猷舊</span><br/>
<span class='tline' id='l29' data-llen='597:620'>有令聞恪慎克孝肅恭神人予嘉乃德曰篤不忘上帝</span><br/>
<span class='tline' id='l30' data-llen='620:638'>時歆下民祗協庸建爾于上公尹兹東夏</span><br/>
<span class='tline' id='l31' data-llen='638:661'>　上文既言稽諸古典者如此于是却稱成湯之德與</span><br/>
<span class='tline' id='l32' data-llen='661:684'>　微子踐修厥猷之實以命之正所謂崇德象賢也為</span><br/>
<span class='tline' id='l33' data-llen='684:703'>　殷後得郊故言上帝君國子民故言下民</span><br/>
<span class='tline' id='l34' data-llen='703:729'><a onclick="displayPageImage('KR1b0020', 'WYG', '012-2b' );" name="012-2b" class="pb">[012-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='729:753'>欽哉往敷乃訓慎乃服命率由典常以蕃王室𢎞乃烈</span><br/>
<span class='tline' id='l36' data-llen='753:776'>祖律乃有民永綏厥位毗予一人世世享德萬邦作式</span><br/>
<span class='tline' id='l37' data-llen='776:794'>俾我有周無斁嗚呼往哉惟休無替朕命</span><br/>
<span class='tline' id='l38' data-llen='794:817'>　此一節方是命戒之辭至以蕃王室至毗予一人是</span><br/>
<span class='tline' id='l39' data-llen='817:840'>　兩段所以命戒之也又至有周無斁是一段所以期</span><br/>
<span class='tline' id='l40' data-llen='840:863'>　望之也四箇乃字皆指微子而言謂爾之往也當以</span><br/>
<span class='tline' id='l41' data-llen='863:886'>　敷訓為第一事殷民蠢動不知有君臣上下正為無</span><br/>
<span class='tline' id='l42' data-llen='886:909'>　人訓廸之故九命之服朝廷之名器也尤不可不謹</span><br/>
<span class='tline' id='l43' data-llen='909:935'><a onclick="displayPageImage('KR1b0020', 'WYG', '012-3a' );" name="012-3a" class="pb">[012-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='935:958'>　不謹即僭差愚于此重感成王方黜殷命殺武庚而</span><br/>
<span class='tline' id='l45' data-llen='958:981'>　命微子自常情而言宜盛陳其家之反側變故以為</span><br/>
<span class='tline' id='l46' data-llen='981:1004'>　儆戒而乃畧無一語及此寛平易直讀之藹然如在</span><br/>
<span class='tline' id='l47' data-llen='1004:1027'>　春風和氣中嗚呼是周公之言也况微子元良令德</span><br/>
<span class='tline' id='l48' data-llen='1027:1050'>　素著亂臣賊子豈容比論此深足以見聖人忠厚之</span><br/>
<span class='tline' id='l49' data-llen='1050:1073'>　意雖然命戒之辭語皆正下若反而觀之一一皆武</span><br/>
<span class='tline' id='l50' data-llen='1073:1097'>　庚之過也敷訓謹服率由典常安得與三監倡亂𢎞</span><br/>
<span class='tline' id='l51' data-llen='1097:1120'>　祖律民永綏厥位安得以小腆叛國嗣立未幾遽就</span><br/>
<span class='tline' id='l52' data-llen='1120:1146'><a onclick="displayPageImage('KR1b0020', 'WYG', '012-3b' );" name="012-3b" class="pb">[012-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1146:1169'>　刑戮其為厭斁孰大于此乎世世可以享德乎萬邦</span><br/>
<span class='tline' id='l54' data-llen='1169:1192'>　可以為法乎聖人之言寛平不廹而所包蓄者廣矣</span><br/>
<span class='tline' id='l55' data-llen='1192:1212'>　于其末也惟曰休美而已辭㫖愈含蓄有味</span><br/>
<span class='tline' id='l56' data-llen='1212:1235'>唐叔得禾異畝同穎獻諸天子王命唐叔歸周公于東</span><br/>
<span class='tline' id='l57' data-llen='1235:1240'>作歸禾</span><br/>
<span class='tline' id='l58' data-llen='1240:1263'>　先儒謂歸禾在反風之後以愚攷之殆不然周公居</span><br/>
<span class='tline' id='l59' data-llen='1263:1286'>　東而成王之疑未釋遂有偃禾拔木之變及一見代</span><br/>
<span class='tline' id='l60' data-llen='1286:1309'>　武王之說即執書以泣出郊以迎周公而後乃反風</span><br/>
<span class='tline' id='l61' data-llen='1309:1335'><a onclick="displayPageImage('KR1b0020', 'WYG', '012-4a' );" name="012-4a" class="pb">[012-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1335:1358'>　起禾是以反風起禾者迎周公東歸之時也此命唐</span><br/>
<span class='tline' id='l63' data-llen='1358:1381'>　叔歸周公于東則歸禾在未迎周公之先無可疑者</span><br/>
<span class='tline' id='l64' data-llen='1381:1404'>　矣禾異畝而合為一穗乃異體同心之象周公聖人</span><br/>
<span class='tline' id='l65' data-llen='1404:1427'>　也大公至正忠勤王家與成王雖異體而實同一心</span><br/>
<span class='tline' id='l66' data-llen='1427:1450'>　成王幼沖乃未免動于流言禾異畝而同穎天所以</span><br/>
<span class='tline' id='l67' data-llen='1450:1473'>　彰周公之德以示成王歟唐叔得之而獻于天子王</span><br/>
<span class='tline' id='l68' data-llen='1473:1496'>　不敢有仍命唐叔歸周公于東而歸禾之書作尊周</span><br/>
<span class='tline' id='l69' data-llen='1496:1519'>　公而歸美之也當時太召二公在王左右必有以教</span><br/>
<span class='tline' id='l70' data-llen='1519:1545'><a onclick="displayPageImage('KR1b0020', 'WYG', '012-4b' );" name="012-4b" class="pb">[012-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1545:1550'>　之矣</span><br/>
<span class='tline' id='l72' data-llen='1550:1566'>周公既得命禾旅天子之命作嘉禾</span><br/>
<span class='tline' id='l73' data-llen='1566:1589'>　善則稱君固臣職所當然也况征東之師未克而鴟</span><br/>
<span class='tline' id='l74' data-llen='1589:1612'>　鴞之志未孚周公此時正處危疑之地一旦成王得</span><br/>
<span class='tline' id='l75' data-llen='1612:1635'>　異畝同穎之禾而不敢受乃就命唐叔歸周公于東</span><br/>
<span class='tline' id='l76' data-llen='1635:1658'>　此意非不美也周公而可安乎既得所命之禾即盛</span><br/>
<span class='tline' id='l77' data-llen='1658:1681'>　陳天子之命而作嘉禾之書命出于天子則此嘉禾</span><br/>
<span class='tline' id='l78' data-llen='1681:1704'>　乃天子之美瑞而以之命我云爾故孔子特書曰旅</span><br/>
<span class='tline' id='l79' data-llen='1704:1730'><a onclick="displayPageImage('KR1b0020', 'WYG', '012-5a' );" name="012-5a" class="pb">[012-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1730:1753'>　天子之命百篇獨此二序連稱天子如春秋之書天</span><br/>
<span class='tline' id='l81' data-llen='1753:1774'>　王以表尊無二上之義皆所以明周公之心也</span><br/>
<span class='tline' id='l82' data-llen='1774:1778'>康誥</span><br/>
<span class='tline' id='l83' data-llen='1778:1801'>成王既伐管叔蔡叔以殷餘民封康叔作康誥酒誥梓</span><br/>
<span class='tline' id='l84' data-llen='1801:1804'>材</span><br/>
<span class='tline' id='l85' data-llen='1804:1827'>　此康誥酒誥梓材三書之序也陳賈曰周公使管叔</span><br/>
<span class='tline' id='l86' data-llen='1827:1850'>　監殷管叔以殷叛有諸孟子曰然金縢書武王既喪</span><br/>
<span class='tline' id='l87' data-llen='1850:1873'>　管叔及其羣弟乃流言于國大誥序武王崩三監及</span><br/>
<span class='tline' id='l88' data-llen='1873:1899'><a onclick="displayPageImage('KR1b0020', 'WYG', '012-5b' );" name="012-5b" class="pb">[012-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1899:1922'>　淮夷叛觀此則武王崩時三叔已監殷明甚是既立</span><br/>
<span class='tline' id='l90' data-llen='1922:1945'>　武庚武王即命監之非周公使之也賈則失矣而孟</span><br/>
<span class='tline' id='l91' data-llen='1945:1968'>　子亦有是言遂使後世相承皆曰周公誅管蔡嗟夫</span><br/>
<span class='tline' id='l92' data-llen='1968:1991'>　以周公而誅之也豈止于過而已周公聖人也惟聖</span><br/>
<span class='tline' id='l93' data-llen='1991:2014'>　人知之故孔子序書獨斷曰成王既伐管叔蔡叔嗚</span><br/>
<span class='tline' id='l94' data-llen='2014:2037'>　呼的哉三叔者謀危社稷成王幼冲周公居攝當是</span><br/>
<span class='tline' id='l95' data-llen='2037:2060'>　時也誰實任其責哉是故征東之役非周公誅兄弟</span><br/>
<span class='tline' id='l96' data-llen='2060:2083'>　也為成王而誅亂賊也孔子此序所以明萬世之大</span><br/>
<span class='tline' id='l97' data-llen='2083:2109'><a onclick="displayPageImage('KR1b0020', 'WYG', '012-6a' );" name="012-6a" class="pb">[012-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2109:2132'>　法故未有表而出之者愚是以深嘉屢歎而不能已</span><br/>
<span class='tline' id='l99' data-llen='2132:2155'>　也康圻内國名康叔周公賢母弟也以殷餘民封康</span><br/>
<span class='tline' id='l100' data-llen='2155:2178'>　叔者先儒謂世家大族已遷洛邑其存而不遷者曰</span><br/>
<span class='tline' id='l101' data-llen='2178:2201'>　餘民固善但謂已遷則未安且封康叔在初基洛邑</span><br/>
<span class='tline' id='l102' data-llen='2201:2224'>　之時頑民之遷方有定論頑民既有所處故以其餘</span><br/>
<span class='tline' id='l103' data-llen='2224:2247'>　民封康叔卻不是既遷後方封也若已遷而後封則</span><br/>
<span class='tline' id='l104' data-llen='2247:2270'>　此當在多士之後矣微子蔡仲之命皆一書而此獨</span><br/>
<span class='tline' id='l105' data-llen='2270:2293'>　三書詳重如許何也殷民反側習亂難化况誅伐後</span><br/>
<span class='tline' id='l106' data-llen='2293:2319'><a onclick="displayPageImage('KR1b0020', 'WYG', '012-6b' );" name="012-6b" class="pb">[012-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2319:2342'>　杌隉不安所以特區處此賢母弟往君之而命之者</span><br/>
<span class='tline' id='l108' data-llen='2342:2365'>　不得不詳重歟康叔封衛侯而書名康誥序亦止云</span><br/>
<span class='tline' id='l109' data-llen='2365:2388'>　康叔本始封之時而書也與微子之命不言宋公同</span><br/>
<span class='tline' id='l110' data-llen='2388:2403'>　霍叔罪微責輕故止書伐管蔡</span><br/>
<span class='tline' id='l111' data-llen='2403:2426'>惟三月哉生魄周公初基作新大邑于東國洛四方民</span><br/>
<span class='tline' id='l112' data-llen='2426:2449'>大和㑹侯甸男邦采衛百工播民和見士于周周公咸</span><br/>
<span class='tline' id='l113' data-llen='2449:2457'>勤乃洪大誥治</span><br/>
<span class='tline' id='l114' data-llen='2457:2480'>　自惟三月至大誥治先儒疑是洛誥周公拜手以前</span><br/>
<span class='tline' id='l115' data-llen='2480:2506'><a onclick="displayPageImage('KR1b0020', 'WYG', '012-7a' );" name="012-7a" class="pb">[012-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2506:2529'>　之文簡編脫誤也其說曰周公東征二年乃克管蔡</span><br/>
<span class='tline' id='l117' data-llen='2529:2552'>　即以餘民封康叔七年而復辟營洛在復辟之嵗則</span><br/>
<span class='tline' id='l118' data-llen='2552:2575'>　封康叔時決未營洛夫以成王既黜殷即命微子代</span><br/>
<span class='tline' id='l119' data-llen='2575:2598'>　殷後則既誅管蔡而以殷餘民封康叔皆是東征一</span><br/>
<span class='tline' id='l120' data-llen='2598:2621'>　番區處其事勢誠有不容緩者况此三書諄復詳諭</span><br/>
<span class='tline' id='l121' data-llen='2621:2644'>　備見商民難化情狀安得商之故地數年無君而康</span><br/>
<span class='tline' id='l122' data-llen='2644:2667'>　叔之封乃遲之營洛之日乎脫簡之疑誠似有理然</span><br/>
<span class='tline' id='l123' data-llen='2667:2690'>　細攷之則殆不然周公攝政之七年二月定宅洛之</span><br/>
<span class='tline' id='l124' data-llen='2690:2716'><a onclick="displayPageImage('KR1b0020', 'WYG', '012-7b' );" name="012-7b" class="pb">[012-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2716:2739'>　議三月五日戊申太保至洛卜宅十二日乙卯周公</span><br/>
<span class='tline' id='l126' data-llen='2739:2762'>　朝至于洛故洛誥亦云惟乙卯朝至于洛師伻來以</span><br/>
<span class='tline' id='l127' data-llen='2762:2785'>　圖及獻卜是十二日即來告吉無可疑者矣于是十</span><br/>
<span class='tline' id='l128' data-llen='2785:2808'>　四日丁巳用牲于郊十五日戊午乃社此書云惟三</span><br/>
<span class='tline' id='l129' data-llen='2808:2831'>　月哉生魄是十六日己未社之明日也若謂此節當</span><br/>
<span class='tline' id='l130' data-llen='2831:2854'>　在周公拜手之前則洛誥之書方是十二日告卜時</span><br/>
<span class='tline' id='l131' data-llen='2854:2877'>　事不應反以十六日後事冠之首篇且乃洪大誥治</span><br/>
<span class='tline' id='l132' data-llen='2877:2900'>　與下文事節全不相屬以是而觀是十二日遣使告</span><br/>
<span class='tline' id='l133' data-llen='2900:2926'><a onclick="displayPageImage('KR1b0020', 'WYG', '012-8a' );" name="012-8a" class="pb">[012-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2926:2949'>　卜于君十四十五奏告天地十六日乃初基作邑頑</span><br/>
<span class='tline' id='l135' data-llen='2949:2972'>　民之遷至此已有定論然後卻以殷餘民封康叔耳</span><br/>
<span class='tline' id='l136' data-llen='2972:2995'>　愚反覆乎此而後知周公之處商民誠大不易也看</span><br/>
<span class='tline' id='l137' data-llen='2995:3018'>　得商民難化全在世家大族大抵叛亂弗静皆此一</span><br/>
<span class='tline' id='l138' data-llen='3018:3041'>　種人頡頏于其間所以一倡而衆和之若其餘細民</span><br/>
<span class='tline' id='l139' data-llen='3041:3064'>　只是隨羣逐隊而已卻不足深慮觀後來保釐東郊</span><br/>
<span class='tline' id='l140' data-llen='3064:3087'>　周公君陳聖賢相繼化之至命畢公時猶云餘風未</span><br/>
<span class='tline' id='l141' data-llen='3087:3110'>　殄則可見矣若衛地則自康叔後卻不聞有變動也</span><br/>
<span class='tline' id='l142' data-llen='3110:3136'><a onclick="displayPageImage('KR1b0020', 'WYG', '012-8b' );" name="012-8b" class="pb">[012-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3136:3159'>　東征二三年間周公必不應委商地于度外必須往</span><br/>
<span class='tline' id='l144' data-llen='3159:3182'>　來經營有鎮守之者但區處頑民未定所以分封之</span><br/>
<span class='tline' id='l145' data-llen='3182:3205'>　寄特難其人直是此一種人先有所處方以餘民付</span><br/>
<span class='tline' id='l146' data-llen='3205:3228'>　之康叔史氏序周公初基于康誥之首正是區處商</span><br/>
<span class='tline' id='l147' data-llen='3228:3251'>　民一段事謂之錯簡固不可也洛在豐鎬之東故曰</span><br/>
<span class='tline' id='l148' data-llen='3251:3274'>　東國周公初營洛一播字極形容得當時氣象因其</span><br/>
<span class='tline' id='l149' data-llen='3274:3297'>　和㑹之情而播揚鼓舞之自有歡忻踴躍不知其然</span><br/>
<span class='tline' id='l150' data-llen='3297:3320'>　而然者大誥者黜殷也而康叔之封三書之作正所</span><br/>
<span class='tline' id='l151' data-llen='3320:3346'><a onclick="displayPageImage('KR1b0020', 'WYG', '012-9a' );" name="012-9a" class="pb">[012-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3346:3369'>　以洪前日大誥黜殷之治也故命康叔不曰命而謂</span><br/>
<span class='tline' id='l153' data-llen='3369:3392'>　之誥或曰康叔三書何以先召誥曰召公相宅雖在</span><br/>
<span class='tline' id='l154' data-llen='3392:3415'>　封康叔之前然出取幣錫周公其誥之所以作者實</span><br/>
<span class='tline' id='l155' data-llen='3415:3438'>　在二十一日甲子以後兼康叔封殷故也與前黜殷</span><br/>
<span class='tline' id='l156' data-llen='3438:3461'>　相次是一派召誥至多士乃遷殷頑民于成周又是</span><br/>
<span class='tline' id='l157' data-llen='3461:3471'>　一派故不相參歟</span><br/>
<span class='tline' id='l158' data-llen='3471:3494'>王若曰孟侯朕其弟小子封惟乃丕顯考文王克明德</span><br/>
<span class='tline' id='l159' data-llen='3494:3517'>慎罰不敢侮鰥寡庸庸祗祗威威顯民用肇造我區夏</span><br/>
<span class='tline' id='l160' data-llen='3517:3543'><a onclick="displayPageImage('KR1b0020', 'WYG', '012-9b' );" name="012-9b" class="pb">[012-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3543:3566'>越我一二邦以修我西土惟時怙冐聞于上帝帝休天</span><br/>
<span class='tline' id='l162' data-llen='3566:3589'>乃大命文王殪戎殷誕受厥命越厥邦厥民惟時敘乃</span><br/>
<span class='tline' id='l163' data-llen='3589:3603'>寡兄朂肆汝小子封在兹東土</span><br/>
<span class='tline' id='l164' data-llen='3603:3626'>　此書大要以文王為訓而法文王之綱領又全在克</span><br/>
<span class='tline' id='l165' data-llen='3626:3649'>　明德慎罰一句上自王曰嗚呼而下皆明德慎罰之</span><br/>
<span class='tline' id='l166' data-llen='3649:3672'>　㫖也封康叔雖出于王命其實周公在洛以王命誥</span><br/>
<span class='tline' id='l167' data-llen='3672:3695'>　之故史氏首書王若曰而下文呼康叔則云朕其弟</span><br/>
<span class='tline' id='l168' data-llen='3695:3718'>　小子封稱武王則云寡兄皆直述周公之言乃實録</span><br/>
<span class='tline' id='l169' data-llen='3718:3745'><a onclick="displayPageImage('KR1b0020', 'WYG', '012-10a' );" name="012-10a" class="pb">[012-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3745:3768'>　也周公首呼孟侯所以尊之朕其弟所以親之呼小</span><br/>
<span class='tline' id='l171' data-llen='3768:3791'>　子封則又語卑幼者之體然也玩此稱謂藹然天屬</span><br/>
<span class='tline' id='l172' data-llen='3791:3814'>　之至情于是乃以文王為訓兄舉父事以訓其弟可</span><br/>
<span class='tline' id='l173' data-llen='3814:3837'>　謂至的切矣不敢侮鰥寡庸庸祗祗威威顯民此正</span><br/>
<span class='tline' id='l174' data-llen='3837:3848'>　明德慎罰之實用也</span><br/>
<span class='tline' id='l175' data-llen='3848:3871'>王曰嗚呼封汝念哉今民將在祗遹乃文考紹聞衣德</span><br/>
<span class='tline' id='l176' data-llen='3871:3894'>言往敷求于殷先哲王用保乂民汝丕逺惟商耉成人</span><br/>
<span class='tline' id='l177' data-llen='3894:3918'>宅心知訓别求聞由古先哲王用康保民𢎞于天若德</span><br/>
<span class='tline' id='l178' data-llen='3918:3945'><a onclick="displayPageImage('KR1b0020', 'WYG', '012-10b' );" name="012-10b" class="pb">[012-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3945:3955'>裕乃身不廢在王命</span><br/>
<span class='tline' id='l180' data-llen='3955:3978'>　上文語畢而又再誥故再著王曰以明更端後皆準</span><br/>
<span class='tline' id='l181' data-llen='3978:4001'>　此此下兩節告康叔以明德之事也雖然知所以明</span><br/>
<span class='tline' id='l182' data-llen='4001:4024'>　德而不知達其明德之用則猶未也汝之往也更須</span><br/>
<span class='tline' id='l183' data-llen='4024:4047'>　敷求殷先哲王之所以保乂其民者而用以保乂之</span><br/>
<span class='tline' id='l184' data-llen='4047:4070'>　抑猶未也一國之民必有一國之習俗而一國之習</span><br/>
<span class='tline' id='l185' data-llen='4070:4093'>　俗惟一國之老成知之教化誘掖之方疾徐緩急之</span><br/>
<span class='tline' id='l186' data-llen='4093:4116'>　宜必有切中其㑹者然老成之慮多若遲緩决非徇</span><br/>
<span class='tline' id='l187' data-llen='4116:4143'><a onclick="displayPageImage('KR1b0020', 'WYG', '012-11a' );" name="012-11a" class="pb">[012-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4143:4166'>　小課近者所可與議汝當大逺一惟商之老成人止</span><br/>
<span class='tline' id='l189' data-llen='4166:4189'>　宅其心無所變亂則知所以為訓矣夫治商民而求</span><br/>
<span class='tline' id='l190' data-llen='4189:4212'>　諸商先哲王謀諸商耉成人可謂的切猶未盡也自</span><br/>
<span class='tline' id='l191' data-llen='4212:4235'>　商而上又有古先哲王所以安民治民之道不止一</span><br/>
<span class='tline' id='l192' data-llen='4235:4258'>　端皆可取法又須别求聞而行之而用以康乂商民</span><br/>
<span class='tline' id='l193' data-llen='4258:4281'>　可也嗚呼至哉後世論德而不及治論治而不及德</span><br/>
<span class='tline' id='l194' data-llen='4281:4304'>　安知德即治也治即德也雖然抑猶未也未至與天</span><br/>
<span class='tline' id='l195' data-llen='4304:4327'>　同大是本心猶有虧也是明德之功猶未至也一日</span><br/>
<span class='tline' id='l196' data-llen='4327:4354'><a onclick="displayPageImage('KR1b0020', 'WYG', '012-11b' );" name="012-11b" class="pb">[012-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4354:4379'>　而覺豁然開明範圍𤼵育乃其本心所自有謂之𢎞</span><br/>
<span class='tline' id='l198' data-llen='4379:4402'>　于天信乎其大無間于天也如此方是了康叔分内</span><br/>
<span class='tline' id='l199' data-llen='4402:4412'>　事方是不廢王命</span><br/>
<span class='tline' id='l200' data-llen='4412:4435'>王曰嗚呼小子封恫瘝乃身敬哉天畏棐忱民情大可</span><br/>
<span class='tline' id='l201' data-llen='4435:4458'>見小人難保往盡乃心無康好逸豫乃其乂民我聞曰</span><br/>
<span class='tline' id='l202' data-llen='4458:4481'>怨不在大亦不在小惠不惠懋不懋已汝惟小子乃服</span><br/>
<span class='tline' id='l203' data-llen='4481:4501'>惟𢎞王應保殷民亦惟助王宅天命作新民</span><br/>
<span class='tline' id='l204' data-llen='4501:4524'>　上文誥康叔以明德而通論講求治民之法固已備</span><br/>
<span class='tline' id='l205' data-llen='4524:4551'><a onclick="displayPageImage('KR1b0020', 'WYG', '012-12a' );" name="012-12a" class="pb">[012-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4551:4574'>　至此節則又切民之情併指其為德之累者而誥之</span><br/>
<span class='tline' id='l207' data-llen='4574:4597'>　工夫尤更精密也怨不在大小但順吾之不順勉吾</span><br/>
<span class='tline' id='l208' data-llen='4597:4620'>　之不勉足矣此正盡心要㫖應保殷民應如醫家應</span><br/>
<span class='tline' id='l209' data-llen='4620:4635'>　病用藥之應切中其情之謂也</span><br/>
<span class='tline' id='l210' data-llen='4635:4659'>王曰嗚呼封敬明乃罰人有小罪非𤯝乃惟終自作不</span><br/>
<span class='tline' id='l211' data-llen='4659:4683'>典式爾有厥罪小乃不可不殺乃有大罪非終乃惟𤯝</span><br/>
<span class='tline' id='l212' data-llen='4683:4698'>災適爾既道極厥辜時乃不可殺</span><br/>
<span class='tline' id='l213' data-llen='4698:4721'>　按史記冉季康叔皆有美行于是周公舉康叔為周</span><br/>
<span class='tline' id='l214' data-llen='4721:4748'><a onclick="displayPageImage('KR1b0020', 'WYG', '012-12b' );" name="012-12b" class="pb">[012-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4748:4771'>　司寇冉季為周司空以佐成王皆有令名于天下左</span><br/>
<span class='tline' id='l216' data-llen='4771:4794'>　氏亦曰武王母弟八人康叔為司宼是康叔以王朝</span><br/>
<span class='tline' id='l217' data-llen='4794:4817'>　司寇出封衛侯也而此書又特詳于謹罰一事蓋殷</span><br/>
<span class='tline' id='l218' data-llen='4817:4840'>　民習惡梗化弗順况當叛亂之餘人心方未帖息犯</span><br/>
<span class='tline' id='l219' data-llen='4840:4863'>　法必衆使任君國之寄者不閑于典憲則輕重上下</span><br/>
<span class='tline' id='l220' data-llen='4863:4886'>　一以意為之而民愈無所措手足矣出司㓂而臨商</span><br/>
<span class='tline' id='l221' data-llen='4886:4909'>　民非尚刑也乃聖人好生之至仁所以處商民之深</span><br/>
<span class='tline' id='l222' data-llen='4909:4932'>　㫖也敬明二字即謹罰之要不敬則慢忽不明則蔽</span><br/>
<span class='tline' id='l223' data-llen='4932:4959'><a onclick="displayPageImage('KR1b0020', 'WYG', '012-13a' );" name="012-13a" class="pb">[012-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4959:4982'>　于是非何由能謹然所謹罰者則尤莫重于生殺莫</span><br/>
<span class='tline' id='l225' data-llen='4982:5006'>　難于疑似故首明小罪非𤯝大罪非終兩端以誥之</span><br/>
<span class='tline' id='l226' data-llen='5006:5029'>王曰嗚呼封有叙時乃大明服惟民其勑懋和若有疾</span><br/>
<span class='tline' id='l227' data-llen='5029:5052'>惟民其畢棄咎若保赤子惟民其康乂非汝封刑人殺</span><br/>
<span class='tline' id='l228' data-llen='5052:5074'>人無或刑人殺人非汝封又曰劓刵人無或劓刵人</span><br/>
<span class='tline' id='l229' data-llen='5074:5097'>　此節雖再更端而實承上文有叙者言可殺不可殺</span><br/>
<span class='tline' id='l230' data-llen='5097:5111'>　之叙輕重上下秩然不紊也</span><br/>
<span class='tline' id='l231' data-llen='5111:5134'>王曰外事汝陳時臬司師兹殷罰有倫又曰要囚服念</span><br/>
<span class='tline' id='l232' data-llen='5134:5161'><a onclick="displayPageImage('KR1b0020', 'WYG', '012-13b' );" name="012-13b" class="pb">[012-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5161:5184'>五六日至于旬時丕蔽要囚王曰汝陳時臬事罰蔽殷</span><br/>
<span class='tline' id='l234' data-llen='5184:5207'>彝用其義刑義殺勿庸以次汝封乃汝盡遜曰時叙惟</span><br/>
<span class='tline' id='l235' data-llen='5207:5230'>曰未有遜事已汝惟小子未其有若汝封之心朕心朕</span><br/>
<span class='tline' id='l236' data-llen='5230:5253'>德惟乃知凡民自得罪冦攘姦宄殺越人于貨暋不畏</span><br/>
<span class='tline' id='l237' data-llen='5253:5259'>死罔弗憝</span><br/>
<span class='tline' id='l238' data-llen='5259:5282'>　兩著王曰本合作兩節看詳玩前面首提外事而曰</span><br/>
<span class='tline' id='l239' data-llen='5282:5305'>　汝陳時臬司後面直曰汝陳時臬事則是雖分兩節</span><br/>
<span class='tline' id='l240' data-llen='5305:5328'>　其實皆主外事而言也外事者衛國之事也臬者射</span><br/>
<span class='tline' id='l241' data-llen='5328:5355'><a onclick="displayPageImage('KR1b0020', 'WYG', '012-14a' );" name="012-14a" class="pb">[012-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5355:5378'>　之準的故謂法曰臬也臬司者主法之官也臬事者</span><br/>
<span class='tline' id='l243' data-llen='5378:5401'>　麗法之事也又曰語接上文也要者要約也要囚猶</span><br/>
<span class='tline' id='l244' data-llen='5401:5424'>　言已結正之囚服用也謂罪囚雖已如殷法結正須</span><br/>
<span class='tline' id='l245' data-llen='5424:5447'>　用審思夫此心人人所同何謂未有若康叔之心者</span><br/>
<span class='tline' id='l246' data-llen='5447:5470'>　他人昏之而康叔覺之他人失之而康叔全之所以</span><br/>
<span class='tline' id='l247' data-llen='5470:5493'>　不若歟惟無若康叔之心故周公之心之德惟康叔</span><br/>
<span class='tline' id='l248' data-llen='5493:5516'>　知之嗚呼康叔亦甚高矣上文兩節拳拳欲用殷罰</span><br/>
<span class='tline' id='l249' data-llen='5516:5539'>　者只為殷民未諳周之典憲故就以其法治之此聖</span><br/>
<span class='tline' id='l250' data-llen='5539:5566'><a onclick="displayPageImage('KR1b0020', 'WYG', '012-14b' );" name="012-14b" class="pb">[012-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5566:5589'>　人忠厚之意最要體認最不可不仔細所以最難其</span><br/>
<span class='tline' id='l252' data-llen='5589:5612'>　人不是有康叔之心又知得周公之心周公亦不付</span><br/>
<span class='tline' id='l253' data-llen='5612:5635'>　託康叔亦如何承當若夫罔弗憝者雖不用殷罰可</span><br/>
<span class='tline' id='l254' data-llen='5635:5656'>　也舉此一例正是提醒康叔所以用殷罰之意</span><br/>
<span class='tline' id='l255' data-llen='5656:5679'>王曰封元惡大憝矧惟不孝不友子弗祗服厥父事大</span><br/>
<span class='tline' id='l256' data-llen='5679:5702'>傷厥考心于父不能字厥子乃疾厥子于弟弗念天顯</span><br/>
<span class='tline' id='l257' data-llen='5702:5725'>乃弗克恭厥兄兄亦不念鞠子哀大不友于弟惟弔兹</span><br/>
<span class='tline' id='l258' data-llen='5725:5748'>不于我政人得罪天惟與我民彝大泯亂曰乃其速由</span><br/>
<span class='tline' id='l259' data-llen='5748:5775'><a onclick="displayPageImage('KR1b0020', 'WYG', '012-15a' );" name="012-15a" class="pb">[012-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5775:5798'>文王作罰刑兹無赦不率大戞矧惟外庶子訓人惟厥</span><br/>
<span class='tline' id='l261' data-llen='5798:5821'>正人越小臣諸節乃别播敷造民大譽弗念弗庸瘝厥</span><br/>
<span class='tline' id='l262' data-llen='5821:5844'>君時乃引惡惟朕憝已汝乃其速由兹義率殺亦惟君</span><br/>
<span class='tline' id='l263' data-llen='5844:5867'>惟長不能厥家人越厥小臣外正惟威惟虐大放王命</span><br/>
<span class='tline' id='l264' data-llen='5867:5890'>乃非德用乂汝亦罔不克敬典乃由裕民惟文王之敬</span><br/>
<span class='tline' id='l265' data-llen='5890:5907'>忌乃裕民曰我惟有及則予一人以懌</span><br/>
<span class='tline' id='l266' data-llen='5907:5930'>　此節專論天倫之罪萬世大法所不赦卻不拘于殷</span><br/>
<span class='tline' id='l267' data-llen='5930:5953'>　罰一斷之以文王之罰刑可也明于五刑以弼五教</span><br/>
<span class='tline' id='l268' data-llen='5953:5980'><a onclick="displayPageImage('KR1b0020', 'WYG', '012-15b' );" name="012-15b" class="pb">[012-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5980:6004'>　聖人立罰正為明倫而設所以于此𤼵明最為詳密</span><br/>
<span class='tline' id='l270' data-llen='6004:6027'>　然須分作三截看方明白自元惡大憝而下是言民</span><br/>
<span class='tline' id='l271' data-llen='6027:6050'>　之泯亂天倫康叔不可不速治自不率大戛而下是</span><br/>
<span class='tline' id='l272' data-llen='6050:6073'>　言諸臣不訓民以天倫反違道干譽上病其君康叔</span><br/>
<span class='tline' id='l273' data-llen='6073:6096'>　亦不可不速治自亦惟君惟長而下是言君長不自</span><br/>
<span class='tline' id='l274' data-llen='6096:6119'>　正其天倫反與諸臣為惡放棄王命康叔則不可不</span><br/>
<span class='tline' id='l275' data-llen='6119:6142'>　反求諸己曰民彝曰大戛曰家人曰敬典皆是言天</span><br/>
<span class='tline' id='l276' data-llen='6142:6165'>　倫一事始訓專說民次及臣之病君又次及君之放</span><br/>
<span class='tline' id='l277' data-llen='6165:6192'><a onclick="displayPageImage('KR1b0020', 'WYG', '012-16a' );" name="012-16a" class="pb">[012-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6192:6215'>　王命一節遡一節然後却本諸風化之原歸宿在康</span><br/>
<span class='tline' id='l279' data-llen='6215:6238'>　叔身上次第分剖文義曉白聖人立言其精密矣哉</span><br/>
<span class='tline' id='l280' data-llen='6238:6261'>　子之初生以帛鞠斂之故曰鞠子始言不孝不友下</span><br/>
<span class='tline' id='l281' data-llen='6261:6284'>　文乃兼不慈不恭言之者蓋總提孝友之兩端則慈</span><br/>
<span class='tline' id='l282' data-llen='6284:6307'>　恭在其中矣已而條陳之故具言也觀此節者須看</span><br/>
<span class='tline' id='l283' data-llen='6307:6330'>　惟弔兹句與刑兹無赦相應方識得聖人之意惟其</span><br/>
<span class='tline' id='l284' data-llen='6330:6353'>　罪已至此所以無赦此乃據所犯而言却不是說敷</span><br/>
<span class='tline' id='l285' data-llen='6353:6376'>　教也戛常也大戛即天倫之大常也外庶子訓人者</span><br/>
<span class='tline' id='l286' data-llen='6376:6403'><a onclick="displayPageImage('KR1b0020', 'WYG', '012-16b' );" name="012-16b" class="pb">[012-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6403:6426'>　訓公族之官以其在衛故曰外以其職在訓人故曰</span><br/>
<span class='tline' id='l288' data-llen='6426:6449'>　訓人正人即庶官之正長小臣諸節謂小臣之有符</span><br/>
<span class='tline' id='l289' data-llen='6449:6472'>　節為官行文書者若大若小皆于康叔分任化民之</span><br/>
<span class='tline' id='l290' data-llen='6472:6495'>　責者也速由兹義蓋指言此文王作罰刑之義也小</span><br/>
<span class='tline' id='l291' data-llen='6495:6518'>　臣外正即上文小臣諸節與正人外庶子也周公謂</span><br/>
<span class='tline' id='l292' data-llen='6518:6541'>　汝康叔亦自無不能敬典矣乃由此典以裕民可也</span><br/>
<span class='tline' id='l293' data-llen='6541:6564'>　一裕字正周公化商民之深㫖康叔敬典固可由此</span><br/>
<span class='tline' id='l294' data-llen='6564:6587'>　以裕民又須惟文王之敬忌可也大凡人之不及前</span><br/>
<span class='tline' id='l295' data-llen='6587:6614'><a onclick="displayPageImage('KR1b0020', 'WYG', '012-17a' );" name="012-17a" class="pb">[012-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6614:6637'>　聖者皆生于不敬而敗于無所忌敬則知勉忌則有</span><br/>
<span class='tline' id='l297' data-llen='6637:6660'>　所畏而不敢違敬忌二字正是夾持康叔敬典之繩</span><br/>
<span class='tline' id='l298' data-llen='6660:6683'>　墨乃寛裕其民而念念自期曰惟我欲有及于文王</span><br/>
<span class='tline' id='l299' data-llen='6683:6706'>　如是則予一人以為懌矣此節專以文王為法速由</span><br/>
<span class='tline' id='l300' data-llen='6706:6729'>　者所以正其罪敬忌者所以正其原曰憝曰懌之不</span><br/>
<span class='tline' id='l301' data-llen='6729:6752'>　同曰速曰裕之有異陽開隂闔秋殺春生道並行而</span><br/>
<span class='tline' id='l302' data-llen='6752:6771'>　不相悖也自敬明乃罰至此皆謹罰之事</span><br/>
<span class='tline' id='l303' data-llen='6771:6794'>王曰封爽惟民迪吉康我時其惟殷先哲王德用康乂</span><br/>
<span class='tline' id='l304' data-llen='6794:6821'><a onclick="displayPageImage('KR1b0020', 'WYG', '012-17b' );" name="012-17b" class="pb">[012-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6821:6841'>民作求矧今民罔迪不適不迪則罔政在厥邦</span><br/>
<span class='tline' id='l306' data-llen='6841:6864'>　此書綱領在法文王明德謹罰言明德謹罰可謂明</span><br/>
<span class='tline' id='l307' data-llen='6864:6887'>　備矣此節乃拳拳乎一迪字迪者所以導之使知所</span><br/>
<span class='tline' id='l308' data-llen='6887:6910'>　趨也昏愚之民日顛倒乎凶危之境亦惟上之人有</span><br/>
<span class='tline' id='l309' data-llen='6910:6933'>　以迪之耳周公謂康叔今日分明惟在迪民于吉康</span><br/>
<span class='tline' id='l310' data-llen='6933:6956'>　迪之如何曰德而已我時復思念殷先哲王專是用</span><br/>
<span class='tline' id='l311' data-llen='6956:6979'>　德安治其民以作民之所求况今殷民習亂梗化又</span><br/>
<span class='tline' id='l312' data-llen='6979:7002'>　非前日之比無以迪之則冥然莫知所適從若不能</span><br/>
<span class='tline' id='l313' data-llen='7002:7029'><a onclick="displayPageImage('KR1b0020', 'WYG', '012-18a' );" name="012-18a" class="pb">[012-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7029:7039'>　迪則無以為政矣</span><br/>
<span class='tline' id='l315' data-llen='7039:7062'>王曰封予惟不可不監告汝德之說于罰之行今惟民</span><br/>
<span class='tline' id='l316' data-llen='7062:7085'>不静未戾厥心迪屢未同爽惟天其罰殛我我其不怨</span><br/>
<span class='tline' id='l317' data-llen='7085:7105'>惟厥罪無在大亦無在多矧曰其尚顯聞于天</span><br/>
<span class='tline' id='l318' data-llen='7105:7128'>　前面明德謹罰大槩都是作兩項開陳上節論民迪</span><br/>
<span class='tline' id='l319' data-llen='7128:7151'>　吉康既專以殷先哲王之德為說矣又恐康叔將德</span><br/>
<span class='tline' id='l320' data-llen='7151:7174'>　罰分作兩事看則大不可臯陶為士實邁種德吕刑</span><br/>
<span class='tline' id='l321' data-llen='7174:7197'>　云朕敬于刑有德惟刑古聖憫斯人横罹凶害以傷</span><br/>
<span class='tline' id='l322' data-llen='7197:7224'><a onclick="displayPageImage('KR1b0020', 'WYG', '012-18b' );" name="012-18b" class="pb">[012-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7224:7247'>　其生故立之罰以輔教化之所不逮是故罰即所以</span><br/>
<span class='tline' id='l324' data-llen='7247:7270'>　為德非德自德罰自罰也後世德不足而罰是用是</span><br/>
<span class='tline' id='l325' data-llen='7270:7293'>　罰而已不復知有德矣豈不甚可歎哉周公于是將</span><br/>
<span class='tline' id='l326' data-llen='7293:7316'>　明德謹罰通作一事言之最為緊切故曰予不可不</span><br/>
<span class='tline' id='l327' data-llen='7316:7339'>　監告汝德之說于罰之行監告者言監觀古昔告汝</span><br/>
<span class='tline' id='l328' data-llen='7339:7362'>　以德之說以行其罰也且殷民不静固是難化然其</span><br/>
<span class='tline' id='l329' data-llen='7362:7385'>　本心實未嘗乖戾但道迪屢屢之功未至于同所以</span><br/>
<span class='tline' id='l330' data-llen='7385:7408'>　不静耳若到同處即是斯人同然之心習惡消除本</span><br/>
<span class='tline' id='l331' data-llen='7408:7435'><a onclick="displayPageImage('KR1b0020', 'WYG', '012-19a' );" name="012-19a" class="pb">[012-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7435:7458'>　心固自無恙何乖戾之有然則康叔今日行罰無非</span><br/>
<span class='tline' id='l333' data-llen='7458:7481'>　道迪之妙豈可非德而妄用也且如分明上天以罰</span><br/>
<span class='tline' id='l334' data-llen='7481:7504'>　殛我我甘受之必無所怨罰出于天以以德行罰之</span><br/>
<span class='tline' id='l335' data-llen='7504:7527'>　謂若吾之罰如天之罰則民安得而怨也夫民之罪</span><br/>
<span class='tline' id='l336' data-llen='7527:7550'>　無在大與多况曰其尚顯聞于天則是吾之罰即所</span><br/>
<span class='tline' id='l337' data-llen='7550:7566'>　以行天之罰又可非德而妄用乎</span><br/>
<span class='tline' id='l338' data-llen='7566:7589'>王曰嗚呼封敬哉無作怨勿用非謀非彝蔽時忱丕則</span><br/>
<span class='tline' id='l339' data-llen='7589:7612'>敏德用康乃心顧乃德逺乃猷裕乃以民寧不汝瑕殄</span><br/>
<span class='tline' id='l340' data-llen='7612:7639'><a onclick="displayPageImage('KR1b0020', 'WYG', '012-19b' );" name="012-19b" class="pb">[012-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7639:7662'>王曰嗚呼肆汝小子封惟命不于常汝念哉無我殄享</span><br/>
<span class='tline' id='l342' data-llen='7662:7685'>明乃服命高乃聴用康乂民王若曰往哉封勿替敬典</span><br/>
<span class='tline' id='l343' data-llen='7685:7697'>聴朕告汝乃以殷民世享</span><br/>
<span class='tline' id='l344' data-llen='7697:7720'>　此下乃德之說前面文王明德殷先哲王德既告之</span><br/>
<span class='tline' id='l345' data-llen='7720:7743'>　詳矣至此方是指康叔丕則工夫實用力處正所謂</span><br/>
<span class='tline' id='l346' data-llen='7743:7766'>　德之說也上文我其不怨至矧曰其尚顯聞于天辭</span><br/>
<span class='tline' id='l347' data-llen='7766:7789'>　㫖未盡于是遂歎曰無用非德之罰以作民之怨也</span><br/>
<span class='tline' id='l348' data-llen='7789:7812'>　小民難保怨最易生怨詈咨嗟乃其常態然有以作</span><br/>
<span class='tline' id='l349' data-llen='7812:7839'><a onclick="displayPageImage('KR1b0020', 'WYG', '012-20a' );" name="012-20a" class="pb">[012-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7839:7862'>　之則大不可蔽斷也斷者决定不易之辭也本心所</span><br/>
<span class='tline' id='l351' data-llen='7862:7886'>　𤼵未嘗不誠惟不能斷是以所見不定所守易摇惟</span><br/>
<span class='tline' id='l352' data-llen='7886:7909'>　斷此誠方有力量方能丕則敏德丕則如何用康乃</span><br/>
<span class='tline' id='l353' data-llen='7909:7932'>　心是也禹曰安汝止惟幾惟康康心之功日用融怡</span><br/>
<span class='tline' id='l354' data-llen='7932:7955'>　蒙養㝠升非思非為然不可不省察也時時省察則</span><br/>
<span class='tline' id='l355' data-llen='7955:7978'>　觀過精微鞭勉不懈不康必不能顧不顧則易于不</span><br/>
<span class='tline' id='l356' data-llen='7978:8001'>　康此日用工夫不可須臾偏廢者若夫出而臨民見</span><br/>
<span class='tline' id='l357' data-llen='8001:8024'>　之行事其謀猷則又不可不逺服即孟侯之服我所</span><br/>
<span class='tline' id='l358' data-llen='8024:8051'><a onclick="displayPageImage('KR1b0020', 'WYG', '012-20b' );" name="012-20b" class="pb">[012-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8051:8074'>　以命汝此服者果為何事汝宜明我服命之本㫖高</span><br/>
<span class='tline' id='l360' data-llen='8074:8097'>　汝之聴而用以安治殷民可也用康乂民與裕乃以</span><br/>
<span class='tline' id='l361' data-llen='8097:8121'>　民寧相應而言也丕則敏德至此𤼵揮已盡于是復</span><br/>
<span class='tline' id='l362' data-llen='8121:8144'>　申敬典之訓前所謂爾亦罔不克敬典則敬典者乃</span><br/>
<span class='tline' id='l363' data-llen='8144:8167'>　康叔所已能也雖然汝之徃也勿替此敬典可也以</span><br/>
<span class='tline' id='l364' data-llen='8167:8190'>　終一篇之意非德之外他有所謂典也即所以為德</span><br/>
<span class='tline' id='l365' data-llen='8190:8213'>　也此書以明德謹罰為綱領及至篇末自敏德之外</span><br/>
<span class='tline' id='l366' data-llen='8213:8236'>　無餘說又其末也自敬典之外無餘德曰不汝瑕殄</span><br/>
<span class='tline' id='l367' data-llen='8236:8263'><a onclick="displayPageImage('KR1b0020', 'WYG', '012-21a' );" name="012-21a" class="pb">[012-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8263:8286'>　曰無我殄享曰乃以殷民世享三節語脈聨貫不斷</span><br/>
<span class='tline' id='l369' data-llen='8286:8310'>　前面正提大放王命而不罰至此三語方𤼵揮盡都</span><br/>
<span class='tline' id='l370' data-llen='8310:8328'>　只歸宿在敬典上所以警康叔者深矣</span><br/>
<span class='tline' id='l371' data-llen='8328:8331'>　</span><br/>
<span class='tline' id='l372' data-llen='8331:8334'>　</span><br/>
<span class='tline' id='l373' data-llen='8334:8337'>　</span><br/>
<span class='tline' id='l374' data-llen='8337:8340'>　</span><br/>
<span class='tline' id='l375' data-llen='8340:8343'>　</span><br/>
<span class='tline' id='l376' data-llen='8343:8370'><a onclick="displayPageImage('KR1b0020', 'WYG', '012-21b' );" name="012-21b" class="pb">[012-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8370:8373'>　</span><br/>
<span class='tline' id='l378' data-llen='8373:8376'>　</span><br/>
<span class='tline' id='l379' data-llen='8376:8379'>　</span><br/>
<span class='tline' id='l380' data-llen='8379:8382'>　</span><br/>
<span class='tline' id='l381' data-llen='8382:8385'>　</span><br/>
<span class='tline' id='l382' data-llen='8385:8388'>　</span><br/>
<span class='tline' id='l383' data-llen='8388:8391'>　</span><br/>
<span class='tline' id='l384' data-llen='8391:8401'>　融堂書解卷十二</span><br/>
</p>
<p><br/>
</p>
  </div>
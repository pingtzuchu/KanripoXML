<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0081', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:197'>欽定四庫全書　　　　　經部四</span><br/>
<span class='tline' id='l9' data-llen='197:223'>　讀禮志疑　　　　　　　禮類四<span class='krp-note'>三禮總義之屬/</span></span><br/>
<span class='tline' id='l10' data-llen='223:229'>　　提要</span><br/>
<span class='tline' id='l11' data-llen='229:248'>　　　　<span class='krp-note'>臣/</span>等謹案讀禮志疑六卷</span><br/>
<span class='tline' id='l12' data-llen='248:271'>　　　國朝陸隴其撰隴其有古文尚書考已著録是</span><br/>
<span class='tline' id='l13' data-llen='271:294'>　　　　編以三禮之書多由漢儒採輯而成其所載</span><br/>
<span class='tline' id='l14' data-llen='294:317'>　　　　古今典禮自明堂清廟吉凶軍賔嘉以及名</span><br/>
<span class='tline' id='l15' data-llen='317:340'>　　　　物器數之微互相考校每多齟齬不合因取</span><br/>
<span class='tline' id='l16' data-llen='340:366'><a onclick="displayPageImage('KR1d0081', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='366:389'>　　　　孔鄭諸家注疏折衷於朱子之書務得其中</span><br/>
<span class='tline' id='l18' data-llen='389:412'>　　　　並旁及春秋律吕與夫天時人事可與禮經</span><br/>
<span class='tline' id='l19' data-llen='412:436'>　　　　相𤼵明者悉為採入其有疑而未決者則仍</span><br/>
<span class='tline' id='l20' data-llen='436:459'>　　　　闕之故曰讀禮志疑案禮經自經秦火雖多</span><br/>
<span class='tline' id='l21' data-llen='459:482'>　　　　殘闕不完而漢代諸儒去古未逺其所訓釋</span><br/>
<span class='tline' id='l22' data-llen='482:505'>　　　　大抵有所根據不同於以意揣求宋儒義理</span><br/>
<span class='tline' id='l23' data-llen='505:528'>　　　　雖精而博考詳稽終不逮注疏家專門之學</span><br/>
<span class='tline' id='l24' data-llen='528:551'>　　　　隴其覃思心性墨守程朱其造詣之醇誠近</span><br/>
<span class='tline' id='l25' data-llen='551:577'><a onclick="displayPageImage('KR1d0081', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='577:600'>　　　　代儒林所罕見至於討論三禮究與古人之</span><br/>
<span class='tline' id='l27' data-llen='600:623'>　　　　終身穿穴者有殊然孔疏篤信鄭注往往不</span><br/>
<span class='tline' id='l28' data-llen='623:646'>　　　　免附㑹而陳澔集說尤為弇陋隴其隨文糾</span><br/>
<span class='tline' id='l29' data-llen='646:669'>　　　　正考核折衷其用意實非俗儒所能及如論</span><br/>
<span class='tline' id='l30' data-llen='669:692'>　　　　孔疏月令引太史鄭注中數曰嵗朔數曰年</span><br/>
<span class='tline' id='l31' data-llen='692:715'>　　　　並舉則分年嵗單舉則可互稱又祥禫主鄭</span><br/>
<span class='tline' id='l32' data-llen='715:738'>　　　　駁王廟制尊劉駁鄭於禮有擯詔樂有相步</span><br/>
<span class='tline' id='l33' data-llen='738:761'>　　　　温之至也之文謂温直是藴藉不當如孔疏</span><br/>
<span class='tline' id='l34' data-llen='761:787'><a onclick="displayPageImage('KR1d0081', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='787:810'>　　　　所云以物承藉於未卜禘不視學取孔疏不</span><br/>
<span class='tline' id='l36' data-llen='810:833'>　　　　當禘祭之年亦待時祭之後駁集說不五年</span><br/>
<span class='tline' id='l37' data-llen='833:856'>　　　　不視學之說謂司尊彞變朝踐為朝獻變再</span><br/>
<span class='tline' id='l38' data-llen='856:879'>　　　　獻為饋獻為省文互文之法皆確有所見足</span><br/>
<span class='tline' id='l39' data-llen='879:902'>　　　　以羽翼經訓至於緇䊷純三字謂純當作䊷</span><br/>
<span class='tline' id='l40' data-llen='902:925'>　　　　古人字亦誤用後來不可不慎不知古字多</span><br/>
<span class='tline' id='l41' data-llen='925:948'>　　　　通原未可以近例相限又袁黄羣書備考以</span><br/>
<span class='tline' id='l42' data-llen='948:971'>　　　　賈公彦訛作賈逵人所共知何煩深辨而亦</span><br/>
<span class='tline' id='l43' data-llen='971:997'><a onclick="displayPageImage('KR1d0081', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='997:1020'>　　　　特立一條為之駁正此葢閱書時隨筆標記</span><br/>
<span class='tline' id='l45' data-llen='1020:1043'>　　　　門弟子編次校刋乃誤入正文未加簡擇固</span><br/>
<span class='tline' id='l46' data-llen='1043:1066'>　　　　不足為隴其病矣乾隆四十六年十月恭校</span><br/>
<span class='tline' id='l47' data-llen='1066:1073'>　　　　上</span><br/>
<span class='tline' id='l48' data-llen='1073:1105'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l49' data-llen='1105:1131'>　　　　　　　　　　總　校　官<span class='krp-note'>臣/</span>陸　費　墀</span><br/>
</p>
<p><br/>
</p>
  </div>
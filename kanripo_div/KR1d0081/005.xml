<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0081', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　讀禮志疑卷五</span><br/>
<span class='tline' id='l10' data-llen='198:218'>　　　　　　　　　贈内閣學士陸隴其撰</span><br/>
<span class='tline' id='l11' data-llen='218:241'>孔疏辨王鄭廟制之異同有曰家語先儒以為肅之所</span><br/>
<span class='tline' id='l12' data-llen='241:264'>作未足可依盖為鄭學者排王肅并疑肅所表章之家</span><br/>
<span class='tline' id='l13' data-llen='264:287'>語但孔氏於此止述衆説之同異而不斷其孰是至尚</span><br/>
<span class='tline' id='l14' data-llen='287:310'>書七世之廟可以觀徳疏始言鄭説之非盖漢唐儒者</span><br/>
<span class='tline' id='l15' data-llen='310:321'>解經必守家法故如此</span><br/>
<span class='tline' id='l16' data-llen='321:347'><a onclick="displayPageImage('KR1d0081', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='347:371'>孔疏謂諸侯不敢祖天子若有大功徳王特命立之則可</span><br/>
<span class='tline' id='l18' data-llen='371:394'>若魯有文王之廟鄭祖厲王是也魯非但得立文王之</span><br/>
<span class='tline' id='l19' data-llen='394:417'>廟又立姜嫄之廟及魯公武公之廟并周公及親廟除</span><br/>
<span class='tline' id='l20' data-llen='417:440'>文王廟外猶有八廟也此皆有功徳特賜非禮之正也</span><br/>
<span class='tline' id='l21' data-llen='440:451'>愚案周世廟莫淆于魯</span><br/>
<span class='tline' id='l22' data-llen='451:474'>孔疏謂大夫三廟者天子諸侯之大夫皆同知者以此</span><br/>
<span class='tline' id='l23' data-llen='474:497'>及祭法歴陳天子諸侯即云大夫更不别云諸侯之大</span><br/>
<span class='tline' id='l24' data-llen='497:520'>夫故知與天子大夫同也卿即大夫總號其三公即與</span><br/>
<span class='tline' id='l25' data-llen='520:546'><a onclick="displayPageImage('KR1d0081', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='546:569'>諸侯同愚案天子之卿大夫受地與侯伯同而廟制却</span><br/>
<span class='tline' id='l27' data-llen='569:592'>與侯伯異又士一廟鄭注云謂諸侯之中士下士名曰</span><br/>
<span class='tline' id='l28' data-llen='592:615'>官師者孔疏云既云諸侯之中士下士一廟則天子之</span><br/>
<span class='tline' id='l29' data-llen='615:638'>中士下士皆二廟也必知皆二廟者以其總稱元士愚</span><br/>
<span class='tline' id='l30' data-llen='638:661'>案大夫既與諸侯之大夫同而中士下士又與諸侯之</span><br/>
<span class='tline' id='l31' data-llen='661:684'>中士下士異此等皆可從但云天子七廟是周制則難</span><br/>
<span class='tline' id='l32' data-llen='684:707'>從又王制不言天子畿内諸侯有卿蔡仲之命曰周公</span><br/>
<span class='tline' id='l33' data-llen='707:730'>以為卿士孔疏謂周禮都鄙建其長立其兩馬鄭皆云</span><br/>
<span class='tline' id='l34' data-llen='730:756'><a onclick="displayPageImage('KR1d0081', 'WYG', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='756:779'>亦卿兩人是畿内諸侯立二卿愚案此可以補王制之</span><br/>
<span class='tline' id='l36' data-llen='779:782'>闕</span><br/>
<span class='tline' id='l37' data-llen='782:805'>春曰礿夏曰禘秋曰嘗冬曰烝鄭註以此為夏殷祭名</span><br/>
<span class='tline' id='l38' data-llen='805:828'>而非周制一則證以周禮宗伯之文一則證以小雅礿</span><br/>
<span class='tline' id='l39' data-llen='828:852'>祠烝嘗之文而于祭義郊特牲之言春禘者則直改為禴</span><br/>
<span class='tline' id='l40' data-llen='852:864'>此等處集説亦無以議之</span><br/>
<span class='tline' id='l41' data-llen='864:887'>天子犆礿祫禘祫嘗祫烝諸侯礿犆禘一犆一祫嘗祫</span><br/>
<span class='tline' id='l42' data-llen='887:910'>烝祫此條集説與鄭注不同集説謂有時祫有大祫王</span><br/>
<span class='tline' id='l43' data-llen='910:936'><a onclick="displayPageImage('KR1d0081', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='936:959'>制所言乃是時祫鄭註則只是大祫並無所謂時祫集</span><br/>
<span class='tline' id='l45' data-llen='959:982'>説謂祫嘗祫烝與嘗祫烝祫變文而已非有異也鄭註</span><br/>
<span class='tline' id='l46' data-llen='982:1005'>則云天子先祫而後時祭諸侯先時祭而後祫又王肅</span><br/>
<span class='tline' id='l47' data-llen='1005:1028'>以禘為大祫為小康成則以祫為大禘為小謂禘則太</span><br/>
<span class='tline' id='l48' data-llen='1028:1051'>王王季以上遷主祭于后稷之廟其坐位乃與祫相似</span><br/>
<span class='tline' id='l49' data-llen='1051:1074'>其文武以下若穆之遷主祭于文王之廟文王東面穆</span><br/>
<span class='tline' id='l50' data-llen='1074:1097'>主皆北面無昭主若昭之遷主祭于武王之廟武王東</span><br/>
<span class='tline' id='l51' data-llen='1097:1120'>面其昭主皆南面無穆主又康成之説又有練時之禘</span><br/>
<span class='tline' id='l52' data-llen='1120:1146'><a onclick="displayPageImage('KR1d0081', 'WYG', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1146:1169'>此等康成説皆不可從至杜預謂祫即禘也尤謬若康</span><br/>
<span class='tline' id='l54' data-llen='1169:1192'>成謂魯禮三年喪畢而祫于太祖明年春禘于羣廟自</span><br/>
<span class='tline' id='l55' data-llen='1192:1215'>爾之後五年而再殷祭一祫一禘其意以禘祫之年皆</span><br/>
<span class='tline' id='l56' data-llen='1215:1229'>從三年喪畢後數起此似近理</span><br/>
<span class='tline' id='l57' data-llen='1229:1252'>關譏而不征孔疏謂此夏殷法周則有門關之征若凶</span><br/>
<span class='tline' id='l58' data-llen='1252:1272'>年則無税也愚按孟子所説大抵不純是周制</span><br/>
<span class='tline' id='l59' data-llen='1272:1295'>升于司徒者不征于鄉升于學者不征于司徒曰造士</span><br/>
<span class='tline' id='l60' data-llen='1295:1318'>孔疏云雖升司徒猶給鄉之繇役以藝業未成身雖升</span><br/>
<span class='tline' id='l61' data-llen='1318:1344'><a onclick="displayPageImage('KR1d0081', 'WYG', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1344:1367'>學亦以學未成猶給司徒繇役若其學業既成免其繇</span><br/>
<span class='tline' id='l63' data-llen='1367:1390'>役愚按依疏言則選士俊士猶未是造士直待學成然</span><br/>
<span class='tline' id='l64' data-llen='1390:1413'>後免征而為造士依集説則選士俊士即是造士孔疏</span><br/>
<span class='tline' id='l65' data-llen='1413:1417'>似長</span><br/>
<span class='tline' id='l66' data-llen='1417:1440'>司㑹以歲之成質于天子一條集説謂以周制異而不</span><br/>
<span class='tline' id='l67' data-llen='1440:1463'>言其異在何處孔疏謂以周法言之司㑹總主羣官簿</span><br/>
<span class='tline' id='l68' data-llen='1463:1486'>書而此則司徒司馬司空各質于天子不由司㑹愚按</span><br/>
<span class='tline' id='l69' data-llen='1486:1509'>周法即如今之錢糧歸併户部王制所言則明朝之各</span><br/>
<span class='tline' id='l70' data-llen='1509:1535'><a onclick="displayPageImage('KR1d0081', 'WYG', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1535:1541'>部考成也</span><br/>
<span class='tline' id='l72' data-llen='1541:1565'>皇收冔冕不言衣鄭氏則補之曰凡冕屬其服皆𤣥上</span><br/>
<span class='tline' id='l73' data-llen='1565:1588'>纁下有虞氏十二章周九章夏殷未聞深衣燕衣縞衣</span><br/>
<span class='tline' id='l74' data-llen='1588:1612'>𤣥衣不言冠鄭氏則補之曰其冠則牟追章甫委貌也</span><br/>
<span class='tline' id='l75' data-llen='1612:1635'>又以皇與下冕相對故為冕屬又以經云夏后氏燕衣</span><br/>
<span class='tline' id='l76' data-llen='1635:1660'>而養老周人𤣥衣而養老周人燕服𤣥衣故知養老燕</span><br/>
<span class='tline' id='l77' data-llen='1660:1683'>羣臣之服也又以燕禮諸侯燕臣子用朝服明天子之</span><br/>
<span class='tline' id='l78' data-llen='1683:1706'>燕亦朝服也又因玉藻天子皮弁以日視朝故知天子</span><br/>
<span class='tline' id='l79' data-llen='1706:1732'><a onclick="displayPageImage('KR1d0081', 'WYG', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1732:1748'>與諸侯朝服之别集説于此殊踈畧</span><br/>
<span class='tline' id='l81' data-llen='1748:1765'>凡三王養老皆引年可見王政之等殺</span><br/>
<span class='tline' id='l82' data-llen='1765:1788'>六十不親學注云不能備弟子禮愚案弟子之禮亦且</span><br/>
<span class='tline' id='l83' data-llen='1788:1811'>因年而減今人有老而營營于勢利甘為人下者亦獨</span><br/>
<span class='tline' id='l84' data-llen='1811:1815'>何哉</span><br/>
<span class='tline' id='l85' data-llen='1815:1838'>為田九萬億畝疏本有二説一説謂萬億字誤一説謂</span><br/>
<span class='tline' id='l86' data-llen='1838:1861'>皇氏以為億數不定或以十萬為億或以萬萬為億或</span><br/>
<span class='tline' id='l87' data-llen='1861:1884'>以一萬為億此云萬億者祗是萬萬也六國時或将萬</span><br/>
<span class='tline' id='l88' data-llen='1884:1910'><a onclick="displayPageImage('KR1d0081', 'WYG', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1910:1933'>為億故云萬億但古事未知孰是故備存焉今集説但</span><br/>
<span class='tline' id='l90' data-llen='1933:1952'>謂經文誤是用其前説愚謂皇氏説亦有理</span><br/>
<span class='tline' id='l91' data-llen='1952:1975'>地與星辰四遊之説月令孔疏引鄭氏考靈耀之註甚</span><br/>
<span class='tline' id='l92' data-llen='1975:1998'>詳孔氏本不以説為是然却云禮是鄭學故具言之賢</span><br/>
<span class='tline' id='l93' data-llen='1998:2011'>者裁焉可見其守家法之嚴</span><br/>
<span class='tline' id='l94' data-llen='2011:2034'>孔疏又引鄭考靈耀註曰日有九道黄道一青道二出</span><br/>
<span class='tline' id='l95' data-llen='2034:2057'>黄道東赤道二出黄道南白道二出黄道西黒道二出</span><br/>
<span class='tline' id='l96' data-llen='2057:2080'>黄道北日春東從青道夏南從赤道秋西從白道冬北</span><br/>
<span class='tline' id='l97' data-llen='2080:2106'><a onclick="displayPageImage('KR1d0081', 'WYG', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2106:2129'>從黒道立春星辰西遊日則東遊春分星辰西遊之極</span><br/>
<span class='tline' id='l99' data-llen='2129:2152'>日東遊之極日與星辰相去三萬里夏則星辰北遊日</span><br/>
<span class='tline' id='l100' data-llen='2152:2175'>則南遊夏至星辰北遊之極日南遊之極日與星辰相</span><br/>
<span class='tline' id='l101' data-llen='2175:2198'>去三萬里以此推之秋冬可知又云月行九道並與日</span><br/>
<span class='tline' id='l102' data-llen='2198:2221'>同愚按此言日之九道本因四遊而然今法既不用四</span><br/>
<span class='tline' id='l103' data-llen='2221:2232'>遊則日恐難以九道言</span><br/>
<span class='tline' id='l104' data-llen='2232:2255'>鄭注月令謂凡此車馬衣服皆所取于殷時而有變焉</span><br/>
<span class='tline' id='l105' data-llen='2255:2278'>非周制也周禮朝祀戎獵車服各以其事不以四時為</span><br/>
<span class='tline' id='l106' data-llen='2278:2304'><a onclick="displayPageImage('KR1d0081', 'WYG', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2304:2328'>異又玉藻曰天子龍衮以祭𤣥端而朝日皮弁以日視</span><br/>
<span class='tline' id='l108' data-llen='2328:2351'>朝于此皆殊疏云虞夏之制有日月星辰十二章之服</span><br/>
<span class='tline' id='l109' data-llen='2351:2374'>周之制朝祀戎獵車服各有殊今此下與周禮不同上</span><br/>
<span class='tline' id='l110' data-llen='2374:2397'>與虞夏又異故云取殷時也殷時木輅此乗鸞輅不純</span><br/>
<span class='tline' id='l111' data-llen='2397:2420'>用殷故云而有變焉愚案以月令車馬衣服為殷制此</span><br/>
<span class='tline' id='l112' data-llen='2420:2435'>亦説得有據集説畧而不言何故</span><br/>
<span class='tline' id='l113' data-llen='2435:2458'>先立春三日孔疏云周法四時迎氣皆前期十日而齊</span><br/>
<span class='tline' id='l114' data-llen='2458:2481'>散齊七日致齊三日今秦法簡省故三日也盖散齊二</span><br/>
<span class='tline' id='l115' data-llen='2481:2507'><a onclick="displayPageImage('KR1d0081', 'WYG', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2507:2530'>日致齊一日愚按此則安知不是夏殷之法何以知其</span><br/>
<span class='tline' id='l117' data-llen='2530:2536'>必是秦法</span><br/>
<span class='tline' id='l118' data-llen='2536:2559'>孔疏云賈馬蔡邕皆謂迎春祭太皥及勾芒鄭則以為</span><br/>
<span class='tline' id='l119' data-llen='2559:2582'>蒼帝靈威仰愚按依宗伯注則鄭説四時迎氣亦兼祭</span><br/>
<span class='tline' id='l120' data-llen='2582:2590'>五人帝五人神</span><br/>
<span class='tline' id='l121' data-llen='2590:2613'>宿離不貸鄭注云離讀如儷偶之儷宿儷謂其屬馮相</span><br/>
<span class='tline' id='l122' data-llen='2613:2636'>氏保章氏掌天文者相與宿偶當蕃候伺不得過差也</span><br/>
<span class='tline' id='l123' data-llen='2636:2659'>疏云恒在候處相與止宿配偶共審察伺候愚案此句</span><br/>
<span class='tline' id='l124' data-llen='2659:2685'><a onclick="displayPageImage('KR1d0081', 'WYG', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2685:2696'>集説殊不若注疏之明</span><br/>
<span class='tline' id='l126' data-llen='2696:2719'>天氣下降孔疏云天地之氣謂之隂陽一年之中或升</span><br/>
<span class='tline' id='l127' data-llen='2719:2742'>或降故聖人作象各分為六爻以象十二月愚案此云</span><br/>
<span class='tline' id='l128' data-llen='2742:2765'>六爻象十二月精矣但月令于正月而曰天氣下降地</span><br/>
<span class='tline' id='l129' data-llen='2765:2788'>氣上騰於十月而曰地氣下降天氣上騰方其升而謂</span><br/>
<span class='tline' id='l130' data-llen='2788:2811'>之下降方其降而謂之上騰畢竟可疑孔疏亦未甚明</span><br/>
<span class='tline' id='l131' data-llen='2811:2814'>白</span><br/>
<span class='tline' id='l132' data-llen='2814:2837'>孔疏曰斗星隨天而轉日一夜過轉一周而行一度故</span><br/>
<span class='tline' id='l133' data-llen='2837:2863'><a onclick="displayPageImage('KR1d0081', 'WYG', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2863:2886'>正月建寅二月建卯愚按此亦如日之不及天一度也</span><br/>
<span class='tline' id='l135' data-llen='2886:2896'>然不知亦有歳差否</span><br/>
<span class='tline' id='l136' data-llen='2896:2919'>鄭注漢始以驚蟄為正月中疏云劉歆作三統厯改驚</span><br/>
<span class='tline' id='l137' data-llen='2919:2942'>蟄為二月節律厯志因之盖蟄蟲正月始驚二月大驚</span><br/>
<span class='tline' id='l138' data-llen='2942:2965'>故移驚蟄為二月節雨水為正月中愚按此考古厯者</span><br/>
<span class='tline' id='l139' data-llen='2965:2970'>所當知</span><br/>
<span class='tline' id='l140' data-llen='2970:2993'>季春大合樂鄭注云大合樂者所以助陽達物風化天</span><br/>
<span class='tline' id='l141' data-llen='2993:3016'>下也其禮亡按周禮大胥賈疏謂文王世子之大合樂</span><br/>
<span class='tline' id='l142' data-llen='3016:3042'><a onclick="displayPageImage('KR1d0081', 'WYG', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3042:3065'>則大胥所謂春入學合采合舞秋頒學合聲也月令季</span><br/>
<span class='tline' id='l144' data-llen='3065:3086'>春之大合樂則大胥所謂以六樂之㑹正舞位也</span><br/>
<span class='tline' id='l145' data-llen='3086:3109'>月令孟春其祀户祭先脾鄭注云凡祭五祀于廟用特</span><br/>
<span class='tline' id='l146' data-llen='3109:3132'>牲有主有尸皆先設席于奥祀户之禮南面設主于户</span><br/>
<span class='tline' id='l147' data-llen='3132:3155'>内之西乃制脾及腎為俎奠于主北又設盛于爼西祭</span><br/>
<span class='tline' id='l148' data-llen='3155:3178'>黍稷祭肉祭醴皆三祭肉脾一腎再既祭徹之更陳鼎</span><br/>
<span class='tline' id='l149' data-llen='3178:3201'>俎設饌于筵前迎尸畧如祭宗廟之儀孔疏曰此皆逸</span><br/>
<span class='tline' id='l150' data-llen='3201:3224'>中霤禮文云祭五祀于廟者設祭户祭中霤在于廟室</span><br/>
<span class='tline' id='l151' data-llen='3224:3250'><a onclick="displayPageImage('KR1d0081', 'WYG', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3250:3273'>之中先設席于廟室之奥若祀竈祀門祀行皆在廟門</span><br/>
<span class='tline' id='l153' data-llen='3273:3296'>外先設席于廟門之奥雖廟室廟門有别總而言之皆</span><br/>
<span class='tline' id='l154' data-llen='3296:3319'>謂之廟故云凡祭五祀于廟此謂殷禮若周則七祀加</span><br/>
<span class='tline' id='l155' data-llen='3319:3342'>司命與厲也不審祀之處所亦當與竈門行等俱在廟</span><br/>
<span class='tline' id='l156' data-llen='3342:3366'>門之外祀也若周總在宫内故宫法正云祭社稷七祀于</span><br/>
<span class='tline' id='l157' data-llen='3366:3389'>宫中云有主有尸者謂天子諸侯若卿大夫廟無主則</span><br/>
<span class='tline' id='l158' data-llen='3389:3412'>五祀無主也云肉脾一腎再者申明祭肉三度之事其</span><br/>
<span class='tline' id='l159' data-llen='3412:3435'>祭肉三者脾尊故一祭腎卑故再祭云既祭徹之更陳</span><br/>
<span class='tline' id='l160' data-llen='3435:3461'><a onclick="displayPageImage('KR1d0081', 'WYG', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3461:3484'>鼎俎設饌于筵前者謂既祭黍稷祭肉醴之後徹去俎</span><br/>
<span class='tline' id='l162' data-llen='3484:3507'>之與盛更陳列鼎俎設其饌食于初設奥之筵前其時</span><br/>
<span class='tline' id='l163' data-llen='3507:3530'>主已移于筵上主人出户迎尸尸入即筵而坐但宗廟</span><br/>
<span class='tline' id='l164' data-llen='3530:3553'>之祭尸入之後始祭籩豆及黍稷醴其祭户之時已于</span><br/>
<span class='tline' id='l165' data-llen='3553:3576'>西祭黍祭肉祭醴今迎尸而入則應坐而饌食不更祭</span><br/>
<span class='tline' id='l166' data-llen='3576:3599'>黍稷祭肉祭醴故云畧如祭宗廟之儀祭户所以先設</span><br/>
<span class='tline' id='l167' data-llen='3599:3622'>席于奥乃設饌筵迎尸皆在奥者就尊之處也中間設</span><br/>
<span class='tline' id='l168' data-llen='3622:3645'>主祭黍祭肉户西者就户處也其餘五祀所祭設主皆</span><br/>
<span class='tline' id='l169' data-llen='3645:3672'><a onclick="displayPageImage('KR1d0081', 'WYG', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3672:3695'>就其處也又孟夏之月其祀竈祭先肺鄭注云竈在廟</span><br/>
<span class='tline' id='l171' data-llen='3695:3718'>門外之東祀竈之禮先席于門之奥東面設主于竈陘</span><br/>
<span class='tline' id='l172' data-llen='3718:3741'>乃制肺及心肝為俎奠于主西又設盛于俎南亦祭黍</span><br/>
<span class='tline' id='l173' data-llen='3741:3764'>三祭肺心肝各一祭醴二亦旣祭徹之更陳鼎俎設饌</span><br/>
<span class='tline' id='l174' data-llen='3764:3787'>于筵前迎尸如祀户之禮孔疏云竈陘謂竈籩承器之</span><br/>
<span class='tline' id='l175' data-llen='3787:3810'>物以土為之愚按論語云與其媚于奥寧媚于竈想春</span><br/>
<span class='tline' id='l176' data-llen='3810:3833'>秋之末迎尸之禮将廢而時人之議論如此雖賈之引</span><br/>
<span class='tline' id='l177' data-llen='3833:3856'>此另自有謂而即此二語亦可見古禮之變革有由又</span><br/>
<span class='tline' id='l178' data-llen='3856:3883'><a onclick="displayPageImage('KR1d0081', 'WYG', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3883:3906'>按鄭注五祀孔疏皆謂是逸中霤禮文可見逸禮唐初</span><br/>
<span class='tline' id='l180' data-llen='3906:3910'>尚存</span><br/>
<span class='tline' id='l181' data-llen='3910:3933'>鄭注於仲夏大雩帝云春秋傳曰龍見而雩雩之正當</span><br/>
<span class='tline' id='l182' data-llen='3933:3956'>以四月凡周之秋三月之中而旱亦修雩禮以求雨因</span><br/>
<span class='tline' id='l183' data-llen='3956:3979'>著正雩此月失之矣又于季夏命漁師代蛟取鼉登龜</span><br/>
<span class='tline' id='l184' data-llen='3979:4002'>取黿註云四者甲類秋乃堅成周禮曰秋獻龜魚又曰</span><br/>
<span class='tline' id='l185' data-llen='4002:4025'>凡取龜用秋時是夏之秋也作月令者以為此秋據周</span><br/>
<span class='tline' id='l186' data-llen='4025:4048'>之時也周之八月夏之六月因書于此似誤也愚按此</span><br/>
<span class='tline' id='l187' data-llen='4048:4075'><a onclick="displayPageImage('KR1d0081', 'WYG', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4075:4089'>鄭注仔細處集説皆畧而不言</span><br/>
<span class='tline' id='l189' data-llen='4089:4112'>是月也日長至隂陽争死生分君子齋戒處必掩身母</span><br/>
<span class='tline' id='l190' data-llen='4112:4135'>躁止聲色毋或進薄滋味母致和節嗜欲定心氣百官</span><br/>
<span class='tline' id='l191' data-llen='4135:4158'>靜事無刑以定晏隂之所成愚按君子之養微隂也與</span><br/>
<span class='tline' id='l192' data-llen='4158:4181'>微陽同盖隂之不正者固當謹防之大易之履霜是也</span><br/>
<span class='tline' id='l193' data-llen='4181:4199'>隂之正者則必長養之月令之晏隂是也</span><br/>
<span class='tline' id='l194' data-llen='4199:4222'>鄭注黼黻文章云白與黒謂之黼黒與青謂之黻青與</span><br/>
<span class='tline' id='l195' data-llen='4222:4244'>赤謂之文赤與白謂之章與虞書黼黻之註絶不同</span><br/>
<span class='tline' id='l196' data-llen='4244:4271'><a onclick="displayPageImage('KR1d0081', 'WYG', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4271:4294'>玩孔疏中央土每時輙寄一十八日其説本起于日之</span><br/>
<span class='tline' id='l198' data-llen='4294:4315'>四遊四遊之説既不可從則寄旺之説恐亦難信</span><br/>
<span class='tline' id='l199' data-llen='4315:4338'>律中黄鐘之宫孔疏云四時之律皆取氣應而土王之</span><br/>
<span class='tline' id='l200' data-llen='4338:4361'>律獨取聲應者一者欲與四行為互二者為無别候土</span><br/>
<span class='tline' id='l201' data-llen='4361:4384'>氣之管故也土無候氣之管者以寄王四季之末故從</span><br/>
<span class='tline' id='l202' data-llen='4384:4407'>四時之管而不别候也唯以四行未十八日為土之氣</span><br/>
<span class='tline' id='l203' data-llen='4407:4430'>也蔡氏及熊氏以為黄鐘之宫謂黄鐘少宫也半黄鐘</span><br/>
<span class='tline' id='l204' data-llen='4430:4453'>九寸之數管長四寸五分六月用為候氣案六月林鐘</span><br/>
<span class='tline' id='l205' data-llen='4453:4480'><a onclick="displayPageImage('KR1d0081', 'WYG', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4480:4503'>之律長六寸七月夷則長五寸三分有餘何以四寸五</span><br/>
<span class='tline' id='l207' data-llen='4503:4526'>分之律於六月候之乎又土聲最濁何得以黄鐘半聲</span><br/>
<span class='tline' id='l208' data-llen='4526:4549'>相應乎蔡熊之説非也愚案此處終屬可疑四寸五分</span><br/>
<span class='tline' id='l209' data-llen='4549:4572'>之管旣不可候六月之氣九寸之管之聲何以應于六</span><br/>
<span class='tline' id='l210' data-llen='4572:4576'>月乎</span><br/>
<span class='tline' id='l211' data-llen='4576:4599'>仲春云日夜分則同度量鈞衡石角斗甬正權槪鄭註</span><br/>
<span class='tline' id='l212' data-llen='4599:4622'>以度量鈞衡石五者總蒙同文三十斤曰鈞集説則謂</span><br/>
<span class='tline' id='l213' data-llen='4622:4645'>鈞是平其輕重之差以鈞衡石三字作一句愚案仲秋</span><br/>
<span class='tline' id='l214' data-llen='4645:4672'><a onclick="displayPageImage('KR1d0081', 'WYG', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4672:4695'>日夜分則同度量平權衡正鈞石角斗甬則鈞明是三</span><br/>
<span class='tline' id='l216' data-llen='4695:4718'>十斤之鈞集説于仲秋注云此與仲春同若如集説仲</span><br/>
<span class='tline' id='l217' data-llen='4718:4728'>春之解則豈可同乎</span><br/>
<span class='tline' id='l218' data-llen='4728:4751'>孟冬天子乃祈来年於天宗大割祠于公社及門閭臘</span><br/>
<span class='tline' id='l219' data-llen='4751:4774'>先祖五祀孔疏云此等之祭總謂之蜡若細别言之天</span><br/>
<span class='tline' id='l220' data-llen='4774:4797'>宗公社門閭謂之蜡其臘先祖五祀謂之息民之祭集</span><br/>
<span class='tline' id='l221' data-llen='4797:4804'>説殊不明白</span><br/>
<span class='tline' id='l222' data-llen='4804:4827'>禴祠烝嘗四時正祭皆不見于月令季秋之嘗孟冬之</span><br/>
<span class='tline' id='l223' data-llen='4827:4854'><a onclick="displayPageImage('KR1d0081', 'WYG', '005-13a' );" name="005-13a" class="pb">[005-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4854:4869'>大飲烝鄭註皆不作宗廟之祭講</span><br/>
<span class='tline' id='l225' data-llen='4869:4892'>我百爾九十吾與爾三焉鄭注云文王以勤憂損壽武</span><br/>
<span class='tline' id='l226' data-llen='4892:4915'>王以安樂延年言與爾三者明傳業于女女受而成之</span><br/>
<span class='tline' id='l227' data-llen='4915:4938'>愚按鄭氏盖恐人疑文王所以與之之故而以憂樂言</span><br/>
<span class='tline' id='l228' data-llen='4938:4961'>之似切實矣然聞以無逸永年矣不聞以安樂延年也</span><br/>
<span class='tline' id='l229' data-llen='4961:4984'>斯言也得無啟人主逸豫之念乎不若集説直指為好</span><br/>
<span class='tline' id='l230' data-llen='4984:4990'>事者之辭</span><br/>
<span class='tline' id='l231' data-llen='4990:5013'>文王世子疏云諸侯謂之小樂正天子謂之樂師此有</span><br/>
<span class='tline' id='l232' data-llen='5013:5040'><a onclick="displayPageImage('KR1d0081', 'WYG', '005-13b' );" name="005-13b" class="pb">[005-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5040:5063'>大樂正小樂正周禮有大司樂有樂師故知小樂正當</span><br/>
<span class='tline' id='l234' data-llen='5063:5086'>樂師也但此經雜多有諸侯之禮故謂之大樂正小樂</span><br/>
<span class='tline' id='l235' data-llen='5086:5109'>正也又大司成論説在東序鄭注云樂正司業父師司</span><br/>
<span class='tline' id='l236' data-llen='5109:5132'>成即大司成司徒之屬師氏也疏云鄭以下文云樂正</span><br/>
<span class='tline' id='l237' data-llen='5132:5155'>司業父師司成父師與樂正相連此大司成亦與大司</span><br/>
<span class='tline' id='l238' data-llen='5155:5178'>樂相次故知司成即大司成也以其掌教故知是司徒</span><br/>
<span class='tline' id='l239' data-llen='5178:5201'>之屬以其父師司成又掌教國子故知當師氏也愚按</span><br/>
<span class='tline' id='l240' data-llen='5201:5224'>大司樂大司成各自一官注疏甚明小注却云大司成</span><br/>
<span class='tline' id='l241' data-llen='5224:5251'><a onclick="displayPageImage('KR1d0081', 'WYG', '005-14a' );" name="005-14a" class="pb">[005-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5251:5259'>即大司樂謬矣</span><br/>
<span class='tline' id='l243' data-llen='5259:5282'>凡始立學者必釋奠于先聖先師疏云天子立虞夏殷</span><br/>
<span class='tline' id='l244' data-llen='5282:5305'>周四代之學若諸侯止立時王一代之學有大學小學</span><br/>
<span class='tline' id='l245' data-llen='5305:5328'>耳其所習經業皆于時王學中其鄉學為庠愚按觀此</span><br/>
<span class='tline' id='l246' data-llen='5328:5352'>則孟子所謂學則三代共之者其中仍有天子諸侯大小</span><br/>
<span class='tline' id='l247' data-llen='5352:5357'>之不同</span><br/>
<span class='tline' id='l248' data-llen='5357:5380'>文王之為世子也教世子周公踐阼此三句注疏皆作</span><br/>
<span class='tline' id='l249' data-llen='5380:5403'>結上文語集説皆作衍文當從注疏集説又云周公踐</span><br/>
<span class='tline' id='l250' data-llen='5403:5430'><a onclick="displayPageImage('KR1d0081', 'WYG', '005-14b' );" name="005-14b" class="pb">[005-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5430:5453'>阼句缺一相字遂啟明堂位周公踐天子位之説愚按</span><br/>
<span class='tline' id='l252' data-llen='5453:5476'>大全嚴陵方氏曰成王主也故於阼曰涖周公相之而</span><br/>
<span class='tline' id='l253' data-llen='5476:5499'>已故於阼曰踐此輕重之别也如此説雖缺相字亦自</span><br/>
<span class='tline' id='l254' data-llen='5499:5503'>無弊</span><br/>
<span class='tline' id='l255' data-llen='5503:5526'>文王世子言公族内朝以齒外朝以官其在宗廟之中</span><br/>
<span class='tline' id='l256' data-llen='5526:5549'>則如外朝之位愚按如此則中庸序爵今講家以為専</span><br/>
<span class='tline' id='l257' data-llen='5549:5557'>是異姓者誤矣</span><br/>
<span class='tline' id='l258' data-llen='5557:5580'>公與族燕則異姓為賔膳宰為主人愚按今士大夫有</span><br/>
<span class='tline' id='l259' data-llen='5580:5607'><a onclick="displayPageImage('KR1d0081', 'WYG', '005-15a' );" name="005-15a" class="pb">[005-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5607:5622'>為同姓設燕者亦當本此意為之</span><br/>
<span class='tline' id='l261' data-llen='5622:5645'>守于公禰此本是遷主而謂之禰鄭注云言禰在外親</span><br/>
<span class='tline' id='l262' data-llen='5645:5664'>也集説云禰當讀作祧愚按此亦當從鄭注</span><br/>
<span class='tline' id='l263' data-llen='5664:5687'>下管象舞大武只宜用註疏舊説集説取嚴氏之説殊</span><br/>
<span class='tline' id='l264' data-llen='5687:5691'>支離</span><br/>
<span class='tline' id='l265' data-llen='5691:5714'>鄭註燔黍捭豚云中古未有釜甑釋米捭肉加于燒石</span><br/>
<span class='tline' id='l266' data-llen='5714:5737'>之上而食之耳今北狄猶然孔疏云伏羲為上古神農</span><br/>
<span class='tline' id='l267' data-llen='5737:5760'>為中古五帝為下古若易歴三古則伏羲為上古文王</span><br/>
<span class='tline' id='l268' data-llen='5760:5787'><a onclick="displayPageImage('KR1d0081', 'WYG', '005-15b' );" name="005-15b" class="pb">[005-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5787:5810'>為中古孔子為下古若三王對五帝則五帝亦為上古</span><br/>
<span class='tline' id='l270' data-llen='5810:5833'>故士冠記云大古冠布下云三王共皮弁則大古五帝</span><br/>
<span class='tline' id='l271' data-llen='5833:5856'>時大古亦上古也不同者以其文各有所對故上古中</span><br/>
<span class='tline' id='l272' data-llen='5856:5879'>古不同也此云中古者謂神農也愚按大古中古無定</span><br/>
<span class='tline' id='l273' data-llen='5879:5893'>屬最是集説以此節為上古非</span><br/>
<span class='tline' id='l274' data-llen='5893:5917'>𤣥酒在室一條孔疏叙九獻之禮甚明可以補儀禮之</span><br/>
<span class='tline' id='l275' data-llen='5917:5940'>缺但云大祫于太廟則備五齊三酒大禘則用四齊三</span><br/>
<span class='tline' id='l276' data-llen='5940:5955'>酒此拘于康成祫大禘小之説也</span><br/>
<span class='tline' id='l277' data-llen='5955:5982'><a onclick="displayPageImage('KR1d0081', 'WYG', '005-16a' );" name="005-16a" class="pb">[005-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5982:6005'>孔疏謂鄭注云腥其俎謂豚解而腥之者按士喪禮小</span><br/>
<span class='tline' id='l279' data-llen='6005:6028'>斂之奠載牲體兩髀兩肩兩胉并脊凡七體也士虞禮</span><br/>
<span class='tline' id='l280' data-llen='6028:6051'>主人不視豚解註云豚解解前後脛脊脅而已是豚解</span><br/>
<span class='tline' id='l281' data-llen='6051:6074'>七體也按特牲少牢以薦熟為始之時皆體解無豚解</span><br/>
<span class='tline' id='l282' data-llen='6074:6097'>以無朝踐薦腥故也其天子諸侯旣有朝踐薦腥故知</span><br/>
<span class='tline' id='l283' data-llen='6097:6120'>腥其俎之時豚解云熟其殽謂體解而爓之者體解則</span><br/>
<span class='tline' id='l284' data-llen='6120:6143'>特牲少牢所升于俎以進神者是也按特牲九體肩一</span><br/>
<span class='tline' id='l285' data-llen='6143:6166'>臂二臑三肫四胳五正脊六横脊七長脅八短脅九少</span><br/>
<span class='tline' id='l286' data-llen='6166:6193'><a onclick="displayPageImage('KR1d0081', 'WYG', '005-16b' );" name="005-16b" class="pb">[005-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6193:6216'>牢則十一體加以脡脊代脅為十一體也是分豚為體</span><br/>
<span class='tline' id='l288' data-llen='6216:6239'>解此熟其殽謂體解訖以湯爓之不全熟次于腥而薦</span><br/>
<span class='tline' id='l289' data-llen='6239:6262'>之堂愚按此解熟其殽雖引特牲少牢然周禮籩人疏</span><br/>
<span class='tline' id='l290' data-llen='6262:6285'>云天子諸侯大夫士雖同名饋食仍有少别何者天子</span><br/>
<span class='tline' id='l291' data-llen='6285:6308'>諸侯尸食前仍有饋獻二是饋孰隂厭隂厭后尸入室</span><br/>
<span class='tline' id='l292' data-llen='6308:6331'>食乃獻大夫士則饋孰與黍稷為隂厭隂厭前無饋獻</span><br/>
<span class='tline' id='l293' data-llen='6331:6354'>以此為異耳又司几筵注曰祼于室饋食于堂繹于祊</span><br/>
<span class='tline' id='l294' data-llen='6354:6377'>疏云饋食于堂謂饋獻節據有熟故言饋食其食未有</span><br/>
<span class='tline' id='l295' data-llen='6377:6404'><a onclick="displayPageImage('KR1d0081', 'WYG', '005-17a' );" name="005-17a" class="pb">[005-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6404:6427'>黍稷集説不分别朝踐饋食又不分别大夫士欠明澄</span><br/>
<span class='tline' id='l297' data-llen='6427:6450'>酒在下孔疏言鄭意澄為沈齊酒為三酒與集説不同</span><br/>
<span class='tline' id='l298' data-llen='6450:6473'>魯之郊禘非禮也周公其衰矣孔疏云魯合郊禘也但</span><br/>
<span class='tline' id='l299' data-llen='6473:6496'>郊失禮則牛口傷禘失禮躋僖公集説云成王之賜固</span><br/>
<span class='tline' id='l300' data-llen='6496:6512'>非伯禽之受尤非此二説當從集説</span><br/>
<span class='tline' id='l301' data-llen='6512:6535'>禮運以大夫聲樂皆具為非禮孔疏云大夫自有判縣</span><br/>
<span class='tline' id='l302' data-llen='6535:6558'>之樂而不得如三桓舞八佾一曰大夫祭不得用樂者</span><br/>
<span class='tline' id='l303' data-llen='6558:6581'>故少牢饋食無奏樂之文唯君賜乃有之愚按此二説</span><br/>
<span class='tline' id='l304' data-llen='6581:6608'><a onclick="displayPageImage('KR1d0081', 'WYG', '005-17b' );" name="005-17b" class="pb">[005-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6608:6631'>本一意所謂判縣者是君賜乃有論語註謂大夫四士</span><br/>
<span class='tline' id='l306' data-llen='6631:6638'>二亦是如此</span><br/>
<span class='tline' id='l307' data-llen='6638:6661'>皆從其初皆從其朔此二語最好盖以迹而觀則養生</span><br/>
<span class='tline' id='l308' data-llen='6661:6684'>送死禮制日備較之蕢桴土鼓營窟檜巢之日不啻霄</span><br/>
<span class='tline' id='l309' data-llen='6684:6707'>壤究之因時制宜無非從其天理之自然三代之興何</span><br/>
<span class='tline' id='l310' data-llen='6707:6728'>嘗非大道之行哉比前大同小康之語醇純多矣</span><br/>
<span class='tline' id='l311' data-llen='6728:6751'>鄭注云體其犬豕牛羊謂分别骨肉之貴賤以為衆俎</span><br/>
<span class='tline' id='l312' data-llen='6751:6774'>也孔疏云知非尸前正俎者以此經所陳多是祭末之</span><br/>
<span class='tline' id='l313' data-llen='6774:6801'><a onclick="displayPageImage('KR1d0081', 'WYG', '005-18a' );" name="005-18a" class="pb">[005-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6801:6824'>事若是尸前正俎當云是謂合莫不得云是謂大祥旣</span><br/>
<span class='tline' id='l315' data-llen='6824:6847'>是人之祥善故為祭末饗燕之衆俎也集説亦用此説</span><br/>
<span class='tline' id='l316' data-llen='6847:6865'>愚按此恐未必然康成之意亦似不如此</span><br/>
<span class='tline' id='l317' data-llen='6865:6888'>聖人能以天下為一家鄭註曰耐古能字孔疏曰古之</span><br/>
<span class='tline' id='l318' data-llen='6888:6911'>能字皆作耐字今書雖悉作能或有作耐字者則此耐</span><br/>
<span class='tline' id='l319' data-llen='6911:6934'>以天下為一家及樂記云人不耐無樂是古字時有存</span><br/>
<span class='tline' id='l320' data-llen='6934:6957'>者亦有誤不安寸直作而字則易屯彖云利建侯而不</span><br/>
<span class='tline' id='l321' data-llen='6957:6980'>寧及劉向説苑能字皆為而也愚按此古今字體之變</span><br/>
<span class='tline' id='l322' data-llen='6980:7007'><a onclick="displayPageImage('KR1d0081', 'WYG', '005-18b' );" name="005-18b" class="pb">[005-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7007:7022'>不可不知集說止云耐音能畧甚</span><br/>
<span class='tline' id='l324' data-llen='7022:7045'>禮運中精語如人者天地之心人情以為田學者所當</span><br/>
<span class='tline' id='l325' data-llen='7045:7049'>細味</span><br/>
<span class='tline' id='l326' data-llen='7049:7072'>律吕上生下生先儒之説不同何椒丘曰黄鐘下生林</span><br/>
<span class='tline' id='l327' data-llen='7072:7095'>鐘林鐘上生太簇太簇下生南吕南吕上生姑洗姑洗</span><br/>
<span class='tline' id='l328' data-llen='7095:7118'>下生應鐘應鐘上生㽔賔㽔賔重上生大吕大吕下生</span><br/>
<span class='tline' id='l329' data-llen='7118:7141'>夷則夷則上生夾鐘夾鐘下生無射無射上生仲吕此</span><br/>
<span class='tline' id='l330' data-llen='7141:7164'>京馬鄭蔡諸儒及杜佑通典所説也然班固漢書所載</span><br/>
<span class='tline' id='l331' data-llen='7164:7191'><a onclick="displayPageImage('KR1d0081', 'WYG', '005-19a' );" name="005-19a" class="pb">[005-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7191:7214'>律吕相生皆一上一下而京房等乃自㽔賔重上生大</span><br/>
<span class='tline' id='l333' data-llen='7214:7237'>吕以後咸易漢志上下之號何哉盖一上一下者相生</span><br/>
<span class='tline' id='l334' data-llen='7237:7260'>之道也言重上生者吹候之用也論隂陽相生之正則</span><br/>
<span class='tline' id='l335' data-llen='7260:7283'>當從班氏之説若必施之吹候之用則當從京馬鄭蔡</span><br/>
<span class='tline' id='l336' data-llen='7283:7306'>之説二者並行而不悖焉愚按今集説所用亦京馬鄭</span><br/>
<span class='tline' id='l337' data-llen='7306:7312'>蔡之説也</span><br/>
<span class='tline' id='l338' data-llen='7312:7335'>王前巫而後史卜筮瞽侑皆在左右集説石梁王氏曰</span><br/>
<span class='tline' id='l339' data-llen='7335:7358'>巫祭祀方用卜筮有事方問謂嘗在左右非也大全西</span><br/>
<span class='tline' id='l340' data-llen='7358:7385'><a onclick="displayPageImage('KR1d0081', 'WYG', '005-19b' );" name="005-19b" class="pb">[005-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7385:7408'>山真氏曰巫掌祀以鬼神之事告王史掌書以三皇五</span><br/>
<span class='tline' id='l342' data-llen='7408:7431'>帝之事告王掌卜筮者以吉凶諫王瞽蒙之瞍以歌詩</span><br/>
<span class='tline' id='l343' data-llen='7431:7454'>諫王一人之身而左右前後挾而維之雖欲斯須自放</span><br/>
<span class='tline' id='l344' data-llen='7454:7477'>得乎愚按此一條當從真氏又禮必本于太一孔疏云</span><br/>
<span class='tline' id='l345' data-llen='7477:7500'>太一者謂天地未分混沌之元氣也集説石梁王氏曰</span><br/>
<span class='tline' id='l346' data-llen='7500:7523'>禮家見易有太極字翻出一个太一仍是諸子語真氏</span><br/>
<span class='tline' id='l347' data-llen='7523:7546'>讀書記云太一者即太極之異名愚按此一條亦當從</span><br/>
<span class='tline' id='l348' data-llen='7546:7550'>真氏</span><br/>
<span class='tline' id='l349' data-llen='7550:7577'><a onclick="displayPageImage('KR1d0081', 'WYG', '005-20a' );" name="005-20a" class="pb">[005-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7577:7600'>禮器孔疏云忠者内盡於心也信者外不欺于物也解</span><br/>
<span class='tline' id='l351' data-llen='7600:7609'>忠信二字最明白</span><br/>
<span class='tline' id='l352' data-llen='7609:7632'>禮也者合乎天時一條孔疏曰前云忠信為本易見而</span><br/>
<span class='tline' id='l353' data-llen='7632:7655'>義理為文難覩故此以下廣説義理為文之事集説無</span><br/>
<span class='tline' id='l354' data-llen='7655:7678'>此明白又按舉其定國之數以為禮之大經孔疏云禮</span><br/>
<span class='tline' id='l355' data-llen='7678:7701'>物必鄉之所有故有國者必書其國内所生物多少定</span><br/>
<span class='tline' id='l356' data-llen='7701:7717'>數以為國之大法集説於此亦殊混</span><br/>
<span class='tline' id='l357' data-llen='7717:7740'>必舉其定國之數一條當與王制冡宰制國用一條同</span><br/>
<span class='tline' id='l358' data-llen='7740:7767'><a onclick="displayPageImage('KR1d0081', 'WYG', '005-20b' );" name="005-20b" class="pb">[005-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7767:7790'>看孔子曰我戰則克祭則受福盖得其道矣鄭注謂我</span><br/>
<span class='tline' id='l360' data-llen='7790:7813'>字是指知禮者孔疏云知非孔子自我者君子務在謙</span><br/>
<span class='tline' id='l361' data-llen='7813:7836'>光不應自言祭祀受福之事愚按注疏此説比集説作</span><br/>
<span class='tline' id='l362' data-llen='7836:7847'>孔子自言者其義較長</span><br/>
<span class='tline' id='l363' data-llen='7847:7870'>或素或青鄭注云變白黒言素青者秦二世時趙髙欲</span><br/>
<span class='tline' id='l364' data-llen='7870:7893'>作亂或以青為黒黒為黄民言從之至今語猶存也孔</span><br/>
<span class='tline' id='l365' data-llen='7893:7910'>疏云是鹿馬之類愚按此可補史之畧</span><br/>
<span class='tline' id='l366' data-llen='7910:7933'>禮之以多為貴者以其外心者也禮之以少為貴者以</span><br/>
<span class='tline' id='l367' data-llen='7933:7960'><a onclick="displayPageImage('KR1d0081', 'WYG', '005-21a' );" name="005-21a" class="pb">[005-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7960:7983'>其内心也此分而言之也若合而言之則以少為貴亦</span><br/>
<span class='tline' id='l369' data-llen='7983:8002'>是心之盡於外處内心外心原是一時俱有</span><br/>
<span class='tline' id='l370' data-llen='8002:8025'>禮有擯詔樂有相步温之至也鄭注解温為温藉孔疏</span><br/>
<span class='tline' id='l371' data-llen='8025:8048'>皇氏云温謂承藉凡玉以物緼裏承藉君子亦以威儀</span><br/>
<span class='tline' id='l372' data-llen='8048:8071'>擯相自承藉愚按今人喜用藴藉二字盖本此即易物</span><br/>
<span class='tline' id='l373' data-llen='8071:8094'>不可以苟合之意又上文三月繫七日戒三日宿慎之</span><br/>
<span class='tline' id='l374' data-llen='8094:8117'>至也鄭注云将有祭祀之事必先敬慎如此不敢切也</span><br/>
<span class='tline' id='l375' data-llen='8117:8140'>孔疏云禮須積漸不敢切廹也按注疏解慎字俱用温</span><br/>
<span class='tline' id='l376' data-llen='8140:8167'><a onclick="displayPageImage('KR1d0081', 'WYG', '005-21b' );" name="005-21b" class="pb">[005-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8167:8183'>藉之義盖經文慎與温本交互言之</span><br/>
<span class='tline' id='l378' data-llen='8183:8207'>醴酒之用𤣥酒之尚割刀之用鸞刀之貴莞簟之安而</span><br/>
<span class='tline' id='l379' data-llen='8207:8230'>槀鞂之設此義見禮器又見郊特牲盖即所云禮之近</span><br/>
<span class='tline' id='l380' data-llen='8230:8253'>人情者非其至者也與七介相見三辭三讓而至不可</span><br/>
<span class='tline' id='l381' data-llen='8253:8269'>直情徑行者又不同合之乃見禮意</span><br/>
<span class='tline' id='l382' data-llen='8269:8292'>因名山升中於天此一句鄭注作封禪解集説駁之雖</span><br/>
<span class='tline' id='l383' data-llen='8292:8315'>仍用鄭氏中猶成也之義然只作巡狩燔柴解此等處</span><br/>
<span class='tline' id='l384' data-llen='8315:8338'>集説最有功盖程朱以来諸儒之意也元明兩代不講</span><br/>
<span class='tline' id='l385' data-llen='8338:8365'><a onclick="displayPageImage('KR1d0081', 'WYG', '005-22a' );" name="005-22a" class="pb">[005-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8365:8388'>封禪皆是儒者解經之力經學之關係豈不大哉綱目</span><br/>
<span class='tline' id='l387' data-llen='8388:8411'>梁天監八年許懋曰舜柴岱宗是為巡狩而鄭引孝經</span><br/>
<span class='tline' id='l388' data-llen='8411:8434'>鈎命決云封于泰山禪于梁甫此緯書之曲説非正經</span><br/>
<span class='tline' id='l389' data-llen='8434:8445'>之通義也懋亦賢矣哉</span><br/>
<span class='tline' id='l390' data-llen='8445:8468'>内則子事父母櫛縰笄總笄字無注孔疏曰笄者著縰</span><br/>
<span class='tline' id='l391' data-llen='8468:8491'>旣畢以笄揷之熊氏云此笄謂安髻之笄以縰韜髪作</span><br/>
<span class='tline' id='l392' data-llen='8491:8514'>髻旣訖横施此笄於髻中以固髻也故士喪禮云笄用</span><br/>
<span class='tline' id='l393' data-llen='8514:8537'>桑長四寸纋中是也纋中謂殺其中使細非固冠之笄</span><br/>
<span class='tline' id='l394' data-llen='8537:8564'><a onclick="displayPageImage('KR1d0081', 'WYG', '005-22b' );" name="005-22b" class="pb">[005-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8564:8587'>故文在冠上冠有纓者無笄又婦事舅姑櫛縰笄總鄭</span><br/>
<span class='tline' id='l396' data-llen='8587:8610'>注云笄今簪也孔疏曰謂婦人之笄異于上男子笄縰</span><br/>
<span class='tline' id='l397' data-llen='8610:8633'>故于此始云笄今簪也則與士冠禮男子爵弁笄皮弁</span><br/>
<span class='tline' id='l398' data-llen='8633:8656'>笄同故鄭注冠禮亦云笄今之簪也則喪服女子古笄</span><br/>
<span class='tline' id='l399' data-llen='8656:8679'>尺二寸也大全朱子曰婦人不冠則所謂髻笄即為固</span><br/>
<span class='tline' id='l400' data-llen='8679:8702'>髻之用亦名為簪而非如二弁之簪矣愚按合注疏及</span><br/>
<span class='tline' id='l401' data-llen='8702:8725'>朱子之言觀之則男子之笄有二種婦人之笄又另是</span><br/>
<span class='tline' id='l402' data-llen='8725:8729'>一種</span><br/>
<span class='tline' id='l403' data-llen='8729:8756'><a onclick="displayPageImage('KR1d0081', 'WYG', '005-23a' );" name="005-23a" class="pb">[005-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8756:8779'>升降出入揖遊揖遊二字注疏集説大全俱無解惟小</span><br/>
<span class='tline' id='l405' data-llen='8779:8786'>學注説得明</span><br/>
<span class='tline' id='l406' data-llen='8786:8803'>魚膾芥醤芥醤二字注疏集説俱無解</span><br/>
<span class='tline' id='l407' data-llen='8803:8826'>自蝸醢至卵鹽二十六物大全長樂劉氏曰士庶不可</span><br/>
<span class='tline' id='l408' data-llen='8826:8849'>得而備之也偶其有者則如此法以制之凡為人子婦</span><br/>
<span class='tline' id='l409' data-llen='8849:8872'>者預當知之以敬于祭祀則鬼神享之以奉于燕飲則</span><br/>
<span class='tline' id='l410' data-llen='8872:8895'>賔客樂之以饌于尊親則衰病宜之愚按如此説方見</span><br/>
<span class='tline' id='l411' data-llen='8895:8906'>内則之喫𦂳為人處</span><br/>
<span class='tline' id='l412' data-llen='8906:8933'><a onclick="displayPageImage('KR1d0081', 'WYG', '005-23b' );" name="005-23b" class="pb">[005-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8933:8956'>旣養老而后乞言亦㣲其禮此恐其勞動故云然鄭注</span><br/>
<span class='tline' id='l414' data-llen='8956:8979'>云㣲其禮者依違言之求而不切也孔疏云依違求之</span><br/>
<span class='tline' id='l415' data-llen='8979:9002'>而不偪切此説得明集説云其禮㣲畧不誠切以求之</span><br/>
<span class='tline' id='l416' data-llen='9002:9008'>便不明白</span><br/>
<span class='tline' id='l417' data-llen='9008:9031'>妾御當夕之制不特注疏言之而集説亦用之今人乃</span><br/>
<span class='tline' id='l418' data-llen='9031:9054'>以色荒為疑不知此是言其制度如此若夫清心寛欲</span><br/>
<span class='tline' id='l419' data-llen='9054:9077'>則存乎其人而已猶之天子之羞百二十品特備其制</span><br/>
<span class='tline' id='l420' data-llen='9077:9086'>爾豈必徧嘗之哉</span><br/>
<span class='tline' id='l421' data-llen='9086:9113'><a onclick="displayPageImage('KR1d0081', 'WYG', '005-24a' );" name="005-24a" class="pb">[005-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9113:9136'>接以太牢王肅杜預並以為接待夫人以太牢鄭註云</span><br/>
<span class='tline' id='l423' data-llen='9136:9159'>接讀為㨗㨗勝也謂食其母使補虚强氣也集説則云</span><br/>
<span class='tline' id='l424' data-llen='9159:9175'>以太牢之禮接見其子恐當從鄭説</span><br/>
<span class='tline' id='l425' data-llen='9175:9198'>請肄簡諒鄭註云請習簡謂所書篇數也請習信謂應</span><br/>
<span class='tline' id='l426' data-llen='9198:9221'>對之言也集説云諒言語信實也愚按應對之言而謂</span><br/>
<span class='tline' id='l427' data-llen='9221:9244'>之諒蓋言以信實為主也集説又一説簡者簡要此易</span><br/>
<span class='tline' id='l428' data-llen='9244:9254'>啟人苟簡之病當刪</span><br/>
<span class='tline' id='l429' data-llen='9254:9277'>二十博學不敎此一語最切今人病痛今學者苦于衣</span><br/>
<span class='tline' id='l430' data-llen='9277:9304'><a onclick="displayPageImage('KR1d0081', 'WYG', '005-24b' );" name="005-24b" class="pb">[005-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9304:9327'>食之累往往以訓蒙為治生之策甚有不及二十而為</span><br/>
<span class='tline' id='l432' data-llen='9327:9350'>人師者矣其為害可勝道哉集說云不教恐所學未精</span><br/>
<span class='tline' id='l433' data-llen='9350:9365'>故不可為師以教人也㫖哉言乎</span><br/>
<span class='tline' id='l434' data-llen='9365:9388'>凡女拜尚右手孔疏云漢時行之也愚按觀此則唐初</span><br/>
<span class='tline' id='l435' data-llen='9388:9400'>男女之拜已無左右之分</span><br/>
<span class='tline' id='l436' data-llen='9400:9423'>玉藻疏云漢明帝時用曹褒之說皆用白旒珠與古異</span><br/>
<span class='tline' id='l437' data-llen='9423:9447'>也愚按此則玉藻之制自東漢而變𤣥端而朝日注疏</span><br/>
<span class='tline' id='l438' data-llen='9447:9471'>皆謂端當為冕集説亦從之大全方氏則云𤣥端者祭</span><br/>
<span class='tline' id='l439' data-llen='9471:9498'><a onclick="displayPageImage('KR1d0081', 'WYG', '005-25a' );" name="005-25a" class="pb">[005-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9498:9524'>服燕服之總名衣𤣥衣而加𤣥冕則為祭服衣𤣥衣而</span><br/>
<span class='tline' id='l441' data-llen='9524:9543'>加𤣥冠則為燕服此與注疏集説俱不同</span><br/>
<span class='tline' id='l442' data-llen='9543:9566'>聽朔于南門之外鄭注云東門南門皆為國門也天子</span><br/>
<span class='tline' id='l443' data-llen='9566:9589'>廟及路寝皆如明堂制明堂在國之陽每月就其時之</span><br/>
<span class='tline' id='l444' data-llen='9589:9612'>堂而聽朔焉卒事反宿路寝亦如之愚按康成之意蓋</span><br/>
<span class='tline' id='l445' data-llen='9612:9635'>謂聽朔于南門外之明堂也經文止言南門外而不言</span><br/>
<span class='tline' id='l446' data-llen='9635:9647'>明堂此注亦是補經之法</span><br/>
<span class='tline' id='l447' data-llen='9647:9670'>鄭注云天子廟及路寝皆如明堂制孔疏云按考工記</span><br/>
<span class='tline' id='l448' data-llen='9670:9697'><a onclick="displayPageImage('KR1d0081', 'WYG', '005-25b' );" name="005-25b" class="pb">[005-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9697:9720'>夏后氏世室鄭注云謂宗廟殷人重屋註云謂正寝也</span><br/>
<span class='tline' id='l450' data-llen='9720:9743'>周人明堂鄭云三代各舉其一明其制同也然太廟路</span><br/>
<span class='tline' id='l451' data-llen='9743:9766'>寝旣如明堂則路寝之制上有五室不得有房而顧命</span><br/>
<span class='tline' id='l452' data-llen='9766:9789'>有東房西房鄭荅趙商云成王崩時在西都文王遷豐</span><br/>
<span class='tline' id='l453' data-llen='9789:9812'>鎬作靈臺辟廱而已其餘猶諸侯制度焉故知此喪禮</span><br/>
<span class='tline' id='l454' data-llen='9812:9835'>設衣物有夾有房也周公攝政制禮作樂乃立明堂於</span><br/>
<span class='tline' id='l455' data-llen='9835:9858'>王城如鄭此言是成王崩時路寝猶如諸侯之制故有</span><br/>
<span class='tline' id='l456' data-llen='9858:9881'>左右房也然西都宫室旣如諸侯制按詩斯干云西南</span><br/>
<span class='tline' id='l457' data-llen='9881:9908'><a onclick="displayPageImage('KR1d0081', 'WYG', '005-26a' );" name="005-26a" class="pb">[005-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='9908:9931'>其户箋云路寝制如明堂是宣王之時在鎬京而云路</span><br/>
<span class='tline' id='l459' data-llen='9931:9954'>寝制如明堂則西都宫室如明堂也故張逸疑而致問</span><br/>
<span class='tline' id='l460' data-llen='9954:9977'>鄭荅之云宣王承亂又不能如周公之制如鄭此言則</span><br/>
<span class='tline' id='l461' data-llen='9977:10000'>成王崩時因先王舊宫室至康王已後所營依天子制</span><br/>
<span class='tline' id='l462' data-llen='10000:10023'>度至宣王之時承亂之後所營宫室還依天子制度路</span><br/>
<span class='tline' id='l463' data-llen='10023:10046'>寝如明堂也不復能如周公之時先王之宫室也愚按</span><br/>
<span class='tline' id='l464' data-llen='10046:10069'>此疏説得最周宻然謂太廟路寝明堂之制同屬可疑</span><br/>
<span class='tline' id='l465' data-llen='10069:10085'>明堂位謂太廟天子明堂其誤亦同</span><br/>
<span class='tline' id='l466' data-llen='10085:10112'><a onclick="displayPageImage('KR1d0081', 'WYG', '005-26b' );" name="005-26b" class="pb">[005-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10112:10135'>康成主明堂五室之説而謂九室三十六户七十二牖</span><br/>
<span class='tline' id='l468' data-llen='10135:10158'>是秦相吕不韋作春秋時説者所益非古制也此與朱</span><br/>
<span class='tline' id='l469' data-llen='10158:10181'>子意不同又按康成解月令亦只是主五室之説其意</span><br/>
<span class='tline' id='l470' data-llen='10181:10204'>盖以九室乃後儒誤解不韋月令也集説于月令玉藻</span><br/>
<span class='tline' id='l471' data-llen='10204:10210'>殊欠明白</span><br/>
<span class='tline' id='l472' data-llen='10210:10233'>閏月則闔門左扉立於其中鄭注云聽其朔于明堂門</span><br/>
<span class='tline' id='l473' data-llen='10233:10256'>中還處路寝門終月孔疏云於文王在門謂之閏是閏</span><br/>
<span class='tline' id='l474' data-llen='10256:10279'>月聽朔于明堂門反居路寝門皇氏云明堂有四門即</span><br/>
<span class='tline' id='l475' data-llen='10279:10306'><a onclick="displayPageImage('KR1d0081', 'WYG', '005-27a' );" name="005-27a" class="pb">[005-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10306:10329'>路寢亦有四門閏月各居其時當方之門義或然也愚</span><br/>
<span class='tline' id='l477' data-llen='10329:10352'>按此因路寢如明堂之説而遂謂路寢亦四門益難信</span><br/>
<span class='tline' id='l478' data-llen='10352:10375'>動則左史書之言則右史書之孔疏以周禮之五史參</span><br/>
<span class='tline' id='l479' data-llen='10375:10398'>攷之知其即太史内史最見精細集説則不問其為何</span><br/>
<span class='tline' id='l480' data-llen='10398:10419'>官矣<span class='krp-note'>陸翼王集説補正/亦備載孔疏之説</span></span><br/>
<span class='tline' id='l481' data-llen='10419:10443'>朝服以日視朝于内朝鄭注云朝服冠𤣥端素裳也孔</span><br/>
<span class='tline' id='l482' data-llen='10443:10468'>疏云按王制周人𤣥衣而養老註云𤣥衣素裳天子之</span><br/>
<span class='tline' id='l483' data-llen='10468:10493'>燕服為諸侯朝服彼注云𤣥衣則此𤣥端也若以素為</span><br/>
<span class='tline' id='l484' data-llen='10493:10520'><a onclick="displayPageImage('KR1d0081', 'WYG', '005-27b' );" name="005-27b" class="pb">[005-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10520:10544'>裳則是朝服此朝服素裳皆得謂之𤣥端故論語云端</span><br/>
<span class='tline' id='l486' data-llen='10544:10569'>章甫註云端𤣥端諸侯朝服若上士以𤣥為裳中士以</span><br/>
<span class='tline' id='l487' data-llen='10569:10592'>黄為裳下士以雜色為裳天子諸侯以朱為裳則皆謂</span><br/>
<span class='tline' id='l488' data-llen='10592:10617'>之𤣥端不得名為朝服也又朝𤣥端夕深衣疏曰大夫</span><br/>
<span class='tline' id='l489' data-llen='10617:10641'>士視私朝故服𤣥端若朝君之時則朝服也朝服其衣</span><br/>
<span class='tline' id='l490' data-llen='10641:10666'>與𤣥無異但其裳以素耳愚按此分别朝服與𤣥端最</span><br/>
<span class='tline' id='l491' data-llen='10666:10690'>明但朝禮則君臣同服若宗廟之事則君不服𤣥端亦</span><br/>
<span class='tline' id='l492' data-llen='10690:10713'>不服朝服故論語蒙引謂君臣同服者非告朔聽朔之</span><br/>
<span class='tline' id='l493' data-llen='10713:10740'><a onclick="displayPageImage('KR1d0081', 'WYG', '005-28a' );" name="005-28a" class="pb">[005-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='10740:10757'>制内朝外朝之别此處孔疏説得最明</span><br/>
<span class='tline' id='l495' data-llen='10757:10780'>麛裘青豻褎絞衣以裼之鄭注旣云絞蒼黄之色又引</span><br/>
<span class='tline' id='l496' data-llen='10780:10803'>論語素衣麛裘孔疏引皇氏云素衣為正記者亂言絞</span><br/>
<span class='tline' id='l497' data-llen='10803:10813'>耳集説不分别殊畧</span><br/>
<span class='tline' id='l498' data-llen='10813:10836'>諸儒言明堂之説不一蔡邕云明堂太廟辟雍是一處</span><br/>
<span class='tline' id='l499' data-llen='10836:10843'>此説最無理</span><br/>
<span class='tline' id='l500' data-llen='10843:10846'>　</span><br/>
<span class='tline' id='l501' data-llen='10846:10849'>　</span><br/>
<span class='tline' id='l502' data-llen='10849:10876'><a onclick="displayPageImage('KR1d0081', 'WYG', '005-28b' );" name="005-28b" class="pb">[005-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='10876:10879'>　</span><br/>
<span class='tline' id='l504' data-llen='10879:10882'>　</span><br/>
<span class='tline' id='l505' data-llen='10882:10885'>　</span><br/>
<span class='tline' id='l506' data-llen='10885:10888'>　</span><br/>
<span class='tline' id='l507' data-llen='10888:10891'>　</span><br/>
<span class='tline' id='l508' data-llen='10891:10894'>　</span><br/>
<span class='tline' id='l509' data-llen='10894:10897'>　</span><br/>
<span class='tline' id='l510' data-llen='10897:10906'>　讀禮志疑卷五</span><br/>
</p>
<p><br/>
</p>
  </div>
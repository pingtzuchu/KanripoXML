<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0019', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:191'>吳園周易解附錄</span><br/>
<span class='tline' id='l9' data-llen='191:198'>　　序論一</span><br/>
<span class='tline' id='l10' data-llen='198:221'>　生生不窮故謂之易有太易有太初有太始有太素</span><br/>
<span class='tline' id='l11' data-llen='221:244'>　葢太易者未見氣太初者氣之始也太始者形之始</span><br/>
<span class='tline' id='l12' data-llen='244:267'>　也太素者質之始也氣形質具而未相離曰渾淪視</span><br/>
<span class='tline' id='l13' data-llen='267:287'>　之不可見聽之不可聞循之不可得故曰易</span><br/>
<span class='tline' id='l14' data-llen='287:294'>　　序論二</span><br/>
<span class='tline' id='l15' data-llen='294:317'>　聖人取夫陰陽變化之理而寓之卦以著吉凶悔吝</span><br/>
<span class='tline' id='l16' data-llen='317:343'><a onclick="displayPageImage('KR1a0019', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='343:366'>　利害成敗之說雖非道之妙而所以微顯闡幽為敎</span><br/>
<span class='tline' id='l18' data-llen='366:389'>　之法舍是則亦不可得而見矣故曰乾坤毁則無以</span><br/>
<span class='tline' id='l19' data-llen='389:412'>　見易易不可見則乾坤或幾乎息矣此言陰陽之理</span><br/>
<span class='tline' id='l20' data-llen='412:435'>　待易而後明易亦待陰陽而後顯也君子所以修身</span><br/>
<span class='tline' id='l21' data-llen='435:458'>　為家為國為天下得是而窮之知夫變化之所自然</span><br/>
<span class='tline' id='l22' data-llen='458:481'>　後趣時乘理應對酬酢無所凝滯人苟不明乎此是</span><br/>
<span class='tline' id='l23' data-llen='481:504'>　未免乎膠柱調瑟刻舟求劒之比也易之為名為義</span><br/>
<span class='tline' id='l24' data-llen='504:511'>　可不察哉</span><br/>
<span class='tline' id='l25' data-llen='511:537'><a onclick="displayPageImage('KR1a0019', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='537:544'>　　序論三</span><br/>
<span class='tline' id='l27' data-llen='544:567'>　為天下國家與夫修身皆人事也其吉凶悔吝利害</span><br/>
<span class='tline' id='l28' data-llen='567:590'>　成敗何與乎陰陽之說而聖人取是以明之何也曰</span><br/>
<span class='tline' id='l29' data-llen='590:613'>　修身也齊家也治國也平天下也其事不一其時不</span><br/>
<span class='tline' id='l30' data-llen='613:636'>　齊所謂吉凶悔吝利害成敗不可以偏舉而又不可</span><br/>
<span class='tline' id='l31' data-llen='636:659'>　以概論則將示訓于天下備垂敎于後世無定法而</span><br/>
<span class='tline' id='l32' data-llen='659:682'>　可乎雖不可無定法而萬事萬物之變今昔異宜一</span><br/>
<span class='tline' id='l33' data-llen='682:705'>　日萬㡬禍福倚伏又不可以言盡此聖人所以體夫</span><br/>
<span class='tline' id='l34' data-llen='705:731'><a onclick="displayPageImage('KR1a0019', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='731:754'>　天地萬物之象推剛柔變化之說而寓其意于爻以</span><br/>
<span class='tline' id='l36' data-llen='754:777'>　示吉凶悔吝利害成敗之大法使天下後世可攷焉</span><br/>
<span class='tline' id='l37' data-llen='777:800'>　中才學之可以守身可以有家可以持國可以保天</span><br/>
<span class='tline' id='l38' data-llen='800:824'>　下智者引而伸之觸𩔖而長之天下之能事畢矣故</span><br/>
<span class='tline' id='l39' data-llen='824:847'>　曰易者象也象也者像此者也又曰書不盡言言不</span><br/>
<span class='tline' id='l40' data-llen='847:870'>　盡意然則聖人之意不可見乎曰聖人立象以盡意</span><br/>
<span class='tline' id='l41' data-llen='870:893'>　而終之以變而通之以盡利鼔之舞之以盡神此易</span><br/>
<span class='tline' id='l42' data-llen='893:916'>　之為道所以唯變所適而異乎詩書禮樂不可為典</span><br/>
<span class='tline' id='l43' data-llen='916:942'><a onclick="displayPageImage('KR1a0019', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='942:965'>　要非中人以上焉足以與此嗚呼學易而不知通變</span><br/>
<span class='tline' id='l45' data-llen='965:988'>　之義不盡鼔舞之能是所謂膠柱而調瑟刻舟而求</span><br/>
<span class='tline' id='l46' data-llen='988:1011'>　劒豈知夫易之所以為易者哉故曰易窮則變變則</span><br/>
<span class='tline' id='l47' data-llen='1011:1034'>　通通則久此黄帝堯舜所以通其變使民不倦神而</span><br/>
<span class='tline' id='l48' data-llen='1034:1057'>　化之使民宜之者也三代之書或曰連山或曰歸藏</span><br/>
<span class='tline' id='l49' data-llen='1057:1080'>　或曰周易而易之名莫之或改豈非變通之義不可</span><br/>
<span class='tline' id='l50' data-llen='1080:1103'>　易歟由是觀之易之為敎也象而已矣而所以為敎</span><br/>
<span class='tline' id='l51' data-llen='1103:1126'>　在意不在象舍象則無以見意此八卦所以為易之</span><br/>
<span class='tline' id='l52' data-llen='1126:1152'><a onclick="displayPageImage('KR1a0019', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1152:1175'>　本而三代同之也昔虞翻好易遇飲三之夢而不得</span><br/>
<span class='tline' id='l54' data-llen='1175:1198'>　其說猥曰易道在天三爻足之矣豈真知易者哉管</span><br/>
<span class='tline' id='l55' data-llen='1198:1221'>　公明有云善易者不論易可謂知言矣惜乎其效止</span><br/>
<span class='tline' id='l56' data-llen='1221:1243'>　于占相而未能閎聖人之閫奥是以君子不多焉</span><br/>
<span class='tline' id='l57' data-llen='1243:1250'>　　序論四</span><br/>
<span class='tline' id='l58' data-llen='1250:1273'>　易者象也則無適而非象今獨以八卦為易之本豈</span><br/>
<span class='tline' id='l59' data-llen='1273:1296'>　非天下之象備于此歟曰然易不云乎八卦成列象</span><br/>
<span class='tline' id='l60' data-llen='1296:1319'>　在其中矣然則易之象八卦而已而曰易有四象所</span><br/>
<span class='tline' id='l61' data-llen='1319:1345'><a onclick="displayPageImage('KR1a0019', 'WYG', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1345:1368'>　以示也何曰此先儒所以紛紛而莫之或一也攷諸</span><br/>
<span class='tline' id='l63' data-llen='1368:1391'>　聖人之辭而觀其立言之序其得失可見矣其曰易</span><br/>
<span class='tline' id='l64' data-llen='1391:1414'>　有四象所以示也繼之繋辭焉所以告也則所謂四</span><br/>
<span class='tline' id='l65' data-llen='1414:1437'>　象者卦爻之謂爾果以為卦爻則非生八卦之四象</span><br/>
<span class='tline' id='l66' data-llen='1437:1460'>　可知矣非生八卦之四象則非金木水火與七九六</span><br/>
<span class='tline' id='l67' data-llen='1460:1483'>　八之數又可知矣既曰易有四象則易中之象焉果</span><br/>
<span class='tline' id='l68' data-llen='1483:1507'>　易中之象則非蓍龜河圖之𩔖可知矣有四象然後</span><br/>
<span class='tline' id='l69' data-llen='1507:1530'>　繋辭焉以告則非所謂得失憂虞進退晝夜之象又</span><br/>
<span class='tline' id='l70' data-llen='1530:1556'><a onclick="displayPageImage('KR1a0019', 'WYG', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1556:1579'>　可知矣然則果何為而四耶曰亦索諸卦爻而已竒</span><br/>
<span class='tline' id='l72' data-llen='1579:1602'>　耦之畫一也八卦二也六十四卦三也三百八十四</span><br/>
<span class='tline' id='l73' data-llen='1602:1625'>　爻四也有竒耦之畫然後八卦成八卦成然後六十</span><br/>
<span class='tline' id='l74' data-llen='1625:1648'>　四卦立六十四卦立然後三百八十四爻顯易之象</span><br/>
<span class='tline' id='l75' data-llen='1648:1671'>　于是乎備矣竒耦者陰陽之象也八卦者天地雷風</span><br/>
<span class='tline' id='l76' data-llen='1671:1694'>　水火山澤之象也六十四卦者天下至賾之象也三</span><br/>
<span class='tline' id='l77' data-llen='1694:1717'>　百八十四爻者天下至動之象也陰陽之變而至于</span><br/>
<span class='tline' id='l78' data-llen='1717:1740'>　天下之至動則所謂為天下國家與夫修身吉凶悔</span><br/>
<span class='tline' id='l79' data-llen='1740:1766'><a onclick="displayPageImage('KR1a0019', 'WYG', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1766:1789'>　吝成敗利害之理具矣聖人之意于是盡矣易之為</span><br/>
<span class='tline' id='l81' data-llen='1789:1812'>　敎于是宜矣故曰易有四象所以示也不其然乎然</span><br/>
<span class='tline' id='l82' data-llen='1812:1835'>　則聖人以此繼夫天生神物與夫河圖洛書之後豈</span><br/>
<span class='tline' id='l83' data-llen='1835:1858'>　無意耶曰惡得無意此意所以明作易取象垂敎之</span><br/>
<span class='tline' id='l84' data-llen='1858:1881'>　所由也豈苟然哉葢生覆者天之職形載者地之職</span><br/>
<span class='tline' id='l85' data-llen='1881:1904'>　敎化者聖人之職萬物失其理則天地之過也萬民</span><br/>
<span class='tline' id='l86' data-llen='1904:1927'>　失其性則誰之過歟故聖人效天地變化而欲作為</span><br/>
<span class='tline' id='l87' data-llen='1927:1950'>　書以示敎以為言不切則不能動人故又取則蓍龜</span><br/>
<span class='tline' id='l88' data-llen='1950:1976'><a onclick="displayPageImage('KR1a0019', 'WYG', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1976:1999'>　而告人以吉凶禍福之理然言不能盡意也故又法</span><br/>
<span class='tline' id='l90' data-llen='1999:2022'>　天之垂象使其如日月星辰爛然人皆觀而自得焉</span><br/>
<span class='tline' id='l91' data-llen='2022:2045'>　然天下之象衆矣悉備之則不勝其煩而特言之則</span><br/>
<span class='tline' id='l92' data-llen='2045:2068'>　又恐不足以盡意故又法河圖洛書之文而畫卦于</span><br/>
<span class='tline' id='l93' data-llen='2068:2091'>　是四象立而吉凶之理著矣四象者所以法圖書之</span><br/>
<span class='tline' id='l94' data-llen='2091:2114'>　文而象日月之著也繋辭焉所以則神物之告人也</span><br/>
<span class='tline' id='l95' data-llen='2114:2137'>　定吉凶所以效天地之變化既成萬物也故曰易有</span><br/>
<span class='tline' id='l96' data-llen='2137:2160'>　太極是生兩儀兩儀生四象四象生八卦八卦定吉</span><br/>
<span class='tline' id='l97' data-llen='2160:2186'><a onclick="displayPageImage('KR1a0019', 'WYG', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2186:2209'>　凶吉凶生大業所謂大業者是聖人變通鼔舞以盡</span><br/>
<span class='tline' id='l99' data-llen='2209:2232'>　易之妙效天地變化之極致也故曰法象莫大乎天</span><br/>
<span class='tline' id='l100' data-llen='2232:2255'>　地變通莫大乎四時垂象著明莫大乎日月崇高莫</span><br/>
<span class='tline' id='l101' data-llen='2255:2278'>　大乎富貴備物致用立用成器以為天下利莫大乎</span><br/>
<span class='tline' id='l102' data-llen='2278:2302'>　人探賾索𨼆鉤深致逺莫大乎蓍龜此言聖人據崇</span><br/>
<span class='tline' id='l103' data-llen='2302:2325'>　高之勢而能法象則效成器致用利天下以盡變通</span><br/>
<span class='tline' id='l104' data-llen='2325:2348'>　鼔舞之事業也若伏羲神農黄帝堯舜則取諸離下</span><br/>
<span class='tline' id='l105' data-llen='2348:2371'>　結繩而為綱罟之類作為耒耜衣裳舟楫弓矢臼杵</span><br/>
<span class='tline' id='l106' data-llen='2371:2397'><a onclick="displayPageImage('KR1a0019', 'WYG', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2397:2420'>　之器雖然苟有其位而無其徳雖欲有為不能也苟</span><br/>
<span class='tline' id='l108' data-llen='2420:2443'>　有其徳而無其位雖欲有為不可也故古之帝王多</span><br/>
<span class='tline' id='l109' data-llen='2443:2466'>　矣而能通其變神而化之者幾何耶仲尼以大聖之</span><br/>
<span class='tline' id='l110' data-llen='2466:2489'>　才不得紹三王之業也然聖人之心曷嘗一日而忘</span><br/>
<span class='tline' id='l111' data-llen='2489:2512'>　天下哉故厯聘七十二君無所用老矣退而修易作</span><br/>
<span class='tline' id='l112' data-llen='2512:2535'>　繋辭焉然後易道彰明無餘藴矣此其功所以與伏</span><br/>
<span class='tline' id='l113' data-llen='2535:2558'>　羲文王同而其澤百世不斬也是以言崇高富貴必</span><br/>
<span class='tline' id='l114' data-llen='2558:2581'>　繼之以聖人而論蓍龜之功獨在聖人之後也然則</span><br/>
<span class='tline' id='l115' data-llen='2581:2607'><a onclick="displayPageImage('KR1a0019', 'WYG', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2607:2630'>　不及圖書何耶曰首言兩儀生四象四象生八卦則</span><br/>
<span class='tline' id='l117' data-llen='2630:2652'>　圖書之功見矣此聖人立言之深㫖不可不攷也</span><br/>
<span class='tline' id='l118' data-llen='2652:2659'>　　序論五</span><br/>
<span class='tline' id='l119' data-llen='2659:2682'>　兩儀生四象四象生八卦而圖書之功著則八卦果</span><br/>
<span class='tline' id='l120' data-llen='2682:2705'>　圖書之成法而四象果金木水火與六七八九之數</span><br/>
<span class='tline' id='l121' data-llen='2705:2728'>　歟曰若是則伏羲不足謂之聖而五行先于天地也</span><br/>
<span class='tline' id='l122' data-llen='2728:2751'>　葢伏羲之作易也深探陰陽之本而究太極兩儀四</span><br/>
<span class='tline' id='l123' data-llen='2751:2774'>　象之㫖矣而未得所以顯之之方俯仰以觀逺近以</span><br/>
<span class='tline' id='l124' data-llen='2774:2800'><a onclick="displayPageImage('KR1a0019', 'WYG', '010-7b' );" name="010-7b" class="pb">[010-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2800:2824'>　取盡類天下之象矣而未得所以𩔖之之體于是則</span><br/>
<span class='tline' id='l126' data-llen='2824:2847'>　圖書之文有竒耦相生之義而作畫卦之法焉然後</span><br/>
<span class='tline' id='l127' data-llen='2847:2871'>　神明之徳可以通而萬物之情有以𩔖故曰河出圖</span><br/>
<span class='tline' id='l128' data-llen='2871:2894'>　洛出書聖人則之易有四象所以示也言揆其大法</span><br/>
<span class='tline' id='l129' data-llen='2894:2917'>　以為卦爻云爾所謂金木水火之象與夫六九七八</span><br/>
<span class='tline' id='l130' data-llen='2917:2940'>　之數皆後儒之妄也然則所謂兩儀四象果何物耶</span><br/>
<span class='tline' id='l131' data-llen='2940:2963'>　曰易變為一是謂太極此道之所以包括天地五行</span><br/>
<span class='tline' id='l132' data-llen='2963:2986'>　之樞要而氣之母也一氣初判陰陽始分輕清者上</span><br/>
<span class='tline' id='l133' data-llen='2986:3012'><a onclick="displayPageImage('KR1a0019', 'WYG', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3012:3035'>　浮重濁者下聚故謂之二氣二氣不交變化不成一</span><br/>
<span class='tline' id='l135' data-llen='3035:3058'>　騰一降或左或右更進迭退斯有老少故謂之象儀</span><br/>
<span class='tline' id='l136' data-llen='3058:3081'>　者陰陽之體而象者陰陽之用也此天地五行所資</span><br/>
<span class='tline' id='l137' data-llen='3081:3104'>　以生化萬物而不窮者也是謂神明之徳此八卦之</span><br/>
<span class='tline' id='l138' data-llen='3104:3127'>　所由别也然兩儀四象其數六矣而卦八皆成于三</span><br/>
<span class='tline' id='l139' data-llen='3127:3150'>　者何也豈非所謂三極之象歟曰易固備三才之道</span><br/>
<span class='tline' id='l140' data-llen='3150:3173'>　矣然方畫卦之始取則于陰陽之道未興也及夫三</span><br/>
<span class='tline' id='l141' data-llen='3173:3196'>　畫既列然後人道存乎其中爾取則于陰陽而獨以</span><br/>
<span class='tline' id='l142' data-llen='3196:3222'><a onclick="displayPageImage('KR1a0019', 'WYG', '010-8b' );" name="010-8b" class="pb">[010-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3222:3245'>　三何也曰經不云乎陽卦多陰陰卦多陽其故何也</span><br/>
<span class='tline' id='l144' data-llen='3245:3268'>　陽卦竒陰卦耦葢陰陽不並立剛柔不並行獨立亦</span><br/>
<span class='tline' id='l145' data-llen='3268:3291'>　不能以自生獨行亦不能以自成是故二儀以為主</span><br/>
<span class='tline' id='l146' data-llen='3291:3314'>　四象以為輔合而為乾坤布而為六子乾也者純乎</span><br/>
<span class='tline' id='l147' data-llen='3314:3337'>　陽者也坤也者純乎陰者也陽用事則為艮為震為</span><br/>
<span class='tline' id='l148' data-llen='3337:3360'>　坎陰用事則為巽為離為兌此乾坎艮震所以處乎</span><br/>
<span class='tline' id='l149' data-llen='3360:3384'>　東北也而坤兌巽離所以處乎東南也各從其𩔖也</span><br/>
<span class='tline' id='l150' data-llen='3384:3407'>　然則八卦皆始于一立于兩而成于三此三才之象</span><br/>
<span class='tline' id='l151' data-llen='3407:3433'><a onclick="displayPageImage('KR1a0019', 'WYG', '010-9a' );" name="010-9a" class="pb">[010-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3433:3456'>　所以形乎聖人必言于重卦後者葢易至于重卦而</span><br/>
<span class='tline' id='l153' data-llen='3456:3479'>　後人道見故也雖至于重卦而後人道見然三畫之</span><br/>
<span class='tline' id='l154' data-llen='3479:3502'>　中三才之道已具矣何則兩儀者陰陽之合而四象</span><br/>
<span class='tline' id='l155' data-llen='3502:3525'>　者陰陽之分也自形名以觀之陰陽之分不同自太</span><br/>
<span class='tline' id='l156' data-llen='3525:3548'>　極以觀之則陰陽又合有沖氣是故少陽者陰中之</span><br/>
<span class='tline' id='l157' data-llen='3548:3571'>　陽也老陽者陽中之陽也少陰者陽中之陰也老陰</span><br/>
<span class='tline' id='l158' data-llen='3571:3594'>　者陰中之陰也而所謂兩儀陰陽之沖氣也惟沖氣</span><br/>
<span class='tline' id='l159' data-llen='3594:3617'>　然後可以生萬物此八卦所以兩儀為主而四象輔</span><br/>
<span class='tline' id='l160' data-llen='3617:3643'><a onclick="displayPageImage('KR1a0019', 'WYG', '010-9b' );" name="010-9b" class="pb">[010-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3643:3666'>　之而已猶人也乾道成男坤道成女然皆負陰而抱</span><br/>
<span class='tline' id='l162' data-llen='3666:3689'>　陽沖氣以為和由是觀之所謂卦皆具三才之道豈</span><br/>
<span class='tline' id='l163' data-llen='3689:3712'>　不然乎至于重卦然後兩儀四象之體全而所謂陰</span><br/>
<span class='tline' id='l164' data-llen='3712:3735'>　陽也剛柔也仁義也隨所取而自足夫是之謂三才</span><br/>
<span class='tline' id='l165' data-llen='3735:3758'>　之道備嗚呼沖氣者天地五行之本歟萬物之祖歟</span><br/>
<span class='tline' id='l166' data-llen='3758:3781'>　此三才所以謂之三極而太極所以為三才之主也</span><br/>
<span class='tline' id='l167' data-llen='3781:3787'>　　雜說</span><br/>
<span class='tline' id='l168' data-llen='3787:3810'>　開物成務冒天下之道如此而已何謂也言易之所</span><br/>
<span class='tline' id='l169' data-llen='3810:3837'><a onclick="displayPageImage('KR1a0019', 'WYG', '010-10a' );" name="010-10a" class="pb">[010-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3837:3860'>　以開物成務冒天下之道以天地之道而已易无體</span><br/>
<span class='tline' id='l171' data-llen='3860:3883'>　故也是故聖人以通天下之志以定天下之業以斷</span><br/>
<span class='tline' id='l172' data-llen='3883:3906'>　天下之疑何則萬物皆不離乎數故也蓍之徳圓而</span><br/>
<span class='tline' id='l173' data-llen='3906:3929'>　神知來也卦之徳方以知藏往也聖人以卦藏往預</span><br/>
<span class='tline' id='l174' data-llen='3929:3952'>　言天下之吉凶以蓍知來以開天下之惑其開天下</span><br/>
<span class='tline' id='l175' data-llen='3952:3975'>　之惑如何亦以六爻之辭而已聖人以此洗心退藏</span><br/>
<span class='tline' id='l176' data-llen='3975:3998'>　待其來而應之而已其孰能與于此古之聰明睿知</span><br/>
<span class='tline' id='l177' data-llen='3998:4021'>　神武而不殺者何也非聰明睿知固不足以藏往而</span><br/>
<span class='tline' id='l178' data-llen='4021:4048'><a onclick="displayPageImage('KR1a0019', 'WYG', '010-10b' );" name="010-10b" class="pb">[010-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4048:4071'>　知來是通天下之志定天下之業斷天下之疑天下</span><br/>
<span class='tline' id='l180' data-llen='4071:4094'>　服從而聽順之不知所以然是以謂之神武也是以</span><br/>
<span class='tline' id='l181' data-llen='4094:4117'>　明于天之道察于民之故是興神物以前民用夫惟</span><br/>
<span class='tline' id='l182' data-llen='4117:4140'>　有聰明睿知之才神武之徳是以明于天之道察于</span><br/>
<span class='tline' id='l183' data-llen='4140:4163'>　民之故而且以蓍預言而以前民用也葢不明于天</span><br/>
<span class='tline' id='l184' data-llen='4163:4186'>　道則不知蓍之可用不察于民之故則不知蓍之不</span><br/>
<span class='tline' id='l185' data-llen='4186:4209'>　可不用興神物前民用則聖人雖不出户庭知天下</span><br/>
<span class='tline' id='l186' data-llen='4209:4232'>　之利害矣雖千萬世之後聖人不作民亦有所攷矣</span><br/>
<span class='tline' id='l187' data-llen='4232:4259'><a onclick="displayPageImage('KR1a0019', 'WYG', '010-11a' );" name="010-11a" class="pb">[010-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4259:4276'>　故曰聖人以此齊戒而為後世法夫</span><br/>
<span class='tline' id='l189' data-llen='4276:4299'>　闔户謂之坤闢户謂之乾至民咸用之謂之神何謂</span><br/>
<span class='tline' id='l190' data-llen='4299:4322'>　也此言六十四卦所以與民同患而民由之而不知</span><br/>
<span class='tline' id='l191' data-llen='4322:4345'>　者也其本皆出于乾坤而已是故易有太極是生兩</span><br/>
<span class='tline' id='l192' data-llen='4345:4368'>　儀何謂也此言六十四卦所以生生之本也是故法</span><br/>
<span class='tline' id='l193' data-llen='4368:4391'>　象莫大乎天地此所以數也變通莫大乎四時此所</span><br/>
<span class='tline' id='l194' data-llen='4391:4414'>　以象也所謂天地變化聖人則之也垂象著明莫大</span><br/>
<span class='tline' id='l195' data-llen='4414:4437'>　乎日月此八卦之所象也故曰天垂象見吉凶聖人</span><br/>
<span class='tline' id='l196' data-llen='4437:4464'><a onclick="displayPageImage('KR1a0019', 'WYG', '010-11b' );" name="010-11b" class="pb">[010-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4464:4487'>　象之崇高莫大乎聖人此惟聖人有處崇高之勢然</span><br/>
<span class='tline' id='l198' data-llen='4487:4510'>　後為此利天下事也莫大乎此興功以利民用也故</span><br/>
<span class='tline' id='l199' data-llen='4510:4522'>　曰河圖洛書聖人則之</span><br/>
<span class='tline' id='l200' data-llen='4522:4528'>　　泰論</span><br/>
<span class='tline' id='l201' data-llen='4528:4551'>　論曰易本為乾坤而六十四卦惟泰為君臣道合此</span><br/>
<span class='tline' id='l202' data-llen='4551:4574'>　古人所以謂之千載一時而治世不數得也葢有君</span><br/>
<span class='tline' id='l203' data-llen='4574:4597'>　而无臣有臣而无君或有君臣而其志不相同或志</span><br/>
<span class='tline' id='l204' data-llen='4597:4620'>　雖同而施為不合于天道皆不足致天下于太平此</span><br/>
<span class='tline' id='l205' data-llen='4620:4647'><a onclick="displayPageImage('KR1a0019', 'WYG', '010-12a' );" name="010-12a" class="pb">[010-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4647:4670'>　唐虞三代之盛所以後世不可跂及者也何則觀夫</span><br/>
<span class='tline' id='l207' data-llen='4670:4693'>　卦象爻彖之辭而其說可知夫聖人所以為敎之意</span><br/>
<span class='tline' id='l208' data-llen='4693:4716'>　亦可見矣其在卦曰小往大來吉亨其在彖曰君子</span><br/>
<span class='tline' id='l209' data-llen='4716:4739'>　道長小人道消也其在象曰后以裁成天地之道輔</span><br/>
<span class='tline' id='l210' data-llen='4739:4762'>　相天地之宜以左右民其在九二曰包荒用憑河不</span><br/>
<span class='tline' id='l211' data-llen='4762:4785'>　遐遺朋亡得尚于中行其在六五曰中以行願此其</span><br/>
<span class='tline' id='l212' data-llen='4785:4808'>　大略前聖後聖互相發明以為萬世君臣之戒廟堂</span><br/>
<span class='tline' id='l213' data-llen='4808:4831'>　之上不能鑒此以為治而欲反天下于否塞措天下</span><br/>
<span class='tline' id='l214' data-llen='4831:4858'><a onclick="displayPageImage('KR1a0019', 'WYG', '010-12b' );" name="010-12b" class="pb">[010-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4858:4881'>　于泰和者未之有也其要乃在乎皇極而已矣請先</span><br/>
<span class='tline' id='l216' data-llen='4881:4904'>　明泰之說然後論人事以合之老子曰道生一一生</span><br/>
<span class='tline' id='l217' data-llen='4904:4927'>　二二生三三生萬物萬物負陰而抱陽沖氣以為和</span><br/>
<span class='tline' id='l218' data-llen='4927:4950'>　葢獨陰不生獨陽不成陰陽合而後萬物得此天地</span><br/>
<span class='tline' id='l219' data-llen='4950:4973'>　交所以為泰其在四時則春是已聖人觀乎此是以</span><br/>
<span class='tline' id='l220' data-llen='4973:4996'>　執其兩端而用其中于民剛不過猛柔不過寛喜不</span><br/>
<span class='tline' id='l221' data-llen='4996:5019'>　過予怒不過奪施為注措以至一談一笑無不循大</span><br/>
<span class='tline' id='l222' data-llen='5019:5042'>　中之道而以偏黨已甚為戒是以天下和平災害不</span><br/>
<span class='tline' id='l223' data-llen='5042:5069'><a onclick="displayPageImage('KR1a0019', 'WYG', '010-13a' );" name="010-13a" class="pb">[010-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5069:5092'>　生禍亂不作五刑不用兵革不試方其時也天不愛</span><br/>
<span class='tline' id='l225' data-llen='5092:5115'>　其道地不愛其寳人不愛其情甘露降醴泉湧山出</span><br/>
<span class='tline' id='l226' data-llen='5115:5138'>　器車河出馬圖鳳凰麒麟在郊藪何哉本于人和而</span><br/>
<span class='tline' id='l227' data-llen='5138:5161'>　已葢政和則人和人和則氣和氣和則形和形和則</span><br/>
<span class='tline' id='l228' data-llen='5161:5184'>　聲和聲和則發于言動興于嗟嘆形于歌詩見于鼔</span><br/>
<span class='tline' id='l229' data-llen='5184:5207'>　舞無非政和也是以能感格天地之和氣此之謂裁</span><br/>
<span class='tline' id='l230' data-llen='5207:5230'>　成天地之道輔相天地之宜以左右民夫是之謂小</span><br/>
<span class='tline' id='l231' data-llen='5230:5253'>　往大來不然此其施為亦少貶矣君子小人可不辨</span><br/>
<span class='tline' id='l232' data-llen='5253:5280'><a onclick="displayPageImage('KR1a0019', 'WYG', '010-13b' );" name="010-13b" class="pb">[010-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5280:5303'>　乎夫君子小人之所以為異正在夫中不中之間而</span><br/>
<span class='tline' id='l234' data-llen='5303:5326'>　已矣是以皇建其有極則能斂時五福用敷錫厥庶</span><br/>
<span class='tline' id='l235' data-llen='5326:5349'>　民而小人反是則六極從之而天下受其殃矣故庶</span><br/>
<span class='tline' id='l236' data-llen='5349:5372'>　徵曰五者來備各以其敘庶草繁廡一極備凶一極</span><br/>
<span class='tline' id='l237' data-llen='5372:5395'>　無凶五者來備非中和之謂歟一極備一極無非過</span><br/>
<span class='tline' id='l238' data-llen='5395:5418'>　不及之謂歟由是觀之則六五之君非中以行願不</span><br/>
<span class='tline' id='l239' data-llen='5418:5441'>　能以祉元吉九二之臣非包荒用憑河不遐遺朋亡</span><br/>
<span class='tline' id='l240' data-llen='5441:5464'>　不足以尚于中行何則人主之道不可以自為也擇</span><br/>
<span class='tline' id='l241' data-llen='5464:5491'><a onclick="displayPageImage('KR1a0019', 'WYG', '010-14a' );" name="010-14a" class="pb">[010-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5491:5514'>　一相而已得一相而謙虚退聽禮貌而體下之委任</span><br/>
<span class='tline' id='l243' data-llen='5514:5537'>　而責成功一相不能獨治也擇百官而任用授之以</span><br/>
<span class='tline' id='l244' data-llen='5537:5560'>　政而已其所與共政者皆賢則政日治其所用或一</span><br/>
<span class='tline' id='l245' data-llen='5560:5583'>　不肖則政日亂此統百官均四海所以責之冢宰而</span><br/>
<span class='tline' id='l246' data-llen='5583:5606'>　一相之職莫大于進賢退不肖也自非虚其心平其</span><br/>
<span class='tline' id='l247' data-llen='5606:5629'>　意擴其度大其志本之以忠恕而無作好惡于其間</span><br/>
<span class='tline' id='l248' data-llen='5629:5652'>　又安能包荒用憑河不遐遺朋亡耶不能如是則所</span><br/>
<span class='tline' id='l249' data-llen='5652:5675'>　進者未必皆賢則所謂賢者有不進所退者未必皆</span><br/>
<span class='tline' id='l250' data-llen='5675:5702'><a onclick="displayPageImage('KR1a0019', 'WYG', '010-14b' );" name="010-14b" class="pb">[010-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5702:5725'>　不肖則所謂不肖者有未退夫如是故讜言正論不</span><br/>
<span class='tline' id='l252' data-llen='5725:5748'>　聞而阿諛順㫖是信則舉措施設安能合于大中之</span><br/>
<span class='tline' id='l253' data-llen='5748:5771'>　道耶故所因者或非善所革者或非惡利者或損之</span><br/>
<span class='tline' id='l254' data-llen='5771:5794'>　害者或益之如是而欲感人心而天下和平莫可得</span><br/>
<span class='tline' id='l255' data-llen='5794:5817'>　也此愁怨之所以日深而水旱疾癘之所以不息此</span><br/>
<span class='tline' id='l256' data-llen='5817:5840'>　不肖之所由致也是以古之建官尊者謂之公謂之</span><br/>
<span class='tline' id='l257' data-llen='5840:5863'>　孤而其職則曰論道經邦燮理陰陽寅亮天地所謂</span><br/>
<span class='tline' id='l258' data-llen='5863:5886'>　論道者非是之謂極耶故曰致中和天地位焉萬物</span><br/>
<span class='tline' id='l259' data-llen='5886:5913'><a onclick="displayPageImage('KR1a0019', 'WYG', '010-15a' );" name="010-15a" class="pb">[010-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5913:5936'>　育焉治至于此則君享其功臣獲其報民受其利社</span><br/>
<span class='tline' id='l261' data-llen='5936:5959'>　稷日安邦家益固此之謂天下盛福豈不偉歟故先</span><br/>
<span class='tline' id='l262' data-llen='5959:5982'>　聖贊之曰包荒得尚于中行以光大也此與詩南山</span><br/>
<span class='tline' id='l263' data-llen='5982:6005'>　有臺嘉樂得賢之詩言邦家之光同意然則聖人之</span><br/>
<span class='tline' id='l264' data-llen='6005:6028'>　敎豈不了然明白歟而後世一切欲徇一己之私不</span><br/>
<span class='tline' id='l265' data-llen='6028:6051'>　恤天下之公道而欲馴致于泰其可得歟夫以聖賢</span><br/>
<span class='tline' id='l266' data-llen='6051:6074'>　相遇秉持中道猶有無平不陂城復于隍之戒況不</span><br/>
<span class='tline' id='l267' data-llen='6074:6097'>　恤天下之公道而欲常保其福祿不可得也嗚呼制</span><br/>
<span class='tline' id='l268' data-llen='6097:6124'><a onclick="displayPageImage('KR1a0019', 'WYG', '010-15b' );" name="010-15b" class="pb">[010-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6124:6147'>　治于未亂保邦于未危周公于制禮作樂之後由敕</span><br/>
<span class='tline' id='l270' data-llen='6147:6170'>　在位之臣曰以公滅私民其允懐蓋聖人之意深矣</span><br/>
<span class='tline' id='l271' data-llen='6170:6193'>　故曰欲為君盡君道欲為臣盡臣道二者皆法堯舜</span><br/>
<span class='tline' id='l272' data-llen='6193:6216'>　此之不恤而區區唐虞是襲此古人之所以有天下</span><br/>
<span class='tline' id='l273' data-llen='6216:6239'>　事不如意者十常八九之嘆非大人孰能膺千載之</span><br/>
<span class='tline' id='l274' data-llen='6239:6244'>　運乎</span><br/>
</p>
<p><br/>
</p>
  </div>
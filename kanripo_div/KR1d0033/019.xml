<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1d0033', 'WYG', '019-1a' );" name="019-1a" class="pb">[019-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　儀禮要義卷十九</span><br/>
<span class='tline' id='l10' data-llen='200:221'>　　　　　　　　　　　　宋　魏了翁　撰</span><br/>
<span class='tline' id='l11' data-llen='221:228'>　　聘禮一</span><br/>
<span class='tline' id='l12' data-llen='228:243'>　　　此聘禮是侯伯之卿大聘</span><br/>
<span class='tline' id='l13' data-llen='243:266'>聘禮第八　鄭云大問曰聘者則此篇𤼵首所論是</span><br/>
<span class='tline' id='l14' data-llen='266:287'>也云乆無事者案下記云乆無事則聘焉注云事</span><br/>
<span class='tline' id='l15' data-llen='287:308'>謂盟㑹之屬若有事事上相見故鄭據久無事而</span><br/>
<span class='tline' id='l16' data-llen='308:334'><a onclick="displayPageImage('KR1d0033', 'WYG', '019-1b' );" name="019-1b" class="pb">[019-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='334:356'>言云小聘使大夫者下經云小聘曰問其禮如為介</span><br/>
<span class='tline' id='l18' data-llen='356:377'>三介是也周禮曰者大行人文鄭彼注小聘曰問</span><br/>
<span class='tline' id='l19' data-llen='377:398'>殷中也久無事又於殷朝者及時相聘也父死子</span><br/>
<span class='tline' id='l20' data-llen='398:419'>立曰世凡君即位大國朝焉小國聘焉此皆所以</span><br/>
<span class='tline' id='l21' data-llen='419:440'>習禮考義正刑一徳以尊天子也必擇有道之國</span><br/>
<span class='tline' id='l22' data-llen='440:462'>而就脩之然嵗相問殷相聘聘義所云比年小聘三</span><br/>
<span class='tline' id='l23' data-llen='462:484'>年大聘是也大行人云上公九介侯伯七介子男五</span><br/>
<span class='tline' id='l24' data-llen='484:507'>介又云凡諸侯之卿其禮各下其君二等聘義上公七</span><br/>
<span class='tline' id='l25' data-llen='507:533'><a onclick="displayPageImage('KR1d0033', 'WYG', '019-2a' );" name="019-2a" class="pb">[019-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='533:556'>介侯伯五介子男三介是諸侯之卿介各下其君二等</span><br/>
<span class='tline' id='l27' data-llen='556:579'>者也若小聘曰問使大夫又下其卿二等此聘禮是侯</span><br/>
<span class='tline' id='l28' data-llen='579:602'>伯之卿大聘以其云五介上介奉束錦士介四人皆奉</span><br/>
<span class='tline' id='l29' data-llen='602:625'>玉錦又云入竟張旜孤卿建旜據侯伯之卿之聘者必</span><br/>
<span class='tline' id='l30' data-llen='625:648'>見侯伯之卿聘者周公作經互見為義此見侯伯之卿</span><br/>
<span class='tline' id='l31' data-llen='648:671'>大聘玉人云瑑圭璋八寸璧琮八寸以頫聘上公之臣</span><br/>
<span class='tline' id='l32' data-llen='671:694'>公食大夫爼實云倫膚七據子男之臣是各舉一邊而</span><br/>
<span class='tline' id='l33' data-llen='694:709'>言明五等俱有是其互見為義也</span><br/>
<span class='tline' id='l34' data-llen='709:735'><a onclick="displayPageImage('KR1d0033', 'WYG', '019-2b' );" name="019-2b" class="pb">[019-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='735:750'>　　　因朝於三卿中選可使者</span><br/>
<span class='tline' id='l36' data-llen='750:773'>聘禮君與卿圖事注謀聘故至謀事者必因朝云云言</span><br/>
<span class='tline' id='l37' data-llen='773:796'>及可使者謂於三卿之中選可使者即經云遂命使者</span><br/>
<span class='tline' id='l38' data-llen='796:819'>是也其緫三事皆須謀者也言謀事者必因朝者欲取</span><br/>
<span class='tline' id='l39' data-llen='819:842'>對衆共詢之意云其位君南面已下知面位然者此儀</span><br/>
<span class='tline' id='l40' data-llen='842:865'>禮之内是諸侯三朝燕朝燕禮是也又射朝大射是也</span><br/>
<span class='tline' id='l41' data-llen='865:888'>不見路門外正朝正朝當與二朝面位同案燕禮大射</span><br/>
<span class='tline' id='l42' data-llen='888:911'>皆云卿西面大夫北面士東面公降階南面揖之是以</span><br/>
<span class='tline' id='l43' data-llen='911:937'><a onclick="displayPageImage('KR1d0033', 'WYG', '019-3a' );" name="019-3a" class="pb">[019-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='937:960'>知正朝面位然也若天子三朝射人見射朝司士見正</span><br/>
<span class='tline' id='l45' data-llen='960:983'>朝不見燕朝以諸侯正朝與燕朝同明天子燕朝亦與</span><br/>
<span class='tline' id='l46' data-llen='983:989'>正朝同也</span><br/>
<span class='tline' id='l47' data-llen='989:1006'>　　　使者既在謀内猶見宰問所之</span><br/>
<span class='tline' id='l48' data-llen='1006:1029'>遂命使者注既謀其人因命之　云聘使卿者以其經</span><br/>
<span class='tline' id='l49' data-llen='1029:1066'>云及竟張<img height='20' width='20' alt='&amp;KR0950' title='KR0950' src='https://raw.githubusercontent.com/kanripo/KR-Gaiji/master/images/KR0950.png'/>周禮司常云孤卿建<img height='20' width='20' alt='&amp;KR0950' title='KR0950' src='https://raw.githubusercontent.com/kanripo/KR-Gaiji/master/images/KR0950.png'/>故知使卿也若然</span><br/>
<span class='tline' id='l50' data-llen='1066:1089'>使者自在謀内審知所聘之國逺近何以下記云使者</span><br/>
<span class='tline' id='l51' data-llen='1089:1112'>既受行出遂見宰問㡬月之資鄭注云古者君臣謀宻</span><br/>
<span class='tline' id='l52' data-llen='1112:1138'><a onclick="displayPageImage('KR1d0033', 'WYG', '019-3b' );" name="019-3b" class="pb">[019-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1138:1161'>草創未知所之逺近問行用多少但所謀之時經云出</span><br/>
<span class='tline' id='l54' data-llen='1161:1184'>聘不言其國使者不得審知故更問之是以左氏吳公</span><br/>
<span class='tline' id='l55' data-llen='1184:1207'>子季札遂聘齊晉衛鄭之等下文云無行則重賄反幣</span><br/>
<span class='tline' id='l56' data-llen='1207:1217'>是亦有歴聘之事也</span><br/>
<span class='tline' id='l57' data-llen='1217:1230'>　　　諸侯以司徒為冢宰</span><br/>
<span class='tline' id='l58' data-llen='1230:1253'>宰命司馬戒衆介介皆逆命不辭注逆猶受也　釋曰</span><br/>
<span class='tline' id='l59' data-llen='1253:1276'>天子有六卿天地四時之官是諸侯兼官而有三卿立</span><br/>
<span class='tline' id='l60' data-llen='1276:1299'>地官司徒兼冢宰立夏官司馬兼春官立冬官司空兼</span><br/>
<span class='tline' id='l61' data-llen='1299:1325'><a onclick="displayPageImage('KR1d0033', 'WYG', '019-4a' );" name="019-4a" class="pb">[019-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1325:1348'>秋官是以左氏杜泄云吾子為司徒叔孫為司馬孟孫</span><br/>
<span class='tline' id='l63' data-llen='1348:1371'>為司空故禮記内則云后王命冢宰降徳于衆兆民鄭</span><br/>
<span class='tline' id='l64' data-llen='1371:1394'>云周禮冢宰掌飲食司徒掌十二教今一云冡宰記者</span><br/>
<span class='tline' id='l65' data-llen='1394:1417'>據諸侯也諸侯并六卿為三或兼職焉是其諸侯并六</span><br/>
<span class='tline' id='l66' data-llen='1417:1440'>卿為三諸侯以司徒為冡宰義與此同宰上卿貳君事</span><br/>
<span class='tline' id='l67' data-llen='1440:1463'>諸侯謂司徒為宰者也云士屬司馬引周禮者案司士</span><br/>
<span class='tline' id='l68' data-llen='1463:1486'>屬司馬而云作士適四方使為介諸侯之司馬亦然故</span><br/>
<span class='tline' id='l69' data-llen='1486:1509'>引以證諸侯司馬戒衆介也云不辭者是其副使之賤</span><br/>
<span class='tline' id='l70' data-llen='1509:1535'><a onclick="displayPageImage('KR1d0033', 'WYG', '019-4b' );" name="019-4b" class="pb">[019-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1535:1542'>者故不敢辭</span><br/>
<span class='tline' id='l72' data-llen='1542:1558'>　　　宰書聘幣幣稱其邦之大小</span><br/>
<span class='tline' id='l73' data-llen='1558:1581'>宰書幣注書聘云云宰又掌制國之用　宰即上命司</span><br/>
<span class='tline' id='l74' data-llen='1581:1604'>徒兼官者也云書聘所用幣多少也者謂聘鄰國享君</span><br/>
<span class='tline' id='l75' data-llen='1604:1627'>及夫人問卿之等幣周禮司儀云凡諸侯之交各稱其</span><br/>
<span class='tline' id='l76' data-llen='1627:1650'>邦而為之幣以其幣為之禮鄭云幣享幣也於大國則</span><br/>
<span class='tline' id='l77' data-llen='1650:1658'>豐於小國則殺</span><br/>
<span class='tline' id='l78' data-llen='1658:1669'>　　　先行之日夕幣</span><br/>
<span class='tline' id='l79' data-llen='1669:1695'><a onclick="displayPageImage('KR1d0033', 'WYG', '019-5a' );" name="019-5a" class="pb">[019-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1695:1718'>及期夕幣　釋曰自此盡受書以行論陳幣付使者之</span><br/>
<span class='tline' id='l81' data-llen='1718:1741'>事云夕幣先行之日夕知者下云厥明釋幣于禰是行</span><br/>
<span class='tline' id='l82' data-llen='1741:1764'>日明此夕是先行之日夕也云視之者正謂賔及衆介</span><br/>
<span class='tline' id='l83' data-llen='1764:1786'>視之故下云使者朝服帥衆介夕注云視其事是也</span><br/>
<span class='tline' id='l84' data-llen='1786:1801'>　　　管人布幕以承幣於外朝</span><br/>
<span class='tline' id='l85' data-llen='1801:1824'>管人布幕于寢門外　云館人謂掌次舍帷幕者也者</span><br/>
<span class='tline' id='l86' data-llen='1824:1847'>案天官有掌舍掌次幕人等掌次云有邦事則張幕設</span><br/>
<span class='tline' id='l87' data-llen='1847:1870'>案掌舍職云為帷宫設旌門又幕人云掌帷幕幄帟綬</span><br/>
<span class='tline' id='l88' data-llen='1870:1896'><a onclick="displayPageImage('KR1d0033', 'WYG', '019-5b' );" name="019-5b" class="pb">[019-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1896:1919'>之事鄭云在旁曰帷在上曰幕幕或在地展陳于上即</span><br/>
<span class='tline' id='l90' data-llen='1919:1942'>此布幕是也館人即彼掌舍以諸侯兼官故鄭總言之</span><br/>
<span class='tline' id='l91' data-llen='1942:1965'>也云幕以承幣者即下文官陳幣是也云寢門外朝也</span><br/>
<span class='tline' id='l92' data-llen='1965:1988'>者謂路門外即正朝之處也下記云宗人授次以帷則</span><br/>
<span class='tline' id='l93' data-llen='1988:2007'>館人與宗人共掌之若賔客則宗人掌之也</span><br/>
<span class='tline' id='l94' data-llen='2007:2025'>　　　官陳享幣不陳璧琮無皮則用馬</span><br/>
<span class='tline' id='l95' data-llen='2025:2048'>官陳幣皮北首西上加其奉於左皮上馬則北面奠幣</span><br/>
<span class='tline' id='l96' data-llen='2048:2071'>云云　云官陳幣者即上文官具者也館人布幕於地</span><br/>
<span class='tline' id='l97' data-llen='2071:2097'><a onclick="displayPageImage('KR1d0033', 'WYG', '019-6a' );" name="019-6a" class="pb">[019-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2097:2121'>官陳幣於其上云奉所奉以致命謂束帛及𤣥纁也者</span><br/>
<span class='tline' id='l99' data-llen='2121:2144'>所奉謂後享時奉入以致命故知是以下文享時所致</span><br/>
<span class='tline' id='l100' data-llen='2144:2168'>束帛加璧以享君𤣥纁加琮以享夫人鄭不言璧琮者</span><br/>
<span class='tline' id='l101' data-llen='2168:2191'>璧琮不陳厥明乃授之也云馬言則者此享主用皮或</span><br/>
<span class='tline' id='l102' data-llen='2191:2214'>時用馬者主用皮謂有皮之國國無皮者乃用馬故下</span><br/>
<span class='tline' id='l103' data-llen='2214:2237'>云庭實皮則攝之鄭注皮言則者或用馬也記云皮馬</span><br/>
<span class='tline' id='l104' data-llen='2237:2253'>相間可也注間猶代也土物有宜也</span><br/>
<span class='tline' id='l105' data-llen='2253:2268'>　　　君在路寢聽政宰入告具</span><br/>
<span class='tline' id='l106' data-llen='2268:2294'><a onclick="displayPageImage('KR1d0033', 'WYG', '019-6b' );" name="019-6b" class="pb">[019-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2294:2317'>宰入告具于君君朝服出門左南鄉注入路門而告案</span><br/>
<span class='tline' id='l108' data-llen='2317:2340'>朝在路門外故知入路門至路寢而告君以其在路寢</span><br/>
<span class='tline' id='l109' data-llen='2340:2347'>聽政處故也</span><br/>
<span class='tline' id='l110' data-llen='2347:2362'>　　　史展幣授宰宰告備故也</span><br/>
<span class='tline' id='l111' data-llen='2362:2385'>宰執書告備具于君授使者使者受書授上介公揖入</span><br/>
<span class='tline' id='l112' data-llen='2385:2408'>　云史展幣畢以書還授宰者以其宰在幕東西面史</span><br/>
<span class='tline' id='l113' data-llen='2408:2431'>居前西面讀書展幣展幣訖明廻還授宰宰以書授使</span><br/>
<span class='tline' id='l114' data-llen='2431:2447'>者展幣授使者訖禮畢故入於寢也</span><br/>
<span class='tline' id='l115' data-llen='2447:2473'><a onclick="displayPageImage('KR1d0033', 'WYG', '019-7a' );" name="019-7a" class="pb">[019-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2473:2490'>　　　賔介将行釋幣于禰反則釋奠</span><br/>
<span class='tline' id='l117' data-llen='2490:2512'>厥明賔朝服釋幣于禰注告為君使也賔使者云云</span><br/>
<span class='tline' id='l118' data-llen='2512:2535'>釋曰自此盡亦如之論賔與上介将行告禰之事云朝</span><br/>
<span class='tline' id='l119' data-llen='2535:2558'>服者卿大夫朝服祭故還服朝服告也云天子諸侯将</span><br/>
<span class='tline' id='l120' data-llen='2558:2581'>出告群廟者案禮記曾子問云孔子曰諸侯適天子必</span><br/>
<span class='tline' id='l121' data-llen='2581:2604'>告于祖奠于禰注云皆奠幣以告之是諸侯出告羣廟</span><br/>
<span class='tline' id='l122' data-llen='2604:2627'>案彼下文又云孔子曰天子諸侯将出必以幣帛皮圭</span><br/>
<span class='tline' id='l123' data-llen='2627:2650'>告于祖禰遂奉以出是天子與諸侯同告羣廟之事云</span><br/>
<span class='tline' id='l124' data-llen='2650:2676'><a onclick="displayPageImage('KR1d0033', 'WYG', '019-7b' );" name="019-7b" class="pb">[019-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2676:2699'>大夫告禰而已者大夫三廟降天子不得並告故直告</span><br/>
<span class='tline' id='l126' data-llen='2699:2722'>禰而已若父在則告祖知者下記云賜饔唯羮餁筮一</span><br/>
<span class='tline' id='l127' data-llen='2722:2745'>尸若昭若穆注云筮尸若昭若穆容父在父在則祭祖</span><br/>
<span class='tline' id='l128' data-llen='2745:2768'>父卒則祭禰以此言之明初行時父在釋幣於祖廟可</span><br/>
<span class='tline' id='l129' data-llen='2768:2791'>知案昭元年楚公子圍聘於鄭云布几筵於莊共之廟</span><br/>
<span class='tline' id='l130' data-llen='2791:2814'>而来服氏云莊謂楚莊王圍之祖共王圍之父是大夫</span><br/>
<span class='tline' id='l131' data-llen='2814:2837'>並告羣廟者彼不告聘直告娶故得並告古者大夫得</span><br/>
<span class='tline' id='l132' data-llen='2837:2861'>因聘而娶故𫝊云且娶於公孫叚氏是也云凡釋幣設</span><br/>
<span class='tline' id='l133' data-llen='2861:2887'><a onclick="displayPageImage('KR1d0033', 'WYG', '019-8a' );" name="019-8a" class="pb">[019-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2887:2910'>洗盥如祭者案曾子問云凡吿用牲幣注云牲當為制</span><br/>
<span class='tline' id='l135' data-llen='2910:2933'>則告無牲直用幣而已但執幣須潔當有洗而盥手其</span><br/>
<span class='tline' id='l136' data-llen='2933:2956'>設洗如祭祀之時亦洗當東榮南北以堂深水在洗東</span><br/>
<span class='tline' id='l137' data-llen='2956:2979'>篚在洗西必知無祭事者下文還時云乃至于禰筵几</span><br/>
<span class='tline' id='l138' data-llen='2979:3002'>于室薦脯醢觴酒陳鄭云行釋幣反釋奠略出謹入是</span><br/>
<span class='tline' id='l139' data-llen='3002:3007'>其差也</span><br/>
<span class='tline' id='l140' data-llen='3007:3023'>　　　使者稱賔入廟中更云主人</span><br/>
<span class='tline' id='l141' data-llen='3023:3046'>有司筵几于室中祝先入主人從入云云云更云主人</span><br/>
<span class='tline' id='l142' data-llen='3046:3072'><a onclick="displayPageImage('KR1d0033', 'WYG', '019-8b' );" name="019-8b" class="pb">[019-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3072:3095'>者廟中之稱也者上云賔至此更云主人是廟中之稱</span><br/>
<span class='tline' id='l144' data-llen='3095:3111'>故特牲少牢皆稱主人對聘稱賔也</span><br/>
<span class='tline' id='l145' data-llen='3111:3131'>　　　帛錦十卷名束脯亦曰束制幣文尺異</span><br/>
<span class='tline' id='l146' data-llen='3131:3155'>釋幣制𤣥纁束奠于几下出　云凡物十曰束者案昬</span><br/>
<span class='tline' id='l147' data-llen='3155:3179'>禮𤣥纁束則每卷二丈自餘行禮云束者每卷一丈八</span><br/>
<span class='tline' id='l148' data-llen='3179:3202'>尺為制幣帛錦十卷者皆名束至於脯十脡亦曰束故</span><br/>
<span class='tline' id='l149' data-llen='3202:3227'>云凡物十曰束也云𤣥纁之率𤣥居三纁居二者言率</span><br/>
<span class='tline' id='l150' data-llen='3227:3251'>皆如是也𤣥三纁二者象天三覆地二也云朝貢禮云</span><br/>
<span class='tline' id='l151' data-llen='3251:3277'><a onclick="displayPageImage('KR1d0033', 'WYG', '019-9a' );" name="019-9a" class="pb">[019-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3277:3300'>純四只制丈八尺者純謂幅之廣狹制謂舒之長短周</span><br/>
<span class='tline' id='l153' data-llen='3300:3323'>禮趙商問只長八寸四八三十二幅廣三尺二寸大廣</span><br/>
<span class='tline' id='l154' data-llen='3323:3347'>非其度鄭𤣥答云古積畫誤為四當為三三咫則二尺</span><br/>
<span class='tline' id='l155' data-llen='3347:3370'>四寸矣雜記云納幣一束束五兩兩五尋然則每卷二</span><br/>
<span class='tline' id='l156' data-llen='3370:3390'>丈若作制幣者每卷丈八尺為制合卷為匹也</span><br/>
<span class='tline' id='l157' data-llen='3390:3405'>　　　釋幣于行行神在廟門西</span><br/>
<span class='tline' id='l158' data-llen='3405:3428'>又釋幣于行　釋曰云行者之先其古人之名未聞者</span><br/>
<span class='tline' id='l159' data-llen='3428:3451'>此謂平治道路之神云古人名未聞者謂古人教人行</span><br/>
<span class='tline' id='l160' data-llen='3451:3477'><a onclick="displayPageImage('KR1d0033', 'WYG', '019-9b' );" name="019-9b" class="pb">[019-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3477:3500'>道路者其人名字未聞云天子諸侯有常祀在冬者月</span><br/>
<span class='tline' id='l162' data-llen='3500:3523'>令祀行是也言此者欲見大夫雖三祀有行無常祀因</span><br/>
<span class='tline' id='l163' data-llen='3523:3546'>行使始出有告禮而已至於出城又有軷祭祭山川之</span><br/>
<span class='tline' id='l164' data-llen='3546:3569'>神喻無險難也大夫三祀曰門曰行曰厲者祭法文云</span><br/>
<span class='tline' id='l165' data-llen='3569:3592'>喪禮有毁宗躐行出于大門者檀弓文案彼云掘中霤</span><br/>
<span class='tline' id='l166' data-llen='3592:3615'>而浴毁竈以綴足及葬毁宗躐行出于大門殷道也下</span><br/>
<span class='tline' id='l167' data-llen='3615:3638'>文周柩入毁宗雖不云躐行亦有行可知所毁者毁廟</span><br/>
<span class='tline' id='l168' data-llen='3638:3661'>門西而云躐行明行神在廟門西矣不云埋幣可知者</span><br/>
<span class='tline' id='l169' data-llen='3661:3688'><a onclick="displayPageImage('KR1d0033', 'WYG', '019-10a' );" name="019-10a" class="pb">[019-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3688:3711'>承上宗廟埋之此亦埋可知云今時民春秋祭祀有行</span><br/>
<span class='tline' id='l171' data-llen='3711:3734'>神古之遺禮乎者鄭以行神無正文雖約檀弓猶引漢</span><br/>
<span class='tline' id='l172' data-llen='3734:3757'>法為况乎者猶疑之矣若然城外祭山川之神有軷壤</span><br/>
<span class='tline' id='l173' data-llen='3757:3780'>是月令冬祭行注云行在廟門外之西為軷壇厚二寸</span><br/>
<span class='tline' id='l174' data-llen='3780:3790'>廣五尺輪四尺是也</span><br/>
<span class='tline' id='l175' data-llen='3790:3808'>　　　賔釋幣訖不復入介待賔大門外</span><br/>
<span class='tline' id='l176' data-llen='3808:3838'>上介及衆介俟於使者之門外　自此盡歛<img height='20' width='20' alt='&amp;KR0950' title='KR0950' src='https://raw.githubusercontent.com/kanripo/KR-Gaiji/master/images/KR0950.png'/>為使者</span><br/>
<span class='tline' id='l177' data-llen='3838:3861'>與介向君朝受命即行之事知待於門外東面北上者</span><br/>
<span class='tline' id='l178' data-llen='3861:3888'><a onclick="displayPageImage('KR1d0033', 'WYG', '019-10b' );" name="019-10b" class="pb">[019-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3888:3911'>上云賔釋幣訖不復入明介待賔於大門外賔出則向</span><br/>
<span class='tline' id='l180' data-llen='3911:3928'>君也言東面北上者依賔客門外之位</span><br/>
<span class='tline' id='l181' data-llen='3928:3950'>　　　使介受命于朝謂皋門外非路門外常朝位</span><br/>
<span class='tline' id='l182' data-llen='3950:3980'>使者載<img height='20' width='20' alt='&amp;KR0950' title='KR0950' src='https://raw.githubusercontent.com/kanripo/KR-Gaiji/master/images/KR0950.png'/>帥以受命于朝　云至于朝門者凡諸侯三</span><br/>
<span class='tline' id='l183' data-llen='3980:4003'>門臯應路路門外有常朝位下文君臣皆朝列位乃使</span><br/>
<span class='tline' id='l184' data-llen='4003:4026'>卿進使者乃入至朝即此朝門者臯門外矣知北面東</span><br/>
<span class='tline' id='l185' data-llen='4026:4037'>上者還依展幣之位也</span><br/>
<span class='tline' id='l186' data-llen='4037:4054'>　　　賈人取圭垂繅授宰繅有二種</span><br/>
<span class='tline' id='l187' data-llen='4054:4081'><a onclick="displayPageImage('KR1d0033', 'WYG', '019-11a' );" name="019-11a" class="pb">[019-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4081:4104'>賈人西面坐啓櫝取圭垂繅不起而授宰　云其或拜</span><br/>
<span class='tline' id='l189' data-llen='4104:4127'>則奠于其上者故覲禮記云奠圭于繅上是也但繅有</span><br/>
<span class='tline' id='l190' data-llen='4127:4150'>二種一者以木為中幹以韋衣之天子五采公侯伯三</span><br/>
<span class='tline' id='l191' data-llen='4150:4173'>采子男二采采為再行下記及典瑞皆有其文此為繅</span><br/>
<span class='tline' id='l192' data-llen='4173:4196'>也下記云絢組尺及曲禮下文執玉其有藉者則裼鄭</span><br/>
<span class='tline' id='l193' data-llen='4196:4219'>亦謂之繅若韋版為之者奠玉於上此則無垂繅屈繅</span><br/>
<span class='tline' id='l194' data-llen='4219:4242'>之事若絢組為之者所以繫玉於韋版使不失墜此乃</span><br/>
<span class='tline' id='l195' data-llen='4242:4265'>有屈垂之法則此經所云者是也案向来所注皆以韋</span><br/>
<span class='tline' id='l196' data-llen='4265:4292'><a onclick="displayPageImage('KR1d0033', 'WYG', '019-11b' );" name="019-11b" class="pb">[019-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4292:4315'>版繅籍解之者鄭意以承玉及繫玉二者所據雖異所</span><br/>
<span class='tline' id='l198' data-llen='4315:4338'>用相将又同名為繅是以和合解之故以韋版為之者</span><br/>
<span class='tline' id='l199' data-llen='4338:4347'>以解絢組之繅也</span><br/>
<span class='tline' id='l200' data-llen='4347:4367'>　　　使者受聘君圭享君璧聘夫人璋享琮</span><br/>
<span class='tline' id='l201' data-llen='4367:4391'>受享束帛加璧受夫人之聘璋享𤣥纁束帛加琮皆如</span><br/>
<span class='tline' id='l202' data-llen='4391:4414'>初　此經中三事上經已受聘君圭此經受享君束帛</span><br/>
<span class='tline' id='l203' data-llen='4414:4437'>加璧又受聘夫人璋又受享夫人琮案上文夕幣時云</span><br/>
<span class='tline' id='l204' data-llen='4437:4460'>官陳幣皮北首西上加其奉於左皮上鄭注云奉所奉</span><br/>
<span class='tline' id='l205' data-llen='4460:4487'><a onclick="displayPageImage('KR1d0033', 'WYG', '019-12a' );" name="019-12a" class="pb">[019-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4487:4512'>以致命謂束帛及𤣥纁也則知所陳直陳束帛及𤣥纁</span><br/>
<span class='tline' id='l207' data-llen='4512:4536'>不陳璧琮是以此經受璧而連言束帛𤣥纁者以其享</span><br/>
<span class='tline' id='l208' data-llen='4536:4560'>時束帛加璧於其上𤣥纁加琮於其上以相配之物故</span><br/>
<span class='tline' id='l209' data-llen='4560:4584'>兼言束帛𤣥纁若然璧琮右受者以其璧琮與圭璋同</span><br/>
<span class='tline' id='l210' data-llen='4584:4607'>類尊之故也云帛今之璧色繒者周禮大宗伯云孤執</span><br/>
<span class='tline' id='l211' data-llen='4607:4630'>皮帛鄭注亦然又案宗伯云以蒼璧禮天下云牲幣各</span><br/>
<span class='tline' id='l212' data-llen='4630:4653'>放其器之色幣即幣帛禮天之璧用蒼色則幣帛之色</span><br/>
<span class='tline' id='l213' data-llen='4653:4676'>亦蒼色是璧色繒於漢時云璧色繒者亦因周法則此</span><br/>
<span class='tline' id='l214' data-llen='4676:4703'><a onclick="displayPageImage('KR1d0033', 'WYG', '019-12b' );" name="019-12b" class="pb">[019-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4703:4726'>束帛亦與璧色同以其相配但未知正用何色耳云聘</span><br/>
<span class='tline' id='l216' data-llen='4726:4749'>用璋取其半圭知半曰璋者案周禮典瑞云四圭有邸</span><br/>
<span class='tline' id='l217' data-llen='4749:4772'>以祀天兩圭有邸以祀地圭璧以祀日月璋邸射以祀</span><br/>
<span class='tline' id='l218' data-llen='4772:4795'>山川以上向下差之以兩圭半四圭圭璧半兩圭璋邸</span><br/>
<span class='tline' id='l219' data-llen='4795:4818'>射又半圭璧是半圭曰璋也云圭璋特達瑞也者聘義</span><br/>
<span class='tline' id='l220' data-llen='4818:4841'>云圭璋特逹徳也鄭云特逹謂以朝聘也言瑞者大宗</span><br/>
<span class='tline' id='l221' data-llen='4841:4864'>伯云以玉作六瑞公執桓圭以下皆是瑞故尚書云班</span><br/>
<span class='tline' id='l222' data-llen='4864:4879'>瑞於羣后言特達者不加束帛也</span><br/>
<span class='tline' id='l223' data-llen='4879:4906'><a onclick="displayPageImage('KR1d0033', 'WYG', '019-13a' );" name="019-13a" class="pb">[019-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4906:4924'>　　　舍於郊謂脫舍朝服服深衣而行</span><br/>
<span class='tline' id='l225' data-llen='4924:4947'>遂行舍於郊　釋曰受命則行故云遂行言於此脫舍</span><br/>
<span class='tline' id='l226' data-llen='4947:4970'>衣服乃即道者上文云賔朝服告禰及遂朝君受命至</span><br/>
<span class='tline' id='l227' data-llen='4970:4993'>此衣服未改鄭注云吉時道路深衣則此脫舍朝服服</span><br/>
<span class='tline' id='l228' data-llen='4993:5016'>深衣而行引曲禮者見受君命及君言言别有告請之</span><br/>
<span class='tline' id='l229' data-llen='5016:5032'>事遂行舍於郊則彼云不宿于家也</span><br/>
<span class='tline' id='l230' data-llen='5032:5051'>　　　諸侯相聘有假道周衰天子亦假道</span><br/>
<span class='tline' id='l231' data-llen='5051:5074'>若過邦至于竟使次介假道束帛将命于朝曰請帥奠</span><br/>
<span class='tline' id='l232' data-llen='5074:5101'><a onclick="displayPageImage('KR1d0033', 'WYG', '019-13b' );" name="019-13b" class="pb">[019-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5101:5129'>幣<span class='krp-note'>注帥猶/道也</span>　釋曰自此盡執䇿於其後論過他國竟假</span><br/>
<span class='tline' id='l234' data-llen='5129:5153'>道之事云諸侯以國為家不敢直徑者案左氏𫝊僖三</span><br/>
<span class='tline' id='l235' data-llen='5153:5176'>十三年秦師襲鄭不假道於晉為晉所敗是其不假道</span><br/>
<span class='tline' id='l236' data-llen='5176:5199'>直徑過天子之師行過無假道以其天子以天下為家</span><br/>
<span class='tline' id='l237' data-llen='5199:5222'>所在如主人故也天子微弱則有之是以周語定王使</span><br/>
<span class='tline' id='l238' data-llen='5222:5245'>單襄公聘於宋遂假道于陳以聘楚服氏注云是時天</span><br/>
<span class='tline' id='l239' data-llen='5245:5257'>子微弱故與諸侯相聘問</span><br/>
<span class='tline' id='l240' data-llen='5257:5275'>　　　主國致餼諸經釋餼鄭望文為義</span><br/>
<span class='tline' id='l241' data-llen='5275:5302'><a onclick="displayPageImage('KR1d0033', 'WYG', '019-14a' );" name="019-14a" class="pb">[019-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5302:5325'>餼之以其禮上賔大牢積唯芻禾介皆有餼　釋曰此</span><br/>
<span class='tline' id='l243' data-llen='5325:5348'>謂主國所致禮云凡賜人以牲生曰餼者言凡者總解</span><br/>
<span class='tline' id='l244' data-llen='5348:5371'>諸文案此下經云主國使卿歸饔餼五牢云飪一牢腥</span><br/>
<span class='tline' id='l245' data-llen='5371:5394'>二牢餼二牢陳于門西鄭注云餼生也牛羊右牽之豕</span><br/>
<span class='tline' id='l246' data-llen='5394:5417'>東之是牲生曰餼上介及士亦皆牲生為餼論語云告</span><br/>
<span class='tline' id='l247' data-llen='5417:5441'>朔之餼羊鄭注亦云牲生曰餼春秋𫝊云餼臧石牛服</span><br/>
<span class='tline' id='l248' data-llen='5441:5464'>氏亦云牲生是凡牲生曰餼春秋僖三十三年鄭皇武</span><br/>
<span class='tline' id='l249' data-llen='5464:5487'>子云餼牽竭矣服氏以為腥曰餼以其對牽故以餼為</span><br/>
<span class='tline' id='l250' data-llen='5487:5514'><a onclick="displayPageImage('KR1d0033', 'WYG', '019-14b' );" name="019-14b" class="pb">[019-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5514:5537'>腥詩序云雖有牲牢饔餼鄭云腥曰餼以其對生是活</span><br/>
<span class='tline' id='l252' data-llen='5537:5560'>故以餼為腥又不為牲生者鄭望文為義故注不同也</span><br/>
<span class='tline' id='l253' data-llen='5560:5583'>餼猶稟也給也者於賔為稟稟受也於主人為給給賔</span><br/>
<span class='tline' id='l254' data-llen='5583:5606'>客也云以其禮者尊卑有常差常差者上賔上介牲用</span><br/>
<span class='tline' id='l255' data-llen='5606:5629'>大牢經不言上介知與賔同大牢者若上介與羣介同</span><br/>
<span class='tline' id='l256' data-llen='5629:5652'>當為介皆少牢是以下文大夫餼賔云上賔上介皆大</span><br/>
<span class='tline' id='l257' data-llen='5652:5675'>牢米八筐衆介皆少牢米六筐是上介與賔同之義也</span><br/>
<span class='tline' id='l258' data-llen='5675:5698'>云米皆百筥以下盡二十車皆約下文君使卿致饔餼</span><br/>
<span class='tline' id='l259' data-llen='5698:5725'><a onclick="displayPageImage('KR1d0033', 'WYG', '019-15a' );" name="019-15a" class="pb">[019-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5725:5728'>禮</span><br/>
<span class='tline' id='l261' data-llen='5728:5744'>　　　未至主國習入廟聘享之禮</span><br/>
<span class='tline' id='l262' data-llen='5744:5767'>未入竟一肄　釋曰自此盡私事論雖未至主國預習</span><br/>
<span class='tline' id='l263' data-llen='5767:5790'>聘享威儀之事此與下文為目所習之禮事在下云謂</span><br/>
<span class='tline' id='l264' data-llen='5790:5813'>於所聘之國者鄭解未入境案覲禮與司儀同為壇三</span><br/>
<span class='tline' id='l265' data-llen='5813:5836'>成宫方三百歩此則無外宫其壇壝土為之無城又無</span><br/>
<span class='tline' id='l266' data-llen='5836:5859'>尺數象之而已云帷其北宜有所向依者雖不立主人</span><br/>
<span class='tline' id='l267' data-llen='5859:5882'>賔介習禮宜有所向故帷其北也云無宮不壝土畫外</span><br/>
<span class='tline' id='l268' data-llen='5882:5909'><a onclick="displayPageImage('KR1d0033', 'WYG', '019-15b' );" name="019-15b" class="pb">[019-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5909:5932'>垣也者不壝土為宫是畫外垣垣牆壝土為外牆土今</span><br/>
<span class='tline' id='l270' data-llen='5932:5955'>則不畫宫也此所習之禮不習大門外内及廟門内之</span><br/>
<span class='tline' id='l271' data-llen='5955:5978'>禮者以其於外威儀少而易行故略之但習入廟聘享</span><br/>
<span class='tline' id='l272' data-llen='5978:6001'>揖讓升降布幣授玉之禮是以直云北面西上之位也</span><br/>
<span class='tline' id='l273' data-llen='6001:6024'>注云入門左之位者案下文云賔入門左介皆入門右</span><br/>
<span class='tline' id='l274' data-llen='6024:6042'>　　　習聘享皆公事致命者不習私事</span><br/>
<span class='tline' id='l275' data-llen='6042:6065'>習享士執庭實注士士至之節　釋曰享時庭實旅百</span><br/>
<span class='tline' id='l276' data-llen='6065:6088'>獻國所有非止於皮知所執是皮者以其金龜竹箭之</span><br/>
<span class='tline' id='l277' data-llen='6088:6115'><a onclick="displayPageImage('KR1d0033', 'WYG', '019-16a' );" name="019-16a" class="pb">[019-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6115:6138'>等皆列之於地不執之所執者唯有皮云習夫人之聘</span><br/>
<span class='tline' id='l279' data-llen='6138:6161'>享亦如之者以其行聘君訖則行聘夫人行享君訖即</span><br/>
<span class='tline' id='l280' data-llen='6161:6184'>行享夫人還君受之一如受君禮故云亦如之也云習</span><br/>
<span class='tline' id='l281' data-llen='6184:6207'>公事者謂君聘享夫人聘享及問大夫皆致君命故鄭</span><br/>
<span class='tline' id='l282' data-llen='6207:6230'>云公事致命者是以下文行君聘享及夫人聘享訖擯</span><br/>
<span class='tline' id='l283' data-llen='6230:6253'>出請賔告事畢鄭注云公事畢又問卿時云卿大夫升</span><br/>
<span class='tline' id='l284' data-llen='6253:6276'>堂北面聽命賔東面致命鄭注云致其君之命皆公事</span><br/>
<span class='tline' id='l285' data-llen='6276:6299'>致命者也私事者謂私覿於君私面於卿大夫故下文</span><br/>
<span class='tline' id='l286' data-llen='6299:6326'><a onclick="displayPageImage('KR1d0033', 'WYG', '019-16b' );" name="019-16b" class="pb">[019-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6326:6349'>賔覿入門右注云私事自闑右為若降等然是也若然</span><br/>
<span class='tline' id='l288' data-llen='6349:6372'>大夫之幣不在朝付之至郊乃付之避君禮不謂非公</span><br/>
<span class='tline' id='l289' data-llen='6372:6375'>事</span><br/>
<span class='tline' id='l290' data-llen='6375:6396'>　　　及竟張<img height='20' width='20' alt='&amp;KR0950' title='KR0950' src='https://raw.githubusercontent.com/kanripo/KR-Gaiji/master/images/KR0950.png'/>明事在此國</span><br/>
<span class='tline' id='l291' data-llen='6396:6433'>及竟張<img height='20' width='20' alt='&amp;KR0950' title='KR0950' src='https://raw.githubusercontent.com/kanripo/KR-Gaiji/master/images/KR0950.png'/>誓　釋曰自此盡入境歛<img height='20' width='20' alt='&amp;KR0950' title='KR0950' src='https://raw.githubusercontent.com/kanripo/KR-Gaiji/master/images/KR0950.png'/>論賔至主國之</span><br/>
<span class='tline' id='l292' data-llen='6433:6463'>境謁關人見威儀之事云張<img height='20' width='20' alt='&amp;KR0950' title='KR0950' src='https://raw.githubusercontent.com/kanripo/KR-Gaiji/master/images/KR0950.png'/>明事在此國者以其行</span><br/>
<span class='tline' id='l293' data-llen='6463:6507'>道歛<img height='20' width='20' alt='&amp;KR0950' title='KR0950' src='https://raw.githubusercontent.com/kanripo/KR-Gaiji/master/images/KR0950.png'/>及境張<img height='20' width='20' alt='&amp;KR0950' title='KR0950' src='https://raw.githubusercontent.com/kanripo/KR-Gaiji/master/images/KR0950.png'/>明所聘之事有此國故張<img height='20' width='20' alt='&amp;KR0950' title='KR0950' src='https://raw.githubusercontent.com/kanripo/KR-Gaiji/master/images/KR0950.png'/>以表其</span><br/>
<span class='tline' id='l294' data-llen='6507:6537'>事也是以鄭云明事在此國也云張<img height='20' width='20' alt='&amp;KR0950' title='KR0950' src='https://raw.githubusercontent.com/kanripo/KR-Gaiji/master/images/KR0950.png'/>使人維之者案</span><br/>
<span class='tline' id='l295' data-llen='6537:6564'><a onclick="displayPageImage('KR1d0033', 'WYG', '019-17a' );" name="019-17a" class="pb">[019-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6564:6587'>節服氏掌祭祀朝覲六人維王之大常諸侯則四人但</span><br/>
<span class='tline' id='l297' data-llen='6587:6610'>大常十二旒人有六則一人維持二旒鄭云維之以縷</span><br/>
<span class='tline' id='l298' data-llen='6610:6633'>用線維之大夫無文諸侯四人不依命數大夫或一人</span><br/>
<span class='tline' id='l299' data-llen='6633:6641'>或二人維持之</span><br/>
<span class='tline' id='l300' data-llen='6641:6656'>　　　使謁關人關告司關關告</span><br/>
<span class='tline' id='l301' data-llen='6656:6679'>乃謁關人　釋曰古者境上為關者王城十二門則亦</span><br/>
<span class='tline' id='l302' data-llen='6679:6702'>通十二辰辰有一門一關諸侯未知幾關魯廢六關半</span><br/>
<span class='tline' id='l303' data-llen='6702:6725'>天子則餘諸侯亦或然也云關譏異言案王制云關幾</span><br/>
<span class='tline' id='l304' data-llen='6725:6752'><a onclick="displayPageImage('KR1d0033', 'WYG', '019-17b' );" name="019-17b" class="pb">[019-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6752:6775'>而不征注亦云幾幾異服異言二注皆無正文案周禮</span><br/>
<span class='tline' id='l306' data-llen='6775:6798'>司門云幾出入不物者注云不物衣服視占不與衆同</span><br/>
<span class='tline' id='l307' data-llen='6798:6821'>鄭以出入不物幾之則不物中含有此異服異言云衣</span><br/>
<span class='tline' id='l308' data-llen='6821:6844'>服視占不與衆同則是異也但周禮司關上士二人中</span><br/>
<span class='tline' id='l309' data-llen='6844:6867'>士四人又云每關下士二人但司關為都總主十二關</span><br/>
<span class='tline' id='l310' data-llen='6867:6890'>居在國都每關下士二人者各主一關今所謂關人者</span><br/>
<span class='tline' id='l311' data-llen='6890:6913'>謂告每關關人来告司關司關為之告王故司關職云</span><br/>
<span class='tline' id='l312' data-llen='6913:6927'>凡四方之賔客叩關則為之告</span><br/>
<span class='tline' id='l313' data-llen='6927:6954'><a onclick="displayPageImage('KR1d0033', 'WYG', '019-18a' );" name="019-18a" class="pb">[019-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6954:6972'>　　　關人問從者幾人即知大聘小聘</span><br/>
<span class='tline' id='l315' data-llen='6972:6995'>關人問從者幾人　釋曰不問使人而問從者關人卑</span><br/>
<span class='tline' id='l316' data-llen='6995:7018'>者不敢輕問尊者故問從者云欲知聘問者問得從者</span><br/>
<span class='tline' id='l317' data-llen='7018:7041'>即知使者是大聘亦知使者是小聘知者以君行師從</span><br/>
<span class='tline' id='l318' data-llen='7041:7064'>一州之民卿行旅從一黨之人若大夫小聘當一族之</span><br/>
<span class='tline' id='l319' data-llen='7064:7087'>人百人也且謂有司當共委積之具者賔客入竟當於</span><br/>
<span class='tline' id='l320' data-llen='7087:7110'>廬宿市設少曰委多曰積問從者幾人當為卿行旅從</span><br/>
<span class='tline' id='l321' data-llen='7110:7133'>對今不云而以介與受命者對是謙也聘禮上公之使</span><br/>
<span class='tline' id='l322' data-llen='7133:7160'><a onclick="displayPageImage('KR1d0033', 'WYG', '019-18b' );" name="019-18b" class="pb">[019-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7160:7173'>七介至三介皆禮記聘義文</span><br/>
<span class='tline' id='l324' data-llen='7173:7194'>　　　入竟又歛<img height='20' width='20' alt='&amp;KR0950' title='KR0950' src='https://raw.githubusercontent.com/kanripo/KR-Gaiji/master/images/KR0950.png'/>乃展幣者</span><br/>
<span class='tline' id='l325' data-llen='7194:7224'>入竟歛<img height='20' width='20' alt='&amp;KR0950' title='KR0950' src='https://raw.githubusercontent.com/kanripo/KR-Gaiji/master/images/KR0950.png'/>乃展　釋曰自此盡賈人之館論三度展幣</span><br/>
<span class='tline' id='l326' data-llen='7224:7247'>之事云重其事者亦恐有脱漏失錯故云重其事不可</span><br/>
<span class='tline' id='l327' data-llen='7247:7284'>輕也歛<img height='20' width='20' alt='&amp;KR0950' title='KR0950' src='https://raw.githubusercontent.com/kanripo/KR-Gaiji/master/images/KR0950.png'/>變於始入者上及竟張<img height='20' width='20' alt='&amp;KR0950' title='KR0950' src='https://raw.githubusercontent.com/kanripo/KR-Gaiji/master/images/KR0950.png'/>注云事在此國也</span><br/>
<span class='tline' id='l328' data-llen='7284:7314'>此則入竟後乃歛歛之者謂若初出至郊歛<img height='20' width='20' alt='&amp;KR0950' title='KR0950' src='https://raw.githubusercontent.com/kanripo/KR-Gaiji/master/images/KR0950.png'/>鄭云行</span><br/>
<span class='tline' id='l329' data-llen='7314:7337'>道耳未有事也此亦及竟示有事於此國張之始入張</span><br/>
<span class='tline' id='l330' data-llen='7337:7357'>之去國逺更是行道未有事故鄭云變於始入</span><br/>
<span class='tline' id='l331' data-llen='7357:7384'><a onclick="displayPageImage('KR1d0033', 'WYG', '019-19a' );" name="019-19a" class="pb">[019-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7384:7402'>　　　羣幣謂聘享訖以己物私覿私面</span><br/>
<span class='tline' id='l333' data-llen='7402:7425'>有司展羣幣以告　釋曰云羣幣私覿及大夫者上展</span><br/>
<span class='tline' id='l334' data-llen='7425:7448'>君及夫人幣訖此言有司展羣幣故知是私覿及大夫</span><br/>
<span class='tline' id='l335' data-llen='7448:7471'>者私覿者行君夫人聘享訖賔以私禮己物見主君云</span><br/>
<span class='tline' id='l336' data-llen='7471:7494'>大夫者亦謂賔以己物面主國之卿必知私覿之幣是</span><br/>
<span class='tline' id='l337' data-llen='7494:7517'>賔介自将己物者以經記上下唯有君及夫人聘享及</span><br/>
<span class='tline' id='l338' data-llen='7517:7540'>問大夫聘之幣付使者之文不見有付賔介私覿之幣</span><br/>
<span class='tline' id='l339' data-llen='7540:7563'>又案下文賔将還云遂行舍于郊公使卿贈如覿幣使</span><br/>
<span class='tline' id='l340' data-llen='7563:7590'><a onclick="displayPageImage('KR1d0033', 'WYG', '019-19b' );" name="019-19b" class="pb">[019-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7590:7613'>下大夫贈上介亦如之使士贈衆介如其覿幣還至本</span><br/>
<span class='tline' id='l342' data-llen='7613:7636'>國陳幣于朝云上賔之公幣私幣皆陳上介公幣陳他</span><br/>
<span class='tline' id='l343' data-llen='7636:7659'>介皆否注云此幣使者及介所得於彼國君卿大夫之</span><br/>
<span class='tline' id='l344' data-llen='7659:7682'>贈賜也其禮於君者不陳公幣君之賜也私幣卿大夫</span><br/>
<span class='tline' id='l345' data-llen='7682:7705'>之幣也至於賔反命訖君使宰賜使者及介幣以此言</span><br/>
<span class='tline' id='l346' data-llen='7705:7728'>之彼國所報私覿之幣還與賔介明知私覿是賔介私</span><br/>
<span class='tline' id='l347' data-llen='7728:7751'>齎行可知也夏官校人云凡國之使者皆供其幣馬鄭</span><br/>
<span class='tline' id='l348' data-llen='7751:7774'>注使者所用私覿若然彼使者謂天子使卿大夫存頫</span><br/>
<span class='tline' id='l349' data-llen='7774:7801'><a onclick="displayPageImage('KR1d0033', 'WYG', '019-20a' );" name="019-20a" class="pb">[019-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7801:7824'>省問諸侯之事使者得之行私覿私覿之馬校人共之</span><br/>
<span class='tline' id='l351' data-llen='7824:7832'>與諸侯禮異也</span><br/>
<span class='tline' id='l352' data-llen='7832:7848'>　　　王畿千里逺郊百近郊半之</span><br/>
<span class='tline' id='l353' data-llen='7848:7871'>及郊又展如初　釋曰云周制天子畿内千里者周禮</span><br/>
<span class='tline' id='l354' data-llen='7871:7894'>大司徒云制其畿方千里據周禮而言其自殷已上亦</span><br/>
<span class='tline' id='l355' data-llen='7894:7917'>畿方千里商頌云邦畿千里唯民所止夏亦千里王制</span><br/>
<span class='tline' id='l356' data-llen='7917:7940'>云天子縣内方千里鄭據夏時禹貢方千里曰甸服據</span><br/>
<span class='tline' id='l357' data-llen='7940:7963'>唐虞畿内是也云逺郊百里者司馬法文畿方千里王</span><br/>
<span class='tline' id='l358' data-llen='7963:7990'><a onclick="displayPageImage('KR1d0033', 'WYG', '019-20b' );" name="019-20b" class="pb">[019-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7990:8014'>城面五百里以百里為逺郊若公五百里中置國城面二</span><br/>
<span class='tline' id='l360' data-llen='8014:8037'>百五十里故逺郊五十里自此已下至子男差之可知</span><br/>
<span class='tline' id='l361' data-llen='8037:8060'>云近郊各半之者亦約周天子逺郊百里近郊五十里</span><br/>
<span class='tline' id='l362' data-llen='8060:8083'>亦無正文尚書君陳序云命君陳分正東郊成周鄭注</span><br/>
<span class='tline' id='l363' data-llen='8083:8106'>周之近郊五十里今河南洛陽相去則然鄭以目驗知</span><br/>
<span class='tline' id='l364' data-llen='8106:8129'>之若然天子近郊半逺郊則諸侯近郊各半逺郊可知</span><br/>
<span class='tline' id='l365' data-llen='8129:8132'>也</span><br/>
<span class='tline' id='l366' data-llen='8132:8151'>　　　畿内道路皆有侯館逺郊或亦有勞</span><br/>
<span class='tline' id='l367' data-llen='8151:8178'><a onclick="displayPageImage('KR1d0033', 'WYG', '019-21a' );" name="019-21a" class="pb">[019-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8178:8201'>及館展幣於賈人之館如初　釋曰案周禮遺人職云</span><br/>
<span class='tline' id='l369' data-llen='8201:8224'>十里有廬三十里有宿五十里有市有候館畿内道路</span><br/>
<span class='tline' id='l370' data-llen='8224:8247'>皆有候館鄭云逺郊之内有候館者據此候館在逺郊</span><br/>
<span class='tline' id='l371' data-llen='8247:8270'>之内指而言之不謂於此獨有也以行道之間停息故</span><br/>
<span class='tline' id='l372' data-llen='8270:8293'>云小休止沐浴又得展幣也注云展幣不于賔館者為</span><br/>
<span class='tline' id='l373' data-llen='8293:8316'>主國之人有勞問已者就焉便疾也者若并在賔館則</span><br/>
<span class='tline' id='l374' data-llen='8316:8339'>事煩不疾若展幣於賈人之館其賔館受勞問是以就</span><br/>
<span class='tline' id='l375' data-llen='8339:8362'>賈人之館展幣便疾也案大行人諸侯朝天子上公三</span><br/>
<span class='tline' id='l376' data-llen='8362:8389'><a onclick="displayPageImage('KR1d0033', 'WYG', '019-21b' );" name="019-21b" class="pb">[019-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8389:8412'>勞侯伯再勞子男一勞孤不問一勞諸侯自相朝無過</span><br/>
<span class='tline' id='l378' data-llen='8412:8435'>如朝天子遣臣相聘無過一勞此下文使卿近郊勞此</span><br/>
<span class='tline' id='l379' data-llen='8435:8458'>乃逺郊之内得有此勞問己者謂同姓舅甥之國而加</span><br/>
<span class='tline' id='l380' data-llen='8458:8472'>恩厚者别有逺郊之内問勞也</span><br/>
<span class='tline' id='l381' data-llen='8472:8491'>　　　上介出門西面請事入門北面告賔</span><br/>
<span class='tline' id='l382' data-llen='8491:8514'>上介出請入告注出門西面請所以来事也入告者入</span><br/>
<span class='tline' id='l383' data-llen='8514:8537'>北面告賔也　釋曰此時賔當在賔館阼階西面故上</span><br/>
<span class='tline' id='l384' data-llen='8537:8560'>介北面告賔也云每所及至皆有舍其有来者皆出請</span><br/>
<span class='tline' id='l385' data-llen='8560:8587'><a onclick="displayPageImage('KR1d0033', 'WYG', '019-22a' );" name="019-22a" class="pb">[019-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8587:8610'>入告于此言之者賔彌尊事彌録者道皆有廬宿市候</span><br/>
<span class='tline' id='l387' data-llen='8610:8633'>之舍前士請事大夫請行亦當出請入告於此始言之</span><br/>
<span class='tline' id='l388' data-llen='8633:8656'>者先士次大夫後卿以是先卑後尊今復見此言故云</span><br/>
<span class='tline' id='l389' data-llen='8656:8665'>賔彌尊事彌録也</span><br/>
<span class='tline' id='l390' data-llen='8665:8681'>　　　凡為使不答拜不敢當其禮</span><br/>
<span class='tline' id='l391' data-llen='8681:8704'>勞者不答拜　釋曰言凡者非直此卿為君勞賔不敢</span><br/>
<span class='tline' id='l392' data-llen='8704:8727'>當其禮不答拜聘賔亦初入大門主君拜賔辟不答拜</span><br/>
<span class='tline' id='l393' data-llen='8727:8750'>也如此之類皆然故云凡以該之至後儐勞者與之答</span><br/>
<span class='tline' id='l394' data-llen='8750:8777'><a onclick="displayPageImage('KR1d0033', 'WYG', '019-22b' );" name="019-22b" class="pb">[019-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8777:8784'>拜為已故也</span><br/>
<span class='tline' id='l396' data-llen='8784:8803'>　　　比侯伯之臣若公之臣則受勞于堂</span><br/>
<span class='tline' id='l397' data-llen='8803:8826'>賔揖先入受于舍門内　釋曰知公之臣受勞于堂者</span><br/>
<span class='tline' id='l398' data-llen='8826:8849'>案司儀云諸公之臣相為國客及大夫郊勞三辭拜辱</span><br/>
<span class='tline' id='l399' data-llen='8849:8864'>三讓登聽命是公之臣受勞於堂</span><br/>
<span class='tline' id='l400' data-llen='8864:8882'>　　　賔在館如主人故勞者東面致命</span><br/>
<span class='tline' id='l401' data-llen='8882:8905'>勞者奉幣入東面致命　釋曰賔在館如主人當入門</span><br/>
<span class='tline' id='l402' data-llen='8905:8917'>西面故勞者東面向之也</span><br/>
<span class='tline' id='l403' data-llen='8917:8944'><a onclick="displayPageImage('KR1d0033', 'WYG', '019-23a' );" name="019-23a" class="pb">[019-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8944:8955'>　　　大夫家臣稱老</span><br/>
<span class='tline' id='l405' data-llen='8955:8978'>授老幣　釋曰大夫家臣稱老若趙魏臧氏老之類也</span><br/>
<span class='tline' id='l406' data-llen='8978:8993'>　　　儐勞者謂賔以来者為賔</span><br/>
<span class='tline' id='l407' data-llen='8993:9016'>賔用束錦儐勞者　釋曰云言儐者賔在公館如家之</span><br/>
<span class='tline' id='l408' data-llen='9016:9039'>義亦以来者為賔者凡言儐者謂報於賔今以賔館故</span><br/>
<span class='tline' id='l409' data-llen='9039:9058'>賔若主人故云儐勞者即以勞者為賔故也</span><br/>
<span class='tline' id='l410' data-llen='9058:9075'>　　　勞者稽首受儐賔亦稽首送幣</span><br/>
<span class='tline' id='l411' data-llen='9075:9098'>勞者再拜稽首受　釋曰周禮大祝辨九拜一曰稽首</span><br/>
<span class='tline' id='l412' data-llen='9098:9125'><a onclick="displayPageImage('KR1d0033', 'WYG', '019-23b' );" name="019-23b" class="pb">[019-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9125:9148'>首至地臣拜君法二曰頓首頭叩地平敵相拜法三曰</span><br/>
<span class='tline' id='l414' data-llen='9148:9171'>空首首至手君答臣下拜法郊特牲云大夫之臣不稽</span><br/>
<span class='tline' id='l415' data-llen='9171:9194'>首非尊家臣以辟君也今此勞者與賔同類不頓首而</span><br/>
<span class='tline' id='l416' data-llen='9194:9217'>稽首故云尊國賔也下賔亦稽首送者以是為君使故</span><br/>
<span class='tline' id='l417' data-llen='9217:9226'>亦稽首以報之也</span><br/>
<span class='tline' id='l418' data-llen='9226:9243'>　　　賔之使者執皮勞者從人訝受</span><br/>
<span class='tline' id='l419' data-llen='9243:9266'>勞者揖皮出乃退賔送再拜　執皮者是賔之使者執</span><br/>
<span class='tline' id='l420' data-llen='9266:9289'>皮者得揖從出勞者從人當訝受之是以公食大夫禮</span><br/>
<span class='tline' id='l421' data-llen='9289:9316'><a onclick="displayPageImage('KR1d0033', 'WYG', '019-24a' );" name="019-24a" class="pb">[019-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9316:9339'>云賔三飯公侑食以束帛庭實設乗皮賔受幣賔出揖</span><br/>
<span class='tline' id='l423' data-llen='9339:9362'>庭實出鄭云揖執皮者若親受云上介受賔幣從者訝</span><br/>
<span class='tline' id='l424' data-llen='9362:9376'>受皮則此從者亦訝受可知也</span><br/>
<span class='tline' id='l425' data-llen='9376:9393'>　　　主人與祝立少頃示有俟於神</span><br/>
<span class='tline' id='l426' data-llen='9393:9416'>主人立于户東祝立于牖西注少頃之間示有俟於神</span><br/>
<span class='tline' id='l427' data-llen='9416:9439'>釋曰案士虞禮無尸者出户而聽若食間此無祭事故</span><br/>
<span class='tline' id='l428' data-llen='9439:9446'>云有俟於神</span><br/>
<span class='tline' id='l429' data-llen='9446:9469'>取幣降卷幣實于笲埋于西階東注埋幣必盛以噐若</span><br/>
<span class='tline' id='l430' data-llen='9469:9496'><a onclick="displayPageImage('KR1d0033', 'WYG', '019-24b' );" name="019-24b" class="pb">[019-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9496:9501'>藏之然</span><br/>
<span class='tline' id='l432' data-llen='9501:9504'>　</span><br/>
<span class='tline' id='l433' data-llen='9504:9507'>　</span><br/>
<span class='tline' id='l434' data-llen='9507:9510'>　</span><br/>
<span class='tline' id='l435' data-llen='9510:9513'>　</span><br/>
<span class='tline' id='l436' data-llen='9513:9516'>　</span><br/>
<span class='tline' id='l437' data-llen='9516:9519'>　</span><br/>
<span class='tline' id='l438' data-llen='9519:9529'>　儀禮要義卷十九</span><br/>
</p>
<p><br/>
</p>
  </div>
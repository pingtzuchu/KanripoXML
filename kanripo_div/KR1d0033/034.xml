<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0033', 'WYG', '034-1a' );" name="034-1a" class="pb">[034-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　儀禮要義卷三十四</span><br/>
<span class='tline' id='l10' data-llen='202:223'>　　　　　　　　　　　　宋　魏了翁　撰</span><br/>
<span class='tline' id='l11' data-llen='223:232'>　　䘮服經傳七</span><br/>
<span class='tline' id='l12' data-llen='232:248'>　　　朋友無親皆在他邦則袒免</span><br/>
<span class='tline' id='l13' data-llen='248:271'>朋友皆在他邦袒免歸則已注謂服無親者當為之主</span><br/>
<span class='tline' id='l14' data-llen='271:294'>每至袒時則袒袒則去冠代之以免舊説以為免象冠</span><br/>
<span class='tline' id='l15' data-llen='294:317'>廣一寸已猶止也歸有主則止也主若㓜小則未止小</span><br/>
<span class='tline' id='l16' data-llen='317:343'><a onclick="displayPageImage('KR1d0033', 'WYG', '034-1b' );" name="034-1b" class="pb">[034-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='343:366'>記曰大功者主人之䘮有三年者則必為之再祭朋友</span><br/>
<span class='tline' id='l18' data-llen='366:389'>虞祔而已　釋曰謂同門曰朋同志曰友或共遊學皆</span><br/>
<span class='tline' id='l19' data-llen='389:412'>在他國而死者每至可袒之節則為之袒而免與宗族</span><br/>
<span class='tline' id='l20' data-llen='412:435'>五世袒免同云歸則已者謂在他國袒免為死者無主</span><br/>
<span class='tline' id='l21' data-llen='435:458'>歸至家自有主則止不為袒免也鄭云謂服無親者當</span><br/>
<span class='tline' id='l22' data-llen='458:481'>為之主者以其有親入五服今言朋友故知是義合之</span><br/>
<span class='tline' id='l23' data-llen='481:504'>輕無親者也云歸有主則止也主若㓜少則未止者本</span><br/>
<span class='tline' id='l24' data-llen='504:527'>以在外為無主與之為主今至家主若㓜不能為主則</span><br/>
<span class='tline' id='l25' data-llen='527:553'><a onclick="displayPageImage('KR1d0033', 'WYG', '034-2a' );" name="034-2a" class="pb">[034-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='553:576'>朋友猶為之主未止引小記者證主㓜少不能主䘮朋</span><br/>
<span class='tline' id='l27' data-llen='576:599'>友為主之義以雖有子是三年之人小不能為主大功</span><br/>
<span class='tline' id='l28' data-llen='599:622'>為主者為之再祭謂練祥朋友輕為之虞祔而已以其</span><br/>
<span class='tline' id='l29' data-llen='622:645'>又無大功已下之親此朋友自外來及在家朋友皆得</span><br/>
<span class='tline' id='l30' data-llen='645:668'>為主虞祔乃去彼鄭注以義推之又云小功緦麻為之</span><br/>
<span class='tline' id='l31' data-llen='668:682'>練祭可也是親䟽差降之法也</span><br/>
<span class='tline' id='l32' data-llen='682:697'>　　　朋友在國相為服緦絰帶</span><br/>
<span class='tline' id='l33' data-llen='697:720'>朋友麻　釋曰云朋友麻者上文據在他國加袒免今</span><br/>
<span class='tline' id='l34' data-llen='720:746'><a onclick="displayPageImage('KR1d0033', 'WYG', '034-2b' );" name="034-2b" class="pb">[034-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='746:769'>此在國相為弔服麻絰帶而已注云朋友雖無親有同</span><br/>
<span class='tline' id='l36' data-llen='769:792'>道之恩相為服緦之絰帶者案禮記禮運云人其父生</span><br/>
<span class='tline' id='l37' data-llen='792:815'>而師教之朋友成之又學記云獨學而無友則孤陋而</span><br/>
<span class='tline' id='l38' data-llen='815:838'>寡聞論語云以文㑹友以友輔仁以此而言人須朋友</span><br/>
<span class='tline' id='l39' data-llen='838:861'>而成也故云朋友雖無親有同道之恩故為之服知緦</span><br/>
<span class='tline' id='l40' data-llen='861:884'>之絰帶者以其緦是五服之輕為朋友之絰帶約與之</span><br/>
<span class='tline' id='l41' data-llen='884:907'>等故云緦之絰帶也云檀弓曰羣居則絰出則否者彼</span><br/>
<span class='tline' id='l42' data-llen='907:930'>注羣謂七十二弟子相為朋友彼亦是朋友相為之法</span><br/>
<span class='tline' id='l43' data-llen='930:956'><a onclick="displayPageImage('KR1d0033', 'WYG', '034-3a' );" name="034-3a" class="pb">[034-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='956:979'>云居則絰絰謂在家居止則為之絰出家行道則否引</span><br/>
<span class='tline' id='l45' data-llen='979:1002'>之者證此亦然也彼又云孔子之䘮二三子皆絰而出</span><br/>
<span class='tline' id='l46' data-llen='1002:1012'>是為師出行亦絰也</span><br/>
<span class='tline' id='l47' data-llen='1012:1033'>　　　朋友麻謂弔服弁絰如爵弁而素加環絰</span><br/>
<span class='tline' id='l48' data-llen='1033:1056'>云其服弔服也者以其不在五服五服之外唯有弔服</span><br/>
<span class='tline' id='l49' data-llen='1056:1079'>故即引周禮弔服之等也周禮者司服職文彼云凡弔</span><br/>
<span class='tline' id='l50' data-llen='1079:1102'>事弁絰服鄭注亦云弁絰者如爵弁而素加環絰也言</span><br/>
<span class='tline' id='l51' data-llen='1102:1125'>爵弁者制如冕以木為中幹廣八寸長尺六寸前低一</span><br/>
<span class='tline' id='l52' data-llen='1125:1151'><a onclick="displayPageImage('KR1d0033', 'WYG', '034-3b' );" name="034-3b" class="pb">[034-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1151:1175'>寸二分以三升布上𤣥下纁爵弁之體廣長亦然亦以</span><br/>
<span class='tline' id='l54' data-llen='1175:1198'>三升布但染作爵頭色赤多黑少之色置之於版上今</span><br/>
<span class='tline' id='l55' data-llen='1198:1221'>則以素為之又加環絰者一股麻為骨又以一股麻為</span><br/>
<span class='tline' id='l56' data-llen='1221:1244'>䋲纒之如環然謂之環絰加於素弁之上彼注云絰大</span><br/>
<span class='tline' id='l57' data-llen='1244:1267'>如緦之絰是弔服之絰但此文云朋友麻鄭引周禮王</span><br/>
<span class='tline' id='l58' data-llen='1267:1290'>弔諸臣之絰及三衰證此者以其王於諸臣諸侯於諸</span><br/>
<span class='tline' id='l59' data-llen='1290:1313'>臣皆有朋友之義故泰誓武王謂諸侯云我友邦冡君</span><br/>
<span class='tline' id='l60' data-llen='1313:1336'>是謂諸侯為友洛誥周公謂成王云孺子其朋是王以</span><br/>
<span class='tline' id='l61' data-llen='1336:1362'><a onclick="displayPageImage('KR1d0033', 'WYG', '034-4a' );" name="034-4a" class="pb">[034-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1362:1385'>諸臣為朋諸侯於臣亦有朋友之義可知故引周禮弁</span><br/>
<span class='tline' id='l63' data-llen='1385:1408'>絰與三衰證此朋友麻也若然弁絰唯一衰則有三則</span><br/>
<span class='tline' id='l64' data-llen='1408:1416'>一弁冠三衰也</span><br/>
<span class='tline' id='l65' data-llen='1416:1435'>　　　錫衰緦衰疑衰皆弔服又居出有異</span><br/>
<span class='tline' id='l66' data-llen='1435:1458'>云其服有三錫衰也緦衰也疑衰也者案彼云王為三</span><br/>
<span class='tline' id='l67' data-llen='1458:1481'>公六卿錫衰為諸侯緦衰為大夫士疑衰鄭司農云錫</span><br/>
<span class='tline' id='l68' data-llen='1481:1504'>麻之滑易者也十五升去其半有事其布無事其縷緦</span><br/>
<span class='tline' id='l69' data-llen='1504:1528'>亦十五升去其半有事其縷無事其布疑衰十四升𤣥</span><br/>
<span class='tline' id='l70' data-llen='1528:1554'><a onclick="displayPageImage('KR1d0033', 'WYG', '034-4b' );" name="034-4b" class="pb">[034-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1554:1577'>謂無事其縷哀在内無事其布哀在外疑之言擬也擬</span><br/>
<span class='tline' id='l72' data-llen='1577:1600'>於吉者也云諸侯及卿大夫亦以錫衰為弔服當事乃</span><br/>
<span class='tline' id='l73' data-llen='1600:1623'>弁絰否則皮弁辟天子也者案禮記服問云公為卿大</span><br/>
<span class='tline' id='l74' data-llen='1623:1646'>夫錫衰以居出亦如之當事則弁絰大夫相為亦然為</span><br/>
<span class='tline' id='l75' data-llen='1646:1669'>其妻往則服之出則否注云出謂以他事不至䘮所是</span><br/>
<span class='tline' id='l76' data-llen='1669:1692'>諸侯及卿大夫亦以錫衰為弔服也天子常弁絰諸侯</span><br/>
<span class='tline' id='l77' data-llen='1692:1715'>卿大夫當事大歛小歛及殯時乃弁絰非此時則皮弁</span><br/>
<span class='tline' id='l78' data-llen='1715:1738'>是辟天子也云士以緦衰為䘮服者士卑無降服是以</span><br/>
<span class='tline' id='l79' data-llen='1738:1764'><a onclick="displayPageImage('KR1d0033', 'WYG', '034-5a' );" name="034-5a" class="pb">[034-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1764:1787'>緦為䘮服既以緦為䘮服不得復將緦為弔服故句下</span><br/>
<span class='tline' id='l81' data-llen='1787:1795'>取疑衰為弔服</span><br/>
<span class='tline' id='l82' data-llen='1795:1818'>　　　謂士弔服布上素下及素冠加朝服皆非侯卿</span><br/>
<span class='tline' id='l83' data-llen='1818:1836'>　　　大夫皮弁辟天子士素裳辟諸侯</span><br/>
<span class='tline' id='l84' data-llen='1836:1859'>舊説者以士弔服無文故舊說云以為士弔服布上素</span><br/>
<span class='tline' id='l85' data-llen='1859:1882'>下云或曰素委貎冠加朝服者前有此二種解者故鄭</span><br/>
<span class='tline' id='l86' data-llen='1882:1905'>引論語破之云論語曰緇衣羔裘言此者欲解緇衣羔</span><br/>
<span class='tline' id='l87' data-llen='1905:1929'>裘與下羔裘𤣥冠為一物並是朝服是以云又曰羔裘</span><br/>
<span class='tline' id='l88' data-llen='1929:1955'><a onclick="displayPageImage('KR1d0033', 'WYG', '034-5b' );" name="034-5b" class="pb">[034-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1955:1979'>𤣥冠不以弔何朝服之有乎此破舊説以言朝服不合</span><br/>
<span class='tline' id='l90' data-llen='1979:2002'>首加素委貎又布上素下近是天子之朝服又不言首</span><br/>
<span class='tline' id='l91' data-llen='2002:2025'>所加故非之也云然則二者皆有似也者以其未小歛</span><br/>
<span class='tline' id='l92' data-llen='2025:2048'>已前容有著朝服弔法則子游曽子弔是也但非正弔</span><br/>
<span class='tline' id='l93' data-llen='2048:2071'>法之服又布上素下近士之弔服素下故云二者皆有</span><br/>
<span class='tline' id='l94' data-llen='2071:2094'>似也云此實疑衰也者總破二者也云弁絰皮弁之時</span><br/>
<span class='tline' id='l95' data-llen='2094:2117'>則如卿大夫然者以其三衰共有弁絰當事著皮弁亦</span><br/>
<span class='tline' id='l96' data-llen='2117:2140'>同故知二者如卿大夫然也云又改其裳以素辟諸侯</span><br/>
<span class='tline' id='l97' data-llen='2140:2166'><a onclick="displayPageImage('KR1d0033', 'WYG', '034-6a' );" name="034-6a" class="pb">[034-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2166:2189'>也者諸侯及卿大夫否則皮弁辟天子此諸侯之士不</span><br/>
<span class='tline' id='l99' data-llen='2189:2212'>著疑裳而用素又辟諸侯也云朋友之相為服即士弔</span><br/>
<span class='tline' id='l100' data-llen='2212:2235'>服疑衰素裳者是鄭正解士之弔服云庶人不爵弁者</span><br/>
<span class='tline' id='l101' data-llen='2235:2258'>則其冠素委貎不言其服則白布深衣以白布深衣庶</span><br/>
<span class='tline' id='l102' data-llen='2258:2281'>人之常服又尊卑始死未成服已前服之故庶人得為</span><br/>
<span class='tline' id='l103' data-llen='2281:2286'>弔服也</span><br/>
<span class='tline' id='l104' data-llen='2286:2304'>　　　君弔臣服服問與文王世子注異</span><br/>
<span class='tline' id='l105' data-llen='2304:2327'>案司服諸侯如王之服言之鄭則諸侯皆如王亦有三</span><br/>
<span class='tline' id='l106' data-llen='2327:2353'><a onclick="displayPageImage('KR1d0033', 'WYG', '034-6b' );" name="034-6b" class="pb">[034-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2353:2376'>衰服問直云君弔用錫衰未辨緦衰疑衰所施用案文</span><br/>
<span class='tline' id='l108' data-llen='2376:2399'>王世子注云君雖不服臣卿大夫死則皮弁錫衰以居</span><br/>
<span class='tline' id='l109' data-llen='2399:2422'>往弔當事則弁絰於士蓋疑衰同姓則緦衰若然案士</span><br/>
<span class='tline' id='l110' data-llen='2422:2445'>䘮禮君若有賜焉則視歛注云賜恩惠也歛大歛君視</span><br/>
<span class='tline' id='l111' data-llen='2445:2468'>大歛皮弁服襲裘主人成服之後往則錫衰此注又與</span><br/>
<span class='tline' id='l112' data-llen='2468:2491'>文王世子違者士䘮禮既言有恩惠則君與此士有師</span><br/>
<span class='tline' id='l113' data-llen='2491:2514'>友之恩特加與卿大夫同其諸侯卿大夫則有錫衰士</span><br/>
<span class='tline' id='l114' data-llen='2514:2537'>唯疑衰其天子卿大夫士既執贄與諸侯之臣同則弔</span><br/>
<span class='tline' id='l115' data-llen='2537:2563'><a onclick="displayPageImage('KR1d0033', 'WYG', '034-7a' );" name="034-7a" class="pb">[034-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2563:2586'>服亦同也天子孤與卿同六命又亦名為卿諸侯孤雖</span><br/>
<span class='tline' id='l117' data-llen='2586:2609'>四命與卿異及其聘之介數與卿降君二等等同則孤</span><br/>
<span class='tline' id='l118' data-llen='2609:2632'>弔服皆與卿同也天子三公與王子母弟得稱諸侯其</span><br/>
<span class='tline' id='l119' data-llen='2632:2655'>弔服亦與畿外諸侯同三衰也凡弔服直云素弁環絰</span><br/>
<span class='tline' id='l120' data-llen='2655:2678'>不言帶或有解云有絰無帶但弔服既著衰首有絰不</span><br/>
<span class='tline' id='l121' data-llen='2678:2701'>可著吉時之大帶吉時之大帶既有采矣麻既不加於</span><br/>
<span class='tline' id='l122' data-llen='2701:2724'>采采可得加於凶服乎明不可也案此經注服緦之絰</span><br/>
<span class='tline' id='l123' data-llen='2724:2747'>帶則三衰絰帶同有可知其以三衰所用皆是朋友故</span><br/>
<span class='tline' id='l124' data-llen='2747:2773'><a onclick="displayPageImage('KR1d0033', 'WYG', '034-7b' );" name="034-7b" class="pb">[034-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2773:2782'>知凡弔皆有帯矣</span><br/>
<span class='tline' id='l126' data-llen='2782:2800'>　　　君於大夫士弔服亦有變除之節</span><br/>
<span class='tline' id='l127' data-llen='2800:2823'>雜記云君於卿大夫比葬不食肉比卒哭不舉樂是知</span><br/>
<span class='tline' id='l128' data-llen='2823:2846'>未吉則凡弔服亦當依氣節而除並與緦麻同三月除</span><br/>
<span class='tline' id='l129' data-llen='2846:2866'>之矣為士雖比殯不舉樂其服亦當既葬除矣</span><br/>
<span class='tline' id='l130' data-llen='2866:2883'>　　　公士大夫之君於旁親降一等</span><br/>
<span class='tline' id='l131' data-llen='2883:2906'>君之所為兄弟服室老降一等注公士大夫之君　釋</span><br/>
<span class='tline' id='l132' data-llen='2906:2929'>曰天子諸侯絶朞今言為兄弟服明是公士大夫之君</span><br/>
<span class='tline' id='l133' data-llen='2929:2955'><a onclick="displayPageImage('KR1d0033', 'WYG', '034-8a' );" name="034-8a" class="pb">[034-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2955:2978'>於旁親降一等者室老家相降一等不言士士邑宰逺</span><br/>
<span class='tline' id='l135' data-llen='2978:2999'>臣不從服若然室老似正君近臣故從君所服也</span><br/>
<span class='tline' id='l136' data-llen='2999:3018'>　　　庶子為後為外祖父母從母舅無服</span><br/>
<span class='tline' id='l137' data-llen='3018:3041'>云庶子為後者為其外祖父母從母舅無服者以其與</span><br/>
<span class='tline' id='l138' data-llen='3041:3062'>尊者為一體既不得服所出母是以母黨皆不服</span><br/>
<span class='tline' id='l139' data-llen='3062:3085'>之不言兄弟而顯尊親之名者雷氏云為父後者服其</span><br/>
<span class='tline' id='l140' data-llen='3085:3108'>本族若言兄弟恐本族亦無服故汎著其尊親之號以</span><br/>
<span class='tline' id='l141' data-llen='3108:3115'>别於族人也</span><br/>
<span class='tline' id='l142' data-llen='3115:3141'><a onclick="displayPageImage('KR1d0033', 'WYG', '034-8b' );" name="034-8b" class="pb">[034-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3141:3159'>　　　宗子謂繼别為大宗有孤有不孤</span><br/>
<span class='tline' id='l144' data-llen='3159:3182'>宗子孤為殤大功衰小功衰皆三月親則月算如邦人</span><br/>
<span class='tline' id='l145' data-llen='3182:3205'>　釋宗子謂繼别為大宗百世不遷收族者也云孤為</span><br/>
<span class='tline' id='l146' data-llen='3205:3228'>殤者謂無父未冠而死者也云大功衰小功衰者以其</span><br/>
<span class='tline' id='l147' data-llen='3228:3251'>成人齊衰故長殤中殤皆在大功衰下殤在小功衰也</span><br/>
<span class='tline' id='l148' data-llen='3251:3274'>云皆三月者以其衰雖降月本三月法一時不可更服</span><br/>
<span class='tline' id='l149' data-llen='3274:3297'>故還依本三月也云親則月算如邦人者上三月者是</span><br/>
<span class='tline' id='l150' data-llen='3297:3320'>絶屬者若在五屬之内親者月數當依本親為限故云</span><br/>
<span class='tline' id='l151' data-llen='3320:3346'><a onclick="displayPageImage('KR1d0033', 'WYG', '034-9a' );" name="034-9a" class="pb">[034-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3346:3369'>如邦人也注云言孤有不孤者鄭以記文云孤明對不</span><br/>
<span class='tline' id='l153' data-llen='3369:3392'>孤者故曲禮注云是謂宗子不孤彼不孤對此孤也云</span><br/>
<span class='tline' id='l154' data-llen='3392:3415'>不孤則族人不為殤服服之也者以父在猶如周之道</span><br/>
<span class='tline' id='l155' data-llen='3415:3438'>有適子無適孫以其父在為適子則不為適孫服同於</span><br/>
<span class='tline' id='l156' data-llen='3438:3458'>庶孫明此本無服父在亦不為之服殤可知也</span><br/>
<span class='tline' id='l157' data-llen='3458:3476'>　　　宗子不孤謂父廢疾子代主宗事</span><br/>
<span class='tline' id='l158' data-llen='3476:3499'>云不孤謂父有廢疾者案䘮服小記云適婦不為舅後</span><br/>
<span class='tline' id='l159' data-llen='3499:3522'>者則姑為之小功注云謂夫有廢疾他故若死而無子</span><br/>
<span class='tline' id='l160' data-llen='3522:3548'><a onclick="displayPageImage('KR1d0033', 'WYG', '034-9b' );" name="034-9b" class="pb">[034-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3548:3571'>不受重者是子不孤謂父有廢疾不立其子代父主宗</span><br/>
<span class='tline' id='l162' data-llen='3571:3594'>事云若年七十而老子代主宗事者案曲禮云七十曰</span><br/>
<span class='tline' id='l163' data-llen='3594:3613'>老而傳注云傳家事任子孫是謂宗子不孤</span><br/>
<span class='tline' id='l164' data-llen='3613:3631'>　　　宗子絶屬猶齊衰三月親者可知</span><br/>
<span class='tline' id='l165' data-llen='3631:3654'>云與宗子有期之親者成人服之齊衰期謂宗子親昆</span><br/>
<span class='tline' id='l166' data-llen='3654:3677'>弟及伯叔昆弟之子姑姊妹在室之等皆是也自大功</span><br/>
<span class='tline' id='l167' data-llen='3677:3700'>親已下盡小功親已上成人月數雖依本皆服齊衰者</span><br/>
<span class='tline' id='l168' data-llen='3700:3723'>以其絶屬者猶齊衰三月明親者無問大功小功緦麻</span><br/>
<span class='tline' id='l169' data-llen='3723:3750'><a onclick="displayPageImage('KR1d0033', 'WYG', '034-10a' );" name="034-10a" class="pb">[034-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3750:3773'>皆齊衰者也既皆齊衰故三月既葬受服乃始以大功</span><br/>
<span class='tline' id='l171' data-llen='3773:3796'>小功齊衰也至於小功親已下殤與絶屬者同者以其</span><br/>
<span class='tline' id='l172' data-llen='3796:3819'>成人小功五月殤即入三月是以與絶屬者同皆大功</span><br/>
<span class='tline' id='l173' data-llen='3819:3842'>衰小功衰三月故與絶屬者同也云有緦麻之親者成</span><br/>
<span class='tline' id='l174' data-llen='3842:3865'>人及殤皆與絶屬者同者以其絶屬者為宗子齊衰三</span><br/>
<span class='tline' id='l175' data-llen='3865:3874'>月緦麻親亦三月</span><br/>
<span class='tline' id='l176' data-llen='3874:3892'>　　　墓崩改葬服緦者見柩不可無服</span><br/>
<span class='tline' id='l177' data-llen='3892:3916'>改𦵏緦注謂墳墓以他故崩壊将亡失屍柩也言改葬</span><br/>
<span class='tline' id='l178' data-llen='3916:3943'><a onclick="displayPageImage('KR1d0033', 'WYG', '034-10b' );" name="034-10b" class="pb">[034-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3943:3966'>者明棺物毁敗改設之如葬時也其奠如大歛從庿之</span><br/>
<span class='tline' id='l180' data-llen='3966:3989'>庿從墓之墓禮宜同也服緦者臣為君也子為父也妻</span><br/>
<span class='tline' id='l181' data-llen='3989:4012'>為夫也必服緦者親見屍柩不可以無服緦三月而除</span><br/>
<span class='tline' id='l182' data-llen='4012:4015'>之</span><br/>
<span class='tline' id='l183' data-llen='4015:4034'>　　　童子當室緦女君有以尊降其兄弟</span><br/>
<span class='tline' id='l184' data-llen='4034:4057'>童子唯當室緦傳曰不當室則無緦服也凡妾為私兄</span><br/>
<span class='tline' id='l185' data-llen='4057:4080'>弟如邦人注童子未冠之稱也當室者為父後承家事</span><br/>
<span class='tline' id='l186' data-llen='4080:4103'>者為家主與族人為禮於有親者雖恩不至不可以無</span><br/>
<span class='tline' id='l187' data-llen='4103:4130'><a onclick="displayPageImage('KR1d0033', 'WYG', '034-11a' );" name="034-11a" class="pb">[034-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4130:4153'>服也嫌厭降之也私兄弟是其族親也然則女君有以</span><br/>
<span class='tline' id='l189' data-llen='4153:4176'>尊降其兄弟者謂士之女為大夫妻大夫之女為諸侯</span><br/>
<span class='tline' id='l190' data-llen='4176:4199'>夫人諸侯之女為天王后父卒昆弟之為父後者宗子</span><br/>
<span class='tline' id='l191' data-llen='4199:4206'>亦不敢降也</span><br/>
<span class='tline' id='l192' data-llen='4206:4221'>　　　公為卿大夫居出皆錫衰</span><br/>
<span class='tline' id='l193' data-llen='4221:4244'>大夫弔於命婦錫衰命婦弔於大夫亦錫衰注弔於命</span><br/>
<span class='tline' id='l194' data-llen='4244:4267'>婦婦死也弔於大夫大夫死也小記曰諸侯弔必皮弁</span><br/>
<span class='tline' id='l195' data-llen='4267:4290'>錫衰服問曰公為卿大夫錫衰以居出亦如之當事則</span><br/>
<span class='tline' id='l196' data-llen='4290:4317'><a onclick="displayPageImage('KR1d0033', 'WYG', '034-11b' );" name="034-11b" class="pb">[034-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4317:4337'>弁絰大夫相為亦然為其妻往則服之出則否</span><br/>
<span class='tline' id='l198' data-llen='4337:4354'>　　　錫衰縷與緦同唯治布治縷異</span><br/>
<span class='tline' id='l199' data-llen='4354:4377'>傳曰錫者何麻之有錫者也云云　釋曰問者先問其</span><br/>
<span class='tline' id='l200' data-llen='4377:4400'>名答云麻之有錫者也答以名錫之意但言以麻者以</span><br/>
<span class='tline' id='l201' data-llen='4400:4423'>麻表布之縷也又云錫者十五升抽其半者以其縷之</span><br/>
<span class='tline' id='l202' data-llen='4423:4446'>多少與緦同云無事其縷有事其布者事猶治也謂不</span><br/>
<span class='tline' id='l203' data-llen='4446:4469'>治其縷治其布以哀在内故也緦則治縷不治布哀在</span><br/>
<span class='tline' id='l204' data-llen='4469:4492'>外以其王為三公六卿重於畿外諸侯故也鄭云謂之</span><br/>
<span class='tline' id='l205' data-llen='4492:4519'><a onclick="displayPageImage('KR1d0033', 'WYG', '034-12a' );" name="034-12a" class="pb">[034-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4519:4542'>錫者治其布使之滑易以治解事以滑易解錫謂使錫</span><br/>
<span class='tline' id='l207' data-llen='4542:4565'>錫然滑易也云君及卿大夫弔士雖當事皮弁錫衰而</span><br/>
<span class='tline' id='l208' data-llen='4565:4588'>已者是士輕無服弁絰之禮有事無事皆皮弁焉而已</span><br/>
<span class='tline' id='l209' data-llen='4588:4611'>見其不足之意也若然文王世子注諸侯為異姓之士</span><br/>
<span class='tline' id='l210' data-llen='4611:4634'>疑衰同姓之士緦衰今言士與大夫又同錫衰者此言</span><br/>
<span class='tline' id='l211' data-llen='4634:4657'>與士䘮禮注同亦是君於此公士有師友之恩者也云</span><br/>
<span class='tline' id='l212' data-llen='4657:4680'>士之相弔則如朋友服矣者朋友麻是朋友服也上注</span><br/>
<span class='tline' id='l213' data-llen='4680:4700'>士弔服用疑衰素裳腰首服麻弔亦朋友服也</span><br/>
<span class='tline' id='l214' data-llen='4700:4727'><a onclick="displayPageImage('KR1d0033', 'WYG', '034-12b' );" name="034-12b" class="pb">[034-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4727:4746'>　　　婦人弔用錫衰首服無文注謂吉笄</span><br/>
<span class='tline' id='l216' data-llen='4746:4769'>上文命婦弔於大夫錫衰未解首服至此乃解之者婦</span><br/>
<span class='tline' id='l217' data-llen='4769:4792'>人弔之首服無文故特傳釋錫衰後下近婦人吉笄無</span><br/>
<span class='tline' id='l218' data-llen='4792:4815'>首布總乃解之必知用吉笄無首素總者下文女子子</span><br/>
<span class='tline' id='l219' data-llen='4815:4838'>為父母卒哭折吉笄之首布總此弔服用吉笄無首素</span><br/>
<span class='tline' id='l220' data-llen='4838:4861'>總又男子冠婦人笄相對婦人䘮服又笄總相将上注</span><br/>
<span class='tline' id='l221' data-llen='4861:4882'>男子弔用素冠故知婦人弔亦吉笄無首素總也</span><br/>
<span class='tline' id='l222' data-llen='4882:4902'>　　　婦人居父母舅姑䘮惡笄有首子折首</span><br/>
<span class='tline' id='l223' data-llen='4902:4929'><a onclick="displayPageImage('KR1d0033', 'WYG', '034-13a' );" name="034-13a" class="pb">[034-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4929:4952'>女子子適人者為其父母婦為舅姑惡笄有首以髽卒</span><br/>
<span class='tline' id='l225' data-llen='4952:4975'>哭子折笄首以笄布總　釋曰此二者皆期服但婦人</span><br/>
<span class='tline' id='l226' data-llen='4975:4998'>以飾事人是以雖居䘮内不可頓去修容故使惡笄而</span><br/>
<span class='tline' id='l227' data-llen='4998:5021'>有首至卒哭女子子哀殺歸于夫氏故折吉笄之首而</span><br/>
<span class='tline' id='l228' data-llen='5021:5044'>著布總也案斬衰章吉笄尺二寸斬衰以箭笄長尺檀</span><br/>
<span class='tline' id='l229' data-llen='5044:5067'>弓齊衰笄亦云尺則齊衰已下皆與斬同一尺不可更</span><br/>
<span class='tline' id='l230' data-llen='5067:5090'>變故折吉笄首而已其總斬衰已六升長六寸鄭注總</span><br/>
<span class='tline' id='l231' data-llen='5090:5113'>六升象冠數則齊衰總亦象冠數正服齊衰冠八升則</span><br/>
<span class='tline' id='l232' data-llen='5113:5140'><a onclick="displayPageImage('KR1d0033', 'WYG', '034-13b' );" name="034-13b" class="pb">[034-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5140:5163'>正齊衰總亦八升是以總長八寸笄總與斬衰長短為</span><br/>
<span class='tline' id='l234' data-llen='5163:5186'>差但笄不可更變折其首總可更變宜從大功總十升</span><br/>
<span class='tline' id='l235' data-llen='5186:5191'>之布總</span><br/>
<span class='tline' id='l236' data-llen='5191:5208'>　　　髽有笄髽免自對文髽不對笄</span><br/>
<span class='tline' id='l237' data-llen='5208:5231'>言以髽者則髽有著笄明矣鄭言此者舊有人解䘮服</span><br/>
<span class='tline' id='l238' data-llen='5231:5254'>小記云男子免而婦人髽免時無笄則髽亦無笄矣但</span><br/>
<span class='tline' id='l239' data-llen='5254:5277'>免髽自相對不得以婦人與男子有笄無笄相對故鄭</span><br/>
<span class='tline' id='l240' data-llen='5277:5299'>以經云惡笄有首以髽髽笄連言則髽有著笄明矣</span><br/>
<span class='tline' id='l241' data-llen='5299:5326'><a onclick="displayPageImage('KR1d0033', 'WYG', '034-14a' );" name="034-14a" class="pb">[034-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5326:5343'>　　　櫛笄象笄榛笄樿櫛象櫛之别</span><br/>
<span class='tline' id='l243' data-llen='5343:5365'>傳曰笄有首者惡笄之有首也惡笄者櫛笄也云云</span><br/>
<span class='tline' id='l244' data-llen='5365:5388'>釋曰案記自云惡笄之有首也即惡笄自有首明矣而</span><br/>
<span class='tline' id='l245' data-llen='5388:5411'>傳更云笄有首重言之者但惡者直木理麤惡非木之</span><br/>
<span class='tline' id='l246' data-llen='5411:5434'>名若然斬衰笄用箭齊衰用櫛俱是惡傳恐名通於箭</span><br/>
<span class='tline' id='l247' data-llen='5434:5457'>故重疊言之傳以為初死惡笄有首至卒哭更著吉笄</span><br/>
<span class='tline' id='l248' data-llen='5457:5480'>嫌其大飾乃折去首而著之也又云吉笄者象笄也者</span><br/>
<span class='tline' id='l249' data-llen='5480:5503'>傳明吉時之笄以象骨為之據大夫士而言案弁飾天</span><br/>
<span class='tline' id='l250' data-llen='5503:5530'><a onclick="displayPageImage('KR1d0033', 'WYG', '034-14b' );" name="034-14b" class="pb">[034-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5530:5553'>子諸侯笄皆玉也鄭云櫛笄者以櫛之木為笄者此櫛</span><br/>
<span class='tline' id='l252' data-llen='5553:5576'>亦非木名案玉藻云沐櫛用樿櫛髪晞用象櫛鄭云樿</span><br/>
<span class='tline' id='l253' data-llen='5576:5599'>白理木為櫛櫛即梳也以白理木為梳櫛也彼樿木與</span><br/>
<span class='tline' id='l254' data-llen='5599:5622'>象櫛相對此櫛笄與象笄相對故鄭云櫛笄者以櫛之</span><br/>
<span class='tline' id='l255' data-llen='5622:5645'>木為笄云或曰榛笄者案檀弓為姑用榛木為笄此亦</span><br/>
<span class='tline' id='l256' data-llen='5645:5668'>婦人為姑與彼同但此用樿木彼用櫛木不同耳蓋二</span><br/>
<span class='tline' id='l257' data-llen='5668:5691'>木俱用故鄭兩存之也云笄有首者若今刻鏤摘頭矣</span><br/>
<span class='tline' id='l258' data-llen='5691:5714'>鄭時摘頭之物刻鏤為之此笄亦在頭而去首為大飾</span><br/>
<span class='tline' id='l259' data-llen='5714:5741'><a onclick="displayPageImage('KR1d0033', 'WYG', '034-15a' );" name="034-15a" class="pb">[034-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5741:5755'>明首亦刻鏤之故舉漢法况之</span><br/>
<span class='tline' id='l261' data-llen='5755:5774'>　　　女子子既練而歸卒哭而歸二注異</span><br/>
<span class='tline' id='l262' data-llen='5774:5797'>云卒哭而䘮之大事畢女子子可以歸于夫家者但以</span><br/>
<span class='tline' id='l263' data-llen='5797:5820'>出適女子與在家婦俱著惡笄婦不言卒哭折吉笄首</span><br/>
<span class='tline' id='l264' data-llen='5820:5843'>女子子即言折吉笄之首明女子子有所為故獨折笄</span><br/>
<span class='tline' id='l265' data-llen='5843:5866'>首耳所為者以女子外成䘮大記云女子子既練而歸</span><br/>
<span class='tline' id='l266' data-llen='5866:5889'>與此注違者彼小祥歸是其正法此歸者容有故許之</span><br/>
<span class='tline' id='l267' data-llen='5889:5903'>　　　妾為女君得與女君同</span><br/>
<span class='tline' id='l268' data-llen='5903:5930'><a onclick="displayPageImage('KR1d0033', 'WYG', '034-15b' );" name="034-15b" class="pb">[034-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5930:5953'>妾為女君君之長子惡笄云云　釋曰妾為女君之服</span><br/>
<span class='tline' id='l270' data-llen='5953:5976'>得與女君同為長子亦三年但為情輕故與上文婦事</span><br/>
<span class='tline' id='l271' data-llen='5976:5990'>舅姑齊衰同惡笄有首布總也</span><br/>
<span class='tline' id='l272' data-llen='5990:6006'>　　　五服衰皆外削幅裳内削幅</span><br/>
<span class='tline' id='l273' data-llen='6006:6029'>凡衰外削幅裳内削幅幅三袧注削猶殺也大古冠布</span><br/>
<span class='tline' id='l274' data-llen='6029:6052'>衣布先知為上外殺其幅以便體也後知為下内殺其</span><br/>
<span class='tline' id='l275' data-llen='6052:6075'>幅稍有飾也後世聖人易之以此為䘮服袧者謂辟兩</span><br/>
<span class='tline' id='l276' data-llen='6075:6098'>側空中央也祭服朝服辟積無數凡裳前三幅後四幅</span><br/>
<span class='tline' id='l277' data-llen='6098:6125'><a onclick="displayPageImage('KR1d0033', 'WYG', '034-16a' );" name="034-16a" class="pb">[034-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6125:6148'>也　釋曰自此已下盡袪尺二寸記人記衰裳之制用</span><br/>
<span class='tline' id='l279' data-llen='6148:6171'>布多少尺寸之數也云凡者總五服而言故云凡以該</span><br/>
<span class='tline' id='l280' data-llen='6171:6194'>之云衰外削幅者謂縫之邉幅向外裳内削幅者亦謂</span><br/>
<span class='tline' id='l281' data-llen='6194:6217'>縫之邉幅向内云幅三袧者據裳而言為裳之法前三</span><br/>
<span class='tline' id='l282' data-llen='6217:6240'>幅後四幅幅皆三辟攝之以其七幅布幅二尺二寸幅</span><br/>
<span class='tline' id='l283' data-llen='6240:6263'>皆兩畔各去一寸為削幅則二七十四尺若不辟積其</span><br/>
<span class='tline' id='l284' data-llen='6263:6286'>腰中則束身不得就故須辟積其腰中也腰中廣狹在</span><br/>
<span class='tline' id='l285' data-llen='6286:6309'>人麤細故袧之辟攝亦不言寸數多少但幅别以三為</span><br/>
<span class='tline' id='l286' data-llen='6309:6336'><a onclick="displayPageImage('KR1d0033', 'WYG', '034-16b' );" name="034-16b" class="pb">[034-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6336:6340'>限耳</span><br/>
<span class='tline' id='l288' data-llen='6340:6357'>　　　古冠衣皆白布齊則緇尚幽闇</span><br/>
<span class='tline' id='l289' data-llen='6357:6381'>云大古冠布衣布者案禮記郊特牲云大古冠布齊則緇</span><br/>
<span class='tline' id='l290' data-llen='6381:6404'>之鄭注云唐虞以上曰大古也是大古冠布衣布也云</span><br/>
<span class='tline' id='l291' data-llen='6404:6427'>先知為上外殺其幅以便體也後知為下内殺其幅稍</span><br/>
<span class='tline' id='l292' data-llen='6427:6450'>有飾也者此亦唐虞已上黄帝已下故禮運云未有麻</span><br/>
<span class='tline' id='l293' data-llen='6450:6473'>絲衣其羽皮謂黄帝已前下文云後聖有作治其絲麻</span><br/>
<span class='tline' id='l294' data-llen='6473:6496'>以為布帛後聖謂黄帝是黄帝始有布帛是時先知為</span><br/>
<span class='tline' id='l295' data-llen='6496:6523'><a onclick="displayPageImage('KR1d0033', 'WYG', '034-17a' );" name="034-17a" class="pb">[034-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6523:6546'>上後知為下便體者邉幅向外於體便有飾者邉幅向</span><br/>
<span class='tline' id='l297' data-llen='6546:6569'>内覩之善也云後世聖人易之以此為䘮服者又案郊</span><br/>
<span class='tline' id='l298' data-llen='6569:6592'>特牲云緇布冠冠而敝之可也注此重古而冠之耳三</span><br/>
<span class='tline' id='l299' data-llen='6592:6615'>代改制齊冠不復用也以白布冠質以為䘮冠也以此</span><br/>
<span class='tline' id='l300' data-llen='6615:6638'>言之唐虞已下冠衣皆白布吉凶同齊則緇之鬼神尚</span><br/>
<span class='tline' id='l301' data-llen='6638:6661'>幽闇三代改制者更制母追章甫委貎為行道朝服之</span><br/>
<span class='tline' id='l302' data-llen='6661:6684'>冠緇布冠三代将為始冠之冠白布冠質三代為䘮冠</span><br/>
<span class='tline' id='l303' data-llen='6684:6703'>　　　祭服朝服辟積無數深衣實亦辟積</span><br/>
<span class='tline' id='l304' data-llen='6703:6730'><a onclick="displayPageImage('KR1d0033', 'WYG', '034-17b' );" name="034-17b" class="pb">[034-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6730:6754'>云祭服朝服辟積無數者朝服謂諸侯與其臣以𤣥冠</span><br/>
<span class='tline' id='l306' data-llen='6754:6777'>服為朝服天子與其臣以皮弁服為朝服祭服者六冕</span><br/>
<span class='tline' id='l307' data-llen='6777:6801'>與爵弁為祭服不云𤣥端亦是士家祭服中兼之凡服</span><br/>
<span class='tline' id='l308' data-llen='6801:6824'>唯深衣長衣之等六幅破為十二幅狹頭向上不須辟</span><br/>
<span class='tline' id='l309' data-llen='6824:6847'>積其實腰間已外皆辟積無數似䘮冠三辟積吉冠辟</span><br/>
<span class='tline' id='l310' data-llen='6847:6870'>積無數也然凡裳前三幅後四幅者前為陽後為隂故</span><br/>
<span class='tline' id='l311' data-llen='6870:6893'>前三後四各象隂陽也唯深衣之等連衣裳十二幅以</span><br/>
<span class='tline' id='l312' data-llen='6893:6900'>象十二月也</span><br/>
<span class='tline' id='l313' data-llen='6900:6927'><a onclick="displayPageImage('KR1d0033', 'WYG', '034-18a' );" name="034-18a" class="pb">[034-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6927:6945'>　　　衰一斬三緝緝裳内展緝衰外展</span><br/>
<span class='tline' id='l315' data-llen='6945:6968'>若齊裳内衰外注齊緝也凡五服之衰一斬四緝緝裳</span><br/>
<span class='tline' id='l316' data-llen='6968:6991'>者内展之緝衰者外展之　釋曰據上齊斬五章有一</span><br/>
<span class='tline' id='l317' data-llen='6991:7014'>斬四齊此據四齊而不言一斬者上文已論五服衰裳</span><br/>
<span class='tline' id='l318' data-llen='7014:7037'>縫之外内斬衰裳亦在其中此據衰裳之下緝之用針</span><br/>
<span class='tline' id='l319' data-llen='7037:7060'>功者斬衰不齊無針功故不言也言若者不定辭以其</span><br/>
<span class='tline' id='l320' data-llen='7060:7084'>上有斬下不齊故云若也言裳内衰外者上言衰外削幅</span><br/>
<span class='tline' id='l321' data-llen='7084:7107'>此齊還向外展之上言裳内削幅此齊還向内展之並</span><br/>
<span class='tline' id='l322' data-llen='7107:7134'><a onclick="displayPageImage('KR1d0033', 'WYG', '034-18b' );" name="034-18b" class="pb">[034-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7134:7157'>順上外内而緝之此先言裳者凡齊據下裳而緝之裳</span><br/>
<span class='tline' id='l324' data-llen='7157:7180'>在下故先言裳順上下也鄭云齊緝也者據上傳而言</span><br/>
<span class='tline' id='l325' data-llen='7180:7203'>之也云凡五服之衰一斬四緝者謂齊衰至緦麻並齊</span><br/>
<span class='tline' id='l326' data-llen='7203:7226'>齊既有針功緦之名則没去齊名亦齊可知也言展之</span><br/>
<span class='tline' id='l327' data-llen='7226:7241'>者若今亦先展訖乃行針功者也</span><br/>
<span class='tline' id='l328' data-llen='7241:7259'>　　　負廣出於適寸謂負版出辟領外</span><br/>
<span class='tline' id='l329' data-llen='7259:7282'>釋曰以一方布置於背上上畔縫著領下畔垂放之以</span><br/>
<span class='tline' id='l330' data-llen='7282:7305'>在背上故得負名適辟領即下文適也出於辟領外旁</span><br/>
<span class='tline' id='l331' data-llen='7305:7332'><a onclick="displayPageImage('KR1d0033', 'WYG', '034-19a' );" name="034-19a" class="pb">[034-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7332:7355'>一寸總尺八寸也負廣出於適寸適博四寸出於衰云</span><br/>
<span class='tline' id='l333' data-llen='7355:7378'>博廣也者若言博博是寛狹之稱上下兩旁俱名為博</span><br/>
<span class='tline' id='l334' data-llen='7378:7401'>若言廣則唯據横闊而言今此適四寸據横故博為廣</span><br/>
<span class='tline' id='l335' data-llen='7401:7424'>見此義焉云辟領廣四寸者據項之兩相向外各廣四</span><br/>
<span class='tline' id='l336' data-llen='7424:7447'>寸云則與闊中八寸也者謂兩身當縫中央總闊八寸</span><br/>
<span class='tline' id='l337' data-llen='7447:7470'>一邉有四寸并辟領四寸為八寸云兩之為尺六寸也</span><br/>
<span class='tline' id='l338' data-llen='7470:7493'>者一相闊與辟領八寸故兩之總一尺六寸云出於衰</span><br/>
<span class='tline' id='l339' data-llen='7493:7516'>者旁出衰外者以兩旁辟領向前望衰之外也云不著</span><br/>
<span class='tline' id='l340' data-llen='7516:7543'><a onclick="displayPageImage('KR1d0033', 'WYG', '034-19b' );" name="034-19b" class="pb">[034-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7543:7566'>寸數者可知也者以衰廣四寸辟領横廣總尺六寸除</span><br/>
<span class='tline' id='l342' data-llen='7566:7583'>中央四寸當衰衰外兩旁各出衰六寸</span><br/>
<span class='tline' id='l343' data-llen='7583:7601'>　　　前衰後負左右辟領哀戚無不在</span><br/>
<span class='tline' id='l344' data-llen='7601:7624'>衰長六寸博四寸　釋曰袤長也據上下而言也綴於</span><br/>
<span class='tline' id='l345' data-llen='7624:7647'>外衿之上故得廣長當心云前有衰後有負板者謂負</span><br/>
<span class='tline' id='l346' data-llen='7647:7670'>廣出於適寸及衰長六寸博四寸云左右有辟領者謂</span><br/>
<span class='tline' id='l347' data-llen='7670:7693'>左右各四寸云孝子哀戚無所不在者以衰之言摧孝</span><br/>
<span class='tline' id='l348' data-llen='7693:7716'>子有哀摧之志負在背上者荷負其悲哀在背也云適</span><br/>
<span class='tline' id='l349' data-llen='7716:7743'><a onclick="displayPageImage('KR1d0033', 'WYG', '034-20a' );" name="034-20a" class="pb">[034-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7743:7766'>者以哀戚之情指適縁於父母不兼念餘事是其四處</span><br/>
<span class='tline' id='l351' data-llen='7766:7772'>皆有悲痛</span><br/>
<span class='tline' id='l352' data-llen='7772:7787'>　　　衣亦名衰帯謂帯衣之帯</span><br/>
<span class='tline' id='l353' data-llen='7787:7810'>衣帯下尺　釋曰謂衣腰也云衣者即衰也但衰是當</span><br/>
<span class='tline' id='l354' data-llen='7810:7833'>心廣四寸者取其哀摧在於徧體故衣亦名為衰今此</span><br/>
<span class='tline' id='l355' data-llen='7833:7856'>云據在上曰衣舉其實稱云帯者此謂帯衣之帯非大</span><br/>
<span class='tline' id='l356' data-llen='7856:7879'>帯革帯者也云衣帯下尺者據上下闊一尺若横而言</span><br/>
<span class='tline' id='l357' data-llen='7879:7902'>之不著尺寸者人有麤細取足為限也云足以掩裳上</span><br/>
<span class='tline' id='l358' data-llen='7902:7929'><a onclick="displayPageImage('KR1d0033', 'WYG', '034-20b' );" name="034-20b" class="pb">[034-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7929:7952'>際也者若無腰則衣與裳之交際之間露見表文有腰</span><br/>
<span class='tline' id='l360' data-llen='7952:7975'>則不露見故云掩裳上際也言上際者對兩旁有袵掩</span><br/>
<span class='tline' id='l361' data-llen='7975:7983'>旁兩廂下際也</span><br/>
<span class='tline' id='l362' data-llen='7983:8001'>　　　袵掩裳際長比有司紳婦服無袵</span><br/>
<span class='tline' id='l363' data-llen='8001:8024'>袵二尺有五寸　釋曰云掩裳際也者對上腰而言此</span><br/>
<span class='tline' id='l364' data-llen='8024:8047'>掩裳兩廂下際不合處也云二尺五寸與有司紳齊也</span><br/>
<span class='tline' id='l365' data-llen='8047:8070'>者玉藻文案彼士已上大帯垂之皆三尺又云有司二</span><br/>
<span class='tline' id='l366' data-llen='8070:8093'>尺有五寸謂府史紳即大帯也紳重也屈而重故曰紳</span><br/>
<span class='tline' id='l367' data-llen='8093:8120'><a onclick="displayPageImage('KR1d0033', 'WYG', '034-21a' );" name="034-21a" class="pb">[034-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8120:8143'>此但垂之二尺五寸故云與有司紳齊也云上正一尺</span><br/>
<span class='tline' id='l369' data-llen='8143:8166'>者取布三尺五寸廣一幅留上一尺為正正者正方不</span><br/>
<span class='tline' id='l370' data-llen='8166:8189'>破之言也一尺之下從一畔旁入六寸乃向下邪向下</span><br/>
<span class='tline' id='l371' data-llen='8189:8212'>一畔一尺五寸去下畔亦六寸横斷之留下一尺為正</span><br/>
<span class='tline' id='l372' data-llen='8212:8235'>如是則用布三尺五寸得兩條袵各二尺五寸兩條共</span><br/>
<span class='tline' id='l373' data-llen='8235:8258'>用布三尺五寸也然後兩旁皆綴於衣垂之向下掩裳</span><br/>
<span class='tline' id='l374' data-llen='8258:8281'>際此謂男子之服婦人則無以其婦人之服連衣裳故</span><br/>
<span class='tline' id='l375' data-llen='8281:8304'>鄭上斬章注云婦人之服如深衣則衰無帯下又無袵</span><br/>
<span class='tline' id='l376' data-llen='8304:8331'><a onclick="displayPageImage('KR1d0033', 'WYG', '034-21b' );" name="034-21b" class="pb">[034-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8331:8335'>是也</span><br/>
<span class='tline' id='l378' data-llen='8335:8354'>　　　袂屬幅謂不削若射侯等削幅二寸</span><br/>
<span class='tline' id='l379' data-llen='8354:8376'>袂屬幅注屬猶連也連幅謂不削釋曰屬幅者謂整</span><br/>
<span class='tline' id='l380' data-llen='8376:8399'>幅二尺二寸凡用布為衣物及射侯皆去邉幅一寸為</span><br/>
<span class='tline' id='l381' data-llen='8399:8422'>縫殺今此屬連其幅則不削去其邉幅取整幅為袂必</span><br/>
<span class='tline' id='l382' data-llen='8422:8445'>不削幅者欲取與下文衣二尺二寸同縱横皆二尺二</span><br/>
<span class='tline' id='l383' data-llen='8445:8468'>寸正方者也故深衣云袂中可以運肘二尺二寸亦足</span><br/>
<span class='tline' id='l384' data-llen='8468:8474'>以運肘也</span><br/>
<span class='tline' id='l385' data-llen='8474:8501'><a onclick="displayPageImage('KR1d0033', 'WYG', '034-22a' );" name="034-22a" class="pb">[034-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8501:8517'>　　　袂與身參齊故此變袂言衣</span><br/>
<span class='tline' id='l387' data-llen='8517:8540'>衣二尺有二寸　釋曰云此謂袂中也上云袂據從身</span><br/>
<span class='tline' id='l388' data-llen='8540:8563'>向袂而言衣據從上向掖下而言云言衣者明與身參</span><br/>
<span class='tline' id='l389' data-llen='8563:8586'>齊者袂所以連衣為之衣即身也兩旁袂與中央身總</span><br/>
<span class='tline' id='l390' data-llen='8586:8609'>三事下與畔皆等故變袂言衣欲見袂與衣齊參也故</span><br/>
<span class='tline' id='l391' data-llen='8609:8632'>云與身參齊云二尺二寸其袖足以容中人之肱也者</span><br/>
<span class='tline' id='l392' data-llen='8632:8655'>案深衣云袂中可以運肘鄭注云肘不能不出入彼云</span><br/>
<span class='tline' id='l393' data-llen='8655:8678'>肘此云肱也凡手足之度鄭皆據中人為法故云中人</span><br/>
<span class='tline' id='l394' data-llen='8678:8705'><a onclick="displayPageImage('KR1d0033', 'WYG', '034-22b' );" name="034-22b" class="pb">[034-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8705:8728'>也云衣自領已下云云者鄭欲計衣之用布多少之數</span><br/>
<span class='tline' id='l396' data-llen='8728:8751'>自領至腰皆二尺二寸者衣身有前後今且據一相而</span><br/>
<span class='tline' id='l397' data-llen='8751:8774'>言故云衣二尺二寸倍之為四尺四寸總前後計之故</span><br/>
<span class='tline' id='l398' data-llen='8774:8797'>云倍之為四尺四寸也云加闕中八寸者闕中謂闕去</span><br/>
<span class='tline' id='l399' data-llen='8797:8820'>中央安項處當縫兩相總闕去八寸若去相正去四寸</span><br/>
<span class='tline' id='l400' data-llen='8820:8843'>若前後據長而言則一相各長八寸通前兩身四尺四</span><br/>
<span class='tline' id='l401' data-llen='8843:8866'>寸總五尺二寸也云而又倍之者更以一相五尺二寸</span><br/>
<span class='tline' id='l402' data-llen='8866:8889'>并計之故云又倍之云凡衣用布一丈四寸者此唯計</span><br/>
<span class='tline' id='l403' data-llen='8889:8916'><a onclick="displayPageImage('KR1d0033', 'WYG', '034-23a' );" name="034-23a" class="pb">[034-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8916:8939'>身不計袂與袪及負衽之等者彼當丈尺寸自見又有</span><br/>
<span class='tline' id='l405' data-llen='8939:8950'>不全幅者故皆不言也</span><br/>
<span class='tline' id='l406' data-llen='8950:8966'>　　　袪尺二寸謂袖口容併兩手</span><br/>
<span class='tline' id='l407' data-llen='8966:8989'>袪尺二寸　釋曰云袪袖口也則袂未接袪者也尺二</span><br/>
<span class='tline' id='l408' data-llen='8989:9012'>寸者據複攝而言圍之則二尺四寸與深衣之袪同故</span><br/>
<span class='tline' id='l409' data-llen='9012:9035'>云尺二寸足以容中人之併兩手也吉時拱尚左手䘮</span><br/>
<span class='tline' id='l410' data-llen='9035:9058'>時拱尚右手者案檀弓吉時拱尚左䘮時拱尚右也以</span><br/>
<span class='tline' id='l411' data-llen='9058:9081'>袪横既與深衣尺二寸既據横而言不言縁之深淺尺</span><br/>
<span class='tline' id='l412' data-llen='9081:9108'><a onclick="displayPageImage('KR1d0033', 'WYG', '034-23b' );" name="034-23b" class="pb">[034-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9108:9127'>寸者同故縁口深淺亦與深衣同寸半可知</span><br/>
<span class='tline' id='l414' data-llen='9127:9147'>　　　衰三升三升半其冠六升受冠同七升</span><br/>
<span class='tline' id='l415' data-llen='9147:9170'>衰三升三升有半其冠六升以其冠為受受冠七升注</span><br/>
<span class='tline' id='l416' data-llen='9170:9193'>衰斬衰也或曰三升半者義服也其冠六升齊衰之下</span><br/>
<span class='tline' id='l417' data-llen='9193:9216'>也斬衰正服變而受之此服也三升三升半其受冠皆</span><br/>
<span class='tline' id='l418' data-llen='9216:9227'>同以服至尊宜少差也</span><br/>
<span class='tline' id='l419' data-llen='9227:9241'>　　　六升在齊衰三等之下</span><br/>
<span class='tline' id='l420' data-llen='9241:9264'>釋曰自此至篇末皆論衰冠升數多少也以其正經言</span><br/>
<span class='tline' id='l421' data-llen='9264:9291'><a onclick="displayPageImage('KR1d0033', 'WYG', '034-24a' );" name="034-24a" class="pb">[034-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9291:9314'>斬與齊衰及大功小功緦麻之等並不言布之升數多</span><br/>
<span class='tline' id='l423' data-llen='9314:9337'>少故記之也云衰三升三升有半其冠六升者衰異冠</span><br/>
<span class='tline' id='l424' data-llen='9337:9360'>同者以其三升半謂縷如三升半成布還三升故其冠</span><br/>
<span class='tline' id='l425' data-llen='9360:9383'>同六升也云以其冠為受受冠七升者據至虞變麻服</span><br/>
<span class='tline' id='l426' data-llen='9383:9406'>葛時更以初死之冠六升布為衰更以七升布為冠以</span><br/>
<span class='tline' id='l427' data-llen='9406:9420'>其葬後哀殺衰冠亦隨而變輕</span><br/>
<span class='tline' id='l428' data-llen='9420:9435'>　　　或曰冠三升半者是義斬</span><br/>
<span class='tline' id='l429' data-llen='9435:9458'>云或曰三升半者義服也者以其斬章有正義子為父</span><br/>
<span class='tline' id='l430' data-llen='9458:9485'><a onclick="displayPageImage('KR1d0033', 'WYG', '034-24b' );" name="034-24b" class="pb">[034-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9485:9508'>父為長子妻為夫之等是正斬云諸侯為天子臣為君</span><br/>
<span class='tline' id='l432' data-llen='9508:9531'>之等是義斬此三升半實是義服但無正文故引或人</span><br/>
<span class='tline' id='l433' data-llen='9531:9554'>所解為證也上章子夏傳亦直云衰三升冠六升亦據</span><br/>
<span class='tline' id='l434' data-llen='9554:9577'>正斬而言不言義服者欲見義服成布同三升故也云</span><br/>
<span class='tline' id='l435' data-llen='9577:9600'>六升齊衰之下也者齊衰之降服四升正服五升義服</span><br/>
<span class='tline' id='l436' data-llen='9600:9615'>六升以其六升是義服故云下也</span><br/>
<span class='tline' id='l437' data-llen='9615:9628'>　　　齊衰冠及受冠升數</span><br/>
<span class='tline' id='l438' data-llen='9628:9651'>齊衰四升其冠七升以其冠為受受冠八升注言受以</span><br/>
<span class='tline' id='l439' data-llen='9651:9678'><a onclick="displayPageImage('KR1d0033', 'WYG', '034-25a' );" name="034-25a" class="pb">[034-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9678:9701'>大功之上也此謂為母服也齊衰正服五升其冠八升</span><br/>
<span class='tline' id='l441' data-llen='9701:9724'>義服六升其冠九升亦以其冠為受凡不著之者服之</span><br/>
<span class='tline' id='l442' data-llen='9724:9731'>首主於父母</span><br/>
<span class='tline' id='l443' data-llen='9731:9746'>　　　此冠衰據父卒為母齊衰</span><br/>
<span class='tline' id='l444' data-llen='9746:9769'>釋曰此據父卒為母齊衰三年而言也云言受以大功</span><br/>
<span class='tline' id='l445' data-llen='9769:9792'>之上也者以其降服大功衰七升正服大功衰八升故</span><br/>
<span class='tline' id='l446' data-llen='9792:9815'>云大功之上云此謂為母服也者據父卒為母而言若</span><br/>
<span class='tline' id='l447' data-llen='9815:9830'>父在為母在正服齊衰則已解訖</span><br/>
<span class='tline' id='l448' data-llen='9830:9857'><a onclick="displayPageImage('KR1d0033', 'WYG', '034-25b' );" name="034-25b" class="pb">[034-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9857:9872'>　　　諸侯之大夫為天子繐衰</span><br/>
<span class='tline' id='l450' data-llen='9872:9895'>繐衰四升有半其冠八升注此謂諸侯之大夫為天子</span><br/>
<span class='tline' id='l451' data-llen='9895:9918'>繐衰也服在小功上者欲著其縷之精麤也升數在齊</span><br/>
<span class='tline' id='l452' data-llen='9918:9935'>衰之中者不敢以兄弟之服服至尊也</span><br/>
<span class='tline' id='l453' data-llen='9935:9956'>　　　繐衰雖四升有半而縷細故冠與齊衰同</span><br/>
<span class='tline' id='l454' data-llen='9956:9979'>釋曰云諸侯之大夫為天子繐衰也者是正經文也云</span><br/>
<span class='tline' id='l455' data-llen='9979:10002'>服在小功之上者欲著其縷之精麤也者據升數合在</span><br/>
<span class='tline' id='l456' data-llen='10002:10025'>杖期上以其升數雖少以縷精麤與小功同不得在杖</span><br/>
<span class='tline' id='l457' data-llen='10025:10052'><a onclick="displayPageImage('KR1d0033', 'WYG', '034-26a' );" name="034-26a" class="pb">[034-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10052:10075'>期上故在小功之上也云升數在齊衰之中者不敢以</span><br/>
<span class='tline' id='l459' data-llen='10075:10098'>兄弟之服服至尊也者據縷如小功小功以下乃是兄</span><br/>
<span class='tline' id='l460' data-llen='10098:10101'>弟</span><br/>
<span class='tline' id='l461' data-llen='10101:10123'>　　　大功章既言受以小功衰此直記受服之差</span><br/>
<span class='tline' id='l462' data-llen='10123:10146'>大功八升若九升小功十升若十一升注此以小功受</span><br/>
<span class='tline' id='l463' data-llen='10146:10169'>大功之差也不言七升者主於受服欲其文相値言服</span><br/>
<span class='tline' id='l464' data-llen='10169:10192'>降而在大功者衰七升正服裳八升其冠皆十升義服</span><br/>
<span class='tline' id='l465' data-llen='10192:10215'>九升其冠十一升亦皆以其冠為受也斬衰受之以下</span><br/>
<span class='tline' id='l466' data-llen='10215:10242'><a onclick="displayPageImage('KR1d0033', 'WYG', '034-26b' );" name="034-26b" class="pb">[034-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10242:10265'>大功受之以正者重者輕之輕者從禮聖人之意然也</span><br/>
<span class='tline' id='l468' data-llen='10265:10288'>其降而在小功者衰十升正服衰十一升義服衰十二</span><br/>
<span class='tline' id='l469' data-llen='10288:10311'>升皆以即葛及緦麻無受也此大功不言受者其章既</span><br/>
<span class='tline' id='l470' data-llen='10311:10315'>著之</span><br/>
<span class='tline' id='l471' data-llen='10315:10333'>　　　小功大功俱有三等此各言二等</span><br/>
<span class='tline' id='l472' data-llen='10333:10356'>釋曰云此以小功受大功之差也者以其小功大功俱</span><br/>
<span class='tline' id='l473' data-llen='10356:10379'>有三等此唯各言二等故云此以小功受大功之差也</span><br/>
<span class='tline' id='l474' data-llen='10379:10402'>以此二小功衰衰受二大功之冠為衰二大功初死冠</span><br/>
<span class='tline' id='l475' data-llen='10402:10429'><a onclick="displayPageImage('KR1d0033', 'WYG', '034-27a' );" name="034-27a" class="pb">[034-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10429:10452'>還用二小功之衰故轉相受也云不言七升者以其七</span><br/>
<span class='tline' id='l477' data-llen='10452:10474'>升乃是殤大功殤大功章云無受此主於受故不言</span><br/>
<span class='tline' id='l478' data-llen='10474:10489'>　　　受服重者輕之輕者從禮</span><br/>
<span class='tline' id='l479' data-llen='10489:10512'>云斬衰受之以下大功受之以正者重者輕之輕者從</span><br/>
<span class='tline' id='l480' data-llen='10512:10535'>禮聖人之意然也者聖人之意重者恐至滅性故抑之</span><br/>
<span class='tline' id='l481' data-llen='10535:10558'>受之以輕服義服齊衰六升是也輕者從禮者正大功</span><br/>
<span class='tline' id='l482' data-llen='10558:10581'>八升冠十升既葬衰十升受以降服小功義服大功衰</span><br/>
<span class='tline' id='l483' data-llen='10581:10604'>九升冠十一升既葬衰十一升受以正服小功二等大</span><br/>
<span class='tline' id='l484' data-llen='10604:10631'><a onclick="displayPageImage('KR1d0033', 'WYG', '034-27b' );" name="034-27b" class="pb">[034-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10631:10654'>功皆不受以義服小功是從禮也是聖人有此抑揚之</span><br/>
<span class='tline' id='l486' data-llen='10654:10657'>義</span><br/>
<span class='tline' id='l487' data-llen='10657:10660'>　</span><br/>
<span class='tline' id='l488' data-llen='10660:10663'>　</span><br/>
<span class='tline' id='l489' data-llen='10663:10666'>　</span><br/>
<span class='tline' id='l490' data-llen='10666:10669'>　</span><br/>
<span class='tline' id='l491' data-llen='10669:10672'>　</span><br/>
<span class='tline' id='l492' data-llen='10672:10683'>　儀禮要義卷三十四</span><br/>
</p>
<p><br/>
</p>
  </div>
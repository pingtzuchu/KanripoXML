<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0033', 'WYG', '029-1a' );" name="029-1a" class="pb">[029-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　儀禮要義巻二十九</span><br/>
<span class='tline' id='l10' data-llen='202:223'>　　　　　　　　　　　　宋　魏了翁　撰</span><br/>
<span class='tline' id='l11' data-llen='223:232'>　　喪服經傳二</span><br/>
<span class='tline' id='l12' data-llen='232:247'>　　　父以斬母以齊家無二尊</span><br/>
<span class='tline' id='l13' data-llen='247:270'>父　釋曰周公設經上陳其服下列其人即此文父已</span><br/>
<span class='tline' id='l14' data-llen='270:293'>下是為其人服上之服者也先陳父者此章恩義並設</span><br/>
<span class='tline' id='l15' data-llen='293:316'>傳曰為父何以斬衰也父至尊也者言何以者問比例</span><br/>
<span class='tline' id='l16' data-llen='316:342'><a onclick="displayPageImage('KR1d0033', 'WYG', '029-1b' );" name="029-1b" class="pb">[029-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='342:365'>以父母恩愛等母則在齊衰父則入于斬比並不同故</span><br/>
<span class='tline' id='l18' data-llen='365:388'>問何以斬不齊衰答云至尊者天無二日家無二尊父</span><br/>
<span class='tline' id='l19' data-llen='388:404'>是一家之尊尊中至極故為之斬也</span><br/>
<span class='tline' id='l20' data-llen='404:424'>　　　此文在父下君上者君則兼諸侯大夫</span><br/>
<span class='tline' id='l21' data-llen='424:447'>諸侯為天子　釋曰此文在父下君上者以下文君中</span><br/>
<span class='tline' id='l22' data-llen='447:470'>雖言天子兼有諸侯及大夫此天子不兼餘君君中最</span><br/>
<span class='tline' id='l23' data-llen='470:481'>尊上故特著文於上也</span><br/>
<span class='tline' id='l24' data-llen='481:498'>　　　君尊與父同以義合故從義服</span><br/>
<span class='tline' id='l25' data-llen='498:524'><a onclick="displayPageImage('KR1d0033', 'WYG', '029-2a' );" name="029-2a" class="pb">[029-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='524:547'>君　釋曰臣為之服此君内兼有諸侯及大夫故文在</span><br/>
<span class='tline' id='l27' data-llen='547:570'>天子下鄭注曲禮云臣無君猶無天則君者臣之天故</span><br/>
<span class='tline' id='l28' data-llen='570:593'>亦同之於父為至尊但義故還著義服也卿大夫承天</span><br/>
<span class='tline' id='l29' data-llen='593:616'>子諸侯則天子諸侯之下卿大夫有地者皆曰君案周</span><br/>
<span class='tline' id='l30' data-llen='616:639'>禮載師云家邑任稍地小都任縣地大都任畺地是天</span><br/>
<span class='tline' id='l31' data-llen='639:662'>子卿大夫有地者若魯國季孫氏有費邑叔孫氏有郈</span><br/>
<span class='tline' id='l32' data-llen='662:685'>邑孟孫氏有郕邑晉國三家亦皆有韓趙魏之邑是諸</span><br/>
<span class='tline' id='l33' data-llen='685:708'>侯之卿大夫有地者皆曰君以其有地則有臣故也天</span><br/>
<span class='tline' id='l34' data-llen='708:734'><a onclick="displayPageImage('KR1d0033', 'WYG', '029-2b' );" name="029-2b" class="pb">[029-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='734:757'>子不言公與孤諸侯大國亦有孤鄭不言者詩云三事</span><br/>
<span class='tline' id='l36' data-llen='757:780'>大夫謂三公則大夫中含之也但士無臣雖有地不得</span><br/>
<span class='tline' id='l37' data-llen='780:799'>君稱故僕𨽻等為其弔服加麻不服斬也</span><br/>
<span class='tline' id='l38' data-llen='799:815'>　　　子不言適大而言長通上下</span><br/>
<span class='tline' id='l39' data-llen='815:838'>父為長子　釋曰君父尊外次長子之重故其文在此</span><br/>
<span class='tline' id='l40' data-llen='838:861'>言長子通上下則適子之號唯據大夫士不通天子諸</span><br/>
<span class='tline' id='l41' data-llen='861:884'>侯若言大子亦不通上下案服問云君所主夫人妻大</span><br/>
<span class='tline' id='l42' data-llen='884:907'>子適婦鄭注云言妻見大夫已下亦為此三人為喪主</span><br/>
<span class='tline' id='l43' data-llen='907:933'><a onclick="displayPageImage('KR1d0033', 'WYG', '029-3a' );" name="029-3a" class="pb">[029-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='933:956'>也則天子下及大夫之下不通士若言世子亦不通上</span><br/>
<span class='tline' id='l45' data-llen='956:979'>下唯據天子諸侯之子是以鄭云不言適子通上下非</span><br/>
<span class='tline' id='l46' data-llen='979:1002'>直長子得通上下冡子亦通上下故内則云冢子則大</span><br/>
<span class='tline' id='l47' data-llen='1002:1025'>牢注云冡子猶言長子通於下也是冡子亦通上下也</span><br/>
<span class='tline' id='l48' data-llen='1025:1048'>云亦言立適以長者欲見適妻所生皆名適子第一子</span><br/>
<span class='tline' id='l49' data-llen='1048:1071'>死也則取適妻所生第二長者立之亦名長子若言適</span><br/>
<span class='tline' id='l50' data-llen='1071:1090'>子唯據第一者若云長子通立適以長故也</span><br/>
<span class='tline' id='l51' data-llen='1090:1109'>　　　為長子不問斬而問三年舉輕明重</span><br/>
<span class='tline' id='l52' data-llen='1109:1135'><a onclick="displayPageImage('KR1d0033', 'WYG', '029-3b' );" name="029-3b" class="pb">[029-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1135:1158'>傳曰何以三年也正體於上又乃將所傳重也釋以其</span><br/>
<span class='tline' id='l54' data-llen='1158:1181'>俱是子不杖章父為衆子期此章長子則為之三年故</span><br/>
<span class='tline' id='l55' data-llen='1181:1205'>發何以之傳也不問斬而問三年者斬重而三年輕長子</span><br/>
<span class='tline' id='l56' data-llen='1205:1228'>非尊極故舉輕以問之輕者尚問明重者可知故舉輕</span><br/>
<span class='tline' id='l57' data-llen='1228:1251'>以明重也云正體於上又乃將所傳重也者此是答辭</span><br/>
<span class='tline' id='l58' data-llen='1251:1274'>也以其父祖適適相承為上已又是適承之於後故云</span><br/>
<span class='tline' id='l59' data-llen='1274:1297'>正體於上云又乃将所傳重者為宗廟主是有此二事</span><br/>
<span class='tline' id='l60' data-llen='1297:1320'>乃得三年云庶子不得為長子三年不繼祖也者此明</span><br/>
<span class='tline' id='l61' data-llen='1320:1346'><a onclick="displayPageImage('KR1d0033', 'WYG', '029-4a' );" name="029-4a" class="pb">[029-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1346:1364'>適適相承故須繼祖乃得為長子三年也</span><br/>
<span class='tline' id='l63' data-llen='1364:1380'>　　　為父後者然後為長子三年</span><br/>
<span class='tline' id='l64' data-llen='1380:1403'>庶子不得為長子三年不繼祖也　釋曰云此言為父</span><br/>
<span class='tline' id='l65' data-llen='1403:1426'>後者然後為長子三年者經云繼祖即是為祖後乃得</span><br/>
<span class='tline' id='l66' data-llen='1426:1449'>為長子三年鄭云為父後者然後為長子三年不同者</span><br/>
<span class='tline' id='l67' data-llen='1449:1472'>周之道有適子無適孫適孫猶同庶孫之例要適子死</span><br/>
<span class='tline' id='l68' data-llen='1472:1495'>後乃立適孫乃得為長子三年是為父後者然後為長</span><br/>
<span class='tline' id='l69' data-llen='1495:1518'>子三年也云重其當先祖之正體者觧經正體于上又</span><br/>
<span class='tline' id='l70' data-llen='1518:1544'><a onclick="displayPageImage('KR1d0033', 'WYG', '029-4b' );" name="029-4b" class="pb">[029-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1544:1563'>云又以其将代己為宗廟主也者釋經傳重</span><br/>
<span class='tline' id='l72' data-llen='1563:1582'>　　　為父後者之弟則庶子衆子亦名庶</span><br/>
<span class='tline' id='l73' data-llen='1582:1605'>云庶子者為父後者之弟也者謂兄得為父後者是適</span><br/>
<span class='tline' id='l74' data-llen='1605:1628'>子其弟則是庶子是為父後者之弟不得為長子三年</span><br/>
<span class='tline' id='l75' data-llen='1628:1651'>此鄭據初而言其實繼父祖身三世長子四世乃得三</span><br/>
<span class='tline' id='l76' data-llen='1651:1674'>年也云言庶者逺别之也者庶子妾子之號適妻所生</span><br/>
<span class='tline' id='l77' data-llen='1674:1697'>第二者是衆子今同名庶子逺别於長子故與妾子同</span><br/>
<span class='tline' id='l78' data-llen='1697:1700'>號</span><br/>
<span class='tline' id='l79' data-llen='1700:1726'><a onclick="displayPageImage('KR1d0033', 'WYG', '029-5a' );" name="029-5a" class="pb">[029-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1726:1742'>　　　言繼祖不言禰容祖禰共廟</span><br/>
<span class='tline' id='l81' data-llen='1742:1765'>云小記曰不繼祖與禰此但言祖不言禰容祖禰共廟</span><br/>
<span class='tline' id='l82' data-llen='1765:1788'>者案祭法云適士二廟官師一廟鄭注云官師中下之</span><br/>
<span class='tline' id='l83' data-llen='1788:1811'>士祖禰共廟則此容祖禰共廟據官師而言若然小記</span><br/>
<span class='tline' id='l84' data-llen='1811:1834'>所云祖禰并言者是適士二廟者也祖禰共廟不言禰</span><br/>
<span class='tline' id='l85' data-llen='1834:1843'>直言祖舉尊而言</span><br/>
<span class='tline' id='l86' data-llen='1843:1861'>　　　長子斬不必五世鄭微破先師説</span><br/>
<span class='tline' id='l87' data-llen='1861:1884'>鄭注小記云言不繼祖禰則長子不必五世者鄭前有</span><br/>
<span class='tline' id='l88' data-llen='1884:1910'><a onclick="displayPageImage('KR1d0033', 'WYG', '029-5b' );" name="029-5b" class="pb">[029-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1910:1933'>馬融之等解為長子五世鄭以義推之已身繼祖與禰</span><br/>
<span class='tline' id='l90' data-llen='1933:1956'>通己三世即得為長子斬長子唯四世不待五世也此</span><br/>
<span class='tline' id='l91' data-llen='1956:1979'>微破師馬融之義也以融是先師故不正言而云不必</span><br/>
<span class='tline' id='l92' data-llen='1979:2002'>而己也若然雖承重不得三年有四種一則正體不得</span><br/>
<span class='tline' id='l93' data-llen='2002:2025'>傳重謂適子有廢疾不堪主宗廟也二則傳重非正體</span><br/>
<span class='tline' id='l94' data-llen='2025:2048'>庶孫為後是也三則體而不正立庶子為後是也四則</span><br/>
<span class='tline' id='l95' data-llen='2048:2071'>正而不體立適孫為後是也案喪服小記云適婦不為</span><br/>
<span class='tline' id='l96' data-llen='2071:2094'>舅後者則姑為之小功鄭注云謂夫有廢疾他故若死</span><br/>
<span class='tline' id='l97' data-llen='2094:2120'><a onclick="displayPageImage('KR1d0033', 'WYG', '029-6a' );" name="029-6a" class="pb">[029-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2120:2143'>而無子不受重者婦既小功不大功則夫死亦不三年</span><br/>
<span class='tline' id='l99' data-llen='2143:2149'>期可知也</span><br/>
<span class='tline' id='l100' data-llen='2149:2168'>　　　不言所後之父或後祖父以上不定</span><br/>
<span class='tline' id='l101' data-llen='2168:2191'>為人後者　釋曰此出後大宗其情本疏故設文次在</span><br/>
<span class='tline' id='l102' data-llen='2191:2214'>長子之下也案喪服小記云繼别為大宗繼禰為小宗</span><br/>
<span class='tline' id='l103' data-llen='2214:2237'>大宗即下文為宗子齊衰三月彼云後大宗者則此所</span><br/>
<span class='tline' id='l104' data-llen='2237:2260'>後亦後大宗者也云何以三年者以生己父母三年彼</span><br/>
<span class='tline' id='l105' data-llen='2260:2283'>不生己亦為之三年故發問比例之傳也云受重者必</span><br/>
<span class='tline' id='l106' data-llen='2283:2309'><a onclick="displayPageImage('KR1d0033', 'WYG', '029-6b' );" name="029-6b" class="pb">[029-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2309:2332'>以尊服服之者答辭也雷氏云此文當云為人後者為</span><br/>
<span class='tline' id='l108' data-llen='2332:2355'>所後之父闕此五字者以其所後之父或早卒今所後</span><br/>
<span class='tline' id='l109' data-llen='2355:2378'>其人不定或後祖父或後曽髙祖故闕之見所後不定</span><br/>
<span class='tline' id='l110' data-llen='2378:2401'>故也云何如而可為之後問辭同宗則可為之後答辭</span><br/>
<span class='tline' id='l111' data-llen='2401:2424'>大宗子當収聚旅人非同宗則不可謂同承别子之後</span><br/>
<span class='tline' id='l112' data-llen='2424:2447'>一宗之内若别宗同姓亦不可以其収族故也又云何</span><br/>
<span class='tline' id='l113' data-llen='2447:2470'>如而可以為人後問辭云支子可也答辭以其他家適</span><br/>
<span class='tline' id='l114' data-llen='2470:2493'>子當家自為小宗小宗當収歛五服之内亦不可闕則</span><br/>
<span class='tline' id='l115' data-llen='2493:2519'><a onclick="displayPageImage('KR1d0033', 'WYG', '029-7a' );" name="029-7a" class="pb">[029-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2519:2542'>適子不得後他故取支子支子則第二已下庶子也不</span><br/>
<span class='tline' id='l117' data-llen='2542:2565'>言庶子云支子者不限妾子而已若然適子不得後人</span><br/>
<span class='tline' id='l118' data-llen='2565:2588'>無後亦當有立後之義也云為所後者之祖父母已下</span><br/>
<span class='tline' id='l119' data-llen='2588:2611'>之親至若子謂如死者之親子則死者祖父母則當已</span><br/>
<span class='tline' id='l120' data-llen='2611:2634'>曽祖父母齊衰三月也妻謂死者之妻即後人之母也</span><br/>
<span class='tline' id='l121' data-llen='2634:2657'>妻之父母昆弟昆弟之子並據死者妻之父母妻之昆</span><br/>
<span class='tline' id='l122' data-llen='2657:2680'>弟妻之昆弟之子於後人為外祖父母及舅與内兄弟</span><br/>
<span class='tline' id='l123' data-llen='2680:2703'>皆如親子為之著服也若然不言為父此經直言為所</span><br/>
<span class='tline' id='l124' data-llen='2703:2729'><a onclick="displayPageImage('KR1d0033', 'WYG', '029-7b' );" name="029-7b" class="pb">[029-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2729:2752'>後者之祖父母及妻及死者外親之等不言死者緦麻</span><br/>
<span class='tline' id='l126' data-llen='2752:2775'>小功大功及期之骨肉親者子夏作傳舉疏以見親言</span><br/>
<span class='tline' id='l127' data-llen='2775:2790'>外以包内骨肉親者如親子可知</span><br/>
<span class='tline' id='l128' data-llen='2790:2808'>　　　妻為夫斬以在家天父出則天夫</span><br/>
<span class='tline' id='l129' data-llen='2808:2831'>妻為夫傳曰夫至尊也　釋曰自此已下論婦人服也</span><br/>
<span class='tline' id='l130' data-llen='2831:2854'>婦人卑於男子故次之案曲禮云天子曰后諸侯曰夫</span><br/>
<span class='tline' id='l131' data-llen='2854:2877'>人大夫曰孺人士曰婦人庶人曰妻后以下皆以義稱</span><br/>
<span class='tline' id='l132' data-llen='2877:2900'>士庶人得其總名妻齊也妻為夫者上從天子下至庶</span><br/>
<span class='tline' id='l133' data-llen='2900:2926'><a onclick="displayPageImage('KR1d0033', 'WYG', '029-8a' );" name="029-8a" class="pb">[029-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2926:2949'>人皆同為夫斬衰也傳言夫至尊者雖是體敵齊等夫</span><br/>
<span class='tline' id='l135' data-llen='2949:2972'>者猶是妻之尊敬以其在家天父出則天夫又婦人有</span><br/>
<span class='tline' id='l136' data-llen='2972:2976'>三從</span><br/>
<span class='tline' id='l137' data-llen='2976:2989'>　　　妾為君服斬君至尊</span><br/>
<span class='tline' id='l138' data-llen='2989:3012'>妾為君傳曰君至尊也　釋曰妾賤於妻故次妻後案</span><br/>
<span class='tline' id='l139' data-llen='3012:3035'>内則云聘則為妻奔則為妾既名為妾故不得名壻為</span><br/>
<span class='tline' id='l140' data-llen='3035:3058'>夫故加其尊名名之為君也亦得接於夫又有尊事之</span><br/>
<span class='tline' id='l141' data-llen='3058:3067'>稱故亦服斬衰也</span><br/>
<span class='tline' id='l142' data-llen='3067:3093'><a onclick="displayPageImage('KR1d0033', 'WYG', '029-8b' );" name="029-8b" class="pb">[029-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3093:3111'>　　　女子子别於男子在室關許嫁者</span><br/>
<span class='tline' id='l144' data-llen='3111:3134'>女子子在室為父　釋曰自此盡為父三年論女子子</span><br/>
<span class='tline' id='l145' data-llen='3134:3157'>為父出及在室之事制服又與男子不同云女子子者</span><br/>
<span class='tline' id='l146' data-llen='3157:3180'>子女也别有男子也者男子女子各單稱子是對父母</span><br/>
<span class='tline' id='l147' data-llen='3180:3203'>生稱今於女子别加一字故雙言二子以别於男一子</span><br/>
<span class='tline' id='l148' data-llen='3203:3226'>者云言在室者闗已許嫁者内則女子十年不出又云</span><br/>
<span class='tline' id='l149' data-llen='3226:3249'>十有五年而笄女子子十五許嫁而笄謂女子子年十</span><br/>
<span class='tline' id='l150' data-llen='3249:3272'>五笄四徳已備許嫁與人即加笄與丈夫二十而冠同</span><br/>
<span class='tline' id='l151' data-llen='3272:3298'><a onclick="displayPageImage('KR1d0033', 'WYG', '029-9a' );" name="029-9a" class="pb">[029-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3298:3320'>死而不殤則同成人矣身既成人亦得為父服斬也</span><br/>
<span class='tline' id='l153' data-llen='3320:3338'>　　　媍人服於女子子下言布言三年</span><br/>
<span class='tline' id='l154' data-llen='3338:3361'>布總箭笄髽衰三年　釋曰上文不言布不言三年至</span><br/>
<span class='tline' id='l155' data-llen='3361:3384'>此言之上以哀極故沒其布名與年月至此須言之故</span><br/>
<span class='tline' id='l156' data-llen='3384:3407'>也以其笄既用箭則總不可不言用布又上文絰至練</span><br/>
<span class='tline' id='l157' data-llen='3407:3430'>有除者此經三年既與男子有殊並終三年乃始除之</span><br/>
<span class='tline' id='l158' data-llen='3430:3453'>矣案喪服小記云婦人帶惡笄以終喪彼謂婦人期服</span><br/>
<span class='tline' id='l159' data-llen='3453:3476'>者帶與笄終喪此斬衰帶亦練而除笄亦終三年矣故</span><br/>
<span class='tline' id='l160' data-llen='3476:3502'><a onclick="displayPageImage('KR1d0033', 'WYG', '029-9b' );" name="029-9b" class="pb">[029-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3502:3525'>以三年言之云此妻妾女子子喪服之異子者鄭據經</span><br/>
<span class='tline' id='l162' data-llen='3525:3548'>上下婦人服斬者而言若然周公作經越妻妾而在女</span><br/>
<span class='tline' id='l163' data-llen='3548:3571'>子子之下言之者雷氏云服者本為至情故在女子之</span><br/>
<span class='tline' id='l164' data-llen='3571:3594'>下云謂之總者既束其本又總其末者鄭解此經云布</span><br/>
<span class='tline' id='l165' data-llen='3594:3617'>總者只為出紒後垂為飾者而言以其布總六升與男</span><br/>
<span class='tline' id='l166' data-llen='3617:3640'>子冠六升相對故知據出見者而言是以鄭云謂之總</span><br/>
<span class='tline' id='l167' data-llen='3640:3663'>者既束其本又總其末也云箭笄篠竹也者案尚書禹</span><br/>
<span class='tline' id='l168' data-llen='3663:3686'>貢云篠蕩既敷孔云篠竹箭是箭篠為一也又云髽露</span><br/>
<span class='tline' id='l169' data-llen='3686:3713'><a onclick="displayPageImage('KR1d0033', 'WYG', '029-10a' );" name="029-10a" class="pb">[029-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3713:3736'>紒也猶男子之括髪者髽有二種案士喪禮曰婦人髽</span><br/>
<span class='tline' id='l171' data-llen='3736:3759'>于室注云姑死婦人將斬衰者去笄而纚將齊衰者骨</span><br/>
<span class='tline' id='l172' data-llen='3759:3782'>笄而纚今言髽者亦去笄纚而紒也云斬衰括髪以麻</span><br/>
<span class='tline' id='l173' data-llen='3782:3805'>則髽亦用麻者案喪服小記云斬衰括髪以麻免而以</span><br/>
<span class='tline' id='l174' data-llen='3805:3828'>布男子髻髪與免用布有文婦人髽用麻布無文鄭以</span><br/>
<span class='tline' id='l175' data-llen='3828:3851'>男子髻髪婦人髽同在小歛之節明用物與制度亦應</span><br/>
<span class='tline' id='l176' data-llen='3851:3874'>不殊但男子陽以外物為名名為括髪婦人隂以内物</span><br/>
<span class='tline' id='l177' data-llen='3874:3897'>為稱稱為髽為異耳鄭引漢法幓頭況者古之括髪其</span><br/>
<span class='tline' id='l178' data-llen='3897:3924'><a onclick="displayPageImage('KR1d0033', 'WYG', '029-10b' );" name="029-10b" class="pb">[029-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3924:3947'>髽之状亦如此故鄭注士喪禮云其用麻布亦如著幓</span><br/>
<span class='tline' id='l180' data-llen='3947:3970'>頭也引喪服小記者彼男子冠婦人笄相對云男子免</span><br/>
<span class='tline' id='l181' data-llen='3970:3993'>而婦人髽者亦小記之文此免既齊衰以下用布而免</span><br/>
<span class='tline' id='l182' data-llen='3993:4016'>則髽是齊衰以下亦同用布為髽相對而言也但男子</span><br/>
<span class='tline' id='l183' data-llen='4016:4039'>陽多變斬衰名括髪齊衰以下名免耳婦人隂少變故</span><br/>
<span class='tline' id='l184' data-llen='4039:4048'>齊斬婦人同名髽</span><br/>
<span class='tline' id='l185' data-llen='4048:4065'>　　　齊衰將袒以免代冠免制未聞</span><br/>
<span class='tline' id='l186' data-llen='4065:4088'>士喪禮鄭注云衆主人免者齊衰將袒以免代冠免之</span><br/>
<span class='tline' id='l187' data-llen='4088:4115'><a onclick="displayPageImage('KR1d0033', 'WYG', '029-11a' );" name="029-11a" class="pb">[029-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4115:4138'>制未聞舊説以為如冠状廣一寸亦引小記括髪及漢</span><br/>
<span class='tline' id='l189' data-llen='4138:4161'>幓頭為説則括髪及免與髽三者雖用麻布不同皆如</span><br/>
<span class='tline' id='l190' data-llen='4161:4184'>著幓頭不别若然成服以後斬衰至緦麻皆冠如著幓</span><br/>
<span class='tline' id='l191' data-llen='4184:4194'>頭婦人皆露紒而髽</span><br/>
<span class='tline' id='l192' data-llen='4194:4210'>　　　男子衰裳並見女子直名衰</span><br/>
<span class='tline' id='l193' data-llen='4210:4233'>云凡服上曰衰下曰裳此但言衰不言裳婦人不殊裳</span><br/>
<span class='tline' id='l194' data-llen='4233:4256'>者以其男子殊衣裳是以衰綴於衣衣統名為衰故衰</span><br/>
<span class='tline' id='l195' data-llen='4256:4279'>裳並見案周禮内司服王后六服皆單言衣不言裳以</span><br/>
<span class='tline' id='l196' data-llen='4279:4306'><a onclick="displayPageImage('KR1d0033', 'WYG', '029-11b' );" name="029-11b" class="pb">[029-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4306:4329'>連衣裳不别見裳則此喪服亦連裳於衣裳亦綴於衣</span><br/>
<span class='tline' id='l198' data-llen='4329:4352'>而名衰故直名衰無裳之别稱也云衰如男子衰者婦</span><br/>
<span class='tline' id='l199' data-llen='4352:4375'>人衰亦如下記所云凡衰外削幅以下之制如男子衰</span><br/>
<span class='tline' id='l200' data-llen='4375:4398'>也云下如深衣者如深衣六幅破為十二闊頭鄉下狹</span><br/>
<span class='tline' id='l201' data-llen='4398:4421'>頭鄉上縫齊倍要也云深衣則衰無帶下者案下記云</span><br/>
<span class='tline' id='l202' data-llen='4421:4444'>衣帶下尺注云衣帶下尺者要也廣尺足以掩裳上際</span><br/>
<span class='tline' id='l203' data-llen='4444:4467'>也今此裳既縫著衣不見裏衣故不湏要以掩裳上際</span><br/>
<span class='tline' id='l204' data-llen='4467:4490'>故知無要也云又無祍者又案下記云祍二尺有五寸</span><br/>
<span class='tline' id='l205' data-llen='4490:4517'><a onclick="displayPageImage('KR1d0033', 'WYG', '029-12a' );" name="029-12a" class="pb">[029-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4517:4540'>注云祍所以掩裳際也彼據男子陽多變故衣裳别制</span><br/>
<span class='tline' id='l207' data-llen='4540:4563'>裳又前三幅後四幅開兩邊露裡衣是以須祍屬衣兩</span><br/>
<span class='tline' id='l208' data-llen='4563:4586'>旁垂之以掩交際之處此既下如深衣縫之以合前後</span><br/>
<span class='tline' id='l209' data-llen='4586:4609'>兩邊不開故不須祍以掩之也案深衣云續祍鉤邊注</span><br/>
<span class='tline' id='l210' data-llen='4609:4632'>云續猶屬也祍在裳旁者也屬連之不殊裳前後也鉤</span><br/>
<span class='tline' id='l211' data-llen='4632:4656'>邊如今曲据也彼吉服深衣須有曲𥚑之祍此婦人凶</span><br/>
<span class='tline' id='l212' data-llen='4656:4679'>服之衰下連裳雖如深衣不得盡如深衣并有祍故鄭</span><br/>
<span class='tline' id='l213' data-llen='4679:4702'>總云下無祍則非直無喪服之祍亦無吉服深衣之祍</span><br/>
<span class='tline' id='l214' data-llen='4702:4729'><a onclick="displayPageImage('KR1d0033', 'WYG', '029-12b' );" name="029-12b" class="pb">[029-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4729:4732'>也</span><br/>
<span class='tline' id='l216' data-llen='4732:4750'>　　　吉笄有象有玉喪中唯有箭有榛</span><br/>
<span class='tline' id='l217' data-llen='4750:4773'>釋曰云箭笄長尺吉笄尺二寸者此斬之笄用箭下記</span><br/>
<span class='tline' id='l218' data-llen='4773:4796'>云女子子適人為父母婦為舅姑用惡笄鄭以為榛木</span><br/>
<span class='tline' id='l219' data-llen='4796:4819'>為笄則檀弓南宫縚之妻之姑之喪云蓋榛以為笄是</span><br/>
<span class='tline' id='l220' data-llen='4819:4842'>也吉時大夫士與妻用象天子諸侯之后夫人用玉為</span><br/>
<span class='tline' id='l221' data-llen='4842:4865'>笄今於喪中唯有此箭笄及榛二者若言寸數亦不過</span><br/>
<span class='tline' id='l222' data-llen='4865:4888'>此二等以其斬衰尺吉笄尺二寸檀弓南宫縚之妻為</span><br/>
<span class='tline' id='l223' data-llen='4888:4915'><a onclick="displayPageImage('KR1d0033', 'WYG', '029-13a' );" name="029-13a" class="pb">[029-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4915:4938'>姑榛以為笄亦云一尺則大功以下不得更容差降鄭</span><br/>
<span class='tline' id='l225' data-llen='4938:4961'>注小記云笄所以卷髪既直同卷髪故五服略為一節</span><br/>
<span class='tline' id='l226' data-llen='4961:4984'>皆用一尺而已是以女子子為父母既用榛笄卒哭之</span><br/>
<span class='tline' id='l227' data-llen='4984:5007'>後折吉笄之首歸於夫家以榛笄之外無可差降故用</span><br/>
<span class='tline' id='l228' data-llen='5007:5030'>吉笄也若然總不言吉而笄言者以其喪中有用吉笄</span><br/>
<span class='tline' id='l229' data-llen='5030:5053'>之法故小記無折笄之法當記文故小記折吉笄之首</span><br/>
<span class='tline' id='l230' data-llen='5053:5057'>是也</span><br/>
<span class='tline' id='l231' data-llen='5057:5074'>　　　總用布六升與男子冠同首飾</span><br/>
<span class='tline' id='l232' data-llen='5074:5101'><a onclick="displayPageImage('KR1d0033', 'WYG', '029-13b' );" name="029-13b" class="pb">[029-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5101:5124'>云總六升者首飾象冠數也上云男子冠六升此女子</span><br/>
<span class='tline' id='l234' data-llen='5124:5147'>子總用布當男子冠用布之處故同六升以同首飾故</span><br/>
<span class='tline' id='l235' data-llen='5147:5170'>也十五升首飾尊故吉服之冕三十升亦倍於朝服十</span><br/>
<span class='tline' id='l236' data-llen='5170:5193'>五升也云長六寸謂出紒後所垂為飾也鄭知者若據</span><br/>
<span class='tline' id='l237' data-llen='5193:5216'>其束本人所不見何寸數之有乎故鄭以六寸據垂之</span><br/>
<span class='tline' id='l238' data-llen='5216:5239'>者此斬衰六寸南宫縚妻為姑總八寸以下雖無文大</span><br/>
<span class='tline' id='l239' data-llen='5239:5262'>功當與齊同八寸緦麻小功同一尺吉總當尺二寸與</span><br/>
<span class='tline' id='l240' data-llen='5262:5267'>笄同也</span><br/>
<span class='tline' id='l241' data-llen='5267:5294'><a onclick="displayPageImage('KR1d0033', 'WYG', '029-14a' );" name="029-14a" class="pb">[029-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5294:5312'>　　　喪冠倍衰之升吉服冕亦倍朝服</span><br/>
<span class='tline' id='l243' data-llen='5312:5329'>　　　女為父服齊衰後被出更服斬</span><br/>
<span class='tline' id='l244' data-llen='5329:5352'>子嫁反在父之室為父三年云反在父之室者以其出</span><br/>
<span class='tline' id='l245' data-llen='5352:5375'>時父已死初服齊衰不與在室同既服齊衰後反被出</span><br/>
<span class='tline' id='l246' data-llen='5375:5398'>更服斬衰即與在室同故須言在室也言三年者亦有</span><br/>
<span class='tline' id='l247' data-llen='5398:5421'>事須言以其初死服朞服死後被出向父家更服斬衰</span><br/>
<span class='tline' id='l248' data-llen='5421:5431'>三年與上在室者同</span><br/>
<span class='tline' id='l249' data-llen='5431:5451'>　　　凡女行於大夫已上曰嫁士庶曰適人</span><br/>
<span class='tline' id='l250' data-llen='5451:5478'><a onclick="displayPageImage('KR1d0033', 'WYG', '029-14b' );" name="029-14b" class="pb">[029-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5478:5501'>云凡女行於大夫已上曰嫁行於士庶人者曰適人案</span><br/>
<span class='tline' id='l252' data-llen='5501:5524'>齊衰三月章云女子子嫁者未嫁者為曽祖父母傳曰</span><br/>
<span class='tline' id='l253' data-llen='5524:5547'>嫁者嫁於大夫未嫁者成人而未嫁者是行於大夫曰</span><br/>
<span class='tline' id='l254' data-llen='5547:5570'>嫁不杖章云女子子適人者為其父母昆弟之為父後</span><br/>
<span class='tline' id='l255' data-llen='5570:5593'>者傳雖不觧喪本文是士故知行于士庶人曰適人庶</span><br/>
<span class='tline' id='l256' data-llen='5593:5616'>人謂庶人在官者府史胥徒名曰庶人至於民庶亦同</span><br/>
<span class='tline' id='l257' data-llen='5616:5639'>行士禮以禮窮則同之行大夫以上曰嫁若天子之女</span><br/>
<span class='tline' id='l258' data-llen='5639:5662'>嫁於諸侯諸侯之女嫁于大夫出嫁為夫斬仍為父母</span><br/>
<span class='tline' id='l259' data-llen='5662:5689'><a onclick="displayPageImage('KR1d0033', 'WYG', '029-15a' );" name="029-15a" class="pb">[029-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5689:5712'>不降之者以其外宗内宗及與諸侯為兄弟者為君皆</span><br/>
<span class='tline' id='l261' data-llen='5712:5735'>斬明知女雖出嫁反為君不降若然下傳云婦人不二</span><br/>
<span class='tline' id='l262' data-llen='5735:5758'>斬猶曰不二天今若為夫斬又為父斬則是二天與傳</span><br/>
<span class='tline' id='l263' data-llen='5758:5781'>違者彼不二天者以婦人有三從之義無自專之道欲</span><br/>
<span class='tline' id='l264' data-llen='5781:5804'>使一心於其天此乃尊君冝斬不可以輕服服之不得</span><br/>
<span class='tline' id='l265' data-llen='5804:5827'>以彼决此若然外宗内宗與諸侯為兄弟服斬者豈不</span><br/>
<span class='tline' id='l266' data-llen='5827:5843'>為夫服斬乎明為君斬為夫亦斬矣</span><br/>
<span class='tline' id='l267' data-llen='5843:5858'>　　　公士大夫者謂公卿大夫</span><br/>
<span class='tline' id='l268' data-llen='5858:5885'><a onclick="displayPageImage('KR1d0033', 'WYG', '029-15b' );" name="029-15b" class="pb">[029-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5885:5908'>公士大夫之衆臣為其君布帶繩屨云士卿士也者以</span><br/>
<span class='tline' id='l270' data-llen='5908:5931'>其在公之下大夫之上尊卑當卿之位故知是卿士也</span><br/>
<span class='tline' id='l271' data-llen='5931:5954'>不言公卿言士者欲見公無正職大夫又承副於卿士</span><br/>
<span class='tline' id='l272' data-llen='5954:5969'>之言事卿有職事之重故變言士</span><br/>
<span class='tline' id='l273' data-llen='5969:5986'>　　　諸侯有公卿謂大國立孤一人</span><br/>
<span class='tline' id='l274' data-llen='5986:6009'>云公卿大夫厭於天子諸侯故降其衆臣布帶繩屨者</span><br/>
<span class='tline' id='l275' data-llen='6009:6032'>鄭公卿大夫天子諸侯並言之者欲見天子諸侯下皆</span><br/>
<span class='tline' id='l276' data-llen='6032:6055'>有公卿大夫公卿大夫下皆有貴臣衆臣若然天子諸</span><br/>
<span class='tline' id='l277' data-llen='6055:6082'><a onclick="displayPageImage('KR1d0033', 'WYG', '029-16a' );" name="029-16a" class="pb">[029-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6082:6105'>侯下公卿大夫周禮典命及大宰具有其文此諸侯下</span><br/>
<span class='tline' id='l279' data-llen='6105:6128'>公卿典命大國立孤一人是也以其諸侯無公故以孤</span><br/>
<span class='tline' id='l280' data-llen='6128:6151'>為公卿燕禮云若有諸公則先卿獻之鄭注云諸公者</span><br/>
<span class='tline' id='l281' data-llen='6151:6174'>大國之孤也孤一人言諸者容牧有三監是以其孤為</span><br/>
<span class='tline' id='l282' data-llen='6174:6177'>公</span><br/>
<span class='tline' id='l283' data-llen='6177:6194'>　　　室老與士為貴臣其餘皆衆臣</span><br/>
<span class='tline' id='l284' data-llen='6194:6217'>傳曰公卿大夫室老士貴臣云云君謂有地者也　釋</span><br/>
<span class='tline' id='l285' data-llen='6217:6240'>曰云室老士貴臣其餘皆衆臣也者傳以經直云衆臣</span><br/>
<span class='tline' id='l286' data-llen='6240:6267'><a onclick="displayPageImage('KR1d0033', 'WYG', '029-16b' );" name="029-16b" class="pb">[029-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6267:6290'>不分别上下貴賤故云室老士二者是貴臣其餘皆衆</span><br/>
<span class='tline' id='l288' data-llen='6290:6313'>臣也云有地者衆臣杖不以即位欲見公卿大夫或有</span><br/>
<span class='tline' id='l289' data-llen='6313:6336'>地或無地衆臣為之皆有杖但無地公卿大夫其君卑</span><br/>
<span class='tline' id='l290' data-llen='6336:6359'>衆臣為之皆得以杖與嗣君同即阼階下朝夕哭位若</span><br/>
<span class='tline' id='l291' data-llen='6359:6382'>有地公卿大夫其君尊衆臣雖杖不得與嗣君同即阼</span><br/>
<span class='tline' id='l292' data-llen='6382:6394'>階下朝夕哭位下君故也</span><br/>
<span class='tline' id='l293' data-llen='6394:6415'>　　　有地卿大夫有邑宰家相無地直有家相</span><br/>
<span class='tline' id='l294' data-llen='6415:6438'>云室老家相也者左氏傳云臧氏老論語云趙魏老是</span><br/>
<span class='tline' id='l295' data-llen='6438:6465'><a onclick="displayPageImage('KR1d0033', 'WYG', '029-17a' );" name="029-17a" class="pb">[029-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6465:6488'>家臣稱老云家相者案曲禮云大夫不名家相長妾以</span><br/>
<span class='tline' id='l297' data-llen='6488:6511'>大夫稱家是室老相家事者也云士邑宰也者雜記云</span><br/>
<span class='tline' id='l298' data-llen='6511:6534'>大夫居廬士居堊室鄭注云士居堊室亦謂邑宰也與</span><br/>
<span class='tline' id='l299' data-llen='6534:6557'>此同皆謂邑宰為士也若然孤卿大夫有采邑者其邑</span><br/>
<span class='tline' id='l300' data-llen='6557:6580'>既有邑宰又有家相若魯三卿公山弗擾為季氏費宰</span><br/>
<span class='tline' id='l301' data-llen='6580:6603'>子羔為孟氏之郕宰之類皆為邑宰也陽貨冉有子路</span><br/>
<span class='tline' id='l302' data-llen='6603:6626'>之等為季氏家相亦名家宰若無地卿大夫則無邑宰</span><br/>
<span class='tline' id='l303' data-llen='6626:6649'>直有家宰則孔子為魯大夫而原思為之宰是直有家</span><br/>
<span class='tline' id='l304' data-llen='6649:6676'><a onclick="displayPageImage('KR1d0033', 'WYG', '029-17b' );" name="029-17b" class="pb">[029-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6676:6699'>相者也此等諸侯之臣而有貴臣衆臣之事案周禮載</span><br/>
<span class='tline' id='l306' data-llen='6699:6722'>師云家邑任稍地小都任縣地大都任畺地是天子公</span><br/>
<span class='tline' id='l307' data-llen='6722:6745'>卿大夫有采地者也案鄭志答云天子之卿其地見賜</span><br/>
<span class='tline' id='l308' data-llen='6745:6768'>乃有何由諸侯之臣正有此地則天子下有無地者也</span><br/>
<span class='tline' id='l309' data-llen='6768:6790'>有采地者有邑宰復有家相無地者直有家相可知</span><br/>
<span class='tline' id='l310' data-llen='6790:6808'>　　　畿内諸侯不世爵此經乃有嗣君</span><br/>
<span class='tline' id='l311' data-llen='6808:6831'>云君嗣君也者　釋傳云君服但其君已死矣更有君</span><br/>
<span class='tline' id='l312' data-llen='6831:6854'>為死君之服故知是嗣君若然案王制畿内諸侯不世</span><br/>
<span class='tline' id='l313' data-llen='6854:6881'><a onclick="displayPageImage('KR1d0033', 'WYG', '029-18a' );" name="029-18a" class="pb">[029-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6881:6904'>爵而世禄彼則天子公卿大夫未爵命得有嗣君者以</span><br/>
<span class='tline' id='l315' data-llen='6904:6927'>世禄降未得爵亦得為嗣君況其中兼畿外諸侯下卿</span><br/>
<span class='tline' id='l316' data-llen='6927:6950'>大夫也且詩云維周之士不顯亦世左氏傳云官有世</span><br/>
<span class='tline' id='l317' data-llen='6950:6973'>功則有官族皆是臣有世功子孫得襲爵故雖畿内公</span><br/>
<span class='tline' id='l318' data-llen='6973:6981'>卿大夫有嗣君</span><br/>
<span class='tline' id='l319' data-llen='6981:6996'>　　　周屨後謂菲漢時謂不借</span><br/>
<span class='tline' id='l320' data-llen='6996:7019'>云繩菲今時不借也者周時人謂之屨子夏時人謂之</span><br/>
<span class='tline' id='l321' data-llen='7019:7042'>菲漢時謂之不借者此凶荼屨不得從人借亦不得借</span><br/>
<span class='tline' id='l322' data-llen='7042:7069'><a onclick="displayPageImage('KR1d0033', 'WYG', '029-18b' );" name="029-18b" class="pb">[029-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7069:7072'>人</span><br/>
<span class='tline' id='l324' data-llen='7072:7075'>　</span><br/>
<span class='tline' id='l325' data-llen='7075:7078'>　</span><br/>
<span class='tline' id='l326' data-llen='7078:7081'>　</span><br/>
<span class='tline' id='l327' data-llen='7081:7084'>　</span><br/>
<span class='tline' id='l328' data-llen='7084:7087'>　</span><br/>
<span class='tline' id='l329' data-llen='7087:7090'>　</span><br/>
<span class='tline' id='l330' data-llen='7090:7101'>　儀禮要義卷二十九</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0033', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　儀禮要義卷九</span><br/>
<span class='tline' id='l10' data-llen='198:219'>　　　　　　　　　　　　宋　魏了翁　撰</span><br/>
<span class='tline' id='l11' data-llen='219:227'>　　鄉飲酒二</span><br/>
<span class='tline' id='l12' data-llen='227:242'>　　　賓得獻將酢主人故降洗</span><br/>
<span class='tline' id='l13' data-llen='242:265'>賓降洗注將酢主人　釋曰自此已下至西階上答拜</span><br/>
<span class='tline' id='l14' data-llen='265:288'>論賓酢主人之事云將酢主人者案爾雅云酢報也前</span><br/>
<span class='tline' id='l15' data-llen='288:311'>得主人之獻今將酌以報之故降洗而致潔敬故云將</span><br/>
<span class='tline' id='l16' data-llen='311:337'><a onclick="displayPageImage('KR1d0033', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='337:343'>酢主人也</span><br/>
<span class='tline' id='l18' data-llen='343:363'>　　　盥後辭洗禮之常此賓未盥辭洗重之</span><br/>
<span class='tline' id='l19' data-llen='363:386'>主人對賓坐取爵云云　釋曰此賓坐取爵適洗南盥</span><br/>
<span class='tline' id='l20' data-llen='386:409'>坐取爵卒洗以此言之則賓未盥主人辭洗案鄉射賓</span><br/>
<span class='tline' id='l21' data-llen='409:432'>盥訖將洗主人乃辭洗先後不同者彼與鄉人習禮輕</span><br/>
<span class='tline' id='l22' data-llen='432:455'>故盥訖乃辭洗此鄉人將賓舉之故未盥先辭洗重之</span><br/>
<span class='tline' id='l23' data-llen='455:478'>故也若然鄉射禮内兼有鄉大夫即尊與州長同於盥</span><br/>
<span class='tline' id='l24' data-llen='478:501'>後辭洗者以其盥後辭洗是禮之常故也但鄉射賓坐</span><br/>
<span class='tline' id='l25' data-llen='501:527'><a onclick="displayPageImage('KR1d0033', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='527:550'>取爵適洗坐奠爵于篚下主人辭洗之時賓方奠爵于</span><br/>
<span class='tline' id='l27' data-llen='550:573'>篚下此不奠爵篚下便言奠爵于篚者鄉射云賓坐取</span><br/>
<span class='tline' id='l28' data-llen='573:596'>爵洗之時未得主人之命故得奠於篚下得主人之命</span><br/>
<span class='tline' id='l29' data-llen='596:619'>乃奠于篚此則賓取爵適洗未奠之時主人即辭故奠</span><br/>
<span class='tline' id='l30' data-llen='619:624'>于篚也</span><br/>
<span class='tline' id='l31' data-llen='624:644'>　　　賓辭主人酌已奠觶而不舉不盡人歡</span><br/>
<span class='tline' id='l32' data-llen='644:666'>賓辭坐取觶云云賓北面坐奠觶于薦東復位云云</span><br/>
<span class='tline' id='l33' data-llen='666:689'>釋曰賓辭不解所辭之事案鄉射二人舉觶于賓與大</span><br/>
<span class='tline' id='l34' data-llen='689:715'><a onclick="displayPageImage('KR1d0033', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='715:738'>夫進坐奠于薦右賓與大夫辭坐受觶以興注云辭辭</span><br/>
<span class='tline' id='l36' data-llen='738:761'>其坐奠觶以彼云賓與大夫辭即云坐受觶以興若自</span><br/>
<span class='tline' id='l37' data-llen='761:784'>手受之以舉觶是禮已故賓與大夫可以當亢答之禮</span><br/>
<span class='tline' id='l38' data-llen='784:807'>得云辭其親奠此禮初賓謙卑不辭其奠故經不云坐</span><br/>
<span class='tline' id='l39' data-llen='807:830'>受以興然此辭是主人復親酌已故鄉射主人酬賔云</span><br/>
<span class='tline' id='l40' data-llen='830:854'>賔辭鄭注云辭主人復親酌已是也云酬酒不舉君子不</span><br/>
<span class='tline' id='l41' data-llen='854:877'>盡人之歡不竭人之忠以全交也並曲禮文案彼歡謂</span><br/>
<span class='tline' id='l42' data-llen='877:891'>飲食忠謂衣服引之並證飲食</span><br/>
<span class='tline' id='l43' data-llen='891:917'><a onclick="displayPageImage('KR1d0033', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='917:930'>　　　主人自飲而盥尊介</span><br/>
<span class='tline' id='l45' data-llen='930:953'>卒洗主人盥注盥者當為介酌　釋曰此主人自飲而</span><br/>
<span class='tline' id='l46' data-llen='953:976'>盥者尊介也是以鄉射云大夫將酢主人卒洗主人盥</span><br/>
<span class='tline' id='l47' data-llen='976:997'>注云盥者雖將酌自飲尊大夫不敢褻是其類也</span><br/>
<span class='tline' id='l48' data-llen='997:1015'>　　　射飲等皆三拜衆賔衆賔答一拜</span><br/>
<span class='tline' id='l49' data-llen='1015:1038'>介降立于賔南主人西南面三拜衆賔衆賔皆答一拜</span><br/>
<span class='tline' id='l50' data-llen='1038:1061'>　釋曰自此已下至奠于篚論獻衆賔之事云西南面</span><br/>
<span class='tline' id='l51' data-llen='1061:1084'>者以其主人在阼階下衆賓在賓介之南故西南向拜</span><br/>
<span class='tline' id='l52' data-llen='1084:1110'><a onclick="displayPageImage('KR1d0033', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1110:1133'>之云三拜一拜示徧不備禮也者衆賔各得主人一拜</span><br/>
<span class='tline' id='l54' data-llen='1133:1156'>主人亦徧得一拜是不備禮故鄉射云三拜衆賓衆賓</span><br/>
<span class='tline' id='l55' data-llen='1156:1179'>皆答一拜彼注云三拜示徧也一拜不備禮也大夫禮</span><br/>
<span class='tline' id='l56' data-llen='1179:1204'>皆然故少牢云主人三拜𧃊者𧃊者皆答拜鄭云三拜</span><br/>
<span class='tline' id='l57' data-llen='1204:1227'>旅之示徧也又有司徹云主人降南面拜衆賓于門東</span><br/>
<span class='tline' id='l58' data-llen='1227:1250'>三拜衆賓門東北面皆答一拜大夫尊故也士則答再</span><br/>
<span class='tline' id='l59' data-llen='1250:1273'>拜故特牲云主人三拜衆賓衆賓答再拜鄭云衆賓再</span><br/>
<span class='tline' id='l60' data-llen='1273:1296'>拜者士賤旅之得備禮是也云不升拜賤也者此决上</span><br/>
<span class='tline' id='l61' data-llen='1296:1322'><a onclick="displayPageImage('KR1d0033', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1322:1345'>主人與賓介行禮皆升堂拜至此三拜賔賤故不升拜</span><br/>
<span class='tline' id='l63' data-llen='1345:1349'>至也</span><br/>
<span class='tline' id='l64' data-llen='1349:1370'>　　　主人獻衆賔拜受者言三人則衆賔多矣</span><br/>
<span class='tline' id='l65' data-llen='1370:1393'>主人揖升云云實爵于西階上獻衆賔衆賔之長升拜</span><br/>
<span class='tline' id='l66' data-llen='1393:1416'>受者三人　釋曰云主人揖升者從三人為首一一揖</span><br/>
<span class='tline' id='l67' data-llen='1416:1439'>之而升也云降洗升賓爵者以下不更言洗則以下因</span><br/>
<span class='tline' id='l68' data-llen='1439:1462'>此不復洗矣云西階上獻衆賓者下别言衆賓之長三</span><br/>
<span class='tline' id='l69' data-llen='1462:1485'>人則衆賓之中兼言堂下衆賓故鄭云衆賓多矣自三</span><br/>
<span class='tline' id='l70' data-llen='1485:1511'><a onclick="displayPageImage('KR1d0033', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1511:1534'>人已下於下便以次歴言之矣云拜受者三人則堂下</span><br/>
<span class='tline' id='l72' data-llen='1534:1542'>衆賔不拜受矣</span><br/>
<span class='tline' id='l73' data-llen='1542:1563'>　　　賔介坐祭坐飲拜既爵三賔簡衆賔彌簡</span><br/>
<span class='tline' id='l74' data-llen='1563:1586'>坐祭立飲不拜既爵授主人爵降復位　釋曰云卒爵</span><br/>
<span class='tline' id='l75' data-llen='1586:1609'>不拜立飲立授爵賤者禮簡者賔賢能以賢者為賔其</span><br/>
<span class='tline' id='l76' data-llen='1609:1632'>次為介不問長㓜其三賓德劣于賔介則數年之長㓜</span><br/>
<span class='tline' id='l77' data-llen='1632:1655'>故上衆賔之長也賔介則坐祭坐飲又拜既爵此三賔</span><br/>
<span class='tline' id='l78' data-llen='1655:1678'>則坐祭與賔介同不拜既爵立飲立授則異賤故禮簡</span><br/>
<span class='tline' id='l79' data-llen='1678:1704'><a onclick="displayPageImage('KR1d0033', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1704:1727'>堂下衆賔不拜受簡於三人故云禮彌簡也知位在下</span><br/>
<span class='tline' id='l81' data-llen='1727:1750'>者以其堂下立侍不合有席既不言席故位在下既不</span><br/>
<span class='tline' id='l82' data-llen='1750:1773'>言其數則鄉人有學識者皆來觀禮皆入飲酒之内是</span><br/>
<span class='tline' id='l83' data-llen='1773:1796'>以鄉射云旅酬堂上辯卒受者興以旅在下者明衆賔</span><br/>
<span class='tline' id='l84' data-llen='1796:1802'>在堂下也</span><br/>
<span class='tline' id='l85' data-llen='1802:1819'>　　　賔席末答拜以其無席上拜法</span><br/>
<span class='tline' id='l86' data-llen='1819:1842'>實觶西階上坐奠觶遂拜執觶興賔席末答拜　釋曰</span><br/>
<span class='tline' id='l87' data-llen='1842:1865'>云賔席末答拜者謂於席西南而非謂席上近西為末</span><br/>
<span class='tline' id='l88' data-llen='1865:1891'><a onclick="displayPageImage('KR1d0033', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1891:1907'>以其無席上拜法也已下賔拜皆然</span><br/>
<span class='tline' id='l90' data-llen='1907:1921'>　　　樂有歌有笙有間有合</span><br/>
<span class='tline' id='l91' data-llen='1921:1944'>設席于堂亷東上注為工布席也側邊曰亷云云　釋</span><br/>
<span class='tline' id='l92' data-llen='1944:1967'>曰自此下至樂正告于賔乃降論主人樂賔之事大判</span><br/>
<span class='tline' id='l93' data-llen='1967:1990'>總為作樂其中别有四節之殊有歌有笙有間有合次</span><br/>
<span class='tline' id='l94' data-llen='1990:2013'>第不同也案燕禮席工于西階上即云樂正先升大射</span><br/>
<span class='tline' id='l95' data-llen='2013:2036'>亦云席工于西階上工六人四瑟始云小樂正從之不</span><br/>
<span class='tline' id='l96' data-llen='2036:2059'>同者燕禮主於歡心尚樂故先云樂正先升大射主於</span><br/>
<span class='tline' id='l97' data-llen='2059:2085'><a onclick="displayPageImage('KR1d0033', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2085:2108'>射畧於樂故辨工數乃云樂正從之也若然此主於樂</span><br/>
<span class='tline' id='l99' data-llen='2108:2131'>不與燕同而席工下辨工數乃云樂正引者此臣禮避</span><br/>
<span class='tline' id='l100' data-llen='2131:2154'>君也至於鄉射亦應主於射畧於樂而不言工數先云</span><br/>
<span class='tline' id='l101' data-llen='2154:2177'>樂正而不與大射同者亦是避君之事也云為工席也</span><br/>
<span class='tline' id='l102' data-llen='2177:2200'>者以鄉射燕禮大射皆席工連言此不言席工文不具</span><br/>
<span class='tline' id='l103' data-llen='2200:2223'>爾故此為工布席下云工入升明此席也引燕禮者欲</span><br/>
<span class='tline' id='l104' data-llen='2223:2246'>證此席為工又取此工席在西階東以其此經云堂亷</span><br/>
<span class='tline' id='l105' data-llen='2246:2269'>東上不言階東故取燕禮西階上少東樂正又在工西</span><br/>
<span class='tline' id='l106' data-llen='2269:2295'><a onclick="displayPageImage('KR1d0033', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2295:2318'>此下云樂正立於西階東而立在工西則知工席更在</span><br/>
<span class='tline' id='l108' data-llen='2318:2341'>階東北面可知但此言近堂亷亦在階東彼云階東亦</span><br/>
<span class='tline' id='l109' data-llen='2341:2347'>近堂亷也</span><br/>
<span class='tline' id='l110' data-llen='2347:2366'>　　　工四人二瑟二歌皆有相此大夫制</span><br/>
<span class='tline' id='l111' data-llen='2366:2389'>工四人二瑟瑟先相者二人皆左何瑟後首挎越内弦</span><br/>
<span class='tline' id='l112' data-llen='2389:2412'>右手相　釋曰云四人大夫制也者此鄉大夫飲酒而</span><br/>
<span class='tline' id='l113' data-llen='2412:2435'>云四人大射諸侯禮而云六人故知四人者大夫制也</span><br/>
<span class='tline' id='l114' data-llen='2435:2458'>燕禮亦諸侯禮而云四人者鄭彼注云工四人者燕禮</span><br/>
<span class='tline' id='l115' data-llen='2458:2484'><a onclick="displayPageImage('KR1d0033', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2484:2507'>輕從大夫制也鄉射是諸侯之州士為之其中兼有鄉</span><br/>
<span class='tline' id='l117' data-llen='2507:2530'>大夫以三物詢衆庶行射禮法故工亦四人大夫制也</span><br/>
<span class='tline' id='l118' data-llen='2530:2553'>若然士當二人天子當八人為差次也二瑟二人鼓瑟</span><br/>
<span class='tline' id='l119' data-llen='2553:2576'>則二人歌也者既云工四人二人瑟眀二人鼓瑟可知</span><br/>
<span class='tline' id='l120' data-llen='2576:2599'>也云相扶工也衆賓之少者為之者見鄉射云樂正適</span><br/>
<span class='tline' id='l121' data-llen='2599:2622'>西方命弟子弟子則衆賓之少者也云每工一人者案</span><br/>
<span class='tline' id='l122' data-llen='2622:2645'>周禮瞽三百人又此經二人瑟相者二人皆左何瑟又</span><br/>
<span class='tline' id='l123' data-llen='2645:2668'>大射僕人正相大師以諸文言之故知每工一人若然</span><br/>
<span class='tline' id='l124' data-llen='2668:2694'><a onclick="displayPageImage('KR1d0033', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2694:2717'>此經工四人二人瑟相二人則工二人歌雖不言相亦</span><br/>
<span class='tline' id='l126' data-llen='2717:2740'>二人可知以空手無事故不言也云鄉射禮曰弟子相</span><br/>
<span class='tline' id='l127' data-llen='2740:2763'>工如初入者彼謂將射樂正命弟子相工遷樂於下降</span><br/>
<span class='tline' id='l128' data-llen='2763:2777'>時如初入之次第亦瑟先歌後</span><br/>
<span class='tline' id='l129' data-llen='2777:2796'>　　　相師謂太師燕瑟面鼓飲射變於君</span><br/>
<span class='tline' id='l130' data-llen='2796:2819'>注凡工瞽矇故有相之者相瑟者持瑟相歌徒相　釋</span><br/>
<span class='tline' id='l131' data-llen='2819:2842'>曰云師即大師之官無目瞽矇之長也云後首者變於</span><br/>
<span class='tline' id='l132' data-llen='2842:2865'>君也者案燕禮云小臣左何瑟面鼓注云燕尚樂可鼓</span><br/>
<span class='tline' id='l133' data-llen='2865:2891'><a onclick="displayPageImage('KR1d0033', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2891:2914'>者在前也此鄉飲酒亦尚樂而不面鼓是變於君也案</span><br/>
<span class='tline' id='l135' data-llen='2914:2937'>大射主於射畧於樂鄉射亦應主於射畧於樂所以面</span><br/>
<span class='tline' id='l136' data-llen='2937:2946'>鼓亦是變於君也</span><br/>
<span class='tline' id='l137' data-llen='2946:2965'>　　　貢賢能擬為卿大夫故歌小雅之三</span><br/>
<span class='tline' id='l138' data-llen='2965:2988'>工歌鹿鳴四牡皇皇者華　釋曰凡歌詩之法皆歌其</span><br/>
<span class='tline' id='l139' data-llen='2988:3011'>類此時貢賢能擬為卿大夫或為君所燕食以鹿鳴詩</span><br/>
<span class='tline' id='l140' data-llen='3011:3034'>也或為君出聘以皇皇者華詩也或使反為君勞來以</span><br/>
<span class='tline' id='l141' data-llen='3034:3054'>四牡詩也故賔賢能而預歌此三篇使習之也</span><br/>
<span class='tline' id='l142' data-llen='3054:3080'><a onclick="displayPageImage('KR1d0033', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3080:3098'>　　　鄉飲燕禮有歌笙間合鄉大射畧</span><br/>
<span class='tline' id='l144' data-llen='3098:3121'>卒歌主人獻工工左瑟一人拜不興受爵主人阼階上</span><br/>
<span class='tline' id='l145' data-llen='3121:3144'>拜送爵　釋曰案此鄉飲酒及燕禮同是主歡心尚樂</span><br/>
<span class='tline' id='l146' data-llen='3144:3167'>之事故有升歌笙間合樂及其獻工獻笙後間合不獻</span><br/>
<span class='tline' id='l147' data-llen='3167:3190'>以知二節自前已得獻故不復重獻鄉射主於射畧於</span><br/>
<span class='tline' id='l148' data-llen='3190:3213'>樂無笙間唯有合樂笙工並為至終總獻之大射亦主</span><br/>
<span class='tline' id='l149' data-llen='3213:3236'>於射畧於樂但不間歌不合樂故有升歌鹿鳴三終主</span><br/>
<span class='tline' id='l150' data-llen='3236:3259'>人獻工後乃下管新宫不復得獻此君禮異於鄉射也</span><br/>
<span class='tline' id='l151' data-llen='3259:3285'><a onclick="displayPageImage('KR1d0033', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3285:3308'>若鄉射與大射同畧於樂大射不畧升歌而畧笙間合</span><br/>
<span class='tline' id='l153' data-llen='3308:3331'>者二南是卿大夫之正小雅是諸侯之正鄭注鄉射云</span><br/>
<span class='tline' id='l154' data-llen='3331:3354'>不畧合樂者不可畧其正諸侯不畧鹿鳴之等義亦然</span><br/>
<span class='tline' id='l155' data-llen='3354:3372'>　　　獻酒正酬皆祭旅以下不洗不祭</span><br/>
<span class='tline' id='l156' data-llen='3372:3395'>衆工則不拜受爵祭飲辯有脯醢不祭　釋曰云獻酒</span><br/>
<span class='tline' id='l157' data-llen='3395:3418'>重無不祭也其正酬亦祭至於旅酬以下則不祭而已</span><br/>
<span class='tline' id='l158' data-llen='3418:3441'>故下記云凡旅不洗不洗者不祭鄭注云敬禮殺也不</span><br/>
<span class='tline' id='l159' data-llen='3441:3464'>甚潔也此衆工亦不洗而祭是以云獻酒重無不祭也</span><br/>
<span class='tline' id='l160' data-llen='3464:3490'><a onclick="displayPageImage('KR1d0033', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3490:3510'>　　　獻法先瑟後歌隨太師所在以次獻之</span><br/>
<span class='tline' id='l162' data-llen='3510:3532'>太師則為之洗注大夫若君賜之樂謂之大師云云</span><br/>
<span class='tline' id='l163' data-llen='3532:3555'>釋曰云其獻之瑟則先歌則後者以其序入及升堂皆</span><br/>
<span class='tline' id='l164' data-llen='3555:3578'>瑟先歌後其獻法皆先瑟後歌是以知獻之瑟先歌後</span><br/>
<span class='tline' id='l165' data-llen='3578:3601'>隨大師所在以次獻之也燕禮云卒歌主人洗升獻工</span><br/>
<span class='tline' id='l166' data-llen='3601:3624'>工不興左瑟一人拜受爵注云左瑟便其右一人工之</span><br/>
<span class='tline' id='l167' data-llen='3624:3647'>長者也燕禮諸侯禮有常官不言大師以燕禮主為臣</span><br/>
<span class='tline' id='l168' data-llen='3647:3670'>子故工四人從大夫制其大師入工不别言之也大射</span><br/>
<span class='tline' id='l169' data-llen='3670:3697'><a onclick="displayPageImage('KR1d0033', 'WYG', '009-10a' );" name="009-10a" class="pb">[009-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3697:3720'>云主人洗升實爵獻工工不興左瑟注云大師無瑟於</span><br/>
<span class='tline' id='l171' data-llen='3720:3742'>是言左瑟者節也若大師在歌亦先得獻與燕異也</span><br/>
<span class='tline' id='l172' data-llen='3742:3759'>　　　笙詩三篇亡鄭注禮與注詩異</span><br/>
<span class='tline' id='l173' data-llen='3759:3782'>笙入堂下磬南北面立樂南陔白華華黍　釋曰案南</span><br/>
<span class='tline' id='l174' data-llen='3782:3805'>陔注云孔子論詩雅頌各得其所時俱在耳篇第當在</span><br/>
<span class='tline' id='l175' data-llen='3805:3828'>於此時遭戰國及秦之世而亡之其義則與衆篇之義</span><br/>
<span class='tline' id='l176' data-llen='3828:3851'>合編故存至毛公為詁訓傳乃分衆篇之義各置於其</span><br/>
<span class='tline' id='l177' data-llen='3851:3874'>篇端彼詩鄭注又與此不同者鄭君注禮之時未見毛</span><br/>
<span class='tline' id='l178' data-llen='3874:3901'><a onclick="displayPageImage('KR1d0033', 'WYG', '009-10b' );" name="009-10b" class="pb">[009-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3901:3924'>傳以為此篇孔子前亡注詩之時既見毛傳以為孔子</span><br/>
<span class='tline' id='l180' data-llen='3924:3947'>後失必知戰國及秦之世者以子夏作序具序三篇之</span><br/>
<span class='tline' id='l181' data-llen='3947:3962'>義明其詩見在毛公之時亡其辭</span><br/>
<span class='tline' id='l182' data-llen='3962:3981'>　　　三笙一和今笙長一人堂下拜受爵</span><br/>
<span class='tline' id='l183' data-llen='3981:4003'>主人獻之於西階上一人拜盡階不升堂受爵云云</span><br/>
<span class='tline' id='l184' data-llen='4003:4026'>釋曰云一人拜者謂在地拜乃盡階不升堂受爵也云</span><br/>
<span class='tline' id='l185' data-llen='4026:4049'>一人笙之長者也者笙者四人今言一人受爵明據為</span><br/>
<span class='tline' id='l186' data-llen='4049:4072'>首長者而言也云笙三人和一人凡四人者案鄉射記</span><br/>
<span class='tline' id='l187' data-llen='4072:4099'><a onclick="displayPageImage('KR1d0033', 'WYG', '009-11a' );" name="009-11a" class="pb">[009-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4099:4122'>云三笙一和而成聲注三人吹笙一人吹和凡四人爾</span><br/>
<span class='tline' id='l189' data-llen='4122:4145'>雅曰笙小者謂之和是也云鄉射禮曰笙一人拜于下</span><br/>
<span class='tline' id='l190' data-llen='4145:4168'>者即此一人拜者亦在堂下可知但獻工之時拜送在</span><br/>
<span class='tline' id='l191' data-llen='4168:4191'>西階東以工在階東故也此主人拜送笙之時在西階</span><br/>
<span class='tline' id='l192' data-llen='4191:4204'>上以其笙在階下故不同也</span><br/>
<span class='tline' id='l193' data-llen='4204:4221'>　　　堂上歌詩皆存堂下笙詩併亡</span><br/>
<span class='tline' id='l194' data-llen='4221:4243'>乃間歌魚麗笙由庚歌南有嘉魚笙崇丘歌南山有</span><br/>
<span class='tline' id='l195' data-llen='4243:4266'>臺笙由儀　釋曰此一經堂下吹笙堂上升歌間代而</span><br/>
<span class='tline' id='l196' data-llen='4266:4293'><a onclick="displayPageImage('KR1d0033', 'WYG', '009-11b' );" name="009-11b" class="pb">[009-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4293:4316'>作故謂之乃間也云謂一歌則一吹者謂堂上歌魚麗</span><br/>
<span class='tline' id='l198' data-llen='4316:4339'>終堂下笙中吹由庚續之以下皆然此魚麗南有嘉魚</span><br/>
<span class='tline' id='l199' data-llen='4339:4362'>南山有臺其詩見在云六者皆小雅篇也者見編在小</span><br/>
<span class='tline' id='l200' data-llen='4362:4385'>雅之内故知之見在者鄭君亦先引其序後引其詩堂</span><br/>
<span class='tline' id='l201' data-llen='4385:4408'>上歌者不亡堂下笙者即亡蓋當時方以類聚笙歌之</span><br/>
<span class='tline' id='l202' data-llen='4408:4425'>詩各自一處故存者併存亡者併亡也</span><br/>
<span class='tline' id='l203' data-llen='4425:4440'>　　　合樂謂堂上下衆聲俱作</span><br/>
<span class='tline' id='l204' data-llen='4440:4463'>乃合樂周南闗雎葛覃卷耳召南鵲巢采蘩采蘋　釋</span><br/>
<span class='tline' id='l205' data-llen='4463:4490'><a onclick="displayPageImage('KR1d0033', 'WYG', '009-12a' );" name="009-12a" class="pb">[009-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4490:4513'>曰此一經論堂上堂下衆聲俱合之事也云合樂謂歌</span><br/>
<span class='tline' id='l207' data-llen='4513:4536'>樂衆聲俱作者謂堂上有歌瑟堂下有笙磬合奏此詩</span><br/>
<span class='tline' id='l208' data-llen='4536:4559'>故云衆聲俱作云周南召南國風篇也者案論語注國</span><br/>
<span class='tline' id='l209' data-llen='4559:4582'>風之首篇謂十五國風之篇首義可知也云王后國君</span><br/>
<span class='tline' id='l210' data-llen='4582:4605'>夫人房中之樂歌也者案燕禮記云有房中之樂注云</span><br/>
<span class='tline' id='l211' data-llen='4605:4628'>弦歌周南召南之詩而不用鍾磬之節謂之房中者后</span><br/>
<span class='tline' id='l212' data-llen='4628:4651'>夫人之所諷誦以事其君子是也既名房中之樂用鍾</span><br/>
<span class='tline' id='l213' data-llen='4651:4674'>鼓奏之者諸侯卿大夫燕饗亦得用之故用鍾鼓婦人</span><br/>
<span class='tline' id='l214' data-llen='4674:4701'><a onclick="displayPageImage('KR1d0033', 'WYG', '009-12b' );" name="009-12b" class="pb">[009-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4701:4718'>用之乃不用鍾鼓則謂之房中之樂也</span><br/>
<span class='tline' id='l216' data-llen='4718:4739'>　　　饗禮可進取燕禮可逮下其實饗燕同樂</span><br/>
<span class='tline' id='l217' data-llen='4739:4762'>注鄉樂者風也小雅為諸侯之樂大雅頌為天子之樂</span><br/>
<span class='tline' id='l218' data-llen='4762:4785'>　釋曰據此鄉飲酒為饗禮升歌鹿鳴進取諸侯之樂</span><br/>
<span class='tline' id='l219' data-llen='4785:4808'>饗禮盛可以進取也云燕合鄉樂輕者可以逮下也鄭</span><br/>
<span class='tline' id='l220' data-llen='4808:4831'>君據儀禮上下而言其實饗燕同樂知者穆叔如晉晉</span><br/>
<span class='tline' id='l221' data-llen='4831:4854'>侯饗之歌鹿鳴之三是與燕禮同樂也若然小雅云饗</span><br/>
<span class='tline' id='l222' data-llen='4854:4877'>或進取燕可以逮下者饗亦逮下也云春秋傳曰者襄</span><br/>
<span class='tline' id='l223' data-llen='4877:4904'><a onclick="displayPageImage('KR1d0033', 'WYG', '009-13a' );" name="009-13a" class="pb">[009-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4904:4927'>公四年左氏傳文彼云穆叔如晉晉侯享之金奏肆夏</span><br/>
<span class='tline' id='l225' data-llen='4927:4949'>之三不拜工歌文王之三又不拜歌鹿鳴之三三拜</span><br/>
<span class='tline' id='l226' data-llen='4949:4969'>　　　升歌合樂各有差肆夏同笙間有未聞</span><br/>
<span class='tline' id='l227' data-llen='4969:4992'>注諸侯相與燕升歌大雅合小雅天子與次國小國之</span><br/>
<span class='tline' id='l228' data-llen='4992:5015'>君燕亦如之與大國之君燕升歌頌合大雅其笙間云</span><br/>
<span class='tline' id='l229' data-llen='5015:5038'>云　釋曰案詩譜云天子諸侯燕羣臣及聘問之賔皆</span><br/>
<span class='tline' id='l230' data-llen='5038:5061'>歌鹿鳴合鄉樂鄭云諸侯相燕天子與國君燕與大國</span><br/>
<span class='tline' id='l231' data-llen='5061:5085'>之君燕國語及襄公四年公言饗見之者亦欲饗同也向</span><br/>
<span class='tline' id='l232' data-llen='5085:5112'><a onclick="displayPageImage('KR1d0033', 'WYG', '009-13b' );" name="009-13b" class="pb">[009-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5112:5135'>來所言皆據升歌合樂有此尊卑之差若納賔之樂天</span><br/>
<span class='tline' id='l234' data-llen='5135:5158'>子與五等諸侯同用肆夏是以燕禮納賔用肆夏禮記</span><br/>
<span class='tline' id='l235' data-llen='5158:5181'>郊特牲云大夫之奏肆夏由趙文子始也是大夫不得</span><br/>
<span class='tline' id='l236' data-llen='5181:5204'>用之其諸侯以上同用之也云其笙間之篇未聞者案</span><br/>
<span class='tline' id='l237' data-llen='5204:5227'>鄉飲酒禮笙間之樂前與升歌同在小雅則知元侯及</span><br/>
<span class='tline' id='l238' data-llen='5227:5250'>國君相饗燕笙間亦同升歌矣而云未聞者謂如由庚</span><br/>
<span class='tline' id='l239' data-llen='5250:5260'>由儀之等篇名未聞</span><br/>
<span class='tline' id='l240' data-llen='5260:5274'>　　　主人側降謂賔介不從</span><br/>
<span class='tline' id='l241' data-llen='5274:5301'><a onclick="displayPageImage('KR1d0033', 'WYG', '009-14a' );" name="009-14a" class="pb">[009-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5301:5324'>主人降席自南方側降注賔介不從　釋曰側者特也</span><br/>
<span class='tline' id='l243' data-llen='5324:5347'>賔介不從故言側上文主人降賓介皆從降此獨不從</span><br/>
<span class='tline' id='l244' data-llen='5347:5358'>者以其方燕禮殺故也</span><br/>
<span class='tline' id='l245' data-llen='5358:5376'>　　　將留賓燕作相為司正以監惰者</span><br/>
<span class='tline' id='l246' data-llen='5376:5399'>作相為司正司正禮辭許諾主人拜司正答拜　釋曰</span><br/>
<span class='tline' id='l247' data-llen='5399:5422'>上經云一相迎于門外今將燕使為司正監察賓主之</span><br/>
<span class='tline' id='l248' data-llen='5422:5445'>事故使相為司正也此司正升西階適阼階上案鄉射</span><br/>
<span class='tline' id='l249' data-llen='5445:5468'>云司正升自西階由楹内適阼階上北面彼此同此不</span><br/>
<span class='tline' id='l250' data-llen='5468:5495'><a onclick="displayPageImage('KR1d0033', 'WYG', '009-14b' );" name="009-14b" class="pb">[009-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5495:5505'>言由楹内者省文也</span><br/>
<span class='tline' id='l252' data-llen='5505:5508'>　</span><br/>
<span class='tline' id='l253' data-llen='5508:5511'>　</span><br/>
<span class='tline' id='l254' data-llen='5511:5514'>　</span><br/>
<span class='tline' id='l255' data-llen='5514:5517'>　</span><br/>
<span class='tline' id='l256' data-llen='5517:5520'>　</span><br/>
<span class='tline' id='l257' data-llen='5520:5523'>　</span><br/>
<span class='tline' id='l258' data-llen='5523:5532'>　儀禮要義卷九</span><br/>
</p>
<p><br/>
</p>
  </div>
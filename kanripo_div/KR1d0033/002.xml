<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0033', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　儀禮要義卷二</span><br/>
<span class='tline' id='l10' data-llen='198:218'>　　　　　　　　　　　宋　魏了翁　撰</span><br/>
<span class='tline' id='l11' data-llen='218:226'>　　士冠禮二</span><br/>
<span class='tline' id='l12' data-llen='226:243'>　　　陳服東領異凶禮北上先卑服</span><br/>
<span class='tline' id='l13' data-llen='243:266'>陳服于房中西墉下東領北上注墉牆　釋曰自此至</span><br/>
<span class='tline' id='l14' data-llen='266:289'>東靣論陳設衣服器物之等以待冠事喪大記與士喪</span><br/>
<span class='tline' id='l15' data-llen='289:312'>禮服或西領或南領此東領者此嘉禮異於凶禮故也</span><br/>
<span class='tline' id='l16' data-llen='312:338'><a onclick="displayPageImage('KR1d0033', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='338:351'>士冠時先用卑服北上便也</span><br/>
<span class='tline' id='l18' data-llen='351:367'>　　　爵弁士與君祭之服冕之次</span><br/>
<span class='tline' id='l19' data-llen='367:389'>爵弁服纁裳純衣緇帶韎韐注此與君祭之服云云</span><br/>
<span class='tline' id='l20' data-llen='389:413'>釋曰士禮𤣥端自祭以爵弁服助君祭故云與君祭之</span><br/>
<span class='tline' id='l21' data-llen='413:436'>服也云爵弁者冕之次者凡冕以木為體長尺六寸廣</span><br/>
<span class='tline' id='l22' data-llen='436:460'>八寸績麻三十升布上以𤣥下以纁前後有旒其爵弁</span><br/>
<span class='tline' id='l23' data-llen='460:483'>制大同唯無旒又為爵色為異又名冕者俛也低前一</span><br/>
<span class='tline' id='l24' data-llen='483:506'>寸二分故得冕稱其爵弁則前後平故不得冕名以其</span><br/>
<span class='tline' id='l25' data-llen='506:532'><a onclick="displayPageImage('KR1d0033', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='532:555'>尊卑次於冕故云爵弁冕之次也云其色赤而微黒如</span><br/>
<span class='tline' id='l27' data-llen='555:578'>爵頭然或謂之緅者七入為緇若以纁入黒則為紺以</span><br/>
<span class='tline' id='l28' data-llen='578:601'>紺入黒則為緅是三入赤再入黒故云云鄭注鍾氏云</span><br/>
<span class='tline' id='l29' data-llen='601:623'>今禮俗文作爵言如爵頭色也巾車注黒多赤少色</span><br/>
<span class='tline' id='l30' data-llen='623:642'>　　　朝服十五升故冕三十升冠常倍服</span><br/>
<span class='tline' id='l31' data-llen='642:665'>云其布三十升者取冠倍之義是以喪服衰三升冠六</span><br/>
<span class='tline' id='l32' data-llen='665:679'>升朝服十五升故冕三十升也</span><br/>
<span class='tline' id='l33' data-llen='679:698'>　　　縓赬纁皆淺絳朱則四入與無正文</span><br/>
<span class='tline' id='l34' data-llen='698:724'><a onclick="displayPageImage('KR1d0033', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='724:747'>凡染絳一入謂之縓再入赬三入纁朱則四入與云云</span><br/>
<span class='tline' id='l36' data-llen='747:770'>云纁裳淺絳裳者絳則一染至三染同云淺絳詩云我</span><br/>
<span class='tline' id='l37' data-llen='770:794'>朱孔陽毛𫝊云朱深纁也故從一染至三染皆謂之淺</span><br/>
<span class='tline' id='l38' data-llen='794:817'>絳也云朱則四入與者爾雅及鍾氏皆無四入之文經</span><br/>
<span class='tline' id='l39' data-llen='817:840'>有朱色故鄭約之若以纁入黒則為紺若以纁入赤則</span><br/>
<span class='tline' id='l40' data-llen='840:864'>為朱無正文故云與以疑之然上注以解𤣥緇故引鍾</span><br/>
<span class='tline' id='l41' data-llen='864:880'>氏染黒法此解纁故引爾雅染赤法</span><br/>
<span class='tline' id='l42' data-llen='880:897'>　　　諸經内純字鄭或為絲或為色</span><br/>
<span class='tline' id='l43' data-llen='897:923'><a onclick="displayPageImage('KR1d0033', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='923:946'>云純衣絲衣也者案鄭解純字或為絲或為色兩解不</span><br/>
<span class='tline' id='l45' data-llen='946:969'>同者皆望經為注若色理明者以絲解之若絲理明者</span><br/>
<span class='tline' id='l46' data-llen='969:994'>以色解之此經𤣥衣與纁裳相對上𤣥下纁色理自明</span><br/>
<span class='tline' id='l47' data-llen='994:1017'>絲理不明則以絲解之昏禮女次純衣注云絲衣以下</span><br/>
<span class='tline' id='l48' data-llen='1017:1041'>文有女從者畢袗𤣥色理自明則亦絲理不明故亦以</span><br/>
<span class='tline' id='l49' data-llen='1041:1064'>絲理解之周禮媒氏云純帛無過五兩注云純實緇字</span><br/>
<span class='tline' id='l50' data-llen='1064:1087'>也古緇以才為聲納幣用緇婦人隂也以經云純帛絲</span><br/>
<span class='tline' id='l51' data-llen='1087:1110'>理自明故為色解之祭統云蠶於北郊以供純服絲理</span><br/>
<span class='tline' id='l52' data-llen='1110:1136'><a onclick="displayPageImage('KR1d0033', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1136:1159'>自明故鄭亦以色解也論語云麻冕禮也今也純儉以</span><br/>
<span class='tline' id='l54' data-llen='1159:1182'>純對麻絲理自明故鄭亦以色解之是注有不同之事</span><br/>
<span class='tline' id='l55' data-llen='1182:1205'>但古緇䊷二字並行若據布為色者則為緇字若據白</span><br/>
<span class='tline' id='l56' data-llen='1205:1228'>為色者則為䊷字但緇布之緇多在本字不誤䊷帛之</span><br/>
<span class='tline' id='l57' data-llen='1228:1236'>䊷則多誤為純</span><br/>
<span class='tline' id='l58' data-llen='1236:1259'>　　　冕爵弁服用絲皮弁𤣥端服深長衣等皆布</span><br/>
<span class='tline' id='l59' data-llen='1259:1282'>餘衣皆用布惟冕與爵弁服用絲耳　釋曰鄭云餘衣</span><br/>
<span class='tline' id='l60' data-llen='1282:1306'>皆用布者此據朝服皮弁服𤣥端服及深衣長衣之等</span><br/>
<span class='tline' id='l61' data-llen='1306:1332'><a onclick="displayPageImage('KR1d0033', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1332:1356'>皆以布為之是以雜記云朝服十五升布𤣥端亦服之</span><br/>
<span class='tline' id='l63' data-llen='1356:1379'>類則皮弁亦是天子朝服深衣或名麻衣故知用布也</span><br/>
<span class='tline' id='l64' data-llen='1379:1397'>　　　以韎染韋合為韐因名韍為韎韐</span><br/>
<span class='tline' id='l65' data-llen='1397:1420'>韎韐緼紱也士緼紱而幽衡合韋為之　釋曰鄭云韎</span><br/>
<span class='tline' id='l66' data-llen='1420:1443'>韐緼韍也者此經云韎韐二者一物故鄭合為一物解</span><br/>
<span class='tline' id='l67' data-llen='1443:1467'>之也云士緼韍而幽衡者玉藻文言幽衡者同繫於革帶</span><br/>
<span class='tline' id='l68' data-llen='1467:1490'>故連引之也云合韋為之者鄭即因解名緼韍之字言</span><br/>
<span class='tline' id='l69' data-llen='1490:1513'>韐者韋旁著合謂合韋為之故名韐也云士染以茅蒐</span><br/>
<span class='tline' id='l70' data-llen='1513:1539'><a onclick="displayPageImage('KR1d0033', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1539:1562'>因以名焉者案爾雅云茹藘茅蒐孫氏注一名蒨可以</span><br/>
<span class='tline' id='l72' data-llen='1562:1585'>染絳若然則一草有此三名矣但周公時名蒨草為韎</span><br/>
<span class='tline' id='l73' data-llen='1585:1608'>草以此韎染韋合之為韐因名韍為韎韐也云韍之制</span><br/>
<span class='tline' id='l74' data-llen='1608:1631'>似韠者案上注已釋韠制其韍之制亦如之但有飾無</span><br/>
<span class='tline' id='l75' data-llen='1631:1654'>飾為異耳祭服謂之韍其他服謂之韠易困卦九二困</span><br/>
<span class='tline' id='l76' data-llen='1654:1677'>於酒食朱韍方來利用享祀是祭服之韍也又案明堂</span><br/>
<span class='tline' id='l77' data-llen='1677:1700'>位云有虞氏服韍夏后氏山殷火周龍章鄭云後王彌</span><br/>
<span class='tline' id='l78' data-llen='1700:1723'>飾天子備焉諸侯火而下卿大夫山士韎韋而已是士</span><br/>
<span class='tline' id='l79' data-llen='1723:1749'><a onclick="displayPageImage('KR1d0033', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1749:1772'>無飾則不得單名韍一名韎韐一名緼韍而已是韍有</span><br/>
<span class='tline' id='l81' data-llen='1772:1795'>與緼異以制同飾異故鄭云韍之制似韠也但染韋為</span><br/>
<span class='tline' id='l82' data-llen='1795:1819'>韍之禮天子與其臣及諸侯與其臣有異詩云朱芾斯黄</span><br/>
<span class='tline' id='l83' data-llen='1819:1842'>鄭云天子純朱諸侯黄朱詩又云赤芾在股是諸侯用</span><br/>
<span class='tline' id='l84' data-llen='1842:1865'>黄朱玉藻再命三命皆云赤芾是諸侯之臣亦用赤韍</span><br/>
<span class='tline' id='l85' data-llen='1865:1884'>　　　鄭以困九二朱韍為文王將王之制</span><br/>
<span class='tline' id='l86' data-llen='1884:1907'>困卦九二云困於酒食朱韍方來利用享祀鄭注云二</span><br/>
<span class='tline' id='l87' data-llen='1907:1930'>據初辰在未未為土此二為大夫有地之象未上值天</span><br/>
<span class='tline' id='l88' data-llen='1930:1956'><a onclick="displayPageImage('KR1d0033', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1956:1979'>㕑酒食象困於酒食者采地薄不足已用也二與日為</span><br/>
<span class='tline' id='l90' data-llen='1979:2002'>體離為鎮霍爻四為諸侯有明德受命當王者離為火</span><br/>
<span class='tline' id='l91' data-llen='2002:2025'>火色赤四爻辰在午時離氣赤又朱是也文王將王天</span><br/>
<span class='tline' id='l92' data-llen='2025:2048'>子制用朱韍故易乾鑿度云孔子曰天子三公諸侯同</span><br/>
<span class='tline' id='l93' data-llen='2048:2071'>色困卦困于酒食朱韍方來又云天子三公大夫不朱</span><br/>
<span class='tline' id='l94' data-llen='2071:2094'>韍諸侯亦同色者其染之法同以淺絳為名是天子與</span><br/>
<span class='tline' id='l95' data-llen='2094:2109'>其臣純朱諸侯與其臣黄朱為異</span><br/>
<span class='tline' id='l96' data-llen='2109:2128'>　　　爵弁服以冠表服冠弁不與服同陳</span><br/>
<span class='tline' id='l97' data-llen='2128:2154'><a onclick="displayPageImage('KR1d0033', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2154:2180'>爵弁服纁裳云云<span class='krp-note'>見上/</span>　冠弁不與衣陳而言於上以</span><br/>
<span class='tline' id='l99' data-llen='2180:2203'>冠名服耳者案此文上下陳服則於房緇布冠皮爵弁</span><br/>
<span class='tline' id='l100' data-llen='2203:2226'>在堂下是冠弁不與服同陳今以弁在服上並言之者</span><br/>
<span class='tline' id='l101' data-llen='2226:2235'>以冠弁表明其服</span><br/>
<span class='tline' id='l102' data-llen='2235:2254'>　　　君臣視朔同皮弁服以白鹿皮為冠</span><br/>
<span class='tline' id='l103' data-llen='2254:2277'>皮弁服素積緇帶素韠注此與君眂朝之服也　釋曰</span><br/>
<span class='tline' id='l104' data-llen='2277:2300'>案玉藻云諸侯皮弁聽朔于大廟又案鄉黨說孔子之</span><br/>
<span class='tline' id='l105' data-llen='2300:2323'>服云素衣麑裘鄭云視朔之服視朔之時君臣同服也</span><br/>
<span class='tline' id='l106' data-llen='2323:2349'><a onclick="displayPageImage('KR1d0033', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2349:2372'>云皮弁者以白鹿皮為冠象上古者禮運云先王云云</span><br/>
<span class='tline' id='l108' data-llen='2372:2391'>未有麻絲衣其羽皮鄭云此上古之時云云</span><br/>
<span class='tline' id='l109' data-llen='2391:2402'>　　　經言素有三義</span><br/>
<span class='tline' id='l110' data-llen='2402:2425'>云積猶辟也以素為裳辟蹙其要中者經典云素者有</span><br/>
<span class='tline' id='l111' data-llen='2425:2448'>三義若以衣裳言素者謂白繒也即此文之等是也畫</span><br/>
<span class='tline' id='l112' data-llen='2448:2471'>繢言素者謂白色即論語云繢事後素之等是也器物</span><br/>
<span class='tline' id='l113' data-llen='2471:2490'>無飾亦曰素則檀弓云奠以素器之等是也</span><br/>
<span class='tline' id='l114' data-llen='2490:2508'>　　　𤣥端大夫士莫夕於君之朝服</span><br/>
<span class='tline' id='l115' data-llen='2508:2534'><a onclick="displayPageImage('KR1d0033', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2534:2559'>𤣥端𤣥裳黄裳雜裳可也緇帶爵韠　釋曰云此莫夕</span><br/>
<span class='tline' id='l117' data-llen='2559:2582'>於朝之服者當是莫夕於君之朝服也案玉藻云君朝</span><br/>
<span class='tline' id='l118' data-llen='2582:2605'>服以日視朝於内朝夕深衣祭牢肉是君朝服朝服夕</span><br/>
<span class='tline' id='l119' data-llen='2605:2629'>服深衣矣下又云朝𤣥端夕深衣朝時所服與君不同</span><br/>
<span class='tline' id='l120' data-llen='2629:2653'>故鄭注云謂大夫士也則彼朝𤣥端夕深衣是大夫士</span><br/>
<span class='tline' id='l121' data-llen='2653:2677'>家私朝也若然大夫士既服𤣥端深衣以聽私朝矣此</span><br/>
<span class='tline' id='l122' data-llen='2677:2700'>服注云莫夕於朝之服是士向莫之時夕君之服必以</span><br/>
<span class='tline' id='l123' data-llen='2700:2723'>莫為夕者朝禮備夕禮簡故以夕言之也若卿大夫莫</span><br/>
<span class='tline' id='l124' data-llen='2723:2749'><a onclick="displayPageImage('KR1d0033', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2749:2772'>夕於君當亦朝服矣案春秋左氏傳成十二年晉郤至</span><br/>
<span class='tline' id='l126' data-llen='2772:2795'>謂子反曰百官承事朝而不夕此云莫夕者無事則無</span><br/>
<span class='tline' id='l127' data-llen='2795:2818'>夕法若夕有事須見君則夕故昭十二年子革云夕哀</span><br/>
<span class='tline' id='l128' data-llen='2818:2841'>十四年子我亦云夕者皆是有事見君非常朝夕之事</span><br/>
<span class='tline' id='l129' data-llen='2841:2844'>也</span><br/>
<span class='tline' id='l130' data-llen='2844:2863'>　　　𤣥端即朝服之衣此經但易裳韠</span><br/>
<span class='tline' id='l131' data-llen='2863:2888'>云𤣥端即朝服之衣易其裳耳者上云𤣥冠朝服緇帶</span><br/>
<span class='tline' id='l132' data-llen='2888:2913'>素韠此𤣥端亦緇帶彼云朝服即此𤣥端也但朝服亦</span><br/>
<span class='tline' id='l133' data-llen='2913:2939'><a onclick="displayPageImage('KR1d0033', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2939:2963'>得名端故論語云端章甫鄭云端諸侯視朝之服耳皆以</span><br/>
<span class='tline' id='l135' data-llen='2963:2987'>十五升布為緇色正幅為之同名也云易其裳耳者彼朝</span><br/>
<span class='tline' id='l136' data-llen='2987:3010'>服素韠韠同裳色則裳亦素此既易其裳以三等裳同</span><br/>
<span class='tline' id='l137' data-llen='3010:3033'>爵韠則亦易之矣不言者朝服言素韠不言裳故須言</span><br/>
<span class='tline' id='l138' data-llen='3033:3048'>易彼言素韠此云爵韠於文自明</span><br/>
<span class='tline' id='l139' data-llen='3048:3065'>　　　緇布冠缺項約漢時卷幘言之</span><br/>
<span class='tline' id='l140' data-llen='3065:3088'>緇布冠缺項青組纓屬于缺　釋曰云缺讀如有頍者</span><br/>
<span class='tline' id='l141' data-llen='3088:3111'>弁之頍者讀從頍弁詩義取在首頍者弁貌之意也云</span><br/>
<span class='tline' id='l142' data-llen='3111:3137'><a onclick="displayPageImage('KR1d0033', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3137:3160'>緇布冠無笄者案經皮弁爵弁言笄緇布冠不言笄故</span><br/>
<span class='tline' id='l144' data-llen='3160:3183'>云無笄也云著頍圍髪際者無正文約漢時卷幘亦圍</span><br/>
<span class='tline' id='l145' data-llen='3183:3206'>髪際故知也云結項者此亦無正文以經云頍明於項</span><br/>
<span class='tline' id='l146' data-llen='3206:3229'>上結之也云隅為四綴以固冠也者此亦無正文以義</span><br/>
<span class='tline' id='l147' data-llen='3229:3252'>言之既武以下别有頍項明於首四隅為綴上綴於武</span><br/>
<span class='tline' id='l148' data-llen='3252:3282'>然後頍項得安穏也云項中有<img height='20' width='20' alt='&amp;KR1362' title='KR1362' src='https://raw.githubusercontent.com/kanripo/KR-Gaiji/master/images/KR1362.png'/>亦由頍為之耳者此</span><br/>
<span class='tline' id='l149' data-llen='3282:3288'>亦無正文</span><br/>
<span class='tline' id='l150' data-llen='3288:3305'>　　　頍漢卷幘纚漢幘梁今皆未審</span><br/>
<span class='tline' id='l151' data-llen='3305:3331'><a onclick="displayPageImage('KR1d0033', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3331:3354'>緇纚廣終幅長六尺　云今之未冠笄者著卷幘頍象</span><br/>
<span class='tline' id='l153' data-llen='3354:3377'>之所生者此舉漢法以况義耳漢時男女未冠笄者首</span><br/>
<span class='tline' id='l154' data-llen='3377:3400'>著卷幘卷幘其狀雖不審知既言頍圍髪際故以况之</span><br/>
<span class='tline' id='l155' data-llen='3400:3423'>明漢時卷幘以布帛之等圍繞髪際為之矣云頍象之</span><br/>
<span class='tline' id='l156' data-llen='3423:3446'>所生者漢時卷幘是頍之遺象所生至漢時故云頍象</span><br/>
<span class='tline' id='l157' data-llen='3446:3469'>之所生也云滕薛名蔮為頍者此亦舉漢時事以况之</span><br/>
<span class='tline' id='l158' data-llen='3469:3492'>漢時滕薛二國云蔮蔮卷幘之類亦遺象故為况也云</span><br/>
<span class='tline' id='l159' data-llen='3492:3515'>纚今之幘梁者亦舉漢法為況耳幘梁之狀鄭目騐而</span><br/>
<span class='tline' id='l160' data-llen='3515:3541'><a onclick="displayPageImage('KR1d0033', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3541:3564'>知至今乆逺亦未審也云纚一幅長六尺足以韜髪而</span><br/>
<span class='tline' id='l162' data-llen='3564:3588'>結之矣者人髮之長者不過六尺纚六尺故云足以韜髪</span><br/>
<span class='tline' id='l163' data-llen='3588:3605'>既云韜髪乃云結之則韜訖乃為紒矣</span><br/>
<span class='tline' id='l164' data-llen='3605:3625'>　　　皮爵弁有笄屬以紘緇布冠無笄以纓</span><br/>
<span class='tline' id='l165' data-llen='3625:3648'>皮弁笄爵弁笄緇組紘纁邊　云有笄者即經云皮弁</span><br/>
<span class='tline' id='l166' data-llen='3648:3671'>及爵弁皆云笄者是有笄也云屈組為紘者經緇組紘</span><br/>
<span class='tline' id='l167' data-llen='3671:3694'>纁邊是為有笄者而設言屈組謂以一條組於左笄上</span><br/>
<span class='tline' id='l168' data-llen='3694:3717'>繫定遶頥下右相向上仰屬於笄屈繫之有餘因垂為</span><br/>
<span class='tline' id='l169' data-llen='3717:3744'><a onclick="displayPageImage('KR1d0033', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3744:3767'>飾也云無笄者纓而結其絛者無笄即經緇布冠是也</span><br/>
<span class='tline' id='l171' data-llen='3767:3790'>則以二絛組兩相屬於頍故經云組纓屬於頍也既屬</span><br/>
<span class='tline' id='l172' data-llen='3790:3802'>訖則所垂絛於頥下結之</span><br/>
<span class='tline' id='l173' data-llen='3802:3815'>　　　隋方曰篋簞亦笥類</span><br/>
<span class='tline' id='l174' data-llen='3815:3838'>同篋櫛實於簞注謂此以上凡六物隋方曰篋簞笥也</span><br/>
<span class='tline' id='l175' data-llen='3838:3861'>　釋曰鄭注曲禮圓曰簞方曰笥笥與簞方圓有異而</span><br/>
<span class='tline' id='l176' data-llen='3861:3880'>云簞笥共為一物者鄭舉其類注論語亦然</span><br/>
<span class='tline' id='l177' data-llen='3880:3898'>　　　禮例稱側者有無偶之側有旁側</span><br/>
<span class='tline' id='l178' data-llen='3898:3925'><a onclick="displayPageImage('KR1d0033', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3925:3948'>側尊一甒醴在服北　釋曰云側猶特也無偶曰側置</span><br/>
<span class='tline' id='l180' data-llen='3948:3972'>酒曰尊側者無𤣥酒者凡禮之通例稱側有二一者無</span><br/>
<span class='tline' id='l181' data-llen='3972:3995'>偶特一為側則此文側是也又昏禮云側尊甒禮于房</span><br/>
<span class='tline' id='l182' data-llen='3995:4019'>中亦是無𤣥酒曰側至於昏禮合升側載聘禮云側襲</span><br/>
<span class='tline' id='l183' data-llen='4019:4042'>士虞禮云側尊此皆是無偶為側之類也一者聘禮云</span><br/>
<span class='tline' id='l184' data-llen='4042:4055'>側受几者側是旁側之義也</span><br/>
<span class='tline' id='l185' data-llen='4055:4070'>　　　罍枓以㪺水尊升以㪺酒</span><br/>
<span class='tline' id='l186' data-llen='4070:4093'>實勺觶角柶脯醢南上　云勺尊升所以㪺酒也者案</span><br/>
<span class='tline' id='l187' data-llen='4093:4120'><a onclick="displayPageImage('KR1d0033', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4120:4143'>少牢云罍水有枓與此勺為一物故云尊升對彼是罍</span><br/>
<span class='tline' id='l189' data-llen='4143:4159'>枓所以㪺水則此為尊升㪺酒者也</span><br/>
<span class='tline' id='l190' data-llen='4159:4173'>　　　爵觶對異散文通曰爵</span><br/>
<span class='tline' id='l191' data-llen='4173:4196'>云爵三升曰觶者案韓詩外傳云一升曰爵二升曰觚</span><br/>
<span class='tline' id='l192' data-llen='4196:4220'>三升曰觶四升曰角五升曰散相對爵觶有異散文則通</span><br/>
<span class='tline' id='l193' data-llen='4220:4232'>皆曰爵故鄭以爵名觶也</span><br/>
<span class='tline' id='l194' data-llen='4232:4250'>　　　古庶人常服緇布冠漢小吏猶然</span><br/>
<span class='tline' id='l195' data-llen='4250:4273'>爵弁皮弁緇布冠各一匴　云緇布今小吏冠其遺象</span><br/>
<span class='tline' id='l196' data-llen='4273:4300'><a onclick="displayPageImage('KR1d0033', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4300:4323'>也者但緇布冠士為初加之冠冠訖則弊之不用庶人</span><br/>
<span class='tline' id='l198' data-llen='4323:4346'>則常著之故詩云臺笠緇撮是庶人以布冠常服者以</span><br/>
<span class='tline' id='l199' data-llen='4346:4360'>漢之小吏亦常服之故舉為況</span><br/>
<span class='tline' id='l200' data-llen='4360:4372'>　　　匴竹器漢時冠箱</span><br/>
<span class='tline' id='l201' data-llen='4372:4392'>云匴竹器名今之冠箱也者此亦舉漢法為況</span><br/>
<span class='tline' id='l202' data-llen='4392:4409'>　　　執匴者亦有司有司不主一事</span><br/>
<span class='tline' id='l203' data-llen='4409:4432'>執以待于西坫南南面東上賓升則東面注執之云云</span><br/>
<span class='tline' id='l204' data-llen='4432:4455'>云執之者有司也者則上云有司如主人服有司不主</span><br/>
<span class='tline' id='l205' data-llen='4455:4482'><a onclick="displayPageImage('KR1d0033', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4482:4493'>一事故知此亦有司也</span><br/>
<span class='tline' id='l207' data-llen='4493:4511'>　　　廟中亢反爵為坫此堂角亦為坫</span><br/>
<span class='tline' id='l208' data-llen='4511:4534'>云坫在堂角者但坫有二文一者謂若明堂位云崇坫</span><br/>
<span class='tline' id='l209' data-llen='4534:4557'>亢圭及論語云兩君之好有反坫之等在廟中有之以</span><br/>
<span class='tline' id='l210' data-llen='4557:4580'>亢反爵之屬此篇之内言坫者皆據堂上角為名故云</span><br/>
<span class='tline' id='l211' data-llen='4580:4599'>堂角云古文匴為篹坫作襜者皆從經今文</span><br/>
<span class='tline' id='l212' data-llen='4599:4618'>　　　主人𤣥端立阼階下將與賔行事</span><br/>
<span class='tline' id='l213' data-llen='4618:4642'>主人𤣥端爵韠立于阼階下直東序西面注士入廟服</span><br/>
<span class='tline' id='l214' data-llen='4642:4669'><a onclick="displayPageImage('KR1d0033', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4669:4692'>　釋曰上文已陳衣冠器物自此已下至外門外論賔</span><br/>
<span class='tline' id='l216' data-llen='4692:4716'>主兄弟等著服及位處也云𤣥端爵韠者主人之服與</span><br/>
<span class='tline' id='l217' data-llen='4716:4740'>上所陳子加冠𤣥端服亦一也云立於阼階下者時欲</span><br/>
<span class='tline' id='l218' data-llen='4740:4763'>與賔行禮之事也云直東序者直當也謂當堂上東序</span><br/>
<span class='tline' id='l219' data-llen='4763:4787'>牆也案特牲士禮祭服用𤣥端此亦士之加冠在廟故</span><br/>
<span class='tline' id='l220' data-llen='4787:4810'>與祭同服故云士入廟之服也云東西牆謂之序者爾</span><br/>
<span class='tline' id='l221' data-llen='4810:4816'>雅釋宫文</span><br/>
<span class='tline' id='l222' data-llen='4816:4833'>　　　兄弟袗𤣥立洗東退於主人</span><br/>
<span class='tline' id='l223' data-llen='4833:4860'><a onclick="displayPageImage('KR1d0033', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4860:4884'>兄弟畢袗𤣥立於洗東西面北上　釋曰云袗同也上</span><br/>
<span class='tline' id='l225' data-llen='4884:4909'>下皆𤣥主人當序南西面洗當東榮兄弟又在洗東故云</span><br/>
<span class='tline' id='l226' data-llen='4909:4932'>退於主人也云不爵韠者降於主人也者爵弁同色主</span><br/>
<span class='tline' id='l227' data-llen='4932:4947'>人尊故也兄弟用緇韠不用爵韠</span><br/>
<span class='tline' id='l228' data-llen='4947:4966'>　　　緇布衣縁紳紐束髪皆朱錦童子服</span><br/>
<span class='tline' id='l229' data-llen='4966:4989'>將冠者采衣紒在房中南面　釋曰即童子二十之人</span><br/>
<span class='tline' id='l230' data-llen='4989:5012'>云緇衣布錦縁者以其童子不帛襦袴不衣裘裳故云</span><br/>
<span class='tline' id='l231' data-llen='5012:5035'>緇布衣以錦為緇布衣之縁也云錦紳者以錦為大帶</span><br/>
<span class='tline' id='l232' data-llen='5035:5062'><a onclick="displayPageImage('KR1d0033', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5062:5085'>也云并紐者亦以錦為紐紳之垂也云錦束髪者以錦</span><br/>
<span class='tline' id='l234' data-llen='5085:5108'>為總云皆朱錦也者童子之錦皆朱也云紒結髪者則</span><br/>
<span class='tline' id='l235' data-llen='5108:5128'>詩云總角丱兮是也以童子尚華飾故衣此也</span><br/>
<span class='tline' id='l236' data-llen='5128:5146'>　　　賔主同服贊以下𤣥端惟裳異</span><br/>
<span class='tline' id='l237' data-llen='5146:5170'>賔如主人服贊者𤣥端從之立于外門之外　釋曰云</span><br/>
<span class='tline' id='l238' data-llen='5170:5193'>賓如主人服者以其賔與主人尊卑同故得如之贊者</span><br/>
<span class='tline' id='l239' data-llen='5193:5216'>皆降主人一等其衣冠雖同其裳則異故不得如主人</span><br/>
<span class='tline' id='l240' data-llen='5216:5241'>服故别𤣥端也若然此冠兄弟及賔贊皆得𤣥端特牲</span><br/>
<span class='tline' id='l241' data-llen='5241:5268'><a onclick="displayPageImage('KR1d0033', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5268:5292'>主人與尸祝佐食𤣥端自餘皆朝服者彼助祭在廟縁</span><br/>
<span class='tline' id='l243' data-llen='5292:5315'>孝子之心欲得尊嘉賔以事其祖禰故朝服與主異也</span><br/>
<span class='tline' id='l244' data-llen='5315:5330'>　　　出以東為左入以東為右</span><br/>
<span class='tline' id='l245' data-llen='5330:5353'>主人迎出門左西面再拜賔答拜注云左東也　釋曰</span><br/>
<span class='tline' id='l246' data-llen='5353:5376'>出以東為左入以東為右據主人在西出則以西為右</span><br/>
<span class='tline' id='l247' data-llen='5376:5385'>入則以西為左也</span><br/>
<span class='tline' id='l248' data-llen='5385:5403'>　　　入大門東向入廟毎曲揖當碑揖</span><br/>
<span class='tline' id='l249' data-llen='5403:5426'>每曲揖至於廟門揖入三揖至于階三讓　釋曰云周</span><br/>
<span class='tline' id='l250' data-llen='5426:5453'><a onclick="displayPageImage('KR1d0033', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5453:5476'>左宗廟祭義與小宗伯俱有此文對殷右宗廟也言此</span><br/>
<span class='tline' id='l252' data-llen='5476:5499'>者欲見入大門東向入廟云入外門將東曲揖者主人</span><br/>
<span class='tline' id='l253' data-llen='5499:5522'>在南賔在北俱東向是一曲故一揖也至廟南主人在</span><br/>
<span class='tline' id='l254' data-llen='5522:5545'>東北面賓在西北面是曲為二揖故云直廟將北曲又</span><br/>
<span class='tline' id='l255' data-llen='5545:5568'>揖也通下將入廟又揖三也經直云入門揖鄭知此為</span><br/>
<span class='tline' id='l256' data-llen='5568:5591'>三揖者以上云每曲揖據入門東行時此入廟門三揖</span><br/>
<span class='tline' id='l257' data-llen='5591:5614'>是據主人將右欲背客宜揖將北面與客相見又揖云</span><br/>
<span class='tline' id='l258' data-llen='5614:5630'>當碑揖者碑是庭中之大節又宜揖</span><br/>
<span class='tline' id='l259' data-llen='5630:5657'><a onclick="displayPageImage('KR1d0033', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5657:5675'>　　　出房謂房外之西以東南當阼階</span><br/>
<span class='tline' id='l261' data-llen='5675:5698'>將冠者出房南面注南面立于房外之西待賔命　釋</span><br/>
<span class='tline' id='l262' data-llen='5698:5721'>曰知在房外之西不在東者以房外之東南當阼階是</span><br/>
<span class='tline' id='l263' data-llen='5721:5744'>知房外者皆在房外之西故昏禮女出於母左母在房</span><br/>
<span class='tline' id='l264' data-llen='5744:5767'>外之西故得出時在母左也云待賔命者以其下文有</span><br/>
<span class='tline' id='l265' data-llen='5767:5778'>賔揖將冠則賔有命也</span><br/>
<span class='tline' id='l266' data-llen='5778:5788'>　　　一壹得通用</span><br/>
<span class='tline' id='l267' data-llen='5788:5811'>賔盥卒壹揖壹讓升注古文壹皆作一　釋曰一壹得</span><br/>
<span class='tline' id='l268' data-llen='5811:5838'><a onclick="displayPageImage('KR1d0033', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5838:5850'>通用雖疊古文不破之也</span><br/>
<span class='tline' id='l270' data-llen='5850:5870'>　　　賔加初冠訖適房服𤣥端出房觀容</span><br/>
<span class='tline' id='l271' data-llen='5870:5893'>賔右手執項左手執前進容乃祝坐如初乃冠興復位</span><br/>
<span class='tline' id='l272' data-llen='5893:5916'>贊者卒冠者興賔揖之適房服𤣥端爵韠出房南面</span><br/>
<span class='tline' id='l273' data-llen='5916:5939'>釋曰曲禮云堂上不趨室中不翔則堂上固得翔矣又</span><br/>
<span class='tline' id='l274' data-llen='5939:5962'>云大夫濟濟士蹌蹌注云皆行容止之貌此進容是士</span><br/>
<span class='tline' id='l275' data-llen='5962:5985'>故知進容謂行翔而前鶬焉言復者對前出房故云復</span><br/>
<span class='tline' id='l276' data-llen='5985:6009'>前出為待賔命此出為觀衆以容體也案郊特牲論加冠</span><br/>
<span class='tline' id='l277' data-llen='6009:6036'><a onclick="displayPageImage('KR1d0033', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6036:6059'>之事云加有成也故此鄭云一加禮成也云觀衆以容</span><br/>
<span class='tline' id='l279' data-llen='6059:6083'>體者以其既去緇布衣錦縁童子服著此𤣥端成人之</span><br/>
<span class='tline' id='l280' data-llen='6083:6090'>服使衆觀知</span><br/>
<span class='tline' id='l281' data-llen='6090:6109'>　　　此第二加皮弁笄纚互見禮皆如初</span><br/>
<span class='tline' id='l282' data-llen='6109:6132'>賔揖之即筵坐櫛設笄賔盥正纚如初降二等受皮弁</span><br/>
<span class='tline' id='l283' data-llen='6132:6155'>　釋曰此當第二加皮弁之節云即筵坐櫛者坐訖當</span><br/>
<span class='tline' id='l284' data-llen='6155:6178'>脫緇布冠乃更櫛也云設笄者凡諸設笄有二種一是</span><br/>
<span class='tline' id='l285' data-llen='6178:6201'>紒内安髪之笄一是皮弁爵弁及六冕固冠之笄今此</span><br/>
<span class='tline' id='l286' data-llen='6201:6228'><a onclick="displayPageImage('KR1d0033', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6228:6251'>櫛訖未加冠即言設笄者宜是紒内安髪之笄也若安</span><br/>
<span class='tline' id='l288' data-llen='6251:6274'>髪之笄則緇布冠亦宜有之前櫛訖不言設笄者以其</span><br/>
<span class='tline' id='l289' data-llen='6274:6297'>固冠之笄緇布冠無笄而皮弁爵弁有笄上文已陳訖</span><br/>
<span class='tline' id='l290' data-llen='6297:6320'>今若緇布冠亦言設笄即與皮弁爵弁相亂故緇布冠</span><br/>
<span class='tline' id='l291' data-llen='6320:6343'>不言設笄其實亦有也若然緇布冠不言設笄而言設</span><br/>
<span class='tline' id='l292' data-llen='6343:6366'>纚皮弁冠言設笄不言設纚互見為義明皆有也其於</span><br/>
<span class='tline' id='l293' data-llen='6366:6389'>固冠之笄則於賔加弁之時自設之可知云如初為不</span><br/>
<span class='tline' id='l294' data-llen='6389:6412'>見者言也者上加緇布冠時有賔降主人降賔辭主人</span><br/>
<span class='tline' id='l295' data-llen='6412:6439'><a onclick="displayPageImage('KR1d0033', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6439:6462'>對賔盥卒一揖一讓升主人升復初位賔筵前坐之等</span><br/>
<span class='tline' id='l297' data-llen='6462:6479'>相次此皆不見故設經省文如之而已</span><br/>
<span class='tline' id='l298' data-llen='6479:6496'>　　　此再加言容儀益繁三加爵弁</span><br/>
<span class='tline' id='l299' data-llen='6496:6519'>服素積素韠容出房南面賓降三等受爵弁云云　釋</span><br/>
<span class='tline' id='l300' data-llen='6519:6542'>曰此對上文加緇布冠時直言出房南面不言容此則</span><br/>
<span class='tline' id='l301' data-llen='6542:6565'>言容以再加彌成其儀益繁故言容其實彼出亦是容</span><br/>
<span class='tline' id='l302' data-llen='6565:6588'>故鄭注云觀衆以容體也賔降三等受爵弁加之服纁</span><br/>
<span class='tline' id='l303' data-llen='6588:6608'>裳韎韐其他如加皮弁之儀注他謂卒紘容出</span><br/>
<span class='tline' id='l304' data-llen='6608:6635'><a onclick="displayPageImage('KR1d0033', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6635:6655'>　　　凡醴皆設柶有面葉以授有面枋以授</span><br/>
<span class='tline' id='l306' data-llen='6655:6678'>云葉柶大端者謂扱醴之面柄細故以為柶大端此與</span><br/>
<span class='tline' id='l307' data-llen='6678:6701'>昏禮賔皆云面葉者此以賔尊不入户贊者面葉授賔</span><br/>
<span class='tline' id='l308' data-llen='6701:6724'>賔得面枋授冠者冠者得之面葉以扱醴而祭昏禮賔</span><br/>
<span class='tline' id='l309' data-llen='6724:6747'>亦主人尊不入房贊者面葉以授主人主人面枋以授</span><br/>
<span class='tline' id='l310' data-llen='6747:6770'>賔賔得面葉以扱祭至於聘禮禮賔宰夫實觶以醴加</span><br/>
<span class='tline' id='l311' data-llen='6770:6793'>柶于觶面枋授公者凡醴皆設柶聘禮宰夫不訝授公</span><br/>
<span class='tline' id='l312' data-llen='6793:6809'>側授醴則還面枋以授賔故面枋也</span><br/>
<span class='tline' id='l313' data-llen='6809:6836'><a onclick="displayPageImage('KR1d0033', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6836:6854'>　　　賔受醴于室户東東面答冠者拜</span><br/>
<span class='tline' id='l315' data-llen='6854:6876'>賔受醴于户東云云冠者筵西拜受觶賓東面答拜</span><br/>
<span class='tline' id='l316' data-llen='6876:6899'>釋曰知室户東者以其冠者在室户西賔自至房户取</span><br/>
<span class='tline' id='l317' data-llen='6899:6922'>醴酌醴者出向西以授也云筵西拜南面拜也者上云</span><br/>
<span class='tline' id='l318' data-llen='6922:6945'>冠者筵西南面知受觶拜還南面也知賔東面在西序</span><br/>
<span class='tline' id='l319' data-llen='6945:6968'>者以上文與主人相對本位於西序也云東面者明成</span><br/>
<span class='tline' id='l320' data-llen='6968:6991'>人與為禮異於答主人者案鄉飲酒鄉射賔於西階北</span><br/>
<span class='tline' id='l321' data-llen='6991:7009'>面答主人拜今此於西序東面拜故云異</span><br/>
<span class='tline' id='l322' data-llen='7009:7036'><a onclick="displayPageImage('KR1d0033', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7036:7054'>　　　冠者祭啐不拜既爵以其不卒爵</span><br/>
<span class='tline' id='l324' data-llen='7054:7076'>冠者即筵坐左執觶右祭脯醢以柶祭醴三興云云</span><br/>
<span class='tline' id='l325' data-llen='7076:7099'>釋曰云祭醴三興者三祭者亦如昏禮始扱一祭又扱</span><br/>
<span class='tline' id='l326' data-llen='7099:7122'>再祭也云筵末坐啐醴建柶興降筵此啐醴不拜既爵</span><br/>
<span class='tline' id='l327' data-llen='7122:7134'>者以其不卒爵故不拜也</span><br/>
<span class='tline' id='l328' data-llen='7134:7152'>　　　凡奠爵將舉者於右不舉者於左</span><br/>
<span class='tline' id='l329' data-llen='7152:7175'>冠者奠觶于薦東降筵北面坐取脯云云適東壁北面</span><br/>
<span class='tline' id='l330' data-llen='7175:7198'>見于母　釋曰云薦東薦左者據南面為正故云薦左</span><br/>
<span class='tline' id='l331' data-llen='7198:7225'><a onclick="displayPageImage('KR1d0033', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7225:7248'>也云凡奠爵將舉者於右者謂若鄉飲酒鄉射是也此</span><br/>
<span class='tline' id='l333' data-llen='7248:7271'>文及昏禮贊醴婦是不舉者皆奠之於左也云適東壁</span><br/>
<span class='tline' id='l334' data-llen='7271:7294'>者出闈門也者宫中之門曰闈門母既冠子無事故不</span><br/>
<span class='tline' id='l335' data-llen='7294:7317'>在門外今子須見母故知出闈門也云婦人入廟由闈</span><br/>
<span class='tline' id='l336' data-llen='7317:7340'>門者雜記云夫人奔喪入自闈門升自側階鄭注云宫</span><br/>
<span class='tline' id='l337' data-llen='7340:7355'>中之門曰闈門為相通者也是也</span><br/>
<span class='tline' id='l338' data-llen='7355:7373'>　　　婦人於丈夫皆俠拜舉子以見義</span><br/>
<span class='tline' id='l339' data-llen='7373:7396'>母拜受子拜送母又拜　釋曰云婦人於丈夫雖其子</span><br/>
<span class='tline' id='l340' data-llen='7396:7423'><a onclick="displayPageImage('KR1d0033', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7423:7446'>猶俠拜者欲見禮子之體例但是婦人於丈夫皆使俠</span><br/>
<span class='tline' id='l342' data-llen='7446:7456'>拜故舉子以見義也</span><br/>
<span class='tline' id='l343' data-llen='7456:7473'>　　　冠義字訖乃見母此末字先見</span><br/>
<span class='tline' id='l344' data-llen='7473:7496'>冠者立於西階東南面賔字之冠者對　釋曰案禮記</span><br/>
<span class='tline' id='l345' data-llen='7496:7519'>冠義云既冠而字之成人之道也見於母母拜之據彼</span><br/>
<span class='tline' id='l346' data-llen='7519:7542'>則字訖乃見母此文先見乃字者此先見母是正見彼</span><br/>
<span class='tline' id='l347' data-llen='7542:7565'>母在下者記人以下有兄弟之等皆拜之故退見母於</span><br/>
<span class='tline' id='l348' data-llen='7565:7589'>下使與兄弟拜文相近也若然未字先見母字訖乃見兄</span><br/>
<span class='tline' id='l349' data-llen='7589:7616'><a onclick="displayPageImage('KR1d0033', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7616:7630'>弟之等者急於母緩於兄弟也</span><br/>
<span class='tline' id='l351' data-llen='7630:7648'>　　　此醴賔當作禮猶周禮不云鬯賔</span><br/>
<span class='tline' id='l352' data-llen='7648:7671'>請醴賔賔禮辭許賔就次　釋曰云此醴當作禮者對</span><br/>
<span class='tline' id='l353' data-llen='7671:7694'>上文有酌醴受醴之等不破之此當為上於下之禮不</span><br/>
<span class='tline' id='l354' data-llen='7694:7717'>得用醴禮即從醴字何者周禮云諸侯用鬯不云鬯賔</span><br/>
<span class='tline' id='l355' data-llen='7717:7733'>明不得以醴禮賔即為醴故破從禮</span><br/>
<span class='tline' id='l356' data-llen='7733:7750'>　　　次謂門外更衣處帷幕等為之</span><br/>
<span class='tline' id='l357' data-llen='7750:7773'>賔就次注次門外更衣處也以帷幕簟席為之　釋曰</span><br/>
<span class='tline' id='l358' data-llen='7773:7800'><a onclick="displayPageImage('KR1d0033', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7800:7823'>更衣之時須入於次故云更衣處也云以帷幕簟席為</span><br/>
<span class='tline' id='l360' data-llen='7823:7846'>之者案聘禮記云宗人授次次以帷少退于君之次注</span><br/>
<span class='tline' id='l361' data-llen='7846:7869'>云主國之門外諸侯及卿大夫之所使者次位皆有常</span><br/>
<span class='tline' id='l362' data-llen='7869:7893'>處又案周禮幕人掌帷幕幄帟綬之事注云帷幕皆以布</span><br/>
<span class='tline' id='l363' data-llen='7893:7916'>為之四合象宫室曰幄云簟席者士卑或用簟席是以</span><br/>
<span class='tline' id='l364' data-llen='7916:7938'>雜記諸侯大夫䘮皆用布士用簟席為之次亦當然</span><br/>
<span class='tline' id='l365' data-llen='7938:7956'>　　　兄弟及贊冠者皆先拜冠者答拜</span><br/>
<span class='tline' id='l366' data-llen='7956:7980'>冠者見於兄弟兄弟再拜冠者答拜見贊者西面拜亦如</span><br/>
<span class='tline' id='l367' data-llen='7980:8007'><a onclick="displayPageImage('KR1d0033', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8007:8030'>之　釋曰兄弟位在東方此贊冠者則賔之類故贊者</span><br/>
<span class='tline' id='l369' data-llen='8030:8053'>東面也言贊者先拜冠者答之也知贊者後賓出者文</span><br/>
<span class='tline' id='l370' data-llen='8053:8063'>於見兄弟下始見之</span><br/>
<span class='tline' id='l371' data-llen='8063:8083'>　　　入見姑姊如見母不見父賓冠畢己見</span><br/>
<span class='tline' id='l372' data-llen='8083:8106'>入見姑姊如見母　釋曰男子居外女子居内廟在寢</span><br/>
<span class='tline' id='l373' data-llen='8106:8129'>門外入見入寢門可知不見父與賔者盖冠畢則己見</span><br/>
<span class='tline' id='l374' data-llen='8129:8152'>也不言者從可知也不見妹妹卑者以其妹卑於姑姊</span><br/>
<span class='tline' id='l375' data-llen='8152:8171'>　　　爵弁助祭之服故易𤣥端以見君</span><br/>
<span class='tline' id='l376' data-llen='8171:8198'><a onclick="displayPageImage('KR1d0033', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8198:8224'>乃易服服𤣥冠𤣥端爵韠奠贄見于君云云　釋曰云易</span><br/>
<span class='tline' id='l378' data-llen='8224:8247'>服者爵弁既助祭之服不可服見君與先生等故易服</span><br/>
<span class='tline' id='l379' data-llen='8247:8271'>服𤣥端也云易服不朝服者非朝事也者此乃因加冠</span><br/>
<span class='tline' id='l380' data-llen='8271:8295'>以成人之禮見君非立朝之節故不朝服經直云𤣥端</span><br/>
<span class='tline' id='l381' data-llen='8295:8321'>則兼𤣥冠矣今更云𤣥冠者以初冠時服𤣥端為緇布</span><br/>
<span class='tline' id='l382' data-llen='8321:8347'>冠服緇布冠非常著之冠冠而弊之易服宜服𤣥冠配𤣥</span><br/>
<span class='tline' id='l383' data-llen='8347:8374'>端故兼云𤣥冠也朝服與𤣥端同𤣥端則𤣥裳黄裳雜</span><br/>
<span class='tline' id='l384' data-llen='8374:8399'>裳黒屨若朝服𤣥冠𤣥端雖同但裳以素而屨色白也</span><br/>
<span class='tline' id='l385' data-llen='8399:8426'><a onclick="displayPageImage('KR1d0033', 'WYG', '002-22a' );" name="002-22a" class="pb">[002-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8426:8449'>以其但正幅故朝服亦得端名然六冕皆正幅故亦名</span><br/>
<span class='tline' id='l387' data-llen='8449:8472'>端是以樂記云魏文侯端冕而聽古樂又論語云端章</span><br/>
<span class='tline' id='l388' data-llen='8472:8498'>甫鄭云端𤣥端諸侯視朝之服則𤣥端以朝得名為𤣥</span><br/>
<span class='tline' id='l389' data-llen='8498:8502'>端也</span><br/>
<span class='tline' id='l390' data-llen='8502:8521'>　　　鄉先生卿大夫致仕者即父師少師</span><br/>
<span class='tline' id='l391' data-llen='8521:8544'>遂以贄見于鄉大夫鄉先生　云鄉先生鄉中老人為</span><br/>
<span class='tline' id='l392' data-llen='8544:8567'>卿大夫致仕者此即鄉飲酒與鄉射禮先生及書傳父</span><br/>
<span class='tline' id='l393' data-llen='8567:8590'>師皆一也先生亦有士之少師鄭不言者經云卿大夫</span><br/>
<span class='tline' id='l394' data-llen='8590:8617'><a onclick="displayPageImage('KR1d0033', 'WYG', '002-22b' );" name="002-22b" class="pb">[002-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8617:8636'>不言士故先生亦畧不言其實亦當有士也</span><br/>
<span class='tline' id='l396' data-llen='8636:8654'>　　　壹獻士禮備有酬酢無主婦亞獻</span><br/>
<span class='tline' id='l397' data-llen='8654:8677'>乃醴賔以壹獻之禮　云壹獻者主人獻賔而已即燕</span><br/>
<span class='tline' id='l398' data-llen='8677:8700'>無亞獻者案特牲少牢主人獻尸主婦亞獻為二獻此</span><br/>
<span class='tline' id='l399' data-llen='8700:8723'>則主人獻賔而已無亞獻知即燕者鄉飲酒末有燕故</span><br/>
<span class='tline' id='l400' data-llen='8723:8746'>知獻後有燕云獻酢酬賔主人各兩爵而禮成者主人</span><br/>
<span class='tline' id='l401' data-llen='8746:8769'>獻賔賔酬主人主人將酬賔先自飲訖乃酬賔奠而不</span><br/>
<span class='tline' id='l402' data-llen='8769:8791'>舉是賔主人各兩爵而禮成也必知一獻之禮備有</span><br/>
<span class='tline' id='l403' data-llen='8791:8818'><a onclick="displayPageImage('KR1d0033', 'WYG', '002-23a' );" name="002-23a" class="pb">[002-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8818:8841'>酬酢者昏禮舅姑饗婦以一獻之禮奠酬得正禮不旅</span><br/>
<span class='tline' id='l405' data-llen='8841:8864'>又曰婦酢舅更爵自薦是備酬酢也鄉飲酒亦備獻酬</span><br/>
<span class='tline' id='l406' data-llen='8864:8887'>酢是其義也云特牲少牢饋食之禮獻尸此其類也者</span><br/>
<span class='tline' id='l407' data-llen='8887:8910'>此賔主人各兩爵無亞獻彼主人主婦各一爵有亞獻</span><br/>
<span class='tline' id='l408' data-llen='8910:8933'>雖不同得主人一獻義類同故云此其類也云士禮一</span><br/>
<span class='tline' id='l409' data-llen='8933:8956'>獻者即士冠及昏禮鄉飲酒禮鄉射皆是一獻也云卿</span><br/>
<span class='tline' id='l410' data-llen='8956:8980'>大夫三獻者案左氏𫝊云季孫宿如晉拜莒田也晉侯</span><br/>
<span class='tline' id='l411' data-llen='8980:9003'>享之有加籩武子退使行人告曰小國之事大國也苟</span><br/>
<span class='tline' id='l412' data-llen='9003:9030'><a onclick="displayPageImage('KR1d0033', 'WYG', '002-23b' );" name="002-23b" class="pb">[002-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9030:9053'>免於討不敢求貺得貺不過三獻又禮記郊特牲云三</span><br/>
<span class='tline' id='l414' data-llen='9053:9076'>獻之介亦謂卿大夫三獻之介案大行人云上公饗禮</span><br/>
<span class='tline' id='l415' data-llen='9076:9099'>九獻侯伯七獻子男五獻是以大夫三獻士一獻亦是</span><br/>
<span class='tline' id='l416' data-llen='9099:9104'>其差也</span><br/>
<span class='tline' id='l417' data-llen='9104:9122'>　　　凡禮事質者用糟不泲文者用清</span><br/>
<span class='tline' id='l418' data-llen='9122:9145'>云禮賔不用柶者泲其醴者此有獻酢酬飲之泲者故</span><br/>
<span class='tline' id='l419' data-llen='9145:9168'>不用柶冠禮禮子用醴不泲故用柶也云内則曰飲者</span><br/>
<span class='tline' id='l420' data-llen='9168:9191'>鄭注云目諸飲也云重醴清糟者鄭云重陪也糟醇也</span><br/>
<span class='tline' id='l421' data-llen='9191:9218'><a onclick="displayPageImage('KR1d0033', 'WYG', '002-24a' );" name="002-24a" class="pb">[002-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9218:9241'>清泲也致飲有醇者有泲者陪設之稻醴以下是也云</span><br/>
<span class='tline' id='l423' data-llen='9241:9264'>凡醴事質者用糟文者用清者質者謂若冠禮禮子之</span><br/>
<span class='tline' id='l424' data-llen='9264:9280'>類是也故於房户之間顯處設尊也</span><br/>
<span class='tline' id='l425' data-llen='9280:9298'>　　　酬幣尊卑數異惟奠酬之節一行</span><br/>
<span class='tline' id='l426' data-llen='9298:9321'>主人酬賔束帛儷皮　釋曰主人酬賔當奠酬之節行</span><br/>
<span class='tline' id='l427' data-llen='9321:9344'>之以財貨也此禮賔與饗禮同但為饗禮有酬幣則多</span><br/>
<span class='tline' id='l428' data-llen='9344:9367'>故聘禮云若不親饗致饗以酬幣注云禮幣束帛乗馬</span><br/>
<span class='tline' id='l429' data-llen='9367:9390'>亦不是過也又案大戴禮云禮幣采飾而四馬是大夫</span><br/>
<span class='tline' id='l430' data-llen='9390:9417'><a onclick="displayPageImage('KR1d0033', 'WYG', '002-24b' );" name="002-24b" class="pb">[002-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9417:9440'>禮多與士異也案禮器云琥璜爵鄭云天子酬諸侯諸</span><br/>
<span class='tline' id='l432' data-llen='9440:9463'>侯相酬以此玉將幣也是又異於大夫也下凡酬幣之</span><br/>
<span class='tline' id='l433' data-llen='9463:9486'>法尊卑獻數多少不同及其酬幣唯於奠酬之節一行</span><br/>
<span class='tline' id='l434' data-llen='9486:9509'>而已春秋秦后子出奔晉后子享晉侯歸取酬幣終事</span><br/>
<span class='tline' id='l435' data-llen='9509:9532'>八反杜注云備九獻之儀始禮自齎其一故續送其八</span><br/>
<span class='tline' id='l436' data-llen='9532:9555'>酬酒幣彼九獻之間皆云幣春秋之代奢侈之法非正</span><br/>
<span class='tline' id='l437' data-llen='9555:9578'>禮也云束帛十端也者禮之通例凡言束者無問脯與</span><br/>
<span class='tline' id='l438' data-llen='9578:9601'>錦皆以十為數也云儷皮兩鹿皮也者當與射禮庭實</span><br/>
<span class='tline' id='l439' data-llen='9601:9628'><a onclick="displayPageImage('KR1d0033', 'WYG', '002-25a' );" name="002-25a" class="pb">[002-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9628:9651'>之皮同禮記郊特牲云虎豹之皮示服猛也又覲禮用</span><br/>
<span class='tline' id='l441' data-llen='9651:9674'>馬則國君用馬或虎豹皮若臣聘則用鹿皮故鄭注聘</span><br/>
<span class='tline' id='l442' data-llen='9674:9697'>禮云凡君於臣臣於君麋鹿皮可也言可者以無正文</span><br/>
<span class='tline' id='l443' data-llen='9697:9714'>若然兩國諸侯自相見亦用虎豹皮也</span><br/>
<span class='tline' id='l444' data-llen='9714:9735'>　　　凡一獻有薦有俎俎必有特牲此牲未聞</span><br/>
<span class='tline' id='l445' data-llen='9735:9758'>賔出主人送於外門外再拜歸賔俎　釋曰賔不言薦</span><br/>
<span class='tline' id='l446' data-llen='9758:9781'>脯醢者案舅姑共饗婦以一獻有姑薦則此一獻亦有</span><br/>
<span class='tline' id='l447' data-llen='9781:9804'>薦脯醢可知經有俎必有特牲但鄉飲鄉射取擇人而</span><br/>
<span class='tline' id='l448' data-llen='9804:9831'><a onclick="displayPageImage('KR1d0033', 'WYG', '002-25b' );" name="002-25b" class="pb">[002-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9831:9854'>用狗此冠禮無擇人之義則不用狗但無正文故云其</span><br/>
<span class='tline' id='l450' data-llen='9854:9877'>牲未聞也知使人歸諸賔家以賔出主人送於門外乃</span><br/>
<span class='tline' id='l451' data-llen='9877:9890'>始言歸賔俎明歸於賔家也</span><br/>
<span class='tline' id='l452' data-llen='9890:9893'>　</span><br/>
<span class='tline' id='l453' data-llen='9893:9896'>　</span><br/>
<span class='tline' id='l454' data-llen='9896:9899'>　</span><br/>
<span class='tline' id='l455' data-llen='9899:9902'>　</span><br/>
<span class='tline' id='l456' data-llen='9902:9911'>　儀禮要義卷二</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0033', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　儀禮要義卷一</span><br/>
<span class='tline' id='l10' data-llen='198:218'>　　　　　　　　　　　宋　魏了翁　撰</span><br/>
<span class='tline' id='l11' data-llen='218:222'>　序</span><br/>
<span class='tline' id='l12' data-llen='222:242'>　　　二禮同出周公注儀者帷鄭注周者多</span><br/>
<span class='tline' id='l13' data-llen='242:266'>周禮儀禮𤼵源是一理有終始分為二部並是周公攝</span><br/>
<span class='tline' id='l14' data-llen='266:289'>政太平之書周禮為末儀禮為本本則難明末便易曉</span><br/>
<span class='tline' id='l15' data-llen='289:312'>是以周禮注者則有多門儀禮所注後鄭而已其為章</span><br/>
<span class='tline' id='l16' data-llen='312:338'><a onclick="displayPageImage('KR1d0033', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='338:361'>疏則有二家信都黄慶者齊之盛徳李孟悊者隋曰碩</span><br/>
<span class='tline' id='l18' data-llen='361:384'>儒慶則舉大略小經注疎漏猶登山逺望而近不知悊</span><br/>
<span class='tline' id='l19' data-llen='384:407'>則舉小略大經注稍周似入室近觀而逺不察二家之</span><br/>
<span class='tline' id='l20' data-llen='407:430'>疏互有長短時之所尚李則為先案士冠三加有緇布</span><br/>
<span class='tline' id='l21' data-llen='430:454'>冠皮弁爵弁既冠又著𤣥冠見於君有此四種之冠故</span><br/>
<span class='tline' id='l22' data-llen='454:477'>記人下陳緇布冠委貌周弁以釋經之四種經之與記</span><br/>
<span class='tline' id='l23' data-llen='477:500'>都無天子冠法而李云委貌與弁皆天子始冠之冠李</span><br/>
<span class='tline' id='l24' data-llen='500:523'>之謬也喪服一篇凶禮之要是以南北二家章疏甚多</span><br/>
<span class='tline' id='l25' data-llen='523:549'><a onclick="displayPageImage('KR1d0033', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='549:572'>時之所以皆資黄氏案鄭注䘮服引禮記檀弓云絰之</span><br/>
<span class='tline' id='l27' data-llen='572:595'>言實也明孝子有忠實之心故為制此服焉則絰之所</span><br/>
<span class='tline' id='l28' data-llen='595:618'>作表心明矣而黄氏妄云衰以表心絰以表首以黄氏</span><br/>
<span class='tline' id='l29' data-llen='618:641'>公違鄭注黄之謬也黄李之訓畧言其一餘足見矣今</span><br/>
<span class='tline' id='l30' data-llen='641:664'>以先儒失路後宜易塗故悉鄙情聊裁此䟽未敢専欲</span><br/>
<span class='tline' id='l31' data-llen='664:688'>以諸家為本擇善而從兼増己義仍取四門助教李𤣥</span><br/>
<span class='tline' id='l32' data-llen='688:704'>植詳論可否僉謀已定庶可以施矣</span><br/>
<span class='tline' id='l33' data-llen='704:712'>　　士冠禮一</span><br/>
<span class='tline' id='l34' data-llen='712:738'><a onclick="displayPageImage('KR1d0033', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='738:756'>　　　士大夫諸侯天子加冠之年不同</span><br/>
<span class='tline' id='l36' data-llen='756:780'>士冠禮第一　鄭目録云童子任職居士位年二十而冠</span><br/>
<span class='tline' id='l37' data-llen='780:805'>主人𤣥冠朝服則是仕於諸侯天子之士朝服皮弁素積</span><br/>
<span class='tline' id='l38' data-llen='805:829'>古者四民世事士之子恒為士冠禮於五禮屬嘉禮大小</span><br/>
<span class='tline' id='l39' data-llen='829:853'>戴及别録此皆第一　釋曰下昬禮及士相見禮據士身</span><br/>
<span class='tline' id='l40' data-llen='853:877'>自昬自相見又大戴禮公冠篇及下諸侯有冠禮夏之末</span><br/>
<span class='tline' id='l41' data-llen='877:901'>造亦據諸侯身自加冠故鄭據士身自加冠為目也鄭云</span><br/>
<span class='tline' id='l42' data-llen='901:925'>四民世事士之子恒為士者是齊語文證此士身年二十</span><br/>
<span class='tline' id='l43' data-llen='925:951'><a onclick="displayPageImage('KR1d0033', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='951:974'>加冠法若士之子則四十彊而仕何得有二十為士自</span><br/>
<span class='tline' id='l45' data-llen='974:997'>加冠也二十而冠者鄭據曲禮文二十曰弱冠故云年</span><br/>
<span class='tline' id='l46' data-llen='997:1020'>二十而冠其大夫始仕者二十已冠訖五十乃爵命為</span><br/>
<span class='tline' id='l47' data-llen='1020:1043'>大夫故大夫無冠禮又案喪服小功章云大夫為昆弟</span><br/>
<span class='tline' id='l48' data-llen='1043:1066'>之長殤鄭云大夫為昆弟之長殤小功謂為士者若不</span><br/>
<span class='tline' id='l49' data-llen='1066:1089'>仕者也以此知為大夫無殤服也小記云大夫冠而不</span><br/>
<span class='tline' id='l50' data-llen='1089:1112'>為殤大夫身已加冠降兄殤在小功是身有徳行得為</span><br/>
<span class='tline' id='l51' data-llen='1112:1135'>大夫冠不以二十始冠也若諸侯則十二而冠故左傳</span><br/>
<span class='tline' id='l52' data-llen='1135:1161'><a onclick="displayPageImage('KR1d0033', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1161:1184'>襄九年晉侯與諸侯伐鄭還公送晉侯以公宴于河上</span><br/>
<span class='tline' id='l54' data-llen='1184:1207'>問公年季武子對曰㑹于沙隨之嵗寡君以生注云沙</span><br/>
<span class='tline' id='l55' data-llen='1207:1230'>隨在成十六年晉侯曰十二年矣是謂一終一星終也</span><br/>
<span class='tline' id='l56' data-llen='1230:1253'>國君十五而生子冠而生子禮也君可以冠矣是諸侯</span><br/>
<span class='tline' id='l57' data-llen='1253:1276'>十二而冠也若天子亦與諸侯同十二冠故尚書金縢</span><br/>
<span class='tline' id='l58' data-llen='1276:1299'>云王與大夫盡弁時成王年十五云王與大夫盡弁則</span><br/>
<span class='tline' id='l59' data-llen='1299:1322'>知天子亦十二而冠矣又大戴禮云文王十三生伯邑</span><br/>
<span class='tline' id='l60' data-llen='1322:1345'>考左傳云冠而生子禮也是殷之諸侯亦十二而冠若</span><br/>
<span class='tline' id='l61' data-llen='1345:1371'><a onclick="displayPageImage('KR1d0033', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1371:1394'>夏之天子諸侯與殷天子亦十二而冠可知若天子之</span><br/>
<span class='tline' id='l63' data-llen='1394:1417'>子則亦二十而冠故禮記祭法云王下祭殤五又禮記</span><br/>
<span class='tline' id='l64' data-llen='1417:1440'>檀弓云君之適長殤車三乗是年十九已下乃為殤故</span><br/>
<span class='tline' id='l65' data-llen='1440:1446'>二十乃冠</span><br/>
<span class='tline' id='l66' data-llen='1446:1463'>　　　天子諸侯自有冠禮餘皆士禮</span><br/>
<span class='tline' id='l67' data-llen='1463:1486'>若天子諸侯冠自有天子諸侯冠禮故大戴禮有公冠</span><br/>
<span class='tline' id='l68' data-llen='1486:1509'>篇天子自然有冠禮但儀禮之内亡耳士既三加為大</span><br/>
<span class='tline' id='l69' data-llen='1509:1532'>夫早冠者亦依士禮三加若天子諸侯禮則多矣故大</span><br/>
<span class='tline' id='l70' data-llen='1532:1558'><a onclick="displayPageImage('KR1d0033', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1558:1582'>戴禮公冠篇云公冠四加者緇布皮弁爵弁後加𤣥冕</span><br/>
<span class='tline' id='l72' data-llen='1582:1607'>天子亦四加後當加衮冕矣案下文云天子之元子猶士天</span><br/>
<span class='tline' id='l73' data-llen='1607:1631'>下無生而貴者則天子之子雖早冠亦用士禮而冠案家</span><br/>
<span class='tline' id='l74' data-llen='1631:1654'>語冠頌云王大子之冠擬冠則天子元子亦擬諸侯四</span><br/>
<span class='tline' id='l75' data-llen='1654:1674'>加若然諸侯之子不得四加與士同三加可知</span><br/>
<span class='tline' id='l76' data-llen='1674:1693'>　　　大小戴别録皆冠一昬二士相見三</span><br/>
<span class='tline' id='l77' data-llen='1693:1716'>鄭云冠於五禮屬嘉禮大小戴别録此皆第一大戴即</span><br/>
<span class='tline' id='l78' data-llen='1716:1739'>以士䘮為第四既夕為第五士虞為第六特牲為第七</span><br/>
<span class='tline' id='l79' data-llen='1739:1765'><a onclick="displayPageImage('KR1d0033', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1765:1788'>少牢為第八有司徹為第九鄉飲酒為第十鄉射第十</span><br/>
<span class='tline' id='l81' data-llen='1788:1811'>一燕禮第十二大射第十三聘禮第十四公食第十五</span><br/>
<span class='tline' id='l82' data-llen='1811:1834'>覲禮第十六喪服第十七小戴於鄉飲鄉射燕禮大射</span><br/>
<span class='tline' id='l83' data-llen='1834:1857'>四篇亦依此别録次第而以士虞為第八喪服為第九</span><br/>
<span class='tline' id='l84' data-llen='1857:1880'>特牲為第十少牢為第十一有司徹為第十二士喪為</span><br/>
<span class='tline' id='l85' data-llen='1880:1903'>第十三既夕為第十四聘禮為第十五公食為第十六</span><br/>
<span class='tline' id='l86' data-llen='1903:1927'>覲禮為第十七皆尊卑吉凶雜亂故鄭𤣥皆不從之矣</span><br/>
<span class='tline' id='l87' data-llen='1927:1945'>　　　題周禮者别夏殷題儀禮兼異代</span><br/>
<span class='tline' id='l88' data-llen='1945:1971'><a onclick="displayPageImage('KR1d0033', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1971:1994'>儀禮　周禮言周不言儀儀禮言儀不言周既同是周</span><br/>
<span class='tline' id='l90' data-llen='1994:2017'>公攝政六年所制題號不同者周禮取别夏殷故言周</span><br/>
<span class='tline' id='l91' data-llen='2017:2040'>儀禮不言周者欲見兼有異代之法故此篇有醮用酒</span><br/>
<span class='tline' id='l92' data-llen='2040:2063'>燕禮云諸公士喪禮云商祝夏祝是兼夏殷故不言周</span><br/>
<span class='tline' id='l93' data-llen='2063:2086'>又周禮是統心儀禮是履踐外内相因首尾是一故周</span><br/>
<span class='tline' id='l94' data-llen='2086:2109'>禮己言周儀禮不須言周周可知矣且儀禮亦名曲禮</span><br/>
<span class='tline' id='l95' data-llen='2109:2123'>故禮器云經禮三百曲禮三千</span><br/>
<span class='tline' id='l96' data-llen='2123:2140'>　　　儀禮次序以賤先貴以吉先凶</span><br/>
<span class='tline' id='l97' data-llen='2140:2166'><a onclick="displayPageImage('KR1d0033', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2166:2190'>鄭氏注　後漢書云鄭𤣥字康成青州北海郡髙宻縣</span><br/>
<span class='tline' id='l99' data-llen='2190:2213'>人鄭崇之後也言注者注義於經下若水之注物亦名</span><br/>
<span class='tline' id='l100' data-llen='2213:2236'>為著故鄭叙云凡著三禮七十二篇云著者取著明經</span><br/>
<span class='tline' id='l101' data-llen='2236:2259'>義者也孔子之徒言傳者取傳述之意為意不同故題</span><br/>
<span class='tline' id='l102' data-llen='2259:2282'>目有異也伹周禮六官六十叙官之法事急者為先不</span><br/>
<span class='tline' id='l103' data-llen='2282:2305'>問官之大小儀禮見其行事之法賤者為先故以士冠</span><br/>
<span class='tline' id='l104' data-llen='2305:2328'>為先無大夫冠禮諸侯冠次之天子冠又次之其昬禮</span><br/>
<span class='tline' id='l105' data-llen='2328:2351'>亦士為先大夫次之諸侯次之天子為後諸侯鄉飲酒</span><br/>
<span class='tline' id='l106' data-llen='2351:2377'><a onclick="displayPageImage('KR1d0033', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2377:2400'>為先天子鄉飲酒次之鄉射燕禮已下皆然又以冠昬</span><br/>
<span class='tline' id='l108' data-llen='2400:2423'>士相見為先後者以二十而冠三十而娶四十彊而仕</span><br/>
<span class='tline' id='l109' data-llen='2423:2446'>即有摯見鄉大夫見己君及見來朝諸侯之等又為鄉</span><br/>
<span class='tline' id='l110' data-llen='2446:2470'>大夫州長行鄉飲酒鄉射之事已下先吉後凶凶盡則行</span><br/>
<span class='tline' id='l111' data-llen='2470:2476'>祭祀吉禮</span><br/>
<span class='tline' id='l112' data-llen='2476:2494'>　　　筮于廟門謂布席門中闑西閾外</span><br/>
<span class='tline' id='l113' data-llen='2494:2517'>士冠禮筮于廟門　釋曰自此至宗人告事畢一節論</span><br/>
<span class='tline' id='l114' data-llen='2517:2540'>將行冠禮先筮諏日之事案下文云布席於門中闑西</span><br/>
<span class='tline' id='l115' data-llen='2540:2566'><a onclick="displayPageImage('KR1d0033', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2566:2590'>閾外者闑為門限即是門外故特牲禮筮日主人即位于</span><br/>
<span class='tline' id='l117' data-llen='2590:2612'>門外西面此不言門外者閾外之文可參故省文也</span><br/>
<span class='tline' id='l118' data-llen='2612:2625'>　　　經單言庿者皆禰廟</span><br/>
<span class='tline' id='l119' data-llen='2625:2648'>鄭云筮者以蓍問日吉凶於易也又云云冠必筮日於</span><br/>
<span class='tline' id='l120' data-llen='2648:2671'>廟門者重以成人之禮成子孫也者案冠禮云筮日筮</span><br/>
<span class='tline' id='l121' data-llen='2671:2694'>賔所以敬冠事敬冠事所以重禮是筮日為重禮之事</span><br/>
<span class='tline' id='l122' data-llen='2694:2717'>也冠義又云古者重冠重冠故行之於廟行之於廟者</span><br/>
<span class='tline' id='l123' data-llen='2717:2740'>所以尊重事尊重事而不敢擅重事不敢擅重事所以</span><br/>
<span class='tline' id='l124' data-llen='2740:2766'><a onclick="displayPageImage('KR1d0033', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2766:2789'>自卑而尊先祖也是成人之禮成子孫也此經唯論父</span><br/>
<span class='tline' id='l126' data-llen='2789:2812'>子兄弟不言祖孫鄭言孫者家事統於尊若祖在則為</span><br/>
<span class='tline' id='l127' data-llen='2812:2835'>冠主故兼孫也云廟謂禰廟者案昬禮行事皆直云廟</span><br/>
<span class='tline' id='l128' data-llen='2835:2858'>記云凡行事受諸禰廟此經亦直云廟故知亦於禰廟</span><br/>
<span class='tline' id='l129' data-llen='2858:2881'>也然儀禮之内單言廟者皆是禰廟若非禰廟則以廟</span><br/>
<span class='tline' id='l130' data-llen='2881:2904'>名别之故聘禮云賔朝服問卿卿受于祖廟又受聘在</span><br/>
<span class='tline' id='l131' data-llen='2904:2927'>始祖廟既云不腆先君之祧是不言於廟舉祖祧以别</span><br/>
<span class='tline' id='l132' data-llen='2927:2950'>之也士於廟若天子諸侯冠在始祖之廟是以襄九年</span><br/>
<span class='tline' id='l133' data-llen='2950:2976'><a onclick="displayPageImage('KR1d0033', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2976:2999'>季武子云以先君之祧處之祧則與聘禮先君之祧謂</span><br/>
<span class='tline' id='l135' data-llen='2999:3022'>遷主所藏始祖同也若然服氏注以祧為曽祖者以其</span><br/>
<span class='tline' id='l136' data-llen='3022:3045'>公還及衛冠於衛成公之廟服注成公衛曽祖故以祧</span><br/>
<span class='tline' id='l137' data-llen='3045:3068'>為曽祖廟時不冠於衛之始祖以非己廟故也無大夫</span><br/>
<span class='tline' id='l138' data-llen='3068:3083'>冠禮若幼而冠者與士同在禰廟</span><br/>
<span class='tline' id='l139' data-llen='3083:3100'>　　　筮在庿門外嫌蓍之靈由庿神</span><br/>
<span class='tline' id='l140' data-llen='3100:3123'>云不於堂者嫌蓍龜之靈由廟神者此據冠在廟堂此</span><br/>
<span class='tline' id='l141' data-llen='3123:3146'>蓍筮在門外不同處故以廟決堂以蓍自有靈知吉凶</span><br/>
<span class='tline' id='l142' data-llen='3146:3172'><a onclick="displayPageImage('KR1d0033', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3172:3178'>不假廟神</span><br/>
<span class='tline' id='l144' data-llen='3178:3193'>　　　將謀日親父兄先服即位</span><br/>
<span class='tline' id='l145' data-llen='3193:3217'>主人𤣥冠朝服緇帶素韠即位於門東西面注主人將</span><br/>
<span class='tline' id='l146' data-llen='3217:3240'>冠者之父兄也　釋曰此主人將欲謀日之時先服即</span><br/>
<span class='tline' id='l147' data-llen='3240:3263'>位以禰廟門外東西面立以待筮事也當是父子加冠</span><br/>
<span class='tline' id='l148' data-llen='3263:3288'>之禮知兼有兄者論語云出則事公卿入則事父兄父兄者</span><br/>
<span class='tline' id='l149' data-llen='3288:3311'>一家之統父不在則兄為主可知故兼其兄也又案下</span><br/>
<span class='tline' id='l150' data-llen='3311:3334'>文若孤子則父兄戒宿冠之日主人紒而迎賔則無親</span><br/>
<span class='tline' id='l151' data-llen='3334:3360'><a onclick="displayPageImage('KR1d0033', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3360:3383'>父親兄故彼注云父兄諸父諸兄則知此主人迎賔是</span><br/>
<span class='tline' id='l153' data-llen='3383:3408'>親父親兄也云𤣥冠委貌者此云𤣥冠下記云委貌彼</span><br/>
<span class='tline' id='l154' data-llen='3408:3431'>云委貌見其安正容體此云𤣥冠見其色實一物也</span><br/>
<span class='tline' id='l155' data-llen='3431:3451'>　　　衣與冠裳與韠同色若異色則别言之</span><br/>
<span class='tline' id='l156' data-llen='3451:3474'>云朝服者十五升布衣而素裳也裳與韠同色云衣不</span><br/>
<span class='tline' id='l157' data-llen='3474:3497'>言色者衣與冠同也者禮之通例衣與冠同色故郊特</span><br/>
<span class='tline' id='l158' data-llen='3497:3520'>牲云黄衣黄冠是也裳與韠同色故下爵弁服纁裳韎</span><br/>
<span class='tline' id='l159' data-llen='3520:3543'>韐韎韐即纁之類是也經直云朝服不言色與冠同可</span><br/>
<span class='tline' id='l160' data-llen='3543:3569'><a onclick="displayPageImage('KR1d0033', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3569:3592'>知也若然鄭不言裳與韠同色者舉衣與冠同裳與韠</span><br/>
<span class='tline' id='l162' data-llen='3592:3615'>同亦可知素裳積白素絹為之其衣冠色異經即别言</span><br/>
<span class='tline' id='l163' data-llen='3615:3629'>之是以下云爵弁服純衣是也</span><br/>
<span class='tline' id='l164' data-llen='3629:3646'>　　　筮用朝服冠用𤣥端尊蓍龜</span><br/>
<span class='tline' id='l165' data-llen='3646:3670'>云筮必朝服者尊蓍龜之道者案鄉飲酒主人朝服則此</span><br/>
<span class='tline' id='l166' data-llen='3670:3693'>有司賔主朝服自是尋常相見所服非特相尊敬之禮</span><br/>
<span class='tline' id='l167' data-llen='3693:3717'>此筮而朝服決正冠時與士之祭禮入廟常服𤣥端今</span><br/>
<span class='tline' id='l168' data-llen='3717:3741'>此筮亦在廟不服𤣥端故云尊蓍龜之道此筮唯有蓍</span><br/>
<span class='tline' id='l169' data-llen='3741:3768'><a onclick="displayPageImage('KR1d0033', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3768:3791'>兼言龜者案周禮小事徒筮而已若大事先筮而後卜</span><br/>
<span class='tline' id='l171' data-llen='3791:3814'>龜筮是相將之物同著朝服故兼言龜是以雜記卜筮</span><br/>
<span class='tline' id='l172' data-llen='3814:3838'>皆朝服也案特牲禮筮日與祭同服𤣥端少牢筮日與</span><br/>
<span class='tline' id='l173' data-llen='3838:3861'>祭同服朝服不特尊蓍龜者彼為祭事龜不可尊於先</span><br/>
<span class='tline' id='l174' data-llen='3861:3881'>祖故同服此為冠事龜可尊於子孫故服異也</span><br/>
<span class='tline' id='l175' data-llen='3881:3898'>　　　在朝君臣同服明堂中不言臣</span><br/>
<span class='tline' id='l176' data-llen='3898:3920'>云緇帶黒繒帶素韠白韋韠者案玉藻云云云天子</span><br/>
<span class='tline' id='l177' data-llen='3920:3944'>與其臣𤣥冕以視朔皮弁以日視朝者此約玉藻而知</span><br/>
<span class='tline' id='l178' data-llen='3944:3971'><a onclick="displayPageImage('KR1d0033', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3971:3995'>案彼云天子𤣥端聽朔於南門之外皮弁以日視朝又</span><br/>
<span class='tline' id='l180' data-llen='3995:4018'>云諸侯皮弁以聽朔於太廟朝服以日視朝于内朝彼</span><br/>
<span class='tline' id='l181' data-llen='4018:4042'>注云端當為冕謂天子以𤣥冕聽朔於南門之外明堂</span><br/>
<span class='tline' id='l182' data-llen='4042:4065'>之中彼皆不言臣此鄭兼言臣者欲見在朝君臣同服</span><br/>
<span class='tline' id='l183' data-llen='4065:4083'>引之者證天子諸侯與其臣子筮冠同服</span><br/>
<span class='tline' id='l184' data-llen='4083:4104'>　　　有司羣吏有事者主人辟除猶漢時假吏</span><br/>
<span class='tline' id='l185' data-llen='4104:4127'>有司如主人服即位于西方東靣北上　釋曰此論主</span><br/>
<span class='tline' id='l186' data-llen='4127:4150'>人有司從主人有事故立位於廟門外西方東靣以待</span><br/>
<span class='tline' id='l187' data-llen='4150:4177'><a onclick="displayPageImage('KR1d0033', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4177:4202'>事也士雖無臣皆有屬吏胥徒及僕𨽻故云有司群吏有</span><br/>
<span class='tline' id='l189' data-llen='4202:4225'>事者也云謂主人之吏所自辟除府史以下今時卒吏</span><br/>
<span class='tline' id='l190' data-llen='4225:4248'>及假吏是也者案周禮三百六十官之下皆有府史胥</span><br/>
<span class='tline' id='l191' data-llen='4248:4271'>徒不得君命主人自辟除去役賦補置之是也又案周</span><br/>
<span class='tline' id='l192' data-llen='4271:4294'>禮皆云府史此云羣吏吏史亦一也故舉漢法為證又</span><br/>
<span class='tline' id='l193' data-llen='4294:4317'>周禮鄭注云官長所自辟除此云主人者以此經云主</span><br/>
<span class='tline' id='l194' data-llen='4317:4340'>人故依經而直云主人主亦為長者也又此注以有司</span><br/>
<span class='tline' id='l195' data-llen='4340:4363'>為羣吏案特牲以有司為士屬吏不同者言羣吏則謂</span><br/>
<span class='tline' id='l196' data-llen='4363:4390'><a onclick="displayPageImage('KR1d0033', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4390:4413'>府史胥徒也言屬吏則謂君命之士是以下文宿贊冠</span><br/>
<span class='tline' id='l198' data-llen='4413:4436'>者注云謂賔若他官之屬中士若下士也又主人贊者</span><br/>
<span class='tline' id='l199' data-llen='4436:4459'>亦云其屬中士若下士是言屬者尊之義特牲之有司</span><br/>
<span class='tline' id='l200' data-llen='4459:4469'>士之屬吏亦親類也</span><br/>
<span class='tline' id='l201' data-llen='4469:4489'>　　　所卦者畫地記爻古用木畫地今用錢</span><br/>
<span class='tline' id='l202' data-llen='4489:4512'>筮與席所卦者具饌于西塾　釋曰筮所以問吉凶謂</span><br/>
<span class='tline' id='l203' data-llen='4512:4535'>蓍也者案曲禮云龜為卜䇿為筮故知問吉凶謂蓍案</span><br/>
<span class='tline' id='l204' data-llen='4535:4558'>易筮法用四十九蓍分之為二以象兩掛一以象三揲</span><br/>
<span class='tline' id='l205' data-llen='4558:4585'><a onclick="displayPageImage('KR1d0033', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4585:4608'>之以四以象四時歸竒於扐以象閠十有八變而成卦</span><br/>
<span class='tline' id='l207' data-llen='4608:4631'>是也云所卦者所以畫地記爻者筮法依七八九六之</span><br/>
<span class='tline' id='l208' data-llen='4631:4654'>爻而記之但古用木畫地今則用錢以三少為重錢重</span><br/>
<span class='tline' id='l209' data-llen='4654:4677'>錢則九也三多為交錢交錢則六也兩多一少為單錢</span><br/>
<span class='tline' id='l210' data-llen='4677:4700'>單錢則七也兩少一多為坼錢坼錢則八也案少牢云</span><br/>
<span class='tline' id='l211' data-llen='4700:4719'>卦者在左坐卦以木故知古者畫卦以木也</span><br/>
<span class='tline' id='l212' data-llen='4719:4738'>　　　西塾門外西堂闑西閾外指陳席處</span><br/>
<span class='tline' id='l213' data-llen='4738:4761'>具饌于西塾布席于門中闑西閾外西面　云西塾門</span><br/>
<span class='tline' id='l214' data-llen='4761:4788'><a onclick="displayPageImage('KR1d0033', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4788:4811'>外西堂也者案爾雅云門側之堂謂之塾即士虞禮云</span><br/>
<span class='tline' id='l216' data-llen='4811:4834'>羞燔俎在内西塾上南順是也筮在門外故知此經西</span><br/>
<span class='tline' id='l217' data-llen='4834:4857'>塾門外西堂也案布席此所布之席擬卜筮之事言在</span><br/>
<span class='tline' id='l218' data-llen='4857:4878'>門中者以大分言之云闑西閾外者指陳席處也</span><br/>
<span class='tline' id='l219' data-llen='4878:4898'>　　　此注以槷蹙非門限之義故不從古文</span><br/>
<span class='tline' id='l220' data-llen='4898:4921'>云闑門橛者闑一名橛閾閫也者閫門限與閾為一云</span><br/>
<span class='tline' id='l221' data-llen='4921:4944'>古文闑為槷閾為蹙者遭於暴秦燔滅典籍漢興求録</span><br/>
<span class='tline' id='l222' data-llen='4944:4967'>遺文之後有古書今文漢書云魯人髙堂生為漢博士</span><br/>
<span class='tline' id='l223' data-llen='4967:4994'><a onclick="displayPageImage('KR1d0033', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4994:5018'>𫝊儀禮十七篇是今文也至武帝之末魯恭王壊孔子</span><br/>
<span class='tline' id='l225' data-llen='5018:5042'>宅得古儀禮五十六篇其字皆以篆書是為古文也古</span><br/>
<span class='tline' id='l226' data-llen='5042:5066'>文十七篇與髙堂生所𫝊者同而字多不同其餘三十</span><br/>
<span class='tline' id='l227' data-llen='5066:5089'>九篇絶無師説祕在於館鄭注禮之時以今古二字並</span><br/>
<span class='tline' id='l228' data-llen='5089:5112'>之若從今文不從古文即今文在經闑閾之等是也於</span><br/>
<span class='tline' id='l229' data-llen='5112:5136'>注内疊出古文𣙗蹙之屬是也若從古文不從今文則</span><br/>
<span class='tline' id='l230' data-llen='5136:5159'>古文在經注内疊出今文即下文孝友時格鄭注云今</span><br/>
<span class='tline' id='l231' data-llen='5159:5182'>文格為嘏又䘮服注今文無冠布纓之等是也此注不</span><br/>
<span class='tline' id='l232' data-llen='5182:5209'><a onclick="displayPageImage('KR1d0033', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5209:5234'>從古文𣙗蹙者以𣙗蹙非門限之義故從今不從古也</span><br/>
<span class='tline' id='l234' data-llen='5234:5257'>儀禮之内或從今或從古皆逐義彊者從之若二字俱</span><br/>
<span class='tline' id='l235' data-llen='5257:5280'>合義者則互換見之即下文云壹揖壹讓升注云古文</span><br/>
<span class='tline' id='l236' data-llen='5280:5304'>壹皆作一公食大夫三牲之肺不離贊者辯取之一以授</span><br/>
<span class='tline' id='l237' data-llen='5304:5327'>賔注云古文一為壹是大小注皆疊今古文二者俱合</span><br/>
<span class='tline' id='l238' data-llen='5327:5350'>義故兩從之又鄭疊古今之文者皆釋經義盡乃言之</span><br/>
<span class='tline' id='l239' data-llen='5350:5373'>若疊今古之文説須别釋餘義者則在後乃言之即下</span><br/>
<span class='tline' id='l240' data-llen='5373:5395'>文孝友時格注云今文格為嘏又云凡醮不祝之類</span><br/>
<span class='tline' id='l241' data-llen='5395:5422'><a onclick="displayPageImage('KR1d0033', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5422:5445'>是也若然下記云章甫殷道鄭云章明也殷質言以表</span><br/>
<span class='tline' id='l243' data-llen='5445:5468'>明丈夫也甫或為父今文為斧事相違故因疊出今文</span><br/>
<span class='tline' id='l244' data-llen='5468:5471'>也</span><br/>
<span class='tline' id='l245' data-llen='5471:5489'>　　　筮人執筴抽韇向東方受命請筮</span><br/>
<span class='tline' id='l246' data-llen='5489:5512'>筮人執莢抽上韇兼執之進受命於主人　釋曰云筮</span><br/>
<span class='tline' id='l247' data-llen='5512:5535'>人者有司主三易者也云韇藏筴之器者韇有二其一</span><br/>
<span class='tline' id='l248' data-llen='5535:5558'>從下向上承之其一從上向下韜之也云今時藏弓矢</span><br/>
<span class='tline' id='l249' data-llen='5558:5581'>者謂之韇丸也者此舉漢法為況亦欲見韜弓矢者以</span><br/>
<span class='tline' id='l250' data-llen='5581:5608'><a onclick="displayPageImage('KR1d0033', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5608:5631'>皮為之故詩云象弭魚服是以魚皮為矢服則此韇亦</span><br/>
<span class='tline' id='l252' data-llen='5631:5654'>用皮也知自西方而前者上云即位于西方故知前向</span><br/>
<span class='tline' id='l253' data-llen='5654:5677'>東方受命也云受命者當知所筮也者謂執之不知以</span><br/>
<span class='tline' id='l254' data-llen='5677:5700'>請筮何事宰遂命之也凡卜筮之法案洪範云七稽疑</span><br/>
<span class='tline' id='l255' data-llen='5700:5723'>擇建立卜筮人三人占從二人之言又案尚書金縢云</span><br/>
<span class='tline' id='l256' data-llen='5723:5746'>乃卜三龜一習吉則天子諸侯卜時三龜並用於玉瓦</span><br/>
<span class='tline' id='l257' data-llen='5746:5769'>原三人各占一兆也筮時連山歸藏周易亦三易並用</span><br/>
<span class='tline' id='l258' data-llen='5769:5792'>夏殷以不變為占周易以變者為占亦三人各占一易</span><br/>
<span class='tline' id='l259' data-llen='5792:5819'><a onclick="displayPageImage('KR1d0033', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5819:5844'>筮皆三占從二三者三吉為大吉一凶為小吉案士喪禮筮</span><br/>
<span class='tline' id='l261' data-llen='5844:5868'>宅卒筮執卦以示命筮者命筮者受視反之東面旅占注</span><br/>
<span class='tline' id='l262' data-llen='5868:5892'>云旅衆也反與其屬共占之謂掌連山歸藏周易者又卜</span><br/>
<span class='tline' id='l263' data-llen='5892:5916'>葬日云占者三人在其南注云占者三人掌玉兆瓦兆原</span><br/>
<span class='tline' id='l264' data-llen='5916:5940'>兆者也少牢大夫禮亦云三人占鄭既云反與其屬占之</span><br/>
<span class='tline' id='l265' data-llen='5940:5964'>則鄭意大夫卜筮同用一龜一易三人共占之矣其用一</span><br/>
<span class='tline' id='l266' data-llen='5964:5988'>龜一易則三代類用不専一代故春秋緯演孔圖云孔子</span><br/>
<span class='tline' id='l267' data-llen='5988:6012'>修春秋九月而成卜之得陽豫之卦宋均注云陽豫夏殷</span><br/>
<span class='tline' id='l268' data-llen='6012:6039'><a onclick="displayPageImage('KR1d0033', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6039:6062'>之卦名故今周易無文是孔子用異代之筮則大夫卜</span><br/>
<span class='tline' id='l270' data-llen='6062:6073'>筮皆不常據一代者也</span><br/>
<span class='tline' id='l271' data-llen='6073:6087'>　　　士雖無臣以屬吏為宰</span><br/>
<span class='tline' id='l272' data-llen='6087:6110'>宰自右少退贊命注佐主人告所以筮也云云　釋曰</span><br/>
<span class='tline' id='l273' data-llen='6110:6133'>知宰是有司主政教者士雖無臣以屬吏為宰若諸侯</span><br/>
<span class='tline' id='l274' data-llen='6133:6147'>使司徒兼冡宰以出政教之類</span><br/>
<span class='tline' id='l275' data-llen='6147:6166'>　　　贊命皆在右特牲自左者為神故變</span><br/>
<span class='tline' id='l276' data-llen='6166:6189'>注少儀曰贊幣自左詔辭自右鄭引少儀者取證贊命</span><br/>
<span class='tline' id='l277' data-llen='6189:6216'><a onclick="displayPageImage('KR1d0033', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6216:6239'>在右之義以其地道尊右故贊命皆在右是以士喪禮</span><br/>
<span class='tline' id='l279' data-llen='6239:6262'>亦云命筮者在主人之右注云命尊者宜由右出特牲</span><br/>
<span class='tline' id='l280' data-llen='6262:6285'>云宰自主人之左贊命不由右者為神求吉變故也士</span><br/>
<span class='tline' id='l281' data-llen='6285:6308'>喪在右不在左者以其始死未忍異於生故在右也少</span><br/>
<span class='tline' id='l282' data-llen='6308:6328'>牢宰不贊命大夫尊屈士卑不嫌故使人贊命</span><br/>
<span class='tline' id='l283' data-llen='6328:6347'>　　　祭禮卦者書筮人示喪與冠又異祭</span><br/>
<span class='tline' id='l284' data-llen='6347:6369'>卒筮書卦執以示主人注卦體得成更以方版畫體</span><br/>
<span class='tline' id='l285' data-llen='6369:6392'>釋曰案特牲云卒筮寫卦筮者執以示主人注云卦者</span><br/>
<span class='tline' id='l286' data-llen='6392:6419'><a onclick="displayPageImage('KR1d0033', 'WYG', '001-16b' );" name="001-16b" class="pb">[001-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6419:6442'>主畫地識爻六爻備乃以方版寫之則彼寫卦亦是卦</span><br/>
<span class='tline' id='l288' data-llen='6442:6465'>者故鄭云卦者畫爻者彼為祭禮吉事尚提提故卦者</span><br/>
<span class='tline' id='l289' data-llen='6465:6488'>寫卦筮人報卦以示主人士喪禮注云卦者寫卦示主</span><br/>
<span class='tline' id='l290' data-llen='6488:6511'>人經無寫卦之文是卦者自畫示主人以其喪禮遽於</span><br/>
<span class='tline' id='l291' data-llen='6511:6534'>事故卦者自畫自示主人也此冠禮筮者自寫自示主</span><br/>
<span class='tline' id='l292' data-llen='6534:6547'>人冠禮異於祭禮喪禮故也</span><br/>
<span class='tline' id='l293' data-llen='6547:6567'>　　　祭祀三卜則止冠子不可止故容後月</span><br/>
<span class='tline' id='l294' data-llen='6567:6590'>若不吉則筮逺日如初儀注逺日旬之外　釋曰曲禮</span><br/>
<span class='tline' id='l295' data-llen='6590:6617'><a onclick="displayPageImage('KR1d0033', 'WYG', '001-17a' );" name="001-17a" class="pb">[001-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6617:6640'>吉事先近日此冠禮是吉事故先筮近日不吉乃更筮</span><br/>
<span class='tline' id='l297' data-llen='6640:6663'>逺日是上旬不吉乃筮中旬又不吉乃更筮下旬曲禮</span><br/>
<span class='tline' id='l298' data-llen='6663:6686'>云旬之内曰近某日旬之外曰逺某日彼據吉禮而言</span><br/>
<span class='tline' id='l299' data-llen='6686:6709'>旬之内曰近某日據士禮旬内筮故云近某日是以特</span><br/>
<span class='tline' id='l300' data-llen='6709:6732'>牲旬内筮日是也旬之外曰逺某日者據大夫以上禮</span><br/>
<span class='tline' id='l301' data-llen='6732:6755'>旬外筮故言逺某日是以少牢筮旬有一日是也案少</span><br/>
<span class='tline' id='l302' data-llen='6755:6778'>牢云若不吉則及逺日又筮日如初鄭注云及至也逺</span><br/>
<span class='tline' id='l303' data-llen='6778:6801'>日後丁若後己言至逺日又筮日如初明不并筮則前</span><br/>
<span class='tline' id='l304' data-llen='6801:6828'><a onclick="displayPageImage('KR1d0033', 'WYG', '001-17b' );" name="001-17b" class="pb">[001-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6828:6851'>月卜來月之上旬上旬不吉至上旬又筮中旬中旬不</span><br/>
<span class='tline' id='l306' data-llen='6851:6874'>吉至中旬又筮下旬下旬不吉則止不祭祀也若然特</span><br/>
<span class='tline' id='l307' data-llen='6874:6898'>牲不言及則可知上旬之内筮不吉則預筮中旬中旬不</span><br/>
<span class='tline' id='l308' data-llen='6898:6921'>吉又預筮下旬又不吉則止若此冠禮亦先近日士冠</span><br/>
<span class='tline' id='l309' data-llen='6921:6944'>禮亦於上旬之内預筮三旬不吉則更筮後月之上旬</span><br/>
<span class='tline' id='l310' data-llen='6944:6967'>以其祭祀用孟月不容入他月若冠子則年已二十不</span><br/>
<span class='tline' id='l311' data-llen='6967:6979'>可止然須冠故容入後月</span><br/>
<span class='tline' id='l312' data-llen='6979:6993'>　　　有禮辭固辭終辭三辭</span><br/>
<span class='tline' id='l313' data-llen='6993:7020'><a onclick="displayPageImage('KR1d0033', 'WYG', '001-18a' );" name="001-18a" class="pb">[001-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7020:7043'>主人戒賔賔禮辭許注今將冠子故就告僚友使來云</span><br/>
<span class='tline' id='l315' data-llen='7043:7066'>禮辭一辭而許者即此文是也云再辭而許曰固辭者</span><br/>
<span class='tline' id='l316' data-llen='7066:7089'>則士相見云某也願見無由達某子以命命某見主人</span><br/>
<span class='tline' id='l317' data-llen='7089:7112'>對曰某子命某見吾子有辱請吾子之就家也某將走</span><br/>
<span class='tline' id='l318' data-llen='7112:7135'>見賔對曰某不足以辱命請終賜見主人對曰某不敢</span><br/>
<span class='tline' id='l319' data-llen='7135:7158'>為儀固請君子之就家也某將走見賔對曰某不敢為</span><br/>
<span class='tline' id='l320' data-llen='7158:7181'>儀固以請主人對曰某也固辭不得命将走見是其再</span><br/>
<span class='tline' id='l321' data-llen='7181:7204'>辭而許名為固辭之義也云三辭曰終辭不許也者又</span><br/>
<span class='tline' id='l322' data-llen='7204:7231'><a onclick="displayPageImage('KR1d0033', 'WYG', '001-18b' );" name="001-18b" class="pb">[001-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7231:7254'>士相見云士見於大夫終辭其摯是三辭不許為終辭</span><br/>
<span class='tline' id='l324' data-llen='7254:7277'>之義也若一辭不許後辭而許則為禮辭許若再辭不</span><br/>
<span class='tline' id='l325' data-llen='7277:7300'>許後三辭而許則為再辭而許之曰固辭若不許至於</span><br/>
<span class='tline' id='l326' data-llen='7300:7323'>三辭又不許則為三辭曰終辭不許也又三辭而許則</span><br/>
<span class='tline' id='l327' data-llen='7323:7346'>曰三辭若三辭不許乃曰終辭是以公食大夫戒賔上</span><br/>
<span class='tline' id='l328' data-llen='7346:7369'>介出請入告三辭又司儀云諸公相為賔主君郊勞交</span><br/>
<span class='tline' id='l329' data-llen='7369:7392'>擯三辭車逆拜辱三揖三辭注云先辭辭其以禮來於</span><br/>
<span class='tline' id='l330' data-llen='7392:7409'>外後辭辭升堂皆是三辭而許稱三辭</span><br/>
<span class='tline' id='l331' data-llen='7409:7436'><a onclick="displayPageImage('KR1d0033', 'WYG', '001-19a' );" name="001-19a" class="pb">[001-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7436:7452'>　　　賔先戒後筮鄭云賢者恒吉</span><br/>
<span class='tline' id='l333' data-llen='7452:7474'>前期三日筮賔如求日之儀注前期三日空二日也</span><br/>
<span class='tline' id='l334' data-llen='7474:7497'>釋云筮賔筮其可使冠子者即下文三加皆賔親加冠</span><br/>
<span class='tline' id='l335' data-llen='7497:7520'>於首者是也云賢者恒吉者解經先戒後筮之意凡取</span><br/>
<span class='tline' id='l336' data-llen='7520:7543'>人之法先筮後戒今以此賔是賢者必知吉故先戒賔</span><br/>
<span class='tline' id='l337' data-llen='7543:7566'>賔已許方始筮之以其賢恒自吉故先戒後筮之也若</span><br/>
<span class='tline' id='l338' data-llen='7566:7589'>賢恒吉必筮之者取其審慎然冠既筮賔特牲少牢不</span><br/>
<span class='tline' id='l339' data-llen='7589:7612'>筮賔者彼以祭祀之事主人自為獻主羣臣助祭而已</span><br/>
<span class='tline' id='l340' data-llen='7612:7639'><a onclick="displayPageImage('KR1d0033', 'WYG', '001-19b' );" name="001-19b" class="pb">[001-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7639:7662'>天子諸侯之祭祭前已射於射宫擇取可預祭者故不</span><br/>
<span class='tline' id='l342' data-llen='7662:7667'>筮之也</span><br/>
<span class='tline' id='l343' data-llen='7667:7685'>　　　賔與贊冠者戒而又宿衆賔不宿</span><br/>
<span class='tline' id='l344' data-llen='7685:7708'>乃宿賔賔如主人服出門左西面再拜主人東面答拜</span><br/>
<span class='tline' id='l345' data-llen='7708:7731'>　釋曰鄭訓宿為進者謂進之使知冠日當來故下文</span><br/>
<span class='tline' id='l346' data-llen='7731:7754'>宿曰某将加布於某之首吾子将蒞之敢宿賔對曰某</span><br/>
<span class='tline' id='l347' data-llen='7754:7777'>敢不夙興是宿之使進之義也云宿者必相戒者謂若</span><br/>
<span class='tline' id='l348' data-llen='7777:7800'>賔及贊冠同在上戒賔之内已戒之矣今又宿是宿者</span><br/>
<span class='tline' id='l349' data-llen='7800:7827'><a onclick="displayPageImage('KR1d0033', 'WYG', '001-20a' );" name="001-20a" class="pb">[001-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7827:7850'>必先戒也云戒不必宿者即上文戒賔之中除正賔及</span><br/>
<span class='tline' id='l351' data-llen='7850:7873'>贊冠者但是僚友欲觀禮者皆戒之使知而已後更不</span><br/>
<span class='tline' id='l352' data-llen='7873:7896'>宿是戒不必宿者也云不宿者為衆賔或悉來或否者</span><br/>
<span class='tline' id='l353' data-llen='7896:7919'>此決賔與贊冠者戒而又宿不得不來衆賔主來觀禮</span><br/>
<span class='tline' id='l354' data-llen='7919:7942'>非要須來容有不來者故直戒不宿也云主人朝服者</span><br/>
<span class='tline' id='l355' data-llen='7942:7947'>見上文</span><br/>
<span class='tline' id='l356' data-llen='7947:7963'>　　　有戒無宿者無戒而有宿者</span><br/>
<span class='tline' id='l357' data-llen='7963:7986'>凡有戒無宿者非止於此案鄉飲酒鄉射主人戒賔及</span><br/>
<span class='tline' id='l358' data-llen='7986:8013'><a onclick="displayPageImage('KR1d0033', 'WYG', '001-20b' );" name="001-20b" class="pb">[001-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8013:8036'>公食大夫各以其爵皆是當日之戒理無宿也又大射</span><br/>
<span class='tline' id='l360' data-llen='8036:8059'>宰戒百官有事於射者射人戒諸公卿大夫射司士戒</span><br/>
<span class='tline' id='l361' data-llen='8059:8082'>士射與贊者前射三日宰夫戒宰及司馬皆有戒而無</span><br/>
<span class='tline' id='l362' data-llen='8082:8105'>宿是也射人宿視滌此言宿者謂將射之前於宿預視</span><br/>
<span class='tline' id='l363' data-llen='8105:8128'>滌濯非戒宿之意也若然特牲禮云前期三日宿尸前</span><br/>
<span class='tline' id='l364' data-llen='8128:8151'>無戒而直有宿者特牲文不具其實亦有戒也又禮記</span><br/>
<span class='tline' id='l365' data-llen='8151:8174'>祭統云先期旬有一日宫宰宿夫人夫人亦散齋七日</span><br/>
<span class='tline' id='l366' data-llen='8174:8197'>致齋三日注云宿讀為肅肅猶戒也戒輕肅重也者彼</span><br/>
<span class='tline' id='l367' data-llen='8197:8224'><a onclick="displayPageImage('KR1d0033', 'WYG', '001-21a' );" name="001-21a" class="pb">[001-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8224:8247'>以夫人尊故不得言戒而變言宿讀為肅者肅亦戒之</span><br/>
<span class='tline' id='l369' data-llen='8247:8270'>義彼以宿當戒處非謂祭前三日之宿也太宰云祀五</span><br/>
<span class='tline' id='l370' data-llen='8270:8293'>帝則掌百官之誓戒者謂戒百官使之散齋至祭前三</span><br/>
<span class='tline' id='l371' data-llen='8293:8316'>日當致齋也凡宿賔之法案特牲云前期三日筮尸乃</span><br/>
<span class='tline' id='l372' data-llen='8316:8339'>宿尸厥明夕陳鼎則前期二日宿之也少牢筮吉下云</span><br/>
<span class='tline' id='l373' data-llen='8339:8362'>宿鄭注云大夫尊儀益多筮日既戒諸官以齋戒矣至</span><br/>
<span class='tline' id='l374' data-llen='8362:8385'>前祭一日又戒以進之使知祭日當來又云前宿一日</span><br/>
<span class='tline' id='l375' data-llen='8385:8408'>戒宿尸注云先宿尸者重所用為尸者又為將筮吉則</span><br/>
<span class='tline' id='l376' data-llen='8408:8435'><a onclick="displayPageImage('KR1d0033', 'WYG', '001-21b' );" name="001-21b" class="pb">[001-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8435:8458'>乃遂宿尸是前祭二日筮尸訖宿尸至前祭一日又宿</span><br/>
<span class='tline' id='l378' data-llen='8458:8475'>尸天子諸侯祭前三日宿之使致齋也</span><br/>
<span class='tline' id='l379' data-llen='8475:8492'>　　　賔及贊冠皆屬官降主人一等</span><br/>
<span class='tline' id='l380' data-llen='8492:8515'>乃宿賔賔許主人再拜賔答拜主人退賔拜送　釋曰</span><br/>
<span class='tline' id='l381' data-llen='8515:8540'>謂賔若他官之屬者此所取本由主人之意或取賔之屬或</span><br/>
<span class='tline' id='l382' data-llen='8540:8565'>取他官之屬故鄭兩言之案周禮三百六十官每官之下皆</span><br/>
<span class='tline' id='l383' data-llen='8565:8589'>有屬官假令上士為官首其下有中士下士為之屬若中</span><br/>
<span class='tline' id='l384' data-llen='8589:8613'>士為官首其下即有下士為之屬也云中士若下士也者</span><br/>
<span class='tline' id='l385' data-llen='8613:8640'><a onclick="displayPageImage('KR1d0033', 'WYG', '001-22a' );" name="001-22a" class="pb">[001-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8640:8663'>此據主人是上士而言之贊冠者皆降一等假令主人</span><br/>
<span class='tline' id='l387' data-llen='8663:8686'>是上士賔亦是上士則取中士為之贊假令主人是下</span><br/>
<span class='tline' id='l388' data-llen='8686:8709'>士賔亦是下士則亦取下士為之贊禮窮則同故也云</span><br/>
<span class='tline' id='l389' data-llen='8709:8732'>宿之以筮賔之明日者以下有厥明夕為期是冠前一</span><br/>
<span class='tline' id='l390' data-llen='8732:8755'>日宿賔宿贊在厥明之上則去冠前二日矣筮賔是前</span><br/>
<span class='tline' id='l391' data-llen='8755:8775'>期三日則知宿賔贊冠者是筮賔之明日可知</span><br/>
<span class='tline' id='l392' data-llen='8775:8794'>　　　厥明夕為期謂冠前之夕與賔贊期</span><br/>
<span class='tline' id='l393' data-llen='8794:8817'>厥明夕為期於庿門之外主人立于門東兄弟在其南</span><br/>
<span class='tline' id='l394' data-llen='8817:8844'><a onclick="displayPageImage('KR1d0033', 'WYG', '001-22b' );" name="001-22b" class="pb">[001-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8844:8867'>云云　釋曰自此至賔之家論冠前一日之夕為明日</span><br/>
<span class='tline' id='l396' data-llen='8867:8890'>加冠之期告賔之事也云厥明夕為期者謂宿賔與贊</span><br/>
<span class='tline' id='l397' data-llen='8890:8913'>冠明日向暮為加冠之期必於廟門者以冠在廟知亦</span><br/>
<span class='tline' id='l398' data-llen='8913:8936'>在廟為期也主人之類在門東賔之類在門西者各依</span><br/>
<span class='tline' id='l399' data-llen='8936:8947'>賔主之位夾處東西也</span><br/>
<span class='tline' id='l400' data-llen='8947:8963'>　　　在主曰擯在客曰介亦曰相</span><br/>
<span class='tline' id='l401' data-llen='8963:8986'>擯者請期宰告曰質明行事注擯者有司佐禮者　釋</span><br/>
<span class='tline' id='l402' data-llen='8986:9009'>曰上云有司此言擯者故知擯者是有司佐主人行冠</span><br/>
<span class='tline' id='l403' data-llen='9009:9036'><a onclick="displayPageImage('KR1d0033', 'WYG', '001-23a' );" name="001-23a" class="pb">[001-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9036:9059'>禮者也云在主人曰擯在客曰介者案聘禮及大行人</span><br/>
<span class='tline' id='l405' data-llen='9059:9082'>皆以在主人曰擯在客稱介亦曰相司儀云每門止一</span><br/>
<span class='tline' id='l406' data-llen='9082:9105'>相是也上經布位已畢此經見為期之事請主人加冠</span><br/>
<span class='tline' id='l407' data-llen='9105:9114'>之期宰贊命告之</span><br/>
<span class='tline' id='l408' data-llen='9114:9133'>　　　特牲請期曰羮飪此無羮故云質明</span><br/>
<span class='tline' id='l409' data-llen='9133:9156'>云旦日正明行冠事者案特牲請期曰羮飪鄭注云肉</span><br/>
<span class='tline' id='l410' data-llen='9156:9179'>謂之羮飪熟也謂明日質明時而曰肉熟重豫勞賔此</span><br/>
<span class='tline' id='l411' data-llen='9179:9202'>無羮飪故云質明少牢云旦明行事故此注取彼而言</span><br/>
<span class='tline' id='l412' data-llen='9202:9229'><a onclick="displayPageImage('KR1d0033', 'WYG', '001-23b' );" name="001-23b" class="pb">[001-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9229:9240'>曰旦日正明行冠事也</span><br/>
<span class='tline' id='l414' data-llen='9240:9257'>　　　洗棄水器漢禮器制度士用鐡</span><br/>
<span class='tline' id='l415' data-llen='9257:9280'>夙興設洗直於東榮南北以堂深水在洗東　釋曰云</span><br/>
<span class='tline' id='l416' data-llen='9280:9303'>洗承盥洗者棄水器也者謂洗手洗爵之時恐水穢地</span><br/>
<span class='tline' id='l417' data-llen='9303:9326'>以洗承盥洗水而棄之故云棄水器也云士用鐡者案</span><br/>
<span class='tline' id='l418' data-llen='9326:9349'>漢禮器制度洗之所用士用鐡大夫用銅諸侯用白銀</span><br/>
<span class='tline' id='l419' data-llen='9349:9372'>天子用黄金也云榮屋翼也者即今之博風云榮者與</span><br/>
<span class='tline' id='l420' data-llen='9372:9387'>屋為榮飾言翼者與屋為翅翼也</span><br/>
<span class='tline' id='l421' data-llen='9387:9414'><a onclick="displayPageImage('KR1d0033', 'WYG', '001-24a' );" name="001-24a" class="pb">[001-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9414:9428'>　　　榮謂屋翼即漢之博風</span><br/>
<span class='tline' id='l423' data-llen='9428:9445'>　　　匠人於殷路寢言四阿明夏否</span><br/>
<span class='tline' id='l424' data-llen='9445:9468'>周制自卿大夫以下其室為夏屋者言周制者夏殷卿</span><br/>
<span class='tline' id='l425' data-llen='9468:9491'>大夫以下屋無文故此經是周法即以周制而言也案</span><br/>
<span class='tline' id='l426' data-llen='9491:9514'>此經是士禮而云榮鄉飲酒卿大夫禮鄉射喪大記大</span><br/>
<span class='tline' id='l427' data-llen='9514:9537'>夫士禮皆云榮又案匠人云夏后氏世室堂脩二七廣</span><br/>
<span class='tline' id='l428' data-llen='9537:9560'>四脩一五室此謂宗廟路寢同制則路寢亦然雖不云</span><br/>
<span class='tline' id='l429' data-llen='9560:9584'>兩下為之彼下文云殷人重屋四阿鄭云四阿四注重屋</span><br/>
<span class='tline' id='l430' data-llen='9584:9611'><a onclick="displayPageImage('KR1d0033', 'WYG', '001-24b' );" name="001-24b" class="pb">[001-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9611:9637'>屋謂路寢殷之路寢四阿則夏之路寢不四阿矣當兩下為之</span><br/>
<span class='tline' id='l432' data-llen='9637:9663'>是以檀弓孔子云見若覆夏屋者矣鄭注云夏屋今之門廡漢</span><br/>
<span class='tline' id='l433' data-llen='9663:9690'>時門廡也兩下為之故舉漢法以况夏屋兩下為之或名兩下屋</span><br/>
<span class='tline' id='l434' data-llen='9690:9715'>為夏屋夏后氏之屋亦為夏屋鄭云卿大夫以下其室為夏</span><br/>
<span class='tline' id='l435' data-llen='9715:9738'>屋兩下而周之天子諸侯皆四注故喪大記云升自屋</span><br/>
<span class='tline' id='l436' data-llen='9738:9761'>東榮鄭以為卿大夫士其天子諸侯當言東霤也周天</span><br/>
<span class='tline' id='l437' data-llen='9761:9784'>子路寢制似明堂五室十二堂上圓下方明四注也諸</span><br/>
<span class='tline' id='l438' data-llen='9784:9805'>侯亦然故燕禮云洗當東霤鄭云人君為殿屋也</span><br/>
<span class='tline' id='l439' data-llen='9805:9832'><a onclick="displayPageImage('KR1d0033', 'WYG', '001-25a' );" name="001-25a" class="pb">[001-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9832:9849'>　　　水器尊卑皆用金罍沃盥用枓</span><br/>
<span class='tline' id='l441' data-llen='9849:9873'>云水器金罍尊卑皆用金罍及大小異者此亦案漢禮器</span><br/>
<span class='tline' id='l442' data-llen='9873:9896'>制度尊卑皆用金罍及其大小異此篇與昏禮鄉飲酒</span><br/>
<span class='tline' id='l443' data-llen='9896:9919'>鄉射特牲皆直言水不言罍大射雖云罍水不云枓少</span><br/>
<span class='tline' id='l444' data-llen='9919:9942'>牢云司宫設罍水於洗東有枓鄭注云設水用罍沃盥</span><br/>
<span class='tline' id='l445' data-llen='9942:9965'>用枓禮在此也欲見罍枓俱有餘文無者不具之意也</span><br/>
<span class='tline' id='l446' data-llen='9965:9983'>　　　儀禮内設洗設尊先後及有無異</span><br/>
<span class='tline' id='l447' data-llen='9983:10006'>儀禮之内設洗與設尊或先或後不同者若先設洗則</span><br/>
<span class='tline' id='l448' data-llen='10006:10033'><a onclick="displayPageImage('KR1d0033', 'WYG', '001-25b' );" name="001-25b" class="pb">[001-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10033:10056'>兼餘事此士冠賔與贊共洗昏禮有夫婦與御媵之等</span><br/>
<span class='tline' id='l450' data-llen='10056:10079'>少牢特牲兼舉鼎不專為酒以是皆先設洗鄉飲酒鄉</span><br/>
<span class='tline' id='l451' data-llen='10079:10102'>射先設尊者以其專為酒燕禮大射自相對大射辨尊</span><br/>
<span class='tline' id='l452' data-llen='10102:10125'>卑故先設尊燕禮不辨尊卑故先設洗又儀禮之内或</span><br/>
<span class='tline' id='l453' data-llen='10125:10146'>有尊無洗或尊洗皆有文不言設之者是不具也</span><br/>
<span class='tline' id='l454' data-llen='10146:10149'>　</span><br/>
<span class='tline' id='l455' data-llen='10149:10152'>　</span><br/>
<span class='tline' id='l456' data-llen='10152:10161'>　儀禮要義卷一</span><br/>
</p>
<p><br/>
</p>
  </div>
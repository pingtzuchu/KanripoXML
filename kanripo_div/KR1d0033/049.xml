<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0033', 'WYG', '049-1a' );" name="049-1a" class="pb">[049-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　儀禮要義卷四十九</span><br/>
<span class='tline' id='l10' data-llen='202:223'>　　　　　　　　　　　　宋　魏了翁　撰</span><br/>
<span class='tline' id='l11' data-llen='223:231'>　　有司徹一</span><br/>
<span class='tline' id='l12' data-llen='231:249'>　　　大夫既祭儐尸於堂禮尸於室中</span><br/>
<span class='tline' id='l13' data-llen='249:272'>有司徹第十七　釋曰鄭目録云少牢之下篇也大夫</span><br/>
<span class='tline' id='l14' data-llen='272:295'>既祭儐尸於堂之禮祭畢禮尸於室中天子諸侯之祭</span><br/>
<span class='tline' id='l15' data-llen='295:318'>明日而繹有司徹於五禮屬吉　釋曰言大夫既祭儐</span><br/>
<span class='tline' id='l16' data-llen='318:344'><a onclick="displayPageImage('KR1d0033', 'WYG', '049-1b' );" name="049-1b" class="pb">[049-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='344:367'>尸於堂之禮者謂上大夫室内事尸行三獻禮畢别行</span><br/>
<span class='tline' id='l18' data-llen='367:390'>儐尸於堂之禮又云祭畢禮尸於室中者據下大夫室</span><br/>
<span class='tline' id='l19' data-llen='390:413'>内事尸行三獻無别行儐尸於堂之事即於室内為加</span><br/>
<span class='tline' id='l20' data-llen='413:430'>爵禮尸即下文云若不儐尸以下是也</span><br/>
<span class='tline' id='l21' data-llen='430:446'>　　　徹室中饌祝佐食俎以儐尸</span><br/>
<span class='tline' id='l22' data-llen='446:469'>自此盡如初論徹室内之饋并更整設及温尸俎之事</span><br/>
<span class='tline' id='l23' data-llen='469:492'>云徹室中之饋及祝佐食之俎者室内之饋主於尸饌</span><br/>
<span class='tline' id='l24' data-llen='492:515'>薦俎黍稷皆名饋下大夫不儐尸餕訖云有司官徹饋</span><br/>
<span class='tline' id='l25' data-llen='515:541'><a onclick="displayPageImage('KR1d0033', 'WYG', '049-2a' );" name="049-2a" class="pb">[049-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='541:564'>饌於室中西北隅彼鄭注云官徹饋者司馬司士舉俎</span><br/>
<span class='tline' id='l27' data-llen='564:587'>宰夫取敦及豆則此饋内兼數物唯無肵俎肵俎上篇</span><br/>
<span class='tline' id='l28' data-llen='587:610'>佐食徹之先設於堂下也又言及祝佐食之俎者殊其</span><br/>
<span class='tline' id='l29' data-llen='610:633'>尊卑為文祝亦有薦在室内北墉下佐食之俎在兩楹</span><br/>
<span class='tline' id='l30' data-llen='633:656'>之間無薦此等見於上篇今徹祝與佐食并為文者賤</span><br/>
<span class='tline' id='l31' data-llen='656:679'>者省文之義其實祝薦俎在室内佐食俎在階間此直</span><br/>
<span class='tline' id='l32' data-llen='679:702'>云有司不言官下大夫不儐尸云官徹者彼為更饌西</span><br/>
<span class='tline' id='l33' data-llen='702:725'>北隅為陽厭故見官也肵俎亦用儐尸不使有司同時</span><br/>
<span class='tline' id='l34' data-llen='725:751'><a onclick="displayPageImage('KR1d0033', 'WYG', '049-2b' );" name="049-2b" class="pb">[049-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='751:774'>徹者肵俎本為尸故設之徹之皆不與正俎同時而後</span><br/>
<span class='tline' id='l36' data-llen='774:797'>設先徹案楚茨詩云諸宰君婦廢徹不遲此不言者彼</span><br/>
<span class='tline' id='l37' data-llen='797:805'>人君禮故不同</span><br/>
<span class='tline' id='l38' data-llen='805:824'>　　　祭之明日曰祊曰繹與卿大夫禮異</span><br/>
<span class='tline' id='l39' data-llen='824:847'>云天子諸侯明日祭於祊而繹者欲見天子諸侯尊别</span><br/>
<span class='tline' id='l40' data-llen='847:870'>日為之與卿大夫禮異但祊與繹二者俱時為之故郊</span><br/>
<span class='tline' id='l41' data-llen='870:893'>特牲云繹之於庫門内祊之於東方失之矣鄭注云祊</span><br/>
<span class='tline' id='l42' data-llen='893:916'>之禮宜於廟門外之西室繹又於其堂神位在西北二</span><br/>
<span class='tline' id='l43' data-llen='916:942'><a onclick="displayPageImage('KR1d0033', 'WYG', '049-3a' );" name="049-3a" class="pb">[049-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='942:965'>者同時而大名曰繹其祭禮簡而事尸禮大引春秋傳</span><br/>
<span class='tline' id='l45' data-llen='965:988'>者此宣八年左氏傳辛巳有事於大廟仲遂卒於垂卿</span><br/>
<span class='tline' id='l46' data-llen='988:1011'>佐卒輕於正祭不合廢但繹祭禮輕宜廢而不廢故譏</span><br/>
<span class='tline' id='l47' data-llen='1011:1034'>之云壬午猶繹引之者證人君别日為繹又見二者雖</span><br/>
<span class='tline' id='l48' data-llen='1034:1057'>同時而大名繹故孔子書繹不書祊引爾雅者爾雅釋</span><br/>
<span class='tline' id='l49' data-llen='1057:1080'>天文彼云周曰繹商曰肜夏曰復胙復胙者復昨日之</span><br/>
<span class='tline' id='l50' data-llen='1080:1103'>胙祭殷曰肜者義取肜肜祭不絶周曰繹者取尋繹前</span><br/>
<span class='tline' id='l51' data-llen='1103:1126'>祭之事但祊者禮器云為祊乎外注祊祭明日之繹祭</span><br/>
<span class='tline' id='l52' data-llen='1126:1152'><a onclick="displayPageImage('KR1d0033', 'WYG', '049-3b' );" name="049-3b" class="pb">[049-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1152:1175'>也謂之祊者於廟門之旁因名焉其祭之禮既設祭於</span><br/>
<span class='tline' id='l54' data-llen='1175:1198'>室而事尸於堂孝子求神非一處是也此祊是明日又</span><br/>
<span class='tline' id='l55' data-llen='1198:1221'>祭故於廟門外若然正祭祊即於廟門内故楚茨詩云</span><br/>
<span class='tline' id='l56' data-llen='1221:1244'>祝祭於祊祀事孔明毛傳云祊門内也鄭云孝子不知</span><br/>
<span class='tline' id='l57' data-llen='1244:1267'>神之所在故使祝博求之于廟門内之旁待賓客之處</span><br/>
<span class='tline' id='l58' data-llen='1267:1290'>此大夫儐尸同用正祭之牲天子諸侯禮大别日又别</span><br/>
<span class='tline' id='l59' data-llen='1290:1313'>牲故牛人云享牛求牛鄭云享獻也獻神之牛謂所以</span><br/>
<span class='tline' id='l60' data-llen='1313:1336'>祭者也求終也終事之牛謂所以繹者也是其别牲也</span><br/>
<span class='tline' id='l61' data-llen='1336:1362'><a onclick="displayPageImage('KR1d0033', 'WYG', '049-4a' );" name="049-4a" class="pb">[049-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1362:1376'>　　　埽堂攝酒為儐尸新之</span><br/>
<span class='tline' id='l63' data-llen='1376:1399'>埽堂　釋曰為儐尸新之者正祭於室之時堂亦埽訖</span><br/>
<span class='tline' id='l64' data-llen='1399:1422'>今將儐尸又埽之司宫攝酒鄭云更洗益整頓之者案</span><br/>
<span class='tline' id='l65' data-llen='1422:1445'>士冠禮再醮攝酒注云攝猶整也整酒謂撓之此更添</span><br/>
<span class='tline' id='l66' data-llen='1445:1468'>益整頓則此洗當作撓此謂儐尸唯徹室中之饋亦因</span><br/>
<span class='tline' id='l67' data-llen='1468:1489'>前正祭之酒更撓攪添益整新之也今文攝作聶</span><br/>
<span class='tline' id='l68' data-llen='1489:1507'>　　　燅尸俎先温於爨之鑊乃升之鼎</span><br/>
<span class='tline' id='l69' data-llen='1507:1523'>　　　燅即論語左傳温尋之尋同</span><br/>
<span class='tline' id='l70' data-llen='1523:1549'><a onclick="displayPageImage('KR1d0033', 'WYG', '049-4b' );" name="049-4b" class="pb">[049-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1549:1572'>乃燅尸俎　釋曰知温尸俎於爨者見下文云卒燅乃</span><br/>
<span class='tline' id='l72' data-llen='1572:1595'>升羊豕魚三鼎故知先温於爨之鑊乃後升之於鼎也</span><br/>
<span class='tline' id='l73' data-llen='1595:1618'>肵亦温焉知者案下文載俎所舉在肵肩胳脊脅皆在</span><br/>
<span class='tline' id='l74' data-llen='1618:1641'>載於俎明亦温可知又云獨言温尸俎則祝與佐食不</span><br/>
<span class='tline' id='l75' data-llen='1641:1664'>與儐尸之禮者但正祭時尸祝及佐食皆有俎今獨言</span><br/>
<span class='tline' id='l76' data-llen='1664:1687'>温尸俎欲見儐尸時祝與佐食不與而别立侑也云古</span><br/>
<span class='tline' id='l77' data-llen='1687:1710'>文燅皆作尋論語及左傳與此古文皆作尋論語不破</span><br/>
<span class='tline' id='l78' data-llen='1710:1733'>至此疊古文不從者彼不破者或古文通用至此見有</span><br/>
<span class='tline' id='l79' data-llen='1733:1759'><a onclick="displayPageImage('KR1d0033', 'WYG', '049-5a' );" name="049-5a" class="pb">[049-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1759:1782'>今作燅有火義故從今文也云記或作燖者案郊特牲</span><br/>
<span class='tline' id='l81' data-llen='1782:1805'>云有虞氏之祭也尚用氣血腥爓祭用氣也注云爓或</span><br/>
<span class='tline' id='l82' data-llen='1805:1828'>為燖今此義指彼記或讀之故云記或作燖也引春秋</span><br/>
<span class='tline' id='l83' data-llen='1828:1840'>傳者見哀公十二年左傳</span><br/>
<span class='tline' id='l84' data-llen='1840:1855'>　　　議侑擇賓之賢者以異姓</span><br/>
<span class='tline' id='l85' data-llen='1855:1878'>乃議侑于賓以異姓　釋曰自此盡侑答拜論選侑并</span><br/>
<span class='tline' id='l86' data-llen='1878:1901'>迎尸及侑之事云是時主人及賓有司已復内位者下</span><br/>
<span class='tline' id='l87' data-llen='1901:1924'>文侑出俟于廟門之外又云主人出迎尸侑言侑即賓</span><br/>
<span class='tline' id='l88' data-llen='1924:1950'><a onclick="displayPageImage('KR1d0033', 'WYG', '049-5b' );" name="049-5b" class="pb">[049-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1950:1973'>之賢者明賓有司主人皆復内位矣若然知賓主不先</span><br/>
<span class='tline' id='l90' data-llen='1973:1996'>在内必知出復内位者上篇云四餕者二佐食二賓長</span><br/>
<span class='tline' id='l91' data-llen='1996:2019'>餕訖皆出未見入主人送上餕言退皆有出事今議侑</span><br/>
<span class='tline' id='l92' data-llen='2019:2035'>在内故云是時賓主人已復内位也</span><br/>
<span class='tline' id='l93' data-llen='2035:2049'>　　　立侑以輔尸宗人戒之</span><br/>
<span class='tline' id='l94' data-llen='2049:2072'>宗人戒侑　釋曰知南面告於其位者以賓位在門東</span><br/>
<span class='tline' id='l95' data-llen='2072:2095'>北面謂以為侑明面鄉其位可知知賓位在門東北面</span><br/>
<span class='tline' id='l96' data-llen='2095:2118'>者下文將獻賓時云主人降南面拜衆賓門東三拜衆</span><br/>
<span class='tline' id='l97' data-llen='2118:2144'><a onclick="displayPageImage('KR1d0033', 'WYG', '049-6a' );" name="049-6a" class="pb">[049-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2144:2167'>賓門東北面皆答一拜是也云戒曰請子為侑者案燕</span><br/>
<span class='tline' id='l99' data-llen='2167:2190'>禮公曰命某為賓射人傳公命當云請子為賓鄭以互</span><br/>
<span class='tline' id='l100' data-llen='2190:2213'>文約文云主人興禮事尸極敬心也者正謂立侑以輔</span><br/>
<span class='tline' id='l101' data-llen='2213:2221'>尸使出便迎之</span><br/>
<span class='tline' id='l102' data-llen='2221:2238'>　　　正祭盥訖乃舉鼎此儐尸不盥</span><br/>
<span class='tline' id='l103' data-llen='2238:2261'>乃舉　釋曰自此盡西祊論門外舉鼎匕俎入陳於廟</span><br/>
<span class='tline' id='l104' data-llen='2261:2284'>門之事云舉者不盥殺也者決正祭時皆盥訖乃舉鼎</span><br/>
<span class='tline' id='l105' data-llen='2284:2291'>此儐尸禮殺</span><br/>
<span class='tline' id='l106' data-llen='2291:2317'><a onclick="displayPageImage('KR1d0033', 'WYG', '049-6b' );" name="049-6b" class="pb">[049-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2317:2335'>　　　匕湆謂無肉直汁䟽匕䟽通刻飾</span><br/>
<span class='tline' id='l108' data-llen='2335:2358'>雍人合執二俎陳於羊俎西並皆西縮覆二䟽匕云云</span><br/>
<span class='tline' id='l109' data-llen='2358:2381'>云其南俎司馬以羞羊匕湆羊肉湆者匕湆謂無肉直</span><br/>
<span class='tline' id='l110' data-llen='2381:2404'>汁以其在匕湆也即下文司馬在羊鼎之東二手執桃</span><br/>
<span class='tline' id='l111' data-llen='2404:2427'>匕枋以挹湆注於䟽匕是也云䟽匕匕柄有刻飾者以</span><br/>
<span class='tline' id='l112' data-llen='2427:2450'>其言䟽是䟽通刻飾之名若禮記云䟽屏之類並併也</span><br/>
<span class='tline' id='l113' data-llen='2450:2464'>明堂位有䟽屏䟽匕猶云䟽屏</span><br/>
<span class='tline' id='l114' data-llen='2464:2482'>　　　設神几皆在右為生人設几皆左</span><br/>
<span class='tline' id='l115' data-llen='2482:2508'><a onclick="displayPageImage('KR1d0033', 'WYG', '049-7a' );" name="049-7a" class="pb">[049-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2508:2530'>云主人退尸還几縮之者以主人横執几進授尸時</span><br/>
<span class='tline' id='l117' data-llen='2530:2552'>尸二手受於主人手間時亦横受之將欲縱設於席</span><br/>
<span class='tline' id='l118' data-llen='2552:2574'>故還之使縮以右手執几外亷故鄉北面縮設於席</span><br/>
<span class='tline' id='l119' data-llen='2574:2595'>也云左之者異於鬼神者謂若上篇以来設神几</span><br/>
<span class='tline' id='l120' data-llen='2595:2617'>皆在右為生人皆左几之等是其生人陽故尚左鬼</span><br/>
<span class='tline' id='l121' data-llen='2617:2624'>神隂故尚右</span><br/>
<span class='tline' id='l122' data-llen='2624:2639'>　　　主人降洗賓降主人辭降</span><br/>
<span class='tline' id='l123' data-llen='2639:2662'>釋曰自此盡興退論主人主婦獻於尸之事云主人降</span><br/>
<span class='tline' id='l124' data-llen='2662:2688'><a onclick="displayPageImage('KR1d0033', 'WYG', '049-7b' );" name="049-7b" class="pb">[049-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2688:2711'>洗尸侑降尸辭洗者案鄉飲酒主人降洗賓降主人辭</span><br/>
<span class='tline' id='l126' data-llen='2711:2730'>降賓對此中亦應主人降洗賓降主人辭降</span><br/>
<span class='tline' id='l127' data-llen='2730:2747'>　　　正祭先薦後獻繹則先獻後薦</span><br/>
<span class='tline' id='l128' data-llen='2747:2770'>主婦自東房薦韭菹醢坐奠於筵前云云　釋曰案此</span><br/>
<span class='tline' id='l129' data-llen='2770:2793'>上下經主人先獻主婦乃後薦者若正祭則先薦後獻</span><br/>
<span class='tline' id='l130' data-llen='2793:2816'>若繹祭則先獻後薦故祭義云君獻尸夫人薦豆鄭注</span><br/>
<span class='tline' id='l131' data-llen='2816:2839'>云謂繹日也則此儐尸禮與天子諸侯繹同祭故亦先</span><br/>
<span class='tline' id='l132' data-llen='2839:2845'>獻後薦也</span><br/>
<span class='tline' id='l133' data-llen='2845:2871'><a onclick="displayPageImage('KR1d0033', 'WYG', '049-8a' );" name="049-8a" class="pb">[049-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2871:2890'>　　　朝事八籩八豆此儐尸禮殺各取四</span><br/>
<span class='tline' id='l135' data-llen='2890:2913'>韭菹醢昌菹醢䵄蕡白黒注此皆朝事之豆籩　釋云</span><br/>
<span class='tline' id='l136' data-llen='2913:2936'>大夫無朝事而用之儐尸亦豐大夫之禮者案禮記坐</span><br/>
<span class='tline' id='l137' data-llen='2936:2959'>尸於堂子北面而事之注云天子諸侯之祭朝事延尸</span><br/>
<span class='tline' id='l138' data-llen='2959:2982'>於户外是以有北面事尸之禮是特牲少牢正祭無朝</span><br/>
<span class='tline' id='l139' data-llen='2982:3005'>事於堂直有室中之事若然大夫雖用天子諸侯朝事</span><br/>
<span class='tline' id='l140' data-llen='3005:3028'>之籩豆以其禮殺故八籩八豆之中各取其四耳其韭</span><br/>
<span class='tline' id='l141' data-llen='3028:3051'>菹醢者則無骨之醢昌菹醢者即周禮麋臡臡散文亦</span><br/>
<span class='tline' id='l142' data-llen='3051:3077'><a onclick="displayPageImage('KR1d0033', 'WYG', '049-8b' );" name="049-8b" class="pb">[049-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3077:3100'>名醢又案周禮鄭注云韲菹之稱菜肉通全物若䐑為</span><br/>
<span class='tline' id='l144' data-llen='3100:3123'>菹細切為韲彼昌本不言菹是細切為韲此云昌本為</span><br/>
<span class='tline' id='l145' data-llen='3123:3135'>菹異於天子諸侯所用也</span><br/>
<span class='tline' id='l146' data-llen='3135:3147'>　　　司馬載俎十有一</span><br/>
<span class='tline' id='l147' data-llen='3147:3170'>乃升　釋曰自乃升盡于其上論司馬載俎因歴説十</span><br/>
<span class='tline' id='l148' data-llen='3170:3176'>一俎之事</span><br/>
<span class='tline' id='l149' data-llen='3176:3192'>　　　儐尸増俎實為尸加故有湆</span><br/>
<span class='tline' id='l150' data-llen='3192:3215'>羊肉湆臑折正脊一正脅一腸一胃一嚌肺一載于南</span><br/>
<span class='tline' id='l151' data-llen='3215:3241'><a onclick="displayPageImage('KR1d0033', 'WYG', '049-9a' );" name="049-9a" class="pb">[049-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3241:3264'>俎云肉湆肉在汁中者以増俎實為尸加也者以決正</span><br/>
<span class='tline' id='l153' data-llen='3264:3287'>祭之鼎直升牲體無湆者以正祭之俎非加今儐尸増</span><br/>
<span class='tline' id='l154' data-llen='3287:3310'>俎實為尸加故有湆也凡牲體皆出汁不言湆又下豕</span><br/>
<span class='tline' id='l155' data-llen='3310:3333'>脀亦出于汁皆不言湆此特得湆名者特牲少牢正祭</span><br/>
<span class='tline' id='l156' data-llen='3333:3356'>升牲體于鼎時皆無匕湆故直云升體於俎設於尸前</span><br/>
<span class='tline' id='l157' data-llen='3356:3379'>鼎内亦無匕湆升文今此升牲體於尸前匕湆亦升焉</span><br/>
<span class='tline' id='l158' data-llen='3379:3402'>故得湆名以在俎實無汁故進羊肉湆必先進羊匕湆</span><br/>
<span class='tline' id='l159' data-llen='3402:3425'>然後進羊肉湆見此湆為肉而有故在羊肉湆前進之</span><br/>
<span class='tline' id='l160' data-llen='3425:3451'><a onclick="displayPageImage('KR1d0033', 'WYG', '049-9b' );" name="049-9b" class="pb">[049-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3451:3474'>使尸嘗之故鄭下注云嚌湆者明湆肉加耳嘗之以其</span><br/>
<span class='tline' id='l162' data-llen='3474:3497'>汁尚味是也若然豕亦有匕湆不名肉湆而名豕脀者</span><br/>
<span class='tline' id='l163' data-llen='3497:3520'>互見為文言脀者見在俎無汁言肉湆者見在鼎内時</span><br/>
<span class='tline' id='l164' data-llen='3520:3543'>有汁也若然羊豕互見為文魚何以不言魚湆而云湆</span><br/>
<span class='tline' id='l165' data-llen='3543:3566'>魚者羊先言肉後言湆使肉前進匕湆明是湆従肉來</span><br/>
<span class='tline' id='l166' data-llen='3566:3589'>可知魚前無進匕湆故先言湆以明魚在湆可知魚無</span><br/>
<span class='tline' id='l167' data-llen='3589:3612'>匕湆者鄭下注云不羞魚匕湆畧小味也羊有正俎羞</span><br/>
<span class='tline' id='l168' data-llen='3612:3630'>匕湆肉湆豕無正俎魚無匕湆隆汙之殺</span><br/>
<span class='tline' id='l169' data-llen='3630:3657'><a onclick="displayPageImage('KR1d0033', 'WYG', '049-10a' );" name="049-10a" class="pb">[049-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3657:3675'>　　　十一俎如羊湆豕脀等有正有加</span><br/>
<span class='tline' id='l171' data-llen='3675:3698'>云此以下十有一俎俟時而載於此歴説之爾者案下</span><br/>
<span class='tline' id='l172' data-llen='3698:3722'>文卒升賓長設羊俎於豆南賓降尸升筵唯設此一俎餘</span><br/>
<span class='tline' id='l173' data-llen='3722:3745'>十一俎皆未又主人主婦升席時乃設之是其俟時而</span><br/>
<span class='tline' id='l174' data-llen='3745:3768'>載今於此以下雖未載因前俎遂歴陳説之耳十一俎</span><br/>
<span class='tline' id='l175' data-llen='3768:3791'>者即尸之羊肉湆一也豕脀俎二也侑之羊俎三也豕</span><br/>
<span class='tline' id='l176' data-llen='3791:3814'>俎四也主人羊俎五也羊肉湆俎六也豕脀七也主婦</span><br/>
<span class='tline' id='l177' data-llen='3814:3837'>羊俎八也尸侑主人三者皆有魚俎是其十一通尸羊</span><br/>
<span class='tline' id='l178' data-llen='3837:3864'><a onclick="displayPageImage('KR1d0033', 'WYG', '049-10b' );" name="049-10b" class="pb">[049-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3864:3887'>正俎為十二俎其四俎尸侑主人主婦載羊體俎皆為</span><br/>
<span class='tline' id='l180' data-llen='3887:3910'>正俎其餘八俎雍人所執二俎益送徃還故有八其實</span><br/>
<span class='tline' id='l181' data-llen='3910:3916'>止二俎也</span><br/>
<span class='tline' id='l182' data-llen='3916:3932'>　　　侑俎用左體侑賤尸俎用右</span><br/>
<span class='tline' id='l183' data-llen='3932:3955'>侑俎羊左肩左肫云云注云云侑賤　侑俎用左體者</span><br/>
<span class='tline' id='l184' data-llen='3955:3978'>案少牢載尸俎皆右體脊脅皆二骨舉肺一切肺三尸</span><br/>
<span class='tline' id='l185' data-llen='3978:4001'>主人主婦盡用腸三胃三尸正俎用一湆俎用一唯有</span><br/>
<span class='tline' id='l186' data-llen='4001:4024'>一在此是以自侑已下及主人主婦皆用左體脊脇若</span><br/>
<span class='tline' id='l187' data-llen='4024:4051'><a onclick="displayPageImage('KR1d0033', 'WYG', '049-11a' );" name="049-11a" class="pb">[049-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4051:4072'>然燅尸俎時左體亦同升於鼎上不云者文不具</span><br/>
<span class='tline' id='l189' data-llen='4072:4091'>　　　儐尸有侑猶正祭有祝尊之故加體</span><br/>
<span class='tline' id='l190' data-llen='4091:4114'>云其羊俎過三體有肫尊之加也者鼎俎數竒今體數</span><br/>
<span class='tline' id='l191' data-llen='4114:4137'>四故云加若禮緯云禮六十已上籩豆有加是以少牢</span><br/>
<span class='tline' id='l192' data-llen='4137:4160'>祝羊豕體各三又下文主人羊肉湆俎體亦三今儐尸</span><br/>
<span class='tline' id='l193' data-llen='4160:4183'>之有侑猶正祭之有祝侑四體必知以肫為加者侑尸</span><br/>
<span class='tline' id='l194' data-llen='4183:4206'>俎無肫主人羊肉湆俎亦無肫故知有肫為加以立侑</span><br/>
<span class='tline' id='l195' data-llen='4206:4219'>以輔尸尊之故以肫為加體</span><br/>
<span class='tline' id='l196' data-llen='4219:4246'><a onclick="displayPageImage('KR1d0033', 'WYG', '049-11b' );" name="049-11b" class="pb">[049-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4246:4264'>　　　阼俎用左下尸正俎無體逺下尸</span><br/>
<span class='tline' id='l198' data-llen='4264:4287'>阼俎羊肺一祭肺一云云　釋曰無體逺下尸者尸用</span><br/>
<span class='tline' id='l199' data-llen='4287:4310'>右體主人用左體是其相下之義今主人正俎全無牲</span><br/>
<span class='tline' id='l200' data-llen='4310:4333'>體故云逺下尸也云以肺代之肺尊也者尸侑一肺今</span><br/>
<span class='tline' id='l201' data-llen='4333:4356'>主人一俎有兩肺故知以肺代體肺者氣之主食所先</span><br/>
<span class='tline' id='l202' data-llen='4356:4363'>祭尊於腸胃</span><br/>
<span class='tline' id='l203' data-llen='4363:4384'>　　　降於侑羊體一而増豕膚三所謂順而摭</span><br/>
<span class='tline' id='l204' data-llen='4384:4407'>云降於侑羊體一而増豕膚三有所屈有所申亦所謂</span><br/>
<span class='tline' id='l205' data-llen='4407:4434'><a onclick="displayPageImage('KR1d0033', 'WYG', '049-12a' );" name="049-12a" class="pb">[049-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4434:4457'>順而摭也者案禮器注云謂若君沐粱大夫沐稷士沐</span><br/>
<span class='tline' id='l207' data-llen='4457:4480'>粱大夫不沐粱屈於君士則申與君同是亦屈申之義</span><br/>
<span class='tline' id='l208' data-llen='4480:4496'>　　　主人主婦俎不敢備逺下尸</span><br/>
<span class='tline' id='l209' data-llen='4496:4519'>主婦俎羊左臑脊云云　云無豕體而有膚以主人無</span><br/>
<span class='tline' id='l210' data-llen='4519:4542'>羊體不敢備也者以主人俎無羊體故主婦俎亦無豕</span><br/>
<span class='tline' id='l211' data-llen='4542:4558'>體以主人逺下尸主婦亦逺下尸也</span><br/>
<span class='tline' id='l212' data-llen='4558:4575'>　　　不陳魚俎於豕俎下别於正牲</span><br/>
<span class='tline' id='l213' data-llen='4575:4598'>司士朼魚亦司士載尸俎五魚横載之侑主人皆一云</span><br/>
<span class='tline' id='l214' data-llen='4598:4625'><a onclick="displayPageImage('KR1d0033', 'WYG', '049-12b' );" name="049-12b" class="pb">[049-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4625:4648'>云案上歴説十一俎尸侑主人之下皆次言豕俎魚俎</span><br/>
<span class='tline' id='l216' data-llen='4648:4671'>亦是歴説十一俎獨不陳魚俎於豕俎之下而并陳於</span><br/>
<span class='tline' id='l217' data-llen='4671:4694'>此者欲見魚水物别於正牲又欲見魚獨副賓長獻三</span><br/>
<span class='tline' id='l218' data-llen='4694:4702'>故并於此序之</span><br/>
<span class='tline' id='l219' data-llen='4702:4720'>　　　牲體進腠變於神魚載横是彌變</span><br/>
<span class='tline' id='l220' data-llen='4720:4743'>云横載之者異於牲體彌變於神者以其牲體皆横載</span><br/>
<span class='tline' id='l221' data-llen='4743:4766'>於俎於人為縮鬼進下生人進腠上篇少牢正祭升體</span><br/>
<span class='tline' id='l222' data-llen='4766:4789'>時云下利升豕其載如羊無腸胃體其載於俎皆進下</span><br/>
<span class='tline' id='l223' data-llen='4789:4816'><a onclick="displayPageImage('KR1d0033', 'WYG', '049-13a' );" name="049-13a" class="pb">[049-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4816:4839'>鄭注進下變於食生也所以交於神明不敢以食道敬</span><br/>
<span class='tline' id='l225' data-llen='4839:4862'>之至也引鄉飲酒禮進腠羊次其體豕言進下互相見</span><br/>
<span class='tline' id='l226' data-llen='4862:4885'>明正祭之時牲體皆横載進下可知至此儐尸事神禮</span><br/>
<span class='tline' id='l227' data-llen='4885:4908'>簡儐尸禮隆以尸為賓客故從生人禮牲體皆進腠横</span><br/>
<span class='tline' id='l228' data-llen='4908:4931'>載於俎異於載魚於正祭之時縮載故少牢云司士升</span><br/>
<span class='tline' id='l229' data-llen='4931:4954'>魚十有五而俎縮載右首進腴於俎為縮於尸為横首</span><br/>
<span class='tline' id='l230' data-llen='4954:4977'>向右腹腴向尸鄭注云右首進腴亦變於食生也若生</span><br/>
<span class='tline' id='l231' data-llen='4977:5000'>人則亦縮載於人為横首亦向右進鰭脊向人腹腴向</span><br/>
<span class='tline' id='l232' data-llen='5000:5027'><a onclick="displayPageImage('KR1d0033', 'WYG', '049-13b' );" name="049-13b" class="pb">[049-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5027:5050'>外今儐尸之禮載魚宜亦同生人縮載進鰭今横載於</span><br/>
<span class='tline' id='l234' data-llen='5050:5073'>人為縮不與正祭同又與生人異欲見儐尸之禮異於</span><br/>
<span class='tline' id='l235' data-llen='5073:5096'>正祭又不得全與生人同鄭云彌變於神者牲體既進</span><br/>
<span class='tline' id='l236' data-llen='5096:5117'>腠是已變於神至於魚載又横於俎是彌變於神</span><br/>
<span class='tline' id='l237' data-llen='5117:5131'>　　　自獻尸至卒爵凡五節</span><br/>
<span class='tline' id='l238' data-llen='5131:5154'>卒升　釋曰自此盡立於筵末論薦獻於尸之事云卒</span><br/>
<span class='tline' id='l239' data-llen='5154:5177'>升者案上有主人酌獻尸主婦薦籩豆又升羊俎進於</span><br/>
<span class='tline' id='l240' data-llen='5177:5200'>尸前因歴説十一俎之事今言卒升還計上升羊俎故</span><br/>
<span class='tline' id='l241' data-llen='5200:5227'><a onclick="displayPageImage('KR1d0033', 'WYG', '049-14a' );" name="049-14a" class="pb">[049-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5227:5250'>云卒是以鄭亦云已載尸羊俎而言之此事從上文獻</span><br/>
<span class='tline' id='l243' data-llen='5250:5273'>尸下盡乃卒爵有五節五節者從主人獻酒於尸并主</span><br/>
<span class='tline' id='l244' data-llen='5273:5296'>婦設籩豆是其一也賓長設俎二也次賓羞羊匕湆三</span><br/>
<span class='tline' id='l245' data-llen='5296:5317'>也司馬羞肉湆四也次賓羞羊燔尸乃卒爵五也</span><br/>
<span class='tline' id='l246' data-llen='5317:5334'>　　　桃匕䟽匕皆有淺升狀如飯橾</span><br/>
<span class='tline' id='l247' data-llen='5334:5358'>司馬在羊鼎之東二手執挑匕枋以挹湆注於䟽匕云云</span><br/>
<span class='tline' id='l248' data-llen='5358:5381'>云讀如或舂或扰之扰者讀從詩或舂或揄彼注揄抒</span><br/>
<span class='tline' id='l249' data-llen='5381:5404'>臼也云此二匕者皆有淺升狀如飯槮此以漢法況之</span><br/>
<span class='tline' id='l250' data-llen='5404:5431'><a onclick="displayPageImage('KR1d0033', 'WYG', '049-14b' );" name="049-14b" class="pb">[049-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5431:5445'>言淺升對尋常勺升深此淺耳</span><br/>
<span class='tline' id='l252' data-llen='5445:5456'>　　　獻侑降尸二等</span><br/>
<span class='tline' id='l253' data-llen='5456:5479'>釋曰自此盡主人答拜論主人獻侑并薦俎從獻之事</span><br/>
<span class='tline' id='l254' data-llen='5479:5502'>也此節内從獻有三事主人獻時主婦薦籩豆一也司</span><br/>
<span class='tline' id='l255' data-llen='5502:5525'>馬羞羊俎二也次賓羞羊燔三也侑降於尸二等無羊</span><br/>
<span class='tline' id='l256' data-llen='5525:5548'>匕湆又無肉湆云不洗者俱獻間無事也者此則以其</span><br/>
<span class='tline' id='l257' data-llen='5548:5571'>獻尸訖即獻侑中間無别酢酬之事故不洗凡爵行爵</span><br/>
<span class='tline' id='l258' data-llen='5571:5594'>從尊者來向卑者俱獻間無事則不洗爵從卑者來向</span><br/>
<span class='tline' id='l259' data-llen='5594:5621'><a onclick="displayPageImage('KR1d0033', 'WYG', '049-15a' );" name="049-15a" class="pb">[049-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5621:5644'>尊雖獻間無事亦洗是以此文獻尸訖俱獻侑不洗是</span><br/>
<span class='tline' id='l261' data-llen='5644:5667'>爵從尊者來故特牲賓致爵於主人洗爵者鄭云洗乃</span><br/>
<span class='tline' id='l262' data-llen='5667:5682'>致爵為異事新之以其承佐食賤</span><br/>
<span class='tline' id='l263' data-llen='5682:5697'>　　　主人受尸酢有五節行事</span><br/>
<span class='tline' id='l264' data-llen='5697:5720'>尸受侑爵降洗云云　釋曰自此盡就筵論主人受尸</span><br/>
<span class='tline' id='l265' data-llen='5720:5743'>酢并薦籩豆及俎之事就此事中亦有五節行事尊主</span><br/>
<span class='tline' id='l266' data-llen='5743:5766'>人故與尸同者尸酢主人時主人亦設籩豆一也賓長</span><br/>
<span class='tline' id='l267' data-llen='5766:5789'>設羊俎二次賓羞羊匕湆三司馬羞肉湆四也次賓羞</span><br/>
<span class='tline' id='l268' data-llen='5789:5816'><a onclick="displayPageImage('KR1d0033', 'WYG', '049-15b' );" name="049-15b" class="pb">[049-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5816:5839'>羊燔主人乃卒爵五也但特牲少牢主人獻尸尸即酢</span><br/>
<span class='tline' id='l270' data-llen='5839:5862'>主人主人乃獻祝及佐食此尸待主人獻侑乃酢主人</span><br/>
<span class='tline' id='l271' data-llen='5862:5885'>不同者此尸卑逹主人之意欲得先進酒於侑乃自飲</span><br/>
<span class='tline' id='l272' data-llen='5885:5908'>彼尸尊不逹主人欲自逹己意故先酢主人乃使主人</span><br/>
<span class='tline' id='l273' data-llen='5908:5931'>獻祝與佐食故不同是以下文賓長獻尸致爵主人尸</span><br/>
<span class='tline' id='l274' data-llen='5931:5943'>乃酢之遂賓意亦此類也</span><br/>
<span class='tline' id='l275' data-llen='5943:5962'>　　　主人東北面拜受爵尸西北面答拜</span><br/>
<span class='tline' id='l276' data-llen='5962:5985'>司宫設席於東序西面主人東楹東北面拜受爵尸西</span><br/>
<span class='tline' id='l277' data-llen='5985:6012'><a onclick="displayPageImage('KR1d0033', 'WYG', '049-16a' );" name="049-16a" class="pb">[049-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6012:6035'>楹西北面答拜　釋曰此乃陳主人受酢設席之位案</span><br/>
<span class='tline' id='l279' data-llen='6035:6058'>特牲為士案少牢下大夫皆致爵乃設席此儐尸受酢</span><br/>
<span class='tline' id='l280' data-llen='6058:6081'>即設席者以其儐尸尸益卑主人益尊故明一等受酢</span><br/>
<span class='tline' id='l281' data-llen='6081:6086'>即設席</span><br/>
<span class='tline' id='l282' data-llen='6086:6098'>　　　凡執籩豆皆雙執</span><br/>
<span class='tline' id='l283' data-llen='6098:6121'>凡執籩豆之法皆兩雙執之此侑與主人皆二籩故主</span><br/>
<span class='tline' id='l284' data-llen='6121:6135'>婦與婦賛者各執其二於事便</span><br/>
<span class='tline' id='l285' data-llen='6135:6151'>　　　主婦亞獻尸四節從厭五節</span><br/>
<span class='tline' id='l286' data-llen='6151:6178'><a onclick="displayPageImage('KR1d0033', 'WYG', '049-16b' );" name="049-16b" class="pb">[049-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6178:6201'>司宫取爵於篚以授婦賛者於房東以授主婦　釋曰</span><br/>
<span class='tline' id='l288' data-llen='6201:6224'>自此盡主婦答拜論主婦亞獻尸并見從獻之事上文</span><br/>
<span class='tline' id='l289' data-llen='6224:6247'>主人獻節凡有三爵有主人獻尸獻侑并受酢此主婦</span><br/>
<span class='tline' id='l290' data-llen='6247:6270'>獻内凡有四爵即分為四節解之四者主婦獻尸一也</span><br/>
<span class='tline' id='l291' data-llen='6270:6293'>獻侑二也致爵於主人三也受尸酢四也下文賓長為</span><br/>
<span class='tline' id='l292' data-llen='6293:6316'>三獻爵止故與主婦亞獻同此主婦亞獻尸一節之内</span><br/>
<span class='tline' id='l293' data-llen='6316:6339'>從獻有五五者主婦亞獻主婦設兩鉶一也主婦又設</span><br/>
<span class='tline' id='l294' data-llen='6339:6362'>糗與脩二也次賓羞豕匕湆三也司士羞豕脀四也次</span><br/>
<span class='tline' id='l295' data-llen='6362:6389'><a onclick="displayPageImage('KR1d0033', 'WYG', '049-17a' );" name="049-17a" class="pb">[049-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6389:6401'>賓羞豕燔尸乃卒爵五也</span><br/>
<span class='tline' id='l297' data-llen='6401:6421'>　　　獻酢無筵上受法尸不敢與婦人賓主</span><br/>
<span class='tline' id='l298' data-llen='6421:6444'>主婦洗爵於房中出實爵尊南西面拜獻尸尸拜於筵</span><br/>
<span class='tline' id='l299' data-llen='6444:6467'>上受　釋曰賓主獻酢無在筵上受法今尸於筵上受</span><br/>
<span class='tline' id='l300' data-llen='6467:6490'>者以婦人所獻故尸不與行賓主之禮故不得各就其</span><br/>
<span class='tline' id='l301' data-llen='6490:6513'>階若然少牢主人祝拜於席上坐受者注云室内迫狹</span><br/>
<span class='tline' id='l302' data-llen='6513:6523'>故拜筵上與此禮異</span><br/>
<span class='tline' id='l303' data-llen='6523:6541'>　　　正俎皆横執横設益送之俎皆縮</span><br/>
<span class='tline' id='l304' data-llen='6541:6568'><a onclick="displayPageImage('KR1d0033', 'WYG', '049-17b' );" name="049-17b" class="pb">[049-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6568:6583'>　　　諸文横縮執俎者皆此類</span><br/>
<span class='tline' id='l306' data-llen='6583:6606'>主婦羞糗脩坐奠糗云云乃縮執豕脀以降侑興案上</span><br/>
<span class='tline' id='l307' data-llen='6606:6629'>下文尸與侑及主人主婦但是正俎皆横執俎以升又</span><br/>
<span class='tline' id='l308' data-llen='6629:6652'>横設於席前若益送之俎皆縮執之又縮於席前今司</span><br/>
<span class='tline' id='l309' data-llen='6652:6675'>士所羞豕脀是益送之俎縮執是其常而言縮執者以</span><br/>
<span class='tline' id='l310' data-llen='6675:6698'>其文承上主人獻侑時無羊肉湆故主婦獻侑司士羞</span><br/>
<span class='tline' id='l311' data-llen='6698:6721'>豕脀不得相如是以經特著縮執俎見異於正俎諸文</span><br/>
<span class='tline' id='l312' data-llen='6721:6733'>特云横執縮執者皆此類</span><br/>
<span class='tline' id='l313' data-llen='6733:6760'><a onclick="displayPageImage('KR1d0033', 'WYG', '049-18a' );" name="049-18a" class="pb">[049-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6760:6779'>　　　主婦致爵于主人拜阼辟併敬尸侑</span><br/>
<span class='tline' id='l315' data-llen='6779:6802'>主婦受爵酌以致于主人主人筵上拜受爵主婦北面</span><br/>
<span class='tline' id='l316' data-llen='6802:6825'>于阼階上答拜　釋曰自此盡答拜受爵論主婦致爵</span><br/>
<span class='tline' id='l317' data-llen='6825:6848'>于主人之事此科亦有五節行事主婦致爵于主人時</span><br/>
<span class='tline' id='l318' data-llen='6848:6871'>主婦設二鉶一也又設糗脩二也豕匕湆三也豕脀四</span><br/>
<span class='tline' id='l319' data-llen='6871:6894'>也豕燔主人卒爵五也云主婦易位拜于阼階上辟併</span><br/>
<span class='tline' id='l320' data-llen='6894:6917'>敬者前主婦獻尸侑拜送于主人北今致爵于主人拜</span><br/>
<span class='tline' id='l321' data-llen='6917:6940'>于阼階上者辟併敬主人與尸侑故易位也若然案特</span><br/>
<span class='tline' id='l322' data-llen='6940:6967'><a onclick="displayPageImage('KR1d0033', 'WYG', '049-18b' );" name="049-18b" class="pb">[049-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6967:6990'>牲三獻爵止乃致爵此未三獻已致爵者以上篇已有</span><br/>
<span class='tline' id='l324' data-llen='6990:7010'>獻于尸故此不待三獻又見儐尸禮殺故早致</span><br/>
<span class='tline' id='l325' data-llen='7010:7023'>　　　尸受爵降將酢主婦</span><br/>
<span class='tline' id='l326' data-llen='7023:7046'>尸降筵受主婦爵以降　釋曰自此盡皆就筵論尸酢</span><br/>
<span class='tline' id='l327' data-llen='7046:7069'>主婦之事此科内從酢有三三者主婦受酢之時婦賛</span><br/>
<span class='tline' id='l328' data-llen='7069:7092'>者設豆籩一也司馬設羊俎二也次賓羞羊燔主婦卒</span><br/>
<span class='tline' id='l329' data-llen='7092:7115'>爵三也以其主婦受從與侑同三主人受從與尸同五</span><br/>
<span class='tline' id='l330' data-llen='7115:7121'>尊卑差也</span><br/>
<span class='tline' id='l331' data-llen='7121:7148'><a onclick="displayPageImage('KR1d0033', 'WYG', '049-19a' );" name="049-19a" class="pb">[049-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7148:7168'>　　　賓長以下雖獻無席唯主人主婦設席</span><br/>
<span class='tline' id='l333' data-llen='7168:7191'>司宫設席於房中南面主婦立於席西　釋曰以賓長</span><br/>
<span class='tline' id='l334' data-llen='7191:7214'>以下皆無設席之文唯主婦與主人同設席故云主婦</span><br/>
<span class='tline' id='l335' data-llen='7214:7232'>尊特牲及下大夫主婦設席亦是主婦尊</span><br/>
<span class='tline' id='l336' data-llen='7232:7254'>　　　主人坐卒爵奠爵乃拜主婦執爵拜立卒爵</span><br/>
<span class='tline' id='l337' data-llen='7254:7277'>主婦執爵以出於房西面於主人席北立卒爵拜云云</span><br/>
<span class='tline' id='l338' data-llen='7277:7300'>　釋曰云不坐者變於主人也者上主人受酢坐卒爵</span><br/>
<span class='tline' id='l339' data-llen='7300:7323'>故云變於主人也執爵拜變於男子者上下經凡男子</span><br/>
<span class='tline' id='l340' data-llen='7323:7350'><a onclick="displayPageImage('KR1d0033', 'WYG', '049-19b' );" name="049-19b" class="pb">[049-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7350:7367'>拜卒爵皆奠爵乃拜故云變於男子也</span><br/>
<span class='tline' id='l342' data-llen='7367:7385'>　　　賓獻尸尸奠爵未舉以待神恵均</span><br/>
<span class='tline' id='l343' data-llen='7385:7408'>上賓洗爵以升酌獻尸尸拜受爵至奠爵於薦左　釋</span><br/>
<span class='tline' id='l344' data-llen='7408:7431'>曰此一經論賓長備三獻獻尸其尸奠於薦左未舉之</span><br/>
<span class='tline' id='l345' data-llen='7431:7454'>事尸不舉者以三獻訖正禮終欲使神恵均於庭徧得</span><br/>
<span class='tline' id='l346' data-llen='7454:7477'>獻乃舉之故下文主人獻及衆賓以下訖乃作止爵若</span><br/>
<span class='tline' id='l347' data-llen='7477:7500'>然特牲及下大夫尸在室内始行三獻未行致爵尸奠</span><br/>
<span class='tline' id='l348' data-llen='7500:7523'>爵欲得神恵均於室此儐尸之禮室内已行三獻至此</span><br/>
<span class='tline' id='l349' data-llen='7523:7550'><a onclick="displayPageImage('KR1d0033', 'WYG', '049-20a' );" name="049-20a" class="pb">[049-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7550:7573'>儐尸夫婦又已行致爵訖儐尸又在堂故爵止者欲得</span><br/>
<span class='tline' id='l351' data-llen='7573:7585'>神恵均於庭與正祭者異</span><br/>
<span class='tline' id='l352' data-llen='7585:7604'>　　　賓長稱上賓少牢尸有父尊稱長賓</span><br/>
<span class='tline' id='l353' data-llen='7604:7627'>云上賓賓長者上文云賓長設羊俎是此與上文長賓</span><br/>
<span class='tline' id='l354' data-llen='7627:7650'>互見為一人云謂之上賓以將獻異之者言長賓賓中</span><br/>
<span class='tline' id='l355' data-llen='7650:7673'>長尊稱輕若言上賓賓中上尊稱重故以將獻變言上</span><br/>
<span class='tline' id='l356' data-llen='7673:7696'>賓云或謂之長賓者或少牢文案彼云長賓洗爵獻于</span><br/>
<span class='tline' id='l357' data-llen='7696:7719'>尸此異之稱上賔者少牢尸有父尊屈之故但云長賓</span><br/>
<span class='tline' id='l358' data-llen='7719:7746'><a onclick="displayPageImage('KR1d0033', 'WYG', '049-20b' );" name="049-20b" class="pb">[049-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7746:7749'>耳</span><br/>
<span class='tline' id='l360' data-llen='7749:7764'>　　　至此尸升侑不升尸禮殺</span><br/>
<span class='tline' id='l361' data-llen='7764:7786'>主人降洗爵尸侑降主人云云辭云云尸升侑不升</span><br/>
<span class='tline' id='l362' data-llen='7786:7809'>釋曰自此盡皆左之論主人酬尸設羞之事云侑不升</span><br/>
<span class='tline' id='l363' data-llen='7809:7829'>尸禮益殺者儐尸之禮殺於初今侑不升又殺</span><br/>
<span class='tline' id='l364' data-llen='7829:7848'>　　　内羞榖物隂在右庶羞牲物陽在左</span><br/>
<span class='tline' id='l365' data-llen='7848:7871'>宰夫羞房中之羞于尸侑主人主婦皆右之司士羞庶</span><br/>
<span class='tline' id='l366' data-llen='7871:7894'>羞云云　釋曰以二羞是内羞房中之羞以儐尸用之</span><br/>
<span class='tline' id='l367' data-llen='7894:7921'><a onclick="displayPageImage('KR1d0033', 'WYG', '049-21a' );" name="049-21a" class="pb">[049-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7921:7944'>故云盡歡心云房中之羞其籩則周禮籩人職云羞籩</span><br/>
<span class='tline' id='l369' data-llen='7944:7967'>之實云其豆則酏食糝食者周禮醢人職羞豆之實案</span><br/>
<span class='tline' id='l370' data-llen='7967:7990'>王制云庶羞不踰牲注云祭以羊則不以牛肉為羞依</span><br/>
<span class='tline' id='l371' data-llen='7990:8013'>内則羞用三牲者據得用大牢者若大夫已下不用大</span><br/>
<span class='tline' id='l372' data-llen='8013:8036'>牢者則無牛矣而引之者舉其成文以曉人耳云庶羞</span><br/>
<span class='tline' id='l373' data-llen='8036:8059'>羊臐豕膮皆有胾知者案公食大夫牲皆臛及炙胾今</span><br/>
<span class='tline' id='l374' data-llen='8059:8082'>此鄭直云臐胾不言炙者此儐尸飲酒之禮故主人獻</span><br/>
<span class='tline' id='l375' data-llen='8082:8105'>尸皆羊燔從當主婦獻皆豕燔從公食大夫是食禮故</span><br/>
<span class='tline' id='l376' data-llen='8105:8132'><a onclick="displayPageImage('KR1d0033', 'WYG', '049-21b' );" name="049-21b" class="pb">[049-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8132:8155'>庶羞並陳此飲酒之禮故先以燔從酬賓之後乃言司</span><br/>
<span class='tline' id='l378' data-llen='8155:8178'>士羞庶羞則知止有羊臐豕膮羊胾豕胾以其燔炙前</span><br/>
<span class='tline' id='l379' data-llen='8178:8201'>已從獻訖故知止有臐胾而已云房中之羞内羞也者</span><br/>
<span class='tline' id='l380' data-llen='8201:8224'>案下大夫不儐尸云乃羞宰夫羞房中之羞司士羞庶</span><br/>
<span class='tline' id='l381' data-llen='8224:8247'>羞於尸祝主人主婦内羞在右庶羞在左是也云内羞</span><br/>
<span class='tline' id='l382' data-llen='8247:8270'>在右隂也者以其是榖物故云隂也云庶羞在左陽也</span><br/>
<span class='tline' id='l383' data-llen='8270:8293'>者以其是牲物故云陽大宗伯亦云天産作隂徳地産</span><br/>
<span class='tline' id='l384' data-llen='8293:8316'>作陽徳鄭亦云天産六牲之屬地産九榖之屬是其榖</span><br/>
<span class='tline' id='l385' data-llen='8316:8343'><a onclick="displayPageImage('KR1d0033', 'WYG', '049-22a' );" name="049-22a" class="pb">[049-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8343:8352'>物隂牲物陽者也</span><br/>
<span class='tline' id='l387' data-llen='8352:8355'>　</span><br/>
<span class='tline' id='l388' data-llen='8355:8358'>　</span><br/>
<span class='tline' id='l389' data-llen='8358:8361'>　</span><br/>
<span class='tline' id='l390' data-llen='8361:8364'>　</span><br/>
<span class='tline' id='l391' data-llen='8364:8367'>　</span><br/>
<span class='tline' id='l392' data-llen='8367:8370'>　</span><br/>
<span class='tline' id='l393' data-llen='8370:8373'>　</span><br/>
<span class='tline' id='l394' data-llen='8373:8400'><a onclick="displayPageImage('KR1d0033', 'WYG', '049-22b' );" name="049-22b" class="pb">[049-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8400:8403'>　</span><br/>
<span class='tline' id='l396' data-llen='8403:8406'>　</span><br/>
<span class='tline' id='l397' data-llen='8406:8409'>　</span><br/>
<span class='tline' id='l398' data-llen='8409:8412'>　</span><br/>
<span class='tline' id='l399' data-llen='8412:8415'>　</span><br/>
<span class='tline' id='l400' data-llen='8415:8418'>　</span><br/>
<span class='tline' id='l401' data-llen='8418:8421'>　</span><br/>
<span class='tline' id='l402' data-llen='8421:8432'>　儀禮要義卷四十九</span><br/>
</p>
<p><br/>
</p>
  </div>
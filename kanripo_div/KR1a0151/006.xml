<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0151', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:210'>　易翼述信卷六　　　廬州府同知王又樸撰</span>
<span class='tline' id='l10' data-llen='210:220'>䷞<span class='krp-note'>艮下/兌上</span></span>
<span class='tline' id='l11' data-llen='220:243'>咸亨利貞取女吉○彖曰咸感也柔上而剛下二氣感</span>
<span class='tline' id='l12' data-llen='243:266'>應以相與止而說男下女是以亨利貞取女吉也天地</span>
<span class='tline' id='l13' data-llen='266:289'>感而萬物化生聖人感人心而天下和平觀其所感而</span>
<span class='tline' id='l14' data-llen='289:300'>天地萬物之情可見矣</span>
<span class='tline' id='l15' data-llen='300:323'>　合訂云柔往居上剛來居四乾以一畫予坤坤以一</span>
<span class='tline' id='l16' data-llen='323:349'><a onclick="displayPageImage('KR1a0151', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='349:372'>　畫予乾乾坤交至于三索交感之至矣卦象兌為澤</span>
<span class='tline' id='l18' data-llen='372:395'>　艮為山山澤通氣隂陽感應以相與也卦徳艮止兌</span>
<span class='tline' id='l19' data-llen='395:418'>　悅以止為恱也恱感也止則无心矣安溪李氏云感</span>
<span class='tline' id='l20' data-llen='418:441'>　道利在于貞如取女然則吉取女者以禮合以情與</span>
<span class='tline' id='l21' data-llen='441:464'>　以義終焉者也又咸貞之道取女如是則吉竊以此</span>
<span class='tline' id='l22' data-llen='464:487'>　卦當與同人卦叅看同人言忠恕此則言一貫也傳</span>
<span class='tline' id='l23' data-llen='487:510'>　釋卦詞雖有三義然皆所以言一盖二氣之感應以</span>
<span class='tline' id='l24' data-llen='510:533'>　其一也男之下女惟其一也一故止寂然不動者也</span>
<span class='tline' id='l25' data-llen='533:559'><a onclick="displayPageImage('KR1a0151', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='559:582'>　恱則貫感而遂通者也天地感而萬物化生所謂天</span>
<span class='tline' id='l27' data-llen='582:605'>　得一以清地得一以寧也聖人感人心而天下和平</span>
<span class='tline' id='l28' data-llen='605:628'>　所謂侯王得一以為天下貞也繫詞大傳曰天下之</span>
<span class='tline' id='l29' data-llen='628:651'>　動貞夫一故四爻為卦主而但曰貞吉也又雜卦傳</span>
<span class='tline' id='l30' data-llen='651:669'>　曰咸速也而感以無心則不疾而速矣</span>
<span class='tline' id='l31' data-llen='669:684'>象曰山下有澤咸君子以虛受人</span>
<span class='tline' id='l32' data-llen='684:707'>　合訂曰廓然大公虚也物來順應受也盖惟虛斯靈</span>
<span class='tline' id='l33' data-llen='707:724'>　惟靈斯應此即止而說此即一貫也</span>
<span class='tline' id='l34' data-llen='724:750'><a onclick="displayPageImage('KR1a0151', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='750:767'>初六咸其拇○象曰咸其拇志在外也</span>
<span class='tline' id='l36' data-llen='767:790'>　初變革遇離火炎上故曰志在外盖初之所感甚淺</span>
<span class='tline' id='l37' data-llen='790:808'>　又與上皆无位故无可感而不言吉凶</span>
<span class='tline' id='l38' data-llen='808:829'>六二咸其腓凶居吉○象曰雖凶居吉順不害也</span>
<span class='tline' id='l39' data-llen='829:852'>　二變大過曰棟橈故凶然本氣為艮又有中正之徳</span>
<span class='tline' id='l40' data-llen='852:872'>　故曰居吉又遇巽之小心傳故曰順不害也</span>
<span class='tline' id='l41' data-llen='872:895'>九三咸其股執其隨往吝○象曰咸其股亦不處也志</span>
<span class='tline' id='l42' data-llen='895:904'>在隨人所執下也</span>
<span class='tline' id='l43' data-llen='904:930'><a onclick="displayPageImage('KR1a0151', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='930:953'>　三變萃在上之下故曰股遇坤順又本氣與四五皆</span>
<span class='tline' id='l45' data-llen='953:976'>　陽爻也三宜應上乃不應上而隨四五故曰執其隨</span>
<span class='tline' id='l46' data-llen='976:999'>　三四五成乾卦健行故曰往止而悅則吉往故吝也</span>
<span class='tline' id='l47' data-llen='999:1022'>九四貞吉悔亡憧憧往來朋從爾思○象曰貞吉悔亡</span>
<span class='tline' id='l48' data-llen='1022:1036'>未感害也憧憧往來未光大也</span>
<span class='tline' id='l49' data-llen='1036:1059'>　四變蹇其卦詞曰貞吉者也故此亦云又兌悅遇坎</span>
<span class='tline' id='l50' data-llen='1059:1082'>　險故曰憧憧蹇利西南西南則得朋故曰朋從四當</span>
<span class='tline' id='l51' data-llen='1082:1105'>　心位故曰思夫思心之官也而繫詞大傳曰天下何</span>
<span class='tline' id='l52' data-llen='1105:1131'><a onclick="displayPageImage('KR1a0151', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1131:1154'>　思何慮豈竟置思于無用哉盖知止則定靜安而後</span>
<span class='tline' id='l54' data-llen='1154:1177'>　能慮四乘下卦之止而為兌悅之始悅諸心則研諸</span>
<span class='tline' id='l55' data-llen='1177:1200'>　慮所謂一致而百慮者此已惟同歸故殊塗惟一致</span>
<span class='tline' id='l56' data-llen='1200:1223'>　故百慮先儒所謂有一方可貫也又云无忠作恕不</span>
<span class='tline' id='l57' data-llen='1223:1246'>　出則同歸二句斷不可倒說朋從爾思說者皆謂為</span>
<span class='tline' id='l58' data-llen='1246:1269'>　同類之人從爾思言其思之狹竊謂天下之人皆同</span>
<span class='tline' id='l59' data-llen='1269:1292'>　此一心天下之心皆同此一理周子曰一實萬分張</span>
<span class='tline' id='l60' data-llen='1292:1315'>　子曰萬物本一一能合異也故夫子則一貫而一間</span>
<span class='tline' id='l61' data-llen='1315:1341'><a onclick="displayPageImage('KR1a0151', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1341:1364'>　未達之顔子亦聞一知十若必逐事逐物以思憧憧</span>
<span class='tline' id='l63' data-llen='1364:1387'>　然于往來之間則爾既思其報以為施人亦思其施</span>
<span class='tline' id='l64' data-llen='1387:1410'>　以為報所謂感應者皆屬有形之私亦狹而可量矣</span>
<span class='tline' id='l65' data-llen='1410:1433'>　此霸者之小補其民所以驩虞如者也以其小補故</span>
<span class='tline' id='l66' data-llen='1433:1456'>　未光大惟貞夫一則應萬物而無心老安友信少懷</span>
<span class='tline' id='l67' data-llen='1456:1479'>　君子所以篤恭而天下平也堯舜事業巍巍蕩蕩光</span>
<span class='tline' id='l68' data-llen='1479:1502'>　大之風此可想見繫詞大傳所云精義入神以致用</span>
<span class='tline' id='l69' data-llen='1502:1525'>　利用安身以崇徳者正言致一之學過此以往則言</span>
<span class='tline' id='l70' data-llen='1525:1551'><a onclick="displayPageImage('KR1a0151', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1551:1558'>　一已致矣</span>
<span class='tline' id='l72' data-llen='1558:1576'>九五咸其脢无悔○象曰咸其脢志末也</span>
<span class='tline' id='l73' data-llen='1576:1599'>　五變小過遇震雷起于下而上聞故不應二而比上</span>
<span class='tline' id='l74' data-llen='1599:1622'>　為咸其脢也五自是二之應又中正當位此宜為正</span>
<span class='tline' id='l75' data-llen='1622:1645'>　感而何以曰咸其脢盖應二即為有心之感而非咸</span>
<span class='tline' id='l76' data-llen='1645:1668'>　矣惟本氣為咸而變氣為小過故不下應而反比上</span>
<span class='tline' id='l77' data-llen='1668:1691'>　有脢象焉雖感于無心而去艮止為逺故但无悔而</span>
<span class='tline' id='l78' data-llen='1691:1702'>　不可為貞吉悔亡也</span>
<span class='tline' id='l79' data-llen='1702:1728'><a onclick="displayPageImage('KR1a0151', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1728:1749'>上六咸其輔頰舌○象曰咸其輔頰舌滕口說也</span>
<span class='tline' id='l81' data-llen='1749:1772'>　上為兌主兌為口舌又變之遯兌遇乾乾亦為言遁</span>
<span class='tline' id='l82' data-llen='1772:1795'>　詞知其所窮上窮位也故曰咸其輔頰舌傳曰滕口</span>
<span class='tline' id='l83' data-llen='1795:1808'>　說則亦不能有所感應矣</span>
<span class='tline' id='l84' data-llen='1808:1818'>䷟<span class='krp-note'>巽下/震上</span></span>
<span class='tline' id='l85' data-llen='1818:1841'>恒亨无咎利貞利有攸往○彖曰恒久也剛上而柔下</span>
<span class='tline' id='l86' data-llen='1841:1864'>雷風相與巽而動剛柔皆應恒恒亨无咎利貞久於其</span>
<span class='tline' id='l87' data-llen='1864:1887'>道也天地之道恒久而不已也利有攸往終則有始也</span>
<span class='tline' id='l88' data-llen='1887:1913'><a onclick="displayPageImage('KR1a0151', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1913:1936'>日月得天而能久照四時變化而能久成聖人久於其</span>
<span class='tline' id='l90' data-llen='1936:1958'>道而天下化成觀其所恒而天地萬物之情可見矣</span>
<span class='tline' id='l91' data-llen='1958:1981'>　安溪李氏曰剛上柔下分之定也二體皆長則定位</span>
<span class='tline' id='l92' data-llen='1981:2004'>　而有常盖咸語其情故二少之交專而不貳恒言其</span>
<span class='tline' id='l93' data-llen='2004:2027'>　理故二長之分定而不移也又八卦之情變化無常</span>
<span class='tline' id='l94' data-llen='2027:2050'>　者莫如雷風然其相與之理終古不變觀其至無常</span>
<span class='tline' id='l95' data-llen='2050:2073'>　者然後至常者可見也卦徳巽而動凡躁動則無常</span>
<span class='tline' id='l96' data-llen='2073:2096'>　若沉潛謹審而動有常可知矣天地寒暑之化所以</span>
<span class='tline' id='l97' data-llen='2096:2122'><a onclick="displayPageImage('KR1a0151', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2122:2145'>　為有常者潛移黙運故也又曰凡事未有可久而不</span>
<span class='tline' id='l99' data-llen='2145:2168'>　可通者是恒有亨義也又積久則必通卒然之通與</span>
<span class='tline' id='l100' data-llen='2168:2191'>　卒然而通雖通或有咎也恒之亨亨且旡咎矣其占</span>
<span class='tline' id='l101' data-llen='2191:2214'>　又利于守正而利有攸往盖守正貴於能恒又守正</span>
<span class='tline' id='l102' data-llen='2214:2237'>　然後可以謂之恒也恒故利有所往又能守能行然</span>
<span class='tline' id='l103' data-llen='2237:2260'>　後可以為恒也合訂曰恒必以貞而貞无一定事終</span>
<span class='tline' id='l104' data-llen='2260:2283'>　則變變則復始有終有始者无始无終也日月之往</span>
<span class='tline' id='l105' data-llen='2283:2306'>　來四時之代謝聖人之化成天下皆此道也竊按李</span>
<span class='tline' id='l106' data-llen='2306:2332'><a onclick="displayPageImage('KR1a0151', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2332:2355'>　氏謂變化無常莫如雷風觀其至無常然後至常者</span>
<span class='tline' id='l108' data-llen='2355:2378'>　可見此則終則有始之義時中也惟時中而後可恒</span>
<span class='tline' id='l109' data-llen='2378:2388'>　聖人之取象精矣</span>
<span class='tline' id='l110' data-llen='2388:2402'>象曰雷風恒君子以立不易方</span>
<span class='tline' id='l111' data-llen='2402:2425'>　合訂曰立與咸象虛對无著之謂虛有據之謂立虛</span>
<span class='tline' id='l112' data-llen='2425:2448'>　則人任來立則我不往惟不迎故不拒咸恒原無二</span>
<span class='tline' id='l113' data-llen='2448:2467'>　道也竊按此說立字並以易講不易精甚</span>
<span class='tline' id='l114' data-llen='2467:2489'>初六浚恒貞凶无攸利○象曰浚恒之凶始求深也</span>
<span class='tline' id='l115' data-llen='2489:2515'><a onclick="displayPageImage('KR1a0151', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2515:2538'>　初變大壯以巽之入遇乾之健故為浚恒合訂曰浚</span>
<span class='tline' id='l117' data-llen='2538:2561'>　恒者欲以躐等之功致恒久之效也安溪李氏曰卦</span>
<span class='tline' id='l118' data-llen='2561:2584'>　論巽體則沉潛漸漬之義所以為善以柔居初為巽</span>
<span class='tline' id='l119' data-llen='2584:2607'>　主是始事而欲深入非其序矣盖持久堅重者惟剛</span>
<span class='tline' id='l120' data-llen='2607:2619'>　徳能之柔則不能故也</span>
<span class='tline' id='l121' data-llen='2619:2636'>九二悔亡○象曰九二悔亡能久中也</span>
<span class='tline' id='l122' data-llen='2636:2665'>　二變小過遇艮傳云能久<span class='krp-note'>句/</span>中<span class='krp-note'>句/</span>九二不當位宜有</span>
<span class='tline' id='l123' data-llen='2665:2688'>　悔然所以能久者以其能以中徳隨時制宜而不執</span>
<span class='tline' id='l124' data-llen='2688:2714'><a onclick="displayPageImage('KR1a0151', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2714:2737'>　乎一故悔可亡也小過過與時行正以不當位為過</span>
<span class='tline' id='l126' data-llen='2737:2760'>　而與時行即中之謂也盖巽行權其變艮亦萬物之</span>
<span class='tline' id='l127' data-llen='2760:2779'>　所以成終而成始與彖詞終則有始意同</span>
<span class='tline' id='l128' data-llen='2779:2802'>九三不恒其徳或承之羞貞吝○象曰不恒其徳无所</span>
<span class='tline' id='l129' data-llen='2802:2806'>容也</span>
<span class='tline' id='l130' data-llen='2806:2829'>　三變解恒而解則不恒矣且以巽入遇坎之險詐故</span>
<span class='tline' id='l131' data-llen='2829:2852'>　為無恒之象安溪李氏曰卦惟二五中也可常之位</span>
<span class='tline' id='l132' data-llen='2852:2875'>　也未至則有不可常而常之象過則有反乎常而不</span>
<span class='tline' id='l133' data-llen='2875:2901'><a onclick="displayPageImage('KR1a0151', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2901:2924'>　常之象三過二中不恒其徳也行無常度則已不安</span>
<span class='tline' id='l135' data-llen='2924:2947'>　事無常法則物不順或承之羞不知其所自來也以</span>
<span class='tline' id='l136' data-llen='2947:2970'>　此為貞能勿吝乎合訂曰羞自人承吝由已生也竊</span>
<span class='tline' id='l137' data-llen='2970:2993'>　按中則久於其道終而有始者也所謂權也不權即</span>
<span class='tline' id='l138' data-llen='2993:3007'>　非中故中字離不得一時字</span>
<span class='tline' id='l139' data-llen='3007:3025'>九四田无禽○象曰久非其位安得禽也</span>
<span class='tline' id='l140' data-llen='3025:3048'>　四變升本氣既恒而剛不中正變氣又遇坤之安貞</span>
<span class='tline' id='l141' data-llen='3048:3071'>　傳所云久非其位也震動而坤為地為衆田象為迷</span>
<span class='tline' id='l142' data-llen='3071:3097'><a onclick="displayPageImage('KR1a0151', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3097:3120'>　從禽象為吝嗇无禽象合訂曰四與初應初求深矣</span>
<span class='tline' id='l144' data-llen='3120:3135'>　招之不來猶姤四之包无魚也</span>
<span class='tline' id='l145' data-llen='3135:3158'>六五恒其德貞婦人吉夫子凶○象曰婦人貞吉從一</span>
<span class='tline' id='l146' data-llen='3158:3171'>而終也夫子制義從婦凶也</span>
<span class='tline' id='l147' data-llen='3171:3194'>　五變大過大者過也故有婦人吉夫子凶象五雖得</span>
<span class='tline' id='l148' data-llen='3194:3217'>　中然六隂柔又以震動遇兌說是以順為正者也合</span>
<span class='tline' id='l149' data-llen='3217:3240'>　訂曰二與五皆中二中而無悔五中而為夫子凶者</span>
<span class='tline' id='l150' data-llen='3240:3263'>　柔中非剛中也義者宜也因事制宜即彖傳所謂終</span>
<span class='tline' id='l151' data-llen='3263:3289'><a onclick="displayPageImage('KR1a0151', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3289:3312'>　則有始也以義制事權衡在我從義不從人夫子之</span>
<span class='tline' id='l153' data-llen='3312:3317'>　道也</span>
<span class='tline' id='l154' data-llen='3317:3335'>上六振恒凶○象曰振恒在上大旡功也</span>
<span class='tline' id='l155' data-llen='3335:3358'>　上變鼎遇離有電之雷為霆故曰振恒合訂曰聖人</span>
<span class='tline' id='l156' data-llen='3358:3381'>　繫爻俱從本卦起義咸六爻皆咸恒六爻皆恒通易</span>
<span class='tline' id='l157' data-llen='3381:3404'>　皆然而恒更多一轉折盖卦詞原有恒久不已利有</span>
<span class='tline' id='l158' data-llen='3404:3427'>　攸往兩義初三五爻貞字與往字對往則變通貞則</span>
<span class='tline' id='l159' data-llen='3427:3450'>　執一也二傳曰能久中四傳曰久非其位上傳曰在</span>
<span class='tline' id='l160' data-llen='3450:3476'><a onclick="displayPageImage('KR1a0151', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3476:3499'>　上因爻辭不言貞故特補足其義震之終為振恒震</span>
<span class='tline' id='l162' data-llen='3499:3522'>　者振也振動不恒也在恒之上是恒於振恒也竊按</span>
<span class='tline' id='l163' data-llen='3522:3545'>　傳言大無功者大指九三易凡言大皆謂九言小皆</span>
<span class='tline' id='l164' data-llen='3545:3568'>　謂六通例也三本應上以上過于振動則自用而三</span>
<span class='tline' id='l165' data-llen='3568:3591'>　之剛不能有所助矣師之三爻傳亦云大无功盖謂</span>
<span class='tline' id='l166' data-llen='3591:3601'>　九二比而不比也</span>
<span class='tline' id='l167' data-llen='3601:3611'>䷠<span class='krp-note'>艮下/乾上</span></span>
<span class='tline' id='l168' data-llen='3611:3634'>遯亨小利貞○彖曰遯亨遯而亨也剛當位而應與時</span>
<span class='tline' id='l169' data-llen='3634:3661'><a onclick="displayPageImage('KR1a0151', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3661:3679'>行也小利貞浸而長也遯之時義大矣哉</span>
<span class='tline' id='l171' data-llen='3679:3702'>　先儒皆將遯字解成隱遯非也合訂謂為以遯致亨</span>
<span class='tline' id='l172' data-llen='3702:3725'>　又據大象以為非隱退之義然則當作退遜解矣安</span>
<span class='tline' id='l173' data-llen='3725:3748'>　溪李氏曰當遯之時遯而後亨不遯則身與道俱困</span>
<span class='tline' id='l174' data-llen='3748:3771'>　矣小利貞者言當此之時固當不失其貞然非可直</span>
<span class='tline' id='l175' data-llen='3771:3794'>　躬以行其志論語所謂危行言孫此大象所謂不惡</span>
<span class='tline' id='l176' data-llen='3794:3817'>　而嚴皆小利貞之義也合訂曰此卦舊解多誤悲天</span>
<span class='tline' id='l177' data-llen='3817:3840'>　憫人者聖賢不忍斯民之心當滔滔天下皆是之時</span>
<span class='tline' id='l178' data-llen='3840:3867'><a onclick="displayPageImage('KR1a0151', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3867:3890'>　猶轍環不息况二隂浸長四陽在位豈君子不可為</span>
<span class='tline' id='l180' data-llen='3890:3913'>　之時乎遯謂隱忍遜避婉轉以求有濟非引身而退</span>
<span class='tline' id='l181' data-llen='3913:3936'>　也按此二說皆不以小利貞指二隂也又說統曰遯</span>
<span class='tline' id='l182' data-llen='3936:3959'>　與剝不同遯者造化之所以妙其機君子之所以藏</span>
<span class='tline' id='l183' data-llen='3959:3982'>　其用也藏其用則不窮於用矣故亨陽為發舒為大</span>
<span class='tline' id='l184' data-llen='3982:4005'>　隂為收歛為小當遯之時與時而行其貞在小又曰</span>
<span class='tline' id='l185' data-llen='4005:4028'>　遯者隱藏不露形跡之意又了凡袁氏曰亨義全在</span>
<span class='tline' id='l186' data-llen='4028:4051'>　行處見之時為當遯之時於當遯之時而遯易能也</span>
<span class='tline' id='l187' data-llen='4051:4078'><a onclick="displayPageImage('KR1a0151', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4078:4101'>　於當遯之時而行未易能也此諸說皆與上同義然</span>
<span class='tline' id='l189' data-llen='4101:4124'>　實皆本於程傳而朱子不謂然者以為若如程傳所</span>
<span class='tline' id='l190' data-llen='4124:4147'>　言則與剛當位而應與時行也之下當云止而健隂</span>
<span class='tline' id='l191' data-llen='4147:4170'>　進而長故小利貞今但言小利貞浸而長也而不言</span>
<span class='tline' id='l192' data-llen='4170:4193'>　隂進而長則小指隂小之小可知况當遯去之時事</span>
<span class='tline' id='l193' data-llen='4193:4216'>　勢已有不容正之者程說雖善而有不通矣或問按</span>
<span class='tline' id='l194' data-llen='4216:4239'>　易中小字未有以為小人者如小利有攸往與小利</span>
<span class='tline' id='l195' data-llen='4239:4262'>　貞之類皆大小之小耳未知此義如何朱子曰經文</span>
<span class='tline' id='l196' data-llen='4262:4289'><a onclick="displayPageImage('KR1a0151', 'WYG', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4289:4312'>　固旡此例然以彖傳推之則是指小人而言今當且</span>
<span class='tline' id='l198' data-llen='4312:4335'>　依經而存傳耳據此是朱子不信程傳而以夫子之</span>
<span class='tline' id='l199' data-llen='4335:4358'>　彖為斷也然其解曰小人則利於守正不可以浸長</span>
<span class='tline' id='l200' data-llen='4358:4381'>　之故而遂侵廹於陽也夫小人之不利於君子之進</span>
<span class='tline' id='l201' data-llen='4381:4404'>　而必求所以去之也如水火之相忌此雖喻之於理</span>
<span class='tline' id='l202' data-llen='4404:4427'>　道怵之以禍福而猶有不能得者乃僅僅戒之曰爾</span>
<span class='tline' id='l203' data-llen='4427:4450'>　輩之勢雖漸盛然不可侵廹乎君子也聖人於此不</span>
<span class='tline' id='l204' data-llen='4450:4473'>　亦迂而旡當乎且夫利者所以和義貞者所以幹事</span>
<span class='tline' id='l205' data-llen='4473:4500'><a onclick="displayPageImage('KR1a0151', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4500:4523'>　小人之浸長者能之乎即如朱子以正解貞字夫小</span>
<span class='tline' id='l207' data-llen='4523:4546'>　人而能正耶能正矣而尚為小人耶且謂與否之初</span>
<span class='tline' id='l208' data-llen='4546:4569'>　二兩爻相類夫否初爻謂大人以其彚貞而吉未嘗</span>
<span class='tline' id='l209' data-llen='4569:4592'>　謂小人能變為君子二爻謂大人能以否亨未嘗謂</span>
<span class='tline' id='l210' data-llen='4592:4615'>　小人能包容乎君子但因誤解否卦遂并此而亦誤</span>
<span class='tline' id='l211' data-llen='4615:4638'>　解也然則浸而長當如何易酌曰浸而長故小利貞</span>
<span class='tline' id='l212' data-llen='4638:4661'>　以人卜君子也若羣隂暴長則天下事不可為矣惟</span>
<span class='tline' id='l213' data-llen='4661:4684'>　積漸而來故尚可隄防而挽囘之就中搏捖微權斡</span>
<span class='tline' id='l214' data-llen='4684:4711'><a onclick="displayPageImage('KR1a0151', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4711:4734'>　旋妙用莫可名言故極贊其大曰時曰義言因時制</span>
<span class='tline' id='l216' data-llen='4734:4757'>　宜不得拘拘一轍也又曰臨遯之對大壯遯之反皆</span>
<span class='tline' id='l217' data-llen='4757:4780'>　曰利貞遯加小字其非為小人謀也明矣又三陽進</span>
<span class='tline' id='l218' data-llen='4780:4803'>　而為否則曰不利君子貞二隂未至於否則小小利</span>
<span class='tline' id='l219' data-llen='4803:4826'>　貞以此互推其義自明盖伊川之說本註疏不可易</span>
<span class='tline' id='l220' data-llen='4826:4849'>　也此說甚透但說小字仍拘於纎微之意竊按彖剛</span>
<span class='tline' id='l221' data-llen='4849:4872'>　當位而應當位者九五應者六二也玩一而字則二</span>
<span class='tline' id='l222' data-llen='4872:4895'>　柔之為功亦不下於九五矣再觀二爻詞義傳謂之</span>
<span class='tline' id='l223' data-llen='4895:4922'><a onclick="displayPageImage('KR1a0151', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4922:4945'>　固志其為柔之利貞又何疑乎易酌又曰朱子以知</span>
<span class='tline' id='l225' data-llen='4945:4968'>　時而遯為與時行恐與剛當位而應句不侔傳曰遯</span>
<span class='tline' id='l226' data-llen='4968:4991'>　者隂之始長君子知微故當深戒而聖人之意未便</span>
<span class='tline' id='l227' data-llen='4991:5014'>　遽已也故有與時行小利貞之教聖賢之於天下雖</span>
<span class='tline' id='l228' data-llen='5014:5037'>　知道之將廢豈肯坐視其亂而不救必區區致力於</span>
<span class='tline' id='l229' data-llen='5037:5060'>　未極之間强此之衰艱彼之進圖其暫安苟得為之</span>
<span class='tline' id='l230' data-llen='5060:5083'>　孔孟之所屑為也此理甚好朱子已引入近思錄至</span>
<span class='tline' id='l231' data-llen='5083:5106'>　於解經獨不用何也又其說彖之末句曰本義但云</span>
<span class='tline' id='l232' data-llen='5106:5133'><a onclick="displayPageImage('KR1a0151', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5133:5156'>　處之為難孔子不云乎果哉末之難矣如何見得時</span>
<span class='tline' id='l234' data-llen='5156:5179'>　義之大且上戒小人之長而下句忽贊君子之遯於</span>
<span class='tline' id='l235' data-llen='5179:5202'>　文義恐亦未協竊按上乾下艮内止而外健健即行</span>
<span class='tline' id='l236' data-llen='5202:5225'>　止而又以健行與時行也此毋意毋必者夫子已以</span>
<span class='tline' id='l237' data-llen='5225:5248'>　與時行概止而健之義矣又何必再言至於隂進而</span>
<span class='tline' id='l238' data-llen='5248:5271'>　長夫子惟於臨即曰剛浸而長而於此未聞曰隂進</span>
<span class='tline' id='l239' data-llen='5271:5294'>　而長即其釋小利貞亦止曰浸而長而去夫柔字者</span>
<span class='tline' id='l240' data-llen='5294:5317'>　不與隂以長也盖二隂浸長故處以坤柔利貞之徳</span>
<span class='tline' id='l241' data-llen='5317:5344'><a onclick="displayPageImage('KR1a0151', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5344:5367'>　乃亨二以隂柔應九五得中之剛所以有利貞而亨</span>
<span class='tline' id='l243' data-llen='5367:5390'>　之徳也當善會彖意仲誠張氏曰亨利之在遯與人</span>
<span class='tline' id='l244' data-llen='5390:5413'>　情相反人情以遯之時為塞而孰知其亨也人情以</span>
<span class='tline' id='l245' data-llen='5413:5436'>　遯之事為不利而孰知其利也則遯之時有義存焉</span>
<span class='tline' id='l246' data-llen='5436:5448'>　其義豈不大哉說頗佳</span>
<span class='tline' id='l247' data-llen='5448:5467'>象曰天下有山遯君子以逺小人不惡而嚴</span>
<span class='tline' id='l248' data-llen='5467:5490'>　安溪李氏謂天下有山拔出於地之上而勢與天近</span>
<span class='tline' id='l249' data-llen='5490:5513'>　亦違世特立之象此但疏嚴字義而與不惡無關且</span>
<span class='tline' id='l250' data-llen='5513:5540'><a onclick="displayPageImage('KR1a0151', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5540:5563'>　亦多添出一地字來不如本義為妥盖謂天盖高而</span>
<span class='tline' id='l252' data-llen='5563:5586'>　卑而下之亦惟山則君子之遯非如天之不可階而</span>
<span class='tline' id='l253' data-llen='5586:5609'>　升也然其巗巗氣象亦令人望而不可犯矣所謂逺</span>
<span class='tline' id='l254' data-llen='5609:5632'>　小人不惡而嚴如此仲誠張氏曰天者氣也地以上</span>
<span class='tline' id='l255' data-llen='5632:5655'>　皆天山勢髙起則天氣退避然亦逺之而已聲色不</span>
<span class='tline' id='l256' data-llen='5655:5678'>　形也君子於此得待小人之道有好為力爭以氣節</span>
<span class='tline' id='l257' data-llen='5678:5701'>　為嚴者以為非此不足扶綱常則天亦與山角矣此</span>
<span class='tline' id='l258' data-llen='5701:5710'>　說亦新奇可喜</span>
<span class='tline' id='l259' data-llen='5710:5737'><a onclick="displayPageImage('KR1a0151', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5737:5760'>初六遯尾厲勿用有攸往○象曰遯尾之厲不往何災</span>
<span class='tline' id='l261' data-llen='5760:5763'>也</span>
<span class='tline' id='l262' data-llen='5763:5786'>　初變同人遇離欲同於人而附麗其羣有尾象尾者</span>
<span class='tline' id='l263' data-llen='5786:5809'>　諺云尾其後是也君子見幾而作不俟終日既已後</span>
<span class='tline' id='l264' data-llen='5809:5832'>　矣而猶往昧孰甚焉往則有災不往何災乎往者應</span>
<span class='tline' id='l265' data-llen='5832:5855'>　四也勿往者初也此本氣止而變氣明故有然也易</span>
<span class='tline' id='l266' data-llen='5855:5878'>　酌曰處亂世者或去或不去歸潔其身而已往既有</span>
<span class='tline' id='l267' data-llen='5878:5901'>　厲則亦何必以逺去鳴髙勿往非甘心亂世也朱子</span>
<span class='tline' id='l268' data-llen='5901:5928'><a onclick="displayPageImage('KR1a0151', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5928:5939'>　晦處靜俟四字極好</span>
<span class='tline' id='l270' data-llen='5939:5962'>六二執之用黄牛之革莫之勝說○象曰執用黄牛固</span>
<span class='tline' id='l271' data-llen='5962:5966'>志也</span>
<span class='tline' id='l272' data-llen='5966:5989'>　二變姤遇巽卦全體又為大巽巽為繩直為進退本</span>
<span class='tline' id='l273' data-llen='5989:6012'>　氣又應五是一氣也有固執之意居中黄象以柔居</span>
<span class='tline' id='l274' data-llen='6012:6035'>　柔順之至也牛象巽為寡髪革象莫之勝說者易酌</span>
<span class='tline' id='l275' data-llen='6035:6058'>　曰即遐不謂矣不啻若自其口出之意輔嗣王氏曰</span>
<span class='tline' id='l276' data-llen='6058:6081'>　居内處中為遯之主物皆遯已何以固之惟有中和</span>
<span class='tline' id='l277' data-llen='6081:6108'><a onclick="displayPageImage('KR1a0151', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6108:6131'>　厚順之道可以固而安之也弱侯焦氏曰剝卦隂剝</span>
<span class='tline' id='l279' data-llen='6131:6154'>　陽也而取宫人之寵以順上遯卦隂驅陽矣而取黄</span>
<span class='tline' id='l280' data-llen='6154:6177'>　牛之畢以留賢玩此二說是不惟不遯且欲留遯者</span>
<span class='tline' id='l281' data-llen='6177:6200'>　矣詩云縶之維之以永今朝又云毋金玉爾音而有</span>
<span class='tline' id='l282' data-llen='6200:6223'>　遐心然則君子不屑去而委曲以保全善類其苦心</span>
<span class='tline' id='l283' data-llen='6223:6246'>　為何如者哉是以夫子贊遯之時義大也安溪李氏</span>
<span class='tline' id='l284' data-llen='6246:6269'>　引箕子之言我不顧行遯正是此意竊按後世如李</span>
<span class='tline' id='l285' data-llen='6269:6290'>　東陽之不與劉謝同去而善類多賴以安亦然</span>
<span class='tline' id='l286' data-llen='6290:6317'><a onclick="displayPageImage('KR1a0151', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6317:6340'>九三係遯有疾厲畜臣妾吉○象曰係遯之厲有疾憊</span>
<span class='tline' id='l288' data-llen='6340:6352'>也畜臣妾吉不可大事也</span>
<span class='tline' id='l289' data-llen='6352:6375'>　三變否遇坤本氣合二四互巽變氣合四五亦互巽</span>
<span class='tline' id='l290' data-llen='6375:6398'>　係象否疾象艮為閽寺坤有臣道妻道故曰臣妾易</span>
<span class='tline' id='l291' data-llen='6398:6421'>　酌曰三陽下比二隂繫戀之而不能脫跡逺去腹心</span>
<span class='tline' id='l292' data-llen='6421:6444'>　之患也善良之憂也故曰厲然豈付之无可奈何已</span>
<span class='tline' id='l293' data-llen='6444:6467'>　乎若以臣妾之道畜之猶可獲吉而免於疾厲也安</span>
<span class='tline' id='l294' data-llen='6467:6490'>　溪李氏曰不可大事即小利貞之意此從程朱之說</span>
<span class='tline' id='l295' data-llen='6490:6517'><a onclick="displayPageImage('KR1a0151', 'WYG', '006-17a' );" name="006-17a" class="pb">[006-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6517:6540'>　易酌則曰憊者一陽為二隂所困也不可大事只可</span>
<span class='tline' id='l297' data-llen='6540:6563'>　畜以臣妾不可任以大事也厚其祿賜終不假之事</span>
<span class='tline' id='l298' data-llen='6563:6586'>　權則小人無所肆其毒而君子獲安矣此又一意又</span>
<span class='tline' id='l299' data-llen='6586:6609'>　曰初不必遯二不可遯三不能遯聖人皆以小利貞</span>
<span class='tline' id='l300' data-llen='6609:6616'>　之道望之</span>
<span class='tline' id='l301' data-llen='6616:6639'>九四好遯君子吉小人否○象曰君子好遯小人否也</span>
<span class='tline' id='l302' data-llen='6639:6662'>　四變漸乾遇巽乾以健斷巽以行權故曰好遯好遯</span>
<span class='tline' id='l303' data-llen='6662:6685'>　程朱皆謂有所好而能遯指應初也安溪李氏則曰</span>
<span class='tline' id='l304' data-llen='6685:6712'><a onclick="displayPageImage('KR1a0151', 'WYG', '006-17b' );" name="006-17b" class="pb">[006-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6712:6735'>　好者不惡之義與合訂同合訂之說曰九以陽居隂</span>
<span class='tline' id='l306' data-llen='6735:6758'>　剛柔兼濟不惡而嚴者也好與惡反不惡故好也君</span>
<span class='tline' id='l307' data-llen='6758:6781'>　子如此則吉非褊急小人所能為也否字承好遯不</span>
<span class='tline' id='l308' data-llen='6781:6804'>　承吉字故曰君子好遯小人否也此小人謂硜硜之</span>
<span class='tline' id='l309' data-llen='6804:6809'>　小人</span>
<span class='tline' id='l310' data-llen='6809:6828'>九五嘉遯貞吉○象曰嘉遯貞吉以正志也</span>
<span class='tline' id='l311' data-llen='6828:6851'>　五變旅遇離離為雉鳥孔子歎其時者也故有嘉遯</span>
<span class='tline' id='l312' data-llen='6851:6874'>　義合訂曰遯以逺小人為義故自四至上一爻勝一</span>
<span class='tline' id='l313' data-llen='6874:6901'><a onclick="displayPageImage('KR1a0151', 'WYG', '006-18a' );" name="006-18a" class="pb">[006-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6901:6924'>　爻九五彖辭所謂剛當位而應者也嘉者㑹合衆美</span>
<span class='tline' id='l315' data-llen='6924:6947'>　之謂九五居尊衆陽夾輔二隂亦洗心滌慮以應之</span>
<span class='tline' id='l316' data-llen='6947:6970'>　人君能任用賢臣則不動聲色而不仁者逺如姤五</span>
<span class='tline' id='l317' data-llen='6970:6993'>　之含章隂邪自化是能以其正正天下之不正也此</span>
<span class='tline' id='l318' data-llen='6993:7016'>　貞之所以吉遯之所以嘉也象傳曰嘉遯貞吉以正</span>
<span class='tline' id='l319' data-llen='7016:7039'>　志也萬化皆本於君心君心正則旡不正矣遯六月</span>
<span class='tline' id='l320' data-llen='7039:7062'>　卦於時為夏於徳為亨亨斯大矣卦言小利貞二隂</span>
<span class='tline' id='l321' data-llen='7062:7076'>　之貞九五貞之也此說精甚</span>
<span class='tline' id='l322' data-llen='7076:7103'><a onclick="displayPageImage('KR1a0151', 'WYG', '006-18b' );" name="006-18b" class="pb">[006-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7103:7124'>上九肥遯无不利○象曰肥遯无不利无所疑也</span>
<span class='tline' id='l324' data-llen='7124:7147'>　上變咸咸相感以無心乾健遇兌說斷而說於心故</span>
<span class='tline' id='l325' data-llen='7147:7170'>　傳云旡所疑也易酌曰三陽不與隂繫則與隂應獨</span>
<span class='tline' id='l326' data-llen='7170:7193'>　上居乾之終遯之極在卦外而去隂最逺者也故可</span>
<span class='tline' id='l327' data-llen='7193:7216'>　以超然自得稱肥遯焉傳以肥為充大寛裕本義但</span>
<span class='tline' id='l328' data-llen='7216:7239'>　加自得二字余謂肥者優游泮奐之意睟面盎背疾</span>
<span class='tline' id='l329' data-llen='7239:7262'>　憊之反也安往而不利哉傳曰遯者窮困之時也善</span>
<span class='tline' id='l330' data-llen='7262:7285'>　處則肥矣精甚安溪李氏曰遯之下體居内而未遂</span>
<span class='tline' id='l331' data-llen='7285:7312'><a onclick="displayPageImage('KR1a0151', 'WYG', '006-19a' );" name="006-19a" class="pb">[006-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7312:7335'>　其遯者也故曰尾曰執曰繫及乎上體則在外之象</span>
<span class='tline' id='l333' data-llen='7335:7358'>　遯之時也然四五在事之中有應於内則事猶有所</span>
<span class='tline' id='l334' data-llen='7358:7381'>　難處而志未平上居外無應故坦然无所疑而无不</span>
<span class='tline' id='l335' data-llen='7381:7404'>　利也竊按遯之為卦止而健又全體成大巽巽以行</span>
<span class='tline' id='l336' data-llen='7404:7427'>　權徳之制也故利貞者不在剛而在柔而各爻皆有</span>
<span class='tline' id='l337' data-llen='7427:7450'>　權宜之義而言貞者獨九五一爻而已權非聖人不</span>
<span class='tline' id='l338' data-llen='7450:7473'>　能而嘉遯者視天下如一人又所謂聖而不可知之</span>
<span class='tline' id='l339' data-llen='7473:7479'>　謂神也</span>
<span class='tline' id='l340' data-llen='7479:7506'><a onclick="displayPageImage('KR1a0151', 'WYG', '006-19b' );" name="006-19b" class="pb">[006-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7506:7516'>䷡<span class='krp-note'>乾下/震上</span></span>
<span class='tline' id='l342' data-llen='7516:7539'>大壯利貞○彖曰大壯大者壯也剛以動故壯大壯利</span>
<span class='tline' id='l343' data-llen='7539:7556'>貞大者正也正大而天地之情可見矣</span>
<span class='tline' id='l344' data-llen='7556:7579'>　程傳以陽長過中為大壯竊按過中與大過何異不</span>
<span class='tline' id='l345' data-llen='7579:7602'>　如本義四陽盛長之說為妥合訂曰乾剛不屈于物</span>
<span class='tline' id='l346' data-llen='7602:7625'>　欲正也以乾剛之道動動以正也誰得而撓之雲峰</span>
<span class='tline' id='l347' data-llen='7625:7648'>　胡氏曰心未易見故疑其詞曰復其見天地之心乎</span>
<span class='tline' id='l348' data-llen='7648:7671'>　情則可見矣故直書之孟子養氣之論自此而出大</span>
<span class='tline' id='l349' data-llen='7671:7698'><a onclick="displayPageImage('KR1a0151', 'WYG', '006-20a' );" name="006-20a" class="pb">[006-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7698:7721'>　者壯也即是其為氣也至大至剛大者正也即是以</span>
<span class='tline' id='l351' data-llen='7721:7744'>　直養而無害竊按大壯非不亨也盖不可言亨也必</span>
<span class='tline' id='l352' data-llen='7744:7767'>　利以和義則為集義以生必正固以幹事則為勿忘</span>
<span class='tline' id='l353' data-llen='7767:7790'>　勿助至千萬人而往則不言亨而亨自見矣若如他</span>
<span class='tline' id='l354' data-llen='7790:7813'>　卦言亨聖人恐人任血氣而不歸之于義理之大勇</span>
<span class='tline' id='l355' data-llen='7813:7817'>　也</span>
<span class='tline' id='l356' data-llen='7817:7834'>象曰雷在天上大壯君子以非禮弗履</span>
<span class='tline' id='l357' data-llen='7834:7857'>　大象正古人所云自勝之謂强也一履字即該視聽</span>
<span class='tline' id='l358' data-llen='7857:7884'><a onclick="displayPageImage('KR1a0151', 'WYG', '006-20b' );" name="006-20b" class="pb">[006-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7884:7889'>　言動</span>
<span class='tline' id='l360' data-llen='7889:7910'>初九壯于趾征凶有孚○象曰壯于趾其孚窮也</span>
<span class='tline' id='l361' data-llen='7910:7933'>　初變恒遇巽方初而即有久于壯之意則是以壯自</span>
<span class='tline' id='l362' data-llen='7933:7956'>　任自信者矣故曰征凶有孚程朱傳義皆以有孚為</span>
<span class='tline' id='l363' data-llen='7956:7979'>　征凶可必似有孚為虛詞合訂曰壯趾之凶以凶為</span>
<span class='tline' id='l364' data-llen='7979:8002'>　壯也其凶也其孚也荆軻易水歌曰壯士一去不復</span>
<span class='tline' id='l365' data-llen='8002:8025'>　還彼以為還而後去非壯士也故樂為不還而甘心</span>
<span class='tline' id='l366' data-llen='8025:8048'>　焉此暴虎馮河之勇亦匹夫匹婦之諒其窮也非壯</span>
<span class='tline' id='l367' data-llen='8048:8075'><a onclick="displayPageImage('KR1a0151', 'WYG', '006-21a' );" name="006-21a" class="pb">[006-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8075:8098'>　之故孚之故也卦言大壯而爻義皆貴用柔故陽居</span>
<span class='tline' id='l369' data-llen='8098:8109'>　隂位吉陽居陽位凶</span>
<span class='tline' id='l370' data-llen='8109:8125'>九二貞吉○象曰九二貞吉以中也</span>
<span class='tline' id='l371' data-llen='8125:8148'>　二變豐遇離居中壯而且明是當壯而壯者也故曰</span>
<span class='tline' id='l372' data-llen='8148:8171'>　貞吉安溪李氏曰二與四皆以剛居柔不過於剛故</span>
<span class='tline' id='l373' data-llen='8171:8194'>　貞吉之詞同盖以剛居柔非正也然乃處剛之宜則</span>
<span class='tline' id='l374' data-llen='8194:8217'>　正道在是矣四曰悔亡此爻直曰貞吉者中以行正</span>
<span class='tline' id='l375' data-llen='8217:8222'>　故也</span>
<span class='tline' id='l376' data-llen='8222:8249'><a onclick="displayPageImage('KR1a0151', 'WYG', '006-21b' );" name="006-21b" class="pb">[006-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8249:8272'>九三小人用壯君子用罔貞厲羝羊觸藩羸其角○象</span>
<span class='tline' id='l378' data-llen='8272:8283'>曰小人用壯君子罔也</span>
<span class='tline' id='l379' data-llen='8283:8306'>　三變歸妹遇兌互四五亦為兌羊象陽盛則將决五</span>
<span class='tline' id='l380' data-llen='8306:8329'>　與上之隂乃四隔之藩象乾陽正壯又以震而動觸</span>
<span class='tline' id='l381' data-llen='8329:8352'>　藩象三處下卦之窮又以陽居陽太過則撓兌又為</span>
<span class='tline' id='l382' data-llen='8352:8375'>　毁折羸角象本氣健則為血氣之勇是小人用壯也</span>
<span class='tline' id='l383' data-llen='8375:8398'>　變氣說則為利物之和是君子用罔也合訂曰不曰</span>
<span class='tline' id='l384' data-llen='8398:8421'>　罔用而曰用罔嫌於不用剛而或用柔君子順理而</span>
<span class='tline' id='l385' data-llen='8421:8448'><a onclick="displayPageImage('KR1a0151', 'WYG', '006-22a' );" name="006-22a" class="pb">[006-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8448:8471'>　行剛柔俱无所用也若小人以剛處壯敢作敢為事</span>
<span class='tline' id='l387' data-llen='8471:8498'>　未嘗不是<span class='krp-note'>詮貞/字</span>而激昂太過滅裂鹵莽所傷實多此</span>
<span class='tline' id='l388' data-llen='8498:8521'>　由涵養未到氣質用事猶夬三之壯于頄也按此說</span>
<span class='tline' id='l389' data-llen='8521:8544'>　甚細然則小人謂好剛好勇而不好學一種人非僉</span>
<span class='tline' id='l390' data-llen='8544:8552'>　壬之小人也</span>
<span class='tline' id='l391' data-llen='8552:8575'>九四貞吉悔亡藩决不羸壯于大輿之輹○象曰藩决</span>
<span class='tline' id='l392' data-llen='8575:8582'>不羸尚往也</span>
<span class='tline' id='l393' data-llen='8582:8605'>　四變泰遇坤小往則悔亡大来則貞吉四與下卦既</span>
<span class='tline' id='l394' data-llen='8605:8632'><a onclick="displayPageImage('KR1a0151', 'WYG', '006-22b' );" name="006-22b" class="pb">[006-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8632:8655'>　皆陽變氣又為泰是不為五上二隂之藩而且决之</span>
<span class='tline' id='l396' data-llen='8655:8678'>　矣又震動遇坤順决而不羸者也坤為大輿而係九</span>
<span class='tline' id='l397' data-llen='8678:8701'>　四之變氣故曰壯于大輿之輹安溪李氏曰前遇隂</span>
<span class='tline' id='l398' data-llen='8701:8724'>　而復乘乾故有藩决不羸壯于大輿之輹之象或曰</span>
<span class='tline' id='l399' data-llen='8724:8747'>　泰之三則有戒詞壯至四陽極矣何以反無戒而决</span>
<span class='tline' id='l400' data-llen='8747:8770'>　其往也曰凡卦諸爻皆相備為義泰前有㧞茅馮河</span>
<span class='tline' id='l401' data-llen='8770:8793'>　之象矣故于三戒之此卦初三既以壯趾觸藩為凶</span>
<span class='tline' id='l402' data-llen='8793:8816'>　厲二又貞固自守而已苟非有壯于進者乘時之義</span>
<span class='tline' id='l403' data-llen='8816:8843'><a onclick="displayPageImage('KR1a0151', 'WYG', '006-23a' );" name="006-23a" class="pb">[006-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8843:8866'>　安在乎卦之為壯進其義也要在于貞而已按此說</span>
<span class='tline' id='l405' data-llen='8866:8879'>　發揮傳云尚往之義甚透</span>
<span class='tline' id='l406' data-llen='8879:8900'>六五喪羊于易无悔○象曰喪羊于易位不當也</span>
<span class='tline' id='l407' data-llen='8900:8923'>　五變夬遇兌為羊羊者陽也卦以四陽盛長為大壯</span>
<span class='tline' id='l408' data-llen='8923:8946'>　而五正當陽位乃六以柔居之變氣又為兌說是不</span>
<span class='tline' id='l409' data-llen='8946:8969'>　自有其壯者也不自有其壯故无悔易作疆埸為是</span>
<span class='tline' id='l410' data-llen='8969:8992'>　震為大塗兌為澤塗而依澤則為疆圽疆圽有水有</span>
<span class='tline' id='l411' data-llen='8992:9015'>　草正牧羊之地牧羊而喪其羊養壯而不用其壯也</span>
<span class='tline' id='l412' data-llen='9015:9042'><a onclick="displayPageImage('KR1a0151', 'WYG', '006-23b' );" name="006-23b" class="pb">[006-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9042:9065'>　若作容易字則文法似欠老成位不當安溪李氏以</span>
<span class='tline' id='l414' data-llen='9065:9088'>　為所處不當用壯亦是雲峰胡氏曰觀四隂有剝陽</span>
<span class='tline' id='l415' data-llen='9088:9111'>　之勢至四則曰觀國之光觀五也壯四陽有决隂之</span>
<span class='tline' id='l416' data-llen='9111:9134'>　勢至四則曰大輿之輹載五也凡若是者尊君也喪</span>
<span class='tline' id='l417' data-llen='9134:9157'>　羊于易又若人君自喪其剛而不與衆陽較然亦尊</span>
<span class='tline' id='l418' data-llen='9157:9162'>　君也</span>
<span class='tline' id='l419' data-llen='9162:9185'>上六羝羊觸藩不能退不能遂无攸利艱則吉○象曰</span>
<span class='tline' id='l420' data-llen='9185:9203'>不能退不能遂不詳也艱則吉咎不長也</span>
<span class='tline' id='l421' data-llen='9203:9230'><a onclick="displayPageImage('KR1a0151', 'WYG', '006-24a' );" name="006-24a" class="pb">[006-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9230:9253'>　上變大有遇離全卦為大兌上有角象與三應故遂</span>
<span class='tline' id='l423' data-llen='9253:9276'>　承上爻亦言羊也卦名大壯陽壯則隂衰以陽能决</span>
<span class='tline' id='l424' data-llen='9276:9299'>　隂故曰觸上六以隂居隂既非可易决者而又與四</span>
<span class='tline' id='l425' data-llen='9299:9322'>　應變氣又為離麗故有不能退不能遂之象進退兩</span>
<span class='tline' id='l426' data-llen='9322:9345'>　無所據則無攸利矣震為决躁以上之窮變離之明</span>
<span class='tline' id='l427' data-llen='9345:9368'>　則明而昏矣故傳曰不詳然大者壯則大既有力離</span>
<span class='tline' id='l428' data-llen='9368:9391'>　又為乾卦乾之惕若有艱象艱則必詳而致吉矣竊</span>
<span class='tline' id='l429' data-llen='9391:9414'>　按咎不長者謂變也變則為火天大有天祐之吉矣</span>
<span class='tline' id='l430' data-llen='9414:9441'><a onclick="displayPageImage('KR1a0151', 'WYG', '006-24b' );" name="006-24b" class="pb">[006-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9441:9464'>　安溪李氏曰凡妄行取困者皆不詳之故也既不詳</span>
<span class='tline' id='l432' data-llen='9464:9487'>　審于先又不艱難于後豈獨無利咎必及之矣操心</span>
<span class='tline' id='l433' data-llen='9487:9507'>　危慮患深不復蹈不詳之失是艱難之道也</span>
<span class='tline' id='l434' data-llen='9507:9517'>䷢<span class='krp-note'>坤下/離上</span></span>
<span class='tline' id='l435' data-llen='9517:9540'>晉康侯用錫馬蕃庶晝日三接○彖曰晉進也明出地</span>
<span class='tline' id='l436' data-llen='9540:9563'>上順而麗乎大明柔進而上行是以康侯用錫馬蕃庶</span>
<span class='tline' id='l437' data-llen='9563:9570'>晝日三接也</span>
<span class='tline' id='l438' data-llen='9570:9593'>　離為日君象坤為地為衆有國之象日出地上為拔</span>
<span class='tline' id='l439' data-llen='9593:9620'><a onclick="displayPageImage('KR1a0151', 'WYG', '006-25a' );" name="006-25a" class="pb">[006-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9620:9643'>　出儔類之中而為君也侯象夫一陽居於尊位比之</span>
<span class='tline' id='l441' data-llen='9643:9666'>　所以為天子也一隂升於尊位晉之所以為康侯也</span>
<span class='tline' id='l442' data-llen='9666:9689'>　康侯云者大明蒞衆能安人安百姓者也彖傳柔進</span>
<span class='tline' id='l443' data-llen='9689:9712'>　而上行正發明所以為侯之意即此已明况又有山</span>
<span class='tline' id='l444' data-llen='9712:9753'>　<span class='krp-note'>二三四/互艮</span>有川<span class='krp-note'>三四五/互坎</span>有土地<span class='krp-note'>下卦/坤</span>甲兵<span class='krp-note'>上/離</span>彤弓玈矢</span>
<span class='tline' id='l445' data-llen='9753:9792'>　<span class='krp-note'>互/坎</span>有賦<span class='krp-note'>下/坤</span>有廟<span class='krp-note'>初二/三四</span>有衆<span class='krp-note'>坤/</span>五以柔徳主之又衆著</span>
<span class='tline' id='l446' data-llen='9792:9815'>　其象乎又按離為乾卦乾為馬故曰錫馬坤衆故曰</span>
<span class='tline' id='l447' data-llen='9815:9838'>　蕃庶明出地上故曰晝日凡卦皆三畫故曰三明與</span>
<span class='tline' id='l448' data-llen='9838:9865'><a onclick="displayPageImage('KR1a0151', 'WYG', '006-25b' );" name="006-25b" class="pb">[006-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='9865:9888'>　順際故曰接詩云何錫予之路車乘馬然則錫馬重</span>
<span class='tline' id='l450' data-llen='9888:9907'>　賜也日三接厚誼也情文皆盛故曰晉也</span>
<span class='tline' id='l451' data-llen='9907:9923'>象曰明出地上晉君子以自昭明徳</span>
<span class='tline' id='l452' data-llen='9923:9946'>　卦辭言侯之康國新民也大象則言自昭明徳見新</span>
<span class='tline' id='l453' data-llen='9946:9958'>　民本於明徳無二事也</span>
<span class='tline' id='l454' data-llen='9958:9981'>初六晉如摧如貞吉罔孚裕无咎○象曰晉如摧如獨</span>
<span class='tline' id='l455' data-llen='9981:9993'>行正也裕无咎未受命也</span>
<span class='tline' id='l456' data-llen='9993:10016'>　初變噬嗑坤順遇震動有進象初宜潛而進故摧晉</span>
<span class='tline' id='l457' data-llen='10016:10043'><a onclick="displayPageImage('KR1a0151', 'WYG', '006-26a' );" name="006-26a" class="pb">[006-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='10043:10066'>　如摧如者將進未進君子之難於進也貞吉者坤順</span>
<span class='tline' id='l459' data-llen='10066:10089'>　之安貞也合訂曰進退大節所關况初六在下進身</span>
<span class='tline' id='l460' data-llen='10089:10112'>　之始尤不可茍士君子秉禮度義難進易退雖悲憫</span>
<span class='tline' id='l461' data-llen='10112:10135'>　廹於懷而抱道守貞優游自得若將終身貞也即裕</span>
<span class='tline' id='l462' data-llen='10135:10158'>　也惟貞乃能裕亦惟裕始可貞貞而不裕硜硜耳悻</span>
<span class='tline' id='l463' data-llen='10158:10181'>　悻耳若孔子之待價孟于之綽綽其貞而裕之謂歟</span>
<span class='tline' id='l464' data-llen='10181:10204'>　安溪李氏曰獨行則信者寡獨行正所以罔孚也未</span>
<span class='tline' id='l465' data-llen='10204:10227'>　受命與臨未順命相似進退之際命雖塞而心亨則</span>
<span class='tline' id='l466' data-llen='10227:10254'><a onclick="displayPageImage('KR1a0151', 'WYG', '006-26b' );" name="006-26b" class="pb">[006-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='10254:10277'>　命不足為我制矣竊按噬嗑口中有物間之不得合</span>
<span class='tline' id='l468' data-llen='10277:10291'>　故罔孚裕則以本氣坤順也</span>
<span class='tline' id='l469' data-llen='10291:10314'>六二晉如愁如貞吉受兹介福于其王母○象曰受兹</span>
<span class='tline' id='l470' data-llen='10314:10322'>介福以中正也</span>
<span class='tline' id='l471' data-llen='10322:10345'>　二變未濟坤順遇坎艱故晉如愁如而貞吉盖進而</span>
<span class='tline' id='l472' data-llen='10345:10368'>　稍上則有天下之責矣於此未有以濟之能無憂人</span>
<span class='tline' id='l473' data-llen='10368:10391'>　之憂乎二以中正之徳當晉之時六五雖非正應然</span>
<span class='tline' id='l474' data-llen='10391:10414'>　同徳也中與中相孚五必為之援是以終受大福語</span>
<span class='tline' id='l475' data-llen='10414:10441'><a onclick="displayPageImage('KR1a0151', 'WYG', '006-27a' );" name="006-27a" class="pb">[006-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='10441:10464'>　云未濟終須濟是也二三五皆隂三為母而五又上</span>
<span class='tline' id='l477' data-llen='10464:10472'>　之是王母也</span>
<span class='tline' id='l478' data-llen='10472:10490'>六三衆允悔亡○象曰衆允之志上行也</span>
<span class='tline' id='l479' data-llen='10490:10513'>　三變旅坤遇艮坤衆象艮篤實又為成言兌象是其</span>
<span class='tline' id='l480' data-llen='10513:10536'>　進也衆皆信之是以悔亡合訂曰坤三爻皆順乎明</span>
<span class='tline' id='l481' data-llen='10536:10559'>　者也三尤近離其上行在前而二初隨之三爻之志</span>
<span class='tline' id='l482' data-llen='10559:10582'>　同也安溪李氏曰人臣之志未易遽達於上衆人信</span>
<span class='tline' id='l483' data-llen='10582:10605'>　之則其志亦上達而信於君矣故曰弗信於友弗獲</span>
<span class='tline' id='l484' data-llen='10605:10632'><a onclick="displayPageImage('KR1a0151', 'WYG', '006-27b' );" name="006-27b" class="pb">[006-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='10632:10641'>　乎上此之謂也</span>
<span class='tline' id='l486' data-llen='10641:10662'>九四晉如鼫鼠貞厲○象曰鼫鼠貞厲位不當也</span>
<span class='tline' id='l487' data-llen='10662:10685'>　四變剝離遇艮艮為鼠合三五互坎為盗鼠以晝伏</span>
<span class='tline' id='l488' data-llen='10685:10708'>　不以晝進四當多懼之位而九之剛據之處非其地</span>
<span class='tline' id='l489' data-llen='10708:10731'>　此無才而竊髙位者以承文明之主難矣守此而不</span>
<span class='tline' id='l490' data-llen='10731:10740'>　知退危可知也</span>
<span class='tline' id='l491' data-llen='10740:10763'>六五悔亡失得勿恤往吉无不利○象曰失得勿恤往</span>
<span class='tline' id='l492' data-llen='10763:10768'>有慶也</span>
<span class='tline' id='l493' data-llen='10768:10795'><a onclick="displayPageImage('KR1a0151', 'WYG', '006-28a' );" name="006-28a" class="pb">[006-28a] <img width="20"  src="/static/img/kanseki-5.png"/></a></span>
<span class='tline' id='l494' data-llen='10795:10818'>　五變否遇乾五為柔進上行離明之主卦之所謂康</span>
<span class='tline' id='l495' data-llen='10818:10841'>　侯者也而爻多戒詞何也盖五尊位而以柔居之二</span>
<span class='tline' id='l496' data-llen='10841:10864'>　又應之以柔宜有悔者以遇乾健則悔可亡矣故以</span>
<span class='tline' id='l497' data-llen='10864:10887'>　本氣而言則隂柔多慮未免患得患失明於趨避而</span>
<span class='tline' id='l498' data-llen='10887:10910'>　不足有為惟變乾之剛則大明在上健於所往而失</span>
<span class='tline' id='l499' data-llen='10910:10933'>　得舉不足以係其心所謂休否者也則焉有不利者</span>
<span class='tline' id='l500' data-llen='10933:10956'>　乎以其能休否是為天下之大慶而非一人之私喜</span>
<span class='tline' id='l501' data-llen='10956:10979'>　已失得勿恤朱子曰如仁人正其誼不謀其利明其</span>
<span class='tline' id='l502' data-llen='10979:11006'><a onclick="displayPageImage('KR1a0151', 'WYG', '006-28b' );" name="006-28b" class="pb">[006-28b] <img width="20"  src="/static/img/kanseki-5.png"/></a></span>
<span class='tline' id='l503' data-llen='11006:11020'>　道不計其功相似意甚切當</span>
<span class='tline' id='l504' data-llen='11020:11043'>上九晉其角維用伐邑厲吉无咎貞吝○象曰維用伐</span>
<span class='tline' id='l505' data-llen='11043:11050'>邑道未光也</span>
<span class='tline' id='l506' data-llen='11050:11073'>　上變豫豫之卦辭曰利建侯行師故曰伐邑安溪李</span>
<span class='tline' id='l507' data-llen='11073:11096'>　氏曰進至於極晉角之象上九以剛居之是危地也</span>
<span class='tline' id='l508' data-llen='11096:11119'>　然惟勤於自治其私則雖危而吉无咎盖功名盛則</span>
<span class='tline' id='l509' data-llen='11119:11142'>　所務者逺而反蔽於近勢位極則所統者衆而多䁥</span>
<span class='tline' id='l510' data-llen='11142:11165'>　於私於此不謹以至危身而隕名者多矣貞吝言若</span>
<span class='tline' id='l511' data-llen='11165:11192'><a onclick="displayPageImage('KR1a0151', 'WYG', '006-29a' );" name="006-29a" class="pb">[006-29a] <img width="20"  src="/static/img/kanseki-5.png"/></a></span>
<span class='tline' id='l512' data-llen='11192:11215'>　以進為常而不知戒懼修省則有吝也龜山楊氏曰</span>
<span class='tline' id='l513' data-llen='11215:11238'>　非日中之時剛上窮而不足以照天下道未光也故</span>
<span class='tline' id='l514' data-llen='11238:11261'>　維用伐邑而已若夫道足以照天下則無思不服矣</span>
<span class='tline' id='l515' data-llen='11261:11270'>　尚何伐邑之有</span>
<span class='tline' id='l516' data-llen='11270:11293'>　合訂曰晉卦與坤義同坤地道也臣道也離得坤之</span>
<span class='tline' id='l517' data-llen='11293:11316'>　中畫為坤之嫡派離二爻曰黄離即坤五之黄中通</span>
<span class='tline' id='l518' data-llen='11316:11339'>　理也坤卦泛言地道臣道坤遇離則大地陽春發生</span>
<span class='tline' id='l519' data-llen='11339:11362'>　臣子功成寵錫時矣故卦以柔為主六爻四隂皆吉</span>
<span class='tline' id='l520' data-llen='11362:11389'><a onclick="displayPageImage('KR1a0151', 'WYG', '006-29b' );" name="006-29b" class="pb">[006-29b] <img width="20"  src="/static/img/kanseki-5.png"/></a></span>
<span class='tline' id='l521' data-llen='11389:11404'>　而四上二陽雖貞亦厲而吝也</span>
<span class='tline' id='l522' data-llen='11404:11414'>䷣<span class='krp-note'>離下/坤上</span></span>
<span class='tline' id='l523' data-llen='11414:11437'>明夷利艱貞○彖曰明入地中明夷内文明而外柔順</span>
<span class='tline' id='l524' data-llen='11437:11461'>以蒙大難文王以之利艱貞晦其明也内難而能正其志</span>
<span class='tline' id='l525' data-llen='11461:11467'>箕子以之</span>
<span class='tline' id='l526' data-llen='11467:11490'>　明入地中則為昏晦何以言夷也盖明者木然之體</span>
<span class='tline' id='l527' data-llen='11490:11513'>　乃忽然而昏則必有傷之者矣故不言晦而言明夷</span>
<span class='tline' id='l528' data-llen='11513:11536'>　也合訂以文王箕子為互文見意然夫子既已分屬</span>
<span class='tline' id='l529' data-llen='11536:11563'><a onclick="displayPageImage('KR1a0151', 'WYG', '006-30a' );" name="006-30a" class="pb">[006-30a] <img width="20"  src="/static/img/kanseki-5.png"/></a></span>
<span class='tline' id='l530' data-llen='11563:11586'>　必有定解竊按離日之體本明者也而為地所掩則</span>
<span class='tline' id='l531' data-llen='11586:11609'>　其晦不過暫耳既而東出中升于天其明如故矣此</span>
<span class='tline' id='l532' data-llen='11609:11632'>　以文王屬明夷也至利艱貞則艱難之中固守其正</span>
<span class='tline' id='l533' data-llen='11632:11655'>　是以常晦其明矣此則箕子之所為也若夫革難而</span>
<span class='tline' id='l534' data-llen='11655:11678'>　為武王所訪因得明其道于天下後世則箕子之所</span>
<span class='tline' id='l535' data-llen='11678:11701'>　意不計及者矣明夷先儒多以傷人之明為言竊謂</span>
<span class='tline' id='l536' data-llen='11701:11724'>　不必如是之拘即以凡人論人之徳未有不明者但</span>
<span class='tline' id='l537' data-llen='11724:11739'>　為私欲所蔽則昏矣蔽即傷也</span>
<span class='tline' id='l538' data-llen='11739:11766'><a onclick="displayPageImage('KR1a0151', 'WYG', '006-30b' );" name="006-30b" class="pb">[006-30b] <img width="20"  src="/static/img/kanseki-5.png"/></a></span>
<span class='tline' id='l539' data-llen='11766:11785'>象曰明入地中明夷君子以蒞衆用晦而明</span>
<span class='tline' id='l540' data-llen='11785:11808'>　坤為衆故曰蒞衆用晦而明即無為而治也合訂曰</span>
<span class='tline' id='l541' data-llen='11808:11831'>　黄老之清靜晦而不明也申韓之苛察明而不晦也</span>
<span class='tline' id='l542' data-llen='11831:11851'>　不剛不柔敷政優優君子用晦而明之道歟</span>
<span class='tline' id='l543' data-llen='11851:11874'>初九明夷于飛垂其翼君子于行三日不食有攸往主</span>
<span class='tline' id='l544' data-llen='11874:11890'>人有言○象曰君子于行義不食也</span>
<span class='tline' id='l545' data-llen='11890:11913'>　初變謙離為雉故曰于飛而遇艮止之故曰垂其翼</span>
<span class='tline' id='l546' data-llen='11913:11936'>　君子于行言行義也不謀利不計功則不食而已故</span>
<span class='tline' id='l547' data-llen='11936:11963'><a onclick="displayPageImage('KR1a0151', 'WYG', '006-31a' );" name="006-31a" class="pb">[006-31a] <img width="20"  src="/static/img/kanseki-5.png"/></a></span>
<span class='tline' id='l548' data-llen='11963:11986'>　傳云義不食也離為大腹又中虛故曰不食三日者</span>
<span class='tline' id='l549' data-llen='11986:12009'>　凡卦皆三爻故多言三離與乾卦先天後天圖内同</span>
<span class='tline' id='l550' data-llen='12009:12032'>　宫故為主人成言乎艮故曰有言夫有攸往必有所</span>
<span class='tline' id='l551' data-llen='12032:12048'>　主之人始有言則所不合者多矣</span>
<span class='tline' id='l552' data-llen='12048:12071'>六二明夷夷于左股用拯馬壯吉○象曰六二之吉順</span>
<span class='tline' id='l553' data-llen='12071:12076'>以則也</span>
<span class='tline' id='l554' data-llen='12076:12099'>　二變泰君子道長之時故能拯左股之夷本義合訂</span>
<span class='tline' id='l555' data-llen='12099:12122'>　皆以左股為九二不如安溪李氏以左股為上卦于</span>
<span class='tline' id='l556' data-llen='12122:12149'><a onclick="displayPageImage('KR1a0151', 'WYG', '006-31b' );" name="006-31b" class="pb">[006-31b] <img width="20"  src="/static/img/kanseki-5.png"/></a></span>
<span class='tline' id='l557' data-llen='12149:12172'>　用拯較直截此爻所以重用夷字也離遇乾為馬不</span>
<span class='tline' id='l558' data-llen='12172:12182'>　必以九三為馬也</span>
<span class='tline' id='l559' data-llen='12182:12205'>九三明夷于南狩得其大首不可疾貞○象曰南狩之</span>
<span class='tline' id='l560' data-llen='12205:12212'>志乃大得也</span>
<span class='tline' id='l561' data-llen='12212:12235'>　三變復凡坤震之卦多言行師豫與復是也又本氣</span>
<span class='tline' id='l562' data-llen='12235:12258'>　離為甲兵上坤為衆亦用師象震長子故曰大首又</span>
<span class='tline' id='l563' data-llen='12258:12281'>　為決躁用師而值明夷之時故不可疾而必貞也傳</span>
<span class='tline' id='l564' data-llen='12281:12304'>　曰大得大謂一陽之復以變氣言也南正陽方不可</span>
<span class='tline' id='l565' data-llen='12304:12331'><a onclick="displayPageImage('KR1a0151', 'WYG', '006-32a' );" name="006-32a" class="pb">[006-32a] <img width="20"  src="/static/img/kanseki-5.png"/></a></span>
<span class='tline' id='l566' data-llen='12331:12346'>　疾而貞者所謂七日乃復是也</span>
<span class='tline' id='l567' data-llen='12346:12369'>六四入于左腹獲明夷之心于出門庭○象曰入于左</span>
<span class='tline' id='l568' data-llen='12369:12376'>腹獲心意也</span>
<span class='tline' id='l569' data-llen='12376:12399'>　四變豐自下卦而上故曰入坤為腹在上故曰左腹</span>
<span class='tline' id='l570' data-llen='12399:12422'>　四心位故曰獲明夷之心震為足其徳為動卦自内</span>
<span class='tline' id='l571' data-llen='12422:12445'>　而外又萬物出乎震故曰出門庭此爻先儒皆謂雖</span>
<span class='tline' id='l572' data-llen='12445:12468'>　夷其身而能自得其心以去為解竊以入于左腹上</span>
<span class='tline' id='l573' data-llen='12468:12491'>　無明夷字則不得如夷于左股例也而心曰明夷之</span>
<span class='tline' id='l574' data-llen='12491:12518'><a onclick="displayPageImage('KR1a0151', 'WYG', '006-32b' );" name="006-32b" class="pb">[006-32b] <img width="20"  src="/static/img/kanseki-5.png"/></a></span>
<span class='tline' id='l575' data-llen='12518:12541'>　心則亦不得謂心無所夷也况象傳所釋必舉其重</span>
<span class='tline' id='l576' data-llen='12541:12564'>　若以去為自得其心則應云自獲其心出門庭也何</span>
<span class='tline' id='l577' data-llen='12564:12587'>　以反舉入腹沒緊要字句且不獨曰心而又曰意耶</span>
<span class='tline' id='l578' data-llen='12587:12610'>　合訂引時論云醫書謂心在左腹明夷之心紂之心</span>
<span class='tline' id='l579' data-llen='12610:12633'>　也出門庭微子之去也盖入其腹而得其心舍而决</span>
<span class='tline' id='l580' data-llen='12633:12656'>　去也此說頗通又本義云左腹者幽隱之處盖四為</span>
<span class='tline' id='l581' data-llen='12656:12679'>　上坤卦之初畫是闇之始也方其始而于幽隱之中</span>
<span class='tline' id='l582' data-llen='12679:12702'>　窺得其心知其意向日趨于闇矣則終不可啟之使</span>
<span class='tline' id='l583' data-llen='12702:12729'><a onclick="displayPageImage('KR1a0151', 'WYG', '006-33a' );" name="006-33a" class="pb">[006-33a] <img width="20"  src="/static/img/kanseki-5.png"/></a></span>
<span class='tline' id='l584' data-llen='12729:12752'>　明而夷人之明者且日益甚焉于是始舍而决去耳</span>
<span class='tline' id='l585' data-llen='12752:12765'>　如此于爻詞傳俱覺吻合</span>
<span class='tline' id='l586' data-llen='12765:12788'>六五箕子之明夷利貞○象曰箕子之貞明不可息也</span>
<span class='tline' id='l587' data-llen='12788:12811'>　五變既濟坤順遇坎難内難而正志箕子之明夷也</span>
<span class='tline' id='l588' data-llen='12811:12834'>　以彖傳已言故此但直陳之利貞則戒占者之詞傳</span>
<span class='tline' id='l589' data-llen='12834:12857'>　言如箕子之明夷而明不可息夫遇難而息其明者</span>
<span class='tline' id='l590' data-llen='12857:12869'>　如程傳所舉揚雄是已</span>
<span class='tline' id='l591' data-llen='12869:12892'>上六不明晦初登于天後入于地○象曰初登于天照</span>
<span class='tline' id='l592' data-llen='12892:12919'><a onclick="displayPageImage('KR1a0151', 'WYG', '006-33b' );" name="006-33b" class="pb">[006-33b] <img width="20"  src="/static/img/kanseki-5.png"/></a></span>
<span class='tline' id='l593' data-llen='12919:12931'>四國也後入于地失則也</span>
<span class='tline' id='l594' data-llen='12931:12954'>　上變賁賁無色也又坤遇艮止于隂而無色則終不</span>
<span class='tline' id='l595' data-llen='12954:12977'>　明矣艮為萬物之所成終而所成始故有初登後入</span>
<span class='tline' id='l596' data-llen='12977:13000'>　之象初登于天謂晉也後入于地謂晉之倒為本卦</span>
<span class='tline' id='l597' data-llen='13000:13023'>　也觀傳意止言其初未嘗不明後失其則始昏耳盖</span>
<span class='tline' id='l598' data-llen='13023:13046'>　甚惜之詞似未有初為傷人之明終至于自傷而墜</span>
<span class='tline' id='l599' data-llen='13046:13054'>　厥命之說也</span>
<span class='tline' id='l600' data-llen='13054:13064'>䷤<span class='krp-note'>離下/巽上</span></span>
<span class='tline' id='l601' data-llen='13064:13091'><a onclick="displayPageImage('KR1a0151', 'WYG', '006-34a' );" name="006-34a" class="pb">[006-34a] <img width="20"  src="/static/img/kanseki-5.png"/></a></span>
<span class='tline' id='l602' data-llen='13091:13114'>家人利女貞○彖曰家人女正位乎内男正位乎外男</span>
<span class='tline' id='l603' data-llen='13114:13137'>女正天地之大義也家人有嚴君焉父母之謂也父父</span>
<span class='tline' id='l604' data-llen='13137:13160'>子子兄兄弟弟夫夫婦婦而家道正正家而天下定矣</span>
<span class='tline' id='l605' data-llen='13160:13183'>　家人一家之人也若但取二五兩爻為男女之正位</span>
<span class='tline' id='l606' data-llen='13183:13206'>　即謂為家人則比同人屯蹇萃觀等卦皆是盖必合</span>
<span class='tline' id='l607' data-llen='13206:13229'>　上下諸爻皆正其位為父父子子兄兄弟弟夫夫婦</span>
<span class='tline' id='l608' data-llen='13229:13252'>　婦之象故為家人不必如本義指定何爻也上雖位</span>
<span class='tline' id='l609' data-llen='13252:13275'>　不當然觀彖云卦之上爻外也若隂居上則非男位</span>
<span class='tline' id='l610' data-llen='13275:13302'><a onclick="displayPageImage('KR1a0151', 'WYG', '006-34b' );" name="006-34b" class="pb">[006-34b] <img width="20"  src="/static/img/kanseki-5.png"/></a></span>
<span class='tline' id='l611' data-llen='13302:13325'>　乎外之義故惟此卦為合又合訂云男有室女有家</span>
<span class='tline' id='l612' data-llen='13325:13348'>　不曰室而曰家重在女也為卦上巽下離皆女象故</span>
<span class='tline' id='l613' data-llen='13348:13371'>　曰利女貞盖最難正者惟女女貞則男之貞可知矣</span>
<span class='tline' id='l614' data-llen='13371:13394'>　周子所云家人離必起于婦女是也卦詞言利女貞</span>
<span class='tline' id='l615' data-llen='13394:13417'>　雖所重在女而所以宜其女貞者男也故大象責重</span>
<span class='tline' id='l616' data-llen='13417:13440'>　在君子而爻詞惟二四兩爻言女之貞餘則皆言利</span>
<span class='tline' id='l617' data-llen='13440:13463'>　女貞焉仲誠張氏以上下二畫家象中四畫人象五</span>
<span class='tline' id='l618' data-llen='13463:13486'>　剛四柔三剛二柔隂陽相配有一男必有一女之象</span>
<span class='tline' id='l619' data-llen='13486:13513'><a onclick="displayPageImage('KR1a0151', 'WYG', '006-35a' );" name="006-35a" class="pb">[006-35a] <img width="20"  src="/static/img/kanseki-5.png"/></a></span>
<span class='tline' id='l620' data-llen='13513:13536'>　上下二畫皆剛剛則氣聚環聚其男女而為家矣故</span>
<span class='tline' id='l621' data-llen='13536:13559'>　為家人意甚精惟上下二畫為家而以剛聚之故彖</span>
<span class='tline' id='l622' data-llen='13559:13574'>　曰嚴而初上兩爻曰閑曰威也</span>
<span class='tline' id='l623' data-llen='13574:13594'>象曰風自火出家人君子以言有物而行有恒</span>
<span class='tline' id='l624' data-llen='13594:13617'>　風自火出言天下邦國之風化興自家人也離火為</span>
<span class='tline' id='l625' data-llen='13617:13640'>　女居中用事是以堯之試舜釐降二女以觀厥刑于</span>
<span class='tline' id='l626' data-llen='13640:13663'>　焉盖夫婦日相狎而地至䙝語言最易誑誕而不實</span>
<span class='tline' id='l627' data-llen='13663:13686'>　舉動最易變轉而無常故君子治家必言有物而行</span>
<span class='tline' id='l628' data-llen='13686:13713'><a onclick="displayPageImage('KR1a0151', 'WYG', '006-35b' );" name="006-35b" class="pb">[006-35b] <img width="20"  src="/static/img/kanseki-5.png"/></a></span>
<span class='tline' id='l629' data-llen='13713:13736'>　有恒也安溪李氏云言有物如火之發明而必有所</span>
<span class='tline' id='l630' data-llen='13736:13756'>　麗行有恒如風之行漸而必有所入意甚切</span>
<span class='tline' id='l631' data-llen='13756:13775'>初九閑有家悔亡○象曰閑有家志未變也</span>
<span class='tline' id='l632' data-llen='13775:13798'>　初變漸漸女歸吉又離明遇艮止家人最患以情勝</span>
<span class='tline' id='l633' data-llen='13798:13821'>　乃發乎情即止乎禮義故曰閑有家閑者閑之于始</span>
<span class='tline' id='l634' data-llen='13821:13844'>　則其本立而漸進于正矣故悔可亡也語云教子嬰</span>
<span class='tline' id='l635' data-llen='13844:13867'>　孩教婦初來即傳所云志未變之意合訂但就深宫</span>
<span class='tline' id='l636' data-llen='13867:13877'>　固門說恐義未備</span>
<span class='tline' id='l637' data-llen='13877:13904'><a onclick="displayPageImage('KR1a0151', 'WYG', '006-36a' );" name="006-36a" class="pb">[006-36a] <img width="20"  src="/static/img/kanseki-5.png"/></a></span>
<span class='tline' id='l638' data-llen='13904:13927'>六二无攸遂在中饋貞吉○象曰六二之吉順以巽也</span>
<span class='tline' id='l639' data-llen='13927:13950'>　二變小畜以小畜大正隂柔之有事者也婦人之事</span>
<span class='tline' id='l640' data-llen='13950:13973'>　惟酒食是議而已如其不然而攸遂則婦貞厲而月</span>
<span class='tline' id='l641' data-llen='13973:13996'>　幾望矣故必主本氣之順與巽而不可任變氣之健</span>
<span class='tline' id='l642' data-llen='13996:14019'>　則貞吉也六二為離之主爻離畜牝牛為至順者上</span>
<span class='tline' id='l643' data-llen='14019:14042'>　卦為巽故曰順以巽觀傳所云則知此爻之為卦主</span>
<span class='tline' id='l644' data-llen='14042:14046'>　矣</span>
<span class='tline' id='l645' data-llen='14046:14069'>九三家人嗃嗃悔厲吉婦子嘻嘻終吝○象曰家人嗃</span>
<span class='tline' id='l646' data-llen='14069:14096'><a onclick="displayPageImage('KR1a0151', 'WYG', '006-36b' );" name="006-36b" class="pb">[006-36b] <img width="20"  src="/static/img/kanseki-5.png"/></a></span>
<span class='tline' id='l647' data-llen='14096:14110'>嗃未失也婦子嘻嘻失家節也</span>
<span class='tline' id='l648' data-llen='14110:14133'>　三變益離遇震震之卦詞曰震來虩虩笑言啞啞故</span>
<span class='tline' id='l649' data-llen='14133:14156'>　此亦云家人嗃嗃婦子嘻嘻盖宜家者惟九五一爻</span>
<span class='tline' id='l650' data-llen='14156:14179'>　九三不中不正故過則嗃嗃不及則嘻嘻也然與其</span>
<span class='tline' id='l651' data-llen='14179:14202'>　不及而吝毋寧過而厲以吉也故傳上則云未失下</span>
<span class='tline' id='l652' data-llen='14202:14225'>　則云失節此當從本義為確夫治家無法者時而呵</span>
<span class='tline' id='l653' data-llen='14225:14248'>　叱時而笑謔固兼有之觀傳兩釋其說可見按九三</span>
<span class='tline' id='l654' data-llen='14248:14271'>　重剛故有嗃嗃象下比二柔故又有嘻嘻象夫嚴厲</span>
<span class='tline' id='l655' data-llen='14271:14298'><a onclick="displayPageImage('KR1a0151', 'WYG', '006-37a' );" name="006-37a" class="pb">[006-37a] <img width="20"  src="/static/img/kanseki-5.png"/></a></span>
<span class='tline' id='l656' data-llen='14298:14321'>　者多姑息於妻子故嗃嗃統言家人而嘻嘻則專言</span>
<span class='tline' id='l657' data-llen='14321:14327'>　婦子也</span>
<span class='tline' id='l658' data-llen='14327:14346'>六四富家大吉○象曰富家大吉順在位也</span>
<span class='tline' id='l659' data-llen='14346:14369'>　四變同人同人親也又曰二人同心其利斷金故有</span>
<span class='tline' id='l660' data-llen='14369:14392'>　富象凡爻以陽為富此之六四亦云富者巽遇乾也</span>
<span class='tline' id='l661' data-llen='14392:14415'>　乾為金為玉本氣之巽亦為近利市三倍傳曰順在</span>
<span class='tline' id='l662' data-llen='14415:14438'>　位順即坤之柔六居四為得位也安溪李氏曰四之</span>
<span class='tline' id='l663' data-llen='14438:14461'>　位視二為高故在中饋者至此而富家矣或疑五為</span>
<span class='tline' id='l664' data-llen='14461:14488'><a onclick="displayPageImage('KR1a0151', 'WYG', '006-37b' );" name="006-37b" class="pb">[006-37b] <img width="20"  src="/static/img/kanseki-5.png"/></a></span>
<span class='tline' id='l665' data-llen='14488:14511'>　卦主不言大吉四言大吉何也曰男之功成于女猶</span>
<span class='tline' id='l666' data-llen='14511:14534'>　天之功成于地此家人所為利女貞也故大吉之辭</span>
<span class='tline' id='l667' data-llen='14534:14557'>　于四見之竊按六四隂爻何云大吉盖地道旡成此</span>
<span class='tline' id='l668' data-llen='14557:14573'>　為助陽治家柔不得而有其吉也</span>
<span class='tline' id='l669' data-llen='14573:14595'>九五王假有家勿恤吉○象曰王假有家交相愛也</span>
<span class='tline' id='l670' data-llen='14595:14618'>　五變賁賁柔來文剛分剛上而文柔者也故詞言王</span>
<span class='tline' id='l671' data-llen='14618:14641'>　假有家而傳以交相愛釋之五尊位故曰王假與格</span>
<span class='tline' id='l672' data-llen='14641:14664'>　同言感格而化之也王假而有家則國之本在是天</span>
<span class='tline' id='l673' data-llen='14664:14691'><a onclick="displayPageImage('KR1a0151', 'WYG', '006-38a' );" name="006-38a" class="pb">[006-38a] <img width="20"  src="/static/img/kanseki-5.png"/></a></span>
<span class='tline' id='l674' data-llen='14691:14714'>　下之本在是何恤之有初以閑而有家五以假而有</span>
<span class='tline' id='l675' data-llen='14714:14737'>　家然則任情放佚與夫無道以化之者雖有家實無</span>
<span class='tline' id='l676' data-llen='14737:14757'>　家矣惟有家斯可以治天下故屬之王者也</span>
<span class='tline' id='l677' data-llen='14757:14779'>上九有孚威如終吉○象曰威如之吉反身之謂也</span>
<span class='tline' id='l678' data-llen='14779:14802'>　上變既濟本氣既以剛居柔變氣亦剛柔相濟無所</span>
<span class='tline' id='l679' data-llen='14802:14825'>　偏勝者也故曰有孚威如盖有孚其威如也惟假故</span>
<span class='tline' id='l680' data-llen='14825:14848'>　有孚家人之所以有孚正以君子之言有物而行有</span>
<span class='tline' id='l681' data-llen='14848:14870'>　恒者格之故夫子曰反身而止承威如以釋之耳</span>
<span class='tline' id='l682' data-llen='14870:14897'><a onclick="displayPageImage('KR1a0151', 'WYG', '006-38b' );" name="006-38b" class="pb">[006-38b] <img width="20"  src="/static/img/kanseki-5.png"/></a></span>
<span class='tline' id='l683' data-llen='14897:14907'>䷥<span class='krp-note'>兌下/離上</span></span>
<span class='tline' id='l684' data-llen='14907:14930'>睽小事吉○彖曰睽火動而上澤動而下二女同居其</span>
<span class='tline' id='l685' data-llen='14930:14953'>志不同行說而麗乎明柔進而上行得中而應乎剛是</span>
<span class='tline' id='l686' data-llen='14953:14976'>以小事吉天地睽而其事同也男女睽而其志通也萬</span>
<span class='tline' id='l687' data-llen='14976:14992'>物睽而其事類也睽之時用大矣哉</span>
<span class='tline' id='l688' data-llen='14992:15015'>　安溪李氏曰火上水下不交者也若澤則其浸潤滲</span>
<span class='tline' id='l689' data-llen='15015:15038'>　入愈下愈深所以為睽也按此似睽為乖異視未濟</span>
<span class='tline' id='l690' data-llen='15038:15061'>　更甚矣又曰家有長嫡則分定矣中少二女勢不相</span>
<span class='tline' id='l691' data-llen='15061:15088'><a onclick="displayPageImage('KR1a0151', 'WYG', '006-39a' );" name="006-39a" class="pb">[006-39a] <img width="20"  src="/static/img/kanseki-5.png"/></a></span>
<span class='tline' id='l692' data-llen='15088:15111'>　下則情不相親故其象亦為睽又按合訂云先儒以</span>
<span class='tline' id='l693' data-llen='15111:15134'>　小事為用柔合之爻詞勿逐遇巷噬膚之義允合然</span>
<span class='tline' id='l694' data-llen='15134:15157'>　不但爻詞也即彖傳已云柔進而上行得中而應乎</span>
<span class='tline' id='l695' data-llen='15157:15180'>　剛是以小事吉則小字明明謂為柔事矣合訂所謂</span>
<span class='tline' id='l696' data-llen='15180:15203'>　隨時隨分委曲婉轉以求有濟人不我撓事可有成</span>
<span class='tline' id='l697' data-llen='15203:15226'>　安溪李氏以為屯之小貞吉大貞㐫泰之勿用師自</span>
<span class='tline' id='l698' data-llen='15226:15249'>　邑告命等說是也竊按火動澤動盖動則成卦也安</span>
<span class='tline' id='l699' data-llen='15249:15272'>　溪李氏說彖傳曰釋名而語勢未斷即是其義亦與</span>
<span class='tline' id='l700' data-llen='15272:15299'><a onclick="displayPageImage('KR1a0151', 'WYG', '006-39b' );" name="006-39b" class="pb">[006-39b] <img width="20"  src="/static/img/kanseki-5.png"/></a></span>
<span class='tline' id='l701' data-llen='15299:15322'>　釋詞相連臨旡妄等卦之例也睽之時當以說為本</span>
<span class='tline' id='l702' data-llen='15322:15345'>　說而後明麗焉則可以委曲審幾而不至于猜察傷</span>
<span class='tline' id='l703' data-llen='15345:15368'>　物矣又柔則和緩上行則有合物之勢得中則動皆</span>
<span class='tline' id='l704' data-llen='15368:15391'>　中節應剛則有和合之理此所以能行小事而得吉</span>
<span class='tline' id='l705' data-llen='15391:15414'>　也行小事于睽之時惟說柔得中者能之然說柔得</span>
<span class='tline' id='l706' data-llen='15414:15437'>　中用之以行小事亦以睽之時故也故連釋卦之義</span>
<span class='tline' id='l707' data-llen='15437:15460'>　以釋辭也合訂曰天地一段極言同異之理而示人</span>
<span class='tline' id='l708' data-llen='15460:15483'>　以用睽之道也天下事有一必有兩天地也夫婦也</span>
<span class='tline' id='l709' data-llen='15483:15510'><a onclick="displayPageImage('KR1a0151', 'WYG', '006-40a' );" name="006-40a" class="pb">[006-40a] <img width="20"  src="/static/img/kanseki-5.png"/></a></span>
<span class='tline' id='l710' data-llen='15510:15533'>　牝牡雌雄也睽也然天與地配男與女配雌與雄牝</span>
<span class='tline' id='l711' data-llen='15533:15556'>　與牡配未有合而不于睽者也以睽為合必有所以</span>
<span class='tline' id='l712' data-llen='15556:15579'>　用其睽者非苟而已也天地萬物言事男女言志者</span>
<span class='tline' id='l713' data-llen='15579:15602'>　天地旡心而二氣成能萬物旡知而方以類聚若人</span>
<span class='tline' id='l714' data-llen='15602:15625'>　則秉天地之性為萬物之靈倫類相接之間所以為</span>
<span class='tline' id='l715' data-llen='15625:15636'>　同為異者惟其志也</span>
<span class='tline' id='l716' data-llen='15636:15651'>象曰上火下澤睽君子以同而異</span>
<span class='tline' id='l717' data-llen='15651:15674'>　合訂曰同生于異不異何以有同君子異中求同亦</span>
<span class='tline' id='l718' data-llen='15674:15701'><a onclick="displayPageImage('KR1a0151', 'WYG', '006-40b' );" name="006-40b" class="pb">[006-40b] <img width="20"  src="/static/img/kanseki-5.png"/></a></span>
<span class='tline' id='l719' data-llen='15701:15724'>　即于同中求異萬物一體同也親親而仁民仁民而</span>
<span class='tline' id='l720' data-llen='15724:15733'>　愛物同而異也</span>
<span class='tline' id='l721' data-llen='15733:15756'>初九悔亡喪馬勿逐自復見惡人无咎○象曰見惡人</span>
<span class='tline' id='l722' data-llen='15756:15762'>以辟咎也</span>
<span class='tline' id='l723' data-llen='15762:15785'>　初變未濟未濟者不求濟也有喪馬勿逐象又兌遇</span>
<span class='tline' id='l724' data-llen='15785:15808'>　坎兌見而坎為盗有見惡人象下卦之離與乾同宫</span>
<span class='tline' id='l725' data-llen='15808:15831'>　故曰馬坎為隱伏四非正應故曰喪馬兌說故勿逐</span>
<span class='tline' id='l726' data-llen='15831:15854'>　而自復也喪馬見惡人皆有悔也自復无咎則悔亡</span>
<span class='tline' id='l727' data-llen='15854:15881'><a onclick="displayPageImage('KR1a0151', 'WYG', '006-41a' );" name="006-41a" class="pb">[006-41a] <img width="20"  src="/static/img/kanseki-5.png"/></a></span>
<span class='tline' id='l728' data-llen='15881:15904'>　矣此先言占詞後言象傳曰見惡人以辟咎可想見</span>
<span class='tline' id='l729' data-llen='15904:15912'>　用柔之吉也</span>
<span class='tline' id='l730' data-llen='15912:15933'>九二遇主于巷无咎○象曰遇主于巷未失道也</span>
<span class='tline' id='l731' data-llen='15933:15956'>　二變噬嗑兌遇震為大塗二五正應也五為離之主</span>
<span class='tline' id='l732' data-llen='15956:15979'>　爻離為日君象故曰主兌見故曰遇離中虛故曰巷</span>
<span class='tline' id='l733' data-llen='15979:16002'>　以本氣睽也而變氣又有間而使之不合者故不曰</span>
<span class='tline' id='l734' data-llen='16002:16024'>　于大塗而曰于巷巷者紆曲之塗非捷徑小路也</span>
<span class='tline' id='l735' data-llen='16024:16047'>六三見輿曳其牛掣其人天且劓无初有終○象曰見</span>
<span class='tline' id='l736' data-llen='16047:16074'><a onclick="displayPageImage('KR1a0151', 'WYG', '006-41b' );" name="006-41b" class="pb">[006-41b] <img width="20"  src="/static/img/kanseki-5.png"/></a></span>
<span class='tline' id='l737' data-llen='16074:16089'>輿曳位不當也无初有終遇剛也</span>
<span class='tline' id='l738' data-llen='16089:16112'>　三變大有兌遇乾乾為車三為兌主爻兌毁折而乾</span>
<span class='tline' id='l739' data-llen='16112:16135'>　健行則見與曳矣下卦之離為牝牛牛掣者不服軛</span>
<span class='tline' id='l740' data-llen='16135:16158'>　也此爻在下卦之上而適當毁折上卦之離為戈兵</span>
<span class='tline' id='l741' data-llen='16158:16181'>　故曰其人天且劓輿曳者無足與共載也牛掣者無</span>
<span class='tline' id='l742' data-llen='16181:16204'>　足與共行也天且劓者無足與共面也甚言其睽也</span>
<span class='tline' id='l743' data-llen='16204:16227'>　旡初如此然上為正應處卦之終變氣為大有故曰</span>
<span class='tline' id='l744' data-llen='16227:16250'>　有終大有之三爻變此卦其詞曰公用享于天子小</span>
<span class='tline' id='l745' data-llen='16250:16277'><a onclick="displayPageImage('KR1a0151', 'WYG', '006-42a' );" name="006-42a" class="pb">[006-42a] <img width="20"  src="/static/img/kanseki-5.png"/></a></span>
<span class='tline' id='l746' data-llen='16277:16290'>　人弗克合叅之可知其義</span>
<span class='tline' id='l747' data-llen='16290:16313'>九四睽孤遇元夫交孚厲无咎○象曰交孚无咎志行</span>
<span class='tline' id='l748' data-llen='16313:16316'>也</span>
<span class='tline' id='l749' data-llen='16316:16339'>　四變損處睽而無正應介二柔之間離又遇艮止故</span>
<span class='tline' id='l750' data-llen='16339:16362'>　曰睽孤損有孚无咎此爻亦云安溪李氏曰與初爻</span>
<span class='tline' id='l751' data-llen='16362:16385'>　同徳相與是遇元夫交孚之象雖非正應而助己者</span>
<span class='tline' id='l752' data-llen='16385:16408'>　然不合以私而合以公不助以交而助以道正得人</span>
<span class='tline' id='l753' data-llen='16408:16431'>　臣無黨之義雖危何咎乎睽非善也而處大位者以</span>
<span class='tline' id='l754' data-llen='16431:16458'><a onclick="displayPageImage('KR1a0151', 'WYG', '006-42b' );" name="006-42b" class="pb">[006-42b] <img width="20"  src="/static/img/kanseki-5.png"/></a></span>
<span class='tline' id='l755' data-llen='16458:16481'>　特立為安則无咎之道也竊按元即大夫即人不曰</span>
<span class='tline' id='l756' data-llen='16481:16504'>　大人者以初非二五也又以二剛相遇則直諒責善</span>
<span class='tline' id='l757' data-llen='16504:16517'>　有非人所能堪者故曰厲</span>
<span class='tline' id='l758' data-llen='16517:16540'>六五悔亡厥宗噬膚往何咎○象曰厥宗噬膚往有慶</span>
<span class='tline' id='l759' data-llen='16540:16543'>也</span>
<span class='tline' id='l760' data-llen='16543:16566'>　五變履離遇乾五與二皆中又乾離同宮以柔變剛</span>
<span class='tline' id='l761' data-llen='16566:16589'>　與二一氣故曰宗噬嗑之二爻變即此卦也其詞曰</span>
<span class='tline' id='l762' data-llen='16589:16612'>　噬膚此爻亦云按此爻正彖傳所云柔進而上行得</span>
<span class='tline' id='l763' data-llen='16612:16639'><a onclick="displayPageImage('KR1a0151', 'WYG', '006-43a' );" name="006-43a" class="pb">[006-43a] <img width="20"  src="/static/img/kanseki-5.png"/></a></span>
<span class='tline' id='l764' data-llen='16639:16662'>　中而應乎剛者也為卦主爻故二稱此為主而夫子</span>
<span class='tline' id='l765' data-llen='16662:16680'>　傳曰有慶此盖言在上者處睽之道也</span>
<span class='tline' id='l766' data-llen='16680:16703'>上九睽孤見豕負塗載鬼一車先張之弧後說之弧匪</span>
<span class='tline' id='l767' data-llen='16703:16724'>寇婚媾往遇雨則吉○象曰遇雨之吉羣疑亡也</span>
<span class='tline' id='l768' data-llen='16724:16747'>　上變歸妹離遇震上與三原為正應以處卦之上亢</span>
<span class='tline' id='l769' data-llen='16747:16770'>　而不交故亦曰睽孤剛明之甚猜忌必深震来虩虩</span>
<span class='tline' id='l770' data-llen='16770:16793'>　多懼多疑故有豕鬼種種之象三四五互坎坎為豕</span>
<span class='tline' id='l771' data-llen='16793:16816'>　變震為塗故曰豕負塗坎又為狐疑故曰載鬼一車</span>
<span class='tline' id='l772' data-llen='16816:16843'><a onclick="displayPageImage('KR1a0151', 'WYG', '006-43b' );" name="006-43b" class="pb">[006-43b] <img width="20"  src="/static/img/kanseki-5.png"/></a></span>
<span class='tline' id='l773' data-llen='16843:16866'>　當卦之窮窮極必反故有先張弧後脫弧之象又變</span>
<span class='tline' id='l774' data-llen='16866:16889'>　之歸妹故曰婚媾從離變故曰匪寇下互坎坎為水</span>
<span class='tline' id='l775' data-llen='16889:16912'>　故曰往遇雨豕負塗者懼為所凂也載鬼者懼為所</span>
<span class='tline' id='l776' data-llen='16912:16935'>　欺也上之清髙絶物如此然則其孤乃自孤耳天地</span>
<span class='tline' id='l777' data-llen='16935:16958'>　之氣合而後雨澤降遇雨則睽不終睽矣卦為睽而</span>
<span class='tline' id='l778' data-llen='16958:16981'>　爻詞多言合盖所以合之者即彖傳所謂睽之時用</span>
<span class='tline' id='l779' data-llen='16981:17004'>　也能用則睽者無不合矣初爻則以無用為用二爻</span>
<span class='tline' id='l780' data-llen='17004:17027'>　四爻亦皆無心于用者若五上兩爻則有心矣然五</span>
<span class='tline' id='l781' data-llen='17027:17054'><a onclick="displayPageImage('KR1a0151', 'WYG', '006-44a' );" name="006-44a" class="pb">[006-44a] <img width="20"  src="/static/img/kanseki-5.png"/></a></span>
<span class='tline' id='l782' data-llen='17054:17077'>　以審所宗上以釋所疑猶皆用睽者也惟三爻急于</span>
<span class='tline' id='l783' data-llen='17077:17100'>　合睽而急不得合不如徐以俟其終耳睽者彼此乖</span>
<span class='tline' id='l784' data-llen='17100:17123'>　隔之謂故初與三言見二與四言遇五與上言往皆</span>
<span class='tline' id='l785' data-llen='17123:17143'>　取承乘比應上下爻義以成詞與比卦一例</span>
<span class='tline' id='l786' data-llen='17143:17153'>䷦<span class='krp-note'>艮下/坎上</span></span>
<span class='tline' id='l787' data-llen='17153:17176'>蹇利西南不利東北利見大人貞吉○彖曰蹇難也險</span>
<span class='tline' id='l788' data-llen='17176:17199'>在前也見險而能止知矣哉蹇利西南往得中也不利</span>
<span class='tline' id='l789' data-llen='17199:17222'>東北其道窮也利見大人往有功也當位貞吉以正邦</span>
<span class='tline' id='l790' data-llen='17222:17249'><a onclick="displayPageImage('KR1a0151', 'WYG', '006-44b' );" name="006-44b" class="pb">[006-44b] <img width="20"  src="/static/img/kanseki-5.png"/></a></span>
<span class='tline' id='l791' data-llen='17249:17259'>也蹇之時用大矣哉</span>
<span class='tline' id='l792' data-llen='17259:17282'>　此卦自二以下皆得位其不得位者獨初爻耳凡事</span>
<span class='tline' id='l793' data-llen='17282:17305'>　莫不衰于已然而盛于將然故既濟但曰小亨而此</span>
<span class='tline' id='l794' data-llen='17305:17328'>　卦則曰貞吉也彖曰往得中者言往斯得中曰往有</span>
<span class='tline' id='l795' data-llen='17328:17351'>　功者言往斯有功曰以正邦者言以此正邦皆非現</span>
<span class='tline' id='l796' data-llen='17351:17374'>　在事也利西南當依安溪李氏作後意講方是盖當</span>
<span class='tline' id='l797' data-llen='17374:17397'>　其蹇正道窮之時也窮則獨善其身後往則得中而</span>
<span class='tline' id='l798' data-llen='17397:17420'>　有功于身家邦國先則無所利耳觀初爻之宜待及</span>
<span class='tline' id='l799' data-llen='17420:17447'><a onclick="displayPageImage('KR1a0151', 'WYG', '006-45a' );" name="006-45a" class="pb">[006-45a] <img width="20"  src="/static/img/kanseki-5.png"/></a></span>
<span class='tline' id='l800' data-llen='17447:17470'>　上爻之從貴可見矣若以坤艮方位言之不惟義淺</span>
<span class='tline' id='l801' data-llen='17470:17493'>　且艮尚在本卦而坤則委曲取之于卦變未免近鑿</span>
<span class='tline' id='l802' data-llen='17493:17516'>　得中有功正邦義一串西南得中者未正人先正己</span>
<span class='tline' id='l803' data-llen='17516:17539'>　即大象所謂反身修徳也利見大人者就正有道亦</span>
<span class='tline' id='l804' data-llen='17539:17562'>　修徳分内事也得中指二五當位指二爻以至上爻</span>
<span class='tline' id='l805' data-llen='17562:17585'>　當位釋貞以正邦釋吉盖得中以正其身就有道以</span>
<span class='tline' id='l806' data-llen='17585:17608'>　成其徳徳盛而人自化其身正而家國天下莫不皆</span>
<span class='tline' id='l807' data-llen='17608:17631'>　正矣竊按東北陽方君子致君澤民之地也西南隂</span>
<span class='tline' id='l808' data-llen='17631:17658'><a onclick="displayPageImage('KR1a0151', 'WYG', '006-45b' );" name="006-45b" class="pb">[006-45b] <img width="20"  src="/static/img/kanseki-5.png"/></a></span>
<span class='tline' id='l809' data-llen='17658:17681'>　方君子修徳凝道之時也爻中凡言往者即卦詞之</span>
<span class='tline' id='l810' data-llen='17681:17704'>　東北凡言來者即卦詞之西南也二五為修徳之位</span>
<span class='tline' id='l811' data-llen='17704:17725'>　故獨不言往來安溪李氏發明此義甚詳而確</span>
<span class='tline' id='l812' data-llen='17725:17741'>象曰山上有水蹇君子以反身修徳</span>
<span class='tline' id='l813' data-llen='17741:17764'>　山上有水其行自蹇及其下地則一往莫禦故反身</span>
<span class='tline' id='l814' data-llen='17764:17780'>　修徳者身正而天下莫不皆正也</span>
<span class='tline' id='l815' data-llen='17780:17798'>初六往蹇來譽○象曰往蹇来譽宜待也</span>
<span class='tline' id='l816' data-llen='17798:17821'>　初變既濟艮遇離篤實輝光離文明且本體當蹇之</span>
<span class='tline' id='l817' data-llen='17821:17848'><a onclick="displayPageImage('KR1a0151', 'WYG', '006-46a' );" name="006-46a" class="pb">[006-46a] <img width="20"  src="/static/img/kanseki-5.png"/></a></span>
<span class='tline' id='l818' data-llen='17848:17871'>　初即能見險而早止可謂智矣故有譽傳曰待者即</span>
<span class='tline' id='l819' data-llen='17871:17884'>　待九五之大人而利見耳</span>
<span class='tline' id='l820' data-llen='17884:17907'>六二王臣蹇蹇匪躬之故○象曰王臣蹇蹇終无尤也</span>
<span class='tline' id='l821' data-llen='17907:17930'>　二變井井卦詞曰往来井井故曰蹇蹇井養而不窮</span>
<span class='tline' id='l822' data-llen='17930:17953'>　本體之艮又不獲其身故曰匪躬井旡喪旡得故傳</span>
<span class='tline' id='l823' data-llen='17953:17976'>　曰旡尤此爻不言往者盖見可而進知難而退乃君</span>
<span class='tline' id='l824' data-llen='17976:17999'>　子保身之哲而非人臣致身之義夫往即蹇豈能免</span>
<span class='tline' id='l825' data-llen='17999:18022'>　于招尤若王臣主憂臣辱險阻間關雖不濟而繼之</span>
<span class='tline' id='l826' data-llen='18022:18049'><a onclick="displayPageImage('KR1a0151', 'WYG', '006-46b' );" name="006-46b" class="pb">[006-46b] <img width="20"  src="/static/img/kanseki-5.png"/></a></span>
<span class='tline' id='l827' data-llen='18049:18072'>　以死皆分義宜然又何尤乎故夫子斷其終旡尤非</span>
<span class='tline' id='l828' data-llen='18072:18089'>　不怨不尤亦非人不得而尤之說也</span>
<span class='tline' id='l829' data-llen='18089:18108'>九三往蹇来反○象曰往蹇來反内喜之也</span>
<span class='tline' id='l830' data-llen='18108:18131'>　三變比比下順從又曰上下應故曰來反而傳曰内</span>
<span class='tline' id='l831' data-llen='18131:18150'>　喜之也反者就二非並初皆反而就之也</span>
<span class='tline' id='l832' data-llen='18150:18169'>六四往蹇來連○象曰往蹇來連當位實也</span>
<span class='tline' id='l833' data-llen='18169:18192'>　四變咸咸者感也彼此情相通也故曰來連合訂曰</span>
<span class='tline' id='l834' data-llen='18192:18215'>　往蹇來連者以來為往也六四上比五下比三居近</span>
<span class='tline' id='l835' data-llen='18215:18242'><a onclick="displayPageImage('KR1a0151', 'WYG', '006-47a' );" name="006-47a" class="pb">[006-47a] <img width="20"  src="/static/img/kanseki-5.png"/></a></span>
<span class='tline' id='l836' data-llen='18242:18265'>　君之位以人事君之大臣也連者連三于五也竊按</span>
<span class='tline' id='l837' data-llen='18265:18288'>　四承五居多懼之地喜柔惡剛六今居之實當其位</span>
<span class='tline' id='l838' data-llen='18288:18311'>　來連三于五此正無技而休休有容之大臣矣六四</span>
<span class='tline' id='l839' data-llen='18311:18334'>　雖不當位數句應云六四雖隂虛無濟蹇之才而能</span>
<span class='tline' id='l840' data-llen='18334:18357'>　來連三于五以天下之才為其才則當位者虛而實</span>
<span class='tline' id='l841' data-llen='18357:18380'>　矣若以為連五則四之承五各卦皆然何獨加一連</span>
<span class='tline' id='l842' data-llen='18380:18385'>　字耶</span>
<span class='tline' id='l843' data-llen='18385:18404'>九五大蹇朋來○象曰大蹇朋來以中節也</span>
<span class='tline' id='l844' data-llen='18404:18431'><a onclick="displayPageImage('KR1a0151', 'WYG', '006-47b' );" name="006-47b" class="pb">[006-47b] <img width="20"  src="/static/img/kanseki-5.png"/></a></span>
<span class='tline' id='l845' data-llen='18431:18454'>　五變謙坎遇坤坎一陽陷于二隂故曰大蹇陽曰大</span>
<span class='tline' id='l846' data-llen='18454:18477'>　大蹇者大者蹇也坤為衆故曰朋來得道多助大難</span>
<span class='tline' id='l847' data-llen='18477:18500'>　可解合訂曰五與二為應二來則連茹彚征諸爻皆</span>
<span class='tline' id='l848' data-llen='18500:18523'>　進矣為天下得人難朋來而五之事畢矣象曰中節</span>
<span class='tline' id='l849' data-llen='18523:18546'>　盖得濟蹇之先務也或曰以中正之道節損其勢分</span>
<span class='tline' id='l850' data-llen='18546:18569'>　屈己下士故人多歸之或曰以中節次其賢用人得</span>
<span class='tline' id='l851' data-llen='18569:18577'>　當故樂為來</span>
<span class='tline' id='l852' data-llen='18577:18600'>上六往蹇來碩吉利見大人○象曰往蹇來碩志在内</span>
<span class='tline' id='l853' data-llen='18600:18627'><a onclick="displayPageImage('KR1a0151', 'WYG', '006-48a' );" name="006-48a" class="pb">[006-48a] <img width="20"  src="/static/img/kanseki-5.png"/></a></span>
<span class='tline' id='l854' data-llen='18627:18638'>也利見大人以從貴也</span>
<span class='tline' id='l855' data-llen='18638:18661'>　上變漸漸舒裕不廹故曰來碩碩非大也傳曰志在</span>
<span class='tline' id='l856' data-llen='18661:18684'>　内内即内卦之艮上處蹇極而將出險猶不肯銳于</span>
<span class='tline' id='l857' data-llen='18684:18707'>　進此其所以云來碩也若以為來就五則與下利見</span>
<span class='tline' id='l858' data-llen='18707:18730'>　犯複來易又以為就三三雖正應而非卦主爻也五</span>
<span class='tline' id='l859' data-llen='18730:18753'>　上無相從者安溪李氏曰卦爻之義主于後退内來</span>
<span class='tline' id='l860' data-llen='18753:18776'>　且以見大人為利上六之位方適當之故曰利見大</span>
<span class='tline' id='l861' data-llen='18776:18788'>　人而傳以從貴申之也</span>
<span class='tline' id='l862' data-llen='18788:18815'><a onclick="displayPageImage('KR1a0151', 'WYG', '006-48b' );" name="006-48b" class="pb">[006-48b] <img width="20"  src="/static/img/kanseki-5.png"/></a></span>
<span class='tline' id='l863' data-llen='18815:18838'>　各卦爻皆止一義亦間有吉㐫二義者獨此卦自二</span>
<span class='tline' id='l864' data-llen='18838:18861'>　五外餘爻皆兼利不利言之聖人望人濟蹇之意切</span>
<span class='tline' id='l865' data-llen='18861:18865'>　矣</span>
<span class='tline' id='l866' data-llen='18865:18868'>　</span>
<span class='tline' id='l867' data-llen='18868:18871'>　</span>
<span class='tline' id='l868' data-llen='18871:18874'>　</span>
<span class='tline' id='l869' data-llen='18874:18877'>　</span>
<span class='tline' id='l870' data-llen='18877:18886'>　易翼述信卷六</span>
</p>
<p>
</p>
  </div>
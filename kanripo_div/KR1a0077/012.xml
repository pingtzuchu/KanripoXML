<div id="txtcont" class="span9" style="position: relative;">
    <p>
<span class='tline' id='l7' data-llen='161:187'><a onclick="displayPageImage('KR1a0077', 'WYG', '012-1a' );" name="012-1a" class="pb">[012-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='187:200'>　　　續刋大易緝説始末</span>
<span class='tline' id='l9' data-llen='200:223'>　澤昨於大德十年任澧州路推官咨呈本路節文云</span>
<span class='tline' id='l10' data-llen='223:246'>　竊謂天地以道託諸聖賢聖賢以道載諸經書所以</span>
<span class='tline' id='l11' data-llen='246:269'>　紹天明扶世敎立民命開太平故自孔聖刪定繫作</span>
<span class='tline' id='l12' data-llen='269:292'>　之後在上者常以表章自任在下者多以訓註名家</span>
<span class='tline' id='l13' data-llen='292:315'>　於是聖經旨義愈闡愈明聖經功用愈久愈著今觀</span>
<span class='tline' id='l14' data-llen='315:338'>　世所謂九經者詩書二禮孝經語孟猶是聖賢雜著</span>
<span class='tline' id='l15' data-llen='338:361'>　之書獨易與春秋純乎聖人之筆而易又出於天地</span>
<span class='tline' id='l16' data-llen='361:387'><a onclick="displayPageImage('KR1a0077', 'WYG', '012-1b' );" name="012-1b" class="pb">[012-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='387:410'>　之文故易最精㣲難得明白自子夏以来説之見於</span>
<span class='tline' id='l18' data-llen='410:433'>　世者何啻數百家不為不多然河圗洛書之象數易</span>
<span class='tline' id='l19' data-llen='433:456'>　所本也而未免錯亂先天後天之卦象易所祖也而</span>
<span class='tline' id='l20' data-llen='456:479'>　未免缺疑學者迷惑終未釋然至如春秋一經按藝</span>
<span class='tline' id='l21' data-llen='479:502'>　文志皆謂左氏受經於仲尼公穀受經於子夏既已</span>
<span class='tline' id='l22' data-llen='502:525'>　譌矣後儒之説但祖三傳如釋例長厯集解調人繁</span>
<span class='tline' id='l23' data-llen='525:548'>　露義函之類聞于世者亦不啻百餘家不爲不多然</span>
<span class='tline' id='l24' data-llen='548:571'>　元年春王正月之義終无確論雖胡氏有夏時冠周</span>
<span class='tline' id='l25' data-llen='571:597'><a onclick="displayPageImage('KR1a0077', 'WYG', '012-2a' );" name="012-2a" class="pb">[012-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='597:620'>　月之説陽氏有改歲不改正之論而學者質以古今</span>
<span class='tline' id='l27' data-llen='620:643'>　之正義終不能无疑是皆守三傳之失昧作經之旨</span>
<span class='tline' id='l28' data-llen='643:666'>　故也卑職誤叨恩命来此推刑訪得蜀儒王申子所</span>
<span class='tline' id='l29' data-llen='666:689'>　解大易緝説春秋類傳二書公退之暇詳玩紬繹其</span>
<span class='tline' id='l30' data-llen='689:712'>　大易緝説分緯河圖以溯伏羲畫卦之由錯綜河洛</span>
<span class='tline' id='l31' data-llen='712:735'>　以定文王位卦之次又參上繫下繫以覆聖人設卦</span>
<span class='tline' id='l32' data-llen='735:758'>　繋辭之旨又主成卦之爻以發聖人立象取義之因</span>
<span class='tline' id='l33' data-llen='758:781'>　如貫通爻義如章分彖傳如訂晦菴十圖九書之旨</span>
<span class='tline' id='l34' data-llen='781:807'><a onclick="displayPageImage('KR1a0077', 'WYG', '012-2b' );" name="012-2b" class="pb">[012-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='807:830'>　辨濓溪无極太極之説无一毫之穿鑿有理致之自</span>
<span class='tline' id='l36' data-llen='830:853'>　然其春秋類傳則曰有貶无襃乃夫子一部法書出</span>
<span class='tline' id='l37' data-llen='853:876'>　乎周公之禮則入乎夫子之法撥亂反正无罪不書</span>
<span class='tline' id='l38' data-llen='876:899'>　其志封疆者所以著侵奪之罪也其志世次者所以</span>
<span class='tline' id='l39' data-llen='899:922'>　著簒弑之罪也志禮樂志正朔者著僭竊无王之罪</span>
<span class='tline' id='l40' data-llen='922:945'>　也志官職志兵刑者著違制害民之罪也謂侯國不</span>
<span class='tline' id='l41' data-llen='945:968'>　合自稱元年故書元年謂魯不合以子月爲春故書</span>
<span class='tline' id='l42' data-llen='968:991'>　春謂舉世不知有王故書王謂子月非正月故書正</span>
<span class='tline' id='l43' data-llen='991:1017'><a onclick="displayPageImage('KR1a0077', 'WYG', '012-3a' );" name="012-3a" class="pb">[012-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1017:1040'>　發此義例類成一書自我作古字字精當皆發先賢</span>
<span class='tline' id='l45' data-llen='1040:1063'>　之未發深得聖人之本旨可謂窮到極處而不茍同</span>
<span class='tline' id='l46' data-llen='1063:1086'>　者也詢之學校諸儒皆曰王申子前卭州兩請進士</span>
<span class='tline' id='l47' data-llen='1086:1109'>　寓居慈利州天門山隱處幽深无心求仕垂三十年</span>
<span class='tline' id='l48' data-llen='1109:1132'>　始成此書觀其覃思之精用力之勤誠可嘉尚古先</span>
<span class='tline' id='l49' data-llen='1132:1155'>　有云六經氣數常與世運相爲盛衰一治則經一明</span>
<span class='tline' id='l50' data-llen='1155:1178'>　洪惟聖朝混一區宇偃武修文上駕唐虞下轢漢晉</span>
<span class='tline' id='l51' data-llen='1178:1201'>　如此二經明於今日此迨聖朝氣運有以扶之使聖</span>
<span class='tline' id='l52' data-llen='1201:1227'><a onclick="displayPageImage('KR1a0077', 'WYG', '012-3b' );" name="012-3b" class="pb">[012-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1227:1250'>　經復日月於混一之世也卑職再三思之與其使王</span>
<span class='tline' id='l54' data-llen='1250:1273'>　申子私授門人曷若進呈朝省廣布天下爲此將緝</span>
<span class='tline' id='l55' data-llen='1273:1296'>　説類傳粧禙咨去如蒙繳申省臺送翰林集賢二院</span>
<span class='tline' id='l56' data-llen='1296:1319'>　考正而表章之于以決萬世經傳之疑于以昭聖代</span>
<span class='tline' id='l57' data-llen='1319:1342'>　文明之治聖經幸甚世敎幸甚本路轉申湖廣等處</span>
<span class='tline' id='l58' data-llen='1342:1365'>　行中書省并牒呈江南湖北道肅政亷訪司照詳去</span>
<span class='tline' id='l59' data-llen='1365:1388'>　後當年十一月回准亷訪司牒該未經儒學提舉司</span>
<span class='tline' id='l60' data-llen='1388:1411'>　考校是否相應本路移准湖廣等處儒學提舉司牒</span>
<span class='tline' id='l61' data-llen='1411:1437'><a onclick="displayPageImage('KR1a0077', 'WYG', '012-4a' );" name="012-4a" class="pb">[012-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1437:1460'>　行據南陽書院王山長申嘗觀前賢解釋經書最難</span>
<span class='tline' id='l63' data-llen='1460:1483'>　而解釋易與春秋之經爲尤難何者詩書禮樂吾夫</span>
<span class='tline' id='l64' data-llen='1483:1506'>　子刪之序之定之而已至於易則明體用一源顯微</span>
<span class='tline' id='l65' data-llen='1506:1529'>　无間之理春秋則著王道權衡制治模範之經前輩</span>
<span class='tline' id='l66' data-llen='1529:1552'>　謂二書爲夫子之文章此非精於學識者不能發明</span>
<span class='tline' id='l67' data-llen='1552:1575'>　故自昔以來註釋者何止數百家而猶未能盡今觀</span>
<span class='tline' id='l68' data-llen='1575:1598'>　王申子所註易書如先後天二圖眞得圖書經緯之</span>
<span class='tline' id='l69' data-llen='1598:1621'>　要卦象爻辭眞能折衷諸儒之説簡易明白所註春</span>
<span class='tline' id='l70' data-llen='1621:1647'><a onclick="displayPageImage('KR1a0077', 'WYG', '012-4b' );" name="012-4b" class="pb">[012-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1647:1670'>　秋如元年春王正月等處出乎周公之禮則入乎夫</span>
<span class='tline' id='l72' data-llen='1670:1693'>　子之法有貶无襃无罪不書等議論誠有功於聖治</span>
<span class='tline' id='l73' data-llen='1693:1716'>　有補於後學而非茍然作者比若蒙轉申庶不負皓</span>
<span class='tline' id='l74' data-llen='1716:1739'>　首窮經之志使後輩亦可聞風而興起矣備此牒呈</span>
<span class='tline' id='l75' data-llen='1739:1762'>　去後承准廉訪司牒未經儒學提舉正官考校行據</span>
<span class='tline' id='l76' data-llen='1762:1785'>　儒學提舉司狀申提舉許承事考較得王申子所著</span>
<span class='tline' id='l77' data-llen='1785:1808'>　大易緝説得千百載經緯圖書之祕要發四聖人設</span>
<span class='tline' id='l78' data-llen='1808:1831'>　卦繫爻之本旨其著春秋類傳破諸儒襃貶之泛説</span>
<span class='tline' id='l79' data-llen='1831:1857'><a onclick="displayPageImage('KR1a0077', 'WYG', '012-5a' );" name="012-5a" class="pb">[012-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1857:1880'>　探聖人筆削之本心用力良勤考索有據誠有功於</span>
<span class='tline' id='l81' data-llen='1880:1903'>　聖經有補於世敎有益於後學與其他别箋數語經</span>
<span class='tline' id='l82' data-llen='1903:1926'>　營入仕者不同得此移准常澧分司牒該考校得即</span>
<span class='tline' id='l83' data-llen='1926:1949'>　與儒學提舉許承事較勘相同本路於至大元年三</span>
<span class='tline' id='l84' data-llen='1949:1972'>　月備申湖廣行省移咨都省判送禮部行移翰林國</span>
<span class='tline' id='l85' data-llen='1972:1995'>　史院送據修撰鄧從任呈議得王申子所著二經如</span>
<span class='tline' id='l86' data-llen='1995:2018'>　易之十圗九書春秋之有貶无襃皆推本先儒之説</span>
<span class='tline' id='l87' data-llen='2018:2041'>　紬繹錯綜附以己見言辭條達㫖意詳明誠皓首窮</span>
<span class='tline' id='l88' data-llen='2041:2067'><a onclick="displayPageImage('KR1a0077', 'WYG', '012-5b' );" name="012-5b" class="pb">[012-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2067:2090'>　經之士非末學剽切以干仕進者比使廣其傳後學</span>
<span class='tline' id='l90' data-llen='2090:2113'>　不爲无補本院議得本人所著二書考據精確著述</span>
<span class='tline' id='l91' data-llen='2113:2136'>　詳明傳之于世誠爲有益備此回關禮部議得若令</span>
<span class='tline' id='l92' data-llen='2136:2159'>　本處儒學印造庶廣其傳王申子皓首窮經不求聞</span>
<span class='tline' id='l93' data-llen='2159:2182'>　達其志可尚如蒙移咨本省於山長學正内委用不</span>
<span class='tline' id='l94' data-llen='2182:2205'>　負勤勞激勸其餘本部於至大四年三月具呈都省</span>
<span class='tline' id='l95' data-llen='2205:2228'>　照詳移咨湖廣行省於山長學正内類選皇慶二年</span>
<span class='tline' id='l96' data-llen='2228:2251'>　四月蒙行省劄付擬王申子充武昌路南陽書院山</span>
<span class='tline' id='l97' data-llen='2251:2277'><a onclick="displayPageImage('KR1a0077', 'WYG', '012-6a' );" name="012-6a" class="pb">[012-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2277:2300'>　長王申子守志不出隐處山林反覆沉潛二書愈見</span>
<span class='tline' id='l99' data-llen='2300:2323'>　明白澤嚮已刋類傳於澧城見者稱善兹念緝説尤</span>
<span class='tline' id='l100' data-llen='2323:2346'>　不可无爰醵同志續鋟諸梓以與學者共峕延祐丙</span>
<span class='tline' id='l101' data-llen='2346:2369'>　辰日長至承直郎前常德路總管府推官居延田澤</span>
<span class='tline' id='l102' data-llen='2369:2376'>　拜首謹書</span>
</p>
<p>
</p>
  </div>
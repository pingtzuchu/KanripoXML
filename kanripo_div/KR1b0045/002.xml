<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0045', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:192'>　欽定四庫全書</span><br/>
<span class='tline' id='l9' data-llen='192:202'>日講書經解義卷二</span><br/>
<span class='tline' id='l10' data-llen='202:208'>　大禹謨</span><br/>
<span class='tline' id='l11' data-llen='208:232'>　　大禹謨者史臣記大禹所陳告于帝舜之謨議也故</span><br/>
<span class='tline' id='l12' data-llen='232:242'>　　以大禹謨名篇</span><br/>
<span class='tline' id='l13' data-llen='242:262'>　曰若稽古大禹曰文命敷于四海祗承于帝</span><br/>
<span class='tline' id='l14' data-llen='262:286'>　　此一節書史臣敘禹陳謨之由也禹功業盛大故稱</span><br/>
<span class='tline' id='l15' data-llen='286:310'>　　大禹文命文徳教命也敷布也祗敬也帝指舜而言</span><br/>
<span class='tline' id='l16' data-llen='310:336'><a onclick="displayPageImage('KR1b0045', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='336:360'>　　史臣稽考古時大禹曰禹為舜臣當治水成功其文</span><br/>
<span class='tline' id='l18' data-llen='360:384'>　　徳教命既已敷布于四海之内于是陳其謨謀議論</span><br/>
<span class='tline' id='l19' data-llen='384:408'>　　以敬承于帝舜欲其保治于無窮盖好問好察兢兢</span><br/>
<span class='tline' id='l20' data-llen='408:432'>　　保治者帝舜之心也禹之開陳善道正所以敬承帝</span><br/>
<span class='tline' id='l21' data-llen='432:441'>　　舜之美意耳</span><br/>
<span class='tline' id='l22' data-llen='441:462'>　曰后克艱厥后臣克艱厥臣政乃乂黎民敏徳</span><br/>
<span class='tline' id='l23' data-llen='462:486'>　　此一節書記禹祗承于帝之謨也后即君克能也艱</span><br/>
<span class='tline' id='l24' data-llen='486:510'>　　難也乂治也敏速也大禹陳謨曰人君一身總庶政</span><br/>
<span class='tline' id='l25' data-llen='510:536'><a onclick="displayPageImage('KR1b0045', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='536:559'>　綂萬民其道最為難盡人臣受國家委任有輔政長</span><br/>
<span class='tline' id='l27' data-llen='559:582'>　民之責其道亦最為難盡必須為君者真知為君之</span><br/>
<span class='tline' id='l28' data-llen='582:605'>　難兢兢然務盡為君之道為臣者真知為臣之難亦</span><br/>
<span class='tline' id='l29' data-llen='605:628'>　兢兢然務盡為臣之道如此上下交修然後朝廷政</span><br/>
<span class='tline' id='l30' data-llen='628:651'>　事乃得整飭修舉而無壊亂之弊天下人民亦皆從</span><br/>
<span class='tline' id='l31' data-llen='651:674'>　上之令速化于善而不容自己苟為君與臣者不知</span><br/>
<span class='tline' id='l32' data-llen='674:697'>　其難或徒知其難而不能實盡其難則政事必至于</span><br/>
<span class='tline' id='l33' data-llen='697:718'>　廢弛民心必至于渙散豈能使政乂而民化哉</span><br/>
<span class='tline' id='l34' data-llen='718:744'><a onclick="displayPageImage('KR1b0045', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='744:767'>帝曰俞允若兹嘉言罔攸伏野無遺賢萬邦咸寧稽于</span><br/>
<span class='tline' id='l36' data-llen='767:786'>衆舍己從人不虐無告不廢困窮惟帝時克</span><br/>
<span class='tline' id='l37' data-llen='786:809'>　此一節書記帝舜然禹克艱之謨因推廣之而歸于</span><br/>
<span class='tline' id='l38' data-llen='809:832'>　堯也兹指上文君臣克艱而言攸解作所伏隠伏也</span><br/>
<span class='tline' id='l39' data-llen='832:855'>　衆兼臣民言無告是民之鰥寡孤獨無處告訴者困</span><br/>
<span class='tline' id='l40' data-llen='855:878'>　窮是士之困苦貧賤窮而未遇者帝指堯也帝舜答</span><br/>
<span class='tline' id='l41' data-llen='878:901'>　禹曰汝謂君臣克艱則政修民化此言誠然為君臣</span><br/>
<span class='tline' id='l42' data-llen='901:924'>　者信能如此將見聞見博而壅蔽通凡嘉言可以補</span><br/>
<span class='tline' id='l43' data-llen='924:950'><a onclick="displayPageImage('KR1b0045', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='950:973'>　益者無有隠伏于下矣四門闢而羣賢進凡懐才抱</span><br/>
<span class='tline' id='l45' data-llen='973:996'>　徳者無有遺棄在野矣賢才聚于上膏澤施于下雖</span><br/>
<span class='tline' id='l46' data-llen='996:1020'>　萬邦之廣萬民之衆無有一夫之不𫉬其所矣君臣</span><br/>
<span class='tline' id='l47' data-llen='1020:1043'>　克艱之效至于如此然此豈易致哉必湏稽考于衆</span><br/>
<span class='tline' id='l48' data-llen='1043:1066'>　人言有善即舎己從之然後人樂告以善而嘉言罔</span><br/>
<span class='tline' id='l49' data-llen='1066:1089'>　伏也又必廣詢民瘼有窮而無告者一一周恤不忍</span><br/>
<span class='tline' id='l50' data-llen='1089:1112'>　虐害然後徳澤逺被而萬邦咸寧也又必博求賢哲</span><br/>
<span class='tline' id='l51' data-llen='1112:1135'>　雖困苦貧賤者一一舉用不至廢棄然後多士畢集</span><br/>
<span class='tline' id='l52' data-llen='1135:1161'><a onclick="displayPageImage('KR1b0045', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1161:1184'>　而野無遺賢也此三事者惟帝堯乃為能之也夫舜</span><br/>
<span class='tline' id='l54' data-llen='1184:1207'>　于克艱之事不敢自謂曰能而必歸諸堯則舜之克</span><br/>
<span class='tline' id='l55' data-llen='1207:1217'>　艱于此亦可見矣</span><br/>
<span class='tline' id='l56' data-llen='1217:1240'>益曰都帝徳廣運乃聖乃神乃武乃文皇天眷命奄有</span><br/>
<span class='tline' id='l57' data-llen='1240:1248'>四海為天下君</span><br/>
<span class='tline' id='l58' data-llen='1248:1271'>　此一節書伯益因舜以克艱歸堯因贊堯以勉舜也</span><br/>
<span class='tline' id='l59' data-llen='1271:1294'>　都歎美辭廣廣大也運運行也眷是眷顧之意奄盡</span><br/>
<span class='tline' id='l60' data-llen='1294:1317'>　也伯益曰美哉帝堯之徳既廣大而無外且運行而</span><br/>
<span class='tline' id='l61' data-llen='1317:1343'><a onclick="displayPageImage('KR1b0045', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1343:1366'>　不息有不可一端形容者自其徳出于自然者言之</span><br/>
<span class='tline' id='l63' data-llen='1366:1389'>　謂之聖自其聖妙于莫測者言之謂之神自其剛毅</span><br/>
<span class='tline' id='l64' data-llen='1389:1412'>　能斷者言之謂之武自其英華宣著者言之謂之文</span><br/>
<span class='tline' id='l65' data-llen='1412:1435'>　帝堯之徳可謂極盛而無加矣是以皇天眷顧其徳</span><br/>
<span class='tline' id='l66' data-llen='1435:1458'>　保佑命之使其有四海之地尺地莫非其有為天下</span><br/>
<span class='tline' id='l67' data-llen='1458:1481'>　之君一民莫非其臣焉夫堯以盛徳得天如此所謂</span><br/>
<span class='tline' id='l68' data-llen='1481:1504'>　克艱厥后者信乎為堯之能事也今帝紹堯而為治</span><br/>
<span class='tline' id='l69' data-llen='1504:1527'>　可不思克艱以承天之眷命乎天眷有徳民懐有仁</span><br/>
<span class='tline' id='l70' data-llen='1527:1553'><a onclick="displayPageImage('KR1b0045', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1553:1576'>　帝堯廣運之徳乃帝堯如天之仁也法堯者以堯之</span><br/>
<span class='tline' id='l72' data-llen='1576:1599'>　所以治民者治民則四海戴若父母而皇天之眷佑</span><br/>
<span class='tline' id='l73' data-llen='1599:1606'>　亦無疆矣</span><br/>
<span class='tline' id='l74' data-llen='1606:1619'>禹曰惠廸吉從逆凶惟影響</span><br/>
<span class='tline' id='l75' data-llen='1619:1642'>　此一節書禹有感于益之言因深言天道以終不可</span><br/>
<span class='tline' id='l76' data-llen='1642:1665'>　不克艱之意所以責難于帝也惠順也迪道也逆反</span><br/>
<span class='tline' id='l77' data-llen='1665:1688'>　道者也禹曰凡人行事能順道理而行天必降之以</span><br/>
<span class='tline' id='l78' data-llen='1688:1711'>　福凡吉慶皆集于其身若背道理而行天必降之以</span><br/>
<span class='tline' id='l79' data-llen='1711:1737'><a onclick="displayPageImage('KR1b0045', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1737:1760'>　殃凡凶禍皆集于其身猶之表立而影隨聲出而響</span><br/>
<span class='tline' id='l81' data-llen='1760:1783'>　應不可易也帝堯有廣運之徳斯受皇天之眷正所</span><br/>
<span class='tline' id='l82' data-llen='1783:1806'>　謂恵廸吉也天人感應之理昭昭如此然則君臣其</span><br/>
<span class='tline' id='l83' data-llen='1806:1815'>　可以不克艱哉</span><br/>
<span class='tline' id='l84' data-llen='1815:1838'>益曰吁戒哉儆戒無虞罔失法度罔遊于逸罔淫于樂</span><br/>
<span class='tline' id='l85' data-llen='1838:1861'>任賢勿貳去邪勿疑疑謀勿成百志惟熙罔違道以干</span><br/>
<span class='tline' id='l86' data-llen='1861:1884'>百姓之譽罔咈百姓以從己之欲無怠無荒四夷來王</span><br/>
<span class='tline' id='l87' data-llen='1884:1907'>　此一節書益因禹陳克艱恵廸之謨而推廣之以告</span><br/>
<span class='tline' id='l88' data-llen='1907:1933'><a onclick="displayPageImage('KR1b0045', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1933:1956'>　舜也無虞無可憂虞之事罔字勿字皆禁止之辭逸</span><br/>
<span class='tline' id='l90' data-llen='1956:1979'>　安逸也淫過也謀圖為也百志謂凡百謀慮熙光眀</span><br/>
<span class='tline' id='l91' data-llen='1979:2002'>　也咈拂逆也益曰吁嗟乎天位至重保守為難帝其</span><br/>
<span class='tline' id='l92' data-llen='2002:2025'>　戒之哉今四方太平無可憂危然亂每生于極治而</span><br/>
<span class='tline' id='l93' data-llen='2025:2048'>　變常發于不虞正須常常儆戒不可自謂治安也盖</span><br/>
<span class='tline' id='l94' data-llen='2048:2071'>　承平既久法度易至廢弛必須修眀振舉不可失墜</span><br/>
<span class='tline' id='l95' data-llen='2071:2094'>　太平無事人情易流逸樂必須愈加勤勵不可遊于</span><br/>
<span class='tline' id='l96' data-llen='2094:2117'>　安逸淫于宴樂任用賢人勿使小人間阻屏斥憸邪</span><br/>
<span class='tline' id='l97' data-llen='2117:2143'><a onclick="displayPageImage('KR1b0045', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2143:2166'>　不可少有遲疑凡謀為事務心或疑而未安切不可</span><br/>
<span class='tline' id='l99' data-llen='2166:2189'>　苟且成就凡百志慮必須正大光眀理順心安者然</span><br/>
<span class='tline' id='l100' data-llen='2189:2212'>　後可以成之至于刑賞予奪自有公正道理不可違</span><br/>
<span class='tline' id='l101' data-llen='2212:2235'>　背正理而屈法狥情以求百姓之稱譽凡人好惡從</span><br/>
<span class='tline' id='l102' data-llen='2235:2258'>　違皆有本然公心不可咈百姓之公心而任情好惡</span><br/>
<span class='tline' id='l103' data-llen='2258:2281'>　以從一己之私欲此八者皆當儆戒者也人君若能</span><br/>
<span class='tline' id='l104' data-llen='2281:2304'>　内而無怠于心無一念之不儆戒外而無荒于事無</span><br/>
<span class='tline' id='l105' data-llen='2304:2327'>　一事之不儆戒則治道益隆太平可保不但中國之</span><br/>
<span class='tline' id='l106' data-llen='2327:2353'><a onclick="displayPageImage('KR1b0045', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2353:2376'>　民服從而已雖逺方四夷亦莫不聞風向化稽首来</span><br/>
<span class='tline' id='l108' data-llen='2376:2399'>　朝矣儆戒無虞其效如此儆戒無虞即所謂制治于</span><br/>
<span class='tline' id='l109' data-llen='2399:2422'>　未亂保邦于未危也古聖人持盈保泰宵旰不遑故</span><br/>
<span class='tline' id='l110' data-llen='2422:2445'>　能卜世卜年懋建無窮之基業後王徳薄晏安鴆毒</span><br/>
<span class='tline' id='l111' data-llen='2445:2464'>　災患當前而莫之省可不戒哉可不戒哉</span><br/>
<span class='tline' id='l112' data-llen='2464:2487'>禹曰於帝念哉徳惟善政政在養民水火金木土榖惟</span><br/>
<span class='tline' id='l113' data-llen='2487:2510'>修正徳利用厚生惟和九功惟敘九敘惟歌戒之用休</span><br/>
<span class='tline' id='l114' data-llen='2510:2524'>董之用威勸之以九歌俾勿壊</span><br/>
<span class='tline' id='l115' data-llen='2524:2550'><a onclick="displayPageImage('KR1b0045', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2550:2573'>　此一節書大禹因伯益陳儆戒之言遂歎美之而告</span><br/>
<span class='tline' id='l117' data-llen='2573:2596'>　帝舜也於歎美詞敘順也戒曉喻也休休美也董督</span><br/>
<span class='tline' id='l118' data-llen='2596:2619'>　責之意禹曰嗚呼美哉伯益所陳儆戒無虞之言帝</span><br/>
<span class='tline' id='l119' data-llen='2619:2642'>　當常常思念而不可忽哉盖為人君者貴乎有徳然</span><br/>
<span class='tline' id='l120' data-llen='2642:2665'>　徳非徒存諸心而已當見之行事使政無不善乃為</span><br/>
<span class='tline' id='l121' data-llen='2665:2688'>　實徳而所謂政者又在為百姓興利造福使民無不</span><br/>
<span class='tline' id='l122' data-llen='2688:2711'>　安乃為善政養民之政何如水火金木土榖此六者</span><br/>
<span class='tline' id='l123' data-llen='2711:2734'>　天地自然之利民生日用不可缺者必須一一整理</span><br/>
<span class='tline' id='l124' data-llen='2734:2760'><a onclick="displayPageImage('KR1b0045', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2760:2783'>　或洩其太過或補其不足使六者無有不修六者既</span><br/>
<span class='tline' id='l126' data-llen='2783:2806'>　修于是教之眀倫理修禮義以正其徳教之作什噐</span><br/>
<span class='tline' id='l127' data-llen='2806:2829'>　通貨財以利其用又教之勤生業節用度以厚其生</span><br/>
<span class='tline' id='l128' data-llen='2829:2852'>　將此三者一一區畫各得其宜各當其理使無不和</span><br/>
<span class='tline' id='l129' data-llen='2852:2875'>　合此六者與三者總謂之九功既能修和則養民之</span><br/>
<span class='tline' id='l130' data-llen='2875:2898'>　政各有成功一順其當然之理而不至錯亂矣九功</span><br/>
<span class='tline' id='l131' data-llen='2898:2921'>　既敘則民皆利其利而樂其樂莫不形之于歌咏之</span><br/>
<span class='tline' id='l132' data-llen='2921:2944'>　間矣然始勤終怠人之常情已成之功能保其久而</span><br/>
<span class='tline' id='l133' data-llen='2944:2970'><a onclick="displayPageImage('KR1b0045', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2970:2993'>　不廢乎是故百姓有勤于九功者當以善言戒勵使</span><br/>
<span class='tline' id='l135' data-llen='2993:3016'>　知所勉有怠于九功者當以刑罰督責使知所畏而</span><br/>
<span class='tline' id='l136' data-llen='3016:3039'>　又恐其出于勉强或不能久也復勸之以九歌即取</span><br/>
<span class='tline' id='l137' data-llen='3039:3062'>　百姓前日歌咏之言協之律吕播之聲音用之鄉人</span><br/>
<span class='tline' id='l138' data-llen='3062:3085'>　用之邦國以感動之使百姓歡欣趨事鼓舞不倦則</span><br/>
<span class='tline' id='l139' data-llen='3085:3108'>　修者常修和者常和前日之成功得以永久不壊而</span><br/>
<span class='tline' id='l140' data-llen='3108:3131'>　養民之政曲成而不遺矣此皆保治之道帝之所當</span><br/>
<span class='tline' id='l141' data-llen='3131:3154'>　深念者也夫養民之政至于惟敘惟歌即伯益所謂</span><br/>
<span class='tline' id='l142' data-llen='3154:3180'><a onclick="displayPageImage('KR1b0045', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3180:3203'>　無虞也而必保其治于勿壊即伯益所謂儆戒也禹</span><br/>
<span class='tline' id='l144' data-llen='3203:3216'>　益之言其互相發眀如此</span><br/>
<span class='tline' id='l145' data-llen='3216:3238'>帝曰俞地平天成六府三事允治萬世永頼時乃功</span><br/>
<span class='tline' id='l146' data-llen='3238:3261'>　此一節書帝舜因大禹陳說養民之功遂應而許之</span><br/>
<span class='tline' id='l147' data-llen='3261:3284'>　也六府即上文所云水火金木土榖三事即正徳利</span><br/>
<span class='tline' id='l148' data-llen='3284:3307'>　用厚生乃猶汝也帝對禹曰汝謂政在養民而已成</span><br/>
<span class='tline' id='l149' data-llen='3307:3330'>　之功當保而勿壊此言是也但保治固我所當為而</span><br/>
<span class='tline' id='l150' data-llen='3330:3353'>　成治實汝所由致往時洪水為災天地皆失其職萬</span><br/>
<span class='tline' id='l151' data-llen='3353:3379'><a onclick="displayPageImage('KR1b0045', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3379:3402'>　民不得其所今水土既平上天亦得成其生物之功</span><br/>
<span class='tline' id='l153' data-llen='3402:3425'>　于是水火金木土榖相資為用六府信無一之不修</span><br/>
<span class='tline' id='l154' data-llen='3425:3448'>　正徳利用厚生各當其理三事信無一之不和而養</span><br/>
<span class='tline' id='l155' data-llen='3448:3471'>　民之政成矣不但今日之民䝉其利萬世之後猶將</span><br/>
<span class='tline' id='l156' data-llen='3471:3494'>　賴之此皆汝治水經理之功非他人所能預也夫天</span><br/>
<span class='tline' id='l157' data-llen='3494:3517'>　下事成之甚難而壊之甚易功雖成豈可不思所以</span><br/>
<span class='tline' id='l158' data-llen='3517:3540'>　保之克艱恵廸之道為君臣者信當相與以圖之矣</span><br/>
<span class='tline' id='l159' data-llen='3540:3563'>帝曰格汝禹朕宅帝位三十有三載耄期倦于勤汝惟</span><br/>
<span class='tline' id='l160' data-llen='3563:3589'><a onclick="displayPageImage('KR1b0045', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3589:3612'>不怠摠朕師禹曰朕徳罔克民不依臯陶邁種徳徳乃</span><br/>
<span class='tline' id='l162' data-llen='3612:3635'>降黎民懐之帝念哉念兹在兹釋兹在兹名言兹在兹</span><br/>
<span class='tline' id='l163' data-llen='3635:3646'>允出兹在兹惟帝念功</span><br/>
<span class='tline' id='l164' data-llen='3646:3669'>　此二節書記舜命禹攝位及禹讓臯陶之辭也朕徳</span><br/>
<span class='tline' id='l165' data-llen='3669:3692'>　之朕禹自謂也古者上下皆可稱朕邁勇往力行之</span><br/>
<span class='tline' id='l166' data-llen='3692:3715'>　意種布也降下也兹皆指臯陶言帝舜欲禪位而羣</span><br/>
<span class='tline' id='l167' data-llen='3715:3738'>　臣之功無過禹者遂推美其功呼而命之曰来汝禹</span><br/>
<span class='tline' id='l168' data-llen='3738:3761'>　我居此帝位三十有三年過于耄而及于期血氣已</span><br/>
<span class='tline' id='l169' data-llen='3761:3788'><a onclick="displayPageImage('KR1b0045', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3788:3811'>　衰倦于勤勞之事汝當朝夕勉力不怠以摠率我之</span><br/>
<span class='tline' id='l171' data-llen='3811:3834'>　臣民禹對曰攝位重事我之徳薄民不依歸豈能當</span><br/>
<span class='tline' id='l172' data-llen='3834:3857'>　此羣臣中惟臯陶能勇往力行以布其徳其徳下及</span><br/>
<span class='tline' id='l173' data-llen='3857:3880'>　于民民皆感戴而懐服之帝欲為天下得人當以此</span><br/>
<span class='tline' id='l174' data-llen='3880:3903'>　人為念不可忘也且我之讓臯陶豈苟然哉我嘗思</span><br/>
<span class='tline' id='l175' data-llen='3903:3926'>　念堪此重任者惟在于臯陶要舎而他求未見有過</span><br/>
<span class='tline' id='l176' data-llen='3926:3949'>　于臯陶者亦惟在于臯陶我顯然稱道者惟在于臯</span><br/>
<span class='tline' id='l177' data-llen='3949:3972'>　陶我發自本心所深信而誠服者亦惟在于臯陶反</span><br/>
<span class='tline' id='l178' data-llen='3972:3999'><a onclick="displayPageImage('KR1b0045', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3999:4022'>　覆思之終無可易惟帝深念其功而使之攝位必有</span><br/>
<span class='tline' id='l180' data-llen='4022:4045'>　以副帝之任而不孤天下之望也夫攝位重事也而</span><br/>
<span class='tline' id='l181' data-llen='4045:4068'>　禹之推讓臯陶諄切如此盖聖人之心惟欲為天下</span><br/>
<span class='tline' id='l182' data-llen='4068:4084'>　得人而已豈有一毫私己之意哉</span><br/>
<span class='tline' id='l183' data-llen='4084:4107'>帝曰臯陶惟兹臣庶罔或干予正汝作士眀于五刑以</span><br/>
<span class='tline' id='l184' data-llen='4107:4130'>弼五教期于予治刑期于無刑民協于中時乃功懋哉</span><br/>
<span class='tline' id='l185' data-llen='4130:4153'>　此一節書帝舜因禹譲臯陶遂呼臯陶而稱美之也</span><br/>
<span class='tline' id='l186' data-llen='4153:4176'>　干干犯正政令五刑墨劓剕宫大辟五等之刑也五</span><br/>
<span class='tline' id='l187' data-llen='4176:4203'><a onclick="displayPageImage('KR1b0045', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4203:4226'>　教君臣父子夫婦長幼朋友五倫之教也弼輔也期</span><br/>
<span class='tline' id='l189' data-llen='4226:4249'>　望也懋勉也帝舜曰汝臯陶惟兹臣民衆庶無或有</span><br/>
<span class='tline' id='l190' data-llen='4249:4272'>　干犯我之政令者此何故哉盖由汝作士師之官能</span><br/>
<span class='tline' id='l191' data-llen='4272:4295'>　眀于五等之刑以輔五品之教而期我以至于治其</span><br/>
<span class='tline' id='l192' data-llen='4295:4318'>　初五品不遜或不免于用刑非忍于殘民也實期人</span><br/>
<span class='tline' id='l193' data-llen='4318:4341'>　皆遷善改過至于無刑可用耳所以民皆感化皆能</span><br/>
<span class='tline' id='l194' data-llen='4341:4364'>　合于中道不至越禮犯分罹于法網而刑果無所施</span><br/>
<span class='tline' id='l195' data-llen='4364:4387'>　矣凡此皆汝之功也汝當益加懋勉始終此心可也</span><br/>
<span class='tline' id='l196' data-llen='4387:4414'><a onclick="displayPageImage('KR1b0045', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4414:4437'>　民出乎教則入乎刑入乎教則出乎刑刑禁于已然</span><br/>
<span class='tline' id='l198' data-llen='4437:4460'>　而教感于未然臯陶刑官也而曰弼教故王者以教</span><br/>
<span class='tline' id='l199' data-llen='4460:4483'>　化為首務刑者不得已而後用之後世日從事于科</span><br/>
<span class='tline' id='l200' data-llen='4483:4506'>　指條禁之煩章程法令之末而于所謂化民成俗陶</span><br/>
<span class='tline' id='l201' data-llen='4506:4529'>　于仁夀之本計則視為迂濶而莫舉治莫古若職此</span><br/>
<span class='tline' id='l202' data-llen='4529:4535'>　之故與</span><br/>
<span class='tline' id='l203' data-llen='4535:4558'>臯陶曰帝徳罔愆臨下以簡御衆以寛罰弗及嗣賞延</span><br/>
<span class='tline' id='l204' data-llen='4558:4581'>于世宥過無大刑故無小罪疑惟輕功疑惟重與其殺</span><br/>
<span class='tline' id='l205' data-llen='4581:4608'><a onclick="displayPageImage('KR1b0045', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4608:4631'>不辜寧失不經好生之徳洽于民心兹用不犯于有司</span><br/>
<span class='tline' id='l207' data-llen='4631:4654'>　此一節書臯陶因舜美其功而歸功于上也愆過差</span><br/>
<span class='tline' id='l208' data-llen='4654:4677'>　也嗣世皆謂子孫宥赦免也過者誤犯故者故犯不</span><br/>
<span class='tline' id='l209' data-llen='4677:4700'>　辜謂無罪之人不經謂不合于常法臯陶曰民協于</span><br/>
<span class='tline' id='l210' data-llen='4700:4723'>　中此豈臣之功哉盖由帝之徳盡善盡美無一毫過</span><br/>
<span class='tline' id='l211' data-llen='4723:4746'>　愆故能然耳臣略數之如臨臣下則簡静而不至于</span><br/>
<span class='tline' id='l212' data-llen='4746:4769'>　煩擾御衆民則寛裕而不至于急促罰有罪之人則</span><br/>
<span class='tline' id='l213' data-llen='4769:4792'>　止在本身而不及其子孫賞有功之人則不止本身</span><br/>
<span class='tline' id='l214' data-llen='4792:4819'><a onclick="displayPageImage('KR1b0045', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4819:4842'>　而且及其後世過出無心者量情恕之雖大事亦從</span><br/>
<span class='tline' id='l216' data-llen='4842:4865'>　寛貸眀知故犯者盡法治之雖小事亦不輕恕罪已</span><br/>
<span class='tline' id='l217' data-llen='4865:4888'>　定矣或有可輕可重在疑似之間者惟從輕以處之</span><br/>
<span class='tline' id='l218' data-llen='4888:4911'>　功已定矣或有可輕可重在疑似之間者則從重以</span><br/>
<span class='tline' id='l219' data-llen='4911:4934'>　賞之又有一等罪人法可以殺可以無殺殺之則恐</span><br/>
<span class='tline' id='l220' data-llen='4934:4957'>　䧟于非辜不殺則恐失于縱舎帝則以為與其輕于</span><br/>
<span class='tline' id='l221' data-llen='4957:4980'>　用刑而致枉殺無罪之人寧可姑全其生使我自受</span><br/>
<span class='tline' id='l222' data-llen='4980:5003'>　失刑之責此其仁愛忠厚之至皆所謂好生之徳也</span><br/>
<span class='tline' id='l223' data-llen='5003:5030'><a onclick="displayPageImage('KR1b0045', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5030:5053'>　帝有此徳深入于民心所以天下之人無不興起于</span><br/>
<span class='tline' id='l225' data-llen='5053:5076'>　善而自不犯于有司也臯陶以民之不犯由于帝徳</span><br/>
<span class='tline' id='l226' data-llen='5076:5099'>　之罔愆而不敢以種徳民懐之化自居不敢以明刑</span><br/>
<span class='tline' id='l227' data-llen='5099:5119'>　弼教之功自任古大臣善則稱君𩔖如此</span><br/>
<span class='tline' id='l228' data-llen='5119:5137'>帝曰俾予從欲以治四方風動惟乃之休</span><br/>
<span class='tline' id='l229' data-llen='5137:5160'>　此一節書帝舜因臯陶稱頌其徳又申言以歸美于</span><br/>
<span class='tline' id='l230' data-llen='5160:5183'>　臯陶也俾使也風動謂徳教感民如風之動物也帝</span><br/>
<span class='tline' id='l231' data-llen='5183:5206'>　曰民不犯法而上不用刑者此我之所欲也汝能使</span><br/>
<span class='tline' id='l232' data-llen='5206:5233'><a onclick="displayPageImage('KR1b0045', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5233:5256'>　我如所願欲以治教化流行于東西朔南之間譬如</span><br/>
<span class='tline' id='l234' data-llen='5256:5279'>　風之鼓動萬物莫不靡然順從此乃汝之休美不可</span><br/>
<span class='tline' id='l235' data-llen='5279:5302'>　得而辭也使非汝眀刑弼教則我好生之念雖切亦</span><br/>
<span class='tline' id='l236' data-llen='5302:5325'>　豈能遽洽于民哉臯陶有弼教之功而不自居必歸</span><br/>
<span class='tline' id='l237' data-llen='5325:5348'>　之于上舜有好生之徳而不自居必歸之于下古之</span><br/>
<span class='tline' id='l238' data-llen='5348:5363'>　君臣其相與讓善也𩔖如此</span><br/>
<span class='tline' id='l239' data-llen='5363:5386'>帝曰來禹洚水儆予成允成功惟汝賢克勤于邦克儉</span><br/>
<span class='tline' id='l240' data-llen='5386:5409'>于家不自滿假惟汝賢汝惟不矜天下莫與汝爭能汝</span><br/>
<span class='tline' id='l241' data-llen='5409:5436'><a onclick="displayPageImage('KR1b0045', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5436:5459'>惟不伐天下莫與汝爭功予懋乃徳嘉乃丕績天之厯</span><br/>
<span class='tline' id='l243' data-llen='5459:5470'>數在汝躬汝終陟元后</span><br/>
<span class='tline' id='l244' data-llen='5470:5493'>　此一節書帝舜因禹以功徳推臯陶故特舉禹之功</span><br/>
<span class='tline' id='l245' data-llen='5493:5516'>　徳而申命之也洚水洪水也允信也滿者自足假者</span><br/>
<span class='tline' id='l246' data-llen='5516:5539'>　寛假懋盛大也嘉稱美也丕績是大功乃猶汝也厯</span><br/>
<span class='tline' id='l247' data-llen='5539:5562'>　數謂帝王相承之次序陟升也帝曰来汝禹昔者洪</span><br/>
<span class='tline' id='l248' data-llen='5562:5585'>　水汎濫乃天示儆戒于我當是時汝奏言而能踐其</span><br/>
<span class='tline' id='l249' data-llen='5585:5608'>　言試功而能有其功汝能如此則既賢于人矣常人</span><br/>
<span class='tline' id='l250' data-llen='5608:5635'><a onclick="displayPageImage('KR1b0045', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5635:5658'>　于成功之後未免有滿足自恕之意汝又能在邦則</span><br/>
<span class='tline' id='l252' data-llen='5658:5681'>　勤于王事在家則儉于私養自視歉然不敢滿假此</span><br/>
<span class='tline' id='l253' data-llen='5681:5704'>　亦惟汝之賢也汝惟不自矜其能而能之實不可掩</span><br/>
<span class='tline' id='l254' data-llen='5704:5727'>　天下誰與汝爭能汝惟不自伐其功而功之實不可</span><br/>
<span class='tline' id='l255' data-llen='5727:5750'>　掩天下誰與汝爭功汝之徳我以為盛大汝之丕績</span><br/>
<span class='tline' id='l256' data-llen='5750:5773'>　我以為嘉美天之厯數當歸于汝汝終當升此大君</span><br/>
<span class='tline' id='l257' data-llen='5773:5796'>　之位以為天下臣民之主今日摠師之命豈可得而</span><br/>
<span class='tline' id='l258' data-llen='5796:5819'>　辭哉堯之徳曰允恭克讓舜之徳曰温恭允塞禹之</span><br/>
<span class='tline' id='l259' data-llen='5819:5846'><a onclick="displayPageImage('KR1b0045', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5846:5865'>　徳曰不自滿假三聖人所由先後一揆與</span><br/>
<span class='tline' id='l261' data-llen='5865:5883'>人心惟危道心惟微惟精惟一允執厥中</span><br/>
<span class='tline' id='l262' data-llen='5883:5906'>　此一節書舜將傳位于禹而告以存心出治之本也</span><br/>
<span class='tline' id='l263' data-llen='5906:5929'>　危危殆也微微妙也帝舜曰心一而已由其發于形</span><br/>
<span class='tline' id='l264' data-llen='5929:5952'>　氣之私者言之則謂之人心此心一發若無義理以</span><br/>
<span class='tline' id='l265' data-llen='5952:5975'>　節制之便流于邪惡而不可止豈不危哉由其發于</span><br/>
<span class='tline' id='l266' data-llen='5975:5998'>　義理之正者言之謂之道心此心纔發一為私意所</span><br/>
<span class='tline' id='l267' data-llen='5998:6021'>　蔽未免又入于昏昧豈不微哉危微二者間不容髪</span><br/>
<span class='tline' id='l268' data-llen='6021:6048'><a onclick="displayPageImage('KR1b0045', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6048:6071'>　擇之不精則理欲混淆中道亦淪于晦故欲其惟精</span><br/>
<span class='tline' id='l270' data-llen='6071:6094'>　守之不一則理動于欲此中未免摇奪故欲其惟一</span><br/>
<span class='tline' id='l271' data-llen='6094:6117'>　惟精惟一由是危者安微者著自人心而收之孰非</span><br/>
<span class='tline' id='l272' data-llen='6117:6140'>　道心自道心而擴之孰非中道吾心之内信能執此</span><br/>
<span class='tline' id='l273' data-llen='6140:6163'>　至當不易之理而推之以運萬化以達萬變安有過</span><br/>
<span class='tline' id='l274' data-llen='6163:6186'>　不及之患哉堯之告舜但曰允執其中今舜命禹又</span><br/>
<span class='tline' id='l275' data-llen='6186:6209'>　推其所以而詳告之古之聖人將以天下與人先以</span><br/>
<span class='tline' id='l276' data-llen='6209:6232'>　治之之本傳之心法者治法之本也故其丁寧告戒</span><br/>
<span class='tline' id='l277' data-llen='6232:6259'><a onclick="displayPageImage('KR1b0045', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6259:6265'>　有如此</span><br/>
<span class='tline' id='l279' data-llen='6265:6279'>無稽之言勿聽弗詢之謀勿庸</span><br/>
<span class='tline' id='l280' data-llen='6279:6302'>　此一節書帝舜告禹以聽言處事之要也稽考證也</span><br/>
<span class='tline' id='l281' data-llen='6302:6325'>　詢咨訪也庸用也帝曰人君聽人之言必須其言原</span><br/>
<span class='tline' id='l282' data-llen='6325:6348'>　本古人歴歴可據然後可以聽之若無所稽考之言</span><br/>
<span class='tline' id='l283' data-llen='6348:6371'>　駕空懸說設誤聽之未有不淆亂國是妨害政事者</span><br/>
<span class='tline' id='l284' data-llen='6371:6394'>　汝宜絶之而勿聽焉人君用人之謀必須其謀曾經</span><br/>
<span class='tline' id='l285' data-llen='6394:6417'>　咨訪合于衆論然後可以用之若不詢于衆之謀獨</span><br/>
<span class='tline' id='l286' data-llen='6417:6444'><a onclick="displayPageImage('KR1b0045', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6444:6467'>　任已見設誤用之未有不拂逆人情阻格難行者汝</span><br/>
<span class='tline' id='l288' data-llen='6467:6490'>　宜拒之而弗庸焉此二者聽言處事之要也既有存</span><br/>
<span class='tline' id='l289' data-llen='6490:6513'>　心出治之本又得聽言處事之要内外相資而治道</span><br/>
<span class='tline' id='l290' data-llen='6513:6518'>　備矣</span><br/>
<span class='tline' id='l291' data-llen='6518:6541'>可愛非君可畏非民衆非无后何戴后非衆罔與守邦</span><br/>
<span class='tline' id='l292' data-llen='6541:6564'>欽哉慎乃有位敬修其可願四海困窮天禄永終惟口</span><br/>
<span class='tline' id='l293' data-llen='6564:6574'>出好興戎朕言不再</span><br/>
<span class='tline' id='l294' data-llen='6574:6597'>　此一節書帝舜命禹攝位既反覆教戒之至此又深</span><br/>
<span class='tline' id='l295' data-llen='6597:6624'><a onclick="displayPageImage('KR1b0045', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6624:6647'>　儆之也位謂君位可願是人心同欲之理好善也戎</span><br/>
<span class='tline' id='l297' data-llen='6647:6670'>　兵也帝曰君之與民分雖相懸道實相須人但知君</span><br/>
<span class='tline' id='l298' data-llen='6670:6693'>　為可畏自我觀之民所可愛豈非君乎人但知民為</span><br/>
<span class='tline' id='l299' data-llen='6693:6716'>　可忽自我觀之君所可畏豈非民乎盖天下百姓至</span><br/>
<span class='tline' id='l300' data-llen='6716:6739'>　衆若無大君則饑寒誰與賑救爭害誰與治理將何</span><br/>
<span class='tline' id='l301' data-llen='6739:6762'>　所仰戴乎此君所以可愛也人君一身最孤若無衆</span><br/>
<span class='tline' id='l302' data-llen='6762:6785'>　民則財用誰為供給役使誰為出力將何以守邦乎</span><br/>
<span class='tline' id='l303' data-llen='6785:6808'>　此民所以可畏也然則人君居此可愛之位治此可</span><br/>
<span class='tline' id='l304' data-llen='6808:6835'><a onclick="displayPageImage('KR1b0045', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6835:6858'>　畏之民可不敬哉必兢兢業業慎守其所居之位可</span><br/>
<span class='tline' id='l306' data-llen='6858:6881'>　也慎位何如盖中道之在吾心固至善之理而可願</span><br/>
<span class='tline' id='l307' data-llen='6881:6904'>　欲者也必敬修其所可願欲之理凡存于心發于政</span><br/>
<span class='tline' id='l308' data-llen='6904:6927'>　務使有善而無惡有可欲而無可惡然後人心永戴</span><br/>
<span class='tline' id='l309' data-llen='6927:6950'>　天位常安苟或不然使四海人民困苦窮極則向時</span><br/>
<span class='tline' id='l310' data-llen='6950:6973'>　仰戴者轉為怨嗟向時守邦者轉為離叛人心既失</span><br/>
<span class='tline' id='l311' data-llen='6973:6996'>　所受于天之禄亦永絶而不可復矣夫言發于口利</span><br/>
<span class='tline' id='l312' data-llen='6996:7019'>　害攸關惟口生出好事惟口興起戎兵所係之重如</span><br/>
<span class='tline' id='l313' data-llen='7019:7046'><a onclick="displayPageImage('KR1b0045', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7046:7069'>　此今我命汝之言豈容更有他說汝當受命攝位無</span><br/>
<span class='tline' id='l315' data-llen='7069:7092'>　復辭遜也舜曰可畏非民禹曰民惟邦本孟子曰民</span><br/>
<span class='tline' id='l316' data-llen='7092:7115'>　為貴民心從違即天命去留如之何不以民事為兢</span><br/>
<span class='tline' id='l317' data-llen='7115:7119'>　兢</span><br/>
<span class='tline' id='l318' data-llen='7119:7142'>禹曰枚卜功臣惟吉之從帝曰禹官占惟先蔽志昆命</span><br/>
<span class='tline' id='l319' data-llen='7142:7165'>于元龜朕志先定詢謀僉同鬼神其依龜筮協從卜不</span><br/>
<span class='tline' id='l320' data-llen='7165:7188'>習吉禹拜稽首固辭帝曰母惟汝諧正月朔旦受命于</span><br/>
<span class='tline' id='l321' data-llen='7188:7199'>神宗率百官若帝之初</span><br/>
<span class='tline' id='l322' data-llen='7199:7226'><a onclick="displayPageImage('KR1b0045', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7226:7250'>　此二節書敘禹再辭舜再不許禹不𫉬已而受命也</span><br/>
<span class='tline' id='l324' data-llen='7250:7273'>　枚卜歴舉而卜之也官占謂掌占卜之官蔽決斷也</span><br/>
<span class='tline' id='l325' data-llen='7273:7296'>　昆解作後依順也龜謂灼龜觀兆筮謂揲蓍起卦協</span><br/>
<span class='tline' id='l326' data-llen='7296:7319'>　合也習解作重毋者禁止之詞神宗堯之廟號帝指</span><br/>
<span class='tline' id='l327' data-llen='7319:7342'>　舜也禹曰攝位大事不可專主于人謀今在廷之臣</span><br/>
<span class='tline' id='l328' data-llen='7342:7365'>　有功者多請一一卜之于龜從其吉者而命之可也</span><br/>
<span class='tline' id='l329' data-llen='7365:7388'>　帝舜曰汝禹凡設官占卜之法必先斷定其志所向</span><br/>
<span class='tline' id='l330' data-llen='7388:7411'>　然後命于元龜以驗其吉凶今我命汝攝位之志已</span><br/>
<span class='tline' id='l331' data-llen='7411:7438'><a onclick="displayPageImage('KR1b0045', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7438:7461'>　先定于心無所疑惑詢謀于衆亦同以為然是以鬼</span><br/>
<span class='tline' id='l333' data-llen='7461:7484'>　神依順驗之龜筮已自協從矣又何用取羣臣而枚</span><br/>
<span class='tline' id='l334' data-llen='7484:7507'>　卜之乎且占卜之法一得吉兆不必再卜今鬼神既</span><br/>
<span class='tline' id='l335' data-llen='7507:7530'>　依龜筮協從又何須重卜以求吉乎禹拜而稽首懇</span><br/>
<span class='tline' id='l336' data-llen='7530:7553'>　切遜避帝舜曰汝毋固辭惟汝可以諧此元后之位</span><br/>
<span class='tline' id='l337' data-llen='7553:7577'>　也禹既不𫉬辭乃以正月一日受攝位之命于帝堯</span><br/>
<span class='tline' id='l338' data-llen='7577:7600'>　之廟在舜則告其終在禹則告其始由是總率百官</span><br/>
<span class='tline' id='l339' data-llen='7600:7623'>　攝行庶政一如帝舜受終攝位之初堯舜禹之相傳</span><br/>
<span class='tline' id='l340' data-llen='7623:7650'><a onclick="displayPageImage('KR1b0045', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7650:7673'>　一道故其事亦無不同如此觀此龜卜之法雖亦古</span><br/>
<span class='tline' id='l342' data-llen='7673:7696'>　人所重然必在定志詢謀之後故周書洪範稽疑謀</span><br/>
<span class='tline' id='l343' data-llen='7696:7719'>　及乃心謀及卿士謀及庶人而後謀及卜筮後世舎</span><br/>
<span class='tline' id='l344' data-llen='7719:7742'>　人而問鬼舎明而求幽以致術數之流皆得妄談休</span><br/>
<span class='tline' id='l345' data-llen='7742:7755'>　咎熒惑聽聞吁抑愚甚矣</span><br/>
<span class='tline' id='l346' data-llen='7755:7778'>帝曰咨禹惟時有苖弗率汝徂征禹乃㑹羣后誓于師</span><br/>
<span class='tline' id='l347' data-llen='7778:7801'>曰濟濟有衆咸聽朕命蠢兹有苖昏迷不恭侮慢自賢</span><br/>
<span class='tline' id='l348' data-llen='7801:7824'>反道敗徳君子在野小人在位民棄不保天降之咎肆</span><br/>
<span class='tline' id='l349' data-llen='7824:7851'><a onclick="displayPageImage('KR1b0045', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7851:7872'>予以爾衆士奉辭伐罪爾尚一乃心力其克有勲</span><br/>
<span class='tline' id='l351' data-llen='7872:7895'>　此一節書敘禹既攝位舜命禹伐苖及禹誓衆之辭</span><br/>
<span class='tline' id='l352' data-llen='7895:7918'>　也徂往也羣后謂諸侯誓行軍時告戒之言濟濟衆</span><br/>
<span class='tline' id='l353' data-llen='7918:7941'>　盛也肆解作故帝舜曰嗟乎汝禹方今天下皆已無</span><br/>
<span class='tline' id='l354' data-llen='7941:7964'>　虞惟是有苖之君不循教令汝當躬率六師往正其</span><br/>
<span class='tline' id='l355' data-llen='7964:7987'>　罪禹承帝命乃徴召諸侯以兵来㑹遂誓戒于衆曰</span><br/>
<span class='tline' id='l356' data-llen='7987:8010'>　濟濟然爾衆當皆聽我之命令今頑蠢無知有苖之</span><br/>
<span class='tline' id='l357' data-llen='8010:8033'>　君昏昧迷惑不知恭敬侮慢他人自以為賢反戾正</span><br/>
<span class='tline' id='l358' data-llen='8033:8060'><a onclick="displayPageImage('KR1b0045', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8060:8083'>　道敗壊常徳君子却使在野小人却使在位由是下</span><br/>
<span class='tline' id='l360' data-llen='8083:8106'>　失民心棄之而不保上失天心降之以災咎故我以</span><br/>
<span class='tline' id='l361' data-llen='8106:8129'>　爾衆士奉帝之辭以討伐其罪爾衆士務一爾之心</span><br/>
<span class='tline' id='l362' data-llen='8129:8152'>　不可少有疑貳務一爾之力不可少有退縮然後戰</span><br/>
<span class='tline' id='l363' data-llen='8152:8175'>　無不勝攻無不取而能成除暴安民之功也爾衆士</span><br/>
<span class='tline' id='l364' data-llen='8175:8198'>　可不勉哉有苖自干天誅舜之命禹徂征不得已也</span><br/>
<span class='tline' id='l365' data-llen='8198:8221'>三旬苖民逆命益贊于禹曰惟徳動天無逺弗届滿招</span><br/>
<span class='tline' id='l366' data-llen='8221:8244'>損謙受益時乃天道帝初于歴山往于田日號泣于旻</span><br/>
<span class='tline' id='l367' data-llen='8244:8271'><a onclick="displayPageImage('KR1b0045', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8271:8294'>天于父母負罪引慝祗載見瞽瞍夔虁齊慄瞽亦允若</span><br/>
<span class='tline' id='l369' data-llen='8294:8317'>至誠感神矧兹有苖禹拜昌言曰俞班師振旅帝乃誕</span><br/>
<span class='tline' id='l370' data-llen='8317:8333'>敷文徳舞干羽于兩階七旬有苖格</span><br/>
<span class='tline' id='l371' data-llen='8333:8356'>　此一節書敘苖民逆命益贊禹班師及帝敷文徳有</span><br/>
<span class='tline' id='l372' data-llen='8356:8379'>　苖来格之事也贊助也届至也帝指舜歷山山名在</span><br/>
<span class='tline' id='l373' data-llen='8379:8402'>　今山西蒲州旻是仁覆憫下之意天心憐憫下民所</span><br/>
<span class='tline' id='l374' data-llen='8402:8425'>　以謂之旻天慝解作惡祗敬也載事也瞽瞍帝舜之</span><br/>
<span class='tline' id='l375' data-llen='8425:8448'>　父齊荘敬也慄戰慄也夔夔齊慄之容允信也若順</span><br/>
<span class='tline' id='l376' data-llen='8448:8475'><a onclick="displayPageImage('KR1b0045', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8475:8498'>　也誠者誠能感物之意昌言盛徳之言也班還也振</span><br/>
<span class='tline' id='l378' data-llen='8498:8521'>　即整也誕大也干是楯羽是羽旄皆舞者所執格至</span><br/>
<span class='tline' id='l379' data-llen='8521:8544'>　也禹征有苖兵臨其國已三十日而苖民違逆命令</span><br/>
<span class='tline' id='l380' data-llen='8544:8567'>　未肯服從是時伯益從征乃贊助于禹曰惟有徳之</span><br/>
<span class='tline' id='l381' data-llen='8567:8590'>　人可以上動天心天雖髙逺此徳無逺不到大凡盈</span><br/>
<span class='tline' id='l382' data-llen='8590:8613'>　滿者必招損傷謙虗者定受利益此乃天道之自然</span><br/>
<span class='tline' id='l383' data-llen='8613:8636'>　知天道之自然惟當謙以修徳不可自滿以伐人矣</span><br/>
<span class='tline' id='l384' data-llen='8636:8659'>　帝微賤之初曾耕于歴山而往于田日日呼旻天而</span><br/>
<span class='tline' id='l385' data-llen='8659:8686'><a onclick="displayPageImage('KR1b0045', 'WYG', '002-22a' );" name="002-22a" class="pb">[002-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8686:8709'>　號泣又呼父母而號泣雖是帝之父母不慈然帝之</span><br/>
<span class='tline' id='l387' data-llen='8709:8732'>　心只是自認以為己罪自引以為已惡不敢一毫歸</span><br/>
<span class='tline' id='l388' data-llen='8732:8755'>　咎父母只是敬修為子之事在瞽瞍前夔夔然荘敬</span><br/>
<span class='tline' id='l389' data-llen='8755:8778'>　戰慄終被孝心感動瞽瞍亦歡喜信順化而為慈矣</span><br/>
<span class='tline' id='l390' data-llen='8778:8801'>　夫人苟能盡以誠感物之道而為至諴雖無形無聲</span><br/>
<span class='tline' id='l391' data-llen='8801:8825'>　之鬼神亦將洋洋乎来格况苖民亦人𩔖也豈有不</span><br/>
<span class='tline' id='l392' data-llen='8825:8848'>　可以誠感者乎何必勤兵于逺哉伯益勸禹之言如</span><br/>
<span class='tline' id='l393' data-llen='8848:8871'>　此真盛徳之言也禹即拜而受之應之曰然遂班師</span><br/>
<span class='tline' id='l394' data-llen='8871:8898'><a onclick="displayPageImage('KR1b0045', 'WYG', '002-22b' );" name="002-22b" class="pb">[002-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8898:8921'>　振旅歸于京師帝舜亦感于益之言大布其文命徳</span><br/>
<span class='tline' id='l396' data-llen='8921:8944'>　教不復以苖民順逆為念當是時朝廷無事惟有執</span><br/>
<span class='tline' id='l397' data-llen='8944:8967'>　干楯者執羽旄者相與舞于東西兩階而已從禹班</span><br/>
<span class='tline' id='l398' data-llen='8967:8990'>　師之後纔七十日而有苖已囘心向化羣然来格伯</span><br/>
<span class='tline' id='l399' data-llen='8990:9013'>　益修徳之言至是驗矣夫一苖民也以兵臨之則不</span><br/>
<span class='tline' id='l400' data-llen='9013:9036'>　服以徳感之而即来可見服逺之道惟在内治之修</span><br/>
<span class='tline' id='l401' data-llen='9036:9059'>　内治不修而徒恃師武臣之力非聖人之所貴也觀</span><br/>
<span class='tline' id='l402' data-llen='9059:9080'>　虞廷雍容太和景象千古而下不猶可想見邪</span><br/>
<span class='tline' id='l403' data-llen='9080:9107'><a onclick="displayPageImage('KR1b0045', 'WYG', '002-23a' );" name="002-23a" class="pb">[002-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9107:9112'>臯陶謨</span><br/>
<span class='tline' id='l405' data-llen='9112:9135'>　臯陶謨者史臣記臯陶所陳告于帝舜之謨議也故</span><br/>
<span class='tline' id='l406' data-llen='9135:9144'>　以臯陶謨名篇</span><br/>
<span class='tline' id='l407' data-llen='9144:9167'>曰若稽古臯陶曰允廸厥徳謨明弼諧禹曰俞如何臯</span><br/>
<span class='tline' id='l408' data-llen='9167:9190'>陶曰都慎厥身修思永惇敘九族庶明勵翼邇可逺在</span><br/>
<span class='tline' id='l409' data-llen='9190:9199'>兹禹拜昌言曰俞</span><br/>
<span class='tline' id='l410' data-llen='9199:9222'>　此一節書是史臣記臯陶陳謨于帝舜及與大禹問</span><br/>
<span class='tline' id='l411' data-llen='9222:9245'>　答之辭言迪徳之本在修身而漸極推行之逺也允</span><br/>
<span class='tline' id='l412' data-llen='9245:9272'><a onclick="displayPageImage('KR1b0045', 'WYG', '002-23b' );" name="002-23b" class="pb">[002-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9272:9295'>　迪實踐也謨謂陳說道理眀謂眀白詳盡弼匡救過</span><br/>
<span class='tline' id='l414' data-llen='9295:9318'>　失諧可否相濟之意思永思慮長逺也惇厚也庶眀</span><br/>
<span class='tline' id='l415' data-llen='9318:9341'>　是衆賢人勵勉勵也翼輔佐也邇指家國逺指天下</span><br/>
<span class='tline' id='l416' data-llen='9341:9364'>　稽考古時臯陶曾陳謨于帝舜曰為君者誠能躬行</span><br/>
<span class='tline' id='l417' data-llen='9364:9387'>　實踐以修其徳則為臣者知其君樂于聞善所以為</span><br/>
<span class='tline' id='l418' data-llen='9387:9411'>　之謀者無𨼆匿而不眀者矣知其君樂于聞過所以</span><br/>
<span class='tline' id='l419' data-llen='9411:9434'>　弼其失者無乖忤而不諧者矣然則人君欲臣下之</span><br/>
<span class='tline' id='l420' data-llen='9434:9457'>　盡言不可不自勉以為納忠之地也當時大禹同在</span><br/>
<span class='tline' id='l421' data-llen='9457:9484'><a onclick="displayPageImage('KR1b0045', 'WYG', '002-24a' );" name="002-24a" class="pb">[002-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9484:9507'>　帝前因問臯陶曰汝言誠然然迪徳之義其詳如何</span><br/>
<span class='tline' id='l423' data-llen='9507:9530'>　臯陶曰美哉汝之問也為君者必謹慎以修其身一</span><br/>
<span class='tline' id='l424' data-llen='9530:9553'>　言一動皆深思逺慮務為長久之訃此乃為允廸厥</span><br/>
<span class='tline' id='l425' data-llen='9553:9576'>　徳由是自身而推于家則九族之親屬莫不以恩相</span><br/>
<span class='tline' id='l426' data-llen='9576:9599'>　厚以禮相序而家可齊矣自家而推于國則羣臣之</span><br/>
<span class='tline' id='l427' data-llen='9599:9622'>　眀哲者莫不勉勵以輔佐之而國可治矣不特如此</span><br/>
<span class='tline' id='l428' data-llen='9622:9645'>　又自家國之近可達天下之逺使天下無不平者亦</span><br/>
<span class='tline' id='l429' data-llen='9645:9668'>　在此修身思永推之耳豈有他哉禹遂屈已而拜之</span><br/>
<span class='tline' id='l430' data-llen='9668:9695'><a onclick="displayPageImage('KR1b0045', 'WYG', '002-24b' );" name="002-24b" class="pb">[002-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9695:9712'>　曰汝言甚是真為君者之所當知也</span><br/>
<span class='tline' id='l432' data-llen='9712:9735'>臯陶曰都在知人在安民禹曰吁咸若時惟帝其難之</span><br/>
<span class='tline' id='l433' data-llen='9735:9758'>知人則哲能官人安民則恵黎民懐之能哲而恵何憂</span><br/>
<span class='tline' id='l434' data-llen='9758:9777'>乎驩兜何遷乎有苖何畏乎巧言令色孔壬</span><br/>
<span class='tline' id='l435' data-llen='9777:9800'>　此一節書是臯陶推廣廸徳之要在知人安民而禹</span><br/>
<span class='tline' id='l436' data-llen='9800:9823'>　深歎兼盡之難也吁歎而未深然之詞時是也指知</span><br/>
<span class='tline' id='l437' data-llen='9823:9846'>　人安民言帝指堯官人謂用人遷竄徙也巧言令色</span><br/>
<span class='tline' id='l438' data-llen='9846:9869'>　孔壬謂好其言善其色而大包藏姦惡之人臯陶曰</span><br/>
<span class='tline' id='l439' data-llen='9869:9896'><a onclick="displayPageImage('KR1b0045', 'WYG', '002-25a' );" name="002-25a" class="pb">[002-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9896:9919'>　美哉人君為治之道其大者有二一在于知人一在</span><br/>
<span class='tline' id='l441' data-llen='9919:9942'>　于安民盖人不能知則用舎失當無以任衆職而興</span><br/>
<span class='tline' id='l442' data-llen='9942:9965'>　事功民不能安則民心離散無以固根本而奠邦家</span><br/>
<span class='tline' id='l443' data-llen='9965:9988'>　禹曰嗟乎如汝所言知人安民二者兼舉維帝堯之</span><br/>
<span class='tline' id='l444' data-llen='9988:10011'>　聖猶且難之盖人固未易知也為君者果能知人則</span><br/>
<span class='tline' id='l445' data-llen='10011:10034'>　睿知所照將與日月並眀何哲如之以是用人必能</span><br/>
<span class='tline' id='l446' data-llen='10034:10057'>　使才稱其職徳稱其位豈有不宜者乎民固未易安</span><br/>
<span class='tline' id='l447' data-llen='10057:10080'>　也為君者果能安民則恩澤所及將與雨露同潤何</span><br/>
<span class='tline' id='l448' data-llen='10080:10107'><a onclick="displayPageImage('KR1b0045', 'WYG', '002-25b' );" name="002-25b" class="pb">[002-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10107:10130'>　恵如之由是萬邦黎庶尊之則元后愛之則父母豈</span><br/>
<span class='tline' id='l450' data-llen='10130:10153'>　有不懐者乎夫人君惟不能知人安民常恐不善之</span><br/>
<span class='tline' id='l451' data-llen='10153:10176'>　人得乗間而害我之治能哲而恵如此將見衆賢集</span><br/>
<span class='tline' id='l452' data-llen='10176:10199'>　于朝百姓和于野雖有黨惡如驩兜者亦將改行從</span><br/>
<span class='tline' id='l453' data-llen='10199:10222'>　善何足憂雖有昏迷如有苖者亦將感化歸服何必</span><br/>
<span class='tline' id='l454' data-llen='10222:10245'>　遷雖有巧好其言令善其色大包藏姦惡者亦將變</span><br/>
<span class='tline' id='l455' data-llen='10245:10268'>　巧詐而為誠實何足畏知人安民功用之大至于如</span><br/>
<span class='tline' id='l456' data-llen='10268:10291'>　此豈可易視之哉禹言此盖欲帝舜深思其難而求</span><br/>
<span class='tline' id='l457' data-llen='10291:10318'><a onclick="displayPageImage('KR1b0045', 'WYG', '002-26a' );" name="002-26a" class="pb">[002-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10318:10325'>　盡其道也</span><br/>
<span class='tline' id='l459' data-llen='10325:10348'>臯陶曰都亦行有九徳亦言其人有徳乃言曰載采采</span><br/>
<span class='tline' id='l460' data-llen='10348:10371'>禹曰何臯陶曰寛而栗柔而立愿而恭亂而敬擾而毅</span><br/>
<span class='tline' id='l461' data-llen='10371:10391'>直而温簡而㢘剛而塞彊而義彰厥有常吉哉</span><br/>
<span class='tline' id='l462' data-llen='10391:10414'>　此一節書是臯陶與禹言取人之要盖知人之事也</span><br/>
<span class='tline' id='l463' data-llen='10414:10437'>　亦解作總載解作行采事也采采者謂某事某事也</span><br/>
<span class='tline' id='l464' data-llen='10437:10460'>　栗嚴宻也愿謹厚也亂解作治擾馴順也毅果斷也</span><br/>
<span class='tline' id='l465' data-llen='10460:10483'>　㢘謂有分辨塞篤實也彰著也吉善也臯陶曰美哉</span><br/>
<span class='tline' id='l466' data-llen='10483:10510'><a onclick="displayPageImage('KR1b0045', 'WYG', '002-26b' );" name="002-26b" class="pb">[002-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10510:10533'>　人固難知而觀人有法凡人必有徳乃為賢人總言</span><br/>
<span class='tline' id='l468' data-llen='10533:10556'>　此徳之見諸行事者其目有九總言其人之有徳者</span><br/>
<span class='tline' id='l469' data-llen='10556:10579'>　必須指其所行某事某事以為證驗則事皆有據而</span><br/>
<span class='tline' id='l470' data-llen='10579:10602'>　名實不爽不患人之難知矣禹曰九徳之目何如臯</span><br/>
<span class='tline' id='l471' data-llen='10602:10627'>　陶曰凡人寛𢎞者或流于縱弛若寛𢎞而又荘栗是</span><br/>
<span class='tline' id='l472' data-llen='10627:10650'>　一徳也柔順者或流于頽靡若柔順而又植立是一</span><br/>
<span class='tline' id='l473' data-llen='10650:10673'>　徳也謹愿者或過于鄙朴若謹愿而又恭恪是一徳</span><br/>
<span class='tline' id='l474' data-llen='10673:10696'>　也有治才者或不足于敬畏若有治才而又敬畏是</span><br/>
<span class='tline' id='l475' data-llen='10696:10723'><a onclick="displayPageImage('KR1b0045', 'WYG', '002-27a' );" name="002-27a" class="pb">[002-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10723:10746'>　一徳也馴擾者或失之優柔若馴擾而又果毅是一</span><br/>
<span class='tline' id='l477' data-llen='10746:10769'>　徳也徑直者或過于峭厲若徑直而又温和是一徳</span><br/>
<span class='tline' id='l478' data-llen='10769:10792'>　也簡易者或過于坦率若簡易而又㢘隅是一徳也</span><br/>
<span class='tline' id='l479' data-llen='10792:10815'>　剛健者或出于矯激若剛健而又篤實是一徳也彊</span><br/>
<span class='tline' id='l480' data-llen='10815:10838'>　勇者或任乎血氣若彊勇而又好義是一徳也九徳</span><br/>
<span class='tline' id='l481' data-llen='10838:10861'>　之目如此人能于此九者彰著于行事之間且始終</span><br/>
<span class='tline' id='l482' data-llen='10861:10884'>　如一常有而不變斯可謂成徳之吉士哉以此觀人</span><br/>
<span class='tline' id='l483' data-llen='10884:10899'>　則下無遁情而知人之哲得矣</span><br/>
<span class='tline' id='l484' data-llen='10899:10926'><a onclick="displayPageImage('KR1b0045', 'WYG', '002-27b' );" name="002-27b" class="pb">[002-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10926:10949'>日宣三徳夙夜浚眀有家日嚴祗敬六徳亮采有邦翕</span><br/>
<span class='tline' id='l486' data-llen='10949:10972'>受敷施九徳咸事俊乂在官百僚師師百工惟時撫于</span><br/>
<span class='tline' id='l487' data-llen='10972:10980'>五辰庶績其凝</span><br/>
<span class='tline' id='l488' data-llen='10980:11003'>　此一節書是臯陶言官人之效亦知人之事也宣著</span><br/>
<span class='tline' id='l489' data-llen='11003:11026'>　也浚解作治嚴畏也亮眀也采事也有家謂大夫有</span><br/>
<span class='tline' id='l490' data-llen='11026:11049'>　邦謂諸侯翕合也施用也撫順也五辰木火土金水</span><br/>
<span class='tline' id='l491' data-llen='11049:11072'>　凝成也臯陶曰凡人于九徳不必其盡備而貴其有</span><br/>
<span class='tline' id='l492' data-llen='11072:11095'>　常如九徳之中有其三者能日宣而充廣之使之益</span><br/>
<span class='tline' id='l493' data-llen='11095:11122'><a onclick="displayPageImage('KR1b0045', 'WYG', '002-28a' );" name="002-28a" class="pb">[002-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='11122:11145'>　以著此三徳之有常者也使之為大夫而有家必能</span><br/>
<span class='tline' id='l495' data-llen='11145:11168'>　夙夜匪懈以治其家而家之事無不眀治矣九徳之</span><br/>
<span class='tline' id='l496' data-llen='11168:11191'>　中有其六者能日嚴而祗敬之使之日以謹此六徳</span><br/>
<span class='tline' id='l497' data-llen='11191:11214'>　之有常者也使之為諸侯而有邦必能克謹無怠以</span><br/>
<span class='tline' id='l498' data-llen='11214:11237'>　治其邦而邦之事無不眀治矣夫徳之有常者多寡</span><br/>
<span class='tline' id='l499' data-llen='11237:11260'>　不同而皆宜于用如此人君若能合而受之分布用</span><br/>
<span class='tline' id='l500' data-llen='11260:11283'>　之將見有九徳者皆願出而效其才能以任國家之</span><br/>
<span class='tline' id='l501' data-llen='11283:11306'>　事凡大而千人之俊小而百人之乂皆在官使于是</span><br/>
<span class='tline' id='l502' data-llen='11306:11333'><a onclick="displayPageImage('KR1b0045', 'WYG', '002-28b' );" name="002-28b" class="pb">[002-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='11333:11356'>　百僚彼此相師百工及時趨事順于五辰以修人事</span><br/>
<span class='tline' id='l504' data-llen='11356:11379'>　春順木之辰夏順火之辰秋順金之辰冬順水之辰</span><br/>
<span class='tline' id='l505' data-llen='11379:11402'>　土寄王于四時又修四時之令以順土之辰由是一</span><br/>
<span class='tline' id='l506' data-llen='11402:11425'>　切功績皆有成效而無復有廢墜怠弛之患矣夫人</span><br/>
<span class='tline' id='l507' data-llen='11425:11448'>　君能知人而善用之則賢才進而治功成如此知人</span><br/>
<span class='tline' id='l508' data-llen='11448:11457'>　所係豈小也哉</span><br/>
<span class='tline' id='l509' data-llen='11457:11480'>無教逸欲有邦兢兢業業一日二日萬幾無曠庶官天</span><br/>
<span class='tline' id='l510' data-llen='11480:11487'>工人其代之</span><br/>
<span class='tline' id='l511' data-llen='11487:11514'><a onclick="displayPageImage('KR1b0045', 'WYG', '002-29a' );" name="002-29a" class="pb">[002-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='11514:11537'>　此一節書是臯陶言用人之本宜端用人之道宜盡</span><br/>
<span class='tline' id='l513' data-llen='11537:11560'>　亦知人之事也無禁止之辭幾事之幾微也曠廢也</span><br/>
<span class='tline' id='l514' data-llen='11560:11583'>　天工謂上天付與君臣當行之事臯陶曰天子者臣</span><br/>
<span class='tline' id='l515' data-llen='11583:11606'>　下之表帥也若先為逸欲則下而有邦之諸侯亦皆</span><br/>
<span class='tline' id='l516' data-llen='11606:11629'>　效之是教導之為逸欲也為天子者豈宜如此必須</span><br/>
<span class='tline' id='l517' data-llen='11629:11652'>　兢兢然戒謹業業然危懼以倡率之所以然者何也</span><br/>
<span class='tline' id='l518' data-llen='11652:11675'>　盖一日二日之間其日至淺而事幾之来且至萬焉</span><br/>
<span class='tline' id='l519' data-llen='11675:11698'>　幾者常人之所不能見及其著也雖智者不能善其</span><br/>
<span class='tline' id='l520' data-llen='11698:11725'><a onclick="displayPageImage('KR1b0045', 'WYG', '002-29b' );" name="002-29b" class="pb">[002-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='11725:11748'>　後此所以必兢業以圖之不可一日而縱欲也然天</span><br/>
<span class='tline' id='l522' data-llen='11748:11771'>　子能以一心察天下之幾不能以一身兼天下之務</span><br/>
<span class='tline' id='l523' data-llen='11771:11794'>　所用庶官必須得人若庶官用非其才職業必曠為</span><br/>
<span class='tline' id='l524' data-llen='11794:11817'>　天子者豈可如此所以然者何也盖庶官所行之事</span><br/>
<span class='tline' id='l525' data-llen='11817:11840'>　皆代天事曠庶官之事是曠天事也此庶官所以不</span><br/>
<span class='tline' id='l526' data-llen='11840:11863'>　可曠也夫敦勤儉以率諸侯端用人之本也擇賢能</span><br/>
<span class='tline' id='l527' data-llen='11863:11884'>　以任衆職盡用人之道也知人之事其庶矣乎</span><br/>
<span class='tline' id='l528' data-llen='11884:11907'>天敘有典勑我五典五惇哉天秩有禮自我五禮有庸</span><br/>
<span class='tline' id='l529' data-llen='11907:11934'><a onclick="displayPageImage('KR1b0045', 'WYG', '002-30a' );" name="002-30a" class="pb">[002-30a] <img width="20"  src="/static/img/kanseki-5.png"/></a></span><br/>
<span class='tline' id='l530' data-llen='11934:11957'>哉同寅協恭和衷哉天命有徳五服五章哉天討有罪</span><br/>
<span class='tline' id='l531' data-llen='11957:11970'>五刑五用哉政事懋哉懋哉</span><br/>
<span class='tline' id='l532' data-llen='11970:11993'>　此一節書是臯陶陳安民之謨也敘倫敘也勑正也</span><br/>
<span class='tline' id='l533' data-llen='11993:12016'>　五典五常之道惇厚也秩尊卑貴賤之品秩庸常也</span><br/>
<span class='tline' id='l534' data-llen='12016:12039'>　章顯也五服五等之服懋勉也臯陶曰人君安民之</span><br/>
<span class='tline' id='l535' data-llen='12039:12062'>　事無非天事天生君臣父子夫婦長幼朋友之倫即</span><br/>
<span class='tline' id='l536' data-llen='12062:12085'>　有親義序别信之典此五典乃天所次敘而不可紊</span><br/>
<span class='tline' id='l537' data-llen='12085:12108'>　惟君立條教以勑正之使民交相惇厚天生君臣父</span><br/>
<span class='tline' id='l538' data-llen='12108:12135'><a onclick="displayPageImage('KR1b0045', 'WYG', '002-30b' );" name="002-30b" class="pb">[002-30b] <img width="20"  src="/static/img/kanseki-5.png"/></a></span><br/>
<span class='tline' id='l539' data-llen='12135:12158'>　子夫婦長幼朋友之倫即有尊卑貴賤等級之禮此</span><br/>
<span class='tline' id='l540' data-llen='12158:12181'>　五禮乃天所品秩而不可踰惟君著法式以敬用之</span><br/>
<span class='tline' id='l541' data-llen='12181:12204'>　使民各循常度君主此典禮固自寅畏恭敬臣輔此</span><br/>
<span class='tline' id='l542' data-llen='12204:12227'>　典禮亦當同其寅畏協其恭敬盖典禮即民所受于</span><br/>
<span class='tline' id='l543' data-llen='12227:12250'>　天之衷而民不能以惇庸自和必君臣一心以和民</span><br/>
<span class='tline' id='l544' data-llen='12250:12273'>　之衷使之保合各正然後典無不惇禮無不庸也安</span><br/>
<span class='tline' id='l545' data-llen='12273:12296'>　民之在教化者如此夫典禮之敘秩皆出于天則民</span><br/>
<span class='tline' id='l546' data-llen='12296:12319'>　之由乎典禮者為有徳即天所眷命者也人君代天</span><br/>
<span class='tline' id='l547' data-llen='12319:12346'><a onclick="displayPageImage('KR1b0045', 'WYG', '002-31a' );" name="002-31a" class="pb">[002-31a] <img width="20"  src="/static/img/kanseki-5.png"/></a></span><br/>
<span class='tline' id='l548' data-llen='12346:12369'>　賞善有袞冕鷩冕毳冕絺冕元冕五等之服以章顯</span><br/>
<span class='tline' id='l549' data-llen='12369:12392'>　之使民知勸于徳民之悖乎典禮者為有罪即天所</span><br/>
<span class='tline' id='l550' data-llen='12392:12415'>　責討者也人君代天罰惡用墨劓剕宮大辟五等之</span><br/>
<span class='tline' id='l551' data-llen='12415:12438'>　刑以懲戒之使民知逺于罪盖命討乃朝廷大政事</span><br/>
<span class='tline' id='l552' data-llen='12438:12461'>　君主令于上臣奉行于下皆當勉之又勉常修眀而</span><br/>
<span class='tline' id='l553' data-llen='12461:12484'>　無怠忽然後服必稱徳刑必當罪也安民之在政治</span><br/>
<span class='tline' id='l554' data-llen='12484:12507'>　者如此凡安民必兼教養臯陶不言養者府修事和</span><br/>
<span class='tline' id='l555' data-llen='12507:12530'>　既得其養之後則政教為尤重誠能敬以敷教合乎</span><br/>
<span class='tline' id='l556' data-llen='12530:12557'><a onclick="displayPageImage('KR1b0045', 'WYG', '002-31b' );" name="002-31b" class="pb">[002-31b] <img width="20"  src="/static/img/kanseki-5.png"/></a></span><br/>
<span class='tline' id='l557' data-llen='12557:12580'>　秩敘之自然勤以修政期于命討之各當則民咸相</span><br/>
<span class='tline' id='l558' data-llen='12580:12603'>　安于典禮徳化之中而不至有刑辟之犯人主之所</span><br/>
<span class='tline' id='l559' data-llen='12603:12616'>　以修身廸徳者即在是矣</span><br/>
<span class='tline' id='l560' data-llen='12616:12639'>天聰明自我民聰眀天眀畏自我民眀威達于上下敬</span><br/>
<span class='tline' id='l561' data-llen='12639:12644'>哉有土</span><br/>
<span class='tline' id='l562' data-llen='12644:12667'>　此一節書是臯陶發明天人一理見人君不可不盡</span><br/>
<span class='tline' id='l563' data-llen='12667:12690'>　安民之道也眀者顯揚其善畏者刑威其惡威與畏</span><br/>
<span class='tline' id='l564' data-llen='12690:12713'>　通上是天下是民有土有國之君也臯陶曰惇庸命</span><br/>
<span class='tline' id='l565' data-llen='12713:12740'><a onclick="displayPageImage('KR1b0045', 'WYG', '002-32a' );" name="002-32a" class="pb">[002-32a] <img width="20"  src="/static/img/kanseki-5.png"/></a></span><br/>
<span class='tline' id='l566' data-llen='12740:12763'>　討皆出于天所以天道至神其聰則于善惡無不聞</span><br/>
<span class='tline' id='l567' data-llen='12763:12786'>　其眀則于善惡無不見然天未嘗有視聽因民之視</span><br/>
<span class='tline' id='l568' data-llen='12786:12809'>　聽以為聰眀天道至公善者降福以顯眀之惡者降</span><br/>
<span class='tline' id='l569' data-llen='12809:12832'>　禍以畏懼之然天未嘗有好惡因民之好惡以為眀</span><br/>
<span class='tline' id='l570' data-llen='12832:12855'>　威夫天在上民在下甚相懸絶而民心之所同然即</span><br/>
<span class='tline' id='l571' data-llen='12855:12878'>　是天理之所必然其通達無間如此然則有土之君</span><br/>
<span class='tline' id='l572' data-llen='12878:12901'>　膺惇庸命討之寄可不敬之又敬哉凡慶賞刑威必</span><br/>
<span class='tline' id='l573' data-llen='12901:12924'>　允協乎民心斯上當乎天心而安民之道克盡矣臯</span><br/>
<span class='tline' id='l574' data-llen='12924:12951'><a onclick="displayPageImage('KR1b0045', 'WYG', '002-32b' );" name="002-32b" class="pb">[002-32b] <img width="20"  src="/static/img/kanseki-5.png"/></a></span><br/>
<span class='tline' id='l575' data-llen='12951:12974'>　陶言知人則終以兢業言安民則歸本于敬要皆原</span><br/>
<span class='tline' id='l576' data-llen='12974:12989'>　于人主之修身廸徳其㫖一也</span><br/>
<span class='tline' id='l577' data-llen='12989:13012'>臯陶曰朕言恵可底行禹曰俞乃言底可績臯陶曰予</span><br/>
<span class='tline' id='l578' data-llen='13012:13023'>未有知思曰贊贊襄哉</span><br/>
<span class='tline' id='l579' data-llen='13023:13046'>　此一節書是臯陶陳謨既畢因勉帝舜力行其言也</span><br/>
<span class='tline' id='l580' data-llen='13046:13069'>　恵謂順理底致也思曰之曰當作日贊助也襄成也</span><br/>
<span class='tline' id='l581' data-llen='13069:13092'>　臯陶曰我所言知人安民之事順于治理皆人君所</span><br/>
<span class='tline' id='l582' data-llen='13092:13115'>　當然者實可以致之施行非徒言也禹與臯陶有同</span><br/>
<span class='tline' id='l583' data-llen='13115:13142'><a onclick="displayPageImage('KR1b0045', 'WYG', '002-33a' );" name="002-33a" class="pb">[002-33a] <img width="20"  src="/static/img/kanseki-5.png"/></a></span><br/>
<span class='tline' id='l584' data-llen='13142:13165'>　心遂應之曰信然汝之所言合理誠可致之于行而</span><br/>
<span class='tline' id='l585' data-llen='13165:13188'>　有成功也臯陶自謙曰行之有功我則未敢預知惟</span><br/>
<span class='tline' id='l586' data-llen='13188:13211'>　思日日贊助于帝以成治功而已臯陶不以有功自</span><br/>
<span class='tline' id='l587' data-llen='13211:13234'>　居而以輔君自許其所以勉帝舜者益切矣夫以有</span><br/>
<span class='tline' id='l588' data-llen='13234:13257'>　虞之隆帝舜之聖而禹臯陶猶同心責難如此使大</span><br/>
<span class='tline' id='l589' data-llen='13257:13280'>　臣皆以禹臯陶之心為心則何君不如舜而治不若</span><br/>
<span class='tline' id='l590' data-llen='13280:13285'>　虞哉</span><br/>
<span class='tline' id='l591' data-llen='13285:13289'>益稷</span><br/>
<span class='tline' id='l592' data-llen='13289:13316'><a onclick="displayPageImage('KR1b0045', 'WYG', '002-33b' );" name="002-33b" class="pb">[002-33b] <img width="20"  src="/static/img/kanseki-5.png"/></a></span><br/>
<span class='tline' id='l593' data-llen='13316:13339'>　此一篇書是帝舜與禹臯陶論治之言首節禹稱益</span><br/>
<span class='tline' id='l594' data-llen='13339:13353'>　稷二臣佐其成功因以名篇</span><br/>
<span class='tline' id='l595' data-llen='13353:13376'>帝曰來禹汝亦昌言禹拜曰都帝予何言予思日孜孜</span><br/>
<span class='tline' id='l596' data-llen='13376:13399'>臯陶曰吁如何禹曰洪水滔天浩浩懐山襄陵下民昏</span><br/>
<span class='tline' id='l597' data-llen='13399:13422'>墊予乗四載随山刋木暨益奏庶鮮食予决九川距四</span><br/>
<span class='tline' id='l598' data-llen='13422:13445'>海濬畎澮距川暨稷播奏庶艱食鮮食懋遷有無化居</span><br/>
<span class='tline' id='l599' data-llen='13445:13463'>烝民乃粒萬邦作乂臯陶曰俞師汝昌言</span><br/>
<span class='tline' id='l600' data-llen='13463:13486'>　此一節書是帝舜求言無己之誠禹臯陶輔君以保</span><br/>
<span class='tline' id='l601' data-llen='13486:13513'><a onclick="displayPageImage('KR1b0045', 'WYG', '002-34a' );" name="002-34a" class="pb">[002-34a] <img width="20"  src="/static/img/kanseki-5.png"/></a></span><br/>
<span class='tline' id='l602' data-llen='13513:13536'>　治無窮之意也孜孜者勉力不怠之謂墊沈溺也四</span><br/>
<span class='tline' id='l603' data-llen='13536:13559'>　載水乗舟陸乗車泥乗輴山乗樏也刋除也奏進也</span><br/>
<span class='tline' id='l604' data-llen='13559:13582'>　血食曰鮮鳥獸魚鼈之肉也九川九州之川也距至</span><br/>
<span class='tline' id='l605' data-llen='13582:13605'>　也濬深也畎澮田間水道也播布也謂布種五榖也</span><br/>
<span class='tline' id='l606' data-llen='13605:13628'>　艱難也播種之初五榖難得故曰艱食懋勉也化居</span><br/>
<span class='tline' id='l607' data-llen='13628:13651'>　者變化其所居積之貨也烝衆也米食曰粒作乂者</span><br/>
<span class='tline' id='l608' data-llen='13651:13674'>　興起治功也帝舜既嘉納臯陶之謨因呼禹来前曰</span><br/>
<span class='tline' id='l609' data-llen='13674:13697'>　臯陶所言知人安民真是盛美之言汝亦可以昌言</span><br/>
<span class='tline' id='l610' data-llen='13697:13724'><a onclick="displayPageImage('KR1b0045', 'WYG', '002-34b' );" name="002-34b" class="pb">[002-34b] <img width="20"  src="/static/img/kanseki-5.png"/></a></span><br/>
<span class='tline' id='l611' data-llen='13724:13747'>　告我禹見帝舜之勤于求言拜而歎美稱帝而進曰</span><br/>
<span class='tline' id='l612' data-llen='13747:13770'>　君徳治道臯陶之言備矣我更何所言惟思艱危易</span><br/>
<span class='tline' id='l613' data-llen='13770:13793'>　忘成功難保日孜孜焉勉力于所當為不敢以已治</span><br/>
<span class='tline' id='l614' data-llen='13793:13816'>　已安而少怠也臯陶遂歎而問所謂孜孜者如何禹</span><br/>
<span class='tline' id='l615' data-llen='13816:13839'>　乃追述治水本末以見當保治之意曰往時洪水汎</span><br/>
<span class='tline' id='l616' data-llen='13839:13862'>　濫勢若漫天浩浩然包山駕陵下民困于水災昏迷</span><br/>
<span class='tline' id='l617' data-llen='13862:13885'>　墊溺予承帝命治水乃乗四載依山而行除木以通</span><br/>
<span class='tline' id='l618' data-llen='13885:13909'>　道路相度地勢之髙下審視水𫝑之源流此時五榖</span><br/>
<span class='tline' id='l619' data-llen='13909:13936'><a onclick="displayPageImage('KR1b0045', 'WYG', '002-35a' );" name="002-35a" class="pb">[002-35a] <img width="20"  src="/static/img/kanseki-5.png"/></a></span><br/>
<span class='tline' id='l620' data-llen='13936:13959'>　不登我及益教民網罟漁獵進衆鮮食以充饑先開</span><br/>
<span class='tline' id='l621' data-llen='13959:13982'>　決九州之川各至于海使大水有所歸次疏濬田間</span><br/>
<span class='tline' id='l622' data-llen='13982:14005'>　畎澮各至于川使小水有所洩此時田畝可辨我及</span><br/>
<span class='tline' id='l623' data-llen='14005:14028'>　稷教民播種稼穡進衆艱食猶兼鮮食至于水土盡</span><br/>
<span class='tline' id='l624' data-llen='14028:14051'>　平山林川澤之貨利盡出又勸勉其民遷有于無化</span><br/>
<span class='tline' id='l625' data-llen='14051:14074'>　其居積以濟匱乏天下衆民然後皆得粒食因以定</span><br/>
<span class='tline' id='l626' data-llen='14074:14097'>　貢賦施政教而萬邦興起治功焉思昔日之艱難則</span><br/>
<span class='tline' id='l627' data-llen='14097:14120'>　今日何可不孜孜以保此萬邦烝民哉臯陶聞禹言</span><br/>
<span class='tline' id='l628' data-llen='14120:14147'><a onclick="displayPageImage('KR1b0045', 'WYG', '002-35b' );" name="002-35b" class="pb">[002-35b] <img width="20"  src="/static/img/kanseki-5.png"/></a></span><br/>
<span class='tline' id='l629' data-llen='14147:14170'>　而然之又謂我君臣當師法汝之昌言皆勉力不怠</span><br/>
<span class='tline' id='l630' data-llen='14170:14193'>　可也盖禹不自恃其成功而詳述其前事安不忘危</span><br/>
<span class='tline' id='l631' data-llen='14193:14216'>　之意溢于言表誠使人君常以孜孜為心則持盈之</span><br/>
<span class='tline' id='l632' data-llen='14216:14239'>　慮恒深人臣常以孜孜為心則保泰之謀加切君臣</span><br/>
<span class='tline' id='l633' data-llen='14239:14254'>　交修自可長享至治于無窮矣</span><br/>
<span class='tline' id='l634' data-llen='14254:14277'>禹曰都帝慎乃在位帝曰俞禹曰安汝止惟㡬惟康其</span><br/>
<span class='tline' id='l635' data-llen='14277:14298'>弼直惟動丕應徯志以昭受上帝天其申命用休</span><br/>
<span class='tline' id='l636' data-llen='14298:14321'>　此一節書是禹既詳言致治之難因告帝舜以保治</span><br/>
<span class='tline' id='l637' data-llen='14321:14348'><a onclick="displayPageImage('KR1b0045', 'WYG', '002-36a' );" name="002-36a" class="pb">[002-36a] <img width="20"  src="/static/img/kanseki-5.png"/></a></span><br/>
<span class='tline' id='l638' data-llen='14348:14371'>　之道也止者心之所止乃至善之所在也惟思也㡬</span><br/>
<span class='tline' id='l639' data-llen='14371:14394'>　者事之發康者事之安弼謂輔弼之臣也丕大也徯</span><br/>
<span class='tline' id='l640' data-llen='14394:14417'>　待也申重也休美也禹先歎美又特稱帝以發其聽</span><br/>
<span class='tline' id='l641' data-llen='14417:14440'>　曰帝在君位當慎以居之也帝舜即然其言禹又推</span><br/>
<span class='tline' id='l642' data-llen='14440:14463'>　所以慎位之意曰人心之于事物各有至善之當止</span><br/>
<span class='tline' id='l643' data-llen='14463:14486'>　者但為私欲動摇而不安帝當時時存養此心順適</span><br/>
<span class='tline' id='l644' data-llen='14486:14509'>　天理安汝心之所止以立應事之本事未行而將發</span><br/>
<span class='tline' id='l645' data-llen='14509:14532'>　謂之幾必審所發之皆善然後行之事將成而可安</span><br/>
<span class='tline' id='l646' data-llen='14532:14559'><a onclick="displayPageImage('KR1b0045', 'WYG', '002-36b' );" name="002-36b" class="pb">[002-36b] <img width="20"  src="/static/img/kanseki-5.png"/></a></span><br/>
<span class='tline' id='l647' data-llen='14559:14582'>　謂之康必察此事之果安然後成之則心之所止者</span><br/>
<span class='tline' id='l648' data-llen='14582:14605'>　静固安動亦安矣又必使輔弼之臣皆得盡其直言</span><br/>
<span class='tline' id='l649' data-llen='14605:14628'>　格心于未萌救事于朱失而安止之功益宻也既謹</span><br/>
<span class='tline' id='l650' data-llen='14628:14651'>　幾康于己又資弼直于人由此人已交修表裏一致</span><br/>
<span class='tline' id='l651' data-llen='14651:14674'>　將見事事順乎民心一有動作布之政令則天下翕</span><br/>
<span class='tline' id='l652' data-llen='14674:14697'>　然丕應若先待我志之發矣事事合乎天理以之昭</span><br/>
<span class='tline' id='l653' data-llen='14697:14720'>　然受命于上帝則天且重重眷命用集休美之福矣</span><br/>
<span class='tline' id='l654' data-llen='14720:14743'>　得天得民如此而在君位斯為克慎者哉要以慎位</span><br/>
<span class='tline' id='l655' data-llen='14743:14770'><a onclick="displayPageImage('KR1b0045', 'WYG', '002-37a' );" name="002-37a" class="pb">[002-37a] <img width="20"  src="/static/img/kanseki-5.png"/></a></span><br/>
<span class='tline' id='l656' data-llen='14770:14793'>　之道一安止盡之易象艮止詩咏敬止大學始于知</span><br/>
<span class='tline' id='l657' data-llen='14793:14816'>　止皆此道也故聖道相傳禹為見知首稱人主欲久</span><br/>
<span class='tline' id='l658' data-llen='14816:14831'>　安長治亦體舜禹之心法而已</span><br/>
<span class='tline' id='l659' data-llen='14831:14847'>帝曰吁臣哉鄰哉鄰哉臣哉禹曰俞</span><br/>
<span class='tline' id='l660' data-llen='14847:14870'>　此一節書是帝舜感禹弼直之言而反覆歎詠臣職</span><br/>
<span class='tline' id='l661' data-llen='14870:14893'>　之重也鄰謂左右輔弼也臣以分言鄰以職言帝舜</span><br/>
<span class='tline' id='l662' data-llen='14893:14916'>　曰吁汝謂人君安所止而謹于幾康尤必頼輔弼之</span><br/>
<span class='tline' id='l663' data-llen='14916:14939'>　直可見臣職之所繫甚重布列庶位謂之臣而臣非</span><br/>
<span class='tline' id='l664' data-llen='14939:14966'><a onclick="displayPageImage('KR1b0045', 'WYG', '002-37b' );" name="002-37b" class="pb">[002-37b] <img width="20"  src="/static/img/kanseki-5.png"/></a></span><br/>
<span class='tline' id='l665' data-llen='14966:14989'>　具官也必有以格我之心必有以正我之事臣哉其</span><br/>
<span class='tline' id='l666' data-llen='14989:15012'>　即我之鄰哉左右贊助謂之鄰而鄰非泛屬也所以</span><br/>
<span class='tline' id='l667' data-llen='15012:15035'>　格心者是賴所以正事者是頼鄰哉其惟我之臣哉</span><br/>
<span class='tline' id='l668' data-llen='15035:15058'>　此即以弼直致望于禹之意禹遂承之曰俞盖亦以</span><br/>
<span class='tline' id='l669' data-llen='15058:15081'>　臣鄰自任矣上文禹以慎位責難于舜而舜即然之</span><br/>
<span class='tline' id='l670' data-llen='15081:15104'>　此節舜以臣鄰委重于禹而禹即然之一徳一心交</span><br/>
<span class='tline' id='l671' data-llen='15104:15117'>　孚無間所以相須有成也</span><br/>
<span class='tline' id='l672' data-llen='15117:15140'>帝曰臣作朕股肱耳目予欲左右有民汝翼予欲宣力</span><br/>
<span class='tline' id='l673' data-llen='15140:15167'><a onclick="displayPageImage('KR1b0045', 'WYG', '002-38a' );" name="002-38a" class="pb">[002-38a] <img width="20"  src="/static/img/kanseki-5.png"/></a></span><br/>
<span class='tline' id='l674' data-llen='15167:15190'>四方汝為予欲觀古人之象日月星辰山龍華蟲作㑹</span><br/>
<span class='tline' id='l675' data-llen='15190:15213'>宗彝藻火粉米黼黻絺繡以五采彰施于五色作服汝</span><br/>
<span class='tline' id='l676' data-llen='15213:15235'>眀予欲聞六律五聲八音在治忽以出納五言汝聽</span><br/>
<span class='tline' id='l677' data-llen='15235:15258'>　此一節書是帝舜詳言臣之所以為鄰以深眀一體</span><br/>
<span class='tline' id='l678' data-llen='15258:15281'>　之義也華蟲是雉宗彝是宗廟中酒尊上畫虎蜼二</span><br/>
<span class='tline' id='l679' data-llen='15281:15304'>　獸藻是水草粉米是白米黼如斧形黻如亞字黄鍾</span><br/>
<span class='tline' id='l680' data-llen='15304:15327'>　太蔟姑洗㽔賔夷則無射為六律不言呂者陽統隂</span><br/>
<span class='tline' id='l681' data-llen='15327:15350'>　也宫商角徵羽為五聲金石絲竹匏土革木為八音</span><br/>
<span class='tline' id='l682' data-llen='15350:15377'><a onclick="displayPageImage('KR1b0045', 'WYG', '002-38b' );" name="002-38b" class="pb">[002-38b] <img width="20"  src="/static/img/kanseki-5.png"/></a></span><br/>
<span class='tline' id='l683' data-llen='15377:15400'>　在察也忽治之反也五言者詩歌之協于五聲者也</span><br/>
<span class='tline' id='l684' data-llen='15400:15423'>　自上達下謂之出自下達上謂之納帝舜曰君資臣</span><br/>
<span class='tline' id='l685' data-llen='15423:15446'>　以為助如人有元首必資手足以運行耳目以視聽</span><br/>
<span class='tline' id='l686' data-llen='15446:15469'>　是臣為我之股肱耳目也盖治道以政教禮樂為先</span><br/>
<span class='tline' id='l687' data-llen='15469:15492'>　我思民性未復欲左右扶持斯民使人人向化而不</span><br/>
<span class='tline' id='l688' data-llen='15492:15515'>　能徧諭也頼汝臣輔翼之以遂我教民之心我思民</span><br/>
<span class='tline' id='l689' data-llen='15515:15538'>　生未厚欲宣布恵澤于四方使人人得所而不能徧</span><br/>
<span class='tline' id='l690' data-llen='15538:15561'>　加也頼汝臣施為之以遂我養民之心禮以章服辨</span><br/>
<span class='tline' id='l691' data-llen='15561:15588'><a onclick="displayPageImage('KR1b0045', 'WYG', '002-39a' );" name="002-39a" class="pb">[002-39a] <img width="20"  src="/static/img/kanseki-5.png"/></a></span><br/>
<span class='tline' id='l692' data-llen='15588:15611'>　等威我欲觀古人所取象定上衣下裳之制日月星</span><br/>
<span class='tline' id='l693' data-llen='15611:15634'>　辰取其照臨山取靜鎮龍取變化華蟲取其文六者</span><br/>
<span class='tline' id='l694' data-llen='15634:15657'>　繪畫于衣宗彝取其孝藻取其潔火取其眀粉米取</span><br/>
<span class='tline' id='l695' data-llen='15657:15680'>　其養黼取其斷黻取其辨六者刺繡于裳其繪與繡</span><br/>
<span class='tline' id='l696' data-llen='15680:15703'>　則以青黃赤白黑五采之物彰施于繪帛成此五色</span><br/>
<span class='tline' id='l697' data-llen='15703:15726'>　作朝祭之服而我不盡能自眀也賴汝臣眀視其大</span><br/>
<span class='tline' id='l698' data-llen='15726:15749'>　小尊卑之等使禮達而分定焉聲音之道與政通我</span><br/>
<span class='tline' id='l699' data-llen='15749:15772'>　欲聞六律以定五聲而被之八音者察其治不治于</span><br/>
<span class='tline' id='l700' data-llen='15772:15799'><a onclick="displayPageImage('KR1b0045', 'WYG', '002-39b' );" name="002-39b" class="pb">[002-39b] <img width="20"  src="/static/img/kanseki-5.png"/></a></span><br/>
<span class='tline' id='l701' data-llen='15799:15822'>　政事音和由政事之修治音乖由政事之怠忽其察</span><br/>
<span class='tline' id='l702' data-llen='15822:15845'>　之之法則以朝廷所出之絲綸民間所納之歌謡凡</span><br/>
<span class='tline' id='l703' data-llen='15845:15868'>　言之叶于五聲播之樂章者為君徳民風之驗而我</span><br/>
<span class='tline' id='l704' data-llen='15868:15891'>　不盡能自聽也賴汝臣審聽其乖和得失之分使樂</span><br/>
<span class='tline' id='l705' data-llen='15891:15914'>　行而倫清焉合四者言之臣豈非我之股肱耳目乎</span><br/>
<span class='tline' id='l706' data-llen='15914:15937'>　推帝舜所屬望于禹者見君以臣為體則臣當以君</span><br/>
<span class='tline' id='l707' data-llen='15937:15950'>　為心然後能助成治功也</span><br/>
<span class='tline' id='l708' data-llen='15950:15967'>予違汝弼汝無面從退有後言欽四鄰</span><br/>
<span class='tline' id='l709' data-llen='15967:15994'><a onclick="displayPageImage('KR1b0045', 'WYG', '002-40a' );" name="002-40a" class="pb">[002-40a] <img width="20"  src="/static/img/kanseki-5.png"/></a></span><br/>
<span class='tline' id='l710' data-llen='15994:16017'>　此一節書是帝舜申結上文弼直臣鄰之義而戒勉</span><br/>
<span class='tline' id='l711' data-llen='16017:16040'>　于禹也違戾也言違戾于道也拂而相之謂之弼言</span><br/>
<span class='tline' id='l712' data-llen='16040:16063'>　匡救其失也帝舜曰一日二日萬㡬我于政教禮樂</span><br/>
<span class='tline' id='l713' data-llen='16063:16086'>　之間豈必能事事合理但一有違戾于道汝即盡言</span><br/>
<span class='tline' id='l714' data-llen='16086:16109'>　救正使我得聞而改之方是弼直之義切不可當面</span><br/>
<span class='tline' id='l715' data-llen='16109:16132'>　順從以為是退後却有私議以為非此不直者之所</span><br/>
<span class='tline' id='l716' data-llen='16132:16155'>　為豈我所望于汝乎汝既為我股肱耳目之四鄰必</span><br/>
<span class='tline' id='l717' data-llen='16155:16178'>　當休戚相闗精白一心敬其所以為鄰而無愧弼直</span><br/>
<span class='tline' id='l718' data-llen='16178:16205'><a onclick="displayPageImage('KR1b0045', 'WYG', '002-40b' );" name="002-40b" class="pb">[002-40b] <img width="20"  src="/static/img/kanseki-5.png"/></a></span><br/>
<span class='tline' id='l719' data-llen='16205:16228'>　之任是我所望于汝者盖戒其不可如彼而勉其當</span><br/>
<span class='tline' id='l720' data-llen='16228:16251'>　如此也夫以帝舜之聖君安得有違而待于弼大禹</span><br/>
<span class='tline' id='l721' data-llen='16251:16274'>　之聖臣何至不欽而有後言猶諄切戒勉若是其立</span><br/>
<span class='tline' id='l722' data-llen='16274:16286'>　萬世眀良之極也宜哉</span><br/>
<span class='tline' id='l723' data-llen='16286:16309'>庶頑讒說若不在時侯以明之撻以記之書用識哉欲</span><br/>
<span class='tline' id='l724' data-llen='16309:16332'>並生哉工以納言時而颺之格則承之庸之否則威之</span><br/>
<span class='tline' id='l725' data-llen='16332:16355'>　此一節書是帝舜既命禹盡忠直于己而兼欲其教</span><br/>
<span class='tline' id='l726' data-llen='16355:16378'>　忠直于人也時是也指忠直而言侯射侯也撻扑也</span><br/>
<span class='tline' id='l727' data-llen='16378:16405'><a onclick="displayPageImage('KR1b0045', 'WYG', '002-41a' );" name="002-41a" class="pb">[002-41a] <img width="20"  src="/static/img/kanseki-5.png"/></a></span><br/>
<span class='tline' id='l728' data-llen='16405:16428'>　即扑作教刑者是也識誌也工掌樂之官也颺宣揚</span><br/>
<span class='tline' id='l729' data-llen='16428:16451'>　也格謂改過也承薦也庸用也帝舜曰忠直之道汝</span><br/>
<span class='tline' id='l730' data-llen='16451:16474'>　固當自盡若衆人中有頑愚而好為讒說不在是忠</span><br/>
<span class='tline' id='l731' data-llen='16474:16497'>　直之列者先設射侯以明驗之盖射以觀徳頑讒之</span><br/>
<span class='tline' id='l732' data-llen='16497:16520'>　人志不正體不直其射必不能多中果明其為頑讒</span><br/>
<span class='tline' id='l733' data-llen='16520:16543'>　矣須加鞭扑使之自記于心知所懲戒又書其過惡</span><br/>
<span class='tline' id='l734' data-llen='16543:16566'>　以誌于册使之常存羞愧速圖遷改凡此三者之教</span><br/>
<span class='tline' id='l735' data-llen='16566:16589'>　總欲化其頑讒為忠直並生于天地間不至終為棄</span><br/>
<span class='tline' id='l736' data-llen='16589:16616'><a onclick="displayPageImage('KR1b0045', 'WYG', '002-41b' );" name="002-41b" class="pb">[002-41b] <img width="20"  src="/static/img/kanseki-5.png"/></a></span><br/>
<span class='tline' id='l737' data-llen='16616:16639'>　人耳然必觀其改過與否又當命樂官取彼所進納</span><br/>
<span class='tline' id='l738' data-llen='16639:16662'>　之言播于樂章時時而宣颺之其言和平是能改過</span><br/>
<span class='tline' id='l739' data-llen='16662:16685'>　則薦之用之而並生之願遂矣其言乖戾是不能改</span><br/>
<span class='tline' id='l740' data-llen='16685:16708'>　則威之以刑彼終自外于並生不可使與忠直者混</span><br/>
<span class='tline' id='l741' data-llen='16708:16731'>　列焉盖頑愚讒說傷敗善類最足害治然猶未忍遽</span><br/>
<span class='tline' id='l742' data-llen='16731:16754'>　絶之必曲盡其教之之道至真不能悔改然後加以</span><br/>
<span class='tline' id='l743' data-llen='16754:16777'>　斥譴可見聖人好生之徳如天地之無疆而聖世所</span><br/>
<span class='tline' id='l744' data-llen='16777:16785'>　以無棄人也</span><br/>
<span class='tline' id='l745' data-llen='16785:16812'><a onclick="displayPageImage('KR1b0045', 'WYG', '002-42a' );" name="002-42a" class="pb">[002-42a] <img width="20"  src="/static/img/kanseki-5.png"/></a></span><br/>
<span class='tline' id='l746' data-llen='16812:16835'>禹曰俞哉帝光天之下至于海隅蒼生萬邦黎獻共惟</span><br/>
<span class='tline' id='l747' data-llen='16835:16858'>帝臣惟帝時舉敷納以言眀庶以功車服以庸誰敢不</span><br/>
<span class='tline' id='l748' data-llen='16858:16874'>讓敢不敬應帝不時敷同日奏罔功</span><br/>
<span class='tline' id='l749' data-llen='16874:16897'>　此一節書是禹因帝舜欲化頑讒而進勉其修徳以</span><br/>
<span class='tline' id='l750' data-llen='16897:16920'>　端本也俞哉者口然而心猶未盡然之辭也光徳之</span><br/>
<span class='tline' id='l751' data-llen='16920:16943'>　光輝也隅角也蒼生即黎民黎獻者黎民之賢者也</span><br/>
<span class='tline' id='l752' data-llen='16943:16966'>　共同也時是也敷同猶普同也奏進也禹曰帝欲格</span><br/>
<span class='tline' id='l753' data-llen='16966:16989'>　頑讒之言固然但所以廣忠直之化者其本仍在于</span><br/>
<span class='tline' id='l754' data-llen='16989:17016'><a onclick="displayPageImage('KR1b0045', 'WYG', '002-42b' );" name="002-42b" class="pb">[002-42b] <img width="20"  src="/static/img/kanseki-5.png"/></a></span><br/>
<span class='tline' id='l755' data-llen='17016:17039'>　帝徳誠使帝徳之光輝徧被天下至于海隅之逺蒼</span><br/>
<span class='tline' id='l756' data-llen='17039:17062'>　生之衆無弗照臨將見萬邦黎民中素懐忠直之賢</span><br/>
<span class='tline' id='l757' data-llen='17062:17085'>　者瞻仰徳光感慕興起共思為帝股肱耳目之臣惟</span><br/>
<span class='tline' id='l758' data-llen='17085:17108'>　帝是舉而用之耳舉用之道當始進時使之敷陳所</span><br/>
<span class='tline' id='l759' data-llen='17108:17131'>　見而聽納其言以觀其忠直之藴進而任用則量能</span><br/>
<span class='tline' id='l760' data-llen='17131:17154'>　授官眀辨衆職以考其所言之功及其果有成功能</span><br/>
<span class='tline' id='l761' data-llen='17154:17177'>　踐所言則賜之車馬章服以厚其有功之報夫既修</span><br/>
<span class='tline' id='l762' data-llen='17177:17200'>　徳以致賢而又考成激勸如是誰敢不斥去忌賢嫉</span><br/>
<span class='tline' id='l763' data-llen='17200:17227'><a onclick="displayPageImage('KR1b0045', 'WYG', '002-43a' );" name="002-43a" class="pb">[002-43a] <img width="20"  src="/static/img/kanseki-5.png"/></a></span><br/>
<span class='tline' id='l764' data-llen='17227:17250'>　能之私務以謙讓居心而敢不人人自効其忠直敬</span><br/>
<span class='tline' id='l765' data-llen='17250:17273'>　應于上乎是則黎獻益盡其用而頑讒亦莫不感化</span><br/>
<span class='tline' id='l766' data-llen='17273:17296'>　矣帝不如是以徳用賢即今任用諸臣敷同欺慢將</span><br/>
<span class='tline' id='l767' data-llen='17296:17319'>　日進于無功豈但頑讒足慮哉此可見尚威不如尚</span><br/>
<span class='tline' id='l768' data-llen='17319:17342'>　徳也盖帝舜意在立法以化頑讒而禹復推本君徳</span><br/>
<span class='tline' id='l769' data-llen='17342:17365'>　所以端教化之原其㫖互相發眀若執為舜用刑而</span><br/>
<span class='tline' id='l770' data-llen='17365:17380'>　禹用徳非知大聖人之心者矣</span><br/>
<span class='tline' id='l771' data-llen='17380:17403'>無若丹朱傲惟慢遊是好傲虐是作罔晝夜頟頟罔水</span><br/>
<span class='tline' id='l772' data-llen='17403:17430'><a onclick="displayPageImage('KR1b0045', 'WYG', '002-43b' );" name="002-43b" class="pb">[002-43b] <img width="20"  src="/static/img/kanseki-5.png"/></a></span><br/>
<span class='tline' id='l773' data-llen='17430:17453'>行舟朋淫于家用殄厥世予創若時娶于塗山辛壬癸</span><br/>
<span class='tline' id='l774' data-llen='17453:17476'>甲啓呱呱而泣予弗子惟荒度土功弼成五服至于五</span><br/>
<span class='tline' id='l775' data-llen='17476:17499'>千州十有二師外薄四海咸建五長各廸有功苖頑弗</span><br/>
<span class='tline' id='l776' data-llen='17499:17522'>即工帝其念哉帝曰廸朕徳時乃功惟敘臯陶方祗厥</span><br/>
<span class='tline' id='l777' data-llen='17522:17531'>敘方施象刑惟眀</span><br/>
<span class='tline' id='l778' data-llen='17531:17554'>　此一節書是禹進戒帝舜以徳之不可不修而帝舜</span><br/>
<span class='tline' id='l779' data-llen='17554:17577'>　答其意也頟頟不休息之狀殄絶也世者繼世相傳</span><br/>
<span class='tline' id='l780' data-llen='17577:17600'>　之業也創懲也塗山國名在今江南鳯陽府懐逺縣</span><br/>
<span class='tline' id='l781' data-llen='17600:17627'><a onclick="displayPageImage('KR1b0045', 'WYG', '002-44a' );" name="002-44a" class="pb">[002-44a] <img width="20"  src="/static/img/kanseki-5.png"/></a></span><br/>
<span class='tline' id='l782' data-llen='17627:17650'>　呱呱泣聲荒大也弼輔也薄廹也廸蹈也遵行之意</span><br/>
<span class='tline' id='l783' data-llen='17650:17673'>　也即就也禹曰人君當勤于修徳不可如帝堯子丹</span><br/>
<span class='tline' id='l784' data-llen='17673:17696'>　朱之驕傲盖傲為衆惡之本此心肆然無忌惟惰慢</span><br/>
<span class='tline' id='l785' data-llen='17696:17719'>　佚遊是好傲狠暴虐是作無晝無夜頟頟然縱欲不</span><br/>
<span class='tline' id='l786' data-llen='17719:17742'>　休行事悖理如無水行舟又朋比小人而淫亂于家</span><br/>
<span class='tline' id='l787' data-llen='17742:17765'>　不治國事故不得繼帝堯之天下以絶其世我因懲</span><br/>
<span class='tline' id='l788' data-llen='17765:17788'>　戒若是之傲初娶塗山氏女纔及辛壬癸甲四日即</span><br/>
<span class='tline' id='l789' data-llen='17788:17811'>　往治水其後生子啓呱呱而泣我弗暇顧惟大相度</span><br/>
<span class='tline' id='l790' data-llen='17811:17838'><a onclick="displayPageImage('KR1b0045', 'WYG', '002-44b' );" name="002-44b" class="pb">[002-44b] <img width="20"  src="/static/img/kanseki-5.png"/></a></span><br/>
<span class='tline' id='l791' data-llen='17838:17861'>　平治水土之功水土既平則疆域可定乃輔帝以成</span><br/>
<span class='tline' id='l792' data-llen='17861:17884'>　甸侯綏要荒五服之制每服五百里東西南北相至</span><br/>
<span class='tline' id='l793' data-llen='17884:17907'>　各五千里疆域既定則經制可施九州之内分封諸</span><br/>
<span class='tline' id='l794' data-llen='17907:17930'>　國固有州牧統之又每州立十二諸侯為師使佐州</span><br/>
<span class='tline' id='l795' data-llen='17930:17953'>　牧以紏正羣后九州之外廹近四海雖已設官治之</span><br/>
<span class='tline' id='l796' data-llen='17953:17976'>　又每方立五人為長使綂諸蕃以固衞封疆今則内</span><br/>
<span class='tline' id='l797' data-llen='17976:17999'>　而十二師侯牧外而五長諸蕃各遵行朝廷徳教著</span><br/>
<span class='tline' id='l798' data-llen='17999:18022'>　有治功獨苖國恃頑弗肯就工尚為盛治之累帝當</span><br/>
<span class='tline' id='l799' data-llen='18022:18049'><a onclick="displayPageImage('KR1b0045', 'WYG', '002-45a' );" name="002-45a" class="pb">[002-45a] <img width="20"  src="/static/img/kanseki-5.png"/></a></span><br/>
<span class='tline' id='l800' data-llen='18049:18072'>　念之未可謂天下治安而稍生傲心也觀此言而禹</span><br/>
<span class='tline' id='l801' data-llen='18072:18095'>　思日孜孜之實可見帝舜乃答其意曰今九州四海</span><br/>
<span class='tline' id='l802' data-llen='18095:18118'>　遵行我之徳教者是汝禹由治水而弼服建官功有</span><br/>
<span class='tline' id='l803' data-llen='18118:18141'>　次敘故也雖苖民頑慢臯陶方敬承汝之功敘方施</span><br/>
<span class='tline' id='l804' data-llen='18141:18164'>　五等之象刑以輔徳教所未至且用刑之眀足以服</span><br/>
<span class='tline' id='l805' data-llen='18164:18187'>　人苖民庶幾化而即工乎夫聖如帝舜而禹猶戒其</span><br/>
<span class='tline' id='l806' data-llen='18187:18210'>　傲豈過為危言哉傲與慎反人心操存舎亡一念慎</span><br/>
<span class='tline' id='l807' data-llen='18210:18233'>　即進于舜一念傲即流為朱為聖為狂祗在㡬㣲之</span><br/>
<span class='tline' id='l808' data-llen='18233:18260'><a onclick="displayPageImage('KR1b0045', 'WYG', '002-45b' );" name="002-45b" class="pb">[002-45b] <img width="20"  src="/static/img/kanseki-5.png"/></a></span><br/>
<span class='tline' id='l809' data-llen='18260:18283'>　分然則為人上者戒懼慎獨之功顧可須㬰有間哉</span><br/>
<span class='tline' id='l810' data-llen='18283:18306'>虁曰戛擊鳴球搏拊琴瑟以詠祖考來格虞賔在位羣</span><br/>
<span class='tline' id='l811' data-llen='18306:18329'>后徳譲下管鼗鼓合止柷敔笙鏞以間鳥獸蹌蹌簫韶</span><br/>
<span class='tline' id='l812' data-llen='18329:18352'>九成鳯凰來儀虁曰於予擊石拊石百獸率舞庶尹允</span><br/>
<span class='tline' id='l813' data-llen='18352:18355'>諧</span><br/>
<span class='tline' id='l814' data-llen='18355:18378'>　此二節書是夔言韶樂感通之妙而復命于帝舜也</span><br/>
<span class='tline' id='l815' data-llen='18378:18401'>　輕敲曰戛重敲曰繫鳴球玉磬名球繫能鳴故稱鳴</span><br/>
<span class='tline' id='l816' data-llen='18401:18424'>　球重彈曰搏輕彈口拊以詠歌詠詩章也虞賔丹朱</span><br/>
<span class='tline' id='l817' data-llen='18424:18451'><a onclick="displayPageImage('KR1b0045', 'WYG', '002-46a' );" name="002-46a" class="pb">[002-46a] <img width="20"  src="/static/img/kanseki-5.png"/></a></span><br/>
<span class='tline' id='l818' data-llen='18451:18474'>　也帝堯之後為賔于虞故曰虞賔下堂下也鼗鼓有</span><br/>
<span class='tline' id='l819' data-llen='18474:18497'>　柄小鼓持而摇之旁耳自擊而成聲柷形如方桶以</span><br/>
<span class='tline' id='l820' data-llen='18497:18520'>　木為之撞之有聲敔形如伏虎背上有刻刷其刻而</span><br/>
<span class='tline' id='l821' data-llen='18520:18543'>　成聲二者皆節樂之器也鏞大鐘也以間者以堂下</span><br/>
<span class='tline' id='l822' data-llen='18543:18566'>　之樂與堂上之樂相間迭奏也蹌蹌行動之貌來儀</span><br/>
<span class='tline' id='l823' data-llen='18566:18589'>　者來舞而有容儀也拊石之拊輕擊也石磬也尹正</span><br/>
<span class='tline' id='l824' data-llen='18589:18612'>　也庶尹者衆百官府之長也當時帝舜作大韶之樂</span><br/>
<span class='tline' id='l825' data-llen='18612:18635'>　夔為典樂之官曰樂作于宗廟中在堂上者石音有</span><br/>
<span class='tline' id='l826' data-llen='18635:18662'><a onclick="displayPageImage('KR1b0045', 'WYG', '002-46b' );" name="002-46b" class="pb">[002-46b] <img width="20"  src="/static/img/kanseki-5.png"/></a></span><br/>
<span class='tline' id='l827' data-llen='18662:18685'>　鳴球之磬或輕戛或重擊絲音有琴有瑟或重搏或</span><br/>
<span class='tline' id='l828' data-llen='18685:18708'>　輕拊以合于人聲之歌詠則見樂音和暢無感不通</span><br/>
<span class='tline' id='l829' data-llen='18708:18731'>　幽而祖考之神來至以享眀而虞賔丹朱在助祭之</span><br/>
<span class='tline' id='l830' data-llen='18731:18754'>　位與衆諸侯以徳相譲焉在堂下者竹音有管革音</span><br/>
<span class='tline' id='l831' data-llen='18754:18777'>　有鼗鼓樂始作擊柷以合之樂將終櫟敔以止之匏</span><br/>
<span class='tline' id='l832' data-llen='18777:18800'>　音有笙金音有鏞或吹或擊以與堂上衆樂更迭間</span><br/>
<span class='tline' id='l833' data-llen='18800:18823'>　作則見和樂所感無微不入雖無知如鳥獸亦蹌蹌</span><br/>
<span class='tline' id='l834' data-llen='18823:18846'>　然行舞焉凡此堂上堂下之樂總名簫韶以詠以間</span><br/>
<span class='tline' id='l835' data-llen='18846:18873'><a onclick="displayPageImage('KR1b0045', 'WYG', '002-47a' );" name="002-47a" class="pb">[002-47a] <img width="20"  src="/static/img/kanseki-5.png"/></a></span><br/>
<span class='tline' id='l836' data-llen='18873:18896'>　一周謂之一成至九成而樂備則見太和洋溢感通</span><br/>
<span class='tline' id='l837' data-llen='18896:18919'>　益神雖靈異如鳯凰亦來舞于庭有容儀焉樂之和</span><br/>
<span class='tline' id='l838' data-llen='18919:18942'>　神人召物瑞如此孰非帝徳所致哉夔又曰美哉韶</span><br/>
<span class='tline' id='l839' data-llen='18942:18965'>　樂八音中石最難和我于石磬大者重擊小者輕拊</span><br/>
<span class='tline' id='l840' data-llen='18965:18988'>　石聲既和則八音皆和矣由是以音之和而動氣之</span><br/>
<span class='tline' id='l841' data-llen='18988:19011'>　和百獸聞之亦相率而躍舞是物無不和也以音之</span><br/>
<span class='tline' id='l842' data-llen='19011:19034'>　和而感心之和衆官正長聞之皆誠信以克諧是人</span><br/>
<span class='tline' id='l843' data-llen='19034:19057'>　無不和也樂之感人動物如此又孰非帝徳所致哉</span><br/>
<span class='tline' id='l844' data-llen='19057:19084'><a onclick="displayPageImage('KR1b0045', 'WYG', '002-47b' );" name="002-47b" class="pb">[002-47b] <img width="20"  src="/static/img/kanseki-5.png"/></a></span><br/>
<span class='tline' id='l845' data-llen='19084:19107'>　夫樂以昭徳象功今繹夔言幽眀靈蠢無非韶樂所</span><br/>
<span class='tline' id='l846' data-llen='19107:19130'>　感通可見帝舜之徳真如天地之無不覆載而虞廷</span><br/>
<span class='tline' id='l847' data-llen='19130:19153'>　庶政惟和萬國咸寧之治功亦概可想見其氣象矣</span><br/>
<span class='tline' id='l848' data-llen='19153:19176'>帝庸作歌曰勑天之命惟時惟幾乃歌曰股肱喜哉元</span><br/>
<span class='tline' id='l849' data-llen='19176:19199'>首起哉百工熙哉臯陶拜手稽首颺言曰念哉率作興</span><br/>
<span class='tline' id='l850' data-llen='19199:19222'>事慎乃憲欽哉屢省乃成欽哉乃賡載歌曰元首眀哉</span><br/>
<span class='tline' id='l851' data-llen='19222:19245'>股肱良哉庶事康哉又歌曰元首業脞哉股肱惰哉萬</span><br/>
<span class='tline' id='l852' data-llen='19245:19257'>事墮哉帝拜曰俞往欽哉</span><br/>
<span class='tline' id='l853' data-llen='19257:19284'><a onclick="displayPageImage('KR1b0045', 'WYG', '002-48a' );" name="002-48a" class="pb">[002-48a] <img width="20"  src="/static/img/kanseki-5.png"/></a></span><br/>
<span class='tline' id='l854' data-llen='19284:19307'>　此一節書是虞廷君臣交相責難以期保治于無窮</span><br/>
<span class='tline' id='l855' data-llen='19307:19330'>　也庸用也勑戒勑也幾事之微也惟時者無時而不</span><br/>
<span class='tline' id='l856' data-llen='19330:19353'>　戒勑也惟幾者無事而不戒勑也股肱謂臣也元首</span><br/>
<span class='tline' id='l857' data-llen='19353:19376'>　謂君也大言而疾曰颺憲法度也賡續也載成也叢</span><br/>
<span class='tline' id='l858' data-llen='19376:19399'>　脞煩碎也墮傾圮也帝舜時天下治安猶恐君臣之</span><br/>
<span class='tline' id='l859' data-llen='19399:19422'>　閒易至怠荒用作歌以相儆戒先述其作歌之意曰</span><br/>
<span class='tline' id='l860' data-llen='19422:19445'>　天命可畏今雖治定功成禮備樂和然而治亂安危</span><br/>
<span class='tline' id='l861' data-llen='19445:19468'>　循環倚伏必須常以戒勑存心惟一時之暫惟一事</span><br/>
<span class='tline' id='l862' data-llen='19468:19495'><a onclick="displayPageImage('KR1b0045', 'WYG', '002-48b' );" name="002-48b" class="pb">[002-48b] <img width="20"  src="/static/img/kanseki-5.png"/></a></span><br/>
<span class='tline' id='l863' data-llen='19495:19518'>　之微無弗戒勑庶乎天命可保也乃歌曰為臣者喜</span><br/>
<span class='tline' id='l864' data-llen='19518:19541'>　于乗時而圖幾則人君之治化興起哉百官之事功</span><br/>
<span class='tline' id='l865' data-llen='19541:19564'>　熙廣哉帝舜之以保治望臣者如此臯陶拜手稽首</span><br/>
<span class='tline' id='l866' data-llen='19564:19587'>　以致敬大聲疾言先述其續成帝歌之意曰帝以勑</span><br/>
<span class='tline' id='l867' data-llen='19587:19610'>　天命望之于臣其先念之于己哉要在綂率羣臣振</span><br/>
<span class='tline' id='l868' data-llen='19610:19633'>　作以興起職事但宜謹守成法不滋紛更此帝念所</span><br/>
<span class='tline' id='l869' data-llen='19633:19656'>　當欽也又必數加省察考其成功使之無敢欺蔽此</span><br/>
<span class='tline' id='l870' data-llen='19656:19679'>　帝念所當欽也臯陶既述其意乃續成其歌曰君能</span><br/>
<span class='tline' id='l871' data-llen='19679:19706'><a onclick="displayPageImage('KR1b0045', 'WYG', '002-49a' );" name="002-49a" class="pb">[002-49a] <img width="20"  src="/static/img/kanseki-5.png"/></a></span><br/>
<span class='tline' id='l872' data-llen='19706:19730'>　　眀于臨下而率作省成以為勑天命之倡則臣皆盡</span><br/>
<span class='tline' id='l873' data-llen='19730:19754'>　　職而忠良哉衆事合宜而安康哉君若不能率作省</span><br/>
<span class='tline' id='l874' data-llen='19754:19778'>　　成而下侵臣職叢煩脞碎則臣皆推諉而偷惰哉萬</span><br/>
<span class='tline' id='l875' data-llen='19778:19802'>　　事廢弛而墮壊哉臯陶之以保治望君者如此帝拜</span><br/>
<span class='tline' id='l876' data-llen='19802:19826'>　　受其言曰眀與叢脞之得失其理信然我為元首固</span><br/>
<span class='tline' id='l877' data-llen='19826:19850'>　　當欽念汝等膺股肱之任往治其職亦豈可以不欽</span><br/>
<span class='tline' id='l878' data-llen='19850:19874'>　　哉臯陶以欽責難于君帝舜亦以欽責難于臣可見</span><br/>
<span class='tline' id='l879' data-llen='19874:19898'>　　祈天永命制治保邦不外乎一心之敬此唐虞授受</span><br/>
<span class='tline' id='l880' data-llen='19898:19925'><a onclick="displayPageImage('KR1b0045', 'WYG', '002-49b' );" name="002-49b" class="pb">[002-49b] <img width="20"  src="/static/img/kanseki-5.png"/></a></span><br/>
<span class='tline' id='l881' data-llen='19925:19939'>　　之心法所以為萬世法也</span><br/>
<span class='tline' id='l882' data-llen='19939:19942'>　</span><br/>
<span class='tline' id='l883' data-llen='19942:19945'>　</span><br/>
<span class='tline' id='l884' data-llen='19945:19948'>　</span><br/>
<span class='tline' id='l885' data-llen='19948:19951'>　</span><br/>
<span class='tline' id='l886' data-llen='19951:19954'>　</span><br/>
<span class='tline' id='l887' data-llen='19954:19957'>　</span><br/>
<span class='tline' id='l888' data-llen='19957:19967'>日講書經解義卷二</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0140', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:197'>欽定四庫全書　　　　　經部一</span><br/>
<span class='tline' id='l9' data-llen='197:214'>　周易傳注　　　　　　　易𩔖</span><br/>
<span class='tline' id='l10' data-llen='214:220'>　　提要</span><br/>
<span class='tline' id='l11' data-llen='220:245'>　　　　<span class='krp-note'>臣/</span>等謹案周易傳注七卷周易筮考一卷</span><br/>
<span class='tline' id='l12' data-llen='245:268'>　　　國朝李塨撰塨字剛主號恕谷蠡縣人康熈庚</span><br/>
<span class='tline' id='l13' data-llen='268:291'>　　　　午舉人官通州學正是編大㫖謂聖教罕言</span><br/>
<span class='tline' id='l14' data-llen='291:314'>　　　　性天乾坤四徳必歸人事以下屯建侯䝉初</span><br/>
<span class='tline' id='l15' data-llen='314:337'>　　　　筮每卦亦皆以人事立言陳摶龍圖劉牧鈞</span><br/>
<span class='tline' id='l16' data-llen='337:363'><a onclick="displayPageImage('KR1a0140', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='363:387'>　　　　𨼆以及探無極推先天者皆使易道入於無</span><br/>
<span class='tline' id='l18' data-llen='387:410'>　　　　用參同契三易洞璣諸書皆異端方技之傳</span><br/>
<span class='tline' id='l19' data-llen='410:433'>　　　　其說適足以亂易即五行勝負分卦直日與</span><br/>
<span class='tline' id='l20' data-llen='433:456'>　　　　一世二世三世四世諸說亦皆與三聖所言</span><br/>
<span class='tline' id='l21' data-llen='456:479'>　　　　之外再出枝節故其說頗為明切質實不涉</span><br/>
<span class='tline' id='l22' data-llen='479:503'>　　　　支離恍惚之談其駁卦變之說𤼵例於訟卦</span><br/>
<span class='tline' id='l23' data-llen='503:527'>　　　　彖辭下駁河圖洛書之說𤼵例於繫辭傳駁</span><br/>
<span class='tline' id='l24' data-llen='527:552'>　　　　先天八卦之說𤼵例於說卦傳其餘則但明經</span><br/>
<span class='tline' id='l25' data-llen='552:578'><a onclick="displayPageImage('KR1a0140', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='578:601'>　　　　義不復駁正舊文其凡例謂先儒辨難卷不</span><br/>
<span class='tline' id='l27' data-llen='601:624'>　　　　勝載惟甚有闗者始不得已而辨之也大抵</span><br/>
<span class='tline' id='l28' data-llen='624:647'>　　　　以觀象為主而亦並用互體於古人多採李</span><br/>
<span class='tline' id='l29' data-llen='647:670'>　　　　鼎祚集解於近人多取毛奇齡仲氏易圖書</span><br/>
<span class='tline' id='l30' data-llen='670:693'>　　　　原舛編胡渭易圖明辨其自序排擊諸儒雖</span><br/>
<span class='tline' id='l31' data-llen='693:716'>　　　　未免過激然明自隆萬以後言理者以心學</span><br/>
<span class='tline' id='l32' data-llen='716:739'>　　　　竄入易學率持禪偈以詁經言數者奇偶黑</span><br/>
<span class='tline' id='l33' data-llen='739:762'>　　　　白遞相推衍圖日積而日多反置象占詞變</span><br/>
<span class='tline' id='l34' data-llen='762:788'><a onclick="displayPageImage('KR1a0140', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='788:811'>　　　　吉凶悔吝於不問其蠧蝕經術實弊不勝窮</span><br/>
<span class='tline' id='l36' data-llen='811:834'>　　　　塨引而歸之人事深得聖人垂教之㫖其矯</span><br/>
<span class='tline' id='l37' data-llen='834:857'>　　　　枉而過直懲羮而吹虀者分别觀之不以詞</span><br/>
<span class='tline' id='l38' data-llen='857:878'>　　　　害意可矣乾隆四十五年二月恭校上</span><br/>
<span class='tline' id='l39' data-llen='878:910'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l40' data-llen='910:936'>　　　　　　　　　總　校　官　<span class='krp-note'>臣/</span>陸　費　墀</span><br/>
<span class='tline' id='l42' data-llen='956:982'><a onclick="displayPageImage('KR1a0140', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l43' data-llen='982:990'>周易傳註原序</span><br/>
<span class='tline' id='l44' data-llen='990:1013'>易爲人事而作也孔子于大象如天地健順雲雷屯難</span><br/>
<span class='tline' id='l45' data-llen='1013:1036'>而必曰君子以之又曰易道有四以言以動以制器以</span><br/>
<span class='tline' id='l46' data-llen='1036:1059'>卜筮又曰百物不廢懼以終始皆人事也予癸未註易</span><br/>
<span class='tline' id='l47' data-llen='1059:1082'>至觀甲申春李中丞斯義下榻京師註卦訖秋又自訂</span><br/>
<span class='tline' id='l48' data-llen='1082:1105'>于郾城溫令德裕署丙戌註繫辭傳説卦序卦雜卦迄</span><br/>
<span class='tline' id='l49' data-llen='1105:1128'>壬辰之臘棗强鄭孝廉知芳延于家重訂一周已三四</span><br/>
<span class='tline' id='l50' data-llen='1128:1156'>訂<span class='krp-note'>句後/增入</span>嗟乎自田何傳易而後説者棼如而視其象忸</span><br/>
<span class='tline' id='l51' data-llen='1156:1182'><a onclick="displayPageImage('KR1a0140', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l52' data-llen='1182:1205'>怩徵其數穿鑿按其理浮游而尤誤者以易為測天道</span><br/>
<span class='tline' id='l53' data-llen='1205:1228'>之書于是陳摶龍圖劉牧鉤隱邵雍皇極經世並起探</span><br/>
<span class='tline' id='l54' data-llen='1228:1251'>无極推先天不惟易道入于無用而華山道士青城隱</span><br/>
<span class='tline' id='l55' data-llen='1251:1274'>者異端隱怪之説羣竄聖經而易之不亡脈脈如綫夫</span><br/>
<span class='tline' id='l56' data-llen='1274:1297'>聖人之作易專為人事而已矣何以明其然也乾坤索</span><br/>
<span class='tline' id='l57' data-llen='1297:1320'>而爲雷風水火山澤本天道也伏羲因而重之何不皆</span><br/>
<span class='tline' id='l58' data-llen='1320:1343'>言天道而䝉需訟師謙履等卦即屬人事文王彖辭于</span><br/>
<span class='tline' id='l59' data-llen='1343:1366'>乾繫以元亨利貞猶天道人事兼言也至坤牝馬之貞</span><br/>
<span class='tline' id='l60' data-llen='1366:1392'><a onclick="displayPageImage('KR1a0140', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l61' data-llen='1392:1415'>君子攸行等辭專言人事周公象辭則勿用利見大人</span><br/>
<span class='tline' id='l62' data-llen='1415:1438'>朝乾夕惕无非人事者以下六十二卦言人事者勿論</span><br/>
<span class='tline' id='l63' data-llen='1438:1461'>如復姤泰否明屬天道而利有攸徃勿用取女小人大</span><br/>
<span class='tline' id='l64' data-llen='1461:1484'>人必歸人事乃知敎人下學不言性天不惟孔門敎法</span><br/>
<span class='tline' id='l65' data-llen='1484:1507'>也自伏羲文王周公以來皆然人天所生也人之事即</span><br/>
<span class='tline' id='l66' data-llen='1507:1530'>天道也子父母所出也然有子于此問其溫凊定省不</span><br/>
<span class='tline' id='l67' data-llen='1530:1553'>盡問其繼志述事不能而專思其父母如何有身如何</span><br/>
<span class='tline' id='l68' data-llen='1553:1576'>坐蓐以有吾身人且以妄騃目之矣而謂之孝乎況天</span><br/>
<span class='tline' id='l69' data-llen='1576:1602'><a onclick="displayPageImage('KR1a0140', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l70' data-llen='1602:1625'>與人亦各有其事天之事在化育人之事在經綸天而</span><br/>
<span class='tline' id='l71' data-llen='1625:1648'>不為天之事而欲代人經綸則天工廢人而不為人之</span><br/>
<span class='tline' id='l72' data-llen='1648:1671'>事而專測天化育則人績荒天工廢則乾坤毁人績荒</span><br/>
<span class='tline' id='l73' data-llen='1671:1694'>則宇宙亂故天地人交相為贊而亦各不相能三極之</span><br/>
<span class='tline' id='l74' data-llen='1694:1717'>道也中庸曰天命謂性率性謂道修道謂敎此易敎也</span><br/>
<span class='tline' id='l75' data-llen='1717:1740'>舉性天而歸諸人事也引而近之也程子曰儒道本天</span><br/>
<span class='tline' id='l76' data-llen='1740:1763'>釋道本心楊氏曰敎人以性爲先此非易敎也舉道行</span><br/>
<span class='tline' id='l77' data-llen='1763:1786'>而歸諸性天也推而遠之也其言似同其旨乃異豪釐</span><br/>
<span class='tline' id='l78' data-llen='1786:1812'><a onclick="displayPageImage('KR1a0140', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l79' data-llen='1812:1835'>之差千里之謬學術世運于此分不可不察也予弱冠</span><br/>
<span class='tline' id='l80' data-llen='1835:1858'>受學于顏習亝先生不言易惟以人事爲敎及壯遊見</span><br/>
<span class='tline' id='l81' data-llen='1858:1881'>許酉山先生頗言易卦象數謁毛河右先生剖辯河洛</span><br/>
<span class='tline' id='l82' data-llen='1881:1904'>太極及歸而玩易卦象爻象一一與習亝所傳人事相</span><br/>
<span class='tline' id='l83' data-llen='1904:1927'>比乃知習亝不言易而敎我易者至矣故少于易僅一</span><br/>
<span class='tline' id='l84' data-llen='1927:1950'>覽長又无能誦讀而日註一卦騞然若解三弟培同邑</span><br/>
<span class='tline' id='l85' data-llen='1950:1973'>張綸石門呉涵德清胡渭生大興王源金陵王元蘅太</span><br/>
<span class='tline' id='l86' data-llen='1973:1996'>平王奂曽武昌陶窳印江黄世發盩厔陳光陛武進惲</span><br/>
<span class='tline' id='l87' data-llen='1996:2022'><a onclick="displayPageImage('KR1a0140', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l88' data-llen='2022:2045'>鶴生或以爲是或來共學亦庶幾有合于人矣夫天下</span><br/>
<span class='tline' id='l89' data-llen='2045:2068'>萬世猶吾身也意欲訂校以公之斯世以共期寡過共</span><br/>
<span class='tline' id='l90' data-llen='2068:2083'>力經綸或亦仁人君子之所許也</span><br/>
<span class='tline' id='l91' data-llen='2083:2104'>康熙五十二年癸已端月穀日蠡吾後學李塨撰</span><br/>
<span class='tline' id='l93' data-llen='2124:2150'><a onclick="displayPageImage('KR1a0140', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l94' data-llen='2150:2154'>凡例</span><br/>
<span class='tline' id='l95' data-llen='2154:2194'>一卦有材<span class='krp-note'>繫辭傳曰彖者材/也即居體之體也</span>焉而分之有德<span class='krp-note'>繫辭傳曰/卦之德方</span></span><br/>
<span class='tline' id='l96' data-llen='2194:2244'><span class='krp-note'>以知乾健坤/順之𩔖是也</span>有情<span class='krp-note'>乾文言曰六爻發揮旁/通情也謂爻動而變也</span>有象<span class='krp-note'>繫辭傳/曰易者</span></span><br/>
<span class='tline' id='l97' data-llen='2244:2292'><span class='krp-note'>象也象也者像也/說卦所取象皆是</span>有位<span class='krp-note'>說卦曰易六/位而成章</span>有時<span class='krp-note'>繫辭傳曰六/爻相雜惟其</span></span><br/>
<span class='tline' id='l98' data-llen='2292:2340'><span class='krp-note'>時/物</span>有義<span class='krp-note'>繫辭傳曰六爻/之義易以貢</span>有數<span class='krp-note'>如初二至上又如三日三/年七日等數以及大衍之</span></span><br/>
<span class='tline' id='l99' data-llen='2340:2363'><span class='krp-note'>數皆/是</span>有主爻<span class='krp-note'>如无妄剛爲/主于内是</span></span><br/>
<span class='tline' id='l100' data-llen='2363:2386'>一卦爻見經者論本爻一也論三畫卦二也六畫上下</span><br/>
<span class='tline' id='l101' data-llen='2386:2427'>相合論三也<span class='krp-note'>内卦爲貞/外卦爲悔</span>應爻四也<span class='krp-note'>謂一與四二與五三/與上陰陽相配者曰</span></span><br/>
<span class='tline' id='l102' data-llen='2427:2453'><a onclick="displayPageImage('KR1a0140', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span><br/>
<span class='tline' id='l103' data-llen='2453:2500'><span class='krp-note'>應若俱陰俱陽則謂之敵應然應亦有兼/數爻言者如小畜柔得位而上下應之𩔖</span>論位五也<span class='krp-note'>凡/卦</span></span><br/>
<span class='tline' id='l104' data-llen='2500:2547'><span class='krp-note'>以二五爲中又初陽二陰三陽四陰五陽上陰陽爻居/陽陰爻居陰爲得位之正否則失位不正又八卦正位</span></span><br/>
<span class='tline' id='l105' data-llen='2547:2591'><span class='krp-note'>乾坎在五坤離在二震在初艮在三巽在四兌/在上又初二三離位四五上坎位見啓䝉易傳</span>有乘六</span><br/>
<span class='tline' id='l106' data-llen='2591:2633'>也<span class='krp-note'>上爻乘下爻也如/屯六二乘剛也</span>有承七也<span class='krp-note'>下爻承上爻也如/蠱初六意承考也</span>互卦</span><br/>
<span class='tline' id='l107' data-llen='2633:2670'>八也<span class='krp-note'>孔子所謂中爻也如春秋周史占觀之/否曰冇山之材山岳配天皆指互艮言</span></span><br/>
<span class='tline' id='l108' data-llen='2670:2693'>一卦爻義即經而可見者本爻不變之義一也爻變則</span><br/>
<span class='tline' id='l109' data-llen='2693:2730'>三畫卦變二也<span class='krp-note'>如師初六變則下卦爲兌知/莊子解師初六曰川壅爲澤</span>六畫卦亦</span><br/>
<span class='tline' id='l110' data-llen='2730:2774'>變三也<span class='krp-note'>如師初六變則卦爲臨知莊子解曰不行之謂/臨並非占而爻變始論變也蔡墨謂乾之姤乾</span></span><br/>
<span class='tline' id='l111' data-llen='2774:2800'><a onclick="displayPageImage('KR1a0140', 'WYG', '000-7a' );" name="000-7a" class="pb">[000-7a] <img width="20"  src="/static/img/kanseki-5.png"/></a></span><br/>
<span class='tline' id='l112' data-llen='2800:2842'><span class='krp-note'>之同人/皆同此</span>比爻四也<span class='krp-note'>相連爻也繫辭/傳言近者是也</span>兩互成一卦五也<span class='krp-note'>如/泰</span></span><br/>
<span class='tline' id='l113' data-llen='2842:2885'><span class='krp-note'>二互爲歸/妹是也</span>對易六也<span class='krp-note'>如乾坤頤大過等卦是即文/言所謂六爻發揮旁通情也</span>反易</span><br/>
<span class='tline' id='l114' data-llen='2885:2928'>七也<span class='krp-note'>如鼎與革反易故初六有顚/趾象下巽反兌有得妾象</span>重易八也<span class='krp-note'>如履與夬/因重相易</span></span><br/>
<span class='tline' id='l115' data-llen='2928:2965'><span class='krp-note'>則九五/有夬象</span>伏羲畫卦以交易<span class='krp-note'>一索再索三/索即爻變也</span>成六十四卦以</span><br/>
<span class='tline' id='l116' data-llen='2965:2996'>重易文王序卦則以對易反易似體九也<span class='krp-note'>如頤似離而/稱龜大壯似</span></span><br/>
<span class='tline' id='l117' data-llen='2996:3044'><span class='krp-note'>兌而稱羊𩔖前儒亦名大體厚體如上經終坎離其前/爲頤大過下經終旣濟未濟其前爲中孚小過皆大離</span></span><br/>
<span class='tline' id='l118' data-llen='3044:3079'><span class='krp-note'>大坎象也或謂大體不可取則噬嗑似/頤彖傳曰頤中有物豈聖言不可遵耶</span></span><br/>
<span class='tline' id='l119' data-llen='3079:3102'>一彖辭與爻不同不觀變故繫辭傳于彖言材爻言動</span><br/>
<span class='tline' id='l120' data-llen='3102:3128'><a onclick="displayPageImage('KR1a0140', 'WYG', '000-7b' );" name="000-7b" class="pb">[000-7b] <img width="20"  src="/static/img/kanseki-5.png"/></a></span><br/>
<span class='tline' id='l121' data-llen='3128:3151'>又曰彖者言乎象者也爻者言乎變者也舊儒彖辭亦</span><br/>
<span class='tline' id='l122' data-llen='3151:3174'>有以爻變解者則彖六爻俱備當何爻變何爻不變漫</span><br/>
<span class='tline' id='l123' data-llen='3174:3183'>无式憑不可爲訓</span><br/>
<span class='tline' id='l124' data-llen='3183:3206'>一七八爲彖九六爲爻原有參伍錯綜不可執一然而</span><br/>
<span class='tline' id='l125' data-llen='3206:3229'>爻辭與彖辭亦必對玩不可覻後而忘前也苗氏獨得</span><br/>
<span class='tline' id='l126' data-llen='3229:3252'>解曰泰卦彖傳以上下交爲義四爻陰首正當下交故</span><br/>
<span class='tline' id='l127' data-llen='3252:3275'>爻辭曰翩翩以隣朱子本義解作小人合交害正則不</span><br/>
<span class='tline' id='l128' data-llen='3275:3298'>㑹卦義矣小象釋曰皆失實實者陽也三陰無陽故來</span><br/>
<span class='tline' id='l129' data-llen='3298:3324'><a onclick="displayPageImage('KR1a0140', 'WYG', '000-8a' );" name="000-8a" class="pb">[000-8a] <img width="20"  src="/static/img/kanseki-5.png"/></a></span><br/>
<span class='tline' id='l130' data-llen='3324:3347'>下交本義又謂陰當居下在上爲失實殊不思失實言</span><br/>
<span class='tline' id='l131' data-llen='3347:3370'>皆則兼五爻五爻帝乙歸妹亦不宜在上乎又不思泰</span><br/>
<span class='tline' id='l132' data-llen='3370:3393'>交原取陰上陽下乎爻辭不明看小象小象亦誤解愈</span><br/>
<span class='tline' id='l133' data-llen='3393:3399'>遠爻義矣</span><br/>
<span class='tline' id='l134' data-llen='3399:3433'>一爻辭論本義外間及爻變者<span class='krp-note'>如訟九四渝安貞小/畜上九旣雨之𩔖</span>祇</span><br/>
<span class='tline' id='l135' data-llen='3433:3473'>其爻變餘爻不變<span class='krp-note'>如論乾初爻祇初爻變蔡墨所謂乾/之姤是也或此爻辭明指他爻者亦</span></span><br/>
<span class='tline' id='l136' data-llen='3473:3512'><span class='krp-note'>間論變故朱震易傳有陰陽相應/相納而變之說然用此義者甚少</span>若先儒說象本爻不</span><br/>
<span class='tline' id='l137' data-llen='3512:3549'>能解遂展轉他爻<span class='krp-note'>如小畜九三輿說輻獨得解/謂坎爲輿二變成坎之𩔖</span>則論一</span><br/>
<span class='tline' id='l138' data-llen='3549:3575'><a onclick="displayPageImage('KR1a0140', 'WYG', '000-8b' );" name="000-8b" class="pb">[000-8b] <img width="20"  src="/static/img/kanseki-5.png"/></a></span><br/>
<span class='tline' id='l139' data-llen='3575:3595'>爻而諸爻盡變矣且或變或不變矣何以爲凖</span><br/>
<span class='tline' id='l140' data-llen='3595:3618'>一繫辭傳謂易原始要終以爲質也六爻相雜惟其時</span><br/>
<span class='tline' id='l141' data-llen='3618:3641'>物也其初難知其上易知本末也初辭擬之卒成之終</span><br/>
<span class='tline' id='l142' data-llen='3641:3664'>若夫雜物撰德辨是與非則非其中爻不備蓋六爻相</span><br/>
<span class='tline' id='l143' data-llen='3664:3687'>聯有初有中有終首尾合觀勢如率然此玩易之法也</span><br/>
<span class='tline' id='l144' data-llen='3687:3710'>獨得解曰宋人解爻辭不顧前後如解之初六无咎以</span><br/>
<span class='tline' id='l145' data-llen='3710:3733'>其剛柔際也乃于四爻則謂應不以正豈在初无咎而</span><br/>
<span class='tline' id='l146' data-llen='3733:3748'>于四則有咎乎何以言剛柔際乎</span><br/>
<span class='tline' id='l147' data-llen='3748:3774'><a onclick="displayPageImage('KR1a0140', 'WYG', '000-9a' );" name="000-9a" class="pb">[000-9a] <img width="20"  src="/static/img/kanseki-5.png"/></a></span><br/>
<span class='tline' id='l148' data-llen='3774:3797'>一伏羲作卦而文王之彖因之周公之象因之孔子之</span><br/>
<span class='tline' id='l149' data-llen='3797:3820'>傳又因之學者須先觀玩卦畫次及卦名不得誦辭乃</span><br/>
<span class='tline' id='l150' data-llen='3820:3825'>忘原本</span><br/>
<span class='tline' id='l151' data-llen='3825:3848'>一孔子彖傳即彖之註象傳即象之註不得背此别詮</span><br/>
<span class='tline' id='l152' data-llen='3848:3852'>彖象</span><br/>
<span class='tline' id='l153' data-llen='3852:3875'>一六十四卦三百八十四爻天時人事之列像也讀之</span><br/>
<span class='tline' id='l154' data-llen='3875:3898'>而不能身心洞徹世事弗知經濟過誤雖讀易亦奚以</span><br/>
<span class='tline' id='l155' data-llen='3898:3901'>爲</span><br/>
<span class='tline' id='l156' data-llen='3901:3927'><a onclick="displayPageImage('KR1a0140', 'WYG', '000-9b' );" name="000-9b" class="pb">[000-9b] <img width="20"  src="/static/img/kanseki-5.png"/></a></span><br/>
<span class='tline' id='l157' data-llen='3927:3950'>一聖敎罕言性天觀易亦可見乾坤四德必歸人事以</span><br/>
<span class='tline' id='l158' data-llen='3950:3973'>下屯建侯䝉初筮毎卦皆言人事至于大傳乾大始坤</span><br/>
<span class='tline' id='l159' data-llen='3973:3996'>成物合以賢人德業陰陽性道歸之仁知君子鼔萬物</span><br/>
<span class='tline' id='l160' data-llen='3996:4019'>而不與聖人同憂以明聖人之崇德廣業有憂患焉其</span><br/>
<span class='tline' id='l161' data-llen='4019:4032'>餘專明人事此易之大旨也</span><br/>
<span class='tline' id='l162' data-llen='4032:4055'>一本義筮法非古予輯古人筮占一帙曰周易筮考附</span><br/>
<span class='tline' id='l163' data-llen='4055:4067'>後亦彰徃察來之一助也</span><br/>
<span class='tline' id='l164' data-llen='4067:4090'>一易有道有數有象有占然繫辭傳曰易者象也道寓</span><br/>
<span class='tline' id='l165' data-llen='4090:4117'><a onclick="displayPageImage('KR1a0140', 'WYG', '000-10a' );" name="000-10a" class="pb">[000-10a] <img width="20"  src="/static/img/kanseki-5.png"/></a></span><br/>
<span class='tline' id='l166' data-llen='4117:4149'>象中數占即象而見一言象而易盡矣<span class='krp-note'>六十四卦六十/四象也三百八</span></span><br/>
<span class='tline' id='l167' data-llen='4149:4195'><span class='krp-note'>十四爻三百八十四象也而毎爻中復具數象則象不/可勝窮皆畫虚象以待實徵所以能盡天下之變也</span></span><br/>
<span class='tline' id='l168' data-llen='4195:4218'>王弼韓康伯不知象而掃之不足道兩漢諸儒皆言象</span><br/>
<span class='tline' id='l169' data-llen='4218:4241'>而或得或失元人呉澄作纂言則穿肉附毛强桃代李</span><br/>
<span class='tline' id='l170' data-llen='4241:4264'>至明來知德易註何楷訂詁漸順適而尚多附會今但</span><br/>
<span class='tline' id='l171' data-llen='4264:4287'>求自然不事强造且即象玩義非謂象解必合聖心不</span><br/>
<span class='tline' id='l172' data-llen='4287:4305'>可更移如此活看庶幾觀象玩辭之道也</span><br/>
<span class='tline' id='l173' data-llen='4305:4328'>一易象隨觸而呈不必全設如損益皆有損剛益柔之</span><br/>
<span class='tline' id='l174' data-llen='4328:4355'><a onclick="displayPageImage('KR1a0140', 'WYG', '000-10b' );" name="000-10b" class="pb">[000-10b] <img width="20"  src="/static/img/kanseki-5.png"/></a></span><br/>
<span class='tline' id='l175' data-llen='4355:4378'>象而彖傳惟用于損卦不見于益既濟未濟皆有剛柔</span><br/>
<span class='tline' id='l176' data-llen='4378:4401'>應之象而彖傳惟用于未濟不見既濟所謂不爲典要</span><br/>
<span class='tline' id='l177' data-llen='4401:4424'>也故詮卦爻隨機論象不必比例若觀者執一以繩一</span><br/>
<span class='tline' id='l178' data-llen='4424:4447'>膠柱刻舟左右之袪分寸必齊則于易道奚啻逕庭而</span><br/>
<span class='tline' id='l179' data-llen='4447:4450'>遙</span><br/>
<span class='tline' id='l180' data-llen='4450:4473'>一易入漆城已久若與先儒辯難卷不勝載故是編但</span><br/>
<span class='tline' id='l181' data-llen='4473:4496'>註經意不爲駁言惟如河圖洛書等甚有闗者則不得</span><br/>
<span class='tline' id='l182' data-llen='4496:4501'>已辯之</span><br/>
<span class='tline' id='l183' data-llen='4501:4528'><a onclick="displayPageImage('KR1a0140', 'WYG', '000-11a' );" name="000-11a" class="pb">[000-11a] <img width="20"  src="/static/img/kanseki-5.png"/></a></span><br/>
<span class='tline' id='l184' data-llen='4528:4551'>一伏羲畫卦而後文周繫辭孔子贊易皆以成已成物</span><br/>
<span class='tline' id='l185' data-llen='4551:4574'>爲世道人心計也若于三聖所言之外再出枝節非小</span><br/>
<span class='tline' id='l186' data-llen='4574:4597'>道術數則曲説纖巧易之亡晦皆以此也故于五行勝</span><br/>
<span class='tline' id='l187' data-llen='4597:4620'>負分卦直日及京房一世二世三世四世遊魂歸魂諸</span><br/>
<span class='tline' id='l188' data-llen='4620:4643'>説俱不入即至上下經乾坤之爻各三十而爲否泰損</span><br/>
<span class='tline' id='l189' data-llen='4643:4665'>益等論雖有附合而聖言所不及亦一概芟除不錄</span><br/>
<span class='tline' id='l190' data-llen='4665:4694'>一後人偶𫉬一見附離聖經曲爲比合甚失易妙<span class='krp-note'>爻下/亦有</span></span><br/>
<span class='tline' id='l191' data-llen='4694:4731'><span class='krp-note'>及古人行事者乃以其爻義難/明借以明之非執定一事也</span>至于流于異端牿于方</span><br/>
<span class='tline' id='l192' data-llen='4731:4758'><a onclick="displayPageImage('KR1a0140', 'WYG', '000-11b' );" name="000-11b" class="pb">[000-11b] <img width="20"  src="/static/img/kanseki-5.png"/></a></span><br/>
<span class='tline' id='l193' data-llen='4758:4781'>技如參同契易圖鉤隱三易洞璣諸書皆亂易者也學</span><br/>
<span class='tline' id='l194' data-llen='4781:4788'>者勿爲所熒</span><br/>
<span class='tline' id='l195' data-llen='4788:4811'>一自漢唐以來易書閱幾百家而十九影响朱子作本</span><br/>
<span class='tline' id='l196' data-llen='4811:4834'>義曰吾于易乃隔四五層解又曰下經下繫難會其不</span><br/>
<span class='tline' id='l197' data-llen='4834:4857'>自是而惡人異己也審矣故明代時文一遵朱註而易</span><br/>
<span class='tline' id='l198' data-llen='4857:4880'>註乃有來矣鮮諸人行世世亦未有以異朱而訾謷之</span><br/>
<span class='tline' id='l199' data-llen='4880:4903'>者以易道廣大原賴發揮也學者無見舊人一説遂自</span><br/>
<span class='tline' id='l200' data-llen='4903:4907'>封錮</span><br/>
<span class='tline' id='l201' data-llen='4907:4934'><a onclick="displayPageImage('KR1a0140', 'WYG', '000-12a' );" name="000-12a" class="pb">[000-12a] <img width="20"  src="/static/img/kanseki-5.png"/></a></span><br/>
<span class='tline' id='l202' data-llen='4934:4957'>一引前儒註解則書某曰不没所自也若用其意而削</span><br/>
<span class='tline' id='l203' data-llen='4957:4980'>飾之或一段祇三二句屬先儒者則分註某人或某書</span><br/>
<span class='tline' id='l204' data-llen='4980:4984'>行下</span><br/>
<span class='tline' id='l205' data-llen='4984:5007'>一春秋傳一人而前後稱名稱字稱氏稱爵雜見迭出</span><br/>
<span class='tline' id='l206' data-llen='5007:5030'>孟子于顏淵子之亦名之亦字之則子不必重名不必</span><br/>
<span class='tline' id='l207' data-llen='5030:5053'>輕編内引漢儒多書名宋儒多書子氏以今人去漢遠</span><br/>
<span class='tline' id='l208' data-llen='5053:5076'>莫辨誰何須名以識之宋日在人耳目前不必也非有</span><br/>
<span class='tline' id='l209' data-llen='5076:5080'>軒輊</span><br/>
<span class='tline' id='l210' data-llen='5080:5107'><a onclick="displayPageImage('KR1a0140', 'WYG', '000-12b' );" name="000-12b" class="pb">[000-12b] <img width="20"  src="/static/img/kanseki-5.png"/></a></span><br/>
<span class='tline' id='l211' data-llen='5107:5127'>　　　　　　　　　　　　後學李塨謹識</span><br/>
</p>
<p><br/>
</p>
  </div>
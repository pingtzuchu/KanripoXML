<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0140', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:198'>　周易傳註卷六</span>
<span class='tline' id='l10' data-llen='198:225'>　　　　　　　　　　　通州學正李<img height='20' width='20' alt='&amp;KR3530' title='KR3530' src='https://raw.githubusercontent.com/kanripo/KR-Gaiji/master/images/KR3530.png'/>撰</span>
<span class='tline' id='l11' data-llen='225:231'>繫辭下傳</span>
<span class='tline' id='l12' data-llen='231:254'>八卦成列象在其中矣因而重之爻在其中矣剛柔相</span>
<span class='tline' id='l13' data-llen='254:277'>推變在其中矣繫辭焉而命之動在其中矣吉凶悔吝</span>
<span class='tline' id='l14' data-llen='277:300'>者生乎動者也剛柔者立本者也變通者趣時者也吉</span>
<span class='tline' id='l15' data-llen='300:323'>凶者貞勝者也天地之道貞觀者也日月之道貞明者</span>
<span class='tline' id='l16' data-llen='323:349'><a onclick="displayPageImage('KR1a0140', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='349:372'>也天下之動貞夫一者也夫乾確然示人易矣夫坤隤</span>
<span class='tline' id='l18' data-llen='372:395'>然示人簡矣爻也者效此者也象也者像此者也爻象</span>
<span class='tline' id='l19' data-llen='395:418'>動乎内吉凶見乎外功業見乎變聖人之情見乎辭天</span>
<span class='tline' id='l20' data-llen='418:441'>地之大徳曰生聖人之大寳曰位何以守位曰仁何以</span>
<span class='tline' id='l21' data-llen='441:457'>聚人曰財理財正辭禁民為非曰義</span>
<span class='tline' id='l22' data-llen='457:480'>　此言卦爻著于變而歸于一也八純卦各三畫自成</span>
<span class='tline' id='l23' data-llen='480:503'>　列也乾與坤震與巽坎與離艮與兌對成列也因重</span>
<span class='tline' id='l24' data-llen='503:526'>　則本末中爻備故曰爻在其中正義曰剛柔即隂陽</span>
<span class='tline' id='l25' data-llen='526:552'><a onclick="displayPageImage('KR1a0140', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='552:575'>　也論其氣謂之隂陽語其體謂之剛柔命如命令之</span>
<span class='tline' id='l27' data-llen='575:598'>　命定吉凶以示人也聖人見天下之動賾而繫辭故</span>
<span class='tline' id='l28' data-llen='598:621'>　動在其中剛柔立爻之本而時之動不可拘自變通</span>
<span class='tline' id='l29' data-llen='621:644'>　以趣之故曰惟其時物然而變歸于一者何也吉凶</span>
<span class='tline' id='l30' data-llen='644:667'>　雖殊而皆以正揆之貞者正而固也貞則勝而吉否</span>
<span class='tline' id='l31' data-llen='667:690'>　則凶是貞勝者也天地之道亦以貞觀日月之道亦</span>
<span class='tline' id='l32' data-llen='690:713'>　以貞明而况天下之動非貞夫一而何哉一者即乾</span>
<span class='tline' id='l33' data-llen='713:736'>　易也坤簡也爻不過效此易簡而已象不過像此易</span>
<span class='tline' id='l34' data-llen='736:762'><a onclick="displayPageImage('KR1a0140', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='762:785'>　簡而已是易簡之徳在天地大生廣生則曰生在聖</span>
<span class='tline' id='l36' data-llen='785:808'>　人仁民愛物則曰仁一徳也大寳之位行仁之具也</span>
<span class='tline' id='l37' data-llen='808:831'>　聚人之財行仁之事也為農桑為珍貨劃然有理䘮</span>
<span class='tline' id='l38' data-llen='831:854'>　祭賓師正其用財名目之辭親義序别禁其有財逸</span>
<span class='tline' id='l39' data-llen='854:877'>　居之非以義輔仁而仁行矣與天地合徳矣生生之</span>
<span class='tline' id='l40' data-llen='877:900'>　謂易易道盡於此矣孟子曰使民菽粟如水火民无</span>
<span class='tline' id='l41' data-llen='900:923'>　不仁王道盡於此矣此之謂天下之動貞夫一　天</span>
<span class='tline' id='l42' data-llen='923:946'>　垂象地呈形故曰觀虞氏曰隤安也爻象者卦所自</span>
<span class='tline' id='l43' data-llen='946:972'><a onclick="displayPageImage('KR1a0140', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='972:995'>　具故曰内吉凶者得失之報故曰外聖人之情即吉</span>
<span class='tline' id='l45' data-llen='995:1006'>　凶與民同患之情也</span>
<span class='tline' id='l46' data-llen='1006:1029'>古者包犧氏之王天下也仰則觀象于天俯則觀法于</span>
<span class='tline' id='l47' data-llen='1029:1052'>地觀鳥獸之文與地之宜近取諸身逺取諸物于是始</span>
<span class='tline' id='l48' data-llen='1052:1070'>作八卦以通神明之徳以𩔖萬物之情</span>
<span class='tline' id='l49' data-llen='1070:1094'>　地之宜如禹貢兖之漆青之檿徐之桐之𩔖近取諸</span>
<span class='tline' id='l50' data-llen='1094:1117'>　身如為首為腹類逺取諸物如為牛為馬類八卦作</span>
<span class='tline' id='l51' data-llen='1117:1138'>　而神明之徳不閉塞矣萬物之情皆𩔖引矣</span>
<span class='tline' id='l52' data-llen='1138:1164'><a onclick="displayPageImage('KR1a0140', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1164:1181'>作結繩而為網罟以佃以漁盖取諸離</span>
<span class='tline' id='l54' data-llen='1181:1204'>　即以制器尚象者言之離有兩目而中爻牽以巽繩</span>
<span class='tline' id='l55' data-llen='1204:1211'>　網罟象也</span>
<span class='tline' id='l56' data-llen='1211:1234'>包犧氏没神農氏作斲木為耜揉木為耒耒耜之利以</span>
<span class='tline' id='l57' data-llen='1234:1243'>教天下盖取諸益</span>
<span class='tline' id='l58' data-llen='1243:1266'>　斲木使銳以入土揉木使曲以附手仲氏易曰巽木</span>
<span class='tline' id='l59' data-llen='1266:1287'>　入坤土而上動以艮手下動以震足是耕象也</span>
<span class='tline' id='l60' data-llen='1287:1310'>日中為市致天下之民聚天下之貨交易而退各得其</span>
<span class='tline' id='l61' data-llen='1310:1336'><a onclick="displayPageImage('KR1a0140', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1336:1344'>所盖取諸噬嗑</span>
<span class='tline' id='l63' data-llen='1344:1368'>　翟𤣥曰市中交易飲食之道仲氏易曰上離下震日</span>
<span class='tline' id='l64' data-llen='1368:1391'>　中而動也合沙鄭氏曰十三卦始離次益次噬嗑食</span>
<span class='tline' id='l65' data-llen='1391:1405'>　貨也故洪範八政一食二貨</span>
<span class='tline' id='l66' data-llen='1405:1428'>神農氏没黄帝堯舜氏作通其變使民不倦神而化之</span>
<span class='tline' id='l67' data-llen='1428:1451'>使民宜之易窮則變變則通通則久是以自天祐之吉</span>
<span class='tline' id='l68' data-llen='1451:1472'>无不利黄帝堯舜垂衣裳而天下治盖取諸乾坤</span>
<span class='tline' id='l69' data-llen='1472:1495'>　不尊古者妄也執古者愚也烏足以知易之窮變通</span>
<span class='tline' id='l70' data-llen='1495:1521'><a onclick="displayPageImage('KR1a0140', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1521:1544'>　久哉烏足以知聖人之通變神化哉五帝趣而文明</span>
<span class='tline' id='l72' data-llen='1544:1567'>　世道之一變也故特提而言之九家易曰衣取象乾</span>
<span class='tline' id='l73' data-llen='1567:1582'>　居上覆物裳取象坤在下含物</span>
<span class='tline' id='l74' data-llen='1582:1605'>刳木為舟剡木為楫舟楫之利以濟不通致逺以利天</span>
<span class='tline' id='l75' data-llen='1605:1612'>下盖取諸渙</span>
<span class='tline' id='l76' data-llen='1612:1635'>　刳鑿空也剡銳也九家易曰木在水上流行若風舟</span>
<span class='tline' id='l77' data-llen='1635:1641'>　楫之象</span>
<span class='tline' id='l78' data-llen='1641:1659'>服牛乘馬引重致逺以利天下盖取諸隨</span>
<span class='tline' id='l79' data-llen='1659:1685'><a onclick="displayPageImage('KR1a0140', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1685:1705'>　震為馬一至四大離為牛而兌悅以服乘之</span>
<span class='tline' id='l81' data-llen='1705:1719'>重門擊柝以待暴客盖取諸豫</span>
<span class='tline' id='l82' data-llen='1719:1742'>　九家易曰下有艮象從外視震復為倒艮兩艮對合</span>
<span class='tline' id='l83' data-llen='1742:1765'>　重門也艮為手為小木為上持震為足坤為夜坎為</span>
<span class='tline' id='l84' data-llen='1765:1781'>　盜手持柝木夜行擊門備盜之象</span>
<span class='tline' id='l85' data-llen='1781:1804'>斷木為杵掘地為臼臼杵之利萬民以濟盖取諸小過</span>
<span class='tline' id='l86' data-llen='1804:1827'>　虞氏曰艮止于下臼象震動而上杵象震出巽入艮</span>
<span class='tline' id='l87' data-llen='1827:1839'>　手持杵出入臼中舂象</span>
<span class='tline' id='l88' data-llen='1839:1865'><a onclick="displayPageImage('KR1a0140', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1865:1887'>弦木為弧剡木為矢弧矢之利以威天下盖取諸睽</span>
<span class='tline' id='l90' data-llen='1887:1910'>　虞氏曰互坎為弧離為矢而坎木堅離木稿兌為毁</span>
<span class='tline' id='l91' data-llen='1910:1925'>　折有弦木剡木以為弧矢之象</span>
<span class='tline' id='l92' data-llen='1925:1948'>上古穴居而野處後世聖人易之以宮室上棟下宇以</span>
<span class='tline' id='l93' data-llen='1948:1958'>待風雨盖取諸大壯</span>
<span class='tline' id='l94' data-llen='1958:1981'>　雷動兌澤風雨之象四陽相比壯而健棟宇之象故</span>
<span class='tline' id='l95' data-llen='1981:2004'>　大過四陽相比亦言棟棟屋脊檁也宇櫩也如考工</span>
<span class='tline' id='l96' data-llen='2004:2024'>　記之言車盖上尊宇卑則吐水疾而霤逺也</span>
<span class='tline' id='l97' data-llen='2024:2050'><a onclick="displayPageImage('KR1a0140', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2050:2073'>古之塟者厚衣之以薪塟之中野不封不樹䘮期无數</span>
<span class='tline' id='l99' data-llen='2073:2089'>後世聖人易之以棺槨盖取諸大過</span>
<span class='tline' id='l100' data-llen='2089:2107'>　四陽聚中而隂包之人去而棺槨之象</span>
<span class='tline' id='l101' data-llen='2107:2130'>上古結繩而治後世聖人易之以書契百官以治萬民</span>
<span class='tline' id='l102' data-llen='2130:2138'>以察盖取諸夬</span>
<span class='tline' id='l103' data-llen='2138:2161'>　仲氏易曰結繩而治者相事大小結繩以為約大事</span>
<span class='tline' id='l104' data-llen='2161:2191'>　大其繩小事小其繩各執一端以相考信<span class='krp-note'>見史記與/鄭氏九家</span></span>
<span class='tline' id='l105' data-llen='2191:2218'>　<span class='krp-note'>易/說</span>後易以書契書者以刀筆畫木簡為文字以識也</span>
<span class='tline' id='l106' data-llen='2218:2244'><a onclick="displayPageImage('KR1a0140', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2244:2267'>　契者刻木為一二三四之畫而中分之各執其一以</span>
<span class='tline' id='l108' data-llen='2267:2290'>　為約契也其取之夬者六爻比列而刻斷其上有似</span>
<span class='tline' id='l109' data-llen='2290:2313'>　乎契畫然者已上諸卦興利除害養生送死皆理財</span>
<span class='tline' id='l110' data-llen='2313:2334'>　之事而終之以書契則正辭禁民為非亦具焉</span>
<span class='tline' id='l111' data-llen='2334:2357'>是故易者象也象也者像也彖者材也爻也者效天下</span>
<span class='tline' id='l112' data-llen='2357:2373'>之動者也是故吉凶生而悔吝著也</span>
<span class='tline' id='l113' data-llen='2373:2396'>　觀于制器尚象之故而知易皆象也如人之有像也</span>
<span class='tline' id='l114' data-llen='2396:2419'>　材也效天下之動也皆象也效倣效也吉凶悔吝本</span>
<span class='tline' id='l115' data-llen='2419:2445'><a onclick="displayPageImage('KR1a0140', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2445:2460'>　生乎動故爻動而即生且著焉</span>
<span class='tline' id='l117' data-llen='2460:2483'>陽卦多隂隂卦多陽其故何也陽卦竒隂卦偶其徳行</span>
<span class='tline' id='l118' data-llen='2483:2506'>何也陽一君而二民君子之道也隂二君而一民小人</span>
<span class='tline' id='l119' data-llen='2506:2511'>之道也</span>
<span class='tline' id='l120' data-llen='2511:2534'>　震坎艮陽卦也乃一陽二隂巽離兌隂卦也乃一隂</span>
<span class='tline' id='l121' data-llen='2534:2557'>　二陽其故何哉卦之主一而已陽卦以竒為主一竒</span>
<span class='tline' id='l122' data-llen='2557:2580'>　而二耦故多隂隂卦以耦為主一耦而二竒故多陽</span>
<span class='tline' id='l123' data-llen='2580:2611'>　然而徳行不同矣<span class='krp-note'>卦徳藴于内/卦行見于外</span>主者君象也多者民</span>
<span class='tline' id='l124' data-llen='2611:2637'><a onclick="displayPageImage('KR1a0140', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2637:2660'>　象也竒者一也偶者二也一竒為君而二耦為民則</span>
<span class='tline' id='l126' data-llen='2660:2683'>　陽得位為君子之道二偶為君而一竒為民則隂擅</span>
<span class='tline' id='l127' data-llen='2683:2707'>　權為小人之道<span class='krp-note'>註/疏</span>天下之生久矣一治一亂</span>
<span class='tline' id='l128' data-llen='2707:2730'>易曰憧憧往來朋從爾思子曰天下何思何慮天下同</span>
<span class='tline' id='l129' data-llen='2730:2753'>歸而殊塗一致而百慮天下何思何慮日徃則月來月</span>
<span class='tline' id='l130' data-llen='2753:2776'>徃則日來日月相推而明生焉寒徃則暑來暑徃則寒</span>
<span class='tline' id='l131' data-llen='2776:2799'>來寒暑相推而嵗成焉往者屈也來者信也屈信相感</span>
<span class='tline' id='l132' data-llen='2799:2822'>而利生焉尺蠖之屈以求信也龍蛇之蟄以存身也精</span>
<span class='tline' id='l133' data-llen='2822:2848'><a onclick="displayPageImage('KR1a0140', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2848:2871'>義入神以致用也利用安身以崇徳也過此以往未之</span>
<span class='tline' id='l135' data-llen='2871:2884'>或知也窮神知化徳之盛也</span>
<span class='tline' id='l136' data-llen='2884:2911'>　而<span class='krp-note'>疑/</span>君子一君之道與小人二君之道卦爻繫辭有明</span>
<span class='tline' id='l137' data-llen='2911:2934'>　徵也咸之九四曰憧憧往来朋從爾思夫天下之道</span>
<span class='tline' id='l138' data-llen='2934:2961'>　何庸憧擾哉同歸而塗自殊一致而慮自百<span class='krp-note'>致極/也</span>何</span>
<span class='tline' id='l139' data-llen='2961:2984'>　庸憧擾且不觀天下之往來自然者乎日月往來推</span>
<span class='tline' id='l140' data-llen='2984:3011'>　而生明寒暑往來推而成嵗往屈来信<span class='krp-note'>信同/伸</span>天地相</span>
<span class='tline' id='l141' data-llen='3011:3034'>　感萬物利生其塗殊其慮百而其歸實同其致實一</span>
<span class='tline' id='l142' data-llen='3034:3060'><a onclick="displayPageImage('KR1a0140', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3060:3087'>　也况屈正以為信并非二事尺蠖<span class='krp-note'>歩屈/蟲</span>龍蛇可見矣</span>
<span class='tline' id='l144' data-llen='3087:3110'>　君子知之致知明善精守經達權之義以入于神明</span>
<span class='tline' id='l145' data-llen='3110:3133'>　所以推之實用也利禮樂射御書數之用使吾身晬</span>
<span class='tline' id='l146' data-llen='3133:3156'>　面盎背而安所以崇高其徳也若過此以往尚可知</span>
<span class='tline' id='l147' data-llen='3156:3179'>　哉窮極神明造化因心則徳盛之至同歸而殊塗一</span>
<span class='tline' id='l148' data-llen='3179:3200'>　致而百慮上達自然之能而豈思慮所可至哉</span>
<span class='tline' id='l149' data-llen='3200:3223'>易曰困于石據于蒺藜入于其宫不見其妻凶子曰非</span>
<span class='tline' id='l150' data-llen='3223:3246'>所困而困焉名必辱非所據而據焉身必危既辱且危</span>
<span class='tline' id='l151' data-llen='3246:3272'><a onclick="displayPageImage('KR1a0140', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3272:3284'>死期將至妻其可得見耶</span>
<span class='tline' id='l153' data-llen='3284:3307'>　齊桓覇主困于床笫非所困而困也有窮后羿起據</span>
<span class='tline' id='l154' data-llen='3307:3318'>　夏位非所據而據也</span>
<span class='tline' id='l155' data-llen='3318:3342'>易曰公用射隼于高墉之上𫉬之无不利子曰隼者禽</span>
<span class='tline' id='l156' data-llen='3342:3365'>也弓矢者器也射之者人也君子藏器于身待時而動</span>
<span class='tline' id='l157' data-llen='3365:3389'>何不利之有動而不括是以出而有𫉬語成器而動者</span>
<span class='tline' id='l158' data-llen='3389:3392'>也</span>
<span class='tline' id='l159' data-llen='3392:3415'>　君子患无器有器矣患不藏以待時括矢受弦處也</span>
<span class='tline' id='l160' data-llen='3415:3441'><a onclick="displayPageImage('KR1a0140', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3441:3464'>　書曰往省括于度則釋動而不括謂動而不輕納于</span>
<span class='tline' id='l162' data-llen='3464:3473'>　括也正待時也</span>
<span class='tline' id='l163' data-llen='3473:3496'>子曰小人不耻不仁不畏不義不見利不勸不威不懲</span>
<span class='tline' id='l164' data-llen='3496:3519'>小懲而大誡此小人之福也易曰履校滅趾无咎此之</span>
<span class='tline' id='l165' data-llen='3519:3523'>謂也</span>
<span class='tline' id='l166' data-llen='3523:3546'>　不耻夫不仁不畏乎不義故以利勸之以威懲之此</span>
<span class='tline' id='l167' data-llen='3546:3556'>　小人之尚可轉者</span>
<span class='tline' id='l168' data-llen='3556:3579'>善不積不足以成名惡不積不足以滅身小人以小善</span>
<span class='tline' id='l169' data-llen='3579:3606'><a onclick="displayPageImage('KR1a0140', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3606:3629'>為无益而弗為也以小惡為无傷而弗去也故惡積而</span>
<span class='tline' id='l171' data-llen='3629:3647'>不可掩罪大而不可解易曰何校滅耳凶</span>
<span class='tline' id='l172' data-llen='3647:3668'>　善貴積惡畏積積小則累大此小人之怙終者</span>
<span class='tline' id='l173' data-llen='3668:3691'>子曰危者安其位者也亡者保其存者也亂者有其治</span>
<span class='tline' id='l174' data-llen='3691:3714'>者也是故君子安而不忘危存而不忘亡治而不忘亂</span>
<span class='tline' id='l175' data-llen='3714:3736'>是以身安而國家可保也易曰其亡其亡繫于苞桑</span>
<span class='tline' id='l176' data-llen='3736:3763'>　傾危者乃安樂其位者也<span class='krp-note'>孔/疏</span>下仿此保自謂无失也</span>
<span class='tline' id='l177' data-llen='3763:3786'>子曰徳薄而位尊知小而謀大力小而任重鮮不及矣</span>
<span class='tline' id='l178' data-llen='3786:3813'><a onclick="displayPageImage('KR1a0140', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3813:3833'>易曰鼎折足覆公餗其形渥凶言不勝其任也</span>
<span class='tline' id='l180' data-llen='3833:3856'>　未嘗無徳无知无力然小矣薄矣是微小之人也何</span>
<span class='tline' id='l181' data-llen='3856:3872'>　以圖大如明之齊泰黄子澄是也</span>
<span class='tline' id='l182' data-llen='3872:3895'>子曰知幾其神乎君子上交不諂下交不瀆其知幾乎</span>
<span class='tline' id='l183' data-llen='3895:3918'>幾者動之微吉之先見者也君子見幾而作不俟終日</span>
<span class='tline' id='l184' data-llen='3918:3941'>易曰介于石不終日貞吉介如石焉寧用終日斷可識</span>
<span class='tline' id='l185' data-llen='3941:3958'>矣君子知微知彰知柔知剛萬夫之望</span>
<span class='tline' id='l186' data-llen='3958:3981'>　幾者動之微萌可以先見其吉者也上交不至于諂</span>
<span class='tline' id='l187' data-llen='3981:4008'><a onclick="displayPageImage('KR1a0140', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4008:4031'>　下交不至于瀆則知幾而吉矣故君子知微亦知彰</span>
<span class='tline' id='l189' data-llen='4031:4054'>　知柔亦知剛神乎神乎動于幾先作動也然曰介如</span>
<span class='tline' id='l190' data-llen='4054:4077'>　石者何也幾先之明惟有介守者能斷之脂韋狥人</span>
<span class='tline' id='l191' data-llen='4077:4088'>　未有幾先能斷者也</span>
<span class='tline' id='l192' data-llen='4088:4111'>子曰顔氏之子其殆庶幾乎有不善未嘗不知知之未</span>
<span class='tline' id='l193' data-llen='4111:4127'>嘗復行也易曰不逺復无祗悔元吉</span>
<span class='tline' id='l194' data-llen='4127:4139'>　此克已復禮之君子也</span>
<span class='tline' id='l195' data-llen='4139:4162'>天地絪緼萬物化醇男女搆精萬物化生易曰三人行</span>
<span class='tline' id='l196' data-llen='4162:4189'><a onclick="displayPageImage('KR1a0140', 'WYG', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4189:4206'>則損一人一人行則得其友言致一也</span>
<span class='tline' id='l198' data-llen='4206:4229'>　以上分言君子小人之道亦彰彰矣然陽之一君非</span>
<span class='tline' id='l199' data-llen='4229:4252'>　徒君也二民即從之不見損之六三三陽行則損其</span>
<span class='tline' id='l200' data-llen='4252:4275'>　一一陽行則得其友乎天交乎地纒綿鬱宻萬物化</span>
<span class='tline' id='l201' data-llen='4275:4298'>　醇男交乎女和合精凝萬物化生王者宰世與國人</span>
<span class='tline' id='l202' data-llen='4298:4321'>　交必世後仁是一人行則得其友也盖天下一致而</span>
<span class='tline' id='l203' data-llen='4321:4339'>　百慮故不可以不致一醇如醇酒之醇</span>
<span class='tline' id='l204' data-llen='4339:4362'>子曰君子安其身而後動易其心而後語定其交而後</span>
<span class='tline' id='l205' data-llen='4362:4389'><a onclick="displayPageImage('KR1a0140', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4389:4412'>求君子修此三者故全也危以動則民不與也懼以語</span>
<span class='tline' id='l207' data-llen='4412:4435'>則民不應也无交而求則民不與也莫之與則傷之者</span>
<span class='tline' id='l208' data-llen='4435:4452'>至矣易曰莫益之或擊之立心勿恒凶</span>
<span class='tline' id='l209' data-llen='4452:4475'>　所謂致一者恒而已而恒之道有三焉動必先安其</span>
<span class='tline' id='l210' data-llen='4475:4498'>　身語必先易其心欲求諸人必先定其交則民與之</span>
<span class='tline' id='l211' data-llen='4498:4521'>　應之矣茍反是而儌倖以行是身不安而危以動也</span>
<span class='tline' id='l212' data-llen='4521:4544'>　心知非理不覺惶恐而强人從令是心不易而懼以</span>
<span class='tline' id='l213' data-llen='4544:4567'>　語也恩信未素結而驟有所取攜是交不定而求也</span>
<span class='tline' id='l214' data-llen='4567:4594'><a onclick="displayPageImage('KR1a0140', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4594:4617'>　若此者皆立心勿恒也欲民之與豈不殆哉而君子</span>
<span class='tline' id='l216' data-llen='4617:4629'>　小人統可見矣易平也</span>
<span class='tline' id='l217' data-llen='4629:4652'>子曰乾坤其易之門耶乾陽物也坤隂物也隂陽合徳</span>
<span class='tline' id='l218' data-llen='4652:4675'>而剛柔有體以體天地之撰以通神明之徳其稱名也</span>
<span class='tline' id='l219' data-llen='4675:4699'>雜而不越于稽其𩔖其衰世之意耶夫易彰往而察来</span>
<span class='tline' id='l220' data-llen='4699:4728'>而微顯闡<span class='krp-note'>句/</span>幽開<span class='krp-note'>句/</span>而當名辨物正言斷辭則備矣其</span>
<span class='tline' id='l221' data-llen='4728:4752'>稱名也小其取𩔖也大其㫖逺其辭文其言曲而中其</span>
<span class='tline' id='l222' data-llen='4752:4771'>事肆而𨼆因貳以濟民行以明失得之報</span>
<span class='tline' id='l223' data-llen='4771:4798'><a onclick="displayPageImage('KR1a0140', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4798:4821'>　前言乾坤為易之緼以六十四卦藏于乾坤也此言</span>
<span class='tline' id='l225' data-llen='4821:4844'>　乾坤為易之門以六十四卦出于乾坤也乾為陽物</span>
<span class='tline' id='l226' data-llen='4844:4867'>　坤為隂物乾坤之徳相交而合而剛柔之體以爻而</span>
<span class='tline' id='l227' data-llen='4867:4890'>　分天地之具可見者也而于以體之神明之徳不可</span>
<span class='tline' id='l228' data-llen='4890:4913'>　測者也而于以通之其六十四卦所稱名龎雜繁賾</span>
<span class='tline' id='l229' data-llen='4913:4937'>　而不越于隂陽但考其名𩔖如孚號有厲往見惡人</span>
<span class='tline' id='l230' data-llen='4937:4960'>　等豈太古所有殆衰世防患欲周就災以小之意耶</span>
<span class='tline' id='l231' data-llen='4960:4989'>　故夫剛柔之易<span class='krp-note'>故曰四營/而成易</span>知以藏往而彰往神以知</span>
<span class='tline' id='l232' data-llen='4989:5016'><a onclick="displayPageImage('KR1a0140', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5016:5039'>　来而察来卦爻之徳微也顯也皆于此而闡其中有</span>
<span class='tline' id='l234' data-llen='5039:5063'>　神焉幽也亦于此而開當其名如一為初六為上𩔖</span>
<span class='tline' id='l235' data-llen='5063:5087'>　辨其物如陽為君子隂為小人𩔖乾則元亨利貞坤</span>
<span class='tline' id='l236' data-llen='5087:5110'>　則元亨利而别以牝馬之貞各正其言吉凶悔吝立</span>
<span class='tline' id='l237' data-llen='5110:5133'>　斷其辭易之道殆備矣故其稱名也藉用白茅飛鳥</span>
<span class='tline' id='l238' data-llen='5133:5159'>　下音何小也而取𩔖也白茅取𩔖潔慎下音取𩔖恭</span>
<span class='tline' id='l239' data-llen='5159:5182'>　儉何大也窮高極深其㫖逺呈材託象其辭文其言</span>
<span class='tline' id='l240' data-llen='5182:5205'>　隨物屈曲而中理其事肆陳當前而難窺因民之貳</span>
<span class='tline' id='l241' data-llen='5205:5232'><a onclick="displayPageImage('KR1a0140', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5232:5259'>　<span class='krp-note'>貳疑/也</span>而卜筮以決之以濟民行明失得之報皆易也</span>
<span class='tline' id='l243' data-llen='5259:5268'>　皆乾坤所出也</span>
<span class='tline' id='l244' data-llen='5268:5291'>易之興也其于中古乎作易者其有憂患乎是故履徳</span>
<span class='tline' id='l245' data-llen='5291:5314'>之基也謙徳之柄也復徳之本也恒徳之固也損徳之</span>
<span class='tline' id='l246' data-llen='5314:5337'>修也益徳之裕也困徳之辨也井徳之地也巽徳之制</span>
<span class='tline' id='l247' data-llen='5337:5360'>也履和而至謙尊而光復小而辨于物恒雜而不厭損</span>
<span class='tline' id='l248' data-llen='5360:5383'>先難而後易益長裕而不設困窮而通井居其所而遷</span>
<span class='tline' id='l249' data-llen='5383:5407'>巽稱而𨼆履以和行謙以制禮復以自知恒以一徳損</span>
<span class='tline' id='l250' data-llen='5407:5434'><a onclick="displayPageImage('KR1a0140', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5434:5455'>以逺害益以興利困以寡怨井以辨義巽以行權</span>
<span class='tline' id='l252' data-llen='5455:5478'>　伏羲畫卦時淳事樸觀象而已文周以憂患而繫辭</span>
<span class='tline' id='l253' data-llen='5478:5505'>　而易興焉<span class='krp-note'>見孔/疏</span>如下九卦可以處憂患矣履者禮也</span>
<span class='tline' id='l254' data-llen='5505:5528'>　為徳之基持之以謙故為徳柄天心来復故曰徳本</span>
<span class='tline' id='l255' data-llen='5528:5551'>　恒久不已徳乃孔固修其忿欲其徳為損改過遷善</span>
<span class='tline' id='l256' data-llen='5551:5574'>　徳則日裕能困而亨乃辨君子井以養人徳之所處</span>
<span class='tline' id='l257' data-llen='5574:5597'>　重巽而入徳以有制且禮以和行而无往不至矣謙</span>
<span class='tline' id='l258' data-llen='5597:5620'>　尊且光矣復則於動之微而即辨其陽物隂物不逺</span>
<span class='tline' id='l259' data-llen='5620:5647'><a onclick="displayPageImage('KR1a0140', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5647:5670'>　復矣恒則衆物雜揉而恒久不厭矣損欲則先難而</span>
<span class='tline' id='l261' data-llen='5670:5693'>　後易矣益善者全其天性也長裕而无事造作矣困</span>
<span class='tline' id='l262' data-llen='5693:5716'>　窮而道亨矣井養不窮則居其所而挹彼注兹矣巽</span>
<span class='tline' id='l263' data-llen='5716:5739'>　以申命故有稱說而能伏入則不輕洩盡露矣而且</span>
<span class='tline' id='l264' data-llen='5739:5762'>　履用之以調和其行謙用之以遜出乎禮不逺復則</span>
<span class='tline' id='l265' data-llen='5762:5785'>　自知能有恒則徳一損物欲則遠害益學徳則興利</span>
<span class='tline' id='l266' data-llen='5785:5808'>　困苦既經視如尋常則寡怨往来井井如經界然則</span>
<span class='tline' id='l267' data-llen='5808:5837'>　辨義以至巽入觀變則行權无方矣<span class='krp-note'>行權亦/有制也</span>得九卦</span>
<span class='tline' id='l268' data-llen='5837:5864'><a onclick="displayPageImage('KR1a0140', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5864:5876'>　而用之憂患其有弭乎</span>
<span class='tline' id='l270' data-llen='5876:5899'>易之為書也不可逺為道也屢遷變動不居周流六虚</span>
<span class='tline' id='l271' data-llen='5899:5918'>上下无常剛柔相易不可為典要惟變所適</span>
<span class='tline' id='l272' data-llen='5918:5941'>　易之繫辭書也載道者也而道則屢遷焉惟變所適</span>
<span class='tline' id='l273' data-llen='5941:5964'>　正屢遷也六虚六位也以剛柔之爻變動周流不居</span>
<span class='tline' id='l274' data-llen='5964:5987'>　于一故曰六虚重卦有上下而无常或乾上坤下或</span>
<span class='tline' id='l275' data-llen='5987:6010'>　坤上乾下也畫卦有剛柔而相易如乾初爻易柔為</span>
<span class='tline' id='l276' data-llen='6010:6033'>　巽坤初爻易剛為震也豈可為典要哉典如册之有</span>
<span class='tline' id='l277' data-llen='6033:6060'><a onclick="displayPageImage('KR1a0140', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6060:6070'>　典要如衣之有要</span>
<span class='tline' id='l279' data-llen='6070:6093'>其出入以度外内使知懼又明于憂患與故无有師保</span>
<span class='tline' id='l280' data-llen='6093:6116'>如臨父母初率其辭而揆其方既有典常茍非其人道</span>
<span class='tline' id='l281' data-llen='6116:6121'>不虚行</span>
<span class='tline' id='l282' data-llen='6121:6144'>　然不可為典要者亦有典要焉其出往外卦入來内</span>
<span class='tline' id='l283' data-llen='6144:6167'>　卦每卦因重為八一卦之六十三卦皆以法度如王</span>
<span class='tline' id='l284' data-llen='6167:6190'>　章之不可紊外内皆使人悚然知懼又明于世之憂</span>
<span class='tline' id='l285' data-llen='6190:6213'>　患與事之故雖卦爻中无師保在前乎而乾父坤母</span>
<span class='tline' id='l286' data-llen='6213:6240'><a onclick="displayPageImage('KR1a0140', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6240:6263'>　如臨其上焉敢不欽惟始也循其所繫之辭而揆卦</span>
<span class='tline' id='l288' data-llen='6263:6286'>　爻所向之方趨吉避凶則終有典常變易之中有不</span>
<span class='tline' id='l289' data-llen='6286:6309'>　易者在矣然非神而明之之人執則固動則亂道豈</span>
<span class='tline' id='l290' data-llen='6309:6315'>　虚行哉</span>
<span class='tline' id='l291' data-llen='6315:6338'>易之為書也原始要終以為質也六爻相雜惟其時物</span>
<span class='tline' id='l292' data-llen='6338:6361'>也其初難知其上易知本末也初辭擬之卒成之終若</span>
<span class='tline' id='l293' data-llen='6361:6384'>夫雜物撰徳辨是與非則非其中爻不備噫亦要存亡</span>
<span class='tline' id='l294' data-llen='6384:6407'>吉凶則居可知矣知者觀其彖辭則思過半矣二與四</span>
<span class='tline' id='l295' data-llen='6407:6434'><a onclick="displayPageImage('KR1a0140', 'WYG', '006-17a' );" name="006-17a" class="pb">[006-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6434:6457'>同功而異位其善不同二多譽四多懼近也柔之為道</span>
<span class='tline' id='l297' data-llen='6457:6480'>不利逺者其要无咎其用柔中也三與五同功而異位</span>
<span class='tline' id='l298' data-llen='6480:6500'>三多凶五多功貴賤之等也其柔危其剛勝耶</span>
<span class='tline' id='l299' data-llen='6500:6523'>　主于觀爻之法不可不講也易之繫辭統六爻以為</span>
<span class='tline' id='l300' data-llen='6523:6546'>　材質而剛柔之物相雜惟趣于時其初之時物難知</span>
<span class='tline' id='l301' data-llen='6546:6569'>　其上之時物易知何者初本也其辭未有屬也故擬</span>
<span class='tline' id='l302' data-llen='6569:6592'>　議之卒末也即本以成其終而已如乾初擬以潛龍</span>
<span class='tline' id='l303' data-llen='6592:6615'>　至上自為亢龍矣然而雜陳其物撰集其徳以辨其</span>
<span class='tline' id='l304' data-llen='6615:6642'><a onclick="displayPageImage('KR1a0140', 'WYG', '006-17b' );" name="006-17b" class="pb">[006-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6642:6665'>　時物之是非則非其中之四爻不備如屯外雲内雷</span>
<span class='tline' id='l306' data-llen='6665:6688'>　二物也中爻艮山坤地又成二物是雜物也坎陷震</span>
<span class='tline' id='l307' data-llen='6688:6711'>　動二徳也中爻艮止坤順又成二徳是撰徳也乃嘆</span>
<span class='tline' id='l308' data-llen='6711:6734'>　美之曰六爻之藴如此何待觀爻變哉亦要其存亡</span>
<span class='tline' id='l309' data-llen='6734:6757'>　吉凶則辭之居而不變者亦可知矣如彖辭不變者</span>
<span class='tline' id='l310' data-llen='6757:6780'>　也知者未觀爻辭先觀彖辭則思過半矣如屯初為</span>
<span class='tline' id='l311' data-llen='6780:6803'>　侯䝉二為師師二為將比五為君觀彖而爻可想矣</span>
<span class='tline' id='l312' data-llen='6803:6826'>　然則中爻可覆釋也二與四互為一卦同功也而位</span>
<span class='tline' id='l313' data-llen='6826:6853'><a onclick="displayPageImage('KR1a0140', 'WYG', '006-18a' );" name="006-18a" class="pb">[006-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6853:6876'>　異則善異二多譽四多懼以四近五君也夫柔本當</span>
<span class='tline' id='l315' data-llen='6876:6899'>　依上不利于逺而二乃要歸无咎者以二柔得中也</span>
<span class='tline' id='l316' data-llen='6899:6922'>　三與五互為一卦同功也而位亦異三視五賤則多</span>
<span class='tline' id='l317' data-llen='6922:6945'>　凶五視三貴則多功至多凶之中遇柔爻則益危若</span>
<span class='tline' id='l318' data-llen='6945:6983'>　剛爻居剛位或較勝耳<span class='krp-note'>仲氏易占孔子曰爻言乎變/以周易  變也而辭即有變</span></span>
<span class='tline' id='l319' data-llen='6983:7030'>　<span class='krp-note'>者如訟之渝安貞隨之官有渝小畜之既雨泰之城/復于隍否之傾否是也又曰則居可知如復姤𩔖上</span></span>
<span class='tline' id='l320' data-llen='7030:7076'>　<span class='krp-note'>下爻變則非復姤故爻辭皆不言變則知爻辭之不/言變者多也后人一概不言變及每爻論變皆非也</span></span>
<span class='tline' id='l321' data-llen='7076:7108'>　<span class='krp-note'>孔子曰觀彖則思過半后人看彖/與爻二或執彖與爻一亦皆非也</span></span>
<span class='tline' id='l322' data-llen='7108:7135'><a onclick="displayPageImage('KR1a0140', 'WYG', '006-18b' );" name="006-18b" class="pb">[006-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7135:7158'>易之為書也廣大悉備有天道焉有人道焉有地道焉</span>
<span class='tline' id='l324' data-llen='7158:7181'>兼三才而兩之故六六者非他也三才之道也道有變</span>
<span class='tline' id='l325' data-llen='7181:7204'>動故曰爻爻有等故曰物物相雜故曰文文不當故吉</span>
<span class='tline' id='l326' data-llen='7204:7209'>凶生焉</span>
<span class='tline' id='l327' data-llen='7209:7232'>　且觀爻者又當知其兼備三才初二地道一剛而一</span>
<span class='tline' id='l328' data-llen='7232:7255'>　柔也三四人道一仁而一義也五上天道一陽而一</span>
<span class='tline' id='l329' data-llen='7255:7278'>　隂也是兼三才而兩之也三才之道變動不居剛柔</span>
<span class='tline' id='l330' data-llen='7278:7301'>　相易故曰爻爻有貴賤逺近大小之等是物之不齊</span>
<span class='tline' id='l331' data-llen='7301:7328'><a onclick="displayPageImage('KR1a0140', 'WYG', '006-19a' );" name="006-19a" class="pb">[006-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7328:7352'>　物之情也故曰物隂陽之物相雜如𤣥黄相間故曰</span>
<span class='tline' id='l333' data-llen='7352:7375'>　文文不當其位則位欲其正也而不當而凶亦時取</span>
<span class='tline' id='l334' data-llen='7375:7401'>　相濟也而不當而吉<span class='krp-note'>如萃九/四𩔖</span>于是吉凶生焉</span>
<span class='tline' id='l335' data-llen='7401:7424'>易之興也其當殷之末世周之盛徳耶當文王與紂之</span>
<span class='tline' id='l336' data-llen='7424:7447'>事耶是故其辭危危者使平易者使傾其道甚大百物</span>
<span class='tline' id='l337' data-llen='7447:7466'>不廢懼以終始其要无咎此之謂易之道也</span>
<span class='tline' id='l338' data-llen='7466:7489'>　前所謂易興于中古者則殷之末世周之盛徳之時</span>
<span class='tline' id='l339' data-llen='7489:7512'>　也所謂作易有憂患者則文王與紂之事也是故繫</span>
<span class='tline' id='l340' data-llen='7512:7539'><a onclick="displayPageImage('KR1a0140', 'WYG', '006-19b' );" name="006-19b" class="pb">[006-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7539:7569'>　辭告人每多危語如惕中履虎尾之𩔖是也<span class='krp-note'>言文王/則周公</span></span>
<span class='tline' id='l342' data-llen='7569:7599'>　<span class='krp-note'>在内非專/指彖辭也</span>危者辭使之平如震卦初九震來虩虩後</span>
<span class='tline' id='l343' data-llen='7599:7623'>　笑言啞啞之屬易者辭使之傾如明夷上六初登于天</span>
<span class='tline' id='l344' data-llen='7623:7651'>　後入于地之屬<span class='krp-note'>陸績/說</span>危易平傾所包至大百物皆不能</span>
<span class='tline' id='l345' data-llen='7651:7674'>　廢惟人悚懼不息慎終如始則歸于无咎易道如此</span>
<span class='tline' id='l346' data-llen='7674:7697'>夫乾天下之至健也徳行恒易以知險夫坤天下之至</span>
<span class='tline' id='l347' data-llen='7697:7720'>順也徳行恒簡以知阻能說諸心能硏諸侯之慮定天</span>
<span class='tline' id='l348' data-llen='7720:7743'>下之吉凶成天下之亹亹者是故變化云為吉事有祥</span>
<span class='tline' id='l349' data-llen='7743:7770'><a onclick="displayPageImage('KR1a0140', 'WYG', '006-20a' );" name="006-20a" class="pb">[006-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7770:7793'>象事知器占事知来天地設位聖人成能人謀鬼謀百</span>
<span class='tline' id='l351' data-llen='7793:7816'>姓與能八卦以象告爻彖以情言剛柔雜居而吉凶可</span>
<span class='tline' id='l352' data-llen='7816:7839'>見矣變動以利言吉凶以情遷是故愛惡相攻而吉凶</span>
<span class='tline' id='l353' data-llen='7839:7862'>生逺近相取而悔吝生情偽相感而利害生凡易之情</span>
<span class='tline' id='l354' data-llen='7862:7885'>近而不相得則凶或害之悔且吝將叛者其辭慙中心</span>
<span class='tline' id='l355' data-llen='7885:7908'>疑者其辭枝吉人之辭寡躁人之辭多誣善之人其辭</span>
<span class='tline' id='l356' data-llen='7908:7918'>游失其守者其辭屈</span>
<span class='tline' id='l357' data-llen='7918:7941'>　此結言乾坤之道本于易簡而極于賾動也徳行即</span>
<span class='tline' id='l358' data-llen='7941:7968'><a onclick="displayPageImage('KR1a0140', 'WYG', '006-20b' );" name="006-20b" class="pb">[006-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7968:7991'>　指乾坤言猶陽卦隂卦之言徳行也易不險也而天</span>
<span class='tline' id='l360' data-llen='7991:8014'>　下之險皆知之簡不阻也而天下之阻皆知之險阻</span>
<span class='tline' id='l361' data-llen='8014:8037'>　即下文之愛惡相攻逺近相取情偽相感也乾坤卦</span>
<span class='tline' id='l362' data-llen='8037:8060'>　爻皆具其象即知險知阻也諸衆也能悅諸心言彖</span>
<span class='tline' id='l363' data-llen='8060:8092'>　爻告人有以厭衆人之心也侯時也<span class='krp-note'>周官春官肆師/侯禳侯同候時</span></span>
<span class='tline' id='l364' data-llen='8092:8122'>　<span class='krp-note'>也獨得解/亦解作候</span>能硏諸侯之慮言變通趣時有以硏窮諸</span>
<span class='tline' id='l365' data-llen='8122:8145'>　凡隨時之慮也自能悅諸心以至亹亹者為一句言</span>
<span class='tline' id='l366' data-llen='8145:8168'>　乾坤有此能事也上傳乾言知坤言能此皆有知能</span>
<span class='tline' id='l367' data-llen='8168:8195'><a onclick="displayPageImage('KR1a0140', 'WYG', '006-21a' );" name="006-21a" class="pb">[006-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8195:8218'>　者乾坤分言之二徳合言之一徳也是故氣運變化</span>
<span class='tline' id='l369' data-llen='8218:8246'>　人事云為<span class='krp-note'>云即/言也</span>吉事將興有開必先觀其象事則知</span>
<span class='tline' id='l370' data-llen='8246:8269'>　制器觀其占事則知未來皆乾坤之能也天地者乾</span>
<span class='tline' id='l371' data-llen='8269:8292'>　坤之大法象也設位上下矣聖人者徳備易簡者也</span>
<span class='tline' id='l372' data-llen='8292:8315'>　致用立器神物前民有以成乾坤之能矣由是謀及</span>
<span class='tline' id='l373' data-llen='8315:8338'>　卿士而人謀謀及龜筮而鬼謀天視自民天聴自民</span>
<span class='tline' id='l374' data-llen='8338:8361'>　百姓皆可與能八卦成列則以象告爻彖繫辭則以</span>
<span class='tline' id='l375' data-llen='8361:8384'>　情言六位虚之剛柔雜居而吉凶可見是之謂知險</span>
<span class='tline' id='l376' data-llen='8384:8411'><a onclick="displayPageImage('KR1a0140', 'WYG', '006-21b' );" name="006-21b" class="pb">[006-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8411:8434'>　知阻矣夫雜居者變動也變而通之以盡利皆以利</span>
<span class='tline' id='l378' data-llen='8434:8457'>　言也而乃有吉有凶者則以情有不同故遷移也是</span>
<span class='tline' id='l379' data-llen='8457:8480'>　故以爻之動言或愛與愛相攻或惡與惡相攻或以</span>
<span class='tline' id='l380' data-llen='8480:8509'>　愛而攻其惡或以惡而攻其愛<span class='krp-note'>攻專致/也擊也</span>如屯六二與</span>
<span class='tline' id='l381' data-llen='8509:8532'>　初九匪寇昏媾同人九五與六二大師克相遇九三</span>
<span class='tline' id='l382' data-llen='8532:8556'>　九四妒之伏莾乘墉之𩔖是也而吉凶生焉以爻之</span>
<span class='tline' id='l383' data-llen='8556:8579'>　位言或逺相取或近相取或由近以及逺或舎近而</span>
<span class='tline' id='l384' data-llen='8579:8602'>　之逺或取逺而就近或遺逺而取近如姤九五上九</span>
<span class='tline' id='l385' data-llen='8602:8629'><a onclick="displayPageImage('KR1a0140', 'WYG', '006-22a' );" name="006-22a" class="pb">[006-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8629:8652'>　逺取初六遯九三近係初二隨初九交六二以達四</span>
<span class='tline' id='l387' data-llen='8652:8675'>　解九四舍六三而取初蹇三取九五而先反而就二</span>
<span class='tline' id='l388' data-llen='8675:8699'>　屯二遺九五而反退而昏初之𩔖而或遂其取或不</span>
<span class='tline' id='l389' data-llen='8699:8722'>　遂其取而悔吝生焉以爻之徳言或皆以情相感或</span>
<span class='tline' id='l390' data-llen='8722:8745'>　皆以偽相感或此情感而彼偽感或此偽感而彼情</span>
<span class='tline' id='l391' data-llen='8745:8768'>　感如中孚九二以情感五䝉六三以偽感二豫九四</span>
<span class='tline' id='l392' data-llen='8768:8792'>　之合六三以情六三之盱九四以偽之𩔖而利害生</span>
<span class='tline' id='l393' data-llen='8792:8822'>　焉盖凡易之情攻也取也感也皆相近也<span class='krp-note'>與上逺近/以位言不</span></span>
<span class='tline' id='l394' data-llen='8822:8849'><a onclick="displayPageImage('KR1a0140', 'WYG', '006-22b' );" name="006-22b" class="pb">[006-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8849:8875'>　<span class='krp-note'>同/</span>如近而不相得則凶不則或害之不則悔且吝此</span>
<span class='tline' id='l396' data-llen='8875:8898'>　皆天下之險阻也然而天下人之行必見于言背恩</span>
<span class='tline' id='l397' data-llen='8898:8921'>　叛本其辭慙佛道言報親恩是也中心疑者辭枝後</span>
<span class='tline' id='l398' data-llen='8921:8944'>　儒之解經談理是也吉人辭寡周孔是也躁人辭多</span>
<span class='tline' id='l399' data-llen='8944:8967'>　蘇張是也誣善為惡其辭游莊周是也失守之人其</span>
<span class='tline' id='l400' data-llen='8967:8991'>　辭屈漢高分羮之𩔖是也孔子曰不知言无以知人</span>
<span class='tline' id='l401' data-llen='8991:9013'>　孟子曰我知言而知險知阻在乾坤即在聖賢矣</span>
<span class='tline' id='l402' data-llen='9013:9022'>　周易傳註卷六</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0140', 'WYG', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:198'>　周易傳註卷七</span>
<span class='tline' id='l10' data-llen='198:218'>　　　　　　　　　　　通州學正李塨撰</span>
<span class='tline' id='l11' data-llen='218:223'>說卦傳</span>
<span class='tline' id='l12' data-llen='223:246'>　言八卦用于揲蓍極于性命其相錯其及物並其方</span>
<span class='tline' id='l13' data-llen='246:269'>　位時氣而及其徳其象皆說卦也但言八卦者六十</span>
<span class='tline' id='l14' data-llen='269:278'>　四卦祗八卦也</span>
<span class='tline' id='l15' data-llen='278:301'>昔者聖人之作易也幽賛于神明而生蓍參天兩地而</span>
<span class='tline' id='l16' data-llen='301:327'><a onclick="displayPageImage('KR1a0140', 'WYG', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='327:350'>倚數觀變于隂陽而立卦發揮于剛柔而生爻和順于</span>
<span class='tline' id='l18' data-llen='350:366'>道徳而理于義窮理盡性以至于命</span>
<span class='tline' id='l19' data-llen='366:389'>　前曰伏羲始作八卦又曰易興于中古作易有憂患</span>
<span class='tline' id='l20' data-llen='389:412'>　則伏羲文王周公皆作易者也神明處幽不能與人</span>
<span class='tline' id='l21' data-llen='412:442'>　接也聖人作易為介紹以傳之<span class='krp-note'>介紹以傳/命謂之賛</span>而生揲蓍</span>
<span class='tline' id='l22' data-llen='442:476'>　之法<span class='krp-note'>乾鑿度日垂皇策者/羲是伏羲已用蓍也</span>其揲蓍也取卦畫之數則</span>
<span class='tline' id='l23' data-llen='476:499'>　三竒為乾天三天之數九也三偶為坤地兩地之數</span>
<span class='tline' id='l24' data-llen='499:522'>　六也取天地之數則天一天三天五參天而九也地</span>
<span class='tline' id='l25' data-llen='522:548'><a onclick="displayPageImage('KR1a0140', 'WYG', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='548:586'>　二地四兩地而六也<span class='krp-note'>不取六七八九十者天地之數/三竒兩偶至五而極以下皆疊</span></span>
<span class='tline' id='l27' data-llen='586:629'>　<span class='krp-note'>數也五加一則為六加二則為七加三則為八/加四則為九加五則為十故五數而數已畢</span>因倚</span>
<span class='tline' id='l28' data-llen='629:652'>　之以為乾策九坤策六之數觀三畫六畫之變于隂</span>
<span class='tline' id='l29' data-llen='652:675'>　陽而立彖象所遇之卦易言卦以隂陽所謂陽卦隂</span>
<span class='tline' id='l30' data-llen='675:698'>　卦是也發揮旁通于一畫之剛柔而生變動所布之</span>
<span class='tline' id='l31' data-llen='698:722'>　爻易言爻以剛柔如剛得中柔得中之𩔖是也于以</span>
<span class='tline' id='l32' data-llen='722:745'>　和順于一隂一陽之道圓神方知之徳而條理乎六</span>
<span class='tline' id='l33' data-llen='745:768'>　爻易貢之義因之窮極其理以盡乎繼善成之之性</span>
<span class='tline' id='l34' data-llen='768:794'><a onclick="displayPageImage('KR1a0140', 'WYG', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='794:814'>　而馴至于樂而知之之天命作易之用至矣</span>
<span class='tline' id='l36' data-llen='814:837'>昔者聖人之作易也將以順性命之理是以立天之道</span>
<span class='tline' id='l37' data-llen='837:860'>曰隂與陽立地之道曰柔與剛立人之道曰仁與義兼</span>
<span class='tline' id='l38' data-llen='860:883'>三才而兩之故易六畫而成卦分隂分陽迭用柔剛故</span>
<span class='tline' id='l39' data-llen='883:891'>易六位而成章</span>
<span class='tline' id='l40' data-llen='891:914'>　是易之理即性命之理矣而性命之理在天則為隂</span>
<span class='tline' id='l41' data-llen='914:937'>　陽在地則為柔剛在人則為仁義聖人之作易也將</span>
<span class='tline' id='l42' data-llen='937:960'>　以順乎立天立地立人之道故兼三才而各兩其畫</span>
<span class='tline' id='l43' data-llen='960:986'><a onclick="displayPageImage('KR1a0140', 'WYG', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='986:1009'>　以成六畫之卦且分初三五為陽二四上為隂而陽</span>
<span class='tline' id='l45' data-llen='1009:1032'>　位用剛亦用柔隂位用柔亦用剛迭用相雜其文粲</span>
<span class='tline' id='l46' data-llen='1032:1050'>　然故易六位而成章以順性命之理也</span>
<span class='tline' id='l47' data-llen='1050:1073'>天地定位山澤通氣雷風相薄水火不相射八卦相錯</span>
<span class='tline' id='l48' data-llen='1073:1100'>　而<span class='krp-note'>疑/</span>八卦之象可說也天地固有否泰往来而尊卑之</span>
<span class='tline' id='l49' data-llen='1100:1123'>　位一定艮山兌澤分據而通氣山伏氣于澤澤蒸氣</span>
<span class='tline' id='l50' data-llen='1123:1146'>　于山為雲為嵐為泉為雨震雷巽風各體而相薄出</span>
<span class='tline' id='l51' data-llen='1146:1169'>　于地行于天風呌號而迫雷雷匉訇而從風咸恒損</span>
<span class='tline' id='l52' data-llen='1169:1195'><a onclick="displayPageImage('KR1a0140', 'WYG', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1195:1218'>　益四卦可觀水火之性則不能對發而相射也火上</span>
<span class='tline' id='l54' data-llen='1218:1241'>　水下炎上者上潤下者下曰未濟又火上澤下曰睽</span>
<span class='tline' id='l55' data-llen='1241:1266'>　謂不相射而違去也水上火下炎上者上入于水潤下者</span>
<span class='tline' id='l56' data-llen='1266:1290'>　下入于火曰既濟水火有形無質相濟則水火為一不</span>
<span class='tline' id='l57' data-llen='1290:1314'>　相射也又火下澤上曰革彖曰水火相息非水下而息</span>
<span class='tline' id='l58' data-llen='1314:1338'>　火即火上而息水更革而不相射也是非相濟即相革</span>
<span class='tline' id='l59' data-llen='1338:1362'>　故又曰水火相逮以水火之卦雖可對列而水火之物</span>
<span class='tline' id='l60' data-llen='1362:1400'>　无能對据也<span class='krp-note'>唐宋訓不相射為不相入不相/犯害明與經文相濟相息背矣</span>是定位</span>
<span class='tline' id='l61' data-llen='1400:1426'><a onclick="displayPageImage('KR1a0140', 'WYG', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1426:1449'>　也乾坤相錯通氣也艮兌相錯相薄也震巽相錯不</span>
<span class='tline' id='l63' data-llen='1449:1479'>　相射也坎離相錯重而六十四卦皆相錯<span class='krp-note'>如屯鼎/相錯𩔖</span>錯</span>
<span class='tline' id='l64' data-llen='1479:1502'>　交也摩也　此節文義甚明宋人忽以道士陳摶先</span>
<span class='tline' id='l65' data-llen='1502:1525'>　天之圖溷之謂之伏羲八卦方位夫經文但曰天地</span>
<span class='tline' id='l66' data-llen='1525:1548'>　定位未嘗曰乾南坤北也但曰山澤通氣未嘗曰艮</span>
<span class='tline' id='l67' data-llen='1548:1571'>　西北兌東南也但曰雷風相薄水火不相射未嘗曰</span>
<span class='tline' id='l68' data-llen='1571:1594'>　震東北巽西南離東坎西也而强誣聖言可乎且伏</span>
<span class='tline' id='l69' data-llen='1594:1617'>　羲文王同此八卦而誣曰此伏羲八卦帝出乎震一</span>
<span class='tline' id='l70' data-llen='1617:1643'><a onclick="displayPageImage('KR1a0140', 'WYG', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1643:1666'>　節為文王八卦何所據乎文言曰先天而天弗違後</span>
<span class='tline' id='l72' data-llen='1666:1689'>　天而奉天時言大人行乾之事也與道士修煉之術</span>
<span class='tline' id='l73' data-llen='1689:1712'>　何與而竊取為名乎王文中擬經亦屬擬議之事宋</span>
<span class='tline' id='l74' data-llen='1712:1735'>　人遂比之操莽今强篡聖經以入異端較之擬經何</span>
<span class='tline' id='l75' data-llen='1735:1740'>　如也</span>
<span class='tline' id='l76' data-llen='1740:1756'>數往者順知来者逆是故易逆數也</span>
<span class='tline' id='l77' data-llen='1756:1779'>　以之揲蓍四揲數之而得過往之策或九或六或七</span>
<span class='tline' id='l78' data-llen='1779:1802'>　或八是數徃也即大傳所謂知以藏往也彰往也序</span>
<span class='tline' id='l79' data-llen='1802:1828'><a onclick="displayPageImage('KR1a0140', 'WYG', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1828:1851'>　而數之順也卦成而占未来之事或吉或凶或悔或</span>
<span class='tline' id='l81' data-llen='1851:1874'>　吝是知来也即大傳所謂神以知来也察来也迎而</span>
<span class='tline' id='l82' data-llen='1874:1897'>　知之逆也然易之數徃專為知来計也則易參天兩</span>
<span class='tline' id='l83' data-llen='1897:1934'>　地之數非逆數而何哉<span class='krp-note'>註疏意同如子張問十世可/知欲知来也孔子舉夏殷周</span></span>
<span class='tline' id='l84' data-llen='1934:1980'>　<span class='krp-note'>相因之禮順數徃也而即百世可知逆知来也然數/夏殷周正所以知百世故往曰數来曰知而曰易逆</span></span>
<span class='tline' id='l85' data-llen='1980:1988'>　<span class='krp-note'>數/也</span></span>
<span class='tline' id='l86' data-llen='1988:2011'>雷以動之風以散之雨以潤之日以晅之艮以止之兌</span>
<span class='tline' id='l87' data-llen='2011:2025'>　以說之乾以君之坤以藏之</span>
<span class='tline' id='l88' data-llen='2025:2051'><a onclick="displayPageImage('KR1a0140', 'WYG', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2051:2074'>　若八卦及物之功則何如者雷動物風散物雨潤物</span>
<span class='tline' id='l90' data-llen='2074:2097'>　日煖物艮止物而物成兌悅物而物遂而皆統于乾</span>
<span class='tline' id='l91' data-llen='2097:2118'>　含于坤焉言象言卦互相備也<span class='krp-note'>王肅/說</span></span>
<span class='tline' id='l92' data-llen='2118:2141'>帝出乎震齊乎巽相見乎離致役乎坤說言乎兌戰乎</span>
<span class='tline' id='l93' data-llen='2141:2151'>乾勞乎坎成言乎艮</span>
<span class='tline' id='l94' data-llen='2151:2172'>　而<span class='krp-note'>疑/</span>八卦之運行帝實主之帝上帝也</span>
<span class='tline' id='l95' data-llen='2172:2196'>萬物出乎震震東方也齊乎巽巽東南也齊也者言萬物</span>
<span class='tline' id='l96' data-llen='2196:2219'>之潔齊也離也者明也萬物皆相見南方之卦也聖人</span>
<span class='tline' id='l97' data-llen='2219:2245'><a onclick="displayPageImage('KR1a0140', 'WYG', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2245:2268'>南靣而聴天下嚮明而治盖取諸此也坤也者地也萬</span>
<span class='tline' id='l99' data-llen='2268:2291'>物皆致養焉故曰致役乎坤兌正秋也萬物之所說也</span>
<span class='tline' id='l100' data-llen='2291:2314'>故曰說言乎兌戰乎乾乾西北之卦也言隂陽相薄也</span>
<span class='tline' id='l101' data-llen='2314:2337'>坎者水也正北方之卦也勞卦也萬物之所歸也故曰</span>
<span class='tline' id='l102' data-llen='2337:2360'>勞乎坎艮東北之卦也萬物之所成終而所成始也故</span>
<span class='tline' id='l103' data-llen='2360:2367'>曰成言乎艮</span>
<span class='tline' id='l104' data-llen='2367:2391'>　帝之出之齊之相見之致役之說之戰之勞之成之不</span>
<span class='tline' id='l105' data-llen='2391:2414'>　可見見萬物而帝見焉震雷一動萬物隨而出是震</span>
<span class='tline' id='l106' data-llen='2414:2440'><a onclick="displayPageImage('KR1a0140', 'WYG', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2440:2463'>　東方卦也由是而東南則巽矣萬物鮮潔而均齊焉</span>
<span class='tline' id='l108' data-llen='2463:2486'>　由是而南方則離矣繼明光照萬物相見聖人南靣</span>
<span class='tline' id='l109' data-llen='2486:2509'>　嚮明而治盖取諸此由是而坤地道最盛之時也間</span>
<span class='tline' id='l110' data-llen='2509:2532'>　領三女為萬物母上承帝役竭力致養故曰致役乎</span>
<span class='tline' id='l111' data-llen='2532:2555'>　坤由是而兌其正秋乎萬物至是各飽化機欣欣自</span>
<span class='tline' id='l112' data-llen='2555:2578'>　得曰說言乎兌此故也由是而西北則乾矣夫乾何</span>
<span class='tline' id='l113' data-llen='2578:2602'>　以為西北之卦也西成而後隂盛疑陽窮无復之𤣥</span>
<span class='tline' id='l114' data-llen='2602:2630'>　黄交戰龍徳乃復<span class='krp-note'>兌夬/為乾</span>是秋冬之交也故乾天于此</span>
<span class='tline' id='l115' data-llen='2630:2656'><a onclick="displayPageImage('KR1a0140', 'WYG', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2656:2679'>　見而領三男以行冬春之事焉坎為水正居北方安</span>
<span class='tline' id='l117' data-llen='2679:2702'>　存而慰勞之使萬物有所歸而休息焉故曰勞乎坎</span>
<span class='tline' id='l118' data-llen='2702:2725'>　由是而東北為艮萬物至坎而終者于此而成其終</span>
<span class='tline' id='l119' data-llen='2725:2748'>　終則有始萬物之始出于震者于此而成其始是萬</span>
<span class='tline' id='l120' data-llen='2748:2771'>　物之所成終而所成始也故曰成言乎艮八卦言震</span>
<span class='tline' id='l121' data-llen='2771:2794'>　東巽東南離南乾西北坎北艮東北則坤之西南兌</span>
<span class='tline' id='l122' data-llen='2794:2818'>　之西可𩔖推矣言兌正秋則震之正春離之正夏坎</span>
<span class='tline' id='l123' data-llen='2818:2842'>　之正冬可𩔖推矣虞書以東作屬春南訛屬夏西成</span>
<span class='tline' id='l124' data-llen='2842:2868'><a onclick="displayPageImage('KR1a0140', 'WYG', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2868:2891'>　屬秋朔易屬冬亦同此　按乾坤鑿度以乾坤巽艮</span>
<span class='tline' id='l126' data-llen='2891:2914'>　四隅卦為四門坎離震兌四方卦為四正有云庖犧</span>
<span class='tline' id='l127' data-llen='2914:2937'>　氏畫四象立四隅以定羣物發生門而後立四正雖</span>
<span class='tline' id='l128' data-llen='2937:2960'>　緯書不可信然亦見兩漢時皆以此節所言時位為</span>
<span class='tline' id='l129' data-llen='2960:2983'>　羲畫原義至文王繫辭坤之西南得朋言坤蹇之不</span>
<span class='tline' id='l130' data-llen='2983:3006'>　利東北言艮而孔子詳說于此是自古聖聖相傳八</span>
<span class='tline' id='l131' data-llen='3006:3029'>　卦方位時氣皆屬一致乃邵子為陳摶所誤朱子又</span>
<span class='tline' id='l132' data-llen='3029:3052'>　為邵子所誤妄以乾南坤北為羲卦方位于此乃曰</span>
<span class='tline' id='l133' data-llen='3052:3078'><a onclick="displayPageImage('KR1a0140', 'WYG', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3078:3096'>　未詳嗚呼認賊為主遇主而反不識矣</span>
<span class='tline' id='l135' data-llen='3096:3119'>神也者妙萬物而為言者也動萬物者莫疾乎雷撓萬</span>
<span class='tline' id='l136' data-llen='3119:3142'>物者莫疾乎風燥萬物者莫熯乎火說萬物者莫說乎</span>
<span class='tline' id='l137' data-llen='3142:3165'>澤潤萬物者莫潤乎水終萬物始萬物者莫盛乎艮故</span>
<span class='tline' id='l138' data-llen='3165:3188'>水火相逮雷風不相悖山澤通氣然後能變化既成萬</span>
<span class='tline' id='l139' data-llen='3188:3192'>物也</span>
<span class='tline' id='l140' data-llen='3192:3215'>　嗚呼神矣哉神也者妙運萬物而為言者也莫疾莫</span>
<span class='tline' id='l141' data-llen='3215:3238'>　熯莫說莫潤莫盛正言六子之神也故水火相逮以</span>
<span class='tline' id='l142' data-llen='3238:3264'><a onclick="displayPageImage('KR1a0140', 'WYG', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3264:3287'>　潤之燥之雷風不相悖以動之撓之山澤通氣以悅</span>
<span class='tline' id='l144' data-llen='3287:3310'>　之成之然後能變化無窮而盡成萬物矣不言乾坤</span>
<span class='tline' id='l145' data-llen='3310:3333'>　者乾坤之神寄于六子也宋明皆為先後天圖所誤</span>
<span class='tline' id='l146' data-llen='3333:3356'>　于此節動萬物數語以為後天水火相逮三語以為</span>
<span class='tline' id='l147' data-llen='3356:3379'>　先天而中以故字承之遂无能解說紛紛疑訟不知</span>
<span class='tline' id='l148' data-llen='3379:3396'>　原无所謂先後天之分也亦曉然矣</span>
<span class='tline' id='l149' data-llen='3396:3419'>乾健也坤順也震動也巽入也坎陷也離麗也艮止也</span>
<span class='tline' id='l150' data-llen='3419:3424'>兌說也</span>
<span class='tline' id='l151' data-llen='3424:3450'><a onclick="displayPageImage('KR1a0140', 'WYG', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3450:3473'>　此八卦之徳也各足者也陷一陽陷于二隂也然健</span>
<span class='tline' id='l153' data-llen='3473:3493'>　故動動則陷陷則止順故入入則麗麗則說</span>
<span class='tline' id='l154' data-llen='3493:3516'>乾為馬坤為牛震為龍巽為雞坎為豕離為雉艮為狗</span>
<span class='tline' id='l155' data-llen='3516:3521'>兌為羊</span>
<span class='tline' id='l156' data-llen='3521:3544'>　遠取諸物則馬性健其蹄圓乾象牛性順其蹄坼坤</span>
<span class='tline' id='l157' data-llen='3544:3575'>　象<span class='krp-note'>来/註</span>震雷龍也巽為號令雞鳴知時<span class='krp-note'>漢上/說</span>坎主水瀆</span>
<span class='tline' id='l158' data-llen='3575:3602'>　豕處汚溼離為文明雉有文章<span class='krp-note'>孔/疏</span>狗外剛止人而内</span>
<span class='tline' id='l159' data-llen='3602:3614'>　柔羊外柔悅羣而内剛</span>
<span class='tline' id='l160' data-llen='3614:3640'><a onclick="displayPageImage('KR1a0140', 'WYG', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3640:3663'>乾為首坤為腹震為足巽為股坎為耳離為目艮為手</span>
<span class='tline' id='l162' data-llen='3663:3668'>兌為口</span>
<span class='tline' id='l163' data-llen='3668:3691'>　近取諸身則首為天尊腹主坤藏足震動于下股上</span>
<span class='tline' id='l164' data-llen='3691:3718'>　連下坼坎陷為耳離明為目手拘止也口開說也<span class='krp-note'>兌/上</span></span>
<span class='tline' id='l165' data-llen='3718:3738'>　<span class='krp-note'>開口象言象言以/悅人故悅即為說</span></span>
<span class='tline' id='l166' data-llen='3738:3761'>乾天也故稱乎父坤地也故稱乎母震一索而得男故</span>
<span class='tline' id='l167' data-llen='3761:3784'>謂之長男巽一索而得女故謂之長女坎再索而得男</span>
<span class='tline' id='l168' data-llen='3784:3807'>故謂之中男離再索而得女故謂之中女艮三索而得</span>
<span class='tline' id='l169' data-llen='3807:3834'><a onclick="displayPageImage('KR1a0140', 'WYG', '007-10a' );" name="007-10a" class="pb">[007-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3834:3853'>男故謂之少男兌三索而得女故謂之少女</span>
<span class='tline' id='l171' data-llen='3853:3876'>　八卦之為父母六子可明矣索纒也即交也兩股之</span>
<span class='tline' id='l172' data-llen='3876:3903'>　合猶隂陽之交也<span class='krp-note'>見别/傳</span>乾一交坤則乾初入坤初易</span>
<span class='tline' id='l173' data-llen='3903:3926'>　之而為長男坤一交乾則坤初入乾初易之而為長</span>
<span class='tline' id='l174' data-llen='3926:3949'>　女乾再交坤則乾中入坤中易之而為中男坤再交</span>
<span class='tline' id='l175' data-llen='3949:3972'>　乾則坤中入乾中易之而為中女乾三交坤則乾上</span>
<span class='tline' id='l176' data-llen='3972:3995'>　入坤上易之而為少男坤三交乾則坤上入乾上易</span>
<span class='tline' id='l177' data-llen='3995:4022'>　之而為少女而伏羲畫卦之次序亦可見于此矣<span class='krp-note'>舊/訓</span></span>
<span class='tline' id='l178' data-llen='4022:4049'><a onclick="displayPageImage('KR1a0140', 'WYG', '007-10b' );" name="007-10b" class="pb">[007-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4049:4094'>　<span class='krp-note'>索為求或謂陽求隂為男隂求陽為女或謂隂求陽/為男陽求隂為女兩難畫一且隂求陽不可為訓</span></span>
<span class='tline' id='l180' data-llen='4094:4117'>　項平菴曰乾坤六子初為氣雷風中為精水火末為</span>
<span class='tline' id='l181' data-llen='4117:4123'>　形山澤</span>
<span class='tline' id='l182' data-llen='4123:4146'>乾為天為圜為君為父為玉為金為寒為氷為大赤為</span>
<span class='tline' id='l183' data-llen='4146:4179'>良馬為老馬為瘠馬為駁馬為木果<span class='krp-note'>本義云荀九家易/此下有為龍為直</span></span>
<span class='tline' id='l184' data-llen='4179:4220'><span class='krp-note'>為衣為言仲氏易云虞氏易有為徳為王為人/為神為盈為甲為施為嘉為好何妥有為剛健</span></span>
<span class='tline' id='l185' data-llen='4220:4244'>　乃推廣八卦以𩔖萬物之情皆文周彖象繫辭所有</span>
<span class='tline' id='l186' data-llen='4244:4267'>　而孔子說之也天體圜故為圜来易云純粹為玉純</span>
<span class='tline' id='l187' data-llen='4267:4294'><a onclick="displayPageImage('KR1a0140', 'WYG', '007-11a' );" name="007-11a" class="pb">[007-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4294:4317'>　剛為金孔疏云寒氷西北地也大赤盛陽之色仲氏</span>
<span class='tline' id='l189' data-llen='4317:4340'>　易云老馬行久瘠馬多骨說文駁馬踞牙能食虎豹</span>
<span class='tline' id='l190' data-llen='4340:4360'>　皆陽物木果形圓而核包生意亦象乾陽也</span>
<span class='tline' id='l191' data-llen='4360:4383'>坤為地為母為布為金為吝嗇為均為子母牛為大輿</span>
<span class='tline' id='l192' data-llen='4383:4418'>為文為衆為柄其于地也為黑<span class='krp-note'>本義云荀九家有為牝/為迷為方為囊為裳為</span></span>
<span class='tline' id='l193' data-llen='4418:4466'><span class='krp-note'>黃為帛為漿有仲氏易云荀氏又有為邑九家易又有/為亂虞氏易  為理為事為大業為臣為民為鬼為虚</span></span>
<span class='tline' id='l194' data-llen='4466:4513'><span class='krp-note'>為乙為拇為䘮為終為害為死為萃為土為器為晦為/國為暑為兕虎干寳有為順盧氏有為師左傳杜註有</span></span>
<span class='tline' id='l195' data-llen='4513:4520'><span class='krp-note'>為/馬</span></span>
<span class='tline' id='l196' data-llen='4520:4547'><a onclick="displayPageImage('KR1a0140', 'WYG', '007-11b' );" name="007-11b" class="pb">[007-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4547:4570'>　地廣布如布釡化物以養人地道也坤隂收斂故為</span>
<span class='tline' id='l198' data-llen='4570:4593'>　吝嗇崔憬曰地生萬物不擇美惡故為均子母牛者</span>
<span class='tline' id='l199' data-llen='4593:4616'>　孳牛也孔疏云大輿取其能載九家易曰萬物相雜</span>
<span class='tline' id='l200' data-llen='4616:4639'>　故為文虞氏曰坤隂為民衆也說統曰坤執簡以作</span>
<span class='tline' id='l201' data-llen='4639:4655'>　成故為柄孔疏云黑者極隂之色</span>
<span class='tline' id='l202' data-llen='4655:4679'>震為雷為龍為𤣥黃為旉為大塗為長子為決躁為蒼</span>
<span class='tline' id='l203' data-llen='4679:4702'>筤竹為萑葦其于馬也為善鳴為馵足為作足為的顙</span>
<span class='tline' id='l204' data-llen='4702:4734'>其于稼也為反生其究為健為蕃鮮<span class='krp-note'>本義云荀九家有/為玉為鵠為皾</span></span>
<span class='tline' id='l205' data-llen='4734:4761'><a onclick="displayPageImage('KR1a0140', 'WYG', '007-12a' );" name="007-12a" class="pb">[007-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4761:4808'><span class='krp-note'>仲氏易云虞氏易有為侯為主為兄為夫為言為行為/樂為出為作為麋鹿蜀才有為喜笑左傳杜註有為木</span></span>
<span class='tline' id='l207' data-llen='4808:4823'><span class='krp-note'>為諸侯國語/韋註有為車</span></span>
<span class='tline' id='l208' data-llen='4823:4847'>　震天地之初索也故得天地𤣥黃之色旉者花也春</span>
<span class='tline' id='l209' data-llen='4847:4874'>　時氣至而草木皆吐旉也<span class='krp-note'>孔/疏</span>一竒動于内而二偶開</span>
<span class='tline' id='l210' data-llen='4874:4897'>　萬物所出為大塗崔憬曰剛動故決躁蒼筤陸農師</span>
<span class='tline' id='l211' data-llen='4897:4921'>　曰幼竹萑葦荻與蘆也亦竹𩔖皆本末孤生无附椏</span>
<span class='tline' id='l212' data-llen='4921:4944'>　者震之怒生似之爾雅曰馬後左足白曰馵震動居</span>
<span class='tline' id='l213' data-llen='4944:4967'>　左也作足以動魯頌思馬斯作雙足並舉也爾雅曰</span>
<span class='tline' id='l214' data-llen='4967:4994'><a onclick="displayPageImage('KR1a0140', 'WYG', '007-12b' );" name="007-12b" class="pb">[007-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4994:5017'>　馰顙白顛象一陽在初也善鳴則象雷也稼反生謂</span>
<span class='tline' id='l216' data-llen='5017:5040'>　萌芽自下而生反勾向上陽反動于下似之其究也</span>
<span class='tline' id='l217' data-llen='5040:5063'>　二三俱變陽則為乾健對變為巽則物生而蕃鮮即</span>
<span class='tline' id='l218' data-llen='5063:5069'>　潔齊也</span>
<span class='tline' id='l219' data-llen='5069:5092'>巽為木為風為長女為繩直為工為白為長為高為進</span>
<span class='tline' id='l220' data-llen='5092:5115'>退為不果為臭其于人也為寡髪為廣顙為多白眼為</span>
<span class='tline' id='l221' data-llen='5115:5153'>近利市三倍其究為躁卦<span class='krp-note'>本義云荀九家有為楊為鸛/  仲氏易云虞氏易有為妻</span></span>
<span class='tline' id='l222' data-llen='5153:5175'><span class='krp-note'>為處為隨為魚為號為/包為杞為白茅為舞</span></span>
<span class='tline' id='l223' data-llen='5175:5202'><a onclick="displayPageImage('KR1a0140', 'WYG', '007-13a' );" name="007-13a" class="pb">[007-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5202:5225'>　孔疏云木可曲直巽順之謂也風善入物故巽入為</span>
<span class='tline' id='l225' data-llen='5225:5248'>　風仲氏易云巽以命令齊物如繩之直木而工則操</span>
<span class='tline' id='l226' data-llen='5248:5271'>　之正所云巽為徳之制者記曰白受采白者質也巽</span>
<span class='tline' id='l227' data-llen='5271:5294'>　以二陽蔽一隂内隂為文外陽為質故色白風長且</span>
<span class='tline' id='l228' data-llen='5294:5317'>　高巽則進退不決臭風所發也寡髪者隂血不上行</span>
<span class='tline' id='l229' data-llen='5317:5340'>　也廣顙陽上盛也訂詁曰白為陽黑為隂離目上下</span>
<span class='tline' id='l230' data-llen='5340:5363'>　白而黑居中巽目上中白而黑掩在下是白眼多也</span>
<span class='tline' id='l231' data-llen='5363:5386'>　巽亦可言目者巽入有視象利必于市曰利市利以</span>
<span class='tline' id='l232' data-llen='5386:5413'><a onclick="displayPageImage('KR1a0140', 'WYG', '007-13b' );" name="007-13b" class="pb">[007-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5413:5436'>　三倍為率詩如賈三倍是也巽本乾體而一隂吝嗇</span>
<span class='tline' id='l234' data-llen='5436:5459'>　為主于内性又善入凡乾之金玉皆有之是近利市</span>
<span class='tline' id='l235' data-llen='5459:5482'>　三倍也来註云震巽言究者剛柔之始也對變震為</span>
<span class='tline' id='l236' data-llen='5482:5487'>　躁卦</span>
<span class='tline' id='l237' data-llen='5487:5511'>坎為水為溝瀆為𨼆伏為矯輮為弓輪其于人也為加</span>
<span class='tline' id='l238' data-llen='5511:5534'>憂為心病為耳痛為血卦為赤其于馬也為美脊為亟</span>
<span class='tline' id='l239' data-llen='5534:5558'>心為下首為薄蹄為曵其于輿也為多𤯝為通為月為</span>
<span class='tline' id='l240' data-llen='5558:5596'>盜其于木也為堅多心<span class='krp-note'>本義云荀九家有為宫為律為/可為棟為叢棘為狐為蒺藜為</span></span>
<span class='tline' id='l241' data-llen='5596:5623'><a onclick="displayPageImage('KR1a0140', 'WYG', '007-14a' );" name="007-14a" class="pb">[007-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5623:5671'><span class='krp-note'>桎梏為仲氏易云荀氏又有為志虞氏易有為孚為疑/為後  蹇為臀為酒侯果有為險干寳有為法為夜盧</span></span>
<span class='tline' id='l243' data-llen='5671:5687'><span class='krp-note'>氏有為車左傳/杜註有為衆</span></span>
<span class='tline' id='l244' data-llen='5687:5715'>　溝瀆土夾水也陽藏坤中故為𨼆伏<span class='krp-note'>虞/翻</span>曲者更直為</span>
<span class='tline' id='l245' data-llen='5715:5742'>　矯直者更曲為輮水流有矯輮象<span class='krp-note'>宋/衷</span>弓與輪則以矯</span>
<span class='tline' id='l246' data-llen='5742:5765'>　揉而成者惟險故憂故心病其曰耳痛者坎為耳也</span>
<span class='tline' id='l247' data-llen='5765:5797'>　血與水為𩔖赤者血色<span class='krp-note'>仲氏/易</span>陽在中象馬美脊<span class='krp-note'>宋/衷</span>心</span>
<span class='tline' id='l248' data-llen='5797:5828'>　堅故亟<span class='krp-note'>崔/憬</span>上畫柔為下首下畫柔為薄蹄而且曵<span class='krp-note'>来/註</span></span>
<span class='tline' id='l249' data-llen='5828:5855'>　乾健震動坎通行故皆象馬<span class='krp-note'>孔穎/達</span>坤為大輿坎折坤</span>
<span class='tline' id='l250' data-llen='5855:5882'><a onclick="displayPageImage('KR1a0140', 'WYG', '007-14b' );" name="007-14b" class="pb">[007-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5882:5910'>　體故車多𤯝<span class='krp-note'>虞/翻</span>月水之精也水潛陷如盜木堅多心</span>
<span class='tline' id='l252' data-llen='5910:5918'>　以剛在内也</span>
<span class='tline' id='l253' data-llen='5918:5941'>離為火為日為電為中女為甲胄為戈兵其于人也為</span>
<span class='tline' id='l254' data-llen='5941:5964'>大腹為乾卦為鼈為蠏為蠃為蚌為龜其于木也為科</span>
<span class='tline' id='l255' data-llen='5964:6010'>上槁<span class='krp-note'>本義云荀九家有為牝牛鶴仲氏易云九家又有/為飛鳥虞氏易有為隼為  為夏為罔馬融王肅</span></span>
<span class='tline' id='l256' data-llen='6010:6049'><span class='krp-note'>俱有為矢侯果有為黄牛何妥有為文明干/寳有為晝為斧左𫝊杜註有為鳥為諸侯</span></span>
<span class='tline' id='l257' data-llen='6049:6076'>　曰火之精也甲胄戈兵鼈蠏蠃蚌龜剛在外也<span class='krp-note'>孔/疏</span>大</span>
<span class='tline' id='l258' data-llen='6076:6099'>　腹者中虚也火熯物故為乾卦科盈科之科中空也</span>
<span class='tline' id='l259' data-llen='6099:6126'><a onclick="displayPageImage('KR1a0140', 'WYG', '007-15a' );" name="007-15a" class="pb">[007-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='6126:6137'>　木中空而上槁象離</span>
<span class='tline' id='l261' data-llen='6137:6160'>艮為山為徑路為小石為門闕為果蓏為閽寺為指為</span>
<span class='tline' id='l262' data-llen='6160:6191'>狗為鼠為黔喙之屬其于木也為堅多節<span class='krp-note'>本義云荀九/家有為鼻為</span></span>
<span class='tline' id='l263' data-llen='6191:6239'><span class='krp-note'>虎為狐宗仲氏易云虞氏易有為背為皮為尾為篤實/為求為  廟為小子為僮僕為城為狐狼鄭康成有為</span></span>
<span class='tline' id='l264' data-llen='6239:6254'><span class='krp-note'>鬼㝠門左傳/杜註有為言</span></span>
<span class='tline' id='l265' data-llen='6254:6277'>　陽峙地上為山山无大塗二隂偶開在下為徑路上</span>
<span class='tline' id='l266' data-llen='6277:6300'>　畫相連下畫雙峙中虚故為門闕木實為果草實為</span>
<span class='tline' id='l267' data-llen='6300:6323'>　蓏皆剛實之見于外者周禮閽人掌王宫中門之令</span>
<span class='tline' id='l268' data-llen='6323:6350'><a onclick="displayPageImage('KR1a0140', 'WYG', '007-15b' );" name="007-15b" class="pb">[007-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6350:6373'>　寺人掌王之内人及宫女之戒令皆止人出入者艮</span>
<span class='tline' id='l270' data-llen='6373:6401'>　止義也<span class='krp-note'>仲氏/易</span>鼠之剛在齒鳥之剛在喙艮剛在上𩔖</span>
<span class='tline' id='l271' data-llen='6401:6424'>　之又馬融曰黔喙肉食之獸謂豺狼之屬木堅多節</span>
<span class='tline' id='l272' data-llen='6424:6430'>　亦止義</span>
<span class='tline' id='l273' data-llen='6430:6453'>兌為澤為少女為巫為口舌為毁折為附決其于地也</span>
<span class='tline' id='l274' data-llen='6453:6494'>為剛鹵為妾為羊<span class='krp-note'>本義云荀九家有為常為輔頰刑仲/氏易云虞氏有為妹為孔穴為  人</span></span>
<span class='tline' id='l275' data-llen='6494:6502'>　<span class='krp-note'>為/小</span></span>
<span class='tline' id='l276' data-llen='6502:6525'>　坎水而窒其下則為澤巫上口以事神者秋殺物故</span>
<span class='tline' id='l277' data-llen='6525:6552'><a onclick="displayPageImage('KR1a0140', 'WYG', '007-16a' );" name="007-16a" class="pb">[007-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6552:6575'>　毁折一隂上附行將決去兌乾之所以為夬也夬者</span>
<span class='tline' id='l279' data-llen='6575:6602'>　決也<span class='krp-note'>仲氏/易</span>說文西方曰鹵李氏易解曰乾陽在下故</span>
<span class='tline' id='l280' data-llen='6602:6625'>　剛澤水潤下故鹹胡炳文曰象有不言而互見者乾</span>
<span class='tline' id='l281' data-llen='6625:6648'>　為君以見坤之為臣乾為圜以見坤之為方吝嗇隂</span>
<span class='tline' id='l282' data-llen='6648:6671'>　之翕也以見陽之闢均地之平也以見天之高離為</span>
<span class='tline' id='l283' data-llen='6671:6694'>　乾卦以見坎之為濕坎為血卦以見離之為氣巽為</span>
<span class='tline' id='l284' data-llen='6694:6717'>　臭以見震之為聲震為長子而坎艮不言者于陽之</span>
<span class='tline' id='l285' data-llen='6717:6740'>　長者尊之也兌少女為妾而巽離不言者于隂之少</span>
<span class='tline' id='l286' data-llen='6740:6767'><a onclick="displayPageImage('KR1a0140', 'WYG', '007-16b' );" name="007-16b" class="pb">[007-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6767:6790'>　者卑之也乾為馬震坎得乾之陽皆言馬而艮不言</span>
<span class='tline' id='l288' data-llen='6790:6811'>　者艮止也止之性非馬也他可觸𩔖而通矣</span>
<span class='tline' id='l289' data-llen='6811:6816'>序卦傳</span>
<span class='tline' id='l290' data-llen='6816:6839'>　孔子盖逆知後儒有僣易經文者故言上下篇相次</span>
<span class='tline' id='l291' data-llen='6839:6847'>　之義以定之</span>
<span class='tline' id='l292' data-llen='6847:6870'>有天地然後萬物生焉盈天地之間者唯萬物故受之</span>
<span class='tline' id='l293' data-llen='6870:6893'>以屯屯者盈也屯者物之始生也物生必䝉故受之以</span>
<span class='tline' id='l294' data-llen='6893:6916'>䝉䝉者䝉也物之穉也物穉不可不養也故受之以需</span>
<span class='tline' id='l295' data-llen='6916:6943'><a onclick="displayPageImage('KR1a0140', 'WYG', '007-17a' );" name="007-17a" class="pb">[007-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6943:6966'>需者飲食之道也飲食必有訟故受之以訟訟必有衆</span>
<span class='tline' id='l297' data-llen='6966:6989'>故受之以師師者衆也衆必有所比故受之以比比者</span>
<span class='tline' id='l298' data-llen='6989:7012'>比也比必有所畜故受之以小畜物畜然後有禮故受</span>
<span class='tline' id='l299' data-llen='7012:7035'>之以履履而泰然後安故受之以泰泰者通也物不可</span>
<span class='tline' id='l300' data-llen='7035:7058'>以終通故受之以否物不可以終否故受之以同人與</span>
<span class='tline' id='l301' data-llen='7058:7081'>人同者物必歸焉故受之以大有有大者不可以盈故</span>
<span class='tline' id='l302' data-llen='7081:7104'>受之以謙有大而能謙必豫故受之以豫豫必有隨故</span>
<span class='tline' id='l303' data-llen='7104:7127'>受之以隨以喜隨人者必有事故受之以蠱蠱者事也</span>
<span class='tline' id='l304' data-llen='7127:7154'><a onclick="displayPageImage('KR1a0140', 'WYG', '007-17b' );" name="007-17b" class="pb">[007-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='7154:7177'>有事而後可大故受之以臨臨者大也物大然後可觀</span>
<span class='tline' id='l306' data-llen='7177:7200'>故受之以觀可觀而後有所合故受之以噬嗑嗑者合</span>
<span class='tline' id='l307' data-llen='7200:7223'>也物不可以茍合而已故受之以賁賁者飾也致飾然</span>
<span class='tline' id='l308' data-llen='7223:7246'>後亨則盡矣故受之以剝剝者剝也物不可以終盡剝</span>
<span class='tline' id='l309' data-llen='7246:7269'>窮上反下故受之以復復則不妄矣故受之以无妄有</span>
<span class='tline' id='l310' data-llen='7269:7292'>无妄然後可畜故受之以大畜物畜然後可養故受之</span>
<span class='tline' id='l311' data-llen='7292:7315'>以頤頤者養也不養則不可動故受之以大過物不可</span>
<span class='tline' id='l312' data-llen='7315:7338'>以終過故受之以坎坎者陷也陷必有所麗故受之以</span>
<span class='tline' id='l313' data-llen='7338:7365'><a onclick="displayPageImage('KR1a0140', 'WYG', '007-18a' );" name="007-18a" class="pb">[007-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7365:7372'>離離者麗也</span>
<span class='tline' id='l315' data-llen='7372:7395'>　有乾天坤地然後萬物生焉其生之始之穉之比之</span>
<span class='tline' id='l316' data-llen='7395:7418'>　同之合之飾之君師畜養禮樂兵刑上臨下觀否泰</span>
<span class='tline' id='l317' data-llen='7418:7441'>　謙豫剝復蠱隨无妄大過皆循環相因而終歸于有</span>
<span class='tline' id='l318' data-llen='7441:7464'>　所陷而麗皆生也无所麗則乾坤毁矣佛老求其无</span>
<span class='tline' id='l319' data-llen='7464:7496'>　麗是天地之罪人也此上篇之序也<span class='krp-note'>后儒有上下篇/義以隂陽盛衰</span></span>
<span class='tline' id='l320' data-llen='7496:7531'>　<span class='krp-note'>消長為序而聖人不及惟發人事進退/之次言人事而不言天道之教法也</span></span>
<span class='tline' id='l321' data-llen='7531:7554'>有天地然後有萬物有萬物然後有男女有男女然後</span>
<span class='tline' id='l322' data-llen='7554:7581'><a onclick="displayPageImage('KR1a0140', 'WYG', '007-18b' );" name="007-18b" class="pb">[007-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7581:7604'>有夫婦有夫婦然後有父子有父子然後有君臣有君</span>
<span class='tline' id='l324' data-llen='7604:7627'>臣然後有上下有上下然後禮義有所錯夫婦之道不</span>
<span class='tline' id='l325' data-llen='7627:7650'>可以不久也故受之以恒恒者久也物不可以久居其</span>
<span class='tline' id='l326' data-llen='7650:7673'>所故受之以遯遯者退也物不可以終遯故受之以大</span>
<span class='tline' id='l327' data-llen='7673:7696'>壯物不可以終壯故受之以晉晉者進也進必有所傷</span>
<span class='tline' id='l328' data-llen='7696:7719'>故受之以明夷夷者傷也傷于外者必返于家故受之</span>
<span class='tline' id='l329' data-llen='7719:7742'>以家人家道窮必乖故受之以睽睽者乖也乖必有難</span>
<span class='tline' id='l330' data-llen='7742:7765'>故受之以蹇蹇者難也物不可以終難故受之以解解</span>
<span class='tline' id='l331' data-llen='7765:7792'><a onclick="displayPageImage('KR1a0140', 'WYG', '007-19a' );" name="007-19a" class="pb">[007-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7792:7815'>者緩也緩必有所失故受之以損損而不巳必益故受</span>
<span class='tline' id='l333' data-llen='7815:7838'>之以益益而不已必決故受之以夬夬者決也決必有</span>
<span class='tline' id='l334' data-llen='7838:7861'>所遇故受之以姤姤者遇也物相遇而後集故受之以</span>
<span class='tline' id='l335' data-llen='7861:7884'>萃萃者聚也聚而上者謂之升故受之以升升而不已</span>
<span class='tline' id='l336' data-llen='7884:7907'>必困故受之以困困乎上者必反下故受之以井井道</span>
<span class='tline' id='l337' data-llen='7907:7930'>不可不革故受之以革革物者莫若鼎故受之以鼎主</span>
<span class='tline' id='l338' data-llen='7930:7953'>器者莫若長子故受之以震震者動也物不可以終動</span>
<span class='tline' id='l339' data-llen='7953:7976'>止之故受之以艮艮者止也物不可以終止故受之以</span>
<span class='tline' id='l340' data-llen='7976:8003'><a onclick="displayPageImage('KR1a0140', 'WYG', '007-19b' );" name="007-19b" class="pb">[007-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='8003:8026'>漸漸者進也進必有所歸故受之以歸妹得其所歸者</span>
<span class='tline' id='l342' data-llen='8026:8049'>必大故受之以豐豐者大也窮大者必失其居故受之</span>
<span class='tline' id='l343' data-llen='8049:8072'>以旅旅而無所容故受之以巽巽者入也入而後說之</span>
<span class='tline' id='l344' data-llen='8072:8095'>故受之以兌兌者說也說而後散之故受之以渙渙者</span>
<span class='tline' id='l345' data-llen='8095:8118'>離也物不可以終離故受之以節節而信之故受之以</span>
<span class='tline' id='l346' data-llen='8118:8141'>中孚有其信者必行之故受之以小過有過物者必濟</span>
<span class='tline' id='l347' data-llen='8141:8162'>故受之以既濟物不可窮也故受之以未濟終焉</span>
<span class='tline' id='l348' data-llen='8162:8185'>　自有天地萬物而男女以立君子之道造端乎夫婦</span>
<span class='tline' id='l349' data-llen='8185:8212'><a onclick="displayPageImage('KR1a0140', 'WYG', '007-20a' );" name="007-20a" class="pb">[007-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='8212:8241'>　夫婦咸恒而後父子君臣上下之禮義有所錯焉<span class='krp-note'>錯即/八卦</span></span>
<span class='tline' id='l351' data-llen='8241:8269'>　<span class='krp-note'>相錯/之錯</span>其錯也為遯為大壯為晉為明夷為家人為睽</span>
<span class='tline' id='l352' data-llen='8269:8292'>　為蹇為解為損為益為夬為姤為萃為升為困為井</span>
<span class='tline' id='l353' data-llen='8292:8315'>　為革為鼎為震為艮為漸為歸妹為豐為旅為巽為</span>
<span class='tline' id='l354' data-llen='8315:8338'>　兌為渙為節為中孚為小過以求其既濟而終之未</span>
<span class='tline' id='l355' data-llen='8338:8361'>　濟亦如循環之相因皆錯也盖終以既濟則夫婦之</span>
<span class='tline' id='l356' data-llen='8361:8384'>　道窮矣禮義之所錯亦窮矣惟終之以未濟則禮義</span>
<span class='tline' id='l357' data-llen='8384:8407'>　之交錯未有所極錯以為生生生之謂易如此四時</span>
<span class='tline' id='l358' data-llen='8407:8434'><a onclick="displayPageImage('KR1a0140', 'WYG', '007-20b' );" name="007-20b" class="pb">[007-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8434:8457'>　之序成功者去故不可久居其所泛言物理不指上</span>
<span class='tline' id='l360' data-llen='8457:8480'>　夫婦也物不可終壯故受之以柔進上行益而不已</span>
<span class='tline' id='l361' data-llen='8480:8507'>　則盈故決以正决邪必有喜遇<span class='krp-note'>韓/註</span>井道不可不革者</span>
<span class='tline' id='l362' data-llen='8507:8530'>　浚之也鼎變化物故曰革物說則發舒故說而後散</span>
<span class='tline' id='l363' data-llen='8530:8553'>　之韓註曰行過乎恭用過乎儉可以矯世厲俗有所</span>
<span class='tline' id='l364' data-llen='8553:8564'>　濟也此下篇之序也</span>
<span class='tline' id='l365' data-llen='8564:8569'>雜卦傳</span>
<span class='tline' id='l366' data-llen='8569:8592'>　伏羲之畫八卦也剛柔相摩其重為六十四卦也八</span>
<span class='tline' id='l367' data-llen='8592:8619'><a onclick="displayPageImage('KR1a0140', 'WYG', '007-21a' );" name="007-21a" class="pb">[007-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8619:8642'>　卦相盪而卦成後觀之乃多兩卦反易祇為一卦者</span>
<span class='tline' id='l369' data-llen='8642:8665'>　六十四卦除乾坤頤大過坎離中孚小過八卦隂陽</span>
<span class='tline' id='l370' data-llen='8665:8688'>　對易不能反易餘皆一卦反覆成兩卦如屯䝉為一</span>
<span class='tline' id='l371' data-llen='8688:8711'>　卦需訟為一卦上篇三十卦共十八卦下篇三十四</span>
<span class='tline' id='l372' data-llen='8711:8735'>　卦亦共十八卦文王皆以對易反易二卦相連而序之</span>
<span class='tline' id='l373' data-llen='8735:8758'>　孔子釋對易反易乃故雜其序前者雜置後後者雜</span>
<span class='tline' id='l374' data-llen='8758:8781'>　置前上篇者雜列下篇下篇者雜列上篇且自大過</span>
<span class='tline' id='l375' data-llen='8781:8809'>　以下並對易反易之卦亦雜焉<span class='krp-note'>是謂/雜卦</span>以見易道无窮</span>
<span class='tline' id='l376' data-llen='8809:8836'><a onclick="displayPageImage('KR1a0140', 'WYG', '007-21b' );" name="007-21b" class="pb">[007-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8836:8859'>　不可執一或謂八卦統于乾坤坎離巽風即天氣之</span>
<span class='tline' id='l378' data-llen='8859:8882'>　吹嘘而下交于地者也艮山即地形之隆起而上交</span>
<span class='tline' id='l379' data-llen='8882:8905'>　于天者也震雷即火之鬱而奮發者也兌澤即水之</span>
<span class='tline' id='l380' data-llen='8905:8928'>　聚而溼潤者也而坎離統于乾坤水火者天地之用</span>
<span class='tline' id='l381' data-llen='8928:8951'>　也坤統于乾天包地者也故序卦始于乾坤中于坎</span>
<span class='tline' id='l382' data-llen='8951:8974'>　離終以既未濟既未濟者水火之用也雜卦始于乾</span>
<span class='tline' id='l383' data-llen='8974:8997'>　坤終于既未濟而結之以夬以復于乾即互卦觀之</span>
<span class='tline' id='l384' data-llen='8997:9020'>　可見盖乾坤剝復大過頤姤夬八卦皆互乾坤解蹇</span>
<span class='tline' id='l385' data-llen='9020:9047'><a onclick="displayPageImage('KR1a0140', 'WYG', '007-22a' );" name="007-22a" class="pb">[007-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='9047:9070'>　睽家人漸歸妹既未濟八卦皆互既未濟比師臨觀</span>
<span class='tline' id='l387' data-llen='9070:9093'>　屯蒙損益八卦皆互剝復咸恒大壯遯大有同人革</span>
<span class='tline' id='l388' data-llen='9093:9116'>　鼎八卦皆互姤夬大畜无妄萃升隨蠱否泰八卦皆</span>
<span class='tline' id='l389' data-llen='9116:9139'>　互漸歸妹渙節小過中孚豐旅離坎八卦皆互大過</span>
<span class='tline' id='l390' data-llen='9139:9162'>　頤震艮謙豫噬嗑賁晉明夷八卦皆互解蹇兌巽井</span>
<span class='tline' id='l391' data-llen='9162:9185'>　困小畜履需訟八卦皆互睽家人得十六卦而乾大</span>
<span class='tline' id='l392' data-llen='9185:9208'>　過姤夬互乾坤剝復頤互坤漸蹇家人既濟互未濟</span>
<span class='tline' id='l393' data-llen='9208:9231'>　歸妹解睽未濟互既濟又只得四卦故雜卦以乾坤</span>
<span class='tline' id='l394' data-llen='9231:9258'><a onclick="displayPageImage('KR1a0140', 'WYG', '007-22b' );" name="007-22b" class="pb">[007-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='9258:9281'>　起仍互乾坤繼以比師臨觀屯蒙皆互剝復震艮互</span>
<span class='tline' id='l396' data-llen='9281:9304'>　解蹇損益互剝復大畜无妄萃升互漸歸妹謙豫噬</span>
<span class='tline' id='l397' data-llen='9304:9327'>　嗑賁互解蹇兌巽互睽家人隨蠱互漸歸妹剝復互</span>
<span class='tline' id='l398' data-llen='9327:9350'>　坤晉明夷互解蹇井困互睽家人咸恒互姤夬渙節</span>
<span class='tline' id='l399' data-llen='9350:9373'>　互頤解蹇睽家人互既未濟否泰互漸歸妹大壯遯</span>
<span class='tline' id='l400' data-llen='9373:9396'>　大有同人革鼎互姤夬小過中孚豐旅離坎互大過</span>
<span class='tline' id='l401' data-llen='9396:9419'>　頤小畜履需訟互睽家人而其後歸之乾坤既未濟</span>
<span class='tline' id='l402' data-llen='9419:9442'>　大過姤互乾漸互未濟頤互坤既濟互未濟歸妹未</span>
<span class='tline' id='l403' data-llen='9442:9469'><a onclick="displayPageImage('KR1a0140', 'WYG', '007-23a' );" name="007-23a" class="pb">[007-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='9469:9490'>　濟互既濟夬互乾而終焉此亦雜卦之一義也</span>
<span class='tline' id='l405' data-llen='9490:9508'>乾剛坤柔比樂師憂臨觀之義或與或求</span>
<span class='tline' id='l406' data-llen='9508:9531'>　剛柔者諸卦之主也比建萬國故樂師毒天下故憂</span>
<span class='tline' id='l407' data-llen='9531:9548'>　以我臨物故曰與物来觀我故曰求</span>
<span class='tline' id='l408' data-llen='9548:9561'>屯見而不失其居蒙雜而著</span>
<span class='tline' id='l409' data-llen='9561:9582'>　屯剛見下而利貞得居蒙昩雖雜而養正則著</span>
<span class='tline' id='l410' data-llen='9582:9605'>震起也艮止也損益盛衰之始也大畜時也无妄災也</span>
<span class='tline' id='l411' data-llen='9605:9620'>萃聚而升不来也謙輕而豫怠也</span>
<span class='tline' id='l412' data-llen='9620:9647'><a onclick="displayPageImage('KR1a0140', 'WYG', '007-23b' );" name="007-23b" class="pb">[007-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9647:9668'>　升征于上故曰不来謙自視輕也豫自處怠也</span>
<span class='tline' id='l414' data-llen='9668:9688'>噬嗑食也賁无色也兌見而巽伏也隨无故也</span>
<span class='tline' id='l415' data-llen='9688:9711'>　兌說外見和順之貌巽入内伏深潜之思隨入宴息</span>
<span class='tline' id='l416' data-llen='9711:9724'>　故无故蠱不可裕則當飭</span>
<span class='tline' id='l417' data-llen='9724:9732'>剝爛也復反也</span>
<span class='tline' id='l418' data-llen='9732:9741'>　爛生意潰爛也</span>
<span class='tline' id='l419' data-llen='9741:9757'>晉晝也明夷誅也井通而困相遇也</span>
<span class='tline' id='l420' data-llen='9757:9778'>　誅傷也<span class='krp-note'>本/義</span>井通以養人困安于所遇</span>
<span class='tline' id='l421' data-llen='9778:9805'><a onclick="displayPageImage('KR1a0140', 'WYG', '007-24a' );" name="007-24a" class="pb">[007-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9805:9825'>咸速也恒久也渙離也節止也解緩也蹇難也</span>
<span class='tline' id='l423' data-llen='9825:9848'>　已免于險利用夫緩寛舒之政也方在于險當思其</span>
<span class='tline' id='l424' data-llen='9848:9857'>　難艱難之慮也</span>
<span class='tline' id='l425' data-llen='9857:9881'>睽外也家人内也否泰反其𩔖也大壯則止遯則退也</span>
<span class='tline' id='l426' data-llen='9881:9904'>　外疎外也内聯屬也大壯當止于正盛遯當退于既</span>
<span class='tline' id='l427' data-llen='9904:9913'>　衰皆為陽計也</span>
<span class='tline' id='l428' data-llen='9913:9936'>大有衆也同人親也革去故也鼎取新也小過過也中</span>
<span class='tline' id='l429' data-llen='9936:9941'>孚信也</span>
<span class='tline' id='l430' data-llen='9941:9968'><a onclick="displayPageImage('KR1a0140', 'WYG', '007-24b' );" name="007-24b" class="pb">[007-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9968:9978'>　小者之過踰常也</span>
<span class='tline' id='l432' data-llen='9978:10002'>豐多故也親寡旅也離上而坎下也小畜寡也履不處也</span>
<span class='tline' id='l433' data-llen='10002:10025'>　豐則多事尚慎之哉旅則親寡在所處也離火炎上</span>
<span class='tline' id='l434' data-llen='10025:10043'>　坎水潤下畜隂故曰寡履行故曰不處</span>
<span class='tline' id='l435' data-llen='10043:10053'>需不進也訟不親也</span>
<span class='tline' id='l436' data-llen='10053:10076'>大過顛也姤遇也柔遇剛也漸女歸待男行也頤養正</span>
<span class='tline' id='l437' data-llen='10076:10095'>也既濟定也歸妹女之終也未濟男之窮也</span>
<span class='tline' id='l438' data-llen='10095:10118'>　本末弱故顛與頤對易姤與夬反易漸與歸妹反易</span>
<span class='tline' id='l439' data-llen='10118:10145'><a onclick="displayPageImage('KR1a0140', 'WYG', '007-25a' );" name="007-25a" class="pb">[007-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='10145:10168'>　事已濟則定矣與未濟反易女歸其終也未濟上九</span>
<span class='tline' id='l441' data-llen='10168:10176'>　濡首男窮也</span>
<span class='tline' id='l442' data-llen='10176:10194'>夬決也剛決柔也君子道長小人道憂也</span>
<span class='tline' id='l443' data-llen='10194:10217'>　夬剛決柔則夬進于乾矣君子道長君子慶矣小人</span>
<span class='tline' id='l444' data-llen='10217:10236'>　道憂小人變矣聖人雜卦以夬終情深哉</span>
<span class='tline' id='l445' data-llen='10236:10239'>　</span>
<span class='tline' id='l446' data-llen='10239:10242'>　</span>
<span class='tline' id='l447' data-llen='10242:10245'>　</span>
<span class='tline' id='l448' data-llen='10245:10272'><a onclick="displayPageImage('KR1a0140', 'WYG', '007-25b' );" name="007-25b" class="pb">[007-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='10272:10275'>　</span>
<span class='tline' id='l450' data-llen='10275:10278'>　</span>
<span class='tline' id='l451' data-llen='10278:10281'>　</span>
<span class='tline' id='l452' data-llen='10281:10284'>　</span>
<span class='tline' id='l453' data-llen='10284:10287'>　</span>
<span class='tline' id='l454' data-llen='10287:10290'>　</span>
<span class='tline' id='l455' data-llen='10290:10293'>　</span>
<span class='tline' id='l456' data-llen='10293:10302'>　周易傳註卷七</span>
</p>
<p>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1d0067', 'WYG', '055-1a' );" name="055-1a" class="pb">[055-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:194'>　欽定四庫全書</span><br/>
<span class='tline' id='l9' data-llen='194:206'>日講禮記解義卷五十五</span><br/>
<span class='tline' id='l10' data-llen='206:211'>　坊記</span><br/>
<span class='tline' id='l11' data-llen='211:235'>　　坊與防同水隄也篇中雜引孔子及六經之言皆以</span><br/>
<span class='tline' id='l12' data-llen='235:259'>　　禮防民之義禮禁亂之所由生猶防止水之所自來</span><br/>
<span class='tline' id='l13' data-llen='259:264'>　　也</span><br/>
<span class='tline' id='l14' data-llen='264:288'>　子言之君子之道辟則坊與坊民之所不足者也大為</span><br/>
<span class='tline' id='l15' data-llen='288:312'>　之坊民猶踰之故君子禮以坊徳刑以坊淫命以坊欲</span><br/>
<span class='tline' id='l16' data-llen='312:338'><a onclick="displayPageImage('KR1d0067', 'WYG', '055-1b' );" name="055-1b" class="pb">[055-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='338:362'>　　此言君子以道坊民乃一篇之綱也辟讀為譬子孔</span><br/>
<span class='tline' id='l18' data-llen='362:386'>　　子也子言之君子之以道治民也譬則水之有坊與</span><br/>
<span class='tline' id='l19' data-llen='386:410'>　　夫人情易流而仁義每苦於不足道則坊民之所不</span><br/>
<span class='tline' id='l20' data-llen='410:434'>　　足者也大為之坊而民猶且踰之故君子有禮以坊</span><br/>
<span class='tline' id='l21' data-llen='434:458'>　　其徳有刑以坊其淫有命以坊其欲案命者天之教</span><br/>
<span class='tline' id='l22' data-llen='458:478'>　　令也命以坊欲即孟子性也有命焉之意</span><br/>
<span class='tline' id='l23' data-llen='478:502'>　子云小人貧斯約富斯驕約斯盜驕斯亂禮者因人之</span><br/>
<span class='tline' id='l24' data-llen='502:526'>　情而為之節文以為民坊者也故聖人之制富貴也使</span><br/>
<span class='tline' id='l25' data-llen='526:552'><a onclick="displayPageImage('KR1d0067', 'WYG', '055-2a' );" name="055-2a" class="pb">[055-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='552:574'>民富不足以驕貧不至於約貴不慊於上故亂益亡</span><br/>
<span class='tline' id='l27' data-llen='574:597'>　此言為民貧富之坊也約猶窮也慊恨不滿之貌也</span><br/>
<span class='tline' id='l28' data-llen='597:620'>　子云小人無道以安貧貧斯氣歉而約無徳以守富</span><br/>
<span class='tline' id='l29' data-llen='620:643'>　富斯氣盈而驕約斯苟得而為盜驕斯犯上而為亂</span><br/>
<span class='tline' id='l30' data-llen='643:666'>　此皆人之情而禮則因人情而為之節文以為民坊</span><br/>
<span class='tline' id='l31' data-llen='666:689'>　者也故聖人之制富貴也使民雖富而不足以驕雖</span><br/>
<span class='tline' id='l32' data-llen='689:712'>　貧而不至於約雖貴而不慊於上故亂於是乎益亡</span><br/>
<span class='tline' id='l33' data-llen='712:735'>　案先王之法田里有制等威有辨所以杜亂萌者豫</span><br/>
<span class='tline' id='l34' data-llen='735:761'><a onclick="displayPageImage('KR1d0067', 'WYG', '055-2b' );" name="055-2b" class="pb">[055-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='761:765'>　矣</span><br/>
<span class='tline' id='l36' data-llen='765:788'>子云貧而好樂富而好禮衆而以寧者天下其㡬矣詩</span><br/>
<span class='tline' id='l37' data-llen='788:811'>云民之貪亂寧為荼毒故制國不過千乗都城不過百</span><br/>
<span class='tline' id='l38' data-llen='811:830'>雉家富不過百乗以此坊民諸侯猶有畔者</span><br/>
<span class='tline' id='l39' data-llen='830:853'>　此亦言坊民貧富之情也貧而好樂論語無好字衆</span><br/>
<span class='tline' id='l40' data-llen='853:876'>　謂家族衆盛詩大雅桑柔之篇貪猶欲也荼苦菜毒</span><br/>
<span class='tline' id='l41' data-llen='876:899'>　螫蟲也都城都邑之城雉度名也髙一丈長三丈為</span><br/>
<span class='tline' id='l42' data-llen='899:922'>　一雉子云人有貧而能樂富而能好禮衆而能安寧</span><br/>
<span class='tline' id='l43' data-llen='922:948'><a onclick="displayPageImage('KR1d0067', 'WYG', '055-3a' );" name="055-3a" class="pb">[055-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='948:971'>　者天下其不多見矣詩云民之欲亂有寧為荼毒之</span><br/>
<span class='tline' id='l45' data-llen='971:994'>　行而不恤者故先王之制大國出車不過千乗卿大</span><br/>
<span class='tline' id='l46' data-llen='994:1017'>　夫之都城不過百雉其家之富不過百乗以此坊民</span><br/>
<span class='tline' id='l47' data-llen='1017:1040'>　可謂嚴矣然其弊也諸侯猶有倍畔者案古人引詩</span><br/>
<span class='tline' id='l48' data-llen='1040:1054'>　多斷章取義今第依文解之</span><br/>
<span class='tline' id='l49' data-llen='1054:1077'>子云夫禮者所以章疑别微以為民坊者也故貴賤有</span><br/>
<span class='tline' id='l50' data-llen='1077:1093'>等衣服有别朝廷有位則民有所讓</span><br/>
<span class='tline' id='l51' data-llen='1093:1116'>　此言禮之坊民也子云夫禮也者所以章其似同而</span><br/>
<span class='tline' id='l52' data-llen='1116:1142'><a onclick="displayPageImage('KR1d0067', 'WYG', '055-3b' );" name="055-3b" class="pb">[055-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1142:1165'>　異之疑别其似明而隱之微以為斯民坊者也故貴</span><br/>
<span class='tline' id='l54' data-llen='1165:1188'>　賤有等而不相陵衣服有别而不相淆朝廷有位而</span><br/>
<span class='tline' id='l55' data-llen='1188:1211'>　不相越則民興於讓而靡所争矣盖禮達而分定故</span><br/>
<span class='tline' id='l56' data-llen='1211:1228'>　民有遜心易曰履和而至即此意也</span><br/>
<span class='tline' id='l57' data-llen='1228:1251'>子云天無二日土無二王家無二主尊無二上示民有</span><br/>
<span class='tline' id='l58' data-llen='1251:1274'>君臣之别也春秋不稱楚越之王喪禮君不稱天大夫</span><br/>
<span class='tline' id='l59' data-llen='1274:1297'>不稱君恐民之惑也詩云相彼盍旦尚猶患之子云君</span><br/>
<span class='tline' id='l60' data-llen='1297:1320'>不與同姓同車與異姓同車不同服示民不嫌也以此</span><br/>
<span class='tline' id='l61' data-llen='1320:1346'><a onclick="displayPageImage('KR1d0067', 'WYG', '055-4a' );" name="055-4a" class="pb">[055-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1346:1359'>坊民民猶得同姓以弑其君</span><br/>
<span class='tline' id='l63' data-llen='1359:1382'>　此亦言章疑别微之道也詩逸詩也盍旦即鶡旦夜</span><br/>
<span class='tline' id='l64' data-llen='1382:1405'>　鳴求旦之鳥患猶惡也子云臣之於君未有不統於</span><br/>
<span class='tline' id='l65' data-llen='1405:1428'>　一者是故天無二日則土無二王家無二主則尊無</span><br/>
<span class='tline' id='l66' data-llen='1428:1451'>　二上示民有君臣之别也春秋於楚越之王則外之</span><br/>
<span class='tline' id='l67' data-llen='1451:1474'>　書卒而不書葬禮君不稱天以避天子大夫不稱君</span><br/>
<span class='tline' id='l68' data-llen='1474:1497'>　而稱主以避國君恐滋民之惑也詩云相彼盍旦之</span><br/>
<span class='tline' id='l69' data-llen='1497:1520'>　鳥欲反晝夜之常人且猶惡之又况於臣之欲犯上</span><br/>
<span class='tline' id='l70' data-llen='1520:1546'><a onclick="displayPageImage('KR1d0067', 'WYG', '055-4b' );" name="055-4b" class="pb">[055-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1546:1569'>　者乎子云乗車之法君在左僕在中央勇士在右君</span><br/>
<span class='tline' id='l72' data-llen='1569:1592'>　之不與同姓同車與異姓同車而亦不同服者示民</span><br/>
<span class='tline' id='l73' data-llen='1592:1615'>　無混淆之嫌也以此坊民而民猶或有以同姓而弑</span><br/>
<span class='tline' id='l74' data-llen='1615:1621'>　其君者</span><br/>
<span class='tline' id='l75' data-llen='1621:1644'>子云君子辭貴不辭賤辭富不辭貧則亂益亡故君子</span><br/>
<span class='tline' id='l76' data-llen='1644:1660'>與其使食浮於人也寧使人浮於食</span><br/>
<span class='tline' id='l77' data-llen='1660:1683'>　此言辭受之坊也食祿也浮溢也子云君子於爵也</span><br/>
<span class='tline' id='l78' data-llen='1683:1706'>　辭貴而不辭賤於禄也辭富而不辭貧則能廉且讓</span><br/>
<span class='tline' id='l79' data-llen='1706:1732'><a onclick="displayPageImage('KR1d0067', 'WYG', '055-5a' );" name="055-5a" class="pb">[055-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1732:1755'>　而亂於是乎益亡故君子與其過乎分而使食浮於</span><br/>
<span class='tline' id='l81' data-llen='1755:1778'>　人也寧不及乎分而使人浮於食案人浮於食即辭</span><br/>
<span class='tline' id='l82' data-llen='1778:1801'>　富居貧之意言貧富則貴賤可知盖古人之處富貴</span><br/>
<span class='tline' id='l83' data-llen='1801:1824'>　恒有懼心焉故每食無餘不失為賢者而素餐之誡</span><br/>
<span class='tline' id='l84' data-llen='1824:1837'>　詩人所為咏歌以見志也</span><br/>
<span class='tline' id='l85' data-llen='1837:1860'>子云觴酒豆肉讓而受惡民猶犯齒衽席之上讓而坐</span><br/>
<span class='tline' id='l86' data-llen='1860:1883'>下民猶犯貴朝廷之位讓而就賤民猶犯君詩云民之</span><br/>
<span class='tline' id='l87' data-llen='1883:1900'>無良相怨一方受爵不讓至于己斯亡</span><br/>
<span class='tline' id='l88' data-llen='1900:1926'><a onclick="displayPageImage('KR1d0067', 'WYG', '055-5b' );" name="055-5b" class="pb">[055-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1926:1949'>　此言人情之難坊而上之不可不讓也詩小雅角弓</span><br/>
<span class='tline' id='l90' data-llen='1949:1972'>　之篇已終也子云下之爭應化於上之讓而有未易</span><br/>
<span class='tline' id='l91' data-llen='1972:1995'>　言者如觴酒豆肉讓其美而受惡所以老老也而民</span><br/>
<span class='tline' id='l92' data-llen='1995:2018'>　猶至於犯齒衽席之上讓其上而坐下所以貴貴也</span><br/>
<span class='tline' id='l93' data-llen='2018:2041'>　而民猶至於犯貴朝廷之位讓其貴而就賤所以尊</span><br/>
<span class='tline' id='l94' data-llen='2041:2064'>　君也而民猶至於犯君况又可不率之以讓乎詩云</span><br/>
<span class='tline' id='l95' data-llen='2064:2087'>　凡人之不善者相怨各在一方不相往來始於受爵</span><br/>
<span class='tline' id='l96' data-llen='2087:2110'>　不讓而終至於亡其身此可以為戒也方氏慤曰禮</span><br/>
<span class='tline' id='l97' data-llen='2110:2136'><a onclick="displayPageImage('KR1d0067', 'WYG', '055-6a' );" name="055-6a" class="pb">[055-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2136:2159'>　六十以上籩豆有加故酒肉以犯齒言三命不齒席</span><br/>
<span class='tline' id='l99' data-llen='2159:2172'>　於尊東故衽席以犯貴言</span><br/>
<span class='tline' id='l100' data-llen='2172:2195'>子云君子貴人而賤己先人而後己則民作讓故稱人</span><br/>
<span class='tline' id='l101' data-llen='2195:2208'>之君曰君自稱其君曰寡君</span><br/>
<span class='tline' id='l102' data-llen='2208:2231'>　此言教讓之道也子云君子惟不驕能貴人而賤己</span><br/>
<span class='tline' id='l103' data-llen='2231:2254'>　惟不爭能先人而後己則民於是乎作讓故稱人之</span><br/>
<span class='tline' id='l104' data-llen='2254:2277'>　君尊之曰君自稱其君謙言曰寡徳之君陸氏佃曰</span><br/>
<span class='tline' id='l105' data-llen='2277:2293'>　引此者著於君尚如此其他可知</span><br/>
<span class='tline' id='l106' data-llen='2293:2319'><a onclick="displayPageImage('KR1d0067', 'WYG', '055-6b' );" name="055-6b" class="pb">[055-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2319:2342'>子云利祿先死者而後生者則民不偝先亡者而後存</span><br/>
<span class='tline' id='l108' data-llen='2342:2365'>者則民可以託詩云先君之思以畜寡人以此坊民民</span><br/>
<span class='tline' id='l109' data-llen='2365:2374'>猶偝死而號無告</span><br/>
<span class='tline' id='l110' data-llen='2374:2397'>　此言以仁厚之道坊民也身沒國事曰死為國事而</span><br/>
<span class='tline' id='l111' data-llen='2397:2420'>　出亡在外曰亡詩邶風燕燕之篇先君謂衛莊公畜</span><br/>
<span class='tline' id='l112' data-llen='2420:2443'>　詩作勖寡人莊姜自謂子云君有利禄及人能先死</span><br/>
<span class='tline' id='l113' data-llen='2443:2466'>　者而後生者則民化於仁厚而不偝能先亡者而後</span><br/>
<span class='tline' id='l114' data-llen='2466:2489'>　存者則民勉於忠義而可以託詩云惟先君之思以</span><br/>
<span class='tline' id='l115' data-llen='2489:2515'><a onclick="displayPageImage('KR1d0067', 'WYG', '055-7a' );" name="055-7a" class="pb">[055-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2515:2538'>　勖勉寡人此其義也以此坊民民猶有偝棄其死老</span><br/>
<span class='tline' id='l117' data-llen='2538:2550'>　弱號呼而無所控告者</span><br/>
<span class='tline' id='l118' data-llen='2550:2573'>子云有國家者貴人而賤禄則民興讓尚技而賤車則</span><br/>
<span class='tline' id='l119' data-llen='2573:2587'>民興藝故君子約言小人先言</span><br/>
<span class='tline' id='l120' data-llen='2587:2610'>　此言舉善以勸民之道也貴人謂貴有徳之人子云</span><br/>
<span class='tline' id='l121' data-llen='2610:2633'>　有國家者貴徳而不吝於班禄則民興於讓尚能而</span><br/>
<span class='tline' id='l122' data-llen='2633:2656'>　不吝於賜車則民興於藝故君子務實而常約言小</span><br/>
<span class='tline' id='l123' data-llen='2656:2679'>　人務華而常先言案約言云者謂非口惠而實不至</span><br/>
<span class='tline' id='l124' data-llen='2679:2705'><a onclick="displayPageImage('KR1d0067', 'WYG', '055-7b' );" name="055-7b" class="pb">[055-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2705:2709'>　也</span><br/>
<span class='tline' id='l126' data-llen='2709:2732'>子云上酌民言則下天上施上不酌民言則犯也下不</span><br/>
<span class='tline' id='l127' data-llen='2732:2755'>天上施則亂也故君子信讓以涖百姓則民之報禮重</span><br/>
<span class='tline' id='l128' data-llen='2755:2767'>詩云先民有言詢于芻蕘</span><br/>
<span class='tline' id='l129' data-llen='2767:2790'>　此言為上者之貴乎同民也詩大雅板之篇子云上</span><br/>
<span class='tline' id='l130' data-llen='2790:2813'>　施政教必先參酌乎民言則合於人心所同然下咸</span><br/>
<span class='tline' id='l131' data-llen='2813:2836'>　戴上而有如天之所施矣若上不酌民言則或拂於</span><br/>
<span class='tline' id='l132' data-llen='2836:2859'>　理而犯也下不天上施則是慢乎上而亂也故君子</span><br/>
<span class='tline' id='l133' data-llen='2859:2885'><a onclick="displayPageImage('KR1d0067', 'WYG', '055-8a' );" name="055-8a" class="pb">[055-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2885:2908'>　本信讓以涖百姓則民之報禮必重詩云古之賢人</span><br/>
<span class='tline' id='l135' data-llen='2908:2931'>　有言詢及於芻蕘之賤者盖民心至愚而公所謂清</span><br/>
<span class='tline' id='l136' data-llen='2931:2940'>　問下民者此矣</span><br/>
<span class='tline' id='l137' data-llen='2940:2963'>子云善則稱人過則稱己則民不爭善則稱人過則稱</span><br/>
<span class='tline' id='l138' data-llen='2963:2986'>己則怨益亡詩云爾卜爾筮履無咎言子云善則稱人</span><br/>
<span class='tline' id='l139' data-llen='2986:3009'>過則稱己則民讓善詩云考卜惟王度是鎬京惟龜正</span><br/>
<span class='tline' id='l140' data-llen='3009:3016'>之武王成之</span><br/>
<span class='tline' id='l141' data-llen='3016:3039'>　此言讓善引過之道也詩衛風氓之篇履當依詩作</span><br/>
<span class='tline' id='l142' data-llen='3039:3065'><a onclick="displayPageImage('KR1d0067', 'WYG', '055-8b' );" name="055-8b" class="pb">[055-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3065:3088'>　體又詩大雅文王有聲之篇度謀也詩作宅子云君</span><br/>
<span class='tline' id='l144' data-llen='3088:3111'>　子有不矜不伐之徳善則推以稱人過則引以稱己</span><br/>
<span class='tline' id='l145' data-llen='3111:3134'>　則民於是乎不爭抑非特不爭而已善則推以稱人</span><br/>
<span class='tline' id='l146' data-llen='3134:3157'>　過則引以稱己則怨於是乎益亡詩云爾卜爾筮其</span><br/>
<span class='tline' id='l147' data-llen='3157:3180'>　體兆無凶咎之辭是可以見不爭不怨之意也且又</span><br/>
<span class='tline' id='l148' data-llen='3180:3203'>　非特亡怨而已善則推以稱人過則引以稱己則民</span><br/>
<span class='tline' id='l149' data-llen='3203:3226'>　於是乎讓善詩云稽考龜卜者武王也謀度是鎬京</span><br/>
<span class='tline' id='l150' data-llen='3226:3249'>　志已先定乃決之於龜而武王遂築成之是臣之歸</span><br/>
<span class='tline' id='l151' data-llen='3249:3275'><a onclick="displayPageImage('KR1d0067', 'WYG', '055-9a' );" name="055-9a" class="pb">[055-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3275:3282'>　美於君也</span><br/>
<span class='tline' id='l153' data-llen='3282:3305'>子云善則稱君過則稱己則民作忠君陳曰爾有嘉謀</span><br/>
<span class='tline' id='l154' data-llen='3305:3328'>嘉猷入告爾君于内女乃順之于外曰此謀此猷惟我</span><br/>
<span class='tline' id='l155' data-llen='3328:3351'>君之徳於乎是惟良顯哉子云善則稱親過則稱己則</span><br/>
<span class='tline' id='l156' data-llen='3351:3374'>民作孝大誓曰予克紂非予武惟朕文考無罪紂克予</span><br/>
<span class='tline' id='l157' data-llen='3374:3388'>非朕文考有罪惟予小子無良</span><br/>
<span class='tline' id='l158' data-llen='3388:3411'>　此言為臣子者讓善引過之道也君陳周書與今書</span><br/>
<span class='tline' id='l159' data-llen='3411:3434'>　文小異大誓亦周書子云為臣者善則推以稱君過</span><br/>
<span class='tline' id='l160' data-llen='3434:3460'><a onclick="displayPageImage('KR1d0067', 'WYG', '055-9b' );" name="055-9b" class="pb">[055-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3460:3483'>　則引以稱己則民於是乎作忠君陳曰爾有切於事</span><br/>
<span class='tline' id='l162' data-llen='3483:3506'>　之嘉謀合於道之嘉猷入以告爾君於内女乃順之</span><br/>
<span class='tline' id='l163' data-llen='3506:3529'>　於外曰凡此謀此猷皆我君之徳於乎有臣如此是</span><br/>
<span class='tline' id='l164' data-llen='3529:3552'>　為良臣而君之名亦顯哉子云為子者善則推以稱</span><br/>
<span class='tline' id='l165' data-llen='3552:3575'>　親過則引以稱己則民於是乎作孝大誓曰予若克</span><br/>
<span class='tline' id='l166' data-llen='3575:3598'>　紂非予武功實惟朕文考無罪紂若克予非朕文考</span><br/>
<span class='tline' id='l167' data-llen='3598:3621'>　有罪實惟予小子無良案讓者禮之實也書稱堯徳</span><br/>
<span class='tline' id='l168' data-llen='3621:3644'>　曰允恭克讓是故天子有善讓徳於天而况為臣子</span><br/>
<span class='tline' id='l169' data-llen='3644:3671'><a onclick="displayPageImage('KR1d0067', 'WYG', '055-10a' );" name="055-10a" class="pb">[055-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3671:3676'>　者乎</span><br/>
<span class='tline' id='l171' data-llen='3676:3699'>子云君子弛其親之過而敬其美論語云三年無改於</span><br/>
<span class='tline' id='l172' data-llen='3699:3720'>父之道可謂孝矣髙宗云三年其惟不言言乃讙</span><br/>
<span class='tline' id='l173' data-llen='3720:3743'>　此言人子繼述之孝也弛猶棄忘也髙宗本非書篇</span><br/>
<span class='tline' id='l174' data-llen='3743:3766'>　之名三年不言見商書説命篇言乃讙見周書無逸</span><br/>
<span class='tline' id='l175' data-llen='3766:3789'>　篇讙與歡同本作雍子云惟君子為親者諱而善則</span><br/>
<span class='tline' id='l176' data-llen='3789:3812'>　歸親故弛棄其親之過而敬述其美於父之沒至三</span><br/>
<span class='tline' id='l177' data-llen='3812:3835'>　年無改於父之道斯可謂孝矣書有云三年其惟不</span><br/>
<span class='tline' id='l178' data-llen='3835:3862'><a onclick="displayPageImage('KR1d0067', 'WYG', '055-10b' );" name="055-10b" class="pb">[055-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3862:3885'>　言言則天下皆喜悦之此亦以見髙宗之能守成也</span><br/>
<span class='tline' id='l180' data-llen='3885:3908'>　石梁王氏曰既有子云不應孔子自引論語因知皆</span><br/>
<span class='tline' id='l181' data-llen='3908:3930'>　後人為之且不應孔子發言段段引證如此齊同</span><br/>
<span class='tline' id='l182' data-llen='3930:3953'>子云從命不忿微諫不倦勞而不怨可謂孝矣詩云孝</span><br/>
<span class='tline' id='l183' data-llen='3953:3976'>子不匱子云睦於父母之黨可謂孝矣故君子因睦以</span><br/>
<span class='tline' id='l184' data-llen='3976:3999'>合族詩云此令兄弟綽綽有裕不令兄弟交相為瘉子</span><br/>
<span class='tline' id='l185' data-llen='3999:4022'>云於父之執可以乗其車不可以衣其衣君子以廣孝</span><br/>
<span class='tline' id='l186' data-llen='4022:4045'>也子云小人皆能養其親君子不敬何以辨子云父子</span><br/>
<span class='tline' id='l187' data-llen='4045:4072'><a onclick="displayPageImage('KR1d0067', 'WYG', '055-11a' );" name="055-11a" class="pb">[055-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4072:4090'>不同位以厚敬也書云厥辟不辟忝厥祖</span><br/>
<span class='tline' id='l189' data-llen='4090:4113'>　此類言孝道也微諫㡬諫也詩大雅既醉之篇匱乏</span><br/>
<span class='tline' id='l190' data-llen='4113:4136'>　也又詩小雅角弓之篇令善也綽綽寛容貌瘉病也</span><br/>
<span class='tline' id='l191' data-llen='4136:4159'>　書商書大甲篇今書文無上厥字子云人子承順親</span><br/>
<span class='tline' id='l192' data-llen='4159:4182'>　命之時不可稍存忿戾之色父母有過則微諫不倦</span><br/>
<span class='tline' id='l193' data-llen='4182:4205'>　至於勞而不怨斯可謂孝矣詩云孝子事親之心無</span><br/>
<span class='tline' id='l194' data-llen='4205:4228'>　窮也子云人子誠和睦於父母之黨則親心克慰可</span><br/>
<span class='tline' id='l195' data-llen='4228:4251'>　謂孝矣故君子因欲致其和睦於是乎㑹聚黨族而</span><br/>
<span class='tline' id='l196' data-llen='4251:4278'><a onclick="displayPageImage('KR1d0067', 'WYG', '055-11b' );" name="055-11b" class="pb">[055-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4278:4301'>　為燕食之禮詩云惟令善之兄弟能寛容而綽綽有</span><br/>
<span class='tline' id='l198' data-llen='4301:4324'>　裕若不令之兄弟則交相為病此睦與不睦之異也</span><br/>
<span class='tline' id='l199' data-llen='4324:4347'>　子云於父之執友止可以乗其車而不可以衣其衣</span><br/>
<span class='tline' id='l200' data-llen='4347:4370'>　君子以推致其孝也子云人子於親能敬必能養若</span><br/>
<span class='tline' id='l201' data-llen='4370:4393'>　僅云養而已小人皆能養其親君子不敬而將何以</span><br/>
<span class='tline' id='l202' data-llen='4393:4416'>　辨子云父子不同所立之位所以别尊卑而厚其敬</span><br/>
<span class='tline' id='l203' data-llen='4416:4439'>　也書云君之不君必至於忝厥祖則子豈可以慢其</span><br/>
<span class='tline' id='l204' data-llen='4439:4462'>　親乎案不敬何辨與論語意同犬馬小人皆能有養</span><br/>
<span class='tline' id='l205' data-llen='4462:4489'><a onclick="displayPageImage('KR1d0067', 'WYG', '055-12a' );" name="055-12a" class="pb">[055-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4489:4501'>　故君子以敬親為要也</span><br/>
<span class='tline' id='l207' data-llen='4501:4524'>子云父母在不稱老言孝不言慈閨門之内戲而不歎</span><br/>
<span class='tline' id='l208' data-llen='4524:4542'>君子以此坊民民猶有薄於孝而厚於慈</span><br/>
<span class='tline' id='l209' data-llen='4542:4565'>　此言曲體親心之孝也戲謂如孺子言笑者子云人</span><br/>
<span class='tline' id='l210' data-llen='4565:4588'>　子當父母而在不自稱為老言所以孝於親而不言</span><br/>
<span class='tline' id='l211' data-llen='4588:4611'>　所以慈於子閨門之内可戲以致親之樂而不歎以</span><br/>
<span class='tline' id='l212' data-llen='4611:4634'>　啟親之憂君子以此坊民所以教孝者至矣而民猶</span><br/>
<span class='tline' id='l213' data-llen='4634:4657'>　有薄於孝而厚於慈者案子孝父慈各有其道至於</span><br/>
<span class='tline' id='l214' data-llen='4657:4684'><a onclick="displayPageImage('KR1d0067', 'WYG', '055-12b' );" name="055-12b" class="pb">[055-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4684:4705'>　此薄而彼厚乃民情之流失非謂父不當慈也</span><br/>
<span class='tline' id='l216' data-llen='4705:4728'>子云長民者朝廷敬老則民作孝子云祭祀之有尸也</span><br/>
<span class='tline' id='l217' data-llen='4728:4751'>宗廟之有主也示民有事也脩宗廟敬祀事教民追孝</span><br/>
<span class='tline' id='l218' data-llen='4751:4763'>也以此坊民民猶忘其親</span><br/>
<span class='tline' id='l219' data-llen='4763:4786'>　此言教民以孝之道也追孝猶言追養繼孝子云長</span><br/>
<span class='tline' id='l220' data-llen='4786:4809'>　民者在朝廷尊嚴之地而猶敬老誠以老之近於親</span><br/>
<span class='tline' id='l221' data-llen='4809:4832'>　也民於是乎感之而作孝而又必以身示教焉如祭</span><br/>
<span class='tline' id='l222' data-llen='4832:4855'>　祀有尸以象其生也宗廟有主以寓其存也皆以示</span><br/>
<span class='tline' id='l223' data-llen='4855:4882'><a onclick="displayPageImage('KR1d0067', 'WYG', '055-13a' );" name="055-13a" class="pb">[055-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4882:4905'>　民有所事也脩宗廟敬祀事教民追孝於無窮也以</span><br/>
<span class='tline' id='l225' data-llen='4905:4928'>　此坊民而民猶有忘其親者案程子謂祭非主則無</span><br/>
<span class='tline' id='l226' data-llen='4928:4951'>　依非尸則無享故必兼而言之示民有事即事死如</span><br/>
<span class='tline' id='l227' data-llen='4951:4963'>　事生事亡如事存之意</span><br/>
<span class='tline' id='l228' data-llen='4963:4986'>子云敬則用祭器故君子不以菲廢禮不以美没禮故</span><br/>
<span class='tline' id='l229' data-llen='4986:5009'>食禮主人親饋則客祭主人不親饋則客不祭故君子</span><br/>
<span class='tline' id='l230' data-llen='5009:5032'>苟無禮雖美不食焉易曰東鄰殺牛不如西鄰之禴祭</span><br/>
<span class='tline' id='l231' data-llen='5032:5055'>實受其福詩曰既醉以酒既飽以徳以此示民民猶爭</span><br/>
<span class='tline' id='l232' data-llen='5055:5082'><a onclick="displayPageImage('KR1d0067', 'WYG', '055-13b' );" name="055-13b" class="pb">[055-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5082:5088'>利而忘義</span><br/>
<span class='tline' id='l234' data-llen='5088:5111'>　此言示民以敬義之道也祭器籩豆簋鉶之屬易既</span><br/>
<span class='tline' id='l235' data-llen='5111:5134'>　濟九五爻辭禴祭祭之薄者詩大雅既醉之篇子云</span><br/>
<span class='tline' id='l236' data-llen='5134:5157'>　主人致敬於客則用祭器以饗食故禮主於敬君子</span><br/>
<span class='tline' id='l237' data-llen='5157:5180'>　不敢不及而以菲廢禮亦不敢過而以美没禮觀於</span><br/>
<span class='tline' id='l238' data-llen='5180:5203'>　食禮主人親饋以敬客則客祭饌以敬主人若主人</span><br/>
<span class='tline' id='l239' data-llen='5203:5226'>　不親饋則客亦不祭且非特不祭而已君子之為客</span><br/>
<span class='tline' id='l240' data-llen='5226:5249'>　苟於其無禮雖美不食焉易曰東鄰之殺牛轉不如</span><br/>
<span class='tline' id='l241' data-llen='5249:5276'><a onclick="displayPageImage('KR1d0067', 'WYG', '055-14a' );" name="055-14a" class="pb">[055-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5276:5299'>　西鄰之禴祭為能實受其福詩云君子之燕饗既醉</span><br/>
<span class='tline' id='l243' data-llen='5299:5322'>　以酒而又既飽以徳以此示民而民猶有爭利而忘</span><br/>
<span class='tline' id='l244' data-llen='5322:5327'>　義者</span><br/>
<span class='tline' id='l245' data-llen='5327:5350'>子云七日戒三日齊承一人焉以為尸過之者趨走以</span><br/>
<span class='tline' id='l246' data-llen='5350:5373'>教敬也醴酒在室醍酒在堂澄酒在下示民不淫也尸</span><br/>
<span class='tline' id='l247' data-llen='5373:5396'>飲三衆賔飲一示民有上下也因其酒肉聚其宗族以</span><br/>
<span class='tline' id='l248' data-llen='5396:5419'>敎民睦也故堂上觀乎室堂下觀乎上詩云禮儀卒度</span><br/>
<span class='tline' id='l249' data-llen='5419:5425'>笑語卒獲</span><br/>
<span class='tline' id='l250' data-llen='5425:5452'><a onclick="displayPageImage('KR1d0067', 'WYG', '055-14b' );" name="055-14b" class="pb">[055-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5452:5475'>　此言祭祀之道也承奉也詩小雅楚茨之篇卒盡也</span><br/>
<span class='tline' id='l252' data-llen='5475:5498'>　子云將祭之時七日散齊三日致齊奉一人以為尸</span><br/>
<span class='tline' id='l253' data-llen='5498:5521'>　過之者必趨走所以教民敬也陳祭之時三酒俱設</span><br/>
<span class='tline' id='l254' data-llen='5521:5544'>　醴酒在室醍酒在堂澄酒在下薄在上而厚在下示</span><br/>
<span class='tline' id='l255' data-llen='5544:5567'>　民不貪淫於味也獻酬之時主人主婦賓長各一獻</span><br/>
<span class='tline' id='l256' data-llen='5567:5590'>　而尸飲三然後主人獻賓而衆賓飲一尊者多而卑</span><br/>
<span class='tline' id='l257' data-llen='5590:5613'>　者少示民有上下之等也既祭之後因祭祀之酒肉</span><br/>
<span class='tline' id='l258' data-llen='5613:5636'>　㑹宗族之昭穆而共為燕飲所以教民和睦也禮各</span><br/>
<span class='tline' id='l259' data-llen='5636:5663'><a onclick="displayPageImage('KR1d0067', 'WYG', '055-15a' );" name="055-15a" class="pb">[055-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5663:5686'>　有義如此故堂上觀乎室中堂下觀乎堂上而無不</span><br/>
<span class='tline' id='l261' data-llen='5686:5709'>　當於禮者詩云禮儀盡合於法笑語盡得其宜其此</span><br/>
<span class='tline' id='l262' data-llen='5709:5732'>　之謂矣案為君尸者大夫士見之則下之君知所以</span><br/>
<span class='tline' id='l263' data-llen='5732:5755'>　為尸者則自下之故云過之者趨走又尸以象神賓</span><br/>
<span class='tline' id='l264' data-llen='5755:5771'>　以助祭故於飲之多少以示上下</span><br/>
<span class='tline' id='l265' data-llen='5771:5794'>子云賓禮每進以讓喪禮每加以遠浴於中霤飯於牖</span><br/>
<span class='tline' id='l266' data-llen='5794:5817'>下小歛於户内大歛於阼殯於客位祖於庭葬於墓所</span><br/>
<span class='tline' id='l267' data-llen='5817:5840'>以示遠也殷人弔於壙周人弔於家示民不偝也子云</span><br/>
<span class='tline' id='l268' data-llen='5840:5867'><a onclick="displayPageImage('KR1d0067', 'WYG', '055-15b' );" name="055-15b" class="pb">[055-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5867:5890'>死民之卒事也吾從周以此坊民諸侯猶有薨而不葬</span><br/>
<span class='tline' id='l270' data-llen='5890:5893'>者</span><br/>
<span class='tline' id='l271' data-llen='5893:5916'>　此言喪葬之禮也子云賓自外而入其禮每進以讓</span><br/>
<span class='tline' id='l272' data-llen='5916:5939'>　喪自内而出其禮每加以遠以喪禮言之浴則於中</span><br/>
<span class='tline' id='l273' data-llen='5939:5962'>　霤飯則於牖下小歛則於户内大歛則於阼殯則於</span><br/>
<span class='tline' id='l274' data-llen='5962:5985'>　客位祖則於庭葬則於墓所以示漸即於遠也殷人</span><br/>
<span class='tline' id='l275' data-llen='5985:6008'>　既封而弔於壙周人反哭而弔於家所以示民不偝</span><br/>
<span class='tline' id='l276' data-llen='6008:6031'>　其死也子云死者民之終事也禮宜求其曲盡反而</span><br/>
<span class='tline' id='l277' data-llen='6031:6058'><a onclick="displayPageImage('KR1d0067', 'WYG', '055-16a' );" name="055-16a" class="pb">[055-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6058:6081'>　亡焉失之矣故弔從吾周以此坊民則送終之禮備</span><br/>
<span class='tline' id='l279' data-llen='6081:6104'>　矣而諸侯猶有薨而不葬者案郷飲酒禮主人迎賓</span><br/>
<span class='tline' id='l280' data-llen='6104:6127'>　至門三辭至階三讓皆主人先入先登所謂每進以</span><br/>
<span class='tline' id='l281' data-llen='6127:6148'>　讓者如此此以賓禮起喪禮下故不復言賓也</span><br/>
<span class='tline' id='l282' data-llen='6148:6171'>子云升自客階受弔於賓位教民追孝也未沒喪不稱</span><br/>
<span class='tline' id='l283' data-llen='6171:6194'>君示民不爭也故魯春秋記晉喪曰殺其君之子奚齊</span><br/>
<span class='tline' id='l284' data-llen='6194:6211'>及其君卓以此坊民子猶有弑其父者</span><br/>
<span class='tline' id='l285' data-llen='6211:6234'>　此言追孝之道也魯僖公九年秋晉侯詭諸卒冬里</span><br/>
<span class='tline' id='l286' data-llen='6234:6261'><a onclick="displayPageImage('KR1d0067', 'WYG', '055-16b' );" name="055-16b" class="pb">[055-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6261:6284'>　克殺其君之子奚齊明年春里克弑其君卓子子云</span><br/>
<span class='tline' id='l288' data-llen='6284:6307'>　人子居喪升自客階受弔於賓位而不忍遽代父為</span><br/>
<span class='tline' id='l289' data-llen='6307:6330'>　主人者所以教民追孝也未終喪則不稱君而稱子</span><br/>
<span class='tline' id='l290' data-llen='6330:6353'>　未敢以君位自居者所以示民不爭也故魯春秋之</span><br/>
<span class='tline' id='l291' data-llen='6353:6376'>　記晉喪曰弑其君之子奚齊及其君卓以此坊民而</span><br/>
<span class='tline' id='l292' data-llen='6376:6399'>　子猶有弑其父者案升自客階受弔於賓位鄭注在</span><br/>
<span class='tline' id='l293' data-llen='6399:6422'>　反哭之時據既夕禮乃反哭入升自西階是也未沒</span><br/>
<span class='tline' id='l294' data-llen='6422:6445'>　喪不稱君卓子弑於獻公卒之明年而書其君卓據</span><br/>
<span class='tline' id='l295' data-llen='6445:6472'><a onclick="displayPageImage('KR1d0067', 'WYG', '055-17a' );" name="055-17a" class="pb">[055-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6472:6495'>　春秋傅諸侯於其封内三年稱子至其臣子踰年則</span><br/>
<span class='tline' id='l297' data-llen='6495:6503'>　謂之君是也</span><br/>
<span class='tline' id='l298' data-llen='6503:6526'>子云孝以事君弟以事長示民不貳也故君子有君不</span><br/>
<span class='tline' id='l299' data-llen='6526:6549'>謀仕唯卜之日稱二君喪父三年喪君三年示民不疑</span><br/>
<span class='tline' id='l300' data-llen='6549:6572'>也父母在不敢有其身不敢私其財示民有上下也故</span><br/>
<span class='tline' id='l301' data-llen='6572:6595'>天子四海之内無客禮莫敢為主焉故君適其臣升自</span><br/>
<span class='tline' id='l302' data-llen='6595:6618'>阼階即位於堂示民不敢有其室也父母在饋獻不及</span><br/>
<span class='tline' id='l303' data-llen='6618:6641'>車馬示民不敢專也以此坊民民猶忘其親而貳其君</span><br/>
<span class='tline' id='l304' data-llen='6641:6668'><a onclick="displayPageImage('KR1d0067', 'WYG', '055-17b' );" name="055-17b" class="pb">[055-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6668:6691'>　此言事君父之道也君子有君謂君之子父在者也</span><br/>
<span class='tline' id='l306' data-llen='6691:6714'>　鄭注二當為貳如左傳卜貳圉之貳猶副也子云為</span><br/>
<span class='tline' id='l307' data-llen='6714:6737'>　子弟者必孝以事其君弟以事其長示民不敢貳於</span><br/>
<span class='tline' id='l308' data-llen='6737:6760'>　君長也故世子有君不急於為政而謀仕惟時當卜</span><br/>
<span class='tline' id='l309' data-llen='6760:6783'>　筮君有故而已代之則命龜之辭得稱君之貳某而</span><br/>
<span class='tline' id='l310' data-llen='6783:6806'>　已夫人倫莫重於君父喪父斬衰三年喪君亦斬衰</span><br/>
<span class='tline' id='l311' data-llen='6806:6829'>　三年此可見忠孝一原而示民以不疑也父母在則</span><br/>
<span class='tline' id='l312' data-llen='6829:6852'>　人子不敢自有其身不敢自私其財此可見家無二</span><br/>
<span class='tline' id='l313' data-llen='6852:6879'><a onclick="displayPageImage('KR1d0067', 'WYG', '055-18a' );" name="055-18a" class="pb">[055-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6879:6902'>　主而示民有上下也故天子至尊於四海之内無客</span><br/>
<span class='tline' id='l315' data-llen='6902:6925'>　禮亦莫敢為主焉君適其臣升自主人之階即位於</span><br/>
<span class='tline' id='l316' data-llen='6925:6948'>　堂示民以不敢有其室也父母在雖有饋遺貢獻不</span><br/>
<span class='tline' id='l317' data-llen='6948:6971'>　及車馬示民以不敢專其財也以此坊民則子臣之</span><br/>
<span class='tline' id='l318' data-llen='6971:6989'>　道著矣而民猶有忘其親而貳其君者</span><br/>
<span class='tline' id='l319' data-llen='6989:7012'>子云禮之先幣帛也欲民之先事而後祿也先財而後</span><br/>
<span class='tline' id='l320' data-llen='7012:7035'>禮則民利無辭而行情則民爭故君子於有饋者弗能</span><br/>
<span class='tline' id='l321' data-llen='7035:7058'>見則不視其饋易曰不耕穫不葘畬凶以此坊民民猶</span><br/>
<span class='tline' id='l322' data-llen='7058:7085'><a onclick="displayPageImage('KR1d0067', 'WYG', '055-18b' );" name="055-18b" class="pb">[055-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7085:7092'>貴祿而賤行</span><br/>
<span class='tline' id='l324' data-llen='7092:7115'>　此以交際明事君之禮也禮先幣帛謂先行相見之</span><br/>
<span class='tline' id='l325' data-llen='7115:7138'>　禮而後以幣帛行其情也易无妄六二爻辭今文無</span><br/>
<span class='tline' id='l326' data-llen='7138:7161'>　凶字田一嵗曰葘三嵗曰畬子云古者相見之禮所</span><br/>
<span class='tline' id='l327' data-llen='7161:7184'>　為必先於幣帛也是欲教民以先任事而後得祿之</span><br/>
<span class='tline' id='l328' data-llen='7184:7207'>　義也若先財而後禮則民必貪於利無辭讓而遽行</span><br/>
<span class='tline' id='l329' data-llen='7207:7230'>　情則民必習於爭故君子於人之有饋者或有故不</span><br/>
<span class='tline' id='l330' data-llen='7230:7253'>　得出見則不視其饋而納之盖不敢以當禮也易曰</span><br/>
<span class='tline' id='l331' data-llen='7253:7280'><a onclick="displayPageImage('KR1d0067', 'WYG', '055-19a' );" name="055-19a" class="pb">[055-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7280:7303'>　不耕穫不葘畬取凶也必矣以此坊民民乃猶有貴</span><br/>
<span class='tline' id='l333' data-llen='7303:7326'>　祿而賤行者案易爻本謂不於耕而計其穫不於葘</span><br/>
<span class='tline' id='l334' data-llen='7326:7349'>　而望其畬為无妄之意此則謂不耕而穫不菑而畬</span><br/>
<span class='tline' id='l335' data-llen='7349:7360'>　以喻無勞而食祿也</span><br/>
<span class='tline' id='l336' data-llen='7360:7383'>子曰君子不盡利以遺民詩云彼有遺秉此有不歛穧</span><br/>
<span class='tline' id='l337' data-llen='7383:7406'>伊寡婦之利故君子仕則不稼田則不漁食時不力珍</span><br/>
<span class='tline' id='l338' data-llen='7406:7429'>大夫不坐羊士不坐犬詩云采葑采菲無以下體徳音</span><br/>
<span class='tline' id='l339' data-llen='7429:7452'>莫違及爾同死以此坊民民猶忘義而爭利以亡其身</span><br/>
<span class='tline' id='l340' data-llen='7452:7479'><a onclick="displayPageImage('KR1d0067', 'WYG', '055-19b' );" name="055-19b" class="pb">[055-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7479:7502'>　此言利不可盡之道也詩小雅大田之篇禾束曰秉</span><br/>
<span class='tline' id='l342' data-llen='7502:7525'>　未束曰穧與今詩文小異坐羊坐犬殺食而坐其皮</span><br/>
<span class='tline' id='l343' data-llen='7525:7548'>　也詩邶風谷風之篇葑菲菜名子云君子不盡利於</span><br/>
<span class='tline' id='l344' data-llen='7548:7571'>　己而以遺其民詩云彼有遺餘之秉把此有不收歛</span><br/>
<span class='tline' id='l345' data-llen='7571:7594'>　之鋪穧伊惟寡婦之不能耕者取以為利故君子仕</span><br/>
<span class='tline' id='l346' data-llen='7594:7617'>　而受祿則不復稼田而取獸則不復漁食四時之膳</span><br/>
<span class='tline' id='l347' data-llen='7617:7640'>　則不復用力以求珍羞大夫則不坐羊士則不坐犬</span><br/>
<span class='tline' id='l348' data-llen='7640:7663'>　詩又云采葑采菲無并取其下體則徳美之音無有</span><br/>
<span class='tline' id='l349' data-llen='7663:7690'><a onclick="displayPageImage('KR1d0067', 'WYG', '055-20a' );" name="055-20a" class="pb">[055-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7690:7713'>　乖違而可與同至於死以此坊民民乃猶有忘義而</span><br/>
<span class='tline' id='l351' data-llen='7713:7723'>　爭利以亡其身者</span><br/>
<span class='tline' id='l352' data-llen='7723:7746'>子云夫禮坊民所淫章民之别使民無嫌以為民紀者</span><br/>
<span class='tline' id='l353' data-llen='7746:7769'>也故男女無媒不交無幣不相見恐男女之無别也詩</span><br/>
<span class='tline' id='l354' data-llen='7769:7792'>云伐柯如之何匪斧不克取妻如之何匪媒不得蓺麻</span><br/>
<span class='tline' id='l355' data-llen='7792:7815'>如之何横從其畝取妻如之何必告父母以此坊民民</span><br/>
<span class='tline' id='l356' data-llen='7815:7823'>猶有自獻其身</span><br/>
<span class='tline' id='l357' data-llen='7823:7846'>　此言禮以為男女之坊也詩齊風南山之篇今詩作</span><br/>
<span class='tline' id='l358' data-llen='7846:7873'><a onclick="displayPageImage('KR1d0067', 'WYG', '055-20b' );" name="055-20b" class="pb">[055-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7873:7896'>　析薪如之何而豳風伐柯篇言伐柯如何匪斧不克</span><br/>
<span class='tline' id='l360' data-llen='7896:7919'>　克能也以此坊民以下十一字舊本在詩云之上今</span><br/>
<span class='tline' id='l361' data-llen='7919:7942'>　以類推之當在所引詩下子云夫禮本以節性而坊</span><br/>
<span class='tline' id='l362' data-llen='7942:7965'>　民之淫辨分而章民之别使無曖昧可嫌之行以為</span><br/>
<span class='tline' id='l363' data-llen='7965:7988'>　民之紀者也故男女之無媒不交無幣不相見殆恐</span><br/>
<span class='tline' id='l364' data-llen='7988:8011'>　其無别也詩云伐柯將如之何匪斧必不克取妻將</span><br/>
<span class='tline' id='l365' data-llen='8011:8034'>　如之何匪媒必不得蓺麻將如之何必先横從以治</span><br/>
<span class='tline' id='l366' data-llen='8034:8057'>　其田畝取妻將如之何必先告於父母以此坊民民</span><br/>
<span class='tline' id='l367' data-llen='8057:8084'><a onclick="displayPageImage('KR1d0067', 'WYG', '055-21a' );" name="055-21a" class="pb">[055-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8084:8107'>　乃猶有自獻其身者案禮始於謹夫婦男女有别乃</span><br/>
<span class='tline' id='l369' data-llen='8107:8130'>　所以使人知自貴於物也自衒自媒者士女之醜行</span><br/>
<span class='tline' id='l370' data-llen='8130:8153'>　故歸妹則凶而女歸則吉夫君臣朋友之際胥可於</span><br/>
<span class='tline' id='l371' data-llen='8153:8162'>　是而類推之矣</span><br/>
<span class='tline' id='l372' data-llen='8162:8185'>子云取妻不取同姓以厚别也故買妾不知其姓則卜</span><br/>
<span class='tline' id='l373' data-llen='8185:8208'>之以此坊民魯春秋猶去夫人之姓曰吳其死曰孟子</span><br/>
<span class='tline' id='l374' data-llen='8208:8211'>卒</span><br/>
<span class='tline' id='l375' data-llen='8211:8234'>　此言婚姻瀆亂之坊也吳大伯之後魯同姓子云取</span><br/>
<span class='tline' id='l376' data-llen='8234:8261'><a onclick="displayPageImage('KR1d0067', 'WYG', '055-21b' );" name="055-21b" class="pb">[055-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8261:8284'>　妻不取同姓所以厚其别也故買妾若不知其姓則</span><br/>
<span class='tline' id='l378' data-llen='8284:8307'>　必卜之以此坊民而魯之春秋猶去夫人之姓曰吳</span><br/>
<span class='tline' id='l379' data-llen='8307:8330'>　其死曰孟子卒案注疏依春秋例當云夫人姬氏至</span><br/>
<span class='tline' id='l380' data-llen='8330:8353'>　自吳薨當云夫人姬氏薨以諱取同姓故去姬曰吳</span><br/>
<span class='tline' id='l381' data-llen='8353:8371'>　至其死亦畧云孟子卒孟子盖其且字</span><br/>
<span class='tline' id='l382' data-llen='8371:8394'>子云禮非祭男女不交爵以此坊民陽侯猶殺繆侯而</span><br/>
<span class='tline' id='l383' data-llen='8394:8408'>竊其夫人故大饗廢夫人之禮</span><br/>
<span class='tline' id='l384' data-llen='8408:8431'>　此言男女無别之戒也陽侯繆侯鄭云其國未聞子</span><br/>
<span class='tline' id='l385' data-llen='8431:8458'><a onclick="displayPageImage('KR1d0067', 'WYG', '055-22a' );" name="055-22a" class="pb">[055-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8458:8481'>　云禮以别男女若非祭則男女不交爵以此坊民陽</span><br/>
<span class='tline' id='l387' data-llen='8481:8504'>　侯猶於大饗之時殺繆侯而竊其夫人故自此而大</span><br/>
<span class='tline' id='l388' data-llen='8504:8527'>　饗遂廢夫人之禮案特牲饋食禮主婦獻尸尸酢主</span><br/>
<span class='tline' id='l389' data-llen='8527:8550'>　婦王饗諸侯及諸侯自相饗同姓則后夫人親獻異</span><br/>
<span class='tline' id='l390' data-llen='8550:8557'>　姓使人攝</span><br/>
<span class='tline' id='l391' data-llen='8557:8580'>子云寡婦之子不有見焉則弗友也君子以辟遠也故</span><br/>
<span class='tline' id='l392' data-llen='8580:8603'>朋友之交主人不在不有大故則不入其門以此坊民</span><br/>
<span class='tline' id='l393' data-llen='8603:8612'>民猶以色厚於徳</span><br/>
<span class='tline' id='l394' data-llen='8612:8639'><a onclick="displayPageImage('KR1d0067', 'WYG', '055-22b' );" name="055-22b" class="pb">[055-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8639:8662'>　此言嫌疑之坊也子云寡婦之子若其行誼弗著見</span><br/>
<span class='tline' id='l396' data-llen='8662:8685'>　於當世則弗與之為友君子以避嫌而遠之也故朋</span><br/>
<span class='tline' id='l397' data-llen='8685:8708'>　友之交值主人不在非有喪病之大故則不入其門</span><br/>
<span class='tline' id='l398' data-llen='8708:8726'>　以此坊民民乃猶有好色厚於好徳者</span><br/>
<span class='tline' id='l399' data-llen='8726:8749'>子云好徳如好色諸侯不下漁色故君子逺色以為民</span><br/>
<span class='tline' id='l400' data-llen='8749:8772'>紀故男女授受不親御婦人則進左手姑姊妹女子子</span><br/>
<span class='tline' id='l401' data-llen='8772:8795'>已嫁而反男子不與同席而坐寡婦不夜哭婦人疾問</span><br/>
<span class='tline' id='l402' data-llen='8795:8814'>之不問其疾以此坊民民猶淫泆而亂於族</span><br/>
<span class='tline' id='l403' data-llen='8814:8841'><a onclick="displayPageImage('KR1d0067', 'WYG', '055-23a' );" name="055-23a" class="pb">[055-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8841:8864'>　此言逺色避嫌之禮也好徳如好色鄭注此句似不</span><br/>
<span class='tline' id='l405' data-llen='8864:8887'>　足漁色謂内娶本國卿大夫士之女如漁者之捕魚</span><br/>
<span class='tline' id='l406' data-llen='8887:8910'>　而無所擇也子云人之好徳能如好色之誠則其徳</span><br/>
<span class='tline' id='l407' data-llen='8910:8933'>　進矣諸侯不内取於國中以漁色故君子必遠色以</span><br/>
<span class='tline' id='l408' data-llen='8933:8956'>　為民紀如男女授受則不親御婦人則進左手而微</span><br/>
<span class='tline' id='l409' data-llen='8956:8979'>　偝姑姊妹女子子已嫁而反則男子不與同席而坐</span><br/>
<span class='tline' id='l410' data-llen='8979:9002'>　寡婦不於夜而哭婦人有疾但問其安否不問其所</span><br/>
<span class='tline' id='l411' data-llen='9002:9025'>　以疾與疾之所在也以此坊民民乃猶有淫泆而亂</span><br/>
<span class='tline' id='l412' data-llen='9025:9052'><a onclick="displayPageImage('KR1d0067', 'WYG', '055-23b' );" name="055-23b" class="pb">[055-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9052:9058'>　於族者</span><br/>
<span class='tline' id='l414' data-llen='9058:9081'>子云昏禮壻親迎見於舅姑舅姑承子以授壻恐事之</span><br/>
<span class='tline' id='l415' data-llen='9081:9095'>違也以此坊民婦猶有不至者</span><br/>
<span class='tline' id='l416' data-llen='9095:9118'>　此言親迎之坊也舅姑女之父母婦人謂夫之父母</span><br/>
<span class='tline' id='l417' data-llen='9118:9141'>　曰舅姑男子謂妻之父母亦曰舅姑承進也子女也</span><br/>
<span class='tline' id='l418' data-llen='9141:9164'>　子云古者昏禮壻親迎之日見於舅姑舅姑承女以</span><br/>
<span class='tline' id='l419' data-llen='9164:9187'>　授壻戒之曰夙夜無違命又曰無違宫事皆恐事之</span><br/>
<span class='tline' id='l420' data-llen='9187:9210'>　違也以此坊民而婦猶有不至者案不至或謂親迎</span><br/>
<span class='tline' id='l421' data-llen='9210:9237'><a onclick="displayPageImage('KR1d0067', 'WYG', '055-24a' );" name="055-24a" class="pb">[055-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9237:9261'>　　而女不隨至鄭氏則云不親夫以孝舅姑謂於婦事</span><br/>
<span class='tline' id='l423' data-llen='9261:9269'>　　有不至也</span><br/>
<span class='tline' id='l424' data-llen='9269:9272'>　</span><br/>
<span class='tline' id='l425' data-llen='9272:9275'>　</span><br/>
<span class='tline' id='l426' data-llen='9275:9278'>　</span><br/>
<span class='tline' id='l427' data-llen='9278:9281'>　</span><br/>
<span class='tline' id='l428' data-llen='9281:9284'>　</span><br/>
<span class='tline' id='l429' data-llen='9284:9287'>　</span><br/>
<span class='tline' id='l430' data-llen='9287:9314'><a onclick="displayPageImage('KR1d0067', 'WYG', '055-24b' );" name="055-24b" class="pb">[055-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9314:9317'>　</span><br/>
<span class='tline' id='l432' data-llen='9317:9320'>　</span><br/>
<span class='tline' id='l433' data-llen='9320:9323'>　</span><br/>
<span class='tline' id='l434' data-llen='9323:9326'>　</span><br/>
<span class='tline' id='l435' data-llen='9326:9329'>　</span><br/>
<span class='tline' id='l436' data-llen='9329:9332'>　</span><br/>
<span class='tline' id='l437' data-llen='9332:9335'>　</span><br/>
<span class='tline' id='l438' data-llen='9335:9347'>日講禮記解義卷五十五</span><br/>
</p>
<p><br/>
</p>
  </div>
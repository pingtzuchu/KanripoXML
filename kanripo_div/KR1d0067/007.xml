<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0067', 'WYG', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:192'>　欽定四庫全書</span><br/>
<span class='tline' id='l9' data-llen='192:202'>日講禮記解義卷七</span><br/>
<span class='tline' id='l10' data-llen='202:208'>　檀弓上</span><br/>
<span class='tline' id='l11' data-llen='208:232'>　子路有姊之喪可以除之矣而弗除也孔子曰何弗除</span><br/>
<span class='tline' id='l12' data-llen='232:256'>　也子路曰吾寡兄弟而弗忍也孔子曰先王制禮行道</span><br/>
<span class='tline' id='l13' data-llen='256:272'>　之人皆弗忍也子路聞之遂除之</span><br/>
<span class='tline' id='l14' data-llen='272:296'>　　此言喪服之不可過制也子路有姊之喪大功已逾</span><br/>
<span class='tline' id='l15' data-llen='296:320'>　　期矣當除而猶弗除也夫子問曰何弗除也子路曰</span><br/>
<span class='tline' id='l16' data-llen='320:346'><a onclick="displayPageImage('KR1d0067', 'WYG', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='346:370'>　　由也生而孑立鮮少兄弟惟此姊也不幸而有喪若</span><br/>
<span class='tline' id='l18' data-llen='370:394'>　　遽除之心實有不忍也夫子曰先王制禮雖行道之</span><br/>
<span class='tline' id='l19' data-llen='394:418'>　　人皆有不忍於親之心而不敢違也豈獨子之於姊</span><br/>
<span class='tline' id='l20' data-llen='418:442'>　　哉子路聞之遂除其服案禮者立中制節不傷乎厚</span><br/>
<span class='tline' id='l21' data-llen='442:466'>　　不鄰於薄惟其至當而已子於子路之過情者裁而</span><br/>
<span class='tline' id='l22' data-llen='466:483'>　　正焉其即先王制禮之微意也與</span><br/>
<span class='tline' id='l23' data-llen='483:507'>　大公封於營丘比及五世皆反葬於周君子曰樂樂其</span><br/>
<span class='tline' id='l24' data-llen='507:531'>　所自生禮不忘其本古之人有言曰狐死正丘首仁也</span><br/>
<span class='tline' id='l25' data-llen='531:557'><a onclick="displayPageImage('KR1d0067', 'WYG', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='557:580'>　此言君子之重本也齊曰營丘大公始封於齊而留</span><br/>
<span class='tline' id='l27' data-llen='580:603'>　爲大師死葬於周陪文武之墓其子孫比及五世雖</span><br/>
<span class='tline' id='l28' data-llen='603:626'>　死於齊皆反歸於周以從大公之兆言五世者五世</span><br/>
<span class='tline' id='l29' data-llen='626:649'>　之後親盡則葬於齊也君子曰先王之制禮樂也彰</span><br/>
<span class='tline' id='l30' data-llen='649:672'>　德報情其道大備蓋樂生敦本禮樂之道生樂於此</span><br/>
<span class='tline' id='l31' data-llen='672:695'>　豈死而倍之哉古之人有言曰狐微獸耳於窟藏之</span><br/>
<span class='tline' id='l32' data-llen='695:718'>　地死必正其首以向之是亦其仁也物且有然况於</span><br/>
<span class='tline' id='l33' data-llen='718:741'>　仁人孝子乎案營丘去周二千餘里五世反葬之説</span><br/>
<span class='tline' id='l34' data-llen='741:767'><a onclick="displayPageImage('KR1d0067', 'WYG', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='767:791'>　於禮於事皆不可行古有族𦵏矣未聞遠渉於數千</span><br/>
<span class='tline' id='l36' data-llen='791:798'>　里之外也</span><br/>
<span class='tline' id='l37' data-llen='798:821'>伯魚之母死期而猶哭夫子聞之曰誰與哭者門人曰</span><br/>
<span class='tline' id='l38' data-llen='821:839'>鯉也夫子曰嘻其甚也伯魚聞之遂除之</span><br/>
<span class='tline' id='l39' data-llen='839:862'>　此言子爲出母過哀之事也伯魚之出母死旣踰期</span><br/>
<span class='tline' id='l40' data-llen='862:885'>　而猶哭夫子聞之曰誰與爲是哭者門人對曰鯉也</span><br/>
<span class='tline' id='l41' data-llen='885:908'>　夫子曰嘻人之哭出於哀哀而不知節則甚矣伯魚</span><br/>
<span class='tline' id='l42' data-llen='908:931'>　聞之遂除其服而不哭案禮父沒爲母齊衰三年父</span><br/>
<span class='tline' id='l43' data-llen='931:957'><a onclick="displayPageImage('KR1d0067', 'WYG', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='957:980'>　在期而禫爲出母父在期而不禫父沒爲父後者無</span><br/>
<span class='tline' id='l45' data-llen='980:1003'>　服今伯魚父在出母沒而過期猶哭夫子所以歎其</span><br/>
<span class='tline' id='l46' data-llen='1003:1008'>　甚也</span><br/>
<span class='tline' id='l47' data-llen='1008:1031'>舜葬於蒼梧之野蓋三妃未之從也季武子曰周公蓋</span><br/>
<span class='tline' id='l48' data-llen='1031:1034'>祔</span><br/>
<span class='tline' id='l49' data-llen='1034:1058'>　此言虞周𦵏禮之異也古者葬於中野未嘗有同穴</span><br/>
<span class='tline' id='l50' data-llen='1058:1081'>　之制舜南廵而崩遂葬蒼梧蓋三妃未之從也季武</span><br/>
<span class='tline' id='l51' data-llen='1081:1104'>　子嘗有言曰祔合之禮蓋自周公後世因之弗改也</span><br/>
<span class='tline' id='l52' data-llen='1104:1130'><a onclick="displayPageImage('KR1d0067', 'WYG', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1130:1153'>　案尚書孟子皆謂舜妻堯二女未聞三妃也說者謂</span><br/>
<span class='tline' id='l54' data-llen='1153:1176'>　娥皇女英之外又有癸比鄭氏以昏義天子三夫人</span><br/>
<span class='tline' id='l55' data-llen='1176:1187'>　之說證之恐未可信</span><br/>
<span class='tline' id='l56' data-llen='1187:1197'>曾子之喪浴於爨室</span><br/>
<span class='tline' id='l57' data-llen='1197:1220'>　此言曾子初喪之事也士䘮禮甸人掘坎於階閒爲</span><br/>
<span class='tline' id='l58' data-llen='1220:1243'>　垼於西牆下新盆槃瓶造於西階下乃浴於適室曾</span><br/>
<span class='tline' id='l59' data-llen='1243:1266'>　子之喪浴於㸑室是禮之變也或曰此蓋不爲垼故</span><br/>
<span class='tline' id='l60' data-llen='1266:1289'>　浴水自㸑来耳若遷尸於㸑室而浴之恐無此理鄭</span><br/>
<span class='tline' id='l61' data-llen='1289:1315'><a onclick="displayPageImage('KR1d0067', 'WYG', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1315:1337'>　注謂曾子見曾元之辭易簀矯之以謙儉殆非也</span><br/>
<span class='tline' id='l63' data-llen='1337:1350'>大功廢業或曰大功誦可也</span><br/>
<span class='tline' id='l64' data-llen='1350:1373'>　此言遭喪廢業之禮也古謂習樂者為業誦者口所</span><br/>
<span class='tline' id='l65' data-llen='1373:1396'>　習也喪主乎哀居大功之喪理宜廢業或曰大功之</span><br/>
<span class='tline' id='l66' data-llen='1396:1419'>　於樂章口誦可也案朱子云居喪初無不得讀書之</span><br/>
<span class='tline' id='l67' data-llen='1419:1442'>　文業謂簨虡上一片板不受業謂不敢作樂耳古人</span><br/>
<span class='tline' id='l68' data-llen='1442:1465'>　禮樂不離身唯居喪然後廢樂故曰喪復常讀樂章</span><br/>
<span class='tline' id='l69' data-llen='1465:1488'>　此謂廢業而可誦者蓋專為大功言之若大功以上</span><br/>
<span class='tline' id='l70' data-llen='1488:1514'><a onclick="displayPageImage('KR1d0067', 'WYG', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1514:1537'>　不但廢業誦亦不可矣大功以下不但誦可業亦不</span><br/>
<span class='tline' id='l72' data-llen='1537:1542'>　廢矣</span><br/>
<span class='tline' id='l73' data-llen='1542:1565'>子張病召申祥而語之曰君子曰終小人曰死吾今日</span><br/>
<span class='tline' id='l74' data-llen='1565:1571'>其庶幾乎</span><br/>
<span class='tline' id='l75' data-llen='1571:1594'>　此言子張將終戒朂其子之事也子張病召其子申</span><br/>
<span class='tline' id='l76' data-llen='1594:1617'>　祥而語之曰自古有生必有死惟君子行合乎道無</span><br/>
<span class='tline' id='l77' data-llen='1617:1640'>　忝所生故謂之終成就之義也若小人善無可述與</span><br/>
<span class='tline' id='l78' data-llen='1640:1663'>　物同腐則謂之死澌滅之名也吾今日者持身其庶</span><br/>
<span class='tline' id='l79' data-llen='1663:1689'><a onclick="displayPageImage('KR1d0067', 'WYG', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1689:1712'>　幾矣乎案終以道言則人而無愧於天者也死以形</span><br/>
<span class='tline' id='l81' data-llen='1712:1735'>　言則人而無異於物者也子張所以語其子者與曾</span><br/>
<span class='tline' id='l82' data-llen='1735:1758'>　子召門弟子之意畧同則其終身能服膺乎聖人之</span><br/>
<span class='tline' id='l83' data-llen='1758:1766'>　教從可見矣</span><br/>
<span class='tline' id='l84' data-llen='1766:1780'>曾子曰始死之奠其餘閣也與</span><br/>
<span class='tline' id='l85' data-llen='1780:1803'>　此論始死奠之所用也閣所以庋置飲食者曾子曰</span><br/>
<span class='tline' id='l86' data-llen='1803:1826'>　人之始死也奠所不容已其即用閣上所餘脯醢以</span><br/>
<span class='tline' id='l87' data-llen='1826:1849'>　為奠也與案士喪禮復魄畢以脯醢升自阼階奠於</span><br/>
<span class='tline' id='l88' data-llen='1849:1875'><a onclick="displayPageImage('KR1d0067', 'WYG', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1875:1898'>　尸東正當死者之肩冀其有所憑依也以禮則未暇</span><br/>
<span class='tline' id='l90' data-llen='1898:1921'>　從其新以情則未忍易其舊故必用閣之餘物於初</span><br/>
<span class='tline' id='l91' data-llen='1921:1930'>　死之道為宜焉</span><br/>
<span class='tline' id='l92' data-llen='1930:1953'>曾子曰小功不為位也者是委巷之禮也子思之哭嫂</span><br/>
<span class='tline' id='l93' data-llen='1953:1971'>也為位婦人倡踊申祥之哭言思也亦然</span><br/>
<span class='tline' id='l94' data-llen='1971:1994'>　此言無服為位之事也位哭泣之位委巷猶陋巷也</span><br/>
<span class='tline' id='l95' data-llen='1994:2017'>　言思子游子申祥妻之昆弟也曾子曰哭小功之喪</span><br/>
<span class='tline' id='l96' data-llen='2017:2040'>　必須為位其有不為位也者是委巷之人無所見聞</span><br/>
<span class='tline' id='l97' data-llen='2040:2066'><a onclick="displayPageImage('KR1d0067', 'WYG', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2066:2089'>　而為此禮非古也若子思之哭嫂也則為位於時子</span><br/>
<span class='tline' id='l99' data-llen='2089:2112'>　思之婦與子思之嫂娣姒也有小功之服故婦人先</span><br/>
<span class='tline' id='l100' data-llen='2112:2135'>　踊子思則後隨之而不以已之無服先之也至若妻</span><br/>
<span class='tline' id='l101' data-llen='2135:2158'>　之兄弟外喪也外喪而無服宜不得為哭位之主乃</span><br/>
<span class='tline' id='l102' data-llen='2158:2181'>　申祥哭妻之兄弟言思亦如子思然則非禮矣案張</span><br/>
<span class='tline' id='l103' data-llen='2181:2204'>　子曰小功情疏疏則容為位而後哭情重者始聞䘮</span><br/>
<span class='tline' id='l104' data-llen='2204:2227'>　而哭不暇為位哀甚也叔嫂雖無服而亦為位者馬</span><br/>
<span class='tline' id='l105' data-llen='2227:2250'>　氏睎孟曰無服所以遠男女近似之嫌為位所以篤</span><br/>
<span class='tline' id='l106' data-llen='2250:2276'><a onclick="displayPageImage('KR1d0067', 'WYG', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2276:2299'>　兄弟内喪之親也哭妻之昆弟當以子爲主以子為</span><br/>
<span class='tline' id='l108' data-llen='2299:2311'>　主則婦人不當倡踊矣</span><br/>
<span class='tline' id='l109' data-llen='2311:2331'>古者冠縮縫今也衡縫故喪冠之反吉非古也</span><br/>
<span class='tline' id='l110' data-llen='2331:2354'>　此言古今之冠制也古謂殷以上今周也縮直衡橫</span><br/>
<span class='tline' id='l111' data-llen='2354:2377'>　也喪制代不相襲冠其一矣殷之時尚存簡樸吉冠</span><br/>
<span class='tline' id='l112' data-llen='2377:2400'>　與喪冠皆前後一一直縫之從其質也周尚乎文吉</span><br/>
<span class='tline' id='l113' data-llen='2400:2423'>　冠則稍加人力而衡縫之惟喪冠猶是殷冠世因謂</span><br/>
<span class='tline' id='l114' data-llen='2423:2446'>　古之喪冠亦與吉冠反不知但是周世如此而非古</span><br/>
<span class='tline' id='l115' data-llen='2446:2472'><a onclick="displayPageImage('KR1d0067', 'WYG', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2472:2495'>　也案冠用布幅順經爲辟積則少而質縮縫是也順</span><br/>
<span class='tline' id='l117' data-llen='2495:2518'>　緯爲辟積則多而文衡縫是也喪冠之反吉起於周</span><br/>
<span class='tline' id='l118' data-llen='2518:2538'>　而或疑爲古人之制故記禮者不可以無辨</span><br/>
<span class='tline' id='l119' data-llen='2538:2561'>曾子謂子思曰伋吾執親之喪也水漿不入於口者七</span><br/>
<span class='tline' id='l120' data-llen='2561:2584'>日子思曰先王之制禮也過之者俯而就之不至焉者</span><br/>
<span class='tline' id='l121' data-llen='2584:2607'>跂而及之故君子之執親之䘮也水漿不入於口者三</span><br/>
<span class='tline' id='l122' data-llen='2607:2615'>日杖而后能起</span><br/>
<span class='tline' id='l123' data-llen='2615:2638'>　此言執親喪者貴合乎禮之中也曾子嘗謂子思曰</span><br/>
<span class='tline' id='l124' data-llen='2638:2664'><a onclick="displayPageImage('KR1d0067', 'WYG', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2664:2687'>　伋吾執親之喪也水漿不入於口者至於七日子思</span><br/>
<span class='tline' id='l126' data-llen='2687:2710'>　曰先王之制禮也中而已矣過之者俯而就不至焉</span><br/>
<span class='tline' id='l127' data-llen='2710:2733'>　者跂而及故君子之執親之喪也水漿不入於口者</span><br/>
<span class='tline' id='l128' data-llen='2733:2756'>　三日杖而後能起毁不滅性蓋中制也伋之所聞者</span><br/>
<span class='tline' id='l129' data-llen='2756:2779'>　如此案親恩罔極而子之孝思亦無窮故有適中之</span><br/>
<span class='tline' id='l130' data-llen='2779:2802'>　禮以爲節服衰止於三年哭泣止於三月水漿不入</span><br/>
<span class='tline' id='l131' data-llen='2802:2825'>　口止於三日曾子過乎哀誠非他人所能及然以言</span><br/>
<span class='tline' id='l132' data-llen='2825:2848'>　乎禮之中制使過與不至焉者無不可從則子思所</span><br/>
<span class='tline' id='l133' data-llen='2848:2874'><a onclick="displayPageImage('KR1d0067', 'WYG', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2874:2883'>　稱固當不易也</span><br/>
<span class='tline' id='l135' data-llen='2883:2904'>曾子曰小功不稅則是遠兄弟終無服也而可乎</span><br/>
<span class='tline' id='l136' data-llen='2904:2927'>　此據小功不稅之禮而疑於薄也税者日月已過始</span><br/>
<span class='tline' id='l137' data-llen='2927:2950'>　聞訃而追爲之服也曾子曰小功之喪所以服其再</span><br/>
<span class='tline' id='l138' data-llen='2950:2973'>　從兄弟若以服輕而不稅然則再從兄弟之死在遠</span><br/>
<span class='tline' id='l139' data-llen='2973:2996'>　地者聞之恆後時是終無服也其可乎案禮大功以</span><br/>
<span class='tline' id='l140' data-llen='2996:3019'>　上則稅降而在緦小功者則稅此言小功不稅者正</span><br/>
<span class='tline' id='l141' data-llen='3019:3042'>　服小功也兄弟之恩止於小功而曾子疑其不稅乃</span><br/>
<span class='tline' id='l142' data-llen='3042:3068'><a onclick="displayPageImage('KR1d0067', 'WYG', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3068:3091'>　過乎厚者然記謂遠兄弟之䘮旣除喪而後聞之則</span><br/>
<span class='tline' id='l144' data-llen='3091:3114'>　袒免哭之成踊據此則不必稅而稅焉蓋亦禮之所</span><br/>
<span class='tline' id='l145' data-llen='3114:3120'>　不禁也</span><br/>
<span class='tline' id='l146' data-llen='3120:3143'>伯高之䘮孔氏之使者未至冉子攝束帛乘馬而將之</span><br/>
<span class='tline' id='l147' data-llen='3143:3158'>孔子曰異哉徒使我不誠於伯高</span><br/>
<span class='tline' id='l148' data-llen='3158:3181'>　此言代弔之非禮也攝代也帛五匹爲束四丈爲匹</span><br/>
<span class='tline' id='l149' data-llen='3181:3204'>　四馬爲乘伯高之喪冉子見孔子賻賵之使未至而</span><br/>
<span class='tline' id='l150' data-llen='3204:3227'>　攝束帛乘馬以將之孔子曰伯高之弔禮也但禮以</span><br/>
<span class='tline' id='l151' data-llen='3227:3253'><a onclick="displayPageImage('KR1d0067', 'WYG', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3253:3276'>　忠信爲本若備物而代行之則無所爲中心之誠矣</span><br/>
<span class='tline' id='l153' data-llen='3276:3299'>　不亦異哉求徒使我不誠於伯高而已案禮有本有</span><br/>
<span class='tline' id='l154' data-llen='3299:3322'>　文本之不存文將焉附冉子爲孔子而輕財轉不免</span><br/>
<span class='tline' id='l155' data-llen='3322:3339'>　於重視其財宜乎不爲聖人所取也</span><br/>
<span class='tline' id='l156' data-llen='3339:3362'>伯高死於衛赴於孔子孔子曰吾惡乎哭諸兄弟吾哭</span><br/>
<span class='tline' id='l157' data-llen='3362:3385'>諸廟父之友吾哭諸廟門之外師吾哭諸寢朋友吾哭</span><br/>
<span class='tline' id='l158' data-llen='3385:3408'>諸寢門之外所知吾哭諸野於野則己疏於寢則己重</span><br/>
<span class='tline' id='l159' data-llen='3408:3431'>夫由賜也見我吾哭諸賜氏遂命子貢爲之主曰爲爾</span><br/>
<span class='tline' id='l160' data-llen='3431:3457'><a onclick="displayPageImage('KR1d0067', 'WYG', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3457:3474'>哭也來者拜之知伯高而來者勿拜也</span><br/>
<span class='tline' id='l162' data-llen='3474:3497'>　此言哭拜之事而見禮義之詳審也伯高死於衛赴</span><br/>
<span class='tline' id='l163' data-llen='3497:3520'>　於孔子孔子曰是喪也吾惡乎哭諸惟兄弟者祖父</span><br/>
<span class='tline' id='l164' data-llen='3520:3543'>　之遺體哭諸廟父之友與父同志哭諸廟門外師爲</span><br/>
<span class='tline' id='l165' data-llen='3543:3566'>　成我者哭諸寢朋友輔我者哭諸寢門外所知知我</span><br/>
<span class='tline' id='l166' data-llen='3566:3589'>　者哭諸野今哭伯高於野而比於所知則太疏於寢</span><br/>
<span class='tline' id='l167' data-llen='3589:3612'>　而比於師友則太重吾憶伯高之來也由賜而見吾</span><br/>
<span class='tline' id='l168' data-llen='3612:3635'>　將哭諸賜氏遂命子貢爲之主又誨之拜曰爲爾哭</span><br/>
<span class='tline' id='l169' data-llen='3635:3662'><a onclick="displayPageImage('KR1d0067', 'WYG', '007-10a' );" name="007-10a" class="pb">[007-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3662:3685'>　而來知生者也知生者弔而不傷則拜之爲伯高而</span><br/>
<span class='tline' id='l171' data-llen='3685:3708'>　來知死者也知死者傷而不弔爾非正主則弗拜也</span><br/>
<span class='tline' id='l172' data-llen='3708:3731'>　案禮生於人情之所安而可以義起權於疏戚重輕</span><br/>
<span class='tline' id='l173' data-llen='3731:3754'>　之際凡以稱乎情而已是故哭諸賜氏義也敎子貢</span><br/>
<span class='tline' id='l174' data-llen='3754:3777'>　之拜不拜禮也禮義竝得即子於伯高情亦無不至</span><br/>
<span class='tline' id='l175' data-llen='3777:3781'>　也</span><br/>
<span class='tline' id='l176' data-llen='3781:3804'>曾子曰喪有疾食肉飲酒必有草木之滋焉以爲薑桂</span><br/>
<span class='tline' id='l177' data-llen='3804:3809'>之謂也</span><br/>
<span class='tline' id='l178' data-llen='3809:3836'><a onclick="displayPageImage('KR1d0067', 'WYG', '007-10b' );" name="007-10b" class="pb">[007-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3836:3859'>　此論居喪有疾飲食之事也滋旨也薑者草之滋桂</span><br/>
<span class='tline' id='l180' data-llen='3859:3882'>　者木之滋曾子曰人子居父母之喪不茹葷不飲酒</span><br/>
<span class='tline' id='l181' data-llen='3882:3905'>　禮也然當其有疾或恐傷生則食肉飲酒又必加以</span><br/>
<span class='tline' id='l182' data-llen='3905:3928'>　草木之滋焉記者以爲蓋薑桂之謂也案居親喪者</span><br/>
<span class='tline' id='l183' data-llen='3928:3951'>　至中月而禫然後先飲醴酒食乾肉曾子之言特爲</span><br/>
<span class='tline' id='l184' data-llen='3951:3974'>　有疾者權之恐其不勝䘮而比於不孝疾已復初可</span><br/>
<span class='tline' id='l185' data-llen='3974:3978'>　也</span><br/>
<span class='tline' id='l186' data-llen='3978:4001'>子夏喪其子而喪其明曾子弔之曰吾聞之也朋友喪</span><br/>
<span class='tline' id='l187' data-llen='4001:4028'><a onclick="displayPageImage('KR1d0067', 'WYG', '007-11a' );" name="007-11a" class="pb">[007-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4028:4051'>明則哭之曾子哭子夏亦哭曰天乎予之無罪也曾子</span><br/>
<span class='tline' id='l189' data-llen='4051:4074'>怒曰商女何無罪也吾與女事夫子於洙泗之間退而</span><br/>
<span class='tline' id='l190' data-llen='4074:4097'>老於西河之上使西河之民疑女於夫子爾罪一也喪</span><br/>
<span class='tline' id='l191' data-llen='4097:4120'>爾親使民未有聞焉爾罪二也喪爾子喪爾明爾罪三</span><br/>
<span class='tline' id='l192' data-llen='4120:4143'>也而曰女何無罪與子夏投其杖而拜曰吾過矣吾過</span><br/>
<span class='tline' id='l193' data-llen='4143:4156'>矣吾離羣而索居亦已久矣</span><br/>
<span class='tline' id='l194' data-llen='4156:4179'>　此言子夏過厚於子之事而見朋友相勖之正也洙</span><br/>
<span class='tline' id='l195' data-llen='4179:4202'>　泗魯二水名西河龍門至華隂之地也子夏喪其子</span><br/>
<span class='tline' id='l196' data-llen='4202:4229'><a onclick="displayPageImage('KR1d0067', 'WYG', '007-11b' );" name="007-11b" class="pb">[007-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4229:4252'>　以哭甚而喪其明曾子徃弔之曰吾聞之也朋友有</span><br/>
<span class='tline' id='l198' data-llen='4252:4275'>　喪明者禮則哭之於是曾子哭子夏亦哭且曰天乎</span><br/>
<span class='tline' id='l199' data-llen='4275:4298'>　予固無罪曾不知何以至此也曾子聞而怒曰商女</span><br/>
<span class='tline' id='l200' data-llen='4298:4321'>　何云無罪也吾與女同事夫子於洙泗之間女退而</span><br/>
<span class='tline' id='l201' data-llen='4321:4344'>　老於西河之上使西河之民疑女同於夫子者由女</span><br/>
<span class='tline' id='l202' data-llen='4344:4367'>　不推尊夫子之故爾罪一也昔喪爾親所以自致於</span><br/>
<span class='tline' id='l203' data-llen='4367:4390'>　親者使民未有聞焉爾罪二也今喪爾子遂致喪爾</span><br/>
<span class='tline' id='l204' data-llen='4390:4413'>　明爾罪三也尚何得自云無罪與子夏乃投杖而拜</span><br/>
<span class='tline' id='l205' data-llen='4413:4440'><a onclick="displayPageImage('KR1d0067', 'WYG', '007-12a' );" name="007-12a" class="pb">[007-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4440:4463'>　曰微子言幾不自知吾無所辭過矣吾無所辭過矣</span><br/>
<span class='tline' id='l207' data-llen='4463:4486'>　吾離朋友之羣而散處也亦已乆矣案朋友之交不</span><br/>
<span class='tline' id='l208' data-llen='4486:4509'>　以情而以義若曾子之責善子夏之引過皆古義也</span><br/>
<span class='tline' id='l209' data-llen='4509:4521'>　論交者可以知所法矣</span><br/>
<span class='tline' id='l210' data-llen='4521:4544'>夫書居於内問其疾可也夜居於外弔之可也是故君</span><br/>
<span class='tline' id='l211' data-llen='4544:4567'>子非有大故不宿於外非致齊也非疾也不晝夜居於</span><br/>
<span class='tline' id='l212' data-llen='4567:4570'>内</span><br/>
<span class='tline' id='l213' data-llen='4570:4593'>　此言君子之居處當合乎禮也内謂正寢之中外謂</span><br/>
<span class='tline' id='l214' data-llen='4593:4620'><a onclick="displayPageImage('KR1d0067', 'WYG', '007-12b' );" name="007-12b" class="pb">[007-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4620:4643'>　中門之外大故喪憂也君子之動靜有常出入有度</span><br/>
<span class='tline' id='l216' data-llen='4643:4666'>　若晝居於内則似有疾矣問其疾可也夜居於外則</span><br/>
<span class='tline' id='l217' data-llen='4666:4689'>　似有喪矣弔之可也是故君子非有大故不宿於外</span><br/>
<span class='tline' id='l218' data-llen='4689:4712'>　非致齊與疾不晝夜居於内示有常也案晝主動夜</span><br/>
<span class='tline' id='l219' data-llen='4712:4735'>　主靜惟居䘮則廬於中門外雖夜亦不入致齊寢疾</span><br/>
<span class='tline' id='l220' data-llen='4735:4758'>　則處於窔奥及房闥之内雖晝亦不出君子動靜惟</span><br/>
<span class='tline' id='l221' data-llen='4758:4772'>　時是之謂通乎書夜之道也</span><br/>
<span class='tline' id='l222' data-llen='4772:4795'>高子皋之執親之喪也泣血三年未嘗見齒君子以為</span><br/>
<span class='tline' id='l223' data-llen='4795:4822'><a onclick="displayPageImage('KR1d0067', 'WYG', '007-13a' );" name="007-13a" class="pb">[007-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4822:4825'>難</span><br/>
<span class='tline' id='l225' data-llen='4825:4848'>　此言居喪過禮之事也高子皋名柴孔子弟子哭不</span><br/>
<span class='tline' id='l226' data-llen='4848:4871'>　成聲曰泣血即淚也由痛出故曰血高子皋之執親</span><br/>
<span class='tline' id='l227' data-llen='4871:4894'>　之喪也蓋有人所不能及者悲無聲而出涕一如血</span><br/>
<span class='tline' id='l228' data-llen='4894:4917'>　之出如是者三年未嘗笑而見齒君子以為難洵然</span><br/>
<span class='tline' id='l229' data-llen='4917:4940'>　矣案子皋之居喪所謂賢者過之哀至於久而不衰</span><br/>
<span class='tline' id='l230' data-llen='4940:4951'>　是以難能而可貴也</span><br/>
<span class='tline' id='l231' data-llen='4951:4974'>衰與其不當物也寧無衰齊衰不以邊坐大功不以服</span><br/>
<span class='tline' id='l232' data-llen='4974:5001'><a onclick="displayPageImage('KR1d0067', 'WYG', '007-13b' );" name="007-13b" class="pb">[007-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5001:5004'>勤</span><br/>
<span class='tline' id='l234' data-llen='5004:5027'>　此言衰制而幷及服衰之禮也物謂升縷及法制長</span><br/>
<span class='tline' id='l235' data-llen='5027:5050'>　短幅數也邊坐偏倚也衰服所以表哀長短之制精</span><br/>
<span class='tline' id='l236' data-llen='5050:5073'>　麤之宜隨輕重而爲之欲其稱也若衰不當物等於</span><br/>
<span class='tline' id='l237' data-llen='5073:5096'>　無衰與其亂禮而疑後世寧并衰去之而禮制猶或</span><br/>
<span class='tline' id='l238' data-llen='5096:5119'>　可存耳至於服衰者抑又有禮焉齊衰不以邊坐以</span><br/>
<span class='tline' id='l239' data-llen='5119:5142'>　坐宜專席也大功不以服勤嫌於務他事而忘哀也</span><br/>
<span class='tline' id='l240' data-llen='5142:5165'>　案所云不當物寧無衰者非果謂衰可廢乃以深明</span><br/>
<span class='tline' id='l241' data-llen='5165:5192'><a onclick="displayPageImage('KR1d0067', 'WYG', '007-14a' );" name="007-14a" class="pb">[007-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5192:5215'>　不當物之不可也言齊衰則斬衰可知言大功則齊</span><br/>
<span class='tline' id='l243' data-llen='5215:5221'>　衰可知</span><br/>
<span class='tline' id='l244' data-llen='5221:5244'>孔子之衞遇舊館人之喪入而哭之哀出使子貢說驂</span><br/>
<span class='tline' id='l245' data-llen='5244:5267'>而賻之子貢曰於門人之喪未有所說驂說驂於舊館</span><br/>
<span class='tline' id='l246' data-llen='5267:5290'>無乃已重乎夫子曰予鄕者入而哭之遇於一哀而出</span><br/>
<span class='tline' id='l247' data-llen='5290:5305'>涕予惡夫涕之無從也小子行之</span><br/>
<span class='tline' id='l248' data-llen='5305:5328'>　此記聖人行禮稱情之事也孔子過衞適遇舊館舎</span><br/>
<span class='tline' id='l249' data-llen='5328:5351'>　之主人有喪入而哭之哀旣出命子貢說驂馬以賻</span><br/>
<span class='tline' id='l250' data-llen='5351:5378'><a onclick="displayPageImage('KR1d0067', 'WYG', '007-14b' );" name="007-14b" class="pb">[007-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5378:5401'>　之子貢曰賜侍夫子久於凡門人之喪未見有說驂</span><br/>
<span class='tline' id='l252' data-llen='5401:5424'>　以助者今說驂以與舊館人毋乃太厚乎夫子曰予</span><br/>
<span class='tline' id='l253' data-llen='5424:5447'>　向者於主人之喪遇一哀而出涕情亦厚矣情厚者</span><br/>
<span class='tline' id='l254' data-llen='5447:5470'>　禮不可薄今若不賻是於死者無故舊之情而此涕</span><br/>
<span class='tline' id='l255' data-llen='5470:5493'>　為無自而出也小子其如吾意而行之案禮之行於</span><br/>
<span class='tline' id='l256' data-llen='5493:5516'>　天下有其情焉有其物焉物至而情不至無為貴物</span><br/>
<span class='tline' id='l257' data-llen='5516:5539'>　矣若情至而物不至又無爲貴情矣是以聖人之出</span><br/>
<span class='tline' id='l258' data-llen='5539:5559'>　涕也厚於情其說驂也厚於物外内相稱也</span><br/>
<span class='tline' id='l259' data-llen='5559:5586'><a onclick="displayPageImage('KR1d0067', 'WYG', '007-15a' );" name="007-15a" class="pb">[007-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5586:5609'>孔子在衞有送葬者而夫子觀之曰善哉爲喪乎足以</span><br/>
<span class='tline' id='l261' data-llen='5609:5632'>爲法矣小子識之子貢曰夫子何善爾也曰其往也如</span><br/>
<span class='tline' id='l262' data-llen='5632:5655'>慕其反也如疑子貢曰豈若速反而虞乎子曰小子識</span><br/>
<span class='tline' id='l263' data-llen='5655:5664'>之我未之能行也</span><br/>
<span class='tline' id='l264' data-llen='5664:5687'>　此言喪禮以哀戚爲本也孔子之在衞也適有孝子</span><br/>
<span class='tline' id='l265' data-llen='5687:5710'>　送其親之葬者而夫子觀之歎曰善哉爲䘮乎可以</span><br/>
<span class='tline' id='l266' data-llen='5710:5733'>　爲事親者法矣小子其謹識之子貢曰既殯而葬常</span><br/>
<span class='tline' id='l267' data-llen='5733:5756'>　道也夫子何獨善爾也曰女不見其往與反乎當其</span><br/>
<span class='tline' id='l268' data-llen='5756:5783'><a onclick="displayPageImage('KR1d0067', 'WYG', '007-15b' );" name="007-15b" class="pb">[007-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5783:5806'>　往也親柩在前而號呼以從與嬰兒之甫離懐抱而</span><br/>
<span class='tline' id='l270' data-llen='5806:5829'>　追求迫切者無異則如慕焉及其反也親體在外而</span><br/>
<span class='tline' id='l271' data-llen='5829:5852'>　奉神以還未知神之來否而徬徨不進則如疑焉此</span><br/>
<span class='tline' id='l272' data-llen='5852:5875'>　其所以善也子貢曰日中而虞者將以安親之神與</span><br/>
<span class='tline' id='l273' data-llen='5875:5898'>　其遲疑於中道曷若急反而行虞祭之禮乎夫子申</span><br/>
<span class='tline' id='l274' data-llen='5898:5921'>　言曰小子其謹識之毋易我言我未之能此也案孝</span><br/>
<span class='tline' id='l275' data-llen='5921:5944'>　道之大莫過於送死慕則從親於途而惟恐不及疑</span><br/>
<span class='tline' id='l276' data-llen='5944:5967'>　則痛親在野而如不欲還皆孝子不死其親之至情</span><br/>
<span class='tline' id='l277' data-llen='5967:5994'><a onclick="displayPageImage('KR1d0067', 'WYG', '007-16a' );" name="007-16a" class="pb">[007-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5994:6017'>　也子貢謂如疑則反遲有不若速反而虞者是知禮</span><br/>
<span class='tline' id='l279' data-llen='6017:6030'>　之常而不察其情之至矣</span><br/>
<span class='tline' id='l280' data-llen='6030:6051'>顔淵之喪饋祥肉孔子出受之入彈琴而后食之</span><br/>
<span class='tline' id='l281' data-llen='6051:6074'>　此言孔子受祥肉之禮也顏淵之喪祥祭畢饋肉於</span><br/>
<span class='tline' id='l282' data-llen='6074:6097'>　孔子孔子出而受之既入弹琴而后食蓋以和平之</span><br/>
<span class='tline' id='l283' data-llen='6097:6120'>　聲散感傷之情也案此與子哭之慟同一意理程子</span><br/>
<span class='tline' id='l284' data-llen='6120:6131'>　疑非聖人舉動過矣</span><br/>
<span class='tline' id='l285' data-llen='6131:6154'>孔子與門人立拱而尚右二三子亦皆尚右孔子曰二</span><br/>
<span class='tline' id='l286' data-llen='6154:6181'><a onclick="displayPageImage('KR1d0067', 'WYG', '007-16b' );" name="007-16b" class="pb">[007-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6181:6203'>三子之嗜學也我則有姊之喪故也二三子皆尚左</span><br/>
<span class='tline' id='l288' data-llen='6203:6226'>　此言有喪拱手之事也孔子嘗與門人立叉手而以</span><br/>
<span class='tline' id='l289' data-llen='6226:6249'>　右手加於上二三子見而傚之亦皆尚右孔子曰甚</span><br/>
<span class='tline' id='l290' data-llen='6249:6272'>　矣二三子之嗜學也我之從右以有姊之喪故也二</span><br/>
<span class='tline' id='l291' data-llen='6272:6295'>　三子其何居乎於是二三子皆反而尚左案左陽也</span><br/>
<span class='tline' id='l292' data-llen='6295:6318'>　右陰也吉事尚左凶事尚右孔子於手容之細功服</span><br/>
<span class='tline' id='l293' data-llen='6318:6330'>　之輕而動必合禮如此</span><br/>
<span class='tline' id='l294' data-llen='6330:6353'>孔子蚤作負手曵杖消摇於門歌曰泰山其頽乎梁木</span><br/>
<span class='tline' id='l295' data-llen='6353:6380'><a onclick="displayPageImage('KR1d0067', 'WYG', '007-17a' );" name="007-17a" class="pb">[007-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6380:6403'>其壞乎哲人其萎乎既歌而入當戸而坐子貢聞之曰</span><br/>
<span class='tline' id='l297' data-llen='6403:6426'>泰山其頽則吾將安仰梁木其壞哲人其萎則吾將安</span><br/>
<span class='tline' id='l298' data-llen='6426:6449'>放夫子殆將病也遂趨而入夫子曰賜爾來何遲也夏</span><br/>
<span class='tline' id='l299' data-llen='6449:6472'>后氏殯於東階之上則猶在阼也殷人殯於两楹之間</span><br/>
<span class='tline' id='l300' data-llen='6472:6495'>則與賓主夾之也周人殯於西階之上則猶賓之也而</span><br/>
<span class='tline' id='l301' data-llen='6495:6518'>丘也殷人也予疇昔之夜夢坐奠於兩楹之間夫明王</span><br/>
<span class='tline' id='l302' data-llen='6518:6541'>不興而天下其孰能宗予予殆將死也蓋寢疾七曰而</span><br/>
<span class='tline' id='l303' data-llen='6541:6544'>沒</span><br/>
<span class='tline' id='l304' data-llen='6544:6571'><a onclick="displayPageImage('KR1d0067', 'WYG', '007-17b' );" name="007-17b" class="pb">[007-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6571:6594'>　此記聖人知命之學也負手曵杖反于却後而曵其</span><br/>
<span class='tline' id='l306' data-llen='6594:6617'>　杖也消摇寛縱自適之貎阼階主位西階賓位兩楹</span><br/>
<span class='tline' id='l307' data-llen='6617:6640'>　賓主相夾之地孔子蚤起反手曵其杖消搖於門而</span><br/>
<span class='tline' id='l308' data-llen='6640:6663'>　歌曰泰山其頽圯乎梁木其朽壞乎哲人其萎謝乎</span><br/>
<span class='tline' id='l309' data-llen='6663:6686'>　歌畢而入當戸而坐子貢聞之曰異哉歌也泰山而</span><br/>
<span class='tline' id='l310' data-llen='6686:6709'>　頽吾將安所仰頼也梁木而壊哲人而萎吾將安所</span><br/>
<span class='tline' id='l311' data-llen='6709:6732'>　依放也度夫子殆捋病也遂趨而入子曰賜爾來何</span><br/>
<span class='tline' id='l312' data-llen='6732:6755'>　遲也吾聞三代之禮制不同故殯饋之所亦異夏后</span><br/>
<span class='tline' id='l313' data-llen='6755:6782'><a onclick="displayPageImage('KR1d0067', 'WYG', '007-18a' );" name="007-18a" class="pb">[007-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6782:6805'>　氏殯於東階則猶在阼以爲主也殷人殯於兩楹則</span><br/>
<span class='tline' id='l315' data-llen='6805:6828'>　夾於賓階主階之閒也周人殯於西階則猶在西以</span><br/>
<span class='tline' id='l316' data-llen='6828:6851'>　爲賔也而某也殷之後也予疇昔之夜夢坐两楹之</span><br/>
<span class='tline' id='l317' data-llen='6851:6874'>　閒而見饋食之事是以殷人享殷禮也夫明王不興</span><br/>
<span class='tline' id='l318' data-llen='6874:6897'>　時不我與天下其孰能尊予之道者以夢騐之予殆</span><br/>
<span class='tline' id='l319' data-llen='6897:6920'>　將死也蓋寢疾七日而沒案鉏商以獲麟告孔子曰</span><br/>
<span class='tline' id='l320' data-llen='6920:6943'>　吾道窮矣至是因夢而歌自知將化蓋通乎晝夜之</span><br/>
<span class='tline' id='l321' data-llen='6943:6966'>　道而知死生之說聖人何容心焉至所謂坐奠於两</span><br/>
<span class='tline' id='l322' data-llen='6966:6993'><a onclick="displayPageImage('KR1d0067', 'WYG', '007-18b' );" name="007-18b" class="pb">[007-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6993:7016'>　楹之閒者從後而言之則萬世王祀與天無極殆其</span><br/>
<span class='tline' id='l324' data-llen='7016:7021'>　應與</span><br/>
<span class='tline' id='l325' data-llen='7021:7044'>孔子之喪門人疑所服子貢曰昔者夫子之喪顏淵若</span><br/>
<span class='tline' id='l326' data-llen='7044:7066'>喪子而無服喪子路亦然請喪夫子若䘮父而無服</span><br/>
<span class='tline' id='l327' data-llen='7066:7089'>　此言孔門弟子爲師之喪制也孔子之喪門人相與</span><br/>
<span class='tline' id='l328' data-llen='7089:7112'>　議所服疑而未有決也子貢曰師弔之恩猶父子也</span><br/>
<span class='tline' id='l329' data-llen='7112:7135'>　昔夫子嘗行之矣顏淵死哭之慟若䘮子而無服其</span><br/>
<span class='tline' id='l330' data-llen='7135:7158'>　喪子路亦然今請喪夫子尊之如父報以三年但不</span><br/>
<span class='tline' id='l331' data-llen='7158:7185'><a onclick="displayPageImage('KR1d0067', 'WYG', '007-19a' );" name="007-19a" class="pb">[007-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7185:7208'>　爲衰弔服加麻禮也案師友皆弔服而加麻謂服緦</span><br/>
<span class='tline' id='l333' data-llen='7208:7232'>　之絰帶以麻爲之既𦵏則除非五服之正服也孔子</span><br/>
<span class='tline' id='l334' data-llen='7232:7255'>　以子之喪處其弟門人即以父之喪處其師恩義之</span><br/>
<span class='tline' id='l335' data-llen='7255:7278'>　重非心喪三年蓋有不足爲報者其不為服則亦裁</span><br/>
<span class='tline' id='l336' data-llen='7278:7285'>　之以禮也</span><br/>
<span class='tline' id='l337' data-llen='7285:7308'>孔子之喪公西赤爲志焉飾棺牆置翣設披周也設崇</span><br/>
<span class='tline' id='l338' data-llen='7308:7318'>殷也綢練設旐夏也</span><br/>
<span class='tline' id='l339' data-llen='7318:7341'>　此記孔門送葬之禮也牆柳衣翣棺飾披持棺者崇</span><br/>
<span class='tline' id='l340' data-llen='7341:7368'><a onclick="displayPageImage('KR1d0067', 'WYG', '007-19b' );" name="007-19b" class="pb">[007-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7368:7391'>　崇牙也綢韜也練素錦也旐以緇布爲之廣終幅長</span><br/>
<span class='tline' id='l342' data-llen='7391:7414'>　八尺喪葬之制自夏殷以至於周而禮大備如孔子</span><br/>
<span class='tline' id='l343' data-llen='7414:7437'>　之喪則公西赤爲之志焉以栁車錦褚爲覆棺之飾</span><br/>
<span class='tline' id='l344' data-llen='7437:7460'>　而其外爲邊障如牆車邊置木翣爲障又設披使左</span><br/>
<span class='tline' id='l345' data-llen='7460:7483'>　右維持以防傾覆此皆周制也其送葬乘車所建旗</span><br/>
<span class='tline' id='l346' data-llen='7483:7506'>　物之屬刻繒爲崇牙則殷制也又纏竿以素錦而於</span><br/>
<span class='tline' id='l347' data-llen='7506:7529'>　竿首設旐則夏制也案此記者推其制所自出故鄭</span><br/>
<span class='tline' id='l348' data-llen='7529:7552'>　氏云兼用三王謂用三王時所制之禮也爲志蓋志</span><br/>
<span class='tline' id='l349' data-llen='7552:7579'><a onclick="displayPageImage('KR1d0067', 'WYG', '007-20a' );" name="007-20a" class="pb">[007-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7579:7602'>　古典禮考核精當以施於今非章識之謂也說者以</span><br/>
<span class='tline' id='l351' data-llen='7602:7625'>　爲孔子有不可及之道故報之以人所不可行之禮</span><br/>
<span class='tline' id='l352' data-llen='7625:7637'>　豈知所以尊聖人者哉</span><br/>
<span class='tline' id='l353' data-llen='7637:7660'>子張之喪公明儀為志焉褚幕丹質蟻結於四隅殷士</span><br/>
<span class='tline' id='l354' data-llen='7660:7663'>也</span><br/>
<span class='tline' id='l355' data-llen='7663:7686'>　此記孔子弟子送葬之事也褚覆棺之物蟻結畫蚍</span><br/>
<span class='tline' id='l356' data-llen='7686:7709'>　蜉之形於褚之四角也子張之喪其門人有公明儀</span><br/>
<span class='tline' id='l357' data-llen='7709:7732'>　者爲之志焉葬禮大夫以上用幄子張士也用褚幕</span><br/>
<span class='tline' id='l358' data-llen='7732:7759'><a onclick="displayPageImage('KR1d0067', 'WYG', '007-20b' );" name="007-20b" class="pb">[007-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7759:7782'>　覆棺而以丹質之布爲之復畫往來交結如蟻狀垂</span><br/>
<span class='tline' id='l360' data-llen='7782:7805'>　於幕之四角以爲飾蓋殷之士禮如此案記有云掘</span><br/>
<span class='tline' id='l361' data-llen='7805:7828'>　中霤而浴毁竈以綴足及葬毁宗躐行殷道也學者</span><br/>
<span class='tline' id='l362' data-llen='7828:7845'>　行之則喪禮從殷固孔門之所尚也</span><br/>
<span class='tline' id='l363' data-llen='7845:7868'>子夏問於孔子曰居父母之仇如之何夫子曰寢苫枕</span><br/>
<span class='tline' id='l364' data-llen='7868:7891'>干不仕弗與共天下也遇諸市朝不反兵而鬭曰請問</span><br/>
<span class='tline' id='l365' data-llen='7891:7914'>居昆弟之仇如之何曰仕弗與共國銜君命而使雖遇</span><br/>
<span class='tline' id='l366' data-llen='7914:7937'>之不鬬曰請問居從父昆弟之仇如之何曰不爲魁主</span><br/>
<span class='tline' id='l367' data-llen='7937:7964'><a onclick="displayPageImage('KR1d0067', 'WYG', '007-21a' );" name="007-21a" class="pb">[007-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7964:7975'>人能則執兵而陪其後</span><br/>
<span class='tline' id='l369' data-llen='7975:7998'>　此言親疏報仇之法也子夏問於孔子曰人子居父</span><br/>
<span class='tline' id='l370' data-llen='7998:8021'>　母之仇當何如夫子曰恩莫重於父子義莫大於復</span><br/>
<span class='tline' id='l371' data-llen='8021:8044'>　仇必寢苫而常以喪禮自處枕干而常以兵器自隨</span><br/>
<span class='tline' id='l372' data-llen='8044:8067'>　不暇仕而事人其心直不願與仇者共生於天下如</span><br/>
<span class='tline' id='l373' data-llen='8067:8090'>　遇諸市朝兵在於身不待反求而鬭市朝且然他可</span><br/>
<span class='tline' id='l374' data-llen='8090:8113'>　知矣再問曰設有昆弟之仇將何以處之曰所仕之</span><br/>
<span class='tline' id='l375' data-llen='8113:8136'>　國弗與仇者同朝若奉君命而出遇之而不鬭以兄</span><br/>
<span class='tline' id='l376' data-llen='8136:8163'><a onclick="displayPageImage('KR1d0067', 'WYG', '007-21b' );" name="007-21b" class="pb">[007-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8163:8186'>　弟之恩稍殺於父母故也又問曰設有從父昆弟之</span><br/>
<span class='tline' id='l378' data-llen='8186:8209'>　仇何以處之曰不爲首難若親子弟有能自報之則</span><br/>
<span class='tline' id='l379' data-llen='8209:8232'>　執兵以陪其後而爲之助以恩又殺故也案朝在公</span><br/>
<span class='tline' id='l380' data-llen='8232:8255'>　門之内閽人掌其禁兵器不得入中門惟大詢衆庶</span><br/>
<span class='tline' id='l381' data-llen='8255:8278'>　在外朝則得入又凡野外縣鄙鄉遂但有公事之處</span><br/>
<span class='tline' id='l382' data-llen='8278:8301'>　皆謂之朝兵不必是矛㦸佩刀以上皆是曲禮謂兄</span><br/>
<span class='tline' id='l383' data-llen='8301:8324'>　弟之仇不反兵此言遇之不闘者專以仕而爲君出</span><br/>
<span class='tline' id='l384' data-llen='8324:8331'>　使者言耳</span><br/>
<span class='tline' id='l385' data-llen='8331:8358'><a onclick="displayPageImage('KR1d0067', 'WYG', '007-22a' );" name="007-22a" class="pb">[007-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8358:8378'>孔子之喪二三子皆絰而出羣居則絰出則否</span><br/>
<span class='tline' id='l387' data-llen='8378:8401'>　此言弔服有師友之別也絰謂緦麻之絰一股而環</span><br/>
<span class='tline' id='l388' data-llen='8401:8424'>　也羣謂友也師友以道合其服皆弔服加麻孔子之</span><br/>
<span class='tline' id='l389' data-llen='8424:8447'>　喪二三子出外而不免絰者所以隆師也若羣弟子</span><br/>
<span class='tline' id='l390' data-llen='8447:8470'>　之相爲服居則加絰出則否以别於師也或曰羣亦</span><br/>
<span class='tline' id='l391' data-llen='8470:8485'>　爲孔子蓋門人之疏而恩淺者</span><br/>
<span class='tline' id='l392' data-llen='8485:8492'>易墓非古也</span><br/>
<span class='tline' id='l393' data-llen='8492:8515'>　此言治墓之事而引古以明之也易謂芟治草木古</span><br/>
<span class='tline' id='l394' data-llen='8515:8542'><a onclick="displayPageImage('KR1d0067', 'WYG', '007-22b' );" name="007-22b" class="pb">[007-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8542:8566'>　謂殷以前也𦵏者藏也形體消仆合歸於土於是乎</span><br/>
<span class='tline' id='l396' data-llen='8566:8589'>　有墓無事崇高無爲封樹乃古之制若墓而時易之</span><br/>
<span class='tline' id='l397' data-llen='8589:8612'>　則非古也案禮不墳不脩爲骨肉已歸於土而魂氣</span><br/>
<span class='tline' id='l398' data-llen='8612:8636'>　則栖於廟廟重墓輕也然親骸所歸豈其𦵏則忘之</span><br/>
<span class='tline' id='l399' data-llen='8636:8652'>　後世重墓雖非古制固得禮之意</span><br/>
<span class='tline' id='l400' data-llen='8652:8675'>子路曰吾聞諸夫子喪禮與其哀不足而禮有餘也不</span><br/>
<span class='tline' id='l401' data-llen='8675:8698'>若禮不足而哀有餘也祭禮與其敬不足而禮有餘也</span><br/>
<span class='tline' id='l402' data-llen='8698:8710'>不若禮不足而敬有餘也</span><br/>
<span class='tline' id='l403' data-llen='8710:8737'><a onclick="displayPageImage('KR1d0067', 'WYG', '007-23a' );" name="007-23a" class="pb">[007-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8737:8761'>　　此言喪祭主於哀敬也子路曰吾嘗聞之夫子矣禮</span><br/>
<span class='tline' id='l405' data-llen='8761:8785'>　　以喪祭爲大喪祭以哀敬爲本人子之居喪與其哀</span><br/>
<span class='tline' id='l406' data-llen='8785:8809'>　　戚之不足徒制其明器厚其衣衾而禮有餘也固不</span><br/>
<span class='tline' id='l407' data-llen='8809:8833'>　　若禮不足而哀有餘之爲愈也人子之致祭與其恭</span><br/>
<span class='tline' id='l408' data-llen='8833:8857'>　　敬之不足徒陳其俎豆潔其牲牢而禮有餘也固不</span><br/>
<span class='tline' id='l409' data-llen='8857:8881'>　　若禮不足而敬有餘之為愈也案禮有本有文哀敬</span><br/>
<span class='tline' id='l410' data-llen='8881:8905'>　　從乎心其本也禮從乎物其文也二者以相稱為善</span><br/>
<span class='tline' id='l411' data-llen='8905:8929'>　　然或無其財而禮有不足則哀敬固無不可自盡者</span><br/>
<span class='tline' id='l412' data-llen='8929:8956'><a onclick="displayPageImage('KR1d0067', 'WYG', '007-23b' );" name="007-23b" class="pb">[007-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8956:8972'>　　孔子言此亦寧儉寧戚之意也</span><br/>
<span class='tline' id='l414' data-llen='8972:8975'>　</span><br/>
<span class='tline' id='l415' data-llen='8975:8978'>　</span><br/>
<span class='tline' id='l416' data-llen='8978:8981'>　</span><br/>
<span class='tline' id='l417' data-llen='8981:8984'>　</span><br/>
<span class='tline' id='l418' data-llen='8984:8987'>　</span><br/>
<span class='tline' id='l419' data-llen='8987:8990'>　</span><br/>
<span class='tline' id='l420' data-llen='8990:9000'>日講禮記解義卷七</span><br/>
</p>
<p><br/>
</p>
  </div>
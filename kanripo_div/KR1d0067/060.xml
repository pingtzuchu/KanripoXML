<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1d0067', 'WYG', '060-1a' );" name="060-1a" class="pb">[060-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:193'>　欽定四庫全書</span><br/>
<span class='tline' id='l9' data-llen='193:204'>日講禮記解義卷六十</span><br/>
<span class='tline' id='l10' data-llen='204:209'>　服問</span><br/>
<span class='tline' id='l11' data-llen='209:233'>　　服問者善其問以知有服而遭喪所變易之節也吴</span><br/>
<span class='tline' id='l12' data-llen='233:255'>　　氏澄曰此篇與喪服小記篇内喪服一章相類</span><br/>
<span class='tline' id='l13' data-llen='255:279'>　傳曰有從輕而重公子之妻為其皇姑有從重而輕為</span><br/>
<span class='tline' id='l14' data-llen='279:303'>　妻之父母有從無服而有服公子之妻為公子之外兄</span><br/>
<span class='tline' id='l15' data-llen='303:322'>　弟有從有服而無服公子為其妻之父母</span><br/>
<span class='tline' id='l16' data-llen='322:348'><a onclick="displayPageImage('KR1d0067', 'WYG', '060-1b' );" name="060-1b" class="pb">[060-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='348:372'>　　此明從服輕重之異也傳曰者舊有成傳記者引之</span><br/>
<span class='tline' id='l18' data-llen='372:396'>　　公子諸侯之妾子皇姑公子之生母恐嫌嫡女君故</span><br/>
<span class='tline' id='l19' data-llen='396:420'>　　加皇字以别之明非女君而此婦尊之與女君同也</span><br/>
<span class='tline' id='l20' data-llen='420:444'>　　公子之外兄弟注疏謂是公子之外祖父母及從母</span><br/>
<span class='tline' id='l21' data-llen='444:468'>　　儀禮喪服傳小功以下為兄弟外祖父母及從母皆</span><br/>
<span class='tline' id='l22' data-llen='468:492'>　　小功蓋謂外家之親而服小功兄弟之服也姑之子</span><br/>
<span class='tline' id='l23' data-llen='492:516'>　　曰外兄弟知非姑子者夫為姑子緦麻妻降夫一等</span><br/>
<span class='tline' id='l24' data-llen='516:540'>　　無服也傳曰服術有所謂從服者其隆殺不同故或</span><br/>
<span class='tline' id='l25' data-llen='540:566'><a onclick="displayPageImage('KR1d0067', 'WYG', '060-2a' );" name="060-2a" class="pb">[060-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='566:589'>　有從輕而重如諸侯之庶子為其母父在則練冠父</span><br/>
<span class='tline' id='l27' data-llen='589:612'>　沒則大功皆輕服也其妻則不論諸侯存沒而為皇</span><br/>
<span class='tline' id='l28' data-llen='612:635'>　姑期是從輕而重矣或有從重而輕如妻為其父母</span><br/>
<span class='tline' id='l29' data-llen='635:658'>　齊衰是重服也夫從妻而僅服緦麻是從重而輕矣</span><br/>
<span class='tline' id='l30' data-llen='658:681'>　或有從無服而有服如公子厭於君不服己母之外</span><br/>
<span class='tline' id='l31' data-llen='681:704'>　家是無服也其妻猶從公子而為公子之外祖父母</span><br/>
<span class='tline' id='l32' data-llen='704:727'>　及從母服緦麻是從無服而有服矣或有從有服而</span><br/>
<span class='tline' id='l33' data-llen='727:750'>　無服如公子之妻為其父母齊衰是有服也而公子</span><br/>
<span class='tline' id='l34' data-llen='750:776'><a onclick="displayPageImage('KR1d0067', 'WYG', '060-2b' );" name="060-2b" class="pb">[060-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='776:799'>　厭於君降其私親不從妻而服妻之父母是從有服</span><br/>
<span class='tline' id='l36' data-llen='799:806'>　而無服矣</span><br/>
<span class='tline' id='l37' data-llen='806:829'>傳曰母出則為繼母之黨服母死則為其母之黨服為</span><br/>
<span class='tline' id='l38' data-llen='829:844'>其母之黨服則不為繼母之黨服</span><br/>
<span class='tline' id='l39' data-llen='844:867'>　此言為母黨之服也母出而父再娶則為繼母之黨</span><br/>
<span class='tline' id='l40' data-llen='867:890'>　服以己母之黨恩已絶也如母死祔廟則仍為其母</span><br/>
<span class='tline' id='l41' data-llen='890:913'>　之黨服既為其母之黨服則不更為繼母之黨服雖</span><br/>
<span class='tline' id='l42' data-llen='913:936'>　外親亦無二統也案喪服小記有曰為慈母之父母</span><br/>
<span class='tline' id='l43' data-llen='936:962'><a onclick="displayPageImage('KR1d0067', 'WYG', '060-3a' );" name="060-3a" class="pb">[060-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='962:985'>　無服蓋繼母如母以配父也慈母如母以貴父之命</span><br/>
<span class='tline' id='l45' data-llen='985:1008'>　也然於其黨則不同矣此禮之所以别嫌明微而非</span><br/>
<span class='tline' id='l46' data-llen='1008:1017'>　聖人莫能制也</span><br/>
<span class='tline' id='l47' data-llen='1017:1041'>三年之喪既練矣有期之喪既𦵏矣則帶其故葛帶絰</span><br/>
<span class='tline' id='l48' data-llen='1041:1063'>期之絰服其功衰有大功之喪亦如之小功無變也</span><br/>
<span class='tline' id='l49' data-llen='1063:1086'>　此言三年練後遭喪之變服也帶謂要絰絰謂首絰</span><br/>
<span class='tline' id='l50' data-llen='1086:1109'>　故葛帶三年喪之練葛帶也以期服遇於後故以前</span><br/>
<span class='tline' id='l51' data-llen='1109:1132'>　所服為故功衰者三年喪練後之衰其布七升與降</span><br/>
<span class='tline' id='l52' data-llen='1132:1158'><a onclick="displayPageImage('KR1d0067', 'WYG', '060-3b' );" name="060-3b" class="pb">[060-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1158:1181'>　服大功同故曰功衰凡服之帶絰宜因其輕重而服</span><br/>
<span class='tline' id='l54' data-llen='1181:1204'>　之然或两服相遇而時既參差又有當各審其所重</span><br/>
<span class='tline' id='l55' data-llen='1204:1227'>　者如三年之喪既練祭矣而遇有期之喪亦既葬矣</span><br/>
<span class='tline' id='l56' data-llen='1227:1250'>　此時以要絰言期喪既葬之葛與三年之練葛雖同</span><br/>
<span class='tline' id='l57' data-llen='1250:1273'>　然必仍帶其練之舊葛帶者以三年為重也以首絰</span><br/>
<span class='tline' id='l58' data-llen='1273:1296'>　言三年之喪既練則絰除於是而絰期之絰者以期</span><br/>
<span class='tline' id='l59' data-llen='1296:1319'>　為重也以衰言期喪既葬之衰與三年既練之功衰</span><br/>
<span class='tline' id='l60' data-llen='1319:1342'>　亦同而必服其功衰者亦以三年為重也至三年既</span><br/>
<span class='tline' id='l61' data-llen='1342:1368'><a onclick="displayPageImage('KR1d0067', 'WYG', '060-4a' );" name="060-4a" class="pb">[060-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1368:1391'>　練期既葬之後或有大功之喪則帶故葛而絰期絰</span><br/>
<span class='tline' id='l63' data-llen='1391:1414'>　者禮亦如之若遇小功之喪則服輕而無所變於前</span><br/>
<span class='tline' id='l64' data-llen='1414:1437'>　不以輕累重也案帶其故葛帶絰期之絰皆為男子</span><br/>
<span class='tline' id='l65' data-llen='1437:1460'>　之制孔氏疏曰若婦人練後麻帶除矣則首絰練之</span><br/>
<span class='tline' id='l66' data-llen='1460:1480'>　故葛絰要帶期之麻帶以婦人不葛帶故也</span><br/>
<span class='tline' id='l67' data-llen='1480:1503'>麻之有本者變三年之葛既練遇麻斷本者於免絰之</span><br/>
<span class='tline' id='l68' data-llen='1503:1520'>既免去絰每可以絰必絰既絰則去之</span><br/>
<span class='tline' id='l69' data-llen='1520:1543'>　此申上文大功小功變與無變之義也本謂麻之根</span><br/>
<span class='tline' id='l70' data-llen='1543:1569'><a onclick="displayPageImage('KR1d0067', 'WYG', '060-4b' );" name="060-4b" class="pb">[060-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1569:1592'>　也有本者謂大功以上其絰帶留麻根為之斷猶去</span><br/>
<span class='tline' id='l72' data-llen='1592:1615'>　也三年之葛雖不為輕服而變然如遇大功以上之</span><br/>
<span class='tline' id='l73' data-llen='1615:1638'>　初喪其麻帶皆不絶本者則又得以變三年之練葛</span><br/>
<span class='tline' id='l74' data-llen='1638:1661'>　蓋麻至有本而重於葛也否則麻非有本即親喪既</span><br/>
<span class='tline' id='l75' data-llen='1661:1684'>　練之後遇小功以下喪澡麻斷本者皆不為之變但</span><br/>
<span class='tline' id='l76' data-llen='1684:1707'>　於當免亦以小功以下之絰加之既免而去絰每當</span><br/>
<span class='tline' id='l77' data-llen='1707:1730'>　斂殯可絰之時必皆為加絰既絰則脱去之鄭氏注</span><br/>
<span class='tline' id='l78' data-llen='1730:1753'>　曰緣練無首絰於有事則免絰如其倫免無不絰絰</span><br/>
<span class='tline' id='l79' data-llen='1753:1779'><a onclick="displayPageImage('KR1d0067', 'WYG', '060-5a' );" name="060-5a" class="pb">[060-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1779:1794'>　有不免其無事則自若練服也</span><br/>
<span class='tline' id='l81' data-llen='1794:1817'>小功不易喪之練冠如免則絰其緦小功之絰因其初</span><br/>
<span class='tline' id='l82' data-llen='1817:1840'>葛帶緦之麻不變小功之葛小功之麻不變大功之葛</span><br/>
<span class='tline' id='l83' data-llen='1840:1847'>以有本為税</span><br/>
<span class='tline' id='l84' data-llen='1847:1870'>　此承上而申言麻葛之變與無變也税亦變易也既</span><br/>
<span class='tline' id='l85' data-llen='1870:1893'>　練而免絰者非謂練冠之可易凡遇小功以下喪不</span><br/>
<span class='tline' id='l86' data-llen='1893:1916'>　變三年既練之冠如其當免則首暫絰其緦與小功</span><br/>
<span class='tline' id='l87' data-llen='1916:1939'>　之絰而要自因其三年之葛帶凡本服輕者雖緦之</span><br/>
<span class='tline' id='l88' data-llen='1939:1965'><a onclick="displayPageImage('KR1d0067', 'WYG', '060-5b' );" name="060-5b" class="pb">[060-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1965:1988'>　麻亦不變小功之葛小功之麻亦不變大功之葛况</span><br/>
<span class='tline' id='l90' data-llen='1988:2011'>　以緦小功之麻而得變三年之葛帶哉是麻惟有本</span><br/>
<span class='tline' id='l91' data-llen='2011:2034'>　者得變而税愈以明矣鄭氏注曰小功以下之麻雖</span><br/>
<span class='tline' id='l92' data-llen='2034:2056'>　與上葛同猶不變也此要其麻有本者乃變上耳</span><br/>
<span class='tline' id='l93' data-llen='2056:2079'>殤長中變三年之葛終殤之月筭而反三年之葛是非</span><br/>
<span class='tline' id='l94' data-llen='2079:2094'>重麻為其無卒哭之税下殤則否</span><br/>
<span class='tline' id='l95' data-llen='2094:2117'>　此又承上而言麻葛偶變之義也殤長中謂本服大</span><br/>
<span class='tline' id='l96' data-llen='2117:2140'>　功降而為殤者男子為之小功婦人則長殤小功中</span><br/>
<span class='tline' id='l97' data-llen='2140:2166'><a onclick="displayPageImage('KR1d0067', 'WYG', '060-6a' );" name="060-6a" class="pb">[060-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2166:2189'>　殤緦麻筭數也亦有以無本之麻而變三年之葛者</span><br/>
<span class='tline' id='l99' data-llen='2189:2212'>　如殤之長中服小功緦乃得變三年之葛著此殤服</span><br/>
<span class='tline' id='l100' data-llen='2212:2235'>　之麻終其小功五月緦三月之數而後還服三年之</span><br/>
<span class='tline' id='l101' data-llen='2235:2258'>　葛是非重此麻也以殤服由重降輕其禮質畧自初</span><br/>
<span class='tline' id='l102' data-llen='2258:2281'>　死服麻以後無卒哭税麻服葛之節故特得變之若</span><br/>
<span class='tline' id='l103' data-llen='2281:2304'>　下殤則年益幼服皆緦麻自不得變三年之葛矣案</span><br/>
<span class='tline' id='l104' data-llen='2304:2327'>　此為麻葛輕重之權雖偶變而其義仍同於不變也</span><br/>
<span class='tline' id='l105' data-llen='2327:2350'>君為天子三年夫人如外宗之為君也世子不為天子</span><br/>
<span class='tline' id='l106' data-llen='2350:2376'><a onclick="displayPageImage('KR1d0067', 'WYG', '060-6b' );" name="060-6b" class="pb">[060-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2376:2379'>服</span><br/>
<span class='tline' id='l108' data-llen='2379:2402'>　此言諸侯之國上為天子之禮也君謂諸侯夫人謂</span><br/>
<span class='tline' id='l109' data-llen='2402:2425'>　諸侯之夫人外宗謂外親之婦世子謂諸侯之適子</span><br/>
<span class='tline' id='l110' data-llen='2425:2448'>　諸侯各君其國而於天子則為臣故為服斬衰三年</span><br/>
<span class='tline' id='l111' data-llen='2448:2471'>　其夫人則服期一如諸侯外宗之婦為其君期也世</span><br/>
<span class='tline' id='l112' data-llen='2471:2494'>　子有繼世之道則逺嫌而不為天子服但如畿外之</span><br/>
<span class='tline' id='l113' data-llen='2494:2517'>　民而已熊氏曰外宗有三卿大夫之妻一也君之姑</span><br/>
<span class='tline' id='l114' data-llen='2517:2540'>　姊妹之女舅之女從母之女二也此外宗是諸侯外</span><br/>
<span class='tline' id='l115' data-llen='2540:2566'><a onclick="displayPageImage('KR1d0067', 'WYG', '060-7a' );" name="060-7a" class="pb">[060-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2566:2589'>　親之婦若姑之子婦從母之子婦其夫是君之外親</span><br/>
<span class='tline' id='l117' data-llen='2589:2609'>　為君服斬其婦亦名外宗為君服期是三也</span><br/>
<span class='tline' id='l118' data-llen='2609:2621'>君所主夫人妻大子適婦</span><br/>
<span class='tline' id='l119' data-llen='2621:2644'>　此言君重正適之義也夫人妻謂夫人為君適妻者</span><br/>
<span class='tline' id='l120' data-llen='2644:2667'>　大子即世子其妻為適婦諸侯於天子為臣在一國</span><br/>
<span class='tline' id='l121' data-llen='2667:2690'>　則仍為君而尊無與敵君所自主其喪者惟為夫人</span><br/>
<span class='tline' id='l122' data-llen='2690:2713'>　妻與大子與適婦而已以三者皆正適故也案人君</span><br/>
<span class='tline' id='l123' data-llen='2713:2736'>　於宫閫之地其情易溺故主喪唯適謹私也推此則</span><br/>
<span class='tline' id='l124' data-llen='2736:2762'><a onclick="displayPageImage('KR1d0067', 'WYG', '060-7b' );" name="060-7b" class="pb">[060-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2762:2778'>　必無以妾為妻以嬖奪適之患矣</span><br/>
<span class='tline' id='l126' data-llen='2778:2794'>大夫之適子為君夫人大子如士服</span><br/>
<span class='tline' id='l127' data-llen='2794:2817'>　此言大夫適子所宜服之禮也大夫之適子為其君</span><br/>
<span class='tline' id='l128' data-llen='2817:2840'>　與夫人及大子一如士之服士蓋為國君斬為小君</span><br/>
<span class='tline' id='l129' data-llen='2840:2863'>　大子期也案大夫不繼世其子無嫌故大夫之適子</span><br/>
<span class='tline' id='l130' data-llen='2863:2874'>　與君世子之禮不同</span><br/>
<span class='tline' id='l131' data-llen='2874:2897'>君之母非夫人則羣臣無服唯近臣及僕驂乘從服唯</span><br/>
<span class='tline' id='l132' data-llen='2897:2904'>君所服服也</span><br/>
<span class='tline' id='l133' data-llen='2904:2930'><a onclick="displayPageImage('KR1d0067', 'WYG', '060-8a' );" name="060-8a" class="pb">[060-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2930:2953'>　此言臣專為君適母服之禮也近臣閽寺之屬僕御</span><br/>
<span class='tline' id='l135' data-llen='2953:2976'>　車者驂乗車右也君之母為適夫人臣當服期若非</span><br/>
<span class='tline' id='l136' data-llen='2976:2999'>　夫人則羣臣無服唯近臣及僕與驂乘者隨君之服</span><br/>
<span class='tline' id='l137' data-llen='2999:3022'>　唯君服緦故亦服緦也案儀禮喪服篇庶子為父後</span><br/>
<span class='tline' id='l138' data-llen='3022:3043'>　者為其母緦臣服則未之聞故不與諸賤臣等</span><br/>
<span class='tline' id='l139' data-llen='3043:3066'>公為卿大夫錫衰以居出亦如之當事則弁絰大夫相</span><br/>
<span class='tline' id='l140' data-llen='3066:3081'>為亦然為其妻往則服之出則否</span><br/>
<span class='tline' id='l141' data-llen='3081:3104'>　此言君為臣服之禮也公即君也錫衰之布以緦布</span><br/>
<span class='tline' id='l142' data-llen='3104:3130'><a onclick="displayPageImage('KR1d0067', 'WYG', '060-8b' );" name="060-8b" class="pb">[060-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3130:3153'>　而加灰澡治之使之滑易弁絰制如爵弁素為之加</span><br/>
<span class='tline' id='l144' data-llen='3153:3176'>　環絰其上公為其卿大夫成服之後身著錫衰以居</span><br/>
<span class='tline' id='l145' data-llen='3176:3199'>　而首則皮弁雖以他事出而非至喪所亦如之若當</span><br/>
<span class='tline' id='l146' data-llen='3199:3222'>　歛殯等事則錫衰而加弁絰大夫之相為其服亦然</span><br/>
<span class='tline' id='l147' data-llen='3222:3245'>　至君於卿大夫之妻及卿大夫相為其妻則但於往</span><br/>
<span class='tline' id='l148' data-llen='3245:3268'>　臨其喪身著錫衰或以他事出則否朱子曰看古禮</span><br/>
<span class='tline' id='l149' data-llen='3268:3291'>　君於大夫小斂往焉於士既殯往焉何其誠愛之至</span><br/>
<span class='tline' id='l150' data-llen='3291:3311'>　古之君臣所以事事做得成緣是親愛一體</span><br/>
<span class='tline' id='l151' data-llen='3311:3337'><a onclick="displayPageImage('KR1d0067', 'WYG', '060-9a' );" name="060-9a" class="pb">[060-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3337:3360'>凡見人無免絰雖朝於君無免絰唯公門有税齊衰傳</span><br/>
<span class='tline' id='l153' data-llen='3360:3376'>曰君子不奪人之喪亦不可奪喪也</span><br/>
<span class='tline' id='l154' data-llen='3376:3399'>　此言居喪無免絰之禮也免如字釋也税同脱凡往</span><br/>
<span class='tline' id='l155' data-llen='3399:3422'>　見於人無免絰者雖朝於君亦無免絰者唯入公門</span><br/>
<span class='tline' id='l156' data-llen='3422:3445'>　有脱去齊衰之時而絰猶不去皆以絰重故也傳曰</span><br/>
<span class='tline' id='l157' data-llen='3445:3468'>　君子不奪人居喪之情所以君許臣著絰亦不可自</span><br/>
<span class='tline' id='l158' data-llen='3468:3491'>　奪其居喪之情所以得著絰見君也案注疏齊衰謂</span><br/>
<span class='tline' id='l159' data-llen='3491:3514'>　不杖齊衰也若杖齊衰及斬衰雖入公門衰亦不税</span><br/>
<span class='tline' id='l160' data-llen='3514:3540'><a onclick="displayPageImage('KR1d0067', 'WYG', '060-9b' );" name="060-9b" class="pb">[060-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3540:3544'>　也</span><br/>
<span class='tline' id='l162' data-llen='3544:3564'>傳曰罪多而刑五喪多而服五上附下附列也</span><br/>
<span class='tline' id='l163' data-llen='3564:3587'>　此言喪服相為附比之義也列謂等列相似傳曰刑</span><br/>
<span class='tline' id='l164' data-llen='3587:3610'>　所以治罪罪雖多要不出乎墨劓剕宫大辟五者之</span><br/>
<span class='tline' id='l165' data-llen='3610:3633'>　刑服所以哀喪喪雖多要不出乎斬衰齊衰大功小</span><br/>
<span class='tline' id='l166' data-llen='3633:3656'>　功緦麻五者之服先王之制如此者以有上附下附</span><br/>
<span class='tline' id='l167' data-llen='3656:3679'>　之等列重者附於上輕者附於下故五刑五服足以</span><br/>
<span class='tline' id='l168' data-llen='3679:3702'>　該之也案吕刑曰上下比罪即此所謂列也以列相</span><br/>
<span class='tline' id='l169' data-llen='3702:3729'><a onclick="displayPageImage('KR1d0067', 'WYG', '060-10a' );" name="060-10a" class="pb">[060-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3729:3739'>　比是例所由起矣</span><br/>
<span class='tline' id='l171' data-llen='3739:3743'>閒傳</span><br/>
<span class='tline' id='l172' data-llen='3743:3766'>　閒讀如字以喪服之閒輕重各有所宜記者分别而</span><br/>
<span class='tline' id='l173' data-llen='3766:3789'>　記之故曰閒傳先王制禮於凡容體聲音言語飲食</span><br/>
<span class='tline' id='l174' data-llen='3789:3812'>　居處衣服悉因其自然之哀而為之明其分限所謂</span><br/>
<span class='tline' id='l175' data-llen='3812:3825'>　親親之殺禮所生者此也</span><br/>
<span class='tline' id='l176' data-llen='3825:3848'>斬衰何以服苴苴惡貌也所以首其内而見諸外也斬</span><br/>
<span class='tline' id='l177' data-llen='3848:3871'>衰貌若苴齊衰貌若枲大功貌若止小功緦麻容貌可</span><br/>
<span class='tline' id='l178' data-llen='3871:3898'><a onclick="displayPageImage('KR1d0067', 'WYG', '060-10b' );" name="060-10b" class="pb">[060-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3898:3911'>也此哀之𤼵於容體者也</span><br/>
<span class='tline' id='l180' data-llen='3911:3934'>　此言居喪者容貌之異也斬衰服苴謂衰裳絰杖皆</span><br/>
<span class='tline' id='l181' data-llen='3934:3957'>　苴為之杖則竹為之狀類苴故名苴杖苴色蒼黑故</span><br/>
<span class='tline' id='l182' data-llen='3957:3980'>　曰惡貌首者標表之義枲色亦蒼黑而淺止謂不動</span><br/>
<span class='tline' id='l183' data-llen='3980:4003'>　於喜樂之事容貌貌有容色也容體儀容身體也斬</span><br/>
<span class='tline' id='l184' data-llen='4003:4026'>　衰之絰杖何以竝服苴色以苴色黎黒為慘惡之貌</span><br/>
<span class='tline' id='l185' data-llen='4026:4049'>　也蓋人子至痛内結必形色外章因服苴以表之所</span><br/>
<span class='tline' id='l186' data-llen='4049:4072'>　以表其内而見諸外也惟内外相稱故斬衰服苴其</span><br/>
<span class='tline' id='l187' data-llen='4072:4099'><a onclick="displayPageImage('KR1d0067', 'WYG', '060-11a' );" name="060-11a" class="pb">[060-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4099:4122'>　貌之深黒亦若苴齊衰之絰用枲其貌之枯黯亦若</span><br/>
<span class='tline' id='l189' data-llen='4122:4145'>　枲大功之貌雖不至如苴枲然亦若有所止而不過</span><br/>
<span class='tline' id='l190' data-llen='4145:4168'>　小功緦麻雖為容貌如平常焉可也此皆以哀之在</span><br/>
<span class='tline' id='l191' data-llen='4168:4192'>　心者有重輕故𤼵於容體者然也案五服皆麻之所</span><br/>
<span class='tline' id='l192' data-llen='4192:4215'>　為苴為有子麻枲為牡麻功乃麻之精而致者緦則</span><br/>
<span class='tline' id='l193' data-llen='4215:4235'>　其細如絲所謂服麤者為親服精者為疏也</span><br/>
<span class='tline' id='l194' data-llen='4235:4258'>斬衰之哭若往而不反齊衰之哭若往而反大功之哭</span><br/>
<span class='tline' id='l195' data-llen='4258:4282'>三曲而偯小功緦麻哀容可也此哀之𤼵於聲音者也</span><br/>
<span class='tline' id='l196' data-llen='4282:4309'><a onclick="displayPageImage('KR1d0067', 'WYG', '060-11b' );" name="060-11b" class="pb">[060-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4309:4332'>　此言居喪者聲音之異也偯餘聲委曲也斬衰之哭</span><br/>
<span class='tline' id='l198' data-llen='4332:4355'>　氣絶而不復續則若往而不反齊衰之哭氣絶而微</span><br/>
<span class='tline' id='l199' data-llen='4355:4378'>　續則若往而反大功之哭聲不質直而稍文則三折</span><br/>
<span class='tline' id='l200' data-llen='4378:4401'>　而餘聲委曲小功緦麻雖哀聲從容焉可也此哀之</span><br/>
<span class='tline' id='l201' data-llen='4401:4425'>　𤼵於聲音者也案孝經言喪親曰哭不偯故三曲而</span><br/>
<span class='tline' id='l202' data-llen='4425:4434'>　偯於大功言之</span><br/>
<span class='tline' id='l203' data-llen='4434:4457'>斬衰唯而不對齊衰對而不言大功言而不議小功緦</span><br/>
<span class='tline' id='l204' data-llen='4457:4475'>麻議而不及樂此哀之𤼵於言語者也</span><br/>
<span class='tline' id='l205' data-llen='4475:4502'><a onclick="displayPageImage('KR1d0067', 'WYG', '060-12a' );" name="060-12a" class="pb">[060-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4502:4525'>　此言居喪者言語之異也唯應辭也不對不答人言</span><br/>
<span class='tline' id='l207' data-llen='4525:4549'>　也不言不先𤼵言也不議不泛論事也斬衰有應辭</span><br/>
<span class='tline' id='l208' data-llen='4549:4572'>　而無答辭齊衰則有答辭而無敢自言大功則可以</span><br/>
<span class='tline' id='l209' data-llen='4572:4596'>　𤼵言而不泛論他事小功緦麻可以泛論而但不及</span><br/>
<span class='tline' id='l210' data-llen='4596:4620'>　於歡樂此哀之𤼵於言語者也案雜記曰三年之喪</span><br/>
<span class='tline' id='l211' data-llen='4620:4643'>　對而不問謂在喪稍久故對也雜記又曰齊衰之喪</span><br/>
<span class='tline' id='l212' data-llen='4643:4666'>　言而不語彼謂言言已事為人説為語與此言異也</span><br/>
<span class='tline' id='l213' data-llen='4666:4689'>斬衰三日不食齊衰二日不食大功三不食小功緦麻</span><br/>
<span class='tline' id='l214' data-llen='4689:4716'><a onclick="displayPageImage('KR1d0067', 'WYG', '060-12b' );" name="060-12b" class="pb">[060-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4716:4739'>再不食士與斂焉則壹不食故父母之喪既殯食粥朝</span><br/>
<span class='tline' id='l216' data-llen='4739:4762'>一溢米莫一溢米齊衰之喪疏食水飲不食菜果大功</span><br/>
<span class='tline' id='l217' data-llen='4762:4786'>之喪不食醯醬小功緦麻不飲醴酒此哀之𤼵於飲食</span><br/>
<span class='tline' id='l218' data-llen='4786:4790'>者也</span><br/>
<span class='tline' id='l219' data-llen='4790:4813'>　此言居喪者飲食之異也三不食謂日有半也滿手</span><br/>
<span class='tline' id='l220' data-llen='4813:4836'>　曰溢疏食粗飯也斬衰當未殯以前如不欲生三日</span><br/>
<span class='tline' id='l221' data-llen='4836:4859'>　之内不食齊衰則二日不食大功則三次不食小功</span><br/>
<span class='tline' id='l222' data-llen='4859:4882'>　緦麻則再不食若士之喪士是歛既與歛焉則壹不</span><br/>
<span class='tline' id='l223' data-llen='4882:4909'><a onclick="displayPageImage('KR1d0067', 'WYG', '060-13a' );" name="060-13a" class="pb">[060-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4909:4932'>　食故父母之喪必既殯然後食粥朝止於一溢米莫</span><br/>
<span class='tline' id='l225' data-llen='4932:4955'>　止於一溢米齊衰之喪則疏食水飲而不食菜果大</span><br/>
<span class='tline' id='l226' data-llen='4955:4979'>　功之喪則不食醯醤小功緦麻則不醴酒此哀之𤼵</span><br/>
<span class='tline' id='l227' data-llen='4979:5002'>　於飲食者也吴氏澄曰五服皆同姓之骨肉哀其死</span><br/>
<span class='tline' id='l228' data-llen='5002:5026'>　而不食者恩也士乃異姓之朋友與歛其尸而感𤼵</span><br/>
<span class='tline' id='l229' data-llen='5026:5049'>　哀情亦廢一食者義也案喪大記云期之喪三不食</span><br/>
<span class='tline' id='l230' data-llen='5049:5072'>　當是義服齊衰此云二日不食是正服齊衰也大記</span><br/>
<span class='tline' id='l231' data-llen='5072:5095'>　又云五月三月之喪壹不食再不食則壹不食謂緦</span><br/>
<span class='tline' id='l232' data-llen='5095:5122'><a onclick="displayPageImage('KR1d0067', 'WYG', '060-13b' );" name="060-13b" class="pb">[060-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5122:5132'>　麻再不食謂小功</span><br/>
<span class='tline' id='l234' data-llen='5132:5155'>父母之喪既虞卒哭疏食水飲不食菜果期而小祥食</span><br/>
<span class='tline' id='l235' data-llen='5155:5178'>菜果又期而大祥食醯醬中月而禫禫而飲醴酒始飲</span><br/>
<span class='tline' id='l236' data-llen='5178:5194'>酒者先飲醴酒始食肉者先食乾肉</span><br/>
<span class='tline' id='l237' data-llen='5194:5217'>　此終言親喪飲食之節也中月間一月也父母之喪</span><br/>
<span class='tline' id='l238' data-llen='5217:5240'>　既虞卒哭而後則疏食水飲而不食菜果期而小祥</span><br/>
<span class='tline' id='l239' data-llen='5240:5263'>　乃食菜果又期而大祥乃食醯醬大祥在二十五月</span><br/>
<span class='tline' id='l240' data-llen='5263:5286'>　又中間一月二十七月而禫禫而得飲醴酒凡始飲</span><br/>
<span class='tline' id='l241' data-llen='5286:5313'><a onclick="displayPageImage('KR1d0067', 'WYG', '060-14a' );" name="060-14a" class="pb">[060-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5313:5336'>　酒者必先飲醴酒始食肉者必先食乾肉不忍遽御</span><br/>
<span class='tline' id='l243' data-llen='5336:5359'>　醇厚之味也孔疏云大祥食醯醬則小祥食菜果之</span><br/>
<span class='tline' id='l244' data-llen='5359:5382'>　時但用鹽酪也不能食者得用醯醬醴酒味薄乾肉</span><br/>
<span class='tline' id='l245' data-llen='5382:5393'>　又澁所以先飲食之</span><br/>
<span class='tline' id='l246' data-llen='5393:5416'>父母之喪居倚廬寢苫枕塊不説絰帶齊衰之喪居堊</span><br/>
<span class='tline' id='l247' data-llen='5416:5439'>室芐翦不納大功之喪寢有席小功緦麻牀可也此哀</span><br/>
<span class='tline' id='l248' data-llen='5439:5449'>之𤼵於居處者也</span><br/>
<span class='tline' id='l249' data-llen='5449:5472'>　此言居喪者居處之異也倚廬於中門外東牆下倚</span><br/>
<span class='tline' id='l250' data-llen='5472:5499'><a onclick="displayPageImage('KR1d0067', 'WYG', '060-14b' );" name="060-14b" class="pb">[060-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5499:5522'>　木為廬也堊室在中門外屋下壘墼為之不塗塈也</span><br/>
<span class='tline' id='l252' data-llen='5522:5545'>　芐蒲可為席者但翦頭為之不編納其頭而藏於内</span><br/>
<span class='tline' id='l253' data-llen='5545:5568'>　也父母之喪居於倚廬所寢則苫所枕則塊身不脱</span><br/>
<span class='tline' id='l254' data-llen='5568:5591'>　去絰帶齊衰之喪居於堊室所用之芐但翦之使齊</span><br/>
<span class='tline' id='l255' data-llen='5591:5614'>　而不加編納大功之喪則寢可用席小功緦麻雖用</span><br/>
<span class='tline' id='l256' data-llen='5614:5638'>　牀可也此哀之𤼵於居處者也孔氏疏曰亦有斬衰</span><br/>
<span class='tline' id='l257' data-llen='5638:5661'>　不居倚廬者雜記云大夫居廬士居堊室是士服斬</span><br/>
<span class='tline' id='l258' data-llen='5661:5684'>　衰而居堊室也齊衰亦有不居堊室者喪服小記云</span><br/>
<span class='tline' id='l259' data-llen='5684:5711'><a onclick="displayPageImage('KR1d0067', 'WYG', '060-15a' );" name="060-15a" class="pb">[060-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5711:5734'>　父不為衆子次于外注云自若居寢是也吴氏澄曰</span><br/>
<span class='tline' id='l261' data-llen='5734:5757'>　士斬衰不居倚廬乃臣為君服父為衆子齊衰不居</span><br/>
<span class='tline' id='l262' data-llen='5757:5770'>　堊室乃尊者為卑者服也</span><br/>
<span class='tline' id='l263' data-llen='5770:5793'>父母之喪既虞卒哭柱楣翦屏芐翦不納期而小祥居</span><br/>
<span class='tline' id='l264' data-llen='5793:5815'>堊室寢有席又期而大祥居復寢中月而禫禫而牀</span><br/>
<span class='tline' id='l265' data-llen='5815:5838'>　此終言親喪居處之節也父母之喪既虞卒哭而後</span><br/>
<span class='tline' id='l266' data-llen='5838:5861'>　則柱其廬閒之楣翦其廬旁爾廂屏之草所用之芐</span><br/>
<span class='tline' id='l267' data-llen='5861:5884'>　但翦之使齊而不加編納期而小祥居於堊室寢可</span><br/>
<span class='tline' id='l268' data-llen='5884:5911'><a onclick="displayPageImage('KR1d0067', 'WYG', '060-15b' );" name="060-15b" class="pb">[060-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5911:5934'>　有席又期而大祥則居復其寢更間一月而禫禫則</span><br/>
<span class='tline' id='l270' data-llen='5934:5957'>　有牀而居處如故矣朱子曰柱音知主反似是從手</span><br/>
<span class='tline' id='l271' data-llen='5957:5980'>　不從木也蓋始者戸北向用草為屏不翦其餘至是</span><br/>
<span class='tline' id='l272' data-llen='5980:6003'>　改而西向乃翦其餘草始者無柱與楣簷著於地至</span><br/>
<span class='tline' id='l273' data-llen='6003:6026'>　是乃施短柱及楣以拄其楣架起其簷令稍髙而下</span><br/>
<span class='tline' id='l274' data-llen='6026:6033'>　可作戸也</span><br/>
<span class='tline' id='l275' data-llen='6033:6056'>斬衰三升齊衰四升五升六升大功七升八升九升小</span><br/>
<span class='tline' id='l276' data-llen='6056:6079'>功十升十一升十二升緦麻十五升去其半有事其縷</span><br/>
<span class='tline' id='l277' data-llen='6079:6106'><a onclick="displayPageImage('KR1d0067', 'WYG', '060-16a' );" name="060-16a" class="pb">[060-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6106:6124'>無事其布曰緦此哀之𤼵於衣服者也</span><br/>
<span class='tline' id='l279' data-llen='6124:6147'>　此言居喪者衣服之異也八十縷為一升事煑治也</span><br/>
<span class='tline' id='l280' data-llen='6147:6170'>　緦麻是熟縷生布若有事其布則為錫衰矣斬衰之</span><br/>
<span class='tline' id='l281' data-llen='6170:6193'>　縷正服止於三升齊衰則降服四升正服五升義服</span><br/>
<span class='tline' id='l282' data-llen='6193:6216'>　六升大功則降服七升正服八升義服九升小功則</span><br/>
<span class='tline' id='l283' data-llen='6216:6239'>　降服十升正服十一升義服十二升若緦麻降正義</span><br/>
<span class='tline' id='l284' data-llen='6239:6262'>　服竝用十五升去其半先煑治其縷織成而不復洗</span><br/>
<span class='tline' id='l285' data-llen='6262:6286'>　治其布曰緦此哀之𤼵於衣服者也賈氏公彦曰吉</span><br/>
<span class='tline' id='l286' data-llen='6286:6313'><a onclick="displayPageImage('KR1d0067', 'WYG', '060-16b' );" name="060-16b" class="pb">[060-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6313:6336'>　服所以表徳凶服所以表哀徳有髙下章有升降哀</span><br/>
<span class='tline' id='l288' data-llen='6336:6359'>　有深淺布有精麤案斬衰義服三升半不言者省文</span><br/>
<span class='tline' id='l289' data-llen='6359:6382'>　也緦麻用朝服十五升之半止有六百縷服降於小</span><br/>
<span class='tline' id='l290' data-llen='6382:6401'>　功而布反擬於大功恐是以熟縷為異也</span><br/>
<span class='tline' id='l291' data-llen='6401:6424'>斬衰三升既虞卒哭受以成布六升冠七升為母疏衰</span><br/>
<span class='tline' id='l292' data-llen='6424:6447'>四升受以成布七升冠八升去麻服葛葛帶三重期而</span><br/>
<span class='tline' id='l293' data-llen='6447:6470'>小祥練冠縓縁要絰不除男子除乎首婦人除乎帶男</span><br/>
<span class='tline' id='l294' data-llen='6470:6493'>子何為除乎首也婦人何為除乎帶也男子重首婦人</span><br/>
<span class='tline' id='l295' data-llen='6493:6520'><a onclick="displayPageImage('KR1d0067', 'WYG', '060-17a' );" name="060-17a" class="pb">[060-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6520:6543'>重帶除服者先重者易服者易輕者又期而大祥素縞</span><br/>
<span class='tline' id='l297' data-llen='6543:6558'>麻衣中月而禫禫而纖無所不佩</span><br/>
<span class='tline' id='l298' data-llen='6558:6581'>　此終言父母之喪服也受者易粗而細如相承受也</span><br/>
<span class='tline' id='l299' data-llen='6581:6604'>　三重者葛絰視前要之麻絰五分去一四股糾之積</span><br/>
<span class='tline' id='l300' data-llen='6604:6627'>　而相重四股則三重也者絰雖葛不三重猶两股糾</span><br/>
<span class='tline' id='l301' data-llen='6627:6650'>　之淺綘曰縓要絰葛絰也素縞縞冠素紕也麻衣十</span><br/>
<span class='tline' id='l302' data-llen='6650:6673'>　五升布深衣也謂之麻者純用布無采飾也又祥除</span><br/>
<span class='tline' id='l303' data-llen='6673:6696'>　衰杖黑經白緯曰纖舊説纖冠者采纓也纖或作綅</span><br/>
<span class='tline' id='l304' data-llen='6696:6723'><a onclick="displayPageImage('KR1d0067', 'WYG', '060-17b' );" name="060-17b" class="pb">[060-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6723:6746'>　斬衰正服三升其冠六升既虞卒哭而後衰則受以</span><br/>
<span class='tline' id='l306' data-llen='6746:6769'>　成布六升冠又進而七升父在為母疏衰四升其冠</span><br/>
<span class='tline' id='l307' data-llen='6769:6792'>　七升葬後衰則受以成布七升冠又進而八升男子</span><br/>
<span class='tline' id='l308' data-llen='6792:6815'>　去要之麻絰而繫葛帶婦人去首之麻絰而著葛絰</span><br/>
<span class='tline' id='l309' data-llen='6815:6838'>　其易之葛帶較前五分去一四股糾之積為三重期</span><br/>
<span class='tline' id='l310' data-llen='6838:6861'>　而小祥則以卒哭後冠布受其衰而用練易其冠又</span><br/>
<span class='tline' id='l311' data-llen='6861:6884'>　以練為中衣而以縓為領緣於是乎有變除矣惟要</span><br/>
<span class='tline' id='l312' data-llen='6884:6907'>　之葛絰則仍如卒哭後之所易而不即除也蓋男子</span><br/>
<span class='tline' id='l313' data-llen='6907:6934'><a onclick="displayPageImage('KR1d0067', 'WYG', '060-18a' );" name="060-18a" class="pb">[060-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6934:6957'>　除首絰而不除要絰婦人除要絰而不除首絰夫男</span><br/>
<span class='tline' id='l315' data-llen='6957:6980'>　子何為獨除乎首也婦人何為獨除乎帶也以男子</span><br/>
<span class='tline' id='l316' data-llen='6980:7003'>　之所重在首婦人之所重在帶故除服者必先其重</span><br/>
<span class='tline' id='l317' data-llen='7003:7026'>　者易服者則易其輕者再期二十五月既縞冠朝服</span><br/>
<span class='tline' id='l318' data-llen='7026:7049'>　除要絰而行大祥之祭矣祭畢反素縞麻衣著微凶</span><br/>
<span class='tline' id='l319' data-llen='7049:7072'>　之服者以除喪未盡故也更閒一月元冠朝服而行</span><br/>
<span class='tline' id='l320' data-llen='7072:7095'>　禫祭祭畢則纖冠素端黄裳而無所不佩矣鄭注云</span><br/>
<span class='tline' id='l321' data-llen='7095:7118'>　葛帶三重謂男子也婦人葛絰不葛帶其為帶猶五</span><br/>
<span class='tline' id='l322' data-llen='7118:7145'><a onclick="displayPageImage('KR1d0067', 'WYG', '060-18b' );" name="060-18b" class="pb">[060-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7145:7168'>　分絰去一耳賀氏循曰斬衰既虞卒哭受以成布六</span><br/>
<span class='tline' id='l324' data-llen='7168:7191'>　升夫服縁情而制故情降則服輕既虞哀必有殺是</span><br/>
<span class='tline' id='l325' data-llen='7191:7214'>　故以細代麤以齊代斬斬衰之名本生於始死之服</span><br/>
<span class='tline' id='l326' data-llen='7214:7237'>　不謂終其日月皆不變也孔疏云成布六升者言三</span><br/>
<span class='tline' id='l327' data-llen='7237:7260'>　升四升五升之布縷既麤疏未為成布六升以下其</span><br/>
<span class='tline' id='l328' data-llen='7260:7283'>　縷漸細與吉布相參故稱成布張子曰古者紡績其</span><br/>
<span class='tline' id='l329' data-llen='7283:7306'>　布當有吉凶二種若三四升之麤及緦繐之細或去</span><br/>
<span class='tline' id='l330' data-llen='7306:7329'>　縷之半或不事其布或不事其縷不容吉凶二用者</span><br/>
<span class='tline' id='l331' data-llen='7329:7356'><a onclick="displayPageImage('KR1d0067', 'WYG', '060-19a' );" name="060-19a" class="pb">[060-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7356:7379'>　皆是特為有喪者設所謂成布蓋事縷事布供世俗</span><br/>
<span class='tline' id='l333' data-llen='7379:7402'>　常用成功之布但未加灰練耳其功尤麤略者為大</span><br/>
<span class='tline' id='l334' data-llen='7402:7425'>　功差細者為小功以蜃灰經練然後謂之練如此觧</span><br/>
<span class='tline' id='l335' data-llen='7425:7448'>　之則練與成布義自两安吴氏澄曰去麻服葛謂男</span><br/>
<span class='tline' id='l336' data-llen='7448:7471'>　子去麻首絰服葛首絰去麻要帶服葛要帶女子唯</span><br/>
<span class='tline' id='l337' data-llen='7471:7494'>　去麻首絰服葛首絰要麻帶如初練後男子首除葛</span><br/>
<span class='tline' id='l338' data-llen='7494:7517'>　絰要葛帶不除女子要除麻帶首葛絰不除案服之</span><br/>
<span class='tline' id='l339' data-llen='7517:7540'>　重者其受也各以冠布之升數為衰服小功緦麻則</span><br/>
<span class='tline' id='l340' data-llen='7540:7567'><a onclick="displayPageImage('KR1d0067', 'WYG', '060-19b' );" name="060-19b" class="pb">[060-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7567:7590'>　自始至終服是服而除以其本輕而無事乎變易也</span><br/>
<span class='tline' id='l342' data-llen='7590:7613'>　易與受不同自本喪之去麻服葛謂之受自遭喪之</span><br/>
<span class='tline' id='l343' data-llen='7613:7636'>　變葛服麻謂之易麻至十五升布縷皆治即謂之朝</span><br/>
<span class='tline' id='l344' data-llen='7636:7659'>　服但朝服緇之不緇即謂之麻衣耳詩云麻衣如雪</span><br/>
<span class='tline' id='l345' data-llen='7659:7682'>　是也禫之言淡也謂哀情漸淡也無所不佩則有佩</span><br/>
<span class='tline' id='l346' data-llen='7682:7699'>　玉之音如所謂徙月樂者亦其義也</span><br/>
<span class='tline' id='l347' data-llen='7699:7722'>易服者何為易輕者也斬衰之喪既虞卒哭遭齊衰之</span><br/>
<span class='tline' id='l348' data-llen='7722:7745'>喪輕者包重者特既練遭大功之喪麻葛重齊衰之喪</span><br/>
<span class='tline' id='l349' data-llen='7745:7772'><a onclick="displayPageImage('KR1d0067', 'WYG', '060-20a' );" name="060-20a" class="pb">[060-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7772:7788'>既虞卒哭遭大功之喪麻葛兼服之</span><br/>
<span class='tline' id='l351' data-llen='7788:7811'>　此申言易服之禮也包之言兼特之言獨也易服者</span><br/>
<span class='tline' id='l352' data-llen='7811:7834'>　何為乎易輕者也如斬衰之喪既虞卒哭而遭齊衰</span><br/>
<span class='tline' id='l353' data-llen='7834:7857'>　之初喪其輕者則包蓋男子輕要易齊衰之麻帶而</span><br/>
<span class='tline' id='l354' data-llen='7857:7880'>　兼包斬衰之葛帶婦人輕首易齊衰之麻絰而兼包</span><br/>
<span class='tline' id='l355' data-llen='7880:7903'>　斬衰之葛絰其重者則特蓋男子重首特留斬衰之</span><br/>
<span class='tline' id='l356' data-llen='7903:7926'>　絰而不易齊衰之麻絰婦人重要特留斬衰之帶而</span><br/>
<span class='tline' id='l357' data-llen='7926:7949'>　不易齊衰之麻帶如斬衰既練而遭大功之初喪其</span><br/>
<span class='tline' id='l358' data-llen='7949:7976'><a onclick="displayPageImage('KR1d0067', 'WYG', '060-20b' );" name="060-20b" class="pb">[060-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7976:7999'>　麻葛則重蓋男子首空可以服大功之麻絰而要復</span><br/>
<span class='tline' id='l360' data-llen='7999:8022'>　以大功麻帶易練之葛帶婦人要空可以服大功之</span><br/>
<span class='tline' id='l361' data-llen='8022:8045'>　麻帶而首復以大功麻絰易練之葛絰謂之重麻至</span><br/>
<span class='tline' id='l362' data-llen='8045:8068'>　大功既葬男子首服大功之葛絰而要則反而服練</span><br/>
<span class='tline' id='l363' data-llen='8068:8091'>　之故葛帶婦人要服大功之葛帶而首則反而服練</span><br/>
<span class='tline' id='l364' data-llen='8091:8114'>　之故葛絰謂之重葛又如齊衰之喪既虞卒哭而遭</span><br/>
<span class='tline' id='l365' data-llen='8114:8137'>　大功之初喪則麻葛兼服之蓋男要亦易大功之麻</span><br/>
<span class='tline' id='l366' data-llen='8137:8160'>　帶而兼包齊衰之葛帶婦首亦易大功之麻絰而兼</span><br/>
<span class='tline' id='l367' data-llen='8160:8187'><a onclick="displayPageImage('KR1d0067', 'WYG', '060-21a' );" name="060-21a" class="pb">[060-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8187:8210'>　包齊衰之葛絰也鄭注云兼猶兩也不言包特而兩</span><br/>
<span class='tline' id='l369' data-llen='8210:8233'>　言者包特著其義兼者明有絰有帶耳葛者亦特其</span><br/>
<span class='tline' id='l370' data-llen='8233:8256'>　重麻者亦包其輕孔疏云兼服之者男子則以大功</span><br/>
<span class='tline' id='l371' data-llen='8256:8279'>　麻帶易齊衰之葛帶其首猶服齊衰葛絰是首有葛</span><br/>
<span class='tline' id='l372' data-llen='8279:8302'>　要有麻故云麻葛兼服之據男子也若婦人則首服</span><br/>
<span class='tline' id='l373' data-llen='8302:8325'>　大功之麻絰要服齊衰之麻帶上下俱麻不得云麻</span><br/>
<span class='tline' id='l374' data-llen='8325:8348'>　葛兼服之也案婦人不葛帶謂齊斬也大功婦人變</span><br/>
<span class='tline' id='l375' data-llen='8348:8360'>　服亦受葛此故云重葛</span><br/>
<span class='tline' id='l376' data-llen='8360:8387'><a onclick="displayPageImage('KR1d0067', 'WYG', '060-21b' );" name="060-21b" class="pb">[060-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8387:8410'>斬衰之葛與齊衰之麻同齊衰之葛與大功之麻同大</span><br/>
<span class='tline' id='l378' data-llen='8410:8433'>功之葛與小功之麻同小功之葛與緦之麻同麻同則</span><br/>
<span class='tline' id='l379' data-llen='8433:8449'>兼服之兼服之服重者則易輕者也</span><br/>
<span class='tline' id='l380' data-llen='8449:8472'>　此申言兼服之義也服問云緦之麻不變小功之葛</span><br/>
<span class='tline' id='l381' data-llen='8472:8495'>　小功之麻不變大功之葛言成人之喪也此言大功</span><br/>
<span class='tline' id='l382' data-llen='8495:8518'>　以下同則兼服者是據大功之長殤中殤也麻葛所</span><br/>
<span class='tline' id='l383' data-llen='8518:8541'>　以兼服蓋以其粗細有相同者如斬衰既葬之葛與</span><br/>
<span class='tline' id='l384' data-llen='8541:8564'>　齊衰初喪之麻同齊衰既葬之葛與大功初喪之麻</span><br/>
<span class='tline' id='l385' data-llen='8564:8591'><a onclick="displayPageImage('KR1d0067', 'WYG', '060-22a' );" name="060-22a" class="pb">[060-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8591:8615'>　　同大功既葬之葛與小功初喪之麻同小功既葬之</span><br/>
<span class='tline' id='l387' data-llen='8615:8639'>　　葛與緦初喪之麻同麻同則因兼服之惟兼服之故</span><br/>
<span class='tline' id='l388' data-llen='8639:8663'>　　服重者則易輕者所謂重者特輕者包也鄭注云服</span><br/>
<span class='tline' id='l389' data-llen='8663:8687'>　　重者謂特之也則易輕者則男子與婦人也凡下服</span><br/>
<span class='tline' id='l390' data-llen='8687:8711'>　　虞卒哭男子反其故葛帶婦人反其故葛絰其上服</span><br/>
<span class='tline' id='l391' data-llen='8711:8735'>　　除則固自受以下服之受矣彭氏絲曰間傳所言易</span><br/>
<span class='tline' id='l392' data-llen='8735:8759'>　　服皆是重喪遭輕喪之禮如初服齊衰之喪又遭斬</span><br/>
<span class='tline' id='l393' data-llen='8759:8783'>　　衰之喪雖除下齊衰冠服别制斬衰冠服雖遇葬母</span><br/>
<span class='tline' id='l394' data-llen='8783:8810'><a onclick="displayPageImage('KR1d0067', 'WYG', '060-22b' );" name="060-22b" class="pb">[060-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8810:8834'>　　亦服斬衰如遇母虞祔練祥又湏著先所除下齊衰</span><br/>
<span class='tline' id='l396' data-llen='8834:8858'>　　冠服俟卒事仍舊著斬衰服凡先遭輕喪後遭重喪</span><br/>
<span class='tline' id='l397' data-llen='8858:8882'>　　者倣此喪服小記云父母之喪偕先葬者不虞祔待</span><br/>
<span class='tline' id='l398' data-llen='8882:8906'>　　後事其葬服斬衰疏云父母俱喪而猶服斬者從重</span><br/>
<span class='tline' id='l399' data-llen='8906:8909'>　</span><br/>
<span class='tline' id='l400' data-llen='8909:8912'>　</span><br/>
<span class='tline' id='l401' data-llen='8912:8915'>　</span><br/>
<span class='tline' id='l402' data-llen='8915:8926'>日講禮記觧義卷六十</span><br/>
</p>
<p><br/>
</p>
  </div>
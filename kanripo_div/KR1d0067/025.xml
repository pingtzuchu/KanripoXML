<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1d0067', 'WYG', '025-1a' );" name="025-1a" class="pb">[025-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:194'>　欽定四庫全書</span><br/>
<span class='tline' id='l9' data-llen='194:206'>日講禮記解義卷二十五</span><br/>
<span class='tline' id='l10' data-llen='206:211'>　禮運</span><br/>
<span class='tline' id='l11' data-llen='211:235'>　飲食男女人之大欲存焉死亡貧苦人之大惡存焉故</span><br/>
<span class='tline' id='l12' data-llen='235:259'>　欲惡者心之大端也人藏其心不可測度也美惡皆在</span><br/>
<span class='tline' id='l13' data-llen='259:279'>　其心不見其色也欲一以窮之舎禮何以哉</span><br/>
<span class='tline' id='l14' data-llen='279:303'>　　此言窮欲惡之情必由於禮也凡人莫不有欲而飲</span><br/>
<span class='tline' id='l15' data-llen='303:327'>　　食男女則大欲存焉莫不有惡而死亡貪苦則大惡</span><br/>
<span class='tline' id='l16' data-llen='327:353'><a onclick="displayPageImage('KR1d0067', 'WYG', '025-1b' );" name="025-1b" class="pb">[025-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='353:377'>　　存焉故人雖有七情而欲惡者乃心之大端也人既</span><br/>
<span class='tline' id='l18' data-llen='377:401'>　　各藏其心而不可以測度則是美惡皆在其心而未</span><br/>
<span class='tline' id='l19' data-llen='401:425'>　　嘗遽見於色也将欲一一窮而察之非禮其将何以</span><br/>
<span class='tline' id='l20' data-llen='425:450'>　　哉蓋禮以治人情而即以是窮之禮器云欲察物而不</span><br/>
<span class='tline' id='l21' data-llen='450:474'>　　由禮弗之得矣夫大人者與日月合其明所以為禮</span><br/>
<span class='tline' id='l22' data-llen='474:481'>　　之徳也</span><br/>
<span class='tline' id='l23' data-llen='481:505'>　故人者其天地之徳隂陽之交鬼神之㑹五行之秀氣</span><br/>
<span class='tline' id='l24' data-llen='505:509'>　也</span><br/>
<span class='tline' id='l25' data-llen='509:535'><a onclick="displayPageImage('KR1d0067', 'WYG', '025-2a' );" name="025-2a" class="pb">[025-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='535:558'>　此言人有所禀以生将以明制作之有本也徳指實</span><br/>
<span class='tline' id='l27' data-llen='558:581'>　理而言交指變合而言㑹指凝成而言也人之所以</span><br/>
<span class='tline' id='l28' data-llen='581:604'>　為人有非苟然而已者其原於一理則為天地之徳</span><br/>
<span class='tline' id='l29' data-llen='604:627'>　理行於氣則或變或合而為隂陽之交或屈或伸而</span><br/>
<span class='tline' id='l30' data-llen='627:650'>　為鬼神之㑹至於形生神發則皆五行之氣之秀者</span><br/>
<span class='tline' id='l31' data-llen='650:673'>　為之此實理所以全具而獨為萬物之靈也案徳即</span><br/>
<span class='tline' id='l32' data-llen='673:696'>　性也天地之徳即孝經所謂天地之性也隂陽之交</span><br/>
<span class='tline' id='l33' data-llen='696:719'>　鬼神之㑹則莫著於魂魄矣萬物皆生於五行之氣</span><br/>
<span class='tline' id='l34' data-llen='719:745'><a onclick="displayPageImage('KR1d0067', 'WYG', '025-2b' );" name="025-2b" class="pb">[025-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='745:768'>　而人之所以貴於物者以得其秀而最靈故也周子</span><br/>
<span class='tline' id='l36' data-llen='768:779'>　太極圗説蓋本於此</span><br/>
<span class='tline' id='l37' data-llen='779:802'>故天秉陽垂日星地秉隂竅於山川播五行於四時和</span><br/>
<span class='tline' id='l38' data-llen='802:819'>而後月生也是以三五而盈三五而闕</span><br/>
<span class='tline' id='l39' data-llen='819:842'>　此言天地所以生物之本也竅孔也播分布也欲明</span><br/>
<span class='tline' id='l40' data-llen='842:865'>　乎人生之貴當先知天地所以生物之本所以生物</span><br/>
<span class='tline' id='l41' data-llen='865:888'>　者何隂陽而已矣是故天為陽氣所積而位乎上其</span><br/>
<span class='tline' id='l42' data-llen='888:911'>　成象於天則垂而為日星者是地為隂氣所積而位</span><br/>
<span class='tline' id='l43' data-llen='911:937'><a onclick="displayPageImage('KR1d0067', 'WYG', '025-3a' );" name="025-3a" class="pb">[025-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='937:960'>　乎下其成形於地則竅而為山川者是夫日星之光</span><br/>
<span class='tline' id='l45' data-llen='960:983'>　下垂則天交於地山川之竅上通則地交於天由是</span><br/>
<span class='tline' id='l46' data-llen='983:1006'>　陽變隂合而生五行則五行一隂陽也播五行之氣</span><br/>
<span class='tline' id='l47' data-llen='1006:1029'>　於四時則四時亦一隂陽也以其分而言則土無專</span><br/>
<span class='tline' id='l48' data-llen='1029:1052'>　氣而以木火為陽金水為隂可也以水木為陽火金</span><br/>
<span class='tline' id='l49' data-llen='1052:1075'>　為隂亦可也以春夏為陽秋冬為隂可也以冬春為</span><br/>
<span class='tline' id='l50' data-llen='1075:1098'>　陽夏秋為隂亦可也隂陽調和而後月於是乎生焉</span><br/>
<span class='tline' id='l51' data-llen='1098:1121'>　則隂精陽氣㑹於太虚而成象而萬物之胎産應之</span><br/>
<span class='tline' id='l52' data-llen='1121:1147'><a onclick="displayPageImage('KR1d0067', 'WYG', '025-3b' );" name="025-3b" class="pb">[025-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1147:1170'>　矣是故月也者兼隂陽而處乎天地之間者也自朔</span><br/>
<span class='tline' id='l54' data-llen='1170:1193'>　之後而生明以漸至於望則三五而盈以受陽之施</span><br/>
<span class='tline' id='l55' data-llen='1193:1216'>　也自望之後而生魄以漸至於晦則三五而闕以毓</span><br/>
<span class='tline' id='l56' data-llen='1216:1239'>　隂之孕也從父而舒光歸母而生霸故凡物之生以</span><br/>
<span class='tline' id='l57' data-llen='1239:1262'>　月為節也案日月星皆繋於天而此乃先言日星而</span><br/>
<span class='tline' id='l58' data-llen='1262:1285'>　後言月者蓋日星則純乎陽也山川則純乎隂也月</span><br/>
<span class='tline' id='l59' data-llen='1285:1308'>　輪處乎九重天之下而於地為最近是故大塊噫氣</span><br/>
<span class='tline' id='l60' data-llen='1308:1331'>　山川出雲乃其所專職以上交於天者而二氣絪緼</span><br/>
<span class='tline' id='l61' data-llen='1331:1357'><a onclick="displayPageImage('KR1d0067', 'WYG', '025-4a' );" name="025-4a" class="pb">[025-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1357:1380'>　矣故記以月為天地之和而堯典命羲和亦先言日</span><br/>
<span class='tline' id='l63' data-llen='1380:1403'>　星而後言月洪範既曰日月之行則有冬有夏而又</span><br/>
<span class='tline' id='l64' data-llen='1403:1426'>　必曰月之從星則以風雨也三五而盈三五而闕故</span><br/>
<span class='tline' id='l65' data-llen='1426:1449'>　三十日為一月而月主月也月逺日則光滿近日則</span><br/>
<span class='tline' id='l66' data-llen='1449:1472'>　光微隂陽消息之幾於是為著納甲之法以明魄分</span><br/>
<span class='tline' id='l67' data-llen='1472:1495'>　隂陽其亦有見於此與舊注謂生生明也不及生魄</span><br/>
<span class='tline' id='l68' data-llen='1495:1518'>　似於義為偏又下文以日星為紀月以為量亦列月</span><br/>
<span class='tline' id='l69' data-llen='1518:1541'>　於日星之後而論者皆未之及今故參書義而訂之</span><br/>
<span class='tline' id='l70' data-llen='1541:1567'><a onclick="displayPageImage('KR1d0067', 'WYG', '025-4b' );" name="025-4b" class="pb">[025-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1567:1572'>　如此</span><br/>
<span class='tline' id='l72' data-llen='1572:1594'>五行之動迭相竭也五行四時十二月還相為本也</span><br/>
<span class='tline' id='l73' data-llen='1594:1617'>　此承上言五行之運也動運也竭盡也終也本始也</span><br/>
<span class='tline' id='l74' data-llen='1617:1640'>　五行之運由木而火而金而水唯土無不在而此盛</span><br/>
<span class='tline' id='l75' data-llen='1640:1663'>　則彼衰是迭相竭也五行播於四時時各三月而成</span><br/>
<span class='tline' id='l76' data-llen='1663:1686'>　十二月其氣更互環生是還相為本也案五行之運</span><br/>
<span class='tline' id='l77' data-llen='1686:1709'>　終則有始分固一定而不移命實流行而不已蓋天</span><br/>
<span class='tline' id='l78' data-llen='1709:1725'>　地隂陽之所以生萬物者固如此</span><br/>
<span class='tline' id='l79' data-llen='1725:1751'><a onclick="displayPageImage('KR1d0067', 'WYG', '025-5a' );" name="025-5a" class="pb">[025-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1751:1765'>五聲六律十二管還相為宫也</span><br/>
<span class='tline' id='l81' data-llen='1765:1788'>　此以樂言亦隂陽五行之所為也宫商角徴羽為五</span><br/>
<span class='tline' id='l82' data-llen='1788:1811'>　聲黄鍾子太蔟寅姑洗辰蕤賔午夷則申無射戌為</span><br/>
<span class='tline' id='l83' data-llen='1811:1834'>　六律合大吕丑應鍾亥南吕酉林鍾未中吕巳夹鍾</span><br/>
<span class='tline' id='l84' data-llen='1834:1857'>　卯之六吕為十二管管以竹為之即十二月之管也</span><br/>
<span class='tline' id='l85' data-llen='1857:1880'>　其序則黄鍾一林鍾二太蔟三南吕四姑洗五應鍾</span><br/>
<span class='tline' id='l86' data-llen='1880:1903'>　六蕤賔七大吕八夷則九夹鍾十無射十一中吕十</span><br/>
<span class='tline' id='l87' data-llen='1903:1926'>　二宫者君主之義十二管皆可為宫也先王作樂播</span><br/>
<span class='tline' id='l88' data-llen='1926:1952'><a onclick="displayPageImage('KR1d0067', 'WYG', '025-5b' );" name="025-5b" class="pb">[025-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1952:1975'>　之以五聲宣之以六律而候之以十二管始於黄鍾</span><br/>
<span class='tline' id='l90' data-llen='1975:1998'>　終於中吕上生三分益一下生三分損一皆隔八相</span><br/>
<span class='tline' id='l91' data-llen='1998:2021'>　生當其為宫則五聲皆備如黄鍾為第一宫下生林</span><br/>
<span class='tline' id='l92' data-llen='2021:2044'>　鍾為徴上生太蔟為商下生南吕為羽上生姑洗為</span><br/>
<span class='tline' id='l93' data-llen='2044:2067'>　角若林鍾為宫則上生太蔟為徴下生南吕為商上</span><br/>
<span class='tline' id='l94' data-llen='2067:2090'>　生姑洗為羽下生應鍾為角餘竝倣此是五聲六律</span><br/>
<span class='tline' id='l95' data-llen='2090:2113'>　十二管之屬還相為宫也朱子曰案五聲相生至於</span><br/>
<span class='tline' id='l96' data-llen='2113:2136'>　角位隔八下生當得宫前一位以為變宫五聲之正</span><br/>
<span class='tline' id='l97' data-llen='2136:2162'><a onclick="displayPageImage('KR1d0067', 'WYG', '025-6a' );" name="025-6a" class="pb">[025-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2162:2185'>　至此而窮又自變宫隔八上生當得徴前一位以為</span><br/>
<span class='tline' id='l99' data-llen='2185:2208'>　變徴餘分不可損益而其數又窮故立均之法至於</span><br/>
<span class='tline' id='l100' data-llen='2208:2231'>　是而終焉孔氏以本文但云五聲十二管故不及二</span><br/>
<span class='tline' id='l101' data-llen='2231:2254'>　變而止為六十聲増入二變二十四聲合為八十四</span><br/>
<span class='tline' id='l102' data-llen='2254:2277'>　聲自唐以来法皆如此云又曰黄鍾惟本宫用正律</span><br/>
<span class='tline' id='l103' data-llen='2277:2300'>　若他律為宫則黄鍾之為徴商羽角二變者但用變</span><br/>
<span class='tline' id='l104' data-llen='2300:2323'>　律漢志謂黄鍾至尊不為役也方氏慤曰律左旋而</span><br/>
<span class='tline' id='l105' data-llen='2323:2346'>　生吕則為同位所以象夫婦吕右轉而生律則為異</span><br/>
<span class='tline' id='l106' data-llen='2346:2372'><a onclick="displayPageImage('KR1d0067', 'WYG', '025-6b' );" name="025-6b" class="pb">[025-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2372:2381'>　位所以象子母</span><br/>
<span class='tline' id='l108' data-llen='2381:2404'>五味六和十二食還相為質也五色六章十二衣還相</span><br/>
<span class='tline' id='l109' data-llen='2404:2409'>為質也</span><br/>
<span class='tline' id='l110' data-llen='2409:2432'>　此以味與色言亦隂陽五行之所為也酸苦辛鹹甘</span><br/>
<span class='tline' id='l111' data-llen='2432:2455'>　為五味加滑為六和是為十二月之食青赤黄白黒</span><br/>
<span class='tline' id='l112' data-llen='2455:2478'>　為五色并天元為六章是為十二月之衣質猶主也</span><br/>
<span class='tline' id='l113' data-llen='2478:2501'>　家語下相為質作相為主更以味言之如春多酸夏</span><br/>
<span class='tline' id='l114' data-llen='2501:2524'>　多苦秋多辛冬多鹹餘味皆用又加滑甘成六和而</span><br/>
<span class='tline' id='l115' data-llen='2524:2550'><a onclick="displayPageImage('KR1d0067', 'WYG', '025-7a' );" name="025-7a" class="pb">[025-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2550:2573'>　為十二食但以時之所宜還相為質也更以色言之</span><br/>
<span class='tline' id='l117' data-llen='2573:2596'>　如春衣青夏衣赤秋衣白冬衣黒餘色皆用又并天</span><br/>
<span class='tline' id='l118' data-llen='2596:2619'>　元成六章而為十二衣但以其時之象還相為質也</span><br/>
<span class='tline' id='l119' data-llen='2619:2642'>故人者天地之心也五行之端也食味别聲被色而生</span><br/>
<span class='tline' id='l120' data-llen='2642:2646'>者也</span><br/>
<span class='tline' id='l121' data-llen='2646:2669'>　此結上文而言人生之獨異也端謂端緒猶物在中</span><br/>
<span class='tline' id='l122' data-llen='2669:2692'>　而緒見於外也人之有是生也元亨利貞之理賦而</span><br/>
<span class='tline' id='l123' data-llen='2692:2715'>　為仁義禮智之性是即天地之心也水火木金土之</span><br/>
<span class='tline' id='l124' data-llen='2715:2741'><a onclick="displayPageImage('KR1d0067', 'WYG', '025-7b' );" name="025-7b" class="pb">[025-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2741:2764'>　氣凝而為貌言視聽思之質是即五行之端也五行</span><br/>
<span class='tline' id='l126' data-llen='2764:2787'>　滋而為五味食之以飬其口感而為五聲别之以飬</span><br/>
<span class='tline' id='l127' data-llen='2787:2810'>　其耳形而為五色被之以章其身乃人之所由以生</span><br/>
<span class='tline' id='l128' data-llen='2810:2833'>　飬者也案上言天地之徳五行之秀氣此又言天地</span><br/>
<span class='tline' id='l129' data-llen='2833:2855'>　之心五行之端者徳具於心而氣必有所從始也</span><br/>
<span class='tline' id='l130' data-llen='2855:2878'>故聖人作則必以天地為本以隂陽為端以四時為柄</span><br/>
<span class='tline' id='l131' data-llen='2878:2901'>以日星為紀月以為量鬼神以為徒五行以為質禮義</span><br/>
<span class='tline' id='l132' data-llen='2901:2924'>以為器人情以為田四靈以為畜以天地為本故物可</span><br/>
<span class='tline' id='l133' data-llen='2924:2950'><a onclick="displayPageImage('KR1d0067', 'WYG', '025-8a' );" name="025-8a" class="pb">[025-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2950:2973'>舉也以隂陽為端故情可睹也以四時為柄故事可勸</span><br/>
<span class='tline' id='l135' data-llen='2973:2996'>也以日星為紀故事可列也月以為量故功有藝也鬼</span><br/>
<span class='tline' id='l136' data-llen='2996:3019'>神以為徒故事可守也五行以為質故事可復也禮義</span><br/>
<span class='tline' id='l137' data-llen='3019:3042'>以為器故事行有考也人情以為田故人以為奥也四</span><br/>
<span class='tline' id='l138' data-llen='3042:3054'>靈以為畜故飲食有由也</span><br/>
<span class='tline' id='l139' data-llen='3054:3077'>　此承上而言聖人所以立極也量分限也藝極考成</span><br/>
<span class='tline' id='l140' data-llen='3077:3100'>　也奥猶主也聖人之制為禮法也必以天地為本原</span><br/>
<span class='tline' id='l141' data-llen='3100:3123'>　以隂陽為端緒以四時為權柄以日星為紀綱月以</span><br/>
<span class='tline' id='l142' data-llen='3123:3149'><a onclick="displayPageImage('KR1d0067', 'WYG', '025-8b' );" name="025-8b" class="pb">[025-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3149:3172'>　為程量鬼神以為徒侣五行以為本質禮義以為器</span><br/>
<span class='tline' id='l144' data-llen='3172:3195'>　用人情以為田功四靈以為畜飬夫萬物生於天地</span><br/>
<span class='tline' id='l145' data-llen='3195:3218'>　以天地為本故物可統而舉也陽為徳隂為刑以隂</span><br/>
<span class='tline' id='l146' data-llen='3218:3241'>　陽為端故情可推而見也因時起事以四時為柄故</span><br/>
<span class='tline' id='l147' data-llen='3241:3264'>　事可勸而趨也日星有次舎以為紀故事可列而序</span><br/>
<span class='tline' id='l148' data-llen='3264:3287'>　也月有盈闕以為量故功有藝而不敢過不敢不及</span><br/>
<span class='tline' id='l149' data-llen='3287:3310'>　也鬼神為造化之用而郊社祖廟山川五祀之屬實</span><br/>
<span class='tline' id='l150' data-llen='3310:3333'>　與政事相依以為徒故事可據而守也五行之運終</span><br/>
<span class='tline' id='l151' data-llen='3333:3359'><a onclick="displayPageImage('KR1d0067', 'WYG', '025-9a' );" name="025-9a" class="pb">[025-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3359:3382'>　始相循以為質故事可往而復也器利則事成禮義</span><br/>
<span class='tline' id='l153' data-llen='3382:3405'>　以為器故事行有考也能治人者人必歸之人情以</span><br/>
<span class='tline' id='l154' data-llen='3405:3428'>　為田故人以為奥也徳盛化神萬物咸若四靈以為</span><br/>
<span class='tline' id='l155' data-llen='3428:3451'>　畜故飲食有由也案天地至五行其制作所取象也</span><br/>
<span class='tline' id='l156' data-llen='3451:3474'>　禮義人情其政治也四靈者其徴報也張子曰自天</span><br/>
<span class='tline' id='l157' data-llen='3474:3492'>　地為本至四靈為畜一理也特細别耳</span><br/>
<span class='tline' id='l158' data-llen='3492:3515'>何謂四靈麟鳯龜龍謂之四靈故龍以為畜故魚鮪不</span><br/>
<span class='tline' id='l159' data-llen='3515:3538'>淰鳯以為畜故鳥不獝麟以為畜故獸不狘龜以為畜</span><br/>
<span class='tline' id='l160' data-llen='3538:3564'><a onclick="displayPageImage('KR1d0067', 'WYG', '025-9b' );" name="025-9b" class="pb">[025-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3564:3571'>故人情不失</span><br/>
<span class='tline' id='l162' data-llen='3571:3594'>　此申言四靈為畜也淰驚散之貎獝驚飛也狘驚走</span><br/>
<span class='tline' id='l163' data-llen='3594:3617'>　也何謂四靈若麟性之仁厚鳯之知治亂龜之兆吉</span><br/>
<span class='tline' id='l164' data-llen='3617:3640'>　凶龍之能變化則所謂四靈是已唯龍以為畜故魚</span><br/>
<span class='tline' id='l165' data-llen='3640:3663'>　鮪不至於驚散鳯以為畜故鳥不至於驚飛麟以為</span><br/>
<span class='tline' id='l166' data-llen='3663:3686'>　畜故獸不至於驚走龜以為畜故疑可取决而不失</span><br/>
<span class='tline' id='l167' data-llen='3686:3709'>　乎人情之正也案三靈馴擾則其類皆從龜乃不言</span><br/>
<span class='tline' id='l168' data-llen='3709:3731'>　介蟲類應者以前知之物尤聖人所寳故特明之</span><br/>
<span class='tline' id='l169' data-llen='3731:3758'><a onclick="displayPageImage('KR1d0067', 'WYG', '025-10a' );" name="025-10a" class="pb">[025-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3758:3781'>故先王秉著龜列祭祀瘞繒宣祝嘏辭説設制度故國</span><br/>
<span class='tline' id='l171' data-llen='3781:3794'>有禮官有御事有職禮有序</span><br/>
<span class='tline' id='l172' data-llen='3794:3817'>　此言聖人所以制為祭禮之意也御猶治也先王措</span><br/>
<span class='tline' id='l173' data-llen='3817:3840'>　天下於治安如此而猶不敢自任也故秉蓍龜以定</span><br/>
<span class='tline' id='l174' data-llen='3840:3863'>　其期陳列祭祀之所宜行以盡其敬瘞埋繒帛以備</span><br/>
<span class='tline' id='l175' data-llen='3863:3886'>　其物宣揚祝嘏辭説以致其情設委曲之制度以脩</span><br/>
<span class='tline' id='l176' data-llen='3886:3909'>　其文是故國有典禮則百官各有所治百事各有所</span><br/>
<span class='tline' id='l177' data-llen='3909:3932'>　司而凡所行禮皆有次第也案設制度以上專言祭</span><br/>
<span class='tline' id='l178' data-llen='3932:3959'><a onclick="displayPageImage('KR1d0067', 'WYG', '025-10b' );" name="025-10b" class="pb">[025-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3959:3973'>　禮下則自國有禮而逓推之</span><br/>
<span class='tline' id='l180' data-llen='3973:3996'>故先王患禮之不達於下也故祭帝於郊所以定天位</span><br/>
<span class='tline' id='l181' data-llen='3996:4019'>也祀社於國所以列地利也祖廟所以本仁也山川所</span><br/>
<span class='tline' id='l182' data-llen='4019:4042'>以儐鬼神也五祀所以本事也故宗祝在廟三公在朝</span><br/>
<span class='tline' id='l183' data-llen='4042:4065'>三老在學王前巫而後史卜筮瞽侑皆在左右王中心</span><br/>
<span class='tline' id='l184' data-llen='4065:4074'>無為也以守至正</span><br/>
<span class='tline' id='l185' data-llen='4074:4097'>　此言逹禮之事也宗宗人祝大祝也三公大師大傅</span><br/>
<span class='tline' id='l186' data-llen='4097:4120'>　大保也卜大卜筮筮人瞽侑樂官侑食者惟禮逹而</span><br/>
<span class='tline' id='l187' data-llen='4120:4147'><a onclick="displayPageImage('KR1d0067', 'WYG', '025-11a' );" name="025-11a" class="pb">[025-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4147:4170'>　分乃定先王患禮之不逹於下也而一於祭祀焉致</span><br/>
<span class='tline' id='l189' data-llen='4170:4193'>　之故祭帝於郊所以尊之而定天位也祀社於國所</span><br/>
<span class='tline' id='l190' data-llen='4193:4216'>　以親之而列地利也祖廟所以致孝而本仁也山川</span><br/>
<span class='tline' id='l191' data-llen='4216:4239'>　所以致敬而儐鬼神也五祀所以明制度而本事也</span><br/>
<span class='tline' id='l192' data-llen='4239:4262'>　故廟有宗祝朝有三公學有三老五更巫主弔臨而</span><br/>
<span class='tline' id='l193' data-llen='4262:4285'>　居前史書言動而居後卜筮瞽侑或審災祥或辨聲</span><br/>
<span class='tline' id='l194' data-llen='4285:4308'>　樂而皆在於左右王居其中此心何為哉不過守君</span><br/>
<span class='tline' id='l195' data-llen='4308:4331'>　道之至正而已真氏徳秀曰古之所以衆建忠賢森</span><br/>
<span class='tline' id='l196' data-llen='4331:4358'><a onclick="displayPageImage('KR1d0067', 'WYG', '025-11b' );" name="025-11b" class="pb">[025-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4358:4381'>　列左右者皆以正人君之心也君心至正而禮之逹</span><br/>
<span class='tline' id='l198' data-llen='4381:4404'>　於下也有原矣案南北郊分合之義論者不一或據</span><br/>
<span class='tline' id='l199' data-llen='4404:4427'>　此文以為方澤即國中之社蓋地統於天故尊天而</span><br/>
<span class='tline' id='l200' data-llen='4427:4450'>　親地汪氏克寛云祭天必及地者尊可以統卑禮地</span><br/>
<span class='tline' id='l201' data-llen='4450:4464'>　不及天者卑不可以屈尊也</span><br/>
<span class='tline' id='l202' data-llen='4464:4487'>故禮行於郊而百神受職焉禮行於社而百貨可極焉</span><br/>
<span class='tline' id='l203' data-llen='4487:4510'>禮行於祖廟而孝慈服焉禮行於五祀而正法則焉故</span><br/>
<span class='tline' id='l204' data-llen='4510:4529'>自郊社祖廟山川五祀義之脩而禮之藏也</span><br/>
<span class='tline' id='l205' data-llen='4529:4556'><a onclick="displayPageImage('KR1d0067', 'WYG', '025-12a' );" name="025-12a" class="pb">[025-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4556:4579'>　此承上而言禮行之效也禮所以治神人和上下故</span><br/>
<span class='tline' id='l207' data-llen='4579:4602'>　禮行於郊而天心協應百神受職焉禮行於社而地</span><br/>
<span class='tline' id='l208' data-llen='4602:4625'>　無遺利百貨可極焉禮行於祖廟而父子以定孝慈</span><br/>
<span class='tline' id='l209' data-llen='4625:4648'>　服習焉禮行於五祀而等威以辨率正法則焉故自</span><br/>
<span class='tline' id='l210' data-llen='4648:4668'>　郊社祖廟山川五祀皆義之脩而禮之藏也</span><br/>
<span class='tline' id='l211' data-llen='4668:4691'>是故夫禮必本於大一分而為天地轉而為隂陽變而</span><br/>
<span class='tline' id='l212' data-llen='4691:4710'>為四時列而為鬼神其降曰命其官於天也</span><br/>
<span class='tline' id='l213' data-llen='4710:4733'>　此言禮之本於造化也官主也當天地未分渾淪之</span><br/>
<span class='tline' id='l214' data-llen='4733:4760'><a onclick="displayPageImage('KR1d0067', 'WYG', '025-12b' );" name="025-12b" class="pb">[025-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4760:4783'>　元氣圅三為一是曰太乙聖人之制夫禮實本於此</span><br/>
<span class='tline' id='l216' data-llen='4783:4806'>　由是分為天地而有髙卑轉為隂陽而有動靜變為</span><br/>
<span class='tline' id='l217' data-llen='4806:4829'>　四時而有舒斂列為鬼神而有屈伸聖人本此以降</span><br/>
<span class='tline' id='l218' data-llen='4829:4852'>　命者皆主於法天而非人之所為也案禮本大一猶</span><br/>
<span class='tline' id='l219' data-llen='4852:4860'>　云易有太極</span><br/>
<span class='tline' id='l220' data-llen='4860:4883'>夫禮必本於天動而之地列而之事變而從時協於分</span><br/>
<span class='tline' id='l221' data-llen='4883:4906'>藝其居人也曰飬其行之以貨力辭讓飲食冠昏喪祭</span><br/>
<span class='tline' id='l222' data-llen='4906:4912'>射御朝聘</span><br/>
<span class='tline' id='l223' data-llen='4912:4939'><a onclick="displayPageImage('KR1d0067', 'WYG', '025-13a' );" name="025-13a" class="pb">[025-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4939:4962'>　此言禮之切於人而究其所以行也協合也藝猶才</span><br/>
<span class='tline' id='l225' data-llen='4962:4985'>　也夫禮必本於天此秩序之原也動而之地而有所</span><br/>
<span class='tline' id='l226' data-llen='4985:5008'>　效法列而之事而有所兼及變而從時而有所推行</span><br/>
<span class='tline' id='l227' data-llen='5008:5031'>　合乎分藝而有所宜稱所謂官於天者如此至於其</span><br/>
<span class='tline' id='l228' data-llen='5031:5054'>　居人也則曰飬禮以飬人為本也其行之則以貨力</span><br/>
<span class='tline' id='l229' data-llen='5054:5077'>　辭譲飲食而周於冠昏喪祭射御朝聘則禮之逹於</span><br/>
<span class='tline' id='l230' data-llen='5077:5100'>　下也備矣荀子曰恭敬辭譲所以飬安禮義文理所</span><br/>
<span class='tline' id='l231' data-llen='5100:5120'>　以飬情是故物有節文非特飬人之欲而已</span><br/>
<span class='tline' id='l232' data-llen='5120:5147'><a onclick="displayPageImage('KR1d0067', 'WYG', '025-13b' );" name="025-13b" class="pb">[025-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5147:5170'>故禮義也者人之大端也所以講信脩睦而固人肌膚</span><br/>
<span class='tline' id='l234' data-llen='5170:5193'>之㑹筋骸之束也所以飬生送死事鬼神之大端也所</span><br/>
<span class='tline' id='l235' data-llen='5193:5216'>以達天道順人情之大竇也故唯聖人為知禮之不可</span><br/>
<span class='tline' id='l236' data-llen='5216:5239'>以己也故壊國喪家亡人必先去其禮故禮之於人也</span><br/>
<span class='tline' id='l237' data-llen='5239:5255'>猶酒之有蘖也君子以厚小人以薄</span><br/>
<span class='tline' id='l238' data-llen='5255:5278'>　此言禮義為治身之要也竇孔穴之通出入者禮為</span><br/>
<span class='tline' id='l239' data-llen='5278:5301'>　義之用義為禮之體二者至切於人乃人之大端也</span><br/>
<span class='tline' id='l240' data-llen='5301:5324'>　所以講信脩睦而内而治心外而脩身以固人肌膚</span><br/>
<span class='tline' id='l241' data-llen='5324:5351'><a onclick="displayPageImage('KR1d0067', 'WYG', '025-14a' );" name="025-14a" class="pb">[025-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5351:5374'>　之㑹筋骸之束也所以明而飬生送死幽而祭祀鬼</span><br/>
<span class='tline' id='l243' data-llen='5374:5397'>　神之大端也所以逹乎天道順乎人情以為出入必</span><br/>
<span class='tline' id='l244' data-llen='5397:5420'>　由之大竇也故禮之不可以己也唯聖人為能知之</span><br/>
<span class='tline' id='l245' data-llen='5420:5443'>　故壊國喪家亡人未有不先去其禮者故禮之於人</span><br/>
<span class='tline' id='l246' data-llen='5443:5466'>　人待之以成徳猶酒之以蘖而成味也君子則以厚</span><br/>
<span class='tline' id='l247' data-llen='5466:5489'>　小人則以薄禮豈有厚薄哉人自為之爾案此言順</span><br/>
<span class='tline' id='l248' data-llen='5489:5512'>　人情猶孟子言以利為本自此至終篇皆𤼵此意</span><br/>
<span class='tline' id='l249' data-llen='5512:5535'>故聖王脩義之柄禮之序以治人情故人情者聖王之</span><br/>
<span class='tline' id='l250' data-llen='5535:5562'><a onclick="displayPageImage('KR1d0067', 'WYG', '025-14b' );" name="025-14b" class="pb">[025-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5562:5585'>田也脩禮以耕之陳義以種之講學以耨之本仁以聚</span><br/>
<span class='tline' id='l252' data-llen='5585:5593'>之播樂以安之</span><br/>
<span class='tline' id='l253' data-llen='5593:5616'>　此言禮以人情為主而喻之於治田也脩者講明之</span><br/>
<span class='tline' id='l254' data-llen='5616:5639'>　意播者散布發越之謂人情易流而難制故聖王所</span><br/>
<span class='tline' id='l255' data-llen='5639:5662'>　務為講明者必以義為所操之柄以禮為所行之序</span><br/>
<span class='tline' id='l256' data-llen='5662:5685'>　而後人情可得而治矣蓋人之有情猶地之有田而</span><br/>
<span class='tline' id='l257' data-llen='5685:5708'>　聖王之治之也無不至是故以禮為防範而脩之猶</span><br/>
<span class='tline' id='l258' data-llen='5708:5731'>　治田者之始於耕也以義為裁制而舉而措之猶之</span><br/>
<span class='tline' id='l259' data-llen='5731:5758'><a onclick="displayPageImage('KR1d0067', 'WYG', '025-15a' );" name="025-15a" class="pb">[025-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5758:5781'>　隨乎土宜而種以嘉榖也講學明理以去其非猶之</span><br/>
<span class='tline' id='l261' data-llen='5781:5804'>　養苗而務去草也知既髙明而踐履篤實則本於心</span><br/>
<span class='tline' id='l262' data-llen='5804:5827'>　徳之仁以聚之猶榖之熟而後穫也由是以造於從</span><br/>
<span class='tline' id='l263' data-llen='5827:5850'>　容之域則播於樂之自然者以安之此則猶食而無</span><br/>
<span class='tline' id='l264' data-llen='5850:5873'>　不饜飫也案鄭注治者去瑕穢飬菁華也聖人之治</span><br/>
<span class='tline' id='l265' data-llen='5873:5894'>　天下也人情以為田亦異夫率法而强之者矣</span><br/>
<span class='tline' id='l266' data-llen='5894:5917'>故禮也者義之實也協諸義而協則禮雖先王未之有</span><br/>
<span class='tline' id='l267' data-llen='5917:5940'>可以義起也義者藝之分仁之節也協於藝講於仁得</span><br/>
<span class='tline' id='l268' data-llen='5940:5967'><a onclick="displayPageImage('KR1d0067', 'WYG', '025-15b' );" name="025-15b" class="pb">[025-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5967:5986'>之者强仁者義之本也順之體也得之者尊</span><br/>
<span class='tline' id='l270' data-llen='5986:6009'>　此承上而言禮義仁之相須也藝以事言仁以心言</span><br/>
<span class='tline' id='l271' data-llen='6009:6032'>　講明也禮也者必權衡於義而制之既定則確然而</span><br/>
<span class='tline' id='l272' data-llen='6032:6055'>　有常是義之實也苟協諸義而協則雖先王所未有</span><br/>
<span class='tline' id='l273' data-llen='6055:6078'>　之禮固可以度於義而創為也義者人心之裁制故</span><br/>
<span class='tline' id='l274' data-llen='6078:6101'>　在外之藝以義為分限在内之仁以義為品節果能</span><br/>
<span class='tline' id='l275' data-llen='6101:6124'>　合於藝之分明於仁之節則義之道得而人望而畏</span><br/>
<span class='tline' id='l276' data-llen='6124:6147'>　之是得之者强也仁者本心之全徳而化而裁之推</span><br/>
<span class='tline' id='l277' data-llen='6147:6174'><a onclick="displayPageImage('KR1d0067', 'WYG', '025-16a' );" name="025-16a" class="pb">[025-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6174:6197'>　而行之乃義之本也順之體也其道足以長人故得</span><br/>
<span class='tline' id='l279' data-llen='6197:6220'>　之者尊也張子曰人情所安即禮也故禮所以由義</span><br/>
<span class='tline' id='l280' data-llen='6220:6244'>　起蓋性之𤼵為仁斂為義而禮則進反於仁義之間</span><br/>
<span class='tline' id='l281' data-llen='6244:6254'>　故於此合而言之</span><br/>
<span class='tline' id='l282' data-llen='6254:6277'>故治國不以禮猶無耜而耕也為禮不本於義猶耕而</span><br/>
<span class='tline' id='l283' data-llen='6277:6300'>弗種也為義而不講之以學猶種而弗耨也講之以學</span><br/>
<span class='tline' id='l284' data-llen='6300:6323'>而不合之以仁猶耨而弗穫也合之以仁而不安之以</span><br/>
<span class='tline' id='l285' data-llen='6323:6332'>樂猶穫而弗食也</span><br/>
<span class='tline' id='l286' data-llen='6332:6359'><a onclick="displayPageImage('KR1d0067', 'WYG', '025-16b' );" name="025-16b" class="pb">[025-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6359:6382'>　此是申喻以明前意也禮者先王治國之具猶耜為</span><br/>
<span class='tline' id='l288' data-llen='6382:6405'>　農夫治田之具治國而不以禮則是無耜而耕也禮</span><br/>
<span class='tline' id='l289' data-llen='6405:6428'>　必因時而制宜田則既墾而播種為禮而不本於義</span><br/>
<span class='tline' id='l290' data-llen='6428:6451'>　是猶耕而弗種也義必以學而辨其是非種必以耘</span><br/>
<span class='tline' id='l291' data-llen='6451:6474'>　而去其稂莠為義而不講之以學是猶種而弗耨也</span><br/>
<span class='tline' id='l292' data-llen='6474:6497'>　學之勤則理可聚耨之勤則榖可登講之以學而不</span><br/>
<span class='tline' id='l293' data-llen='6497:6520'>　合之以仁是猶耨而弗穫也樂所以樂而安其心食</span><br/>
<span class='tline' id='l294' data-llen='6520:6543'>　所以飬而享其利合之以仁而不安之以樂是猶穫</span><br/>
<span class='tline' id='l295' data-llen='6543:6570'><a onclick="displayPageImage('KR1d0067', 'WYG', '025-17a' );" name="025-17a" class="pb">[025-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6570:6593'>　而弗食也案前言陳義而此言本者方氏慤謂凡種</span><br/>
<span class='tline' id='l297' data-llen='6593:6616'>　皆所以立本前言本仁而此言合者以人本仁也合</span><br/>
<span class='tline' id='l298' data-llen='6616:6624'>　而言之道也</span><br/>
<span class='tline' id='l299' data-llen='6624:6647'>安之以樂而不逹於順猶食而弗肥也四體既正膚革</span><br/>
<span class='tline' id='l300' data-llen='6647:6670'>充盈人之肥也父子篤兄弟睦夫婦和家之肥也大臣</span><br/>
<span class='tline' id='l301' data-llen='6670:6693'>法小臣廉官職相序君臣相正國之肥也天子以徳為</span><br/>
<span class='tline' id='l302' data-llen='6693:6716'>車以樂為御諸侯以禮相與大夫以法相序士以信相</span><br/>
<span class='tline' id='l303' data-llen='6716:6739'>考百姓以睦相守天下之肥也是謂大順大順者所以</span><br/>
<span class='tline' id='l304' data-llen='6739:6766'><a onclick="displayPageImage('KR1d0067', 'WYG', '025-17b' );" name="025-17b" class="pb">[025-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6766:6778'>飬生送死事鬼神之常也</span><br/>
<span class='tline' id='l306' data-llen='6778:6801'>　此因治人情而極言禮教之效也肥者充盛之意樂</span><br/>
<span class='tline' id='l307' data-llen='6801:6824'>　之入人期於和順食之飬人期於肥體安之以樂而</span><br/>
<span class='tline' id='l308' data-llen='6824:6847'>　不能逹於至順是猶食而弗肥也顧肥則有所致矣</span><br/>
<span class='tline' id='l309' data-llen='6847:6870'>　如四體順正而膚革充盈乃人一身之肥也父慈子</span><br/>
<span class='tline' id='l310' data-llen='6870:6893'>　孝而其情厚兄友弟恭而其情親夫義婦聴而其情</span><br/>
<span class='tline' id='l311' data-llen='6893:6916'>　洽乃一家之肥也大臣有持循而奉乎法小臣有分</span><br/>
<span class='tline' id='l312' data-llen='6916:6939'>　辨而著其廉官職以次而相序君臣以義而相正乃</span><br/>
<span class='tline' id='l313' data-llen='6939:6966'><a onclick="displayPageImage('KR1d0067', 'WYG', '025-18a' );" name="025-18a" class="pb">[025-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6966:6989'>　一國之肥也天子有徳以安民之居如車之承載有</span><br/>
<span class='tline' id='l315' data-llen='6989:7012'>　樂以和民之心如御之調適諸侯朝聘時而以禮相</span><br/>
<span class='tline' id='l316' data-llen='7012:7035'>　與大夫靖共而以法相序士忠順而以信相考百姓</span><br/>
<span class='tline' id='l317' data-llen='7035:7058'>　淳樸而以睦相守乃天下之肥也夫是之謂大順而</span><br/>
<span class='tline' id='l318' data-llen='7058:7081'>　由是以飬生送死祭祀鬼神各得其常而有莫知所</span><br/>
<span class='tline' id='l319' data-llen='7081:7104'>　以然者此聖王禮教之極功也案篇首言禮以治人</span><br/>
<span class='tline' id='l320' data-llen='7104:7124'>　之情故天下國家可得而正至是乃詳言之</span><br/>
<span class='tline' id='l321' data-llen='7124:7147'>故事大積焉而不苑竝行而不謬細行而不失深而通</span><br/>
<span class='tline' id='l322' data-llen='7147:7174'><a onclick="displayPageImage('KR1d0067', 'WYG', '025-18b' );" name="025-18b" class="pb">[025-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7174:7197'>茂而有間連而不相及也動而不相害也此順之至也</span><br/>
<span class='tline' id='l324' data-llen='7197:7209'>故明於順然後能守危也</span><br/>
<span class='tline' id='l325' data-llen='7209:7232'>　此極言大順之理也苑藴滯之意人君以大順治天</span><br/>
<span class='tline' id='l326' data-llen='7232:7255'>　下故天下之事雖大積焉而推行有漸不至於苑滯</span><br/>
<span class='tline' id='l327' data-llen='7255:7278'>　竝行而彼此各得不至於錯繆細行而曲折皆當不</span><br/>
<span class='tline' id='l328' data-llen='7278:7301'>　至於有失深逺而能通茂密而仍有間連而得其分</span><br/>
<span class='tline' id='l329' data-llen='7301:7324'>　者不相及也動而協其宜者不相害也此順之至也</span><br/>
<span class='tline' id='l330' data-llen='7324:7347'>　故明於順然後能守危而無患也案易言危者安其</span><br/>
<span class='tline' id='l331' data-llen='7347:7374'><a onclick="displayPageImage('KR1d0067', 'WYG', '025-19a' );" name="025-19a" class="pb">[025-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7374:7397'>　位者也順之與危相去逺矣而對舉言之此警戒之</span><br/>
<span class='tline' id='l333' data-llen='7397:7404'>　深意也夫</span><br/>
<span class='tline' id='l334' data-llen='7404:7427'>故禮之不同也不豐也不殺也所以持情而合危也故</span><br/>
<span class='tline' id='l335' data-llen='7427:7450'>聖王所以順山者不使居川不使渚者居中原而弗敝</span><br/>
<span class='tline' id='l336' data-llen='7450:7473'>也用水火金木飲食必時合男女頒爵位必當年徳用</span><br/>
<span class='tline' id='l337' data-llen='7473:7494'>民必順故無水旱昆蟲之災民無凶饑妖孽之疾</span><br/>
<span class='tline' id='l338' data-llen='7494:7517'>　此言行順以致太平之事也小洲曰渚廣平曰原所</span><br/>
<span class='tline' id='l339' data-llen='7517:7540'>　謂明於順者原非苟狥乎人而必本於禮以為治故</span><br/>
<span class='tline' id='l340' data-llen='7540:7567'><a onclick="displayPageImage('KR1d0067', 'WYG', '025-19b' );" name="025-19b" class="pb">[025-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7567:7590'>　禮之不同也當殺者不可豐當豐者不可殺所以持</span><br/>
<span class='tline' id='l342' data-llen='7590:7613'>　人之情而使之稱合事之危而使之安此乃聖王之</span><br/>
<span class='tline' id='l343' data-llen='7613:7636'>　所以為順也是故因地之宜則不使居山者居川不</span><br/>
<span class='tline' id='l344' data-llen='7636:7659'>　使居渚者居中原而不致有更徙之困因天之候則</span><br/>
<span class='tline' id='l345' data-llen='7659:7682'>　於民所需之水火金木與夫飲食而用必以時因人</span><br/>
<span class='tline' id='l346' data-llen='7682:7705'>　之情則於合男女必當其年頒爵禄必當其徳凡用</span><br/>
<span class='tline' id='l347' data-llen='7705:7728'>　民力而無有不順者由是感召天和國不生旱乾水</span><br/>
<span class='tline' id='l348' data-llen='7728:7751'>　溢螟蝗之災民不罹凶饑妖孽之疾則禮之所以為</span><br/>
<span class='tline' id='l349' data-llen='7751:7778'><a onclick="displayPageImage('KR1d0067', 'WYG', '025-20a' );" name="025-20a" class="pb">[025-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7778:7801'>　治也至矣案萬物各得其理然後和聖人以禮治天</span><br/>
<span class='tline' id='l351' data-llen='7801:7824'>　下其效至於盡人物之性而與天地參蓋夫子之極</span><br/>
<span class='tline' id='l352' data-llen='7824:7833'>　言禮也有如此</span><br/>
<span class='tline' id='l353' data-llen='7833:7856'>故天不愛其道地不愛其寳人不愛其情故天降膏露</span><br/>
<span class='tline' id='l354' data-llen='7856:7879'>地出醴泉山出器車河出馬圗鳯皇麒麟皆在郊棷龜</span><br/>
<span class='tline' id='l355' data-llen='7879:7902'>龍在宫沼其餘鳥獸之卵胎皆可俯而闚也則是無故</span><br/>
<span class='tline' id='l356' data-llen='7902:7923'>先王能脩禮以逹義體信以逹順故此順之實也</span><br/>
<span class='tline' id='l357' data-llen='7923:7946'>　此極言大順之效也膏露露凝如膏醴泉泉甘如醴</span><br/>
<span class='tline' id='l358' data-llen='7946:7973'><a onclick="displayPageImage('KR1d0067', 'WYG', '025-20b' );" name="025-20b" class="pb">[025-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7973:7996'>　器如銀甕丹甑之屬車謂山車不待揉治而自圓曲</span><br/>
<span class='tline' id='l360' data-llen='7996:8019'>　者馬圗龍馬負圗也棷與藪同惟大順之世嘉祥協</span><br/>
<span class='tline' id='l361' data-llen='8019:8042'>　應故以天之高而不愛其道以地之厚而不愛其寳</span><br/>
<span class='tline' id='l362' data-llen='8042:8065'>　以人之多欲而不愛其情天降如膏之露地出如醴</span><br/>
<span class='tline' id='l363' data-llen='8065:8088'>　之泉山出器車河出馬圖鳯皇麒麟在於郊之棷龜</span><br/>
<span class='tline' id='l364' data-llen='8088:8111'>　龍在於宫之沼其餘鳥獸之卵胎以無獝狘之患皆</span><br/>
<span class='tline' id='l365' data-llen='8111:8134'>　可俯首而闚也此豈有他故哉惟先王能脩禮於上</span><br/>
<span class='tline' id='l366' data-llen='8134:8157'>　以逹義於下體實理於身以逹和順於人故天地無</span><br/>
<span class='tline' id='l367' data-llen='8157:8184'><a onclick="displayPageImage('KR1d0067', 'WYG', '025-21a' );" name="025-21a" class="pb">[025-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8184:8208'>　　心而嘉祥顯著此大順之實迹昭然可見者也程子</span><br/>
<span class='tline' id='l369' data-llen='8208:8232'>　　曰君子脩己以敬篤恭而天下平惟上下一於恭敬</span><br/>
<span class='tline' id='l370' data-llen='8232:8256'>　　則天地自位萬物自育而四靈畢至矣此體信逹順</span><br/>
<span class='tline' id='l371' data-llen='8256:8280'>　　之道朱子曰信是實理順是和氣體信是致中逹順</span><br/>
<span class='tline' id='l372' data-llen='8280:8304'>　　是致和實體此道於身則自然發而中節推之天下</span><br/>
<span class='tline' id='l373' data-llen='8304:8314'>　　而無所不通也</span><br/>
<span class='tline' id='l374' data-llen='8314:8317'>　</span><br/>
<span class='tline' id='l375' data-llen='8317:8320'>　</span><br/>
<span class='tline' id='l376' data-llen='8320:8347'><a onclick="displayPageImage('KR1d0067', 'WYG', '025-21b' );" name="025-21b" class="pb">[025-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8347:8350'>　</span><br/>
<span class='tline' id='l378' data-llen='8350:8353'>　</span><br/>
<span class='tline' id='l379' data-llen='8353:8356'>　</span><br/>
<span class='tline' id='l380' data-llen='8356:8359'>　</span><br/>
<span class='tline' id='l381' data-llen='8359:8362'>　</span><br/>
<span class='tline' id='l382' data-llen='8362:8365'>　</span><br/>
<span class='tline' id='l383' data-llen='8365:8368'>　</span><br/>
<span class='tline' id='l384' data-llen='8368:8380'>日講禮記解義卷二十五</span><br/>
</p>
<p><br/>
</p>
  </div>
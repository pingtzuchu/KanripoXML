<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0067', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:192'>　欽定四庫全書</span><br/>
<span class='tline' id='l9' data-llen='192:202'>日講禮記解義卷六</span><br/>
<span class='tline' id='l10' data-llen='202:208'>　檀弓上</span><br/>
<span class='tline' id='l11' data-llen='208:232'>　　檀弓魯人因篇首有檀弓免焉句故舉以名篇劉氏</span><br/>
<span class='tline' id='l12' data-llen='232:256'>　　彝曰此篇首稱子游及篇内多言之疑是其門人所</span><br/>
<span class='tline' id='l13' data-llen='256:261'>　　記</span><br/>
<span class='tline' id='l14' data-llen='261:285'>　公儀仲子之喪檀弓免焉仲子舎其孫而立其子檀弓</span><br/>
<span class='tline' id='l15' data-llen='285:309'>　曰何居我未之前聞也趨而就子服伯子於門右曰仲</span><br/>
<span class='tline' id='l16' data-llen='309:335'><a onclick="displayPageImage('KR1d0067', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='335:359'>　子舍其孫而立其子何也伯子曰仲子亦猶行古之道</span><br/>
<span class='tline' id='l18' data-llen='359:383'>　也昔者文王舍伯邑考而立武王微子舍其孫腯而立</span><br/>
<span class='tline' id='l19' data-llen='383:407'>　衍也夫仲子亦猶行古之道也子游問諸孔子孔子曰</span><br/>
<span class='tline' id='l20' data-llen='407:413'>　否立孫</span><br/>
<span class='tline' id='l21' data-llen='413:437'>　　此記聖人嚴適庻之辨也公儀氏仲子字魯同姓也</span><br/>
<span class='tline' id='l22' data-llen='437:461'>　　袒免五世之服若朋友死於他邦而無主者亦爲之</span><br/>
<span class='tline' id='l23' data-llen='461:485'>　　免子服氏伯子字分莫嚴於倫序事莫大於繼嗣此</span><br/>
<span class='tline' id='l24' data-llen='485:509'>　　適庶之辨所以爲天地之常經而不可紊也禮適子</span><br/>
<span class='tline' id='l25' data-llen='509:535'><a onclick="displayPageImage('KR1d0067', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='535:558'>　死立適孫仲子舎其孫而立庶子非禮也故檀弓免</span><br/>
<span class='tline' id='l27' data-llen='558:581'>　焉以弔服非所服以譏其立非所立而為怪之之辭</span><br/>
<span class='tline' id='l28' data-llen='581:604'>　焉此時未小斂主人猶在西階下弔旣畢因趨而就</span><br/>
<span class='tline' id='l29' data-llen='604:627'>　子服伯子於門右問之曰仲子舎適孫而立庶子是</span><br/>
<span class='tline' id='l30' data-llen='627:650'>　遵何禮與伯子欲爲仲子諱乃曰仲子亦猶行古之</span><br/>
<span class='tline' id='l31' data-llen='650:673'>　道也昔者文王嘗舎伯邑考而立武王矣微子嘗舎</span><br/>
<span class='tline' id='l32' data-llen='673:696'>　其孫腯而立衍矣是舎孫立子古人有行之者夫仲</span><br/>
<span class='tline' id='l33' data-llen='696:719'>　子亦猶是也子游以問於孔子孔子曰否立孫禮之</span><br/>
<span class='tline' id='l34' data-llen='719:745'><a onclick="displayPageImage('KR1d0067', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='745:768'>　正也禮適子可以宗父庶子不得禰父適孫可以宗</span><br/>
<span class='tline' id='l36' data-llen='768:791'>　祖支子之孫不得爲其祖之宗適適相承所以傳重</span><br/>
<span class='tline' id='l37' data-llen='791:813'>　尊正統也是故聖人一言而千古之大經定焉矣</span><br/>
<span class='tline' id='l38' data-llen='813:836'>事親有隱而無犯左右就養無方服勤至死致䘮三年</span><br/>
<span class='tline' id='l39' data-llen='836:859'>事君有犯而無隱左右就養有方服勤至死方喪三年</span><br/>
<span class='tline' id='l40' data-llen='859:881'>事師無犯無隱左右就養無方服勤至死心喪三年</span><br/>
<span class='tline' id='l41' data-llen='881:904'>　此言事親事君事師之禮也左右卽是方就養親就</span><br/>
<span class='tline' id='l42' data-llen='904:927'>　而奉養之也致喪哀毁之至也方喪此方於親也子</span><br/>
<span class='tline' id='l43' data-llen='927:953'><a onclick="displayPageImage('KR1d0067', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='953:976'>　事親臣事君弟子事師人生之大分也事親者有隱</span><br/>
<span class='tline' id='l45' data-llen='976:999'>　無犯惟務幾諫而不至於徑情其左右之就養也無</span><br/>
<span class='tline' id='l46' data-llen='999:1022'>　方有隨所在而竭其力者死則致喪三年哀戚必稱</span><br/>
<span class='tline' id='l47' data-llen='1022:1045'>　其服也事君者有犯無隱惟務直言而不至於曲徇</span><br/>
<span class='tline' id='l48' data-llen='1045:1068'>　其左右之就養也有方有專所處而盡其瘁者死則</span><br/>
<span class='tline' id='l49' data-llen='1068:1091'>　方喪三年哀戚無異乎親也事師者無犯無隠承教</span><br/>
<span class='tline' id='l50' data-llen='1091:1114'>　出以從容而問難不妨詳盡其左右之就養也無方</span><br/>
<span class='tline' id='l51' data-llen='1114:1137'>　有常相從而殫其勞者死則心䘮三年雖不立服而</span><br/>
<span class='tline' id='l52' data-llen='1137:1163'><a onclick="displayPageImage('KR1d0067', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1163:1186'>　哀戚無異乎君親也案民生於三而事之則一生我</span><br/>
<span class='tline' id='l54' data-llen='1186:1209'>　者親也主乎仁治我者君也主乎義成我者師也又</span><br/>
<span class='tline' id='l55' data-llen='1209:1232'>　兼乎仁與義焉故所以喪之者莫不斷以三年蓋以</span><br/>
<span class='tline' id='l56' data-llen='1232:1247'>　是爲加隆而人紀之所由立也</span><br/>
<span class='tline' id='l57' data-llen='1247:1270'>季武子成寢杜氏之葬在西階之下請合葬焉許之入</span><br/>
<span class='tline' id='l58' data-llen='1270:1293'>宮而不敢哭武子曰合葬非古也自周公以來未之有</span><br/>
<span class='tline' id='l59' data-llen='1293:1311'>改也吾許其大而不許其細何居命之哭</span><br/>
<span class='tline' id='l60' data-llen='1311:1334'>　此記季武子所行之過且言其文過也武子魯公子</span><br/>
<span class='tline' id='l61' data-llen='1334:1360'><a onclick="displayPageImage('KR1d0067', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1360:1383'>　季友之曾孫季孫宿也寢以安生墓以藏死此豈可</span><br/>
<span class='tline' id='l63' data-llen='1383:1406'>　竝域而居者乃武子平人之冡墓以爲宅而杜氏之</span><br/>
<span class='tline' id='l64' data-llen='1406:1429'>　葬實在西階之下不得已請合葬焉武子許之杜氏</span><br/>
<span class='tline' id='l65' data-llen='1429:1452'>　入宮宜哭也而不敢哭武子曰合葬之禮非古也自</span><br/>
<span class='tline' id='l66' data-llen='1452:1475'>　周公以來始有之迄於今未之有改也夫事有細大</span><br/>
<span class='tline' id='l67' data-llen='1475:1498'>　之不同今之合葬是旣許其大者矣而顧不許其哭</span><br/>
<span class='tline' id='l68' data-llen='1498:1521'>　之細亦獨何與於是命之哭案季氏專魯久矣以冡</span><br/>
<span class='tline' id='l69' data-llen='1521:1544'>　上而爲築室之所忍孰甚焉武子不知成寢之非宜</span><br/>
<span class='tline' id='l70' data-llen='1544:1570'><a onclick="displayPageImage('KR1d0067', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1570:1594'>　而轉謂合𦵏之非古其飾非而害義也甚矣鄭氏顧</span><br/>
<span class='tline' id='l72' data-llen='1594:1609'>　以不奪人之恩善之豈其然乎</span><br/>
<span class='tline' id='l73' data-llen='1609:1632'>子上之母死而不喪門人問諸子思曰昔者子之先君</span><br/>
<span class='tline' id='l74' data-llen='1632:1655'>子喪出母乎曰然子之不使白也䘮之何也子思曰昔</span><br/>
<span class='tline' id='l75' data-llen='1655:1678'>者吾先君子無所失道道隆則從而隆道汚則從而汚</span><br/>
<span class='tline' id='l76' data-llen='1678:1701'>伋則安能為伋也妻者是爲白也母不爲伋也妻者是</span><br/>
<span class='tline' id='l77' data-llen='1701:1721'>不爲白也母故孔氏之不䘮出母自子思始也</span><br/>
<span class='tline' id='l78' data-llen='1721:1744'>　此言聖門不䘮出母之事也子上孔子曾孫子思伋</span><br/>
<span class='tline' id='l79' data-llen='1744:1770'><a onclick="displayPageImage('KR1d0067', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1770:1793'>　之子名白子上其字也子之先君子謂伯魚也汚殺</span><br/>
<span class='tline' id='l81' data-llen='1793:1816'>　也子上之母乃子思出妻既死而子上不爲之服門</span><br/>
<span class='tline' id='l82' data-llen='1816:1839'>　人問於子思曰昔者子之先君子曾喪出母乎子思</span><br/>
<span class='tline' id='l83' data-llen='1839:1862'>　曰然然則子之不使白也䘮之何意也子思曰是安</span><br/>
<span class='tline' id='l84' data-llen='1862:1885'>　可以一槪論哉昔者吾先君子無所失道故於道所</span><br/>
<span class='tline' id='l85' data-llen='1885:1908'>　當隆者卽從而隆之道所當殺者卽從而殺之而我</span><br/>
<span class='tline' id='l86' data-llen='1908:1931'>　則安能但爲伋也妻則白也當爲母服今旣不爲伋</span><br/>
<span class='tline' id='l87' data-llen='1931:1954'>　也妻則白也不當服矣是故孔氏之不䘮出母自子</span><br/>
<span class='tline' id='l88' data-llen='1954:1980'><a onclick="displayPageImage('KR1d0067', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1980:2003'>　思始也案儀禮喪服齊衰杖期章出妻之子爲母賈</span><br/>
<span class='tline' id='l90' data-llen='2003:2026'>　氏公彥曰此謂母犯七出去夫氏或適他族或之本</span><br/>
<span class='tline' id='l91' data-llen='2026:2049'>　家子從而爲服者也傳曰出妻之子爲父後者則爲</span><br/>
<span class='tline' id='l92' data-llen='2049:2072'>　出母無服鄭注以孔氏不喪出母爲記禮所由廢孔</span><br/>
<span class='tline' id='l93' data-llen='2072:2095'>　疏謂父在爲出母宜加隆厚爲之著服父卒子爲父</span><br/>
<span class='tline' id='l94' data-llen='2095:2118'>　後不敢私爲出母服是禮當減殺然則子思在而子</span><br/>
<span class='tline' id='l95' data-llen='2118:2141'>　上不喪出母爲非禮也夫喪服者禮之大經子思不</span><br/>
<span class='tline' id='l96' data-llen='2141:2164'>　應異於孔子蓋出妻有適他族者有反在父室者在</span><br/>
<span class='tline' id='l97' data-llen='2164:2190'><a onclick="displayPageImage('KR1d0067', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2190:2213'>　父室者義絶於夫而恩繋於子故爲之期且杖適他</span><br/>
<span class='tline' id='l99' data-llen='2213:2236'>　族者則無服已自絶於其子也伯魚之母出而在父</span><br/>
<span class='tline' id='l100' data-llen='2236:2259'>　室者也子上之母出而適他族者也不爲伋也妻是</span><br/>
<span class='tline' id='l101' data-llen='2259:2282'>　不爲白也母言其異於先君子者也出妻而再嫁則</span><br/>
<span class='tline' id='l102' data-llen='2282:2305'>　夫不得以妻名之子亦不得以母名之矣服於何起</span><br/>
<span class='tline' id='l103' data-llen='2305:2324'>　乎先儒以此爲子思之失禮殆未深考也</span><br/>
<span class='tline' id='l104' data-llen='2324:2347'>孔子曰拜而后稽顙頽乎其順也稽顙而后拜頎乎其</span><br/>
<span class='tline' id='l105' data-llen='2347:2360'>至也三年之喪吾從其至者</span><br/>
<span class='tline' id='l106' data-llen='2360:2386'><a onclick="displayPageImage('KR1d0067', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2386:2409'>　此言喪拜之次序也拜者交手伏地以敬賓也稽顙</span><br/>
<span class='tline' id='l108' data-llen='2409:2432'>　者叩頭觸地以哀親也頽卑順之貌頎痛切之意注</span><br/>
<span class='tline' id='l109' data-llen='2432:2455'>　謂拜而后稽顙殷之䘮拜也稽顙而后拜周之喪拜</span><br/>
<span class='tline' id='l110' data-llen='2455:2478'>　也孔子曰居䘮之禮敬與哀而已然敬因人施哀由</span><br/>
<span class='tline' id='l111' data-llen='2478:2501'>　已盡有拜而后稽顙者必加敬於賓始盡哀於己是</span><br/>
<span class='tline' id='l112' data-llen='2501:2524'>　得行禮之序蓋頽乎其順也有稽顙而后拜者哀常</span><br/>
<span class='tline' id='l113' data-llen='2524:2547'>　在於親敬暫施於人是極自盡之道蓋頎乎其至也</span><br/>
<span class='tline' id='l114' data-llen='2547:2570'>　夫三年之喪哀痛廹切爲人子之所不能自已故吾</span><br/>
<span class='tline' id='l115' data-llen='2570:2596'><a onclick="displayPageImage('KR1d0067', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2596:2619'>　從其至者案家語子張有父之䘮公明儀相焉問稽</span><br/>
<span class='tline' id='l117' data-llen='2619:2642'>　顙於孔子而答之如此考士喪禮皆云拜稽顙可見</span><br/>
<span class='tline' id='l118' data-llen='2642:2665'>　先稽顙而后拜非周之逹禮也聖人從之蓋卽與其</span><br/>
<span class='tline' id='l119' data-llen='2665:2688'>　易也寧戚之意夫曰三年之䘮固有非三年者矣父</span><br/>
<span class='tline' id='l120' data-llen='2688:2711'>　在爲母父主之子無所用拜唯父母不在爲妻亦稽</span><br/>
<span class='tline' id='l121' data-llen='2711:2721'>　顙則從其順者與</span><br/>
<span class='tline' id='l122' data-llen='2721:2744'>孔子旣得合葬於防曰吾聞之古也墓而不墳今丘也</span><br/>
<span class='tline' id='l123' data-llen='2744:2767'>東西南北之人也不可以弗識也於是封之崇四尺孔</span><br/>
<span class='tline' id='l124' data-llen='2767:2793'><a onclick="displayPageImage('KR1d0067', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2793:2816'>子先反門人後雨甚至孔子問焉曰爾來何遲也曰防</span><br/>
<span class='tline' id='l126' data-llen='2816:2839'>墓崩孔子不應三孔子泫然流涕曰吾聞之古不脩墓</span><br/>
<span class='tline' id='l127' data-llen='2839:2862'>　此言古者不脩墓之事也孔子父墓在防山既奉母</span><br/>
<span class='tline' id='l128' data-llen='2862:2885'>　喪以合葬而曰吾聞古者但有塋域之制而未嘗聚</span><br/>
<span class='tline' id='l129' data-llen='2885:2908'>　土爲墳今某也周流四方居無定止乃東西南北之</span><br/>
<span class='tline' id='l130' data-llen='2908:2931'>　人而不可以弗識也於是爲壟以封之崇四尺葬畢</span><br/>
<span class='tline' id='l131' data-llen='2931:2954'>　孔子先反脩虞事門人後雨甚墓崩脩築而後至子</span><br/>
<span class='tline' id='l132' data-llen='2954:2977'>　曰爾來何遲也曰墓崩加治故遲孔子不應乃三言</span><br/>
<span class='tline' id='l133' data-llen='2977:3003'><a onclick="displayPageImage('KR1d0067', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3003:3026'>　之孔子泫然出涕曰吾聞之古不脩墓爲始封必慎</span><br/>
<span class='tline' id='l135' data-llen='3026:3049'>　也脩則不爲愼矣案是時孔子年十七門人之有無</span><br/>
<span class='tline' id='l136' data-llen='3049:3059'>　橫渠張子嘗疑之</span><br/>
<span class='tline' id='l137' data-llen='3059:3082'>孔子哭子路於中庭有人弔者而夫子拜之旣哭進使</span><br/>
<span class='tline' id='l138' data-llen='3082:3098'>者而問故使者曰醢之矣遂命覆醢</span><br/>
<span class='tline' id='l139' data-llen='3098:3121'>　此記聖人師誼之篤也子路遭孔悝之難死之孔子</span><br/>
<span class='tline' id='l140' data-llen='3121:3144'>　哭之於中庭時有人弔者而夫子拜之拜之者爲之</span><br/>
<span class='tline' id='l141' data-llen='3144:3167'>　主而視猶子也旣哭進使者而問以受禍之故使者</span><br/>
<span class='tline' id='l142' data-llen='3167:3193'><a onclick="displayPageImage('KR1d0067', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3193:3216'>　曰醢之矣夫子聞言遂命覆醢痛其似而不忍食竝</span><br/>
<span class='tline' id='l144' data-llen='3216:3239'>　不忍見也呉氏澄曰哭師於寢哭朋友於寢門外中</span><br/>
<span class='tline' id='l145' data-llen='3239:3260'>　庭在寢之外寢門之内陸氏謂師友之間是也</span><br/>
<span class='tline' id='l146' data-llen='3260:3276'>曾子曰朋友之墓有宿草而不哭焉</span><br/>
<span class='tline' id='l147' data-llen='3276:3299'>　此言處朋友死後之禮也宿草謂陳根也曾子曰朋</span><br/>
<span class='tline' id='l148' data-llen='3299:3322'>　友之喪其哭泣之節當以何時而已哉大約生物之</span><br/>
<span class='tline' id='l149' data-llen='3322:3345'>　變不過一期如朋友之墓而有宿草則哀情漸淡而</span><br/>
<span class='tline' id='l150' data-llen='3345:3368'>　不哭焉禮如是止也案師猶父也故心䘮必至於三</span><br/>
<span class='tline' id='l151' data-llen='3368:3394'><a onclick="displayPageImage('KR1d0067', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3394:3417'>　年以兄弟視朋友則期其可矣若過期而哭是朋友</span><br/>
<span class='tline' id='l153' data-llen='3417:3432'>　轉逾於兄弟禮不能以無譏也</span><br/>
<span class='tline' id='l154' data-llen='3432:3455'>子思曰喪三日而殯凡附於身者必誠必信勿之有悔</span><br/>
<span class='tline' id='l155' data-llen='3455:3478'>焉耳矣三月而葬凡附於棺者必誠必信勿之有悔焉</span><br/>
<span class='tline' id='l156' data-llen='3478:3501'>耳矣喪三年以爲極亡則弗之忘矣故君子有終身之</span><br/>
<span class='tline' id='l157' data-llen='3501:3515'>憂而無一朝之患故忌日不樂</span><br/>
<span class='tline' id='l158' data-llen='3515:3538'>　此言人子愼終追逺之道也誠謂於己心無所歉信</span><br/>
<span class='tline' id='l159' data-llen='3538:3561'>　謂於死者無所欺子思曰人子不幸而遘父母之變</span><br/>
<span class='tline' id='l160' data-llen='3561:3587'><a onclick="displayPageImage('KR1d0067', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3587:3610'>　其初喪也三日而殯附於身者如襲斂衣衾之具必</span><br/>
<span class='tline' id='l162' data-llen='3610:3633'>　誠必信勿使稍有未愼以滋後悔焉可矣其旣殯也</span><br/>
<span class='tline' id='l163' data-llen='3633:3656'>　約三月而葬附於棺者如明器用器之屬必誠必信</span><br/>
<span class='tline' id='l164' data-llen='3656:3679'>　勿使稍有不至以致追悔焉可矣至於服親之䘮斷</span><br/>
<span class='tline' id='l165' data-llen='3679:3702'>　以三年爲極而孝子則事亡如存有永懷而不忍㤀</span><br/>
<span class='tline' id='l166' data-llen='3702:3725'>　者故君子恆有終身之憂而無一朝之患忌日不樂</span><br/>
<span class='tline' id='l167' data-llen='3725:3736'>　所謂終其身者是也</span><br/>
<span class='tline' id='l168' data-llen='3736:3759'>孔子少孤不知其墓殯於五父之衢人之見之者皆以</span><br/>
<span class='tline' id='l169' data-llen='3759:3786'><a onclick="displayPageImage('KR1d0067', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3786:3809'>爲葬也其愼也蓋殯也問於郰曼父之母然後得合葬</span><br/>
<span class='tline' id='l171' data-llen='3809:3813'>於防</span><br/>
<span class='tline' id='l172' data-llen='3813:3836'>　此記孔子合葬其母之事也愼讀如字孔子生三嵗</span><br/>
<span class='tline' id='l173' data-llen='3836:3859'>　而孤母未告以其父所葬之墓母旣沒因殯於五父</span><br/>
<span class='tline' id='l174' data-llen='3859:3882'>　之衢以其在衢故殯加周密有如葬然人之見之者</span><br/>
<span class='tline' id='l175' data-llen='3882:3905'>　皆以爲葬也其實是殯之周密也時有郰曼父之母</span><br/>
<span class='tline' id='l176' data-llen='3905:3928'>　知孔子之父墓在於防孔子問而得之然後得以母</span><br/>
<span class='tline' id='l177' data-llen='3928:3951'>　之殯合葬焉案陳氏澔云顏氏之死夫子成立久矣</span><br/>
<span class='tline' id='l178' data-llen='3951:3978'><a onclick="displayPageImage('KR1d0067', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3978:4001'>　豈有終母之世不㝷求父葬之地至母殯而猶不知</span><br/>
<span class='tline' id='l180' data-llen='4001:4024'>　者自馬遷爲野合之誣謂顏氏諱而不告鄭氏因之</span><br/>
<span class='tline' id='l181' data-llen='4024:4047'>　遂以滋後世之惑聖人人倫之至其不然審矣蓋此</span><br/>
<span class='tline' id='l182' data-llen='4047:4070'>　說乃生於戰國魏之臣李由託於孔子少孤不知其</span><br/>
<span class='tline' id='l183' data-llen='4070:4093'>　父而因以自解有子順者曾爲造謗誣聖之譏事詳</span><br/>
<span class='tline' id='l184' data-llen='4093:4112'>　孔叢豈馬遷承其說而記者亦謬錄之與</span><br/>
<span class='tline' id='l185' data-llen='4112:4130'>鄰有喪舂不相里有殯不巷歌喪冠不緌</span><br/>
<span class='tline' id='l186' data-llen='4130:4153'>　此言喪殯及冠之禮也五家爲鄰五鄰爲里鄰有喪</span><br/>
<span class='tline' id='l187' data-llen='4153:4180'><a onclick="displayPageImage('KR1d0067', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4180:4203'>　則舂不相里有殯則巷不歌與之同憂而變其節也</span><br/>
<span class='tline' id='l189' data-llen='4203:4226'>　至冠之有纓垂其餘以爲飾謂之緌若䘮服斬齊冠</span><br/>
<span class='tline' id='l190' data-llen='4226:4249'>　以繩爲纓齊衰以下冠以布爲纓結於頷下則無所</span><br/>
<span class='tline' id='l191' data-llen='4249:4272'>　垂之餘而去其飾也案吉凶異道禮順人情舂不相</span><br/>
<span class='tline' id='l192' data-llen='4272:4294'>　巷不歌者不以吉干凶冠不緌者不以凶卽吉也</span><br/>
<span class='tline' id='l193' data-llen='4294:4317'>有虞氏瓦棺夏后氏堲周殷人棺椁周人牆置翣周人</span><br/>
<span class='tline' id='l194' data-llen='4317:4340'>以殷人之棺椁葬長殤以夏后氏之堲周葬中殤下殤</span><br/>
<span class='tline' id='l195' data-llen='4340:4354'>以有虞氏之瓦棺葬無服之殤</span><br/>
<span class='tline' id='l196' data-llen='4354:4381'><a onclick="displayPageImage('KR1d0067', 'WYG', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4381:4404'>　此言棺椁之制而其用有差等也堲者火之餘燼治</span><br/>
<span class='tline' id='l198' data-llen='4404:4427'>　土爲甎而四周於棺之坎故謂之堲周牆謂栁衣栁</span><br/>
<span class='tline' id='l199' data-llen='4427:4450'>　者聚也諸飾之所聚也以此障柩猶牆垣之障家故</span><br/>
<span class='tline' id='l200' data-llen='4450:4473'>　謂之牆翣如扇之狀有畫爲黼者黻者雲氣者多寡</span><br/>
<span class='tline' id='l201' data-llen='4473:4496'>　之數隨貴賤以爲等古之葬者厚衣之以薪而已有</span><br/>
<span class='tline' id='l202' data-llen='4496:4519'>　虞氏始造爲瓦棺夏后氏於瓦棺之外治土爲甎而</span><br/>
<span class='tline' id='l203' data-llen='4519:4542'>　環砌其棺謂之堲周殷人始用木而以棺代瓦棺以</span><br/>
<span class='tline' id='l204' data-llen='4542:4565'>　椁代堲周周人又加飾棺之具四周有牆而於牆之</span><br/>
<span class='tline' id='l205' data-llen='4565:4592'><a onclick="displayPageImage('KR1d0067', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4592:4615'>　外置翣制之以時而異者如此若夫用之則以殷人</span><br/>
<span class='tline' id='l207' data-llen='4615:4638'>　之棺椁葬年十六至十九之長殤以夏后氏之堲周</span><br/>
<span class='tline' id='l208' data-llen='4638:4662'>　𦵏年十二至十五之中殤及年八歳至十一之下殤</span><br/>
<span class='tline' id='l209' data-llen='4662:4685'>　以有虞氏之瓦棺葬七歳以下無服之殤周人雖相</span><br/>
<span class='tline' id='l210' data-llen='4685:4701'>　兼爲用而其以年而異者又如此</span><br/>
<span class='tline' id='l211' data-llen='4701:4725'>夏后氏尚黑大事斂用昏戎事乘驪牲用𤣥殷人尚白</span><br/>
<span class='tline' id='l212' data-llen='4725:4748'>大事斂用日中戎事乘翰牲用白周人尚赤大事歛用</span><br/>
<span class='tline' id='l213' data-llen='4748:4759'>日出戎事乘騵牲用騂</span><br/>
<span class='tline' id='l214' data-llen='4759:4786'><a onclick="displayPageImage('KR1d0067', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4786:4809'>　此記三代所尚之色也大事謂䘮事驪黒色翰白色</span><br/>
<span class='tline' id='l216' data-llen='4809:4832'>　騵赤馬而黑鬛尾也三代之興所尚不同夏后氏尚</span><br/>
<span class='tline' id='l217' data-llen='4832:4855'>　黒喪斂用昏黒之時戎事則乘黒色之馬祭牲之色</span><br/>
<span class='tline' id='l218' data-llen='4855:4878'>　如之殷人尚白喪斂用日中色白之時戎事則乘白</span><br/>
<span class='tline' id='l219' data-llen='4878:4901'>　色之馬祭牲之色如之周人尚赤䘮斂用日出色赤</span><br/>
<span class='tline' id='l220' data-llen='4901:4924'>　之時戎事則乘赤色之馬祭牲之色如之案正朔服</span><br/>
<span class='tline' id='l221' data-llen='4924:4947'>　色代不相襲所謂可得與民變易者若夫五徳相勝</span><br/>
<span class='tline' id='l222' data-llen='4947:4957'>　之說儒者弗道也</span><br/>
<span class='tline' id='l223' data-llen='4957:4984'><a onclick="displayPageImage('KR1d0067', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4984:5007'>穆公之母卒使人問於曾子曰如之何對曰申也聞諸</span><br/>
<span class='tline' id='l225' data-llen='5007:5030'>申之父曰哭泣之哀齊斬之情饘粥之食自天子逹布</span><br/>
<span class='tline' id='l226' data-llen='5030:5039'>幕衞也縿幕魯也</span><br/>
<span class='tline' id='l227' data-llen='5039:5062'>　此言喪禮之有本末也穆公魯哀公曾孫曾子曾參</span><br/>
<span class='tline' id='l228' data-llen='5062:5085'>　之子名申幕所以覆棺者縿縑也穆公之母卒使人</span><br/>
<span class='tline' id='l229' data-llen='5085:5108'>　問於曾子曰居喪之禮當如何曾子對曰申也聞諸</span><br/>
<span class='tline' id='l230' data-llen='5108:5131'>　申之父曰無論有聲之哭無聲之泣其爲哀之發於</span><br/>
<span class='tline' id='l231' data-llen='5131:5154'>　心一也無論爲母而齊爲父而斬其爲服之稱乎情</span><br/>
<span class='tline' id='l232' data-llen='5154:5181'><a onclick="displayPageImage('KR1d0067', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5181:5204'>　一也無論厚爲饘稀爲粥朝夕止一溢米而食非所</span><br/>
<span class='tline' id='l234' data-llen='5204:5227'>　以爲食也此則自天子逹而存乎自致若夫幕帟之</span><br/>
<span class='tline' id='l235' data-llen='5227:5250'>　飾衞則以布魯則以縿亦仍其故俗焉可矣案鄭氏</span><br/>
<span class='tline' id='l236' data-llen='5250:5273'>　云衞諸侯禮魯天子禮方氏云衞殷禮魯周禮皆未</span><br/>
<span class='tline' id='l237' data-llen='5273:5283'>　有以見其必然也</span><br/>
<span class='tline' id='l238' data-llen='5283:5306'>晉獻公將殺其世子申生公子重耳謂之曰子蓋言子</span><br/>
<span class='tline' id='l239' data-llen='5306:5329'>之志於公乎世子曰不可君安驪姬是我傷公之心也</span><br/>
<span class='tline' id='l240' data-llen='5329:5352'>曰然則蓋行乎世子曰不可君謂我欲弑君也天下豈</span><br/>
<span class='tline' id='l241' data-llen='5352:5379'><a onclick="displayPageImage('KR1d0067', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5379:5402'>有無父之國哉吾何行如之使人辭於狐突曰申生有</span><br/>
<span class='tline' id='l243' data-llen='5402:5425'>罪不念伯氏之言也以至于死申生不敢愛其死雖然</span><br/>
<span class='tline' id='l244' data-llen='5425:5448'>吾君老矣子少國家多難伯氏不出而圖吾君伯氏苟</span><br/>
<span class='tline' id='l245' data-llen='5448:5471'>出而圖吾君申生受賜而死再拜稽首乃卒是以爲恭</span><br/>
<span class='tline' id='l246' data-llen='5471:5476'>世子也</span><br/>
<span class='tline' id='l247' data-llen='5476:5499'>　此記人子順親之事也晉獻公莊公子驪姬獻公伐</span><br/>
<span class='tline' id='l248' data-llen='5499:5522'>　驪戎所獲之女也重耳申生異母弟卽文公也蓋當</span><br/>
<span class='tline' id='l249' data-llen='5522:5545'>　作盍狐突申生傅舅犯之父也伯氏狐突别氏諡法</span><br/>
<span class='tline' id='l250' data-llen='5545:5572'><a onclick="displayPageImage('KR1d0067', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5572:5595'>　敬順事上曰恭晉獻公時申生之母齊姜早卒驪姬</span><br/>
<span class='tline' id='l252' data-llen='5595:5618'>　欲立己子夷齊而譖申生公惑焉將殺之重耳曰子</span><br/>
<span class='tline' id='l253' data-llen='5618:5641'>　之不得於君者以姬譖也何不明言其意於君乎申</span><br/>
<span class='tline' id='l254' data-llen='5641:5664'>　生曰君非姬寢不安食不飽如我言之而君怒之是</span><br/>
<span class='tline' id='l255' data-llen='5664:5687'>　以我之故而使君有不樂也不可曰何不去而他之</span><br/>
<span class='tline' id='l256' data-llen='5687:5710'>　乎申生曰不可謂我欲弑父是惡名也被此名以出</span><br/>
<span class='tline' id='l257' data-llen='5710:5733'>　天下豈有無父之國哉吾將安之使人辭於狐突曰</span><br/>
<span class='tline' id='l258' data-llen='5733:5756'>　向者東山之役伯氏令我出奔申生不從伯氏之言</span><br/>
<span class='tline' id='l259' data-llen='5756:5783'><a onclick="displayPageImage('KR1d0067', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5783:5806'>　以有今日申生之罪也何敢愛死雖然死非所惜也</span><br/>
<span class='tline' id='l261' data-llen='5806:5829'>　而吾於此猶有憂焉君老子又少國家多危難所頼</span><br/>
<span class='tline' id='l262' data-llen='5829:5852'>　以匡扶者伯氏也伯氏不出而圖吾君伯氏苟一旦</span><br/>
<span class='tline' id='l263' data-llen='5852:5875'>　出而圗吾君則國家之事尚可爲申生受伯氏之賜</span><br/>
<span class='tline' id='l264' data-llen='5875:5898'>　甘心死矣於是再拜稽首自經而卒申生之事親如</span><br/>
<span class='tline' id='l265' data-llen='5898:5921'>　此可謂恭矣是以爲恭世子也案古人不幸而處人</span><br/>
<span class='tline' id='l266' data-llen='5921:5944'>　倫之變如屈原之忠申生之孝固君子之所矜重也</span><br/>
<span class='tline' id='l267' data-llen='5944:5962'>　而議者猶以爲䧟親於不義則亦過矣</span><br/>
<span class='tline' id='l268' data-llen='5962:5989'><a onclick="displayPageImage('KR1d0067', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5989:6012'>魯人有朝祥而莫歌者子路笑之夫子曰由爾責於人</span><br/>
<span class='tline' id='l270' data-llen='6012:6035'>終無已夫三年之喪亦已久矣夫子路出夫子曰又多</span><br/>
<span class='tline' id='l271' data-llen='6035:6045'>乎哉踰月則其善也</span><br/>
<span class='tline' id='l272' data-llen='6045:6068'>　此記祥歌同日者之事而見變禮之未盡善也祥者</span><br/>
<span class='tline' id='l273' data-llen='6068:6091'>　去凶從吉之義魯有人焉居親之䘮至於大祥朝祭</span><br/>
<span class='tline' id='l274' data-llen='6091:6114'>　而莫卽歌子路從而笑之夫子曰由爾之責人終無</span><br/>
<span class='tline' id='l275' data-llen='6114:6137'>　己時夫自世道陵遲鮮循三年之䘮者而若人行之</span><br/>
<span class='tline' id='l276' data-llen='6137:6160'>　計其日月亦已久矣夫是言也固子之不責人以備</span><br/>
<span class='tline' id='l277' data-llen='6160:6187'><a onclick="displayPageImage('KR1d0067', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6187:6210'>　禮也而又於子路之出而正言之曰三年之䘮實二</span><br/>
<span class='tline' id='l279' data-llen='6210:6233'>　十五月耳今魯人已祥矣祥之去禫幾何時哉更踰</span><br/>
<span class='tline' id='l280' data-llen='6233:6256'>　月而歌則其善也案䘮期而小祥又期而大祥祥逺</span><br/>
<span class='tline' id='l281' data-llen='6256:6279'>　於凶而猶未全乎爲吉聖人之寛於論庸人而謹於</span><br/>
<span class='tline' id='l282' data-llen='6279:6287'>　守禮也如此</span><br/>
<span class='tline' id='l283' data-llen='6287:6310'>魯莊公及宋人戰於乘丘縣賁父御卜國爲右馬驚敗</span><br/>
<span class='tline' id='l284' data-llen='6310:6333'>績公隊佐車授綏公曰末之卜也縣賁父曰他日不敗</span><br/>
<span class='tline' id='l285' data-llen='6333:6356'>績而今敗績是無勇也遂死之圉人浴馬有流矢在白</span><br/>
<span class='tline' id='l286' data-llen='6356:6383'><a onclick="displayPageImage('KR1d0067', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6383:6403'>肉公曰非其罪也遂誄之士之有誄自此始也</span><br/>
<span class='tline' id='l288' data-llen='6403:6426'>　此言誄士之失也縣卜皆氏也隊隊車也佐車副車</span><br/>
<span class='tline' id='l289' data-llen='6426:6449'>　也魯莊公十年與宋人戰於乘丘縣賁父爲御卜國</span><br/>
<span class='tline' id='l290' data-llen='6449:6472'>　爲右馬驚失列而敗公隊車佐車授之以綏乃登公</span><br/>
<span class='tline' id='l291' data-llen='6472:6495'>　曰今日之事由於用非其人末之卜也縣賁父曰我</span><br/>
<span class='tline' id='l292' data-llen='6495:6518'>　之從君於疆場有年矣他日不敗績而今敗績是無</span><br/>
<span class='tline' id='l293' data-llen='6518:6541'>　勇也遂赴鬭而死及圉人浴馬乃見流矢中馬股閒</span><br/>
<span class='tline' id='l294' data-llen='6541:6564'>　之肉公曰非御者之罪也因舉其赴敵之功而誄之</span><br/>
<span class='tline' id='l295' data-llen='6564:6591'><a onclick="displayPageImage('KR1d0067', 'WYG', '006-17a' );" name="006-17a" class="pb">[006-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6591:6614'>　記曰士之有誄自此始禮失所由來矣案鄭注末之</span><br/>
<span class='tline' id='l297' data-llen='6614:6637'>　猶微哉言卜國無勇也古未有以姓呼臣者末無也</span><br/>
<span class='tline' id='l298' data-llen='6637:6660'>　古者御右皆卜公蓋悔其未卜也又經言賁父死耳</span><br/>
<span class='tline' id='l299' data-llen='6660:6671'>　鄭兼指二人亦未是</span><br/>
<span class='tline' id='l300' data-llen='6671:6694'>曾子寢疾病樂正子春坐於牀下曾元曾申坐於足童</span><br/>
<span class='tline' id='l301' data-llen='6694:6717'>子隅坐而執燭童子曰華而睆大夫之簀與子春曰止</span><br/>
<span class='tline' id='l302' data-llen='6717:6740'>曾子聞之翟然曰呼曰華而睆大夫之簀與曾子曰然</span><br/>
<span class='tline' id='l303' data-llen='6740:6763'>斯季孫之賜也我未之能易也元起易簀曾元曰夫子</span><br/>
<span class='tline' id='l304' data-llen='6763:6790'><a onclick="displayPageImage('KR1d0067', 'WYG', '006-17b' );" name="006-17b" class="pb">[006-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6790:6813'>之病革矣不可以變幸而至於旦請敬易之曾子曰爾</span><br/>
<span class='tline' id='l306' data-llen='6813:6836'>之愛我也不如彼君子之愛人也以德細人之愛人也</span><br/>
<span class='tline' id='l307' data-llen='6836:6859'>以姑息吾何求哉吾得正而斃焉斯已矣舉扶而易之</span><br/>
<span class='tline' id='l308' data-llen='6859:6867'>反席未安而沒</span><br/>
<span class='tline' id='l309' data-llen='6867:6890'>　此記曾子守禮而終之事也簀簟也華畫飾之羙好</span><br/>
<span class='tline' id='l310' data-llen='6890:6913'>　睆節目之平瑩瞿然驚貌革急也變動也曾子寢疾</span><br/>
<span class='tline' id='l311' data-llen='6913:6936'>　而亟樂正子春坐於牀下曾元曾申坐於足有童子</span><br/>
<span class='tline' id='l312' data-llen='6936:6959'>　隅坐而執燭見曾子所臥之簀而曰光華而睆好此</span><br/>
<span class='tline' id='l313' data-llen='6959:6986'><a onclick="displayPageImage('KR1d0067', 'WYG', '006-18a' );" name="006-18a" class="pb">[006-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6986:7009'>　其大夫之簀與子春止勿言曾子聞之如有所驚者</span><br/>
<span class='tline' id='l315' data-llen='7009:7032'>　而曰呼不言而嘘歎也童子再言之曾子曰子之言</span><br/>
<span class='tline' id='l316' data-llen='7032:7055'>　誠然斯則魯季孫之賜也今我未之能易元起易之</span><br/>
<span class='tline' id='l317' data-llen='7055:7078'>　曾元曰夫子病已急矣未可遽動幸至於旦焉請敬</span><br/>
<span class='tline' id='l318' data-llen='7078:7101'>　易之曾子曰爾之愛我乃不如童子童子欲以德成</span><br/>
<span class='tline' id='l319' data-llen='7101:7124'>　我是君子之愛也爾以姑息待我是細人之愛也吾</span><br/>
<span class='tline' id='l320' data-llen='7124:7147'>　更何求哉唯得其正易此而斃焉足矣於是舉扶而</span><br/>
<span class='tline' id='l321' data-llen='7147:7170'>　易之反於所卧之席未及安而曾子沒案程子云人</span><br/>
<span class='tline' id='l322' data-llen='7170:7197'><a onclick="displayPageImage('KR1d0067', 'WYG', '006-18b' );" name="006-18b" class="pb">[006-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7197:7220'>　苟有朝聞道夕死可矣之志則不肯一日安於所不</span><br/>
<span class='tline' id='l324' data-llen='7220:7243'>　安也何止一日須臾不能如曾子易簀須要如此乃</span><br/>
<span class='tline' id='l325' data-llen='7243:7266'>　安蓋人有身即當有以誠其身一息尚存此志不容</span><br/>
<span class='tline' id='l326' data-llen='7266:7289'>　少懈曾子之易簀與論語所記啓手啓足之語所謂</span><br/>
<span class='tline' id='l327' data-llen='7289:7299'>　死而後已者非與</span><br/>
<span class='tline' id='l328' data-llen='7299:7322'>始死充充如有窮既殯瞿瞿如有求而弗得既葬皇皇</span><br/>
<span class='tline' id='l329' data-llen='7322:7338'>如有望而弗至練而慨然祥而廓然</span><br/>
<span class='tline' id='l330' data-llen='7338:7361'>　此言人子居喪之容節也充充心形充屈也瞿瞿眼</span><br/>
<span class='tline' id='l331' data-llen='7361:7388'><a onclick="displayPageImage('KR1d0067', 'WYG', '006-19a' );" name="006-19a" class="pb">[006-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7388:7411'>　目速瞻之貎練小祥祥大祥也人子於親之始死哀</span><br/>
<span class='tline' id='l333' data-llen='7411:7434'>　戚之至心志瞀亂袒踊無數若急行道極無所復去</span><br/>
<span class='tline' id='l334' data-llen='7434:7457'>　充充然其有窮也既殯則聲容漸隔如有失焉瞿瞿</span><br/>
<span class='tline' id='l335' data-llen='7457:7480'>　乎瞻視之靡常欲髣髴之而不可得也旣葬則親歸</span><br/>
<span class='tline' id='l336' data-llen='7480:7503'>　於土無所依託雖盡虞祔之禮未知來格與否皇皇</span><br/>
<span class='tline' id='l337' data-llen='7503:7526'>　焉如有望而弗至也至於練則溯始䘮之時有慨然</span><br/>
<span class='tline' id='l338' data-llen='7526:7549'>　歎日月之若馳者至於大祥則際終喪之會有廓乎</span><br/>
<span class='tline' id='l339' data-llen='7549:7572'>　覺情意之不舒者蓋子遭大故其深悲至痛與時罔</span><br/>
<span class='tline' id='l340' data-llen='7572:7599'><a onclick="displayPageImage('KR1d0067', 'WYG', '006-19b' );" name="006-19b" class="pb">[006-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7599:7622'>　極而不自知其所以然故鄭氏以爲皆憂悼在心之</span><br/>
<span class='tline' id='l342' data-llen='7622:7626'>　貎</span><br/>
<span class='tline' id='l343' data-llen='7626:7649'>邾婁復之以矢蓋自戰於升陘始也魯婦人之髽而弔</span><br/>
<span class='tline' id='l344' data-llen='7649:7659'>也自敗於臺駘始也</span><br/>
<span class='tline' id='l345' data-llen='7659:7682'>　此言兩國之變禮始於窮兵也邾人呼邾聲爲婁故</span><br/>
<span class='tline' id='l346' data-llen='7682:7705'>　謂邾婁復招也升陘魯地婦人以纚韜髮有喪則去</span><br/>
<span class='tline' id='l347' data-llen='7705:7728'>　纚而露紒謂之髽臺鮐春秋傳作狐鮐魯與邾接壤</span><br/>
<span class='tline' id='l348' data-llen='7728:7751'>　而相爭以兵邾婁之以矢復也蓋自戰於升陘始也</span><br/>
<span class='tline' id='l349' data-llen='7751:7778'><a onclick="displayPageImage('KR1d0067', 'WYG', '006-20a' );" name="006-20a" class="pb">[006-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7778:7801'>　魯婦人之髽而相弔也蓋自敗於臺鮐始也夫矢本</span><br/>
<span class='tline' id='l351' data-llen='7801:7824'>　以爲射而非以爲復髽本以爲喪而非以爲弔以矢</span><br/>
<span class='tline' id='l352' data-llen='7824:7847'>　以髽皆由於戰死者多耳記者溯變禮所由亦以見</span><br/>
<span class='tline' id='l353' data-llen='7847:7863'>　殘民之禍欲好戰者重以爲戒也</span><br/>
<span class='tline' id='l354' data-llen='7863:7886'>南宮縚之妻之姑之喪夫子誨之髽曰爾毋從從爾爾</span><br/>
<span class='tline' id='l355' data-llen='7886:7903'>毋扈扈爾蓋榛以爲笄長尺而總八寸</span><br/>
<span class='tline' id='l356' data-llen='7903:7926'>　此言婦人爲舅姑喪服之宜也南宮縚孟僖子之子</span><br/>
<span class='tline' id='l357' data-llen='7926:7949'>　南宮閱也姑謂夫之母笄簪也從從高貎扈扈廣貎</span><br/>
<span class='tline' id='l358' data-llen='7949:7976'><a onclick="displayPageImage('KR1d0067', 'WYG', '006-20b' );" name="006-20b" class="pb">[006-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7976:7999'>　束髮曰總南宮縚之妻夫子兄之子也有姑之䘮夫</span><br/>
<span class='tline' id='l360' data-llen='7999:8022'>　子教之曰禮姑之喪婦服期期之髽稍輕然有不可</span><br/>
<span class='tline' id='l361' data-llen='8022:8045'>　太高與太廣者爾毋從從爾爾毋扈扈爾蓋齊衰不</span><br/>
<span class='tline' id='l362' data-llen='8045:8068'>　杖期當以榛木爲笄其長一尺以布加於髽上束其</span><br/>
<span class='tline' id='l363' data-llen='8068:8091'>　本末而垂其餘於後凡八寸此服髽與笄總之法也</span><br/>
<span class='tline' id='l364' data-llen='8091:8114'>　案禮爲舅姑髽之高廣視斬衰而差吉笄尺二寸喪</span><br/>
<span class='tline' id='l365' data-llen='8114:8137'>　則殺二寸故長尺也斬衰總垂六寸齊則餘二寸故</span><br/>
<span class='tline' id='l366' data-llen='8137:8144'>　長八寸也</span><br/>
<span class='tline' id='l367' data-llen='8144:8171'><a onclick="displayPageImage('KR1d0067', 'WYG', '006-21a' );" name="006-21a" class="pb">[006-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8171:8194'>孟獻子禫縣而不樂比御而不入夫子曰獻子加於人</span><br/>
<span class='tline' id='l369' data-llen='8194:8200'>　一等矣</span><br/>
<span class='tline' id='l370' data-llen='8200:8223'>　此言獻子除喪之過乎人也禫祭名縣而不樂者大</span><br/>
<span class='tline' id='l371' data-llen='8223:8246'>　夫判縣但縣之而不作也比御而不入者雖比次婦</span><br/>
<span class='tline' id='l372' data-llen='8246:8269'>　人之當御者而猶不復寢也或曰比及也禮禫而樂</span><br/>
<span class='tline' id='l373' data-llen='8269:8292'>　作吉祭而復寢孟獻子當旣禫之日樂可作矣而不</span><br/>
<span class='tline' id='l374' data-llen='8292:8315'>　作御可入矣而不入行人之所不能行故夫子稱之</span><br/>
<span class='tline' id='l375' data-llen='8315:8338'>　曰獻子喪已外除而餘哀未忘以常情言之殆加於</span><br/>
<span class='tline' id='l376' data-llen='8338:8365'><a onclick="displayPageImage('KR1d0067', 'WYG', '006-21b' );" name="006-21b" class="pb">[006-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8365:8388'>　人一等矣案三年之䘮二十五月而畢以節制也獻</span><br/>
<span class='tline' id='l378' data-llen='8388:8410'>　子過於厚而聖人多之蓋以哀有餘者宜如是耳</span><br/>
<span class='tline' id='l379' data-llen='8410:8433'>孔子旣祥五日弹琴而不成聲十日而成笙歌有子蓋</span><br/>
<span class='tline' id='l380' data-llen='8433:8442'>旣祥而絲屨組纓</span><br/>
<span class='tline' id='l381' data-llen='8442:8465'>　此類記孔子及有子除䘮之事以明其異也組之文</span><br/>
<span class='tline' id='l382' data-llen='8465:8488'>　五采孔子旣祥五日弹琴而不成聲未忘乎哀也自</span><br/>
<span class='tline' id='l383' data-llen='8488:8511'>　是而十日則意漸舒故音曲調而笙歌成焉禮旣祥</span><br/>
<span class='tline' id='l384' data-llen='8511:8534'>　白屨無絇縞冠素紕絲與組皆服之吉者也乃有子</span><br/>
<span class='tline' id='l385' data-llen='8534:8561'><a onclick="displayPageImage('KR1d0067', 'WYG', '006-22a' );" name="006-22a" class="pb">[006-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8561:8585'>　　方祥即以絲爲屨之飾以組爲冠之纓變之爲巳速</span><br/>
<span class='tline' id='l387' data-llen='8585:8609'>　　矣孔疏祥是凶事用遠日故十日得踰月案有若似</span><br/>
<span class='tline' id='l388' data-llen='8609:8633'>　　聖人宜不至失禮若是蓋疑辭記者或得於傳聞與</span><br/>
<span class='tline' id='l389' data-llen='8633:8645'>　死而不弔者三畏厭溺</span><br/>
<span class='tline' id='l390' data-llen='8645:8669'>　　此論非禮而死者不合弔哭之事也畏謂畏懼不知</span><br/>
<span class='tline' id='l391' data-llen='8669:8693'>　　所出而死者厭謂止危險之下被壓而死者溺謂不</span><br/>
<span class='tline' id='l392' data-llen='8693:8717'>　　乘橋船入水而死者人之生也身體髮膚受之父母</span><br/>
<span class='tline' id='l393' data-llen='8717:8741'>　　不敢毁傷所以守其身也世之不得其死者有三曰</span><br/>
<span class='tline' id='l394' data-llen='8741:8768'><a onclick="displayPageImage('KR1d0067', 'WYG', '006-22b' );" name="006-22b" class="pb">[006-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8768:8792'>　　畏曰厭曰溺皆非命之正故君子不弔也案張子曰</span><br/>
<span class='tline' id='l396' data-llen='8792:8816'>　　知死而不知生傷而不弔畏厭溺可傷尤甚故特致</span><br/>
<span class='tline' id='l397' data-llen='8816:8840'>　　哀死者不弔生者以異之據此則不弔者三乃哀有</span><br/>
<span class='tline' id='l398' data-llen='8840:8860'>　　餘而不暇於文之謂非必賤惡之而然也</span><br/>
<span class='tline' id='l399' data-llen='8860:8863'>　</span><br/>
<span class='tline' id='l400' data-llen='8863:8866'>　</span><br/>
<span class='tline' id='l401' data-llen='8866:8869'>　</span><br/>
<span class='tline' id='l402' data-llen='8869:8879'>日講禮記解義卷六</span><br/>
</p>
<p><br/>
</p>
  </div>
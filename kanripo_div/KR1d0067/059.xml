<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1d0067', 'WYG', '059-1a' );" name="059-1a" class="pb">[059-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:194'>　欽定四庫全書</span><br/>
<span class='tline' id='l9' data-llen='194:206'>日講禮記解義卷五十九</span><br/>
<span class='tline' id='l10' data-llen='206:211'>　奔喪</span><br/>
<span class='tline' id='l11' data-llen='211:235'>　　奔喪者以其居於他國聞喪奔赴也漢書藝文志云</span><br/>
<span class='tline' id='l12' data-llen='235:259'>　　得古禮五十七篇於魯淹中其十七篇與今儀禮正</span><br/>
<span class='tline' id='l13' data-llen='259:278'>　　同此奔喪禮在十七篇外故謂之逸禮</span><br/>
<span class='tline' id='l14' data-llen='278:302'>　奔喪之禮始聞親喪以哭答使者盡哀問故又哭盡哀</span><br/>
<span class='tline' id='l15' data-llen='302:326'>　遂行日行百里不以夜行唯父母之喪見星而行見星</span><br/>
<span class='tline' id='l16' data-llen='326:352'><a onclick="displayPageImage('KR1d0067', 'WYG', '059-1b' );" name="059-1b" class="pb">[059-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='352:376'>　而舍若未得行則成服而后行過國至竟哭盡哀而止</span><br/>
<span class='tline' id='l18' data-llen='376:388'>　哭辟市朝望其國竟哭</span><br/>
<span class='tline' id='l19' data-llen='388:412'>　　此言始聞喪而奔赴之禮也親喪通五服之親而言</span><br/>
<span class='tline' id='l20' data-llen='412:436'>　　舍止息也未得行如奉君命而使事未竟之類過國</span><br/>
<span class='tline' id='l21' data-llen='436:460'>　　他國也其國本國也辟市朝為驚衆也人在他國於</span><br/>
<span class='tline' id='l22' data-llen='460:484'>　　是乎有奔喪之禮當其始聞親喪則驚怛之甚以哭</span><br/>
<span class='tline' id='l23' data-llen='484:508'>　　答来赴之使者而盡哀既而問其死之故則又哭盡</span><br/>
<span class='tline' id='l24' data-llen='508:532'>　　哀不為位而遂行日行至百里而不以夜行唯聞父</span><br/>
<span class='tline' id='l25' data-llen='532:558'><a onclick="displayPageImage('KR1d0067', 'WYG', '059-2a' );" name="059-2a" class="pb">[059-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='558:581'>　母之喪則哀痛迫切視凡喪為尤甚見星而即行見</span><br/>
<span class='tline' id='l27' data-llen='581:604'>　星而始舍若於事勢未得行則成喪服俟得行而后</span><br/>
<span class='tline' id='l28' data-llen='604:627'>　行過國至竟則哭盡哀而止哭所避者市朝望見其</span><br/>
<span class='tline' id='l29' data-llen='627:650'>　國之竟則哭黄氏乾行曰無私恩非孝子也無公義</span><br/>
<span class='tline' id='l30' data-llen='650:673'>　非忠臣也君子不以私害公不以家事辭王事故奔</span><br/>
<span class='tline' id='l31' data-llen='673:696'>　喪之禮未得行則成服而后行斯忠孝所以兩盡也</span><br/>
<span class='tline' id='l32' data-llen='696:719'>至於家入門左升自西階殯東西面坐哭盡哀括髮袒</span><br/>
<span class='tline' id='l33' data-llen='719:742'>降堂東即位西鄉哭成踊襲絰于序東絞帶反位拜賔</span><br/>
<span class='tline' id='l34' data-llen='742:768'><a onclick="displayPageImage('KR1d0067', 'WYG', '059-2b' );" name="059-2b" class="pb">[059-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='768:791'>成踊送賓反位有賓後至者則拜之成踊送賓皆如初</span><br/>
<span class='tline' id='l36' data-llen='791:814'>衆主人兄弟皆出門出門哭止闔門相者告就次於又</span><br/>
<span class='tline' id='l37' data-llen='814:837'>哭括髮袒成踊於三哭猶括髮袒成踊三日成服拜賓</span><br/>
<span class='tline' id='l38' data-llen='837:844'>送賓皆如初</span><br/>
<span class='tline' id='l39' data-llen='844:867'>　此言奔父喪至家之禮也成踊者每一踊有三跳凡</span><br/>
<span class='tline' id='l40' data-llen='867:890'>　三踊九跳乃謂之成也衆主人謂諸子次中門外倚</span><br/>
<span class='tline' id='l41' data-llen='890:913'>　廬也奔父之喪自外而至於家入門之左升自西階</span><br/>
<span class='tline' id='l42' data-llen='913:936'>　於殯之東西面坐哭盡哀即括髮袒衣仍自西階以</span><br/>
<span class='tline' id='l43' data-llen='936:962'><a onclick="displayPageImage('KR1d0067', 'WYG', '059-3a' );" name="059-3a" class="pb">[059-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='962:985'>　降在於堂下之東即位西向哭而成踊襲衣加首絰</span><br/>
<span class='tline' id='l45' data-llen='985:1009'>　於序牆之東絞所垂帶復其先所即之位賓在則拜賓</span><br/>
<span class='tline' id='l46' data-llen='1009:1032'>　於其位而後成踊賓出則送賓於門外而復已位有</span><br/>
<span class='tline' id='l47' data-llen='1032:1055'>　賓從後至者則就賓位拜之及退而成踊出而送賓</span><br/>
<span class='tline' id='l48' data-llen='1055:1078'>　其節竝如初衆主人兄弟皆出殯宫之門出門哭止</span><br/>
<span class='tline' id='l49' data-llen='1078:1101'>　闔門而禮畢以相禮者告則就次於明日又哭亦必</span><br/>
<span class='tline' id='l50' data-llen='1101:1124'>　括髮袒衣成踊於冄眀日三哭猶必括髮袒衣成踊</span><br/>
<span class='tline' id='l51' data-llen='1124:1147'>　至三日成服杖於序東凡拜賓送賓其節竝如初案</span><br/>
<span class='tline' id='l52' data-llen='1147:1173'><a onclick="displayPageImage('KR1d0067', 'WYG', '059-3b' );" name="059-3b" class="pb">[059-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1173:1197'>　禮為人子者升降不由阼階今升自西階以父母新死</span><br/>
<span class='tline' id='l54' data-llen='1197:1220'>　未忍異於生也親始死笄纚小斂畢乃括髮今即括</span><br/>
<span class='tline' id='l55' data-llen='1220:1243'>　髮袒眀已經日也始死子位於牖東已殯位在堂下</span><br/>
<span class='tline' id='l56' data-llen='1243:1266'>　今降自西階而即位堂下之東眀在殯後也既小斂</span><br/>
<span class='tline' id='l57' data-llen='1266:1289'>　帶絰散麻三日乃絞垂此初至即絞不見尸柩也又</span><br/>
<span class='tline' id='l58' data-llen='1289:1312'>　哭三哭蓋象大斂小斂時其未小斂而至與在家同</span><br/>
<span class='tline' id='l59' data-llen='1312:1335'>奔喪者非主人則主人為之拜賓送賓奔喪者自齊衰</span><br/>
<span class='tline' id='l60' data-llen='1335:1358'>以下入門左中庭北面哭盡哀免麻於序東即位袒與</span><br/>
<span class='tline' id='l61' data-llen='1358:1384'><a onclick="displayPageImage('KR1d0067', 'WYG', '059-4a' );" name="059-4a" class="pb">[059-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1384:1407'>主人哭成踊於又哭三哭皆免袒有賓則主人拜賓送</span><br/>
<span class='tline' id='l63' data-llen='1407:1427'>賓丈夫婦人之待之也皆如朝夕哭位無變也</span><br/>
<span class='tline' id='l64' data-llen='1427:1450'>　此言奔齊衰以下喪至家之禮也麻亦絰帶也丈夫</span><br/>
<span class='tline' id='l65' data-llen='1450:1473'>　婦人主人主婦也凡奔喪者非主人而為其餘之服</span><br/>
<span class='tline' id='l66' data-llen='1473:1496'>　屬則賓雖為奔喪者始至而來主人必為之拜賓送</span><br/>
<span class='tline' id='l67' data-llen='1496:1519'>　賓是故奔喪者自齊衰以下於始至入門之左卽在</span><br/>
<span class='tline' id='l68' data-llen='1519:1542'>　中庭北面哭盡哀加免於首加麻於腰在序牆之東</span><br/>
<span class='tline' id='l69' data-llen='1542:1565'>　然後即位袒衣與主人哭成踊於眀日又哭於再眀</span><br/>
<span class='tline' id='l70' data-llen='1565:1591'><a onclick="displayPageImage('KR1d0067', 'WYG', '059-4b' );" name="059-4b" class="pb">[059-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1591:1614'>　日三哭皆免袒如始至之禮若有賓至則主人拜賓</span><br/>
<span class='tline' id='l72' data-llen='1614:1637'>　送賓而已不與至丈夫婦人待此奔喪者之至也其</span><br/>
<span class='tline' id='l73' data-llen='1637:1660'>　哭位皆如朝夕哭之時而位無變也按奔齊衰以下</span><br/>
<span class='tline' id='l74' data-llen='1660:1683'>　之喪但於中庭北面而哭眀不升自西階殯東西面</span><br/>
<span class='tline' id='l75' data-llen='1683:1706'>　坐哭也免麻眀不括髮袒而襲絰也即位袒眀不袒</span><br/>
<span class='tline' id='l76' data-llen='1706:1729'>　而即位也不拜賓送賓以其非主也男婦不變哭位</span><br/>
<span class='tline' id='l77' data-llen='1729:1752'>　以其非賓也鄭氏注曰於賓客以哀變為敬此骨肉</span><br/>
<span class='tline' id='l78' data-llen='1752:1775'>　哀則自哀矣於此乃言待之眀奔喪者至三哭猶不</span><br/>
<span class='tline' id='l79' data-llen='1775:1801'><a onclick="displayPageImage('KR1d0067', 'WYG', '059-5a' );" name="059-5a" class="pb">[059-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1801:1808'>　以序入也</span><br/>
<span class='tline' id='l81' data-llen='1808:1831'>奔母之喪西面哭盡哀括髮袒降堂東即位西鄉哭成</span><br/>
<span class='tline' id='l82' data-llen='1831:1854'>踊襲免絰於序東拜賓送賓皆如奔父之禮於又哭不</span><br/>
<span class='tline' id='l83' data-llen='1854:1858'>括髮</span><br/>
<span class='tline' id='l84' data-llen='1858:1881'>　此言奔母喪至家之禮也不言入升堂之屬者從上</span><br/>
<span class='tline' id='l85' data-llen='1881:1904'>　文也奔母之喪者於始至西面哭盡哀括髮袒衣降</span><br/>
<span class='tline' id='l86' data-llen='1904:1927'>　于西階在堂下之東即位西鄉而哭成踊襲免絰於</span><br/>
<span class='tline' id='l87' data-llen='1927:1950'>　序之東凡拜賓送賓皆如奔父喪之禮惟於眀日又</span><br/>
<span class='tline' id='l88' data-llen='1950:1976'><a onclick="displayPageImage('KR1d0067', 'WYG', '059-5b' );" name="059-5b" class="pb">[059-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1976:1999'>　哭即不括髮為輕於父也案奔母之喪小異於父者</span><br/>
<span class='tline' id='l90' data-llen='1999:2022'>　唯始至襲絰於序東即加免於又哭不括髮耳其謂</span><br/>
<span class='tline' id='l91' data-llen='2022:2045'>　拜賓送賓皆如奔父之禮者乃指適子孔氏䟽曰若</span><br/>
<span class='tline' id='l92' data-llen='2045:2060'>　庶子則亦主人為之拜賓送賓</span><br/>
<span class='tline' id='l93' data-llen='2060:2083'>婦人奔喪升自東階殯東西面坐哭盡哀東髽即位與</span><br/>
<span class='tline' id='l94' data-llen='2083:2089'>主人拾踊</span><br/>
<span class='tline' id='l95' data-llen='2089:2112'>　此言婦人奔喪至家之禮也婦人謂姑姊妹女子子</span><br/>
<span class='tline' id='l96' data-llen='2112:2135'>　也東階謂闈門内東面之階非阼階也髽謂去纚而</span><br/>
<span class='tline' id='l97' data-llen='2135:2161'><a onclick="displayPageImage('KR1d0067', 'WYG', '059-6a' );" name="059-6a" class="pb">[059-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2161:2184'>　以髮為大紒喪髻也拾更也婦人奔喪者始至由闈</span><br/>
<span class='tline' id='l99' data-llen='2184:2207'>　門而入升自東面之階位於殯東西面而坐哭盡哀</span><br/>
<span class='tline' id='l100' data-llen='2207:2230'>　於東序去纚大紒而髽乃即位與主人更踊以其自</span><br/>
<span class='tline' id='l101' data-llen='2230:2253'>　外来故賓禮之也方氏慤曰婦人質弱不勝事故其</span><br/>
<span class='tline' id='l102' data-llen='2253:2276'>　禮略於男子鄭注髽於東序不髽於房變於在室者</span><br/>
<span class='tline' id='l103' data-llen='2276:2280'>　也</span><br/>
<span class='tline' id='l104' data-llen='2280:2303'>奔喪者不及殯先之墓北面坐哭盡哀主人之待之也</span><br/>
<span class='tline' id='l105' data-llen='2303:2326'>即位於墓左婦人墓右成踊盡哀括髮東即主人位絰</span><br/>
<span class='tline' id='l106' data-llen='2326:2352'><a onclick="displayPageImage('KR1d0067', 'WYG', '059-6b' );" name="059-6b" class="pb">[059-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2352:2370'>絞帶哭成踊拜賓反位成踊相者告事畢</span><br/>
<span class='tline' id='l108' data-llen='2370:2393'>　此言奔喪不及殯而先之墓之禮也奔喪者若於葬</span><br/>
<span class='tline' id='l109' data-llen='2393:2416'>　後乃至而不及殯則先之墓所北面而坐哭盡哀在</span><br/>
<span class='tline' id='l110' data-llen='2416:2439'>　家之主人之待之也即位於墓之左婦人於墓之右</span><br/>
<span class='tline' id='l111' data-llen='2439:2462'>　成踊盡哀奔喪者括髮於東偏即主人之位加絰而</span><br/>
<span class='tline' id='l112' data-llen='2462:2485'>　絞帶哭成踊於拜賓復反位成踊相禮者於是乎告</span><br/>
<span class='tline' id='l113' data-llen='2485:2508'>　事畢則之墓之事畢矣案主人婦人當謂衆子婦之</span><br/>
<span class='tline' id='l114' data-llen='2508:2531'>　之攝主者即主人位則嫡子歸而為主也孔氏䟽曰</span><br/>
<span class='tline' id='l115' data-llen='2531:2557'><a onclick="displayPageImage('KR1d0067', 'WYG', '059-7a' );" name="059-7a" class="pb">[059-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2557:2574'>　此奔喪者是適子非適子則不拜賓</span><br/>
<span class='tline' id='l117' data-llen='2574:2597'>遂冠歸入門左北面哭盡哀括髮袒成踊東即位拜賓</span><br/>
<span class='tline' id='l118' data-llen='2597:2620'>成踊賓出主人拜送有賓後至者則拜之成踊送賓如</span><br/>
<span class='tline' id='l119' data-llen='2620:2643'>初衆主人兄弟皆出門出門哭止相者告就次於又哭</span><br/>
<span class='tline' id='l120' data-llen='2643:2666'>括髮成踊於三哭猶括髮成踊三日成服於五哭相者</span><br/>
<span class='tline' id='l121' data-llen='2666:2671'>告事畢</span><br/>
<span class='tline' id='l122' data-llen='2671:2694'>　此言奔喪不及殯自墓而歸之禮也冠素委貌遂冠</span><br/>
<span class='tline' id='l123' data-llen='2694:2717'>　而歸者不可以括髮行於道路也門殯宫門墓事畢</span><br/>
<span class='tline' id='l124' data-llen='2717:2743'><a onclick="displayPageImage('KR1d0067', 'WYG', '059-7b' );" name="059-7b" class="pb">[059-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2743:2766'>　遂冠其首以歸入殯宫之門左北面哭盡哀括髮袒</span><br/>
<span class='tline' id='l126' data-llen='2766:2789'>　衣而成踊於東即位拜賓而成踊賓出主人復拜送</span><br/>
<span class='tline' id='l127' data-llen='2789:2812'>　有賓從後而至者則拜之成踊與送賓之禮竝如初</span><br/>
<span class='tline' id='l128' data-llen='2812:2835'>　其時衆主人兄弟皆出門出門而哭止相禮者於是</span><br/>
<span class='tline' id='l129' data-llen='2835:2858'>　乎告就次於明日又哭括髮成踊於再眀日三哭猶</span><br/>
<span class='tline' id='l130' data-llen='2858:2881'>　括髮成踊三日而成服至五哭後相禮者於是乎告</span><br/>
<span class='tline' id='l131' data-llen='2881:2904'>　事畢則奔喪之事畢矣鄭氏注曰此謂既期乃後歸</span><br/>
<span class='tline' id='l132' data-llen='2904:2927'>　至者其未期猶朝夕哭不止於五哭孔氏䟽曰初至</span><br/>
<span class='tline' id='l133' data-llen='2927:2953'><a onclick="displayPageImage('KR1d0067', 'WYG', '059-8a' );" name="059-8a" class="pb">[059-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2953:2976'>　象始死為一哭眀日象小斂為二哭又眀日象大歛</span><br/>
<span class='tline' id='l135' data-llen='2976:2999'>　為三哭又眀日成服為四哭又眀日為五哭皆數朝</span><br/>
<span class='tline' id='l136' data-llen='2999:3022'>　哭不數夕哭故為五也於五哭後告事畢眀是既期</span><br/>
<span class='tline' id='l137' data-llen='3022:3033'>　以後朔望朝哭而已</span><br/>
<span class='tline' id='l138' data-llen='3033:3056'>為母所以異於父者壹括髮其餘免以終事他如奔父</span><br/>
<span class='tline' id='l139' data-llen='3056:3060'>之禮</span><br/>
<span class='tline' id='l140' data-llen='3060:3083'>　此言奔母喪不及殯之禮也為母所以稍異於父者</span><br/>
<span class='tline' id='l141' data-llen='3083:3106'>　唯壹括髮其餘皆免以終事於禮為殺餘悉如奔父</span><br/>
<span class='tline' id='l142' data-llen='3106:3132'><a onclick="displayPageImage('KR1d0067', 'WYG', '059-8b' );" name="059-8b" class="pb">[059-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3132:3155'>　之禮鄭注曰壹括髮謂歸入門哭時蓋及殯不及殯</span><br/>
<span class='tline' id='l144' data-llen='3155:3161'>　皆然也</span><br/>
<span class='tline' id='l145' data-llen='3161:3184'>齊衰以下不及殯先之墓西面哭盡哀免麻於東方即</span><br/>
<span class='tline' id='l146' data-llen='3184:3207'>位與主人哭成踊襲有賓則主人拜賓送賓賓有後至</span><br/>
<span class='tline' id='l147' data-llen='3207:3230'>者拜之如初相者告事畢遂冠歸入門左北面哭盡哀</span><br/>
<span class='tline' id='l148' data-llen='3230:3253'>免袒成踊東即位拜賓成踊賓出主人拜送於又哭免</span><br/>
<span class='tline' id='l149' data-llen='3253:3276'>袒成踊於三哭猶免袒成踊三日成服於五哭相者告</span><br/>
<span class='tline' id='l150' data-llen='3276:3280'>事畢</span><br/>
<span class='tline' id='l151' data-llen='3280:3306'><a onclick="displayPageImage('KR1d0067', 'WYG', '059-9a' );" name="059-9a" class="pb">[059-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3306:3329'>　此言奔齊衰以下之喪不及殯之墓而歸之禮也西</span><br/>
<span class='tline' id='l153' data-llen='3329:3352'>　面哭不北面者亦統於主人也齊衰以下之喪若於</span><br/>
<span class='tline' id='l154' data-llen='3352:3375'>　葬後乃至而不及殯則先之墓所西面哭盡哀加免</span><br/>
<span class='tline' id='l155' data-llen='3375:3398'>　於首加麻於身在東方即位與喪之主人哭而成踊</span><br/>
<span class='tline' id='l156' data-llen='3398:3421'>　襲其衣有賓至則主人為之拜賓送賓賓有從後至</span><br/>
<span class='tline' id='l157' data-llen='3421:3444'>　者亦主人拜之如初相禮者於是乎告事畢則之墓</span><br/>
<span class='tline' id='l158' data-llen='3444:3467'>　之事畢矣遂冠其首以歸入於門之左北面哭盡哀</span><br/>
<span class='tline' id='l159' data-llen='3467:3490'>　加免而袒衣成踊於東方即位主人為之拜賓奔喪</span><br/>
<span class='tline' id='l160' data-llen='3490:3516'><a onclick="displayPageImage('KR1d0067', 'WYG', '059-9b' );" name="059-9b" class="pb">[059-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3516:3539'>　者於其時成踊賓出則主人為之拜送於眀日又哭</span><br/>
<span class='tline' id='l162' data-llen='3539:3562'>　加免而袒衣成踊於再明日三哭猶加免而袒衣成</span><br/>
<span class='tline' id='l163' data-llen='3562:3585'>　踊三日而成服至五哭後相禮者於是乎告事畢則</span><br/>
<span class='tline' id='l164' data-llen='3585:3608'>　奔喪之事畢矣案齊衰以下有大功小功緦麻日月</span><br/>
<span class='tline' id='l165' data-llen='3608:3631'>　多少不同若不及殯奔在五月之外者大功以上免</span><br/>
<span class='tline' id='l166' data-llen='3631:3654'>　麻于東方三日成服小功緦麻則否以小功以下不</span><br/>
<span class='tline' id='l167' data-llen='3654:3677'>　稅故也蓋小功惟未滿五月緦麻惟未滿三月乃亦</span><br/>
<span class='tline' id='l168' data-llen='3677:3700'>　得三日成服耳鄭氏注曰為父於又哭括髮而不袒</span><br/>
<span class='tline' id='l169' data-llen='3700:3727'><a onclick="displayPageImage('KR1d0067', 'WYG', '059-10a' );" name="059-10a" class="pb">[059-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3727:3742'>　此又哭三哭皆言袒袒衍字也</span><br/>
<span class='tline' id='l171' data-llen='3742:3765'>聞喪不得奔喪哭盡哀問故又哭盡哀乃為位括髮袒</span><br/>
<span class='tline' id='l172' data-llen='3765:3788'>成踊襲絰絞帶即位拜賓反位成踊賓出主人拜送于</span><br/>
<span class='tline' id='l173' data-llen='3788:3811'>門外反位若有賓後至者拜之成踊送賓如初於又哭</span><br/>
<span class='tline' id='l174' data-llen='3811:3834'>括髮袒成踊於三哭猶括髮袒成踊三日成服於五哭</span><br/>
<span class='tline' id='l175' data-llen='3834:3842'>拜賓送賓如初</span><br/>
<span class='tline' id='l176' data-llen='3842:3865'>　此申言成服而后行之禮也若聞父母之喪以有事</span><br/>
<span class='tline' id='l177' data-llen='3865:3888'>　不得奔喪則於始聞時哭盡哀既而問其死之故又</span><br/>
<span class='tline' id='l178' data-llen='3888:3915'><a onclick="displayPageImage('KR1d0067', 'WYG', '059-10b' );" name="059-10b" class="pb">[059-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3915:3938'>　哭盡哀乃為朝夕哭之位括髮而袒衣成踊襲衣著</span><br/>
<span class='tline' id='l180' data-llen='3938:3961'>　首絰而絞帶之垂即東方之位然後就拜賓反位而</span><br/>
<span class='tline' id='l181' data-llen='3961:3984'>　成踊賓出則主人拜送於門外復反其位若有賓從</span><br/>
<span class='tline' id='l182' data-llen='3984:4007'>　後至者其拜之成踊及送賓之禮如初於眀日又哭</span><br/>
<span class='tline' id='l183' data-llen='4007:4030'>　括髮而袒衣成踊於冄眀日三哭猶括髮而袒衣成</span><br/>
<span class='tline' id='l184' data-llen='4030:4053'>　踊三日而成服至於五哭其拜賓送賓之禮如初案</span><br/>
<span class='tline' id='l185' data-llen='4053:4076'>　為位於外之禮與奔喪至家之禮略同士喪禮云小</span><br/>
<span class='tline' id='l186' data-llen='4076:4099'>　斂乃絰今於聞喪之日即絰者孔氏䟽曰以赴者至</span><br/>
<span class='tline' id='l187' data-llen='4099:4126'><a onclick="displayPageImage('KR1d0067', 'WYG', '059-11a' );" name="059-11a" class="pb">[059-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4126:4134'>　已踰日節也</span><br/>
<span class='tline' id='l189' data-llen='4134:4157'>若除喪而后歸則之墓哭成踊東括髮袒絰拜賓成踊</span><br/>
<span class='tline' id='l190' data-llen='4157:4180'>送賓反位又哭盡哀遂除於家不哭主人之待之也無</span><br/>
<span class='tline' id='l191' data-llen='4180:4190'>變於服與之哭不踊</span><br/>
<span class='tline' id='l192' data-llen='4190:4213'>　此言除服以後奔父母喪之禮也除喪謂父喪三年</span><br/>
<span class='tline' id='l193' data-llen='4213:4236'>　母喪期年之後也若人子不得已直至除喪而后歸</span><br/>
<span class='tline' id='l194' data-llen='4236:4259'>　則先之於墓北面哭成踊東即主人位括髮袒衣加</span><br/>
<span class='tline' id='l195' data-llen='4259:4282'>　絰就拜賔而成踊既送賓則反其位又哭盡哀服遂</span><br/>
<span class='tline' id='l196' data-llen='4282:4309'><a onclick="displayPageImage('KR1d0067', 'WYG', '059-11b' );" name="059-11b" class="pb">[059-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4309:4332'>　就墓上而除至於家不哭當之墓時其在家主人之</span><br/>
<span class='tline' id='l198' data-llen='4332:4355'>　待之也無變於平常所著之服但與奔者哭而不踊</span><br/>
<span class='tline' id='l199' data-llen='4355:4368'>　皆以時已過禮從而殺也</span><br/>
<span class='tline' id='l200' data-llen='4368:4381'>自齊衰以下所以異者免麻</span><br/>
<span class='tline' id='l201' data-llen='4381:4404'>　此言齊衰以下於除服後奔喪之禮也自齊衰以下</span><br/>
<span class='tline' id='l202' data-llen='4404:4427'>　除喪而后歸之禮所以異於斬衰者唯首免腰麻絰</span><br/>
<span class='tline' id='l203' data-llen='4427:4450'>　而不括髮餘則皆同案為母壹括髮齊衰已下不括</span><br/>
<span class='tline' id='l204' data-llen='4450:4458'>　髮以漸而殺</span><br/>
<span class='tline' id='l205' data-llen='4458:4485'><a onclick="displayPageImage('KR1d0067', 'WYG', '059-12a' );" name="059-12a" class="pb">[059-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4485:4508'>凡為位非親喪齊衰以下皆即位哭盡哀而東免絰即</span><br/>
<span class='tline' id='l207' data-llen='4508:4531'>位袒成踊襲拜賔反位哭成踊送賔反位相者告就次</span><br/>
<span class='tline' id='l208' data-llen='4531:4554'>三日五哭卒主人出送賓衆主人兄弟皆出門哭止相</span><br/>
<span class='tline' id='l209' data-llen='4554:4575'>者告事畢成服拜賓若所為位家逺則成服而往</span><br/>
<span class='tline' id='l210' data-llen='4575:4598'>　此言聞諸父兄弟死於異國之禮也三日五哭謂初</span><br/>
<span class='tline' id='l211' data-llen='4598:4621'>　聞喪與眀日又眀日之朝夕哭通計為五也卒止也</span><br/>
<span class='tline' id='l212' data-llen='4621:4644'>　凡聞喪而為位以哭者其非父母之喪自齊衰而至</span><br/>
<span class='tline' id='l213' data-llen='4644:4667'>　緦麻皆即位哭盡哀而之東加免於首加絰於腰即</span><br/>
<span class='tline' id='l214' data-llen='4667:4694'><a onclick="displayPageImage('KR1d0067', 'WYG', '059-12b' );" name="059-12b" class="pb">[059-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4694:4717'>　位袒衣而成踊襲衣就拜賓反其位哭成踊既送賓</span><br/>
<span class='tline' id='l216' data-llen='4717:4740'>　復反其位相禮者告以就次則三日為五哭而遂止</span><br/>
<span class='tline' id='l217' data-llen='4740:4763'>　由是賓出則主人出送賓於衆主人兄弟皆出門哭</span><br/>
<span class='tline' id='l218' data-llen='4763:4786'>　乃止相禮者於是乎告以事畢則為位之事畢矣既</span><br/>
<span class='tline' id='l219' data-llen='4786:4809'>　成服後有賓至亦拜賓若所為位者之家道逺則成</span><br/>
<span class='tline' id='l220' data-llen='4809:4833'>　服而后往近則不忍待也案此言主人者或以親或以</span><br/>
<span class='tline' id='l221' data-llen='4833:4856'>　長而應主其人之喪者也告就次者聞喪不入内雖</span><br/>
<span class='tline' id='l222' data-llen='4856:4879'>　一夕必有次也首言非親喪者若親喪在外則無逺</span><br/>
<span class='tline' id='l223' data-llen='4879:4906'><a onclick="displayPageImage('KR1d0067', 'WYG', '059-13a' );" name="059-13a" class="pb">[059-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4906:4929'>　近聞而奔不暇為位以哭也舊說此以私事出未奔</span><br/>
<span class='tline' id='l225' data-llen='4929:4952'>　者果爾則在他國不應有衆主人兄弟故復遷就其</span><br/>
<span class='tline' id='l226' data-llen='4952:4975'>　說謂既奔喪至家則喪家之主人為之拜賓送賔衆</span><br/>
<span class='tline' id='l227' data-llen='4975:4991'>　主人亦謂在喪家者竝屬强說也</span><br/>
<span class='tline' id='l228' data-llen='4991:5014'>齊衰望鄉而哭大功望門而哭小功至門而哭緦麻即</span><br/>
<span class='tline' id='l229' data-llen='5014:5019'>位而哭</span><br/>
<span class='tline' id='l230' data-llen='5019:5042'>　此因父母喪望國竟哭而推言之也奔喪者於齊衰</span><br/>
<span class='tline' id='l231' data-llen='5042:5065'>　則望見其鄉而哭大功則望見其門而哭小功則至</span><br/>
<span class='tline' id='l232' data-llen='5065:5092'><a onclick="displayPageImage('KR1d0067', 'WYG', '059-13b' );" name="059-13b" class="pb">[059-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5092:5115'>　門而哭緦麻則即位而哭親䟽逺近之差也孔氏䟽</span><br/>
<span class='tline' id='l234' data-llen='5115:5136'>　曰雜記大功望鄉而哭謂本齊衰者降服大功</span><br/>
<span class='tline' id='l235' data-llen='5136:5159'>哭父之黨於廟母妻之黨於寝師於廟門外朋友於寝</span><br/>
<span class='tline' id='l236' data-llen='5159:5181'>門外所識於野張帷或曰母之黨於廟凡為位不奠</span><br/>
<span class='tline' id='l237' data-llen='5181:5204'>　此推言哭五服以外之禮也黨謂族類無服者或曰</span><br/>
<span class='tline' id='l238' data-llen='5204:5227'>　母之黨於廟今本逸人於無服之喪聞必為之一哭</span><br/>
<span class='tline' id='l239' data-llen='5227:5250'>　而所在各異如哭父之黨則於廟母與妻之黨則於</span><br/>
<span class='tline' id='l240' data-llen='5250:5273'>　寝師則於廟門之外朋友則於寝門之外所識則於</span><br/>
<span class='tline' id='l241' data-llen='5273:5300'><a onclick="displayPageImage('KR1d0067', 'WYG', '059-14a' );" name="059-14a" class="pb">[059-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5300:5323'>　野張帷而不設位或曰母之黨亦於廟凡為位者皆</span><br/>
<span class='tline' id='l243' data-llen='5323:5346'>　不致奠以其精神不在乎是也案母之黨皇氏云母</span><br/>
<span class='tline' id='l244' data-llen='5346:5360'>　存則哭於寝母亡則哭於廟</span><br/>
<span class='tline' id='l245' data-llen='5360:5383'>哭天子九諸侯七卿大夫五士三大夫哭諸侯不敢拜</span><br/>
<span class='tline' id='l246' data-llen='5383:5406'>賓諸臣在他國為位而哭不敢拜賓與諸侯為兄弟亦</span><br/>
<span class='tline' id='l247' data-llen='5406:5418'>為位而哭凡為位者壹袒</span><br/>
<span class='tline' id='l248' data-llen='5418:5441'>　此言聞主喪未奔而為位以哭之禮也九九哭也臣</span><br/>
<span class='tline' id='l249' data-llen='5441:5464'>　聞君喪未奔必為位而哭而日數各異哭天子則九</span><br/>
<span class='tline' id='l250' data-llen='5464:5491'><a onclick="displayPageImage('KR1d0067', 'WYG', '059-14b' );" name="059-14b" class="pb">[059-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5491:5514'>　於諸侯則七卿大夫則五士則三若大夫哭諸侯不</span><br/>
<span class='tline' id='l252' data-llen='5514:5537'>　敢拜賓避嗣君也諸臣使在他國聞喪為位而哭亦</span><br/>
<span class='tline' id='l253' data-llen='5537:5560'>　不敢拜賔與諸侯異姓之婚姻又在他國聞喪亦為</span><br/>
<span class='tline' id='l254' data-llen='5560:5583'>　位而哭凡為位者皆不過壹袒案大夫哭諸侯鄭注</span><br/>
<span class='tline' id='l255' data-llen='5583:5606'>　謂是舊君於義未確恐如諸侯在外而薨世子國卿</span><br/>
<span class='tline' id='l256' data-llen='5606:5629'>　出迎喪諸臣次於公宫以哭異國聘臣或過賔來唁</span><br/>
<span class='tline' id='l257' data-llen='5629:5652'>　不敢拜賓也與諸侯為兄弟謂是異姓若同姓五服</span><br/>
<span class='tline' id='l258' data-llen='5652:5675'>　之内則服斬壹袒謂為位之日父母之喪自若三袒</span><br/>
<span class='tline' id='l259' data-llen='5675:5702'><a onclick="displayPageImage('KR1d0067', 'WYG', '059-15a' );" name="059-15a" class="pb">[059-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5702:5706'>　也</span><br/>
<span class='tline' id='l261' data-llen='5706:5729'>所識者弔先哭於家而後之墓皆為之成踊從主人北</span><br/>
<span class='tline' id='l262' data-llen='5729:5734'>面而踊</span><br/>
<span class='tline' id='l263' data-llen='5734:5757'>　此言奔弔所知之禮也從主人而踊拾踊也所相識</span><br/>
<span class='tline' id='l264' data-llen='5757:5780'>　者死弔於葬後必先哭於其家而後往於墓哭皆為</span><br/>
<span class='tline' id='l265' data-llen='5780:5803'>　之成踊主人在墓左西向弔者北面主人先踊乃從</span><br/>
<span class='tline' id='l266' data-llen='5803:5826'>　之而踊案孔疏弔其家乃往墓統於主人陳氏澔曰</span><br/>
<span class='tline' id='l267' data-llen='5826:5849'>　所識已葬矣而弔之必先哭於其家者情雖由於死</span><br/>
<span class='tline' id='l268' data-llen='5849:5876'><a onclick="displayPageImage('KR1d0067', 'WYG', '059-15b' );" name="059-15b" class="pb">[059-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5876:5888'>　者禮則由於生者故也</span><br/>
<span class='tline' id='l270' data-llen='5888:5911'>凡喪父在父為主父沒兄弟同居各主其喪親同長者</span><br/>
<span class='tline' id='l271' data-llen='5911:5921'>主之不同親者主之</span><br/>
<span class='tline' id='l272' data-llen='5921:5944'>　此言為喪主之禮也凡喪必有主如為妻與子父在</span><br/>
<span class='tline' id='l273' data-llen='5944:5967'>　則父為主父既沒兄弟雖同居亦各主其喪其親之</span><br/>
<span class='tline' id='l274' data-llen='5967:5990'>　同者如昆弟之喪則推長者主之其不同者如從父</span><br/>
<span class='tline' id='l275' data-llen='5990:6013'>　昆弟之喪則推親者主之案父為主謂統於所尊各</span><br/>
<span class='tline' id='l276' data-llen='6013:6036'>　為主謂屬於所親親同而長者為主亦統於尊也不</span><br/>
<span class='tline' id='l277' data-llen='6036:6063'><a onclick="displayPageImage('KR1d0067', 'WYG', '059-16a' );" name="059-16a" class="pb">[059-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6063:6077'>　同而親者為主亦屬於親也</span><br/>
<span class='tline' id='l279' data-llen='6077:6100'>聞逺兄弟之喪既除喪而后聞喪免袒成踊拜賓則尚</span><br/>
<span class='tline' id='l280' data-llen='6100:6104'>左手</span><br/>
<span class='tline' id='l281' data-llen='6104:6127'>　此言聞逺兄弟之喪之禮也遠兄弟謂小功緦麻之</span><br/>
<span class='tline' id='l282' data-llen='6127:6150'>　兄弟尚左手吉拜也聞逺兄弟之喪於本服日月之</span><br/>
<span class='tline' id='l283' data-llen='6150:6173'>　外雖己除喪而后聞喪亦必加免於首袒衣成踊惟</span><br/>
<span class='tline' id='l284' data-llen='6173:6196'>　拜賔則尚左手案小功緦麻不稅初聞喪猶免袒者</span><br/>
<span class='tline' id='l285' data-llen='6196:6219'>　以本是五服之親為之變也逸奔喪禮曰凡拜吉喪</span><br/>
<span class='tline' id='l286' data-llen='6219:6246'><a onclick="displayPageImage('KR1d0067', 'WYG', '059-16b' );" name="059-16b" class="pb">[059-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6246:6253'>　皆尚左手</span><br/>
<span class='tline' id='l288' data-llen='6253:6273'>無服而為位者唯嫂叔及婦人降而無服者麻</span><br/>
<span class='tline' id='l289' data-llen='6273:6295'>　此推言無服者之喪禮也婦人降而無服者謂族</span><br/>
<span class='tline' id='l290' data-llen='6295:6318'>　姑姊妹女子子在室服緦麻嫁則降而無服麻謂緦</span><br/>
<span class='tline' id='l291' data-llen='6318:6341'>　之絰也其有無服而為位者惟嫂叔及婦人之降在</span><br/>
<span class='tline' id='l292' data-llen='6341:6364'>　無服者則於弔服而加緦之環絰案鄭注正言嫂叔</span><br/>
<span class='tline' id='l293' data-llen='6364:6387'>　尊嫂也兄公於弟之妻則不能方氏慤曰嫂叔之無</span><br/>
<span class='tline' id='l294' data-llen='6387:6410'>　服也蓋推而逺之也姑姊妹之薄也蓋有受我而厚</span><br/>
<span class='tline' id='l295' data-llen='6410:6437'><a onclick="displayPageImage('KR1d0067', 'WYG', '059-17a' );" name="059-17a" class="pb">[059-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6437:6457'>　之者也制之以義故無服本之以仁故為位</span><br/>
<span class='tline' id='l297' data-llen='6457:6480'>凡奔喪有大夫至袒拜之成踊而后襲於士襲而后拜</span><br/>
<span class='tline' id='l298' data-llen='6480:6483'>之</span><br/>
<span class='tline' id='l299' data-llen='6483:6506'>　此言奔喪待賓之禮也凡士之奔喪者當其始至袒</span><br/>
<span class='tline' id='l300' data-llen='6506:6529'>　降哭有大夫適来弔則先袒拜之既成拜而后襲衣</span><br/>
<span class='tline' id='l301' data-llen='6529:6552'>　至於士則俟襲而后拜之可以先成己禮也案尊卑</span><br/>
<span class='tline' id='l302' data-llen='6552:6575'>　禮異若兩士相敵兩大夫相敵則皆襲而后拜之矣</span><br/>
<span class='tline' id='l303' data-llen='6575:6579'>問喪</span><br/>
<span class='tline' id='l304' data-llen='6579:6606'><a onclick="displayPageImage('KR1d0067', 'WYG', '059-17b' );" name="059-17b" class="pb">[059-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6606:6629'>　問喪者設問以眀喪義也吳氏澄曰前是通論孝子</span><br/>
<span class='tline' id='l306' data-llen='6629:6650'>　悲哀痛疾之意後是列問喪禮斂袒免杖之義</span><br/>
<span class='tline' id='l307' data-llen='6650:6673'>親始死雞斯徒跣扱上衽交手哭惻怛之心痛疾之意</span><br/>
<span class='tline' id='l308' data-llen='6673:6696'>傷腎乾肝焦肺水漿不入口三日不舉火故鄰里為之</span><br/>
<span class='tline' id='l309' data-llen='6696:6719'>糜粥以飲食之夫悲哀在中故形變於外也痛疾在心</span><br/>
<span class='tline' id='l310' data-llen='6719:6731'>故口不甘味身不安美也</span><br/>
<span class='tline' id='l311' data-llen='6731:6754'>　此言初死至斂三日以前之哀也親父母也雞斯當</span><br/>
<span class='tline' id='l312' data-llen='6754:6777'>　為笄纚聲之誤也笄骨笄也纚韜髮之繒徒猶空也</span><br/>
<span class='tline' id='l313' data-llen='6777:6804'><a onclick="displayPageImage('KR1d0067', 'WYG', '059-18a' );" name="059-18a" class="pb">[059-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6804:6827'>　上衽深衣前襟以號踊履踐為妨故扱於帶也糜厚</span><br/>
<span class='tline' id='l315' data-llen='6827:6850'>　而粥薄薄者以飲厚者以食子於父母初死即去其</span><br/>
<span class='tline' id='l316' data-llen='6850:6873'>　冠唯㽞雞斯無屨而徒跣扱上衽於帶交兩手以拊</span><br/>
<span class='tline' id='l317' data-llen='6873:6896'>　心而哭此其惻怛之心痛疾之意至於傷腎乾肝焦</span><br/>
<span class='tline' id='l318' data-llen='6896:6919'>　肺而水漿不入於口三日内不舉火而如不欲生故</span><br/>
<span class='tline' id='l319' data-llen='6919:6942'>　鄰里乃為之糜粥以飲食之此惟悲哀在中故形不</span><br/>
<span class='tline' id='l320' data-llen='6942:6965'>　能不變於外也痛疾在心故口不能甘於味身不能</span><br/>
<span class='tline' id='l321' data-llen='6965:6988'>　安於羙也案鄰里為之糜粥恐其以毁滅性也詩云</span><br/>
<span class='tline' id='l322' data-llen='6988:7015'><a onclick="displayPageImage('KR1d0067', 'WYG', '059-18b' );" name="059-18b" class="pb">[059-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7015:7026'>　凡民有喪匍匐救之</span><br/>
<span class='tline' id='l324' data-llen='7026:7049'>三日而斂在牀曰尸在棺曰柩動尸舉柩哭踊無數惻</span><br/>
<span class='tline' id='l325' data-llen='7049:7072'>怛之心痛疾之意悲哀志懣氣盛故袒而踊之所以動</span><br/>
<span class='tline' id='l326' data-llen='7072:7096'>體安心下氣也婦人不宜袒故𤼵胸擊心爵踊殷殷田</span><br/>
<span class='tline' id='l327' data-llen='7096:7110'>田如壊牆然悲哀痛疾之至也</span><br/>
<span class='tline' id='l328' data-llen='7110:7133'>　此言既歛至葬三日以後之哀也懣心勞鬱也氣盛</span><br/>
<span class='tline' id='l329' data-llen='7133:7157'>　氣滿塞也𤼵動也爵踊似爵之跳足不絶地殷殷田</span><br/>
<span class='tline' id='l330' data-llen='7157:7180'>　田擊之聲也親死三日而斂當其未斂而在牀則曰</span><br/>
<span class='tline' id='l331' data-llen='7180:7207'><a onclick="displayPageImage('KR1d0067', 'WYG', '059-19a' );" name="059-19a" class="pb">[059-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7207:7230'>　尸既斂而在棺則曰柩若動尸舉柩則哭踊無數蓋</span><br/>
<span class='tline' id='l333' data-llen='7230:7253'>　其惻怛之心痛疾之意悲哀至此尤甚以志則煩懣</span><br/>
<span class='tline' id='l334' data-llen='7253:7276'>　而不安以氣則滿盛而不下殆有無可奈何者故制</span><br/>
<span class='tline' id='l335' data-llen='7276:7299'>　為禮使袒而踊之乃所以運動身體庶安其心而下</span><br/>
<span class='tline' id='l336' data-llen='7299:7322'>　其氣也惟婦人不宜於袒故制為禮使之發胸擊心</span><br/>
<span class='tline' id='l337' data-llen='7322:7345'>　如爵之踊其撃心之聲則殷殷田田如壊牆之欲崩</span><br/>
<span class='tline' id='l338' data-llen='7345:7368'>　者然是悲哀痛疾之至也案将歛而動尸将葬而舉</span><br/>
<span class='tline' id='l339' data-llen='7368:7391'>　柩為親之不可復見故哭踊無數哀戚之至無節奏</span><br/>
<span class='tline' id='l340' data-llen='7391:7418'><a onclick="displayPageImage('KR1d0067', 'WYG', '059-19b' );" name="059-19b" class="pb">[059-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7418:7422'>　也</span><br/>
<span class='tline' id='l342' data-llen='7422:7445'>故曰辟踊哭泣哀以送之送形而往迎精而反也其往</span><br/>
<span class='tline' id='l343' data-llen='7445:7468'>送也望望然汲汲然如有追而弗及也其反哭也皇皇</span><br/>
<span class='tline' id='l344' data-llen='7468:7491'>然若有求而弗得也故其往送也如慕其反也如疑求</span><br/>
<span class='tline' id='l345' data-llen='7491:7514'>而無所得之也入門而弗見也上堂又弗見也入室又</span><br/>
<span class='tline' id='l346' data-llen='7514:7537'>弗見也亡矣喪矣不可復見已矣故哭泣辟踊盡哀而</span><br/>
<span class='tline' id='l347' data-llen='7537:7557'>止矣心悵焉愴焉惚焉愾焉心絶志悲而已矣</span><br/>
<span class='tline' id='l348' data-llen='7557:7580'>　此言送葬反哭之義也辟撫心也惟親喪為人子所</span><br/>
<span class='tline' id='l349' data-llen='7580:7607'><a onclick="displayPageImage('KR1d0067', 'WYG', '059-20a' );" name="059-20a" class="pb">[059-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7607:7630'>　自致故孝經曰辟踊哭泣盡其哀以送之當送形而</span><br/>
<span class='tline' id='l351' data-llen='7630:7653'>　而往迎精而反之時哀固不能以自已也其往送也</span><br/>
<span class='tline' id='l352' data-llen='7653:7676'>　望望然汲汲然猶見親之形如有追而弗之及也其</span><br/>
<span class='tline' id='l353' data-llen='7676:7699'>　反哭也皇皇然欲接親之神若有求而弗之得也故</span><br/>
<span class='tline' id='l354' data-llen='7699:7722'>　其往送也則務欲得乎親而如慕其反也則不知親</span><br/>
<span class='tline' id='l355' data-llen='7722:7745'>　之必来與否而如疑而無如求而無所得之也始焉</span><br/>
<span class='tline' id='l356' data-llen='7745:7768'>　入門而弗見也繼而上堂又弗見也終而入室又弗</span><br/>
<span class='tline' id='l357' data-llen='7768:7791'>　見也則真亡矣喪矣不可復見已矣於是乎哭泣辟</span><br/>
<span class='tline' id='l358' data-llen='7791:7818'><a onclick="displayPageImage('KR1d0067', 'WYG', '059-20b' );" name="059-20b" class="pb">[059-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7818:7841'>　踊盡哀而止其心蓋悵焉愴焉惚焉愾焉有見其心</span><br/>
<span class='tline' id='l360' data-llen='7841:7864'>　之既絶志之愈悲而已矣案鄭注哀以送之謂葬時</span><br/>
<span class='tline' id='l361' data-llen='7864:7887'>　迎其精神而反謂反哭及日中而虞也孔疏喪亦亡</span><br/>
<span class='tline' id='l362' data-llen='7887:7899'>　也重言之者丁寧之意</span><br/>
<span class='tline' id='l363' data-llen='7899:7922'>祭之宗廟以鬼饗之徼幸復反也成壙而歸不敢入處</span><br/>
<span class='tline' id='l364' data-llen='7922:7945'>室居於倚廬哀親之在外也寢苫枕塊哀親之在土也</span><br/>
<span class='tline' id='l365' data-llen='7945:7968'>故哭泣無時服勤三年思慕之心孝子之志也人情之</span><br/>
<span class='tline' id='l366' data-llen='7968:7972'>實也</span><br/>
<span class='tline' id='l367' data-llen='7972:7999'><a onclick="displayPageImage('KR1d0067', 'WYG', '059-21a' );" name="059-21a" class="pb">[059-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7999:8022'>　此言虞祭以至終喪之禮也虞祭於殯宫神之所在</span><br/>
<span class='tline' id='l369' data-llen='8022:8045'>　故稱宗廟苫草塊土也孝子於反哭後設為虞祭而</span><br/>
<span class='tline' id='l370' data-llen='8045:8068'>　如在宗廟以事鬼之禮尊而饗之冀幸於神魂之復</span><br/>
<span class='tline' id='l371' data-llen='8068:8091'>　反也葬其親成壙而歸不敢入處於室而必居於中</span><br/>
<span class='tline' id='l372' data-llen='8091:8114'>　門外之倚廬者哀親之在外也寝必於苫枕必於塊</span><br/>
<span class='tline' id='l373' data-llen='8114:8137'>　哀親之在土也故哭泣無已時憂勞至於三年思慕</span><br/>
<span class='tline' id='l374' data-llen='8137:8160'>　之心常不能忘乃孝子之志而人情之實也案子於</span><br/>
<span class='tline' id='l375' data-llen='8160:8183'>　親喪哀至則哭故哭泣無時若三哭五哭特所以為</span><br/>
<span class='tline' id='l376' data-llen='8183:8210'><a onclick="displayPageImage('KR1d0067', 'WYG', '059-21b' );" name="059-21b" class="pb">[059-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8210:8229'>　之節其諸情之至者固聖人所弗能禁也</span><br/>
<span class='tline' id='l378' data-llen='8229:8252'>或問曰死三日而后斂者何也曰孝子親死悲哀志懣</span><br/>
<span class='tline' id='l379' data-llen='8252:8275'>故匍匐而哭之若将復生然安可得奪而斂之也故曰</span><br/>
<span class='tline' id='l380' data-llen='8275:8298'>三日而後斂者以俟其生也三日而不生亦不生矣孝</span><br/>
<span class='tline' id='l381' data-llen='8298:8321'>子之心亦益衰矣家室之計衣服之具亦可以成矣親</span><br/>
<span class='tline' id='l382' data-llen='8321:8344'>戚之逺者亦可以至矣是故聖人為之斷决以三日為</span><br/>
<span class='tline' id='l383' data-llen='8344:8350'>之禮制也</span><br/>
<span class='tline' id='l384' data-llen='8350:8373'>　此言三日而斂之義也三日斂者以士言之則大斂</span><br/>
<span class='tline' id='l385' data-llen='8373:8400'><a onclick="displayPageImage('KR1d0067', 'WYG', '059-22a' );" name="059-22a" class="pb">[059-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8400:8423'>　也大夫以上則小斂也或問親死必遲至三日而后</span><br/>
<span class='tline' id='l387' data-llen='8423:8446'>　成斂者何也曰孝子不忍其親之死悲哀志懣故匍</span><br/>
<span class='tline' id='l388' data-llen='8446:8469'>　匐而急急哭之若将復生者然安可得奪而遽斂之</span><br/>
<span class='tline' id='l389' data-llen='8469:8492'>　也故曰三日而后歛者以待其親之生也三日而不</span><br/>
<span class='tline' id='l390' data-llen='8492:8515'>　生亦終不能生矣孝子望親復生之心亦益衰矣家</span><br/>
<span class='tline' id='l391' data-llen='8515:8538'>　室所資之計衣服所需之具亦可以成矣親戚之在</span><br/>
<span class='tline' id='l392' data-llen='8538:8561'>　逺者亦可以至矣是故聖人毅然斷决之必以三日</span><br/>
<span class='tline' id='l393' data-llen='8561:8571'>　而斂為之禮制也</span><br/>
<span class='tline' id='l394' data-llen='8571:8598'><a onclick="displayPageImage('KR1d0067', 'WYG', '059-22b' );" name="059-22b" class="pb">[059-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8598:8621'>或問曰冠者不肉袒何也曰冠至尊也不居肉袒之體</span><br/>
<span class='tline' id='l396' data-llen='8621:8644'>也故為之免以代之也然則秃者不免傴者不袒跛者</span><br/>
<span class='tline' id='l397' data-llen='8644:8667'>不踊非不悲也身有錮疾不可以備禮也故曰喪禮唯</span><br/>
<span class='tline' id='l398' data-llen='8667:8690'>哀為主矣女子哭泣悲哀擊胸傷心男子哭泣悲哀稽</span><br/>
<span class='tline' id='l399' data-llen='8690:8701'>顙觸地無容哀之至也</span><br/>
<span class='tline' id='l400' data-llen='8701:8724'>　此言袒踊之禮所以異也肉袒則著免免状如冠而</span><br/>
<span class='tline' id='l401' data-llen='8724:8747'>　廣一寸秃無髮傴曲背跛足廢也或問著冠者之不</span><br/>
<span class='tline' id='l402' data-llen='8747:8770'>　露肉體而袒衣何也曰冠在於首至尊也尊則不可</span><br/>
<span class='tline' id='l403' data-llen='8770:8797'><a onclick="displayPageImage('KR1d0067', 'WYG', '059-23a' );" name="059-23a" class="pb">[059-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8797:8820'>　以䙝而居於肉袒之體也故制為免以代之肉袒故</span><br/>
<span class='tline' id='l405' data-llen='8820:8843'>　不冠而免也然如秃者頂無餙則不免傴者形不直</span><br/>
<span class='tline' id='l406' data-llen='8843:8866'>　則不袒跛者足不正則不踊此其情非不悲也以身</span><br/>
<span class='tline' id='l407' data-llen='8866:8889'>　有錮疾實不可以備禮也故曰喪禮唯以哀為主矣</span><br/>
<span class='tline' id='l408' data-llen='8889:8912'>　女子哭泣悲哀而不袒則撃胸以傷心男子哭泣悲</span><br/>
<span class='tline' id='l409' data-llen='8912:8935'>　哀而不踊則稽顙觸地而無容皆可以為哀之至也</span><br/>
<span class='tline' id='l410' data-llen='8935:8958'>　案鄭注將踊先袒将袒先免此三疾俱不踊不袒不</span><br/>
<span class='tline' id='l411' data-llen='8958:8981'>　免顧其所以否者各為一耳擊胸傷心稽顙觸地不</span><br/>
<span class='tline' id='l412' data-llen='8981:9008'><a onclick="displayPageImage('KR1d0067', 'WYG', '059-23b' );" name="059-23b" class="pb">[059-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9008:9017'>　踊者若此而可</span><br/>
<span class='tline' id='l414' data-llen='9017:9040'>或問曰免者以何為也曰不冠者之所服也禮曰童子</span><br/>
<span class='tline' id='l415' data-llen='9040:9060'>不緦唯當室緦緦者其免也當室則免而杖矣</span><br/>
<span class='tline' id='l416' data-llen='9060:9083'>　此言著免之義也禮儀禮當室謂無父兄而主家者</span><br/>
<span class='tline' id='l417' data-llen='9083:9106'>　或問孝子之所以必著免者以何為也曰已冠者而</span><br/>
<span class='tline' id='l418' data-llen='9106:9129'>　為喪去冠是不冠者之所服也童子本未冠故不免</span><br/>
<span class='tline' id='l419' data-llen='9129:9152'>　然禮有曰童子不緦唯當室緦緦者其由於免也蓋</span><br/>
<span class='tline' id='l420' data-llen='9152:9175'>　當室則不惟免也而亦杖矣案鄭注童子不杖不杖</span><br/>
<span class='tline' id='l421' data-llen='9175:9202'><a onclick="displayPageImage('KR1d0067', 'WYG', '059-24a' );" name="059-24a" class="pb">[059-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9202:9225'>　者不免當室則杖而免免冠之細别以次成人也緦</span><br/>
<span class='tline' id='l423' data-llen='9225:9239'>　者其免也言免乃有緦服也</span><br/>
<span class='tline' id='l424' data-llen='9239:9262'>或問曰杖者何也曰竹桐一也故為父苴杖苴杖竹也</span><br/>
<span class='tline' id='l425' data-llen='9262:9285'>為母削杖削杖桐也或問曰杖者以何為也曰孝子喪</span><br/>
<span class='tline' id='l426' data-llen='9285:9308'>親哭泣無數服勤三年身病體羸以杖扶病也則父在</span><br/>
<span class='tline' id='l427' data-llen='9308:9331'>不敢杖矣尊者在故也堂上不杖辟尊者之處也堂上</span><br/>
<span class='tline' id='l428' data-llen='9331:9354'>不趨示不遽也此孝子之志也人情之實也禮義之經</span><br/>
<span class='tline' id='l429' data-llen='9354:9372'>也非從天降也非從地出也人情而已矣</span><br/>
<span class='tline' id='l430' data-llen='9372:9399'><a onclick="displayPageImage('KR1d0067', 'WYG', '059-24b' );" name="059-24b" class="pb">[059-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9399:9422'>　此言所以制杖之義也苴杖削杖見喪服小記或問</span><br/>
<span class='tline' id='l432' data-llen='9422:9445'>　父母之喪異其杖者何也曰杖雖或竹或桐而人子</span><br/>
<span class='tline' id='l433' data-llen='9445:9468'>　悲哀之心則一也故為父用苴惡之杖苴杖則竹為</span><br/>
<span class='tline' id='l434' data-llen='9468:9491'>　之也為母用斲削之杖削杖則桐為之也又問喪之</span><br/>
<span class='tline' id='l435' data-llen='9491:9514'>　所以必杖者以何為也曰孝子喪其親哭泣無定數</span><br/>
<span class='tline' id='l436' data-llen='9514:9537'>　服勤憂苦至於三年於是乎身病體羸故制為杖以</span><br/>
<span class='tline' id='l437' data-llen='9537:9560'>　扶其病也其亦有不杖者如父在為母則不敢用杖</span><br/>
<span class='tline' id='l438' data-llen='9560:9583'>　矣家無二尊以尊者在故也是以堂上不杖以父在</span><br/>
<span class='tline' id='l439' data-llen='9583:9610'><a onclick="displayPageImage('KR1d0067', 'WYG', '059-25a' );" name="059-25a" class="pb">[059-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9610:9634'>　　堂辟尊者之處也堂上不趨不以促遽感動父情使</span><br/>
<span class='tline' id='l441' data-llen='9634:9658'>　　之憂戚也此非故隆父殺母乃孝子之志也人情之</span><br/>
<span class='tline' id='l442' data-llen='9658:9682'>　　實也禮義之經也非從天而降也非從地而出也惟</span><br/>
<span class='tline' id='l443' data-llen='9682:9695'>　　其為人之至情而已矣</span><br/>
<span class='tline' id='l444' data-llen='9695:9698'>　</span><br/>
<span class='tline' id='l445' data-llen='9698:9701'>　</span><br/>
<span class='tline' id='l446' data-llen='9701:9704'>　</span><br/>
<span class='tline' id='l447' data-llen='9704:9707'>　</span><br/>
<span class='tline' id='l448' data-llen='9707:9734'><a onclick="displayPageImage('KR1d0067', 'WYG', '059-25b' );" name="059-25b" class="pb">[059-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9734:9737'>　</span><br/>
<span class='tline' id='l450' data-llen='9737:9740'>　</span><br/>
<span class='tline' id='l451' data-llen='9740:9743'>　</span><br/>
<span class='tline' id='l452' data-llen='9743:9746'>　</span><br/>
<span class='tline' id='l453' data-llen='9746:9749'>　</span><br/>
<span class='tline' id='l454' data-llen='9749:9752'>　</span><br/>
<span class='tline' id='l455' data-llen='9752:9755'>　</span><br/>
<span class='tline' id='l456' data-llen='9755:9767'>日講禮記解義卷五十九</span><br/>
</p>
<p><br/>
</p>
  </div>
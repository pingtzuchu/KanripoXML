<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1d0067', 'WYG', '021-1a' );" name="021-1a" class="pb">[021-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:194'>　欽定四庫全書</span><br/>
<span class='tline' id='l9' data-llen='194:206'>日講禮記解義卷二十一</span><br/>
<span class='tline' id='l10' data-llen='206:212'>　曾子問</span><br/>
<span class='tline' id='l11' data-llen='212:236'>　　此篇多論䘮祭之事芮氏城曰曾子所問或事所有</span><br/>
<span class='tline' id='l12' data-llen='236:260'>　　或所不必有雖虚位也而實理寓焉夫子所答或禮</span><br/>
<span class='tline' id='l13' data-llen='260:284'>　　所有或未有而以義起雖權制也而經常在焉易曰</span><br/>
<span class='tline' id='l14' data-llen='284:304'>　　至賾而不可惡至動而不可亂此之謂也</span><br/>
<span class='tline' id='l15' data-llen='304:328'>　曾子問曰君薨而世子生如之何孔子曰卿大夫士從</span><br/>
<span class='tline' id='l16' data-llen='328:354'><a onclick="displayPageImage('KR1d0067', 'WYG', '021-1b' );" name="021-1b" class="pb">[021-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='354:378'>　攝主北面扵西階南大祝裨冕執束帛升自西階盡等</span><br/>
<span class='tline' id='l18' data-llen='378:402'>　不升堂命毋哭祝聲三告曰某之子生敢告升奠幣于</span><br/>
<span class='tline' id='l19' data-llen='402:426'>　殯東几上哭降衆主人卿大夫士房中皆哭不踊盡一</span><br/>
<span class='tline' id='l20' data-llen='426:440'>　哀反位遂朝奠小宰升舉幣</span><br/>
<span class='tline' id='l21' data-llen='440:464'>　　此言君薨而世子生告殯之事也攝主謂上卿攝國</span><br/>
<span class='tline' id='l22' data-llen='464:488'>　　事者裨埤也天子六服大裘為上其餘為裨以事尊</span><br/>
<span class='tline' id='l23' data-llen='488:512'>　　卑服之而諸侯亦服焉服裨衣而著冕故云裨冕諸</span><br/>
<span class='tline' id='l24' data-llen='512:536'>　　侯之卿大夫絺冕及元冕也束帛十端五兩也等階</span><br/>
<span class='tline' id='l25' data-llen='536:562'><a onclick="displayPageImage('KR1d0067', 'WYG', '021-2a' );" name="021-2a" class="pb">[021-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='562:585'>　之級也祝聲三祝為噫歆之聲者三噫是歎恨之聲</span><br/>
<span class='tline' id='l27' data-llen='585:608'>　歆是欲其歆饗之義皆以警神聽也某夫人之氏也</span><br/>
<span class='tline' id='l28' data-llen='608:631'>　几筵在殯東特設也衆主人君之親也房中婦人也</span><br/>
<span class='tline' id='l29' data-llen='631:654'>　曾子問曰禮吉凶異道不得相干然亦有吉凶雜出</span><br/>
<span class='tline' id='l30' data-llen='654:677'>　之時若君薨而世子生處此當如之何孔子曰古者</span><br/>
<span class='tline' id='l31' data-llen='677:700'>　未殯弗告既殯則告扵殯殯在西階而羣臣朝夕臨</span><br/>
<span class='tline' id='l32' data-llen='700:723'>　之位在東階下将告則卿大夫士從攝主北面扵西</span><br/>
<span class='tline' id='l33' data-llen='723:746'>　階之南變哭位而近殯也羣臣皆服衰大祝獨裨冕</span><br/>
<span class='tline' id='l34' data-llen='746:772'><a onclick="displayPageImage('KR1d0067', 'WYG', '021-2b' );" name="021-2b" class="pb">[021-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='772:795'>　而執束帛以接神故祭服也升自西階盡等而不升</span><br/>
<span class='tline' id='l36' data-llen='795:818'>　堂位酌其逺近之中也命毋哭告神宜静也祝聲三</span><br/>
<span class='tline' id='l37' data-llen='818:841'>　既警神聽而後告曰某之子生敢告眀繼體也升堂</span><br/>
<span class='tline' id='l38' data-llen='841:864'>　奠幣扵殯東几上哭而降衆主人卿大夫士房中皆</span><br/>
<span class='tline' id='l39' data-llen='864:887'>　哭而不踊盡一哀乃復朝夕臨之位遂朝奠如常儀</span><br/>
<span class='tline' id='l40' data-llen='887:910'>　時則小宰升堂舉幣而埋之兩階之間告殯之禮如</span><br/>
<span class='tline' id='l41' data-llen='910:933'>　此案䘮之皋某復祭之噫歆皆古人命鬼之辭也夫</span><br/>
<span class='tline' id='l42' data-llen='933:956'>　禮以辨吉凶吉凶雜出而處之悉當豈非天理自然</span><br/>
<span class='tline' id='l43' data-llen='956:982'><a onclick="displayPageImage('KR1d0067', 'WYG', '021-3a' );" name="021-3a" class="pb">[021-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='982:989'>　之節文乎</span><br/>
<span class='tline' id='l45' data-llen='989:1012'>三日衆主人卿大夫士如初位北面大宰大宗大祝皆</span><br/>
<span class='tline' id='l46' data-llen='1012:1035'>裨冕少師奉子以衰祝先子從宰宗人從入門哭者止</span><br/>
<span class='tline' id='l47' data-llen='1035:1058'>子升自西階殯前北面祝立于殯東南隅祝聲三曰某</span><br/>
<span class='tline' id='l48' data-llen='1058:1081'>之子某從執事敢見子拜稽顙哭祝宰宗人衆主人卿</span><br/>
<span class='tline' id='l49' data-llen='1081:1104'>大夫士哭踊三者三降東反位皆袒子踊房中亦踊三</span><br/>
<span class='tline' id='l50' data-llen='1104:1127'>者三襲衰杖奠出大宰命祝史以名徧告于五祀山川</span><br/>
<span class='tline' id='l51' data-llen='1127:1150'>　此言世子生三日名之以見殯之禮也子拜哭踊奉</span><br/>
<span class='tline' id='l52' data-llen='1150:1176'><a onclick="displayPageImage('KR1d0067', 'WYG', '021-3b' );" name="021-3b" class="pb">[021-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1176:1199'>　子者拜哭踊也凡踊三度為一節孔子言至三日則</span><br/>
<span class='tline' id='l54' data-llen='1199:1222'>　衆主人卿大夫士悉至西階下列位如初告子生之</span><br/>
<span class='tline' id='l55' data-llen='1222:1245'>　儀大宰大宗與大祝皆裨冕少師奉子以衰服祝先</span><br/>
<span class='tline' id='l56' data-llen='1245:1268'>　進子從大宰大宗為詔賛君事故後從當是時子自</span><br/>
<span class='tline' id='l57' data-llen='1268:1291'>　為主故不從攝主入殯宮門哭者皆止子升自西階</span><br/>
<span class='tline' id='l58' data-llen='1291:1314'>　不忍從先君之阼階也殯前北面祝立扵殯東南隅</span><br/>
<span class='tline' id='l59' data-llen='1314:1337'>　亦北面祝為噫歆之聲者三既警神則名子以見曰</span><br/>
<span class='tline' id='l60' data-llen='1337:1360'>　某之子某從執事敢見少師奉子拜稽顙哭祝宰宗</span><br/>
<span class='tline' id='l61' data-llen='1360:1386'><a onclick="displayPageImage('KR1d0067', 'WYG', '021-4a' );" name="021-4a" class="pb">[021-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1386:1409'>　人在堂上衆主人卿大夫士在西階下者哭踊為三</span><br/>
<span class='tline' id='l63' data-llen='1409:1432'>　節者三然後降而盡反其朝夕之哭位皆袒子踊房</span><br/>
<span class='tline' id='l64' data-llen='1432:1455'>　中亦踊為三節者三襲衰杖朝奠而出大宰命祝史</span><br/>
<span class='tline' id='l65' data-llen='1455:1478'>　以名徧告扵五祀山川之神葢三日見殯之禮如此</span><br/>
<span class='tline' id='l66' data-llen='1478:1501'>　案世子之生所以祇承廟社統壹臣民也踊襲衰杖</span><br/>
<span class='tline' id='l67' data-llen='1501:1524'>　則成乎其為子告五祀山川則正乎其為君矣三日</span><br/>
<span class='tline' id='l68' data-llen='1524:1540'>　負子日也因負子名之䘮禮畧也</span><br/>
<span class='tline' id='l69' data-llen='1540:1564'>曾子問曰如已𦵏而世子生則如之何孔子曰大宰大</span><br/>
<span class='tline' id='l70' data-llen='1564:1590'><a onclick="displayPageImage('KR1d0067', 'WYG', '021-4b' );" name="021-4b" class="pb">[021-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1590:1613'>宗從大祝而告于禰三月乃名于禰以名徧告及社稷</span><br/>
<span class='tline' id='l72' data-llen='1613:1619'>宗廟山川</span><br/>
<span class='tline' id='l73' data-llen='1619:1643'>　此言𦵏後世子生之禮也禰謂父殯宫之主也曾子</span><br/>
<span class='tline' id='l74' data-llen='1643:1667'>　問曰如君已𦵏而後世子生則又如之何孔子言未</span><br/>
<span class='tline' id='l75' data-llen='1667:1692'>　𦵏而告扵殯已𦵏則告扵禰斯時也大宰大宗從大</span><br/>
<span class='tline' id='l76' data-llen='1692:1715'>　祝而告焉三月乃見既見乃名扵禰因以名徧告及</span><br/>
<span class='tline' id='l77' data-llen='1715:1739'>　扵社稷宗廟山川孔氏曰既𦵏無尸匶惟有主在漸</span><br/>
<span class='tline' id='l78' data-llen='1739:1763'>　神事之故以廟名而曰禰不云攝主者𦵏竟則䘮之</span><br/>
<span class='tline' id='l79' data-llen='1763:1789'><a onclick="displayPageImage('KR1d0067', 'WYG', '021-5a' );" name="021-5a" class="pb">[021-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1789:1812'>　大事已畢故自還依大宰之禮也前不云社稷宗廟</span><br/>
<span class='tline' id='l81' data-llen='1812:1823'>　此不云五祀相互也</span><br/>
<span class='tline' id='l82' data-llen='1823:1846'>孔子曰諸侯適天子必告于祖奠于禰冕而出視朝命</span><br/>
<span class='tline' id='l83' data-llen='1846:1869'>祝史告于社稷宗廟山川乃命國家五官而后行道而</span><br/>
<span class='tline' id='l84' data-llen='1869:1892'>出告者五日而徧過是非禮也凡告用牲幣反亦如之</span><br/>
<span class='tline' id='l85' data-llen='1892:1915'>　此言諸侯朝覲将出之禮也祖禰皆奠幣以告互文</span><br/>
<span class='tline' id='l86' data-llen='1915:1938'>　也裨冕者公衮侯伯鷩子男毳視朝聽國事也牲鄭</span><br/>
<span class='tline' id='l87' data-llen='1938:1961'>　注當為制今如字五官五大夫典事者不云曾子問</span><br/>
<span class='tline' id='l88' data-llen='1961:1987'><a onclick="displayPageImage('KR1d0067', 'WYG', '021-5b' );" name="021-5b" class="pb">[021-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1987:2010'>　因上起文也孔子言諸侯當朝覲之期而将適天子</span><br/>
<span class='tline' id='l90' data-llen='2010:2033'>　必先奠幣而告扵祖禰之廟裨冕以聽國事命祝史</span><br/>
<span class='tline' id='l91' data-llen='2033:2056'>　徧告扵社稷宗廟山川又戒命國家之五大夫使無</span><br/>
<span class='tline' id='l92' data-llen='2056:2079'>　廢弛其職事而后行行必軷祭而後出告者不過五</span><br/>
<span class='tline' id='l93' data-llen='2079:2102'>　日近則就告逺則望告而徧過是非禮也凡告用牲</span><br/>
<span class='tline' id='l94' data-llen='2102:2125'>　幣及其反亦如之孔氏曰諸侯視朝當用元冠緇衣</span><br/>
<span class='tline' id='l95' data-llen='2125:2148'>　素裳案覲禮侯氏裨冕天子受之扵廟今諸侯往朝</span><br/>
<span class='tline' id='l96' data-llen='2148:2171'>　為天子将廟受故豫敬之以冕服視朝也鄭注謂制</span><br/>
<span class='tline' id='l97' data-llen='2171:2197'><a onclick="displayPageImage('KR1d0067', 'WYG', '021-6a' );" name="021-6a" class="pb">[021-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2197:2219'>　幣一丈八尺陳氏祥道曰告有特用幣有兼牲幣</span><br/>
<span class='tline' id='l99' data-llen='2219:2242'>諸侯相見必告于禰朝服而出視朝命祝史告于五廟</span><br/>
<span class='tline' id='l100' data-llen='2242:2265'>所過山川亦命國家五官道而出反必親告于祖禰乃</span><br/>
<span class='tline' id='l101' data-llen='2265:2283'>命祝史告至于前所告者而后聽朝而入</span><br/>
<span class='tline' id='l102' data-llen='2283:2306'>　此言諸侯相見将出之事也五廟大祖之廟與二昭</span><br/>
<span class='tline' id='l103' data-llen='2306:2329'>　二穆也孔子言若諸侯相見亦必告扵禰廟服朝服</span><br/>
<span class='tline' id='l104' data-llen='2329:2352'>　以視朝命祝史告扵五廟及所過山川而亦命國家</span><br/>
<span class='tline' id='l105' data-llen='2352:2375'>　之五官祖道而出迨其反也必親告扵祖禰更命祝</span><br/>
<span class='tline' id='l106' data-llen='2375:2401'><a onclick="displayPageImage('KR1d0067', 'WYG', '021-6b' );" name="021-6b" class="pb">[021-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2401:2424'>　史告至扵前所告者至扵聽朝而入則禮成矣案注</span><br/>
<span class='tline' id='l108' data-llen='2424:2447'>　疏諸侯朝天子著冕服諸侯相朝惟著臨朝聽事之</span><br/>
<span class='tline' id='l109' data-llen='2447:2459'>　服山川所不過則不告</span><br/>
<span class='tline' id='l110' data-llen='2459:2483'>曾子問曰並有䘮如之何何先何後孔子曰𦵏先輕而</span><br/>
<span class='tline' id='l111' data-llen='2483:2508'>後重其奠也先重而後輕禮也自啓及𦵏不奠行𦵏不</span><br/>
<span class='tline' id='l112' data-llen='2508:2533'>哀次反𦵏奠而后辭扵殯遂脩𦵏事其虞也先重而後</span><br/>
<span class='tline' id='l113' data-llen='2533:2538'>輕禮也</span><br/>
<span class='tline' id='l114' data-llen='2538:2562'>　此言並有䘮𦵏之事也次謂大門外之右平時待賔</span><br/>
<span class='tline' id='l115' data-llen='2562:2588'><a onclick="displayPageImage('KR1d0067', 'WYG', '021-7a' );" name="021-7a" class="pb">[021-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2588:2611'>　之處殯鄭注當為賔今如字曾子問人生或不幸同</span><br/>
<span class='tline' id='l117' data-llen='2611:2634'>　時而有父母或祖父母之䘮其先後之次當何如孔</span><br/>
<span class='tline' id='l118' data-llen='2634:2658'>　子曰以父母言之𦵏先輕而後重奠先重而後輕禮</span><br/>
<span class='tline' id='l119' data-llen='2658:2683'>　也自母啓殯以至扵𦵏皆不設奠行𦵏之時柩車出</span><br/>
<span class='tline' id='l120' data-llen='2683:2706'>　大門即行不以悲哀不忍之故暫停扵次為父䘮在</span><br/>
<span class='tline' id='l121' data-llen='2706:2731'>　殯也𦵏母而反設啓殯之奠以告扵父遂營𦵏父之</span><br/>
<span class='tline' id='l122' data-llen='2731:2755'>　事其虞祭也必先父而後母禮也皇氏曰𦵏是奪情</span><br/>
<span class='tline' id='l123' data-llen='2755:2778'>　故從輕者為首奠是奉養故令重者居先案孔疏云</span><br/>
<span class='tline' id='l124' data-llen='2778:2804'><a onclick="displayPageImage('KR1d0067', 'WYG', '021-7b' );" name="021-7b" class="pb">[021-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2804:2827'>　不奠謂不奠父而唯設母啓殯朝廟祖遣之奠是奠</span><br/>
<span class='tline' id='l126' data-llen='2827:2852'>　先輕也疑經謂母自啓及𦵏諸奠皆不設而遂行𦵏</span><br/>
<span class='tline' id='l127' data-llen='2852:2876'>　并門外亦不哀次是謂𦵏先輕可辭扵殯即啓殯之</span><br/>
<span class='tline' id='l128' data-llen='2876:2880'>　奠</span><br/>
<span class='tline' id='l129' data-llen='2880:2903'>孔子曰宗子雖七十無無主婦非宗子雖無主婦可也</span><br/>
<span class='tline' id='l130' data-llen='2903:2926'>　此言宗子宗婦之重也宗子大宗也孔子言凡人年</span><br/>
<span class='tline' id='l131' data-llen='2926:2949'>　六十無妻者不復娶惟宗子不然雖七十無無主婦</span><br/>
<span class='tline' id='l132' data-llen='2949:2972'>　蓋族人之婦不可以無所統若非宗子則雖無主婦</span><br/>
<span class='tline' id='l133' data-llen='2972:2998'><a onclick="displayPageImage('KR1d0067', 'WYG', '021-8a' );" name="021-8a" class="pb">[021-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2998:3021'>　可也程子曰宗子雖七十無無主婦此謂承祭祀也</span><br/>
<span class='tline' id='l135' data-llen='3021:3044'>　孔氏曰此亦謂大宗之無子孫及有而年幼者否則</span><br/>
<span class='tline' id='l136' data-llen='3044:3060'>　可以傳繼曲禮七十老而傳是也</span><br/>
<span class='tline' id='l137' data-llen='3060:3083'>曾子問曰将冠子冠者至揖讓而入聞齊衰大功之䘮</span><br/>
<span class='tline' id='l138' data-llen='3083:3106'>如之何孔子曰内䘮則廢外䘮則冠而不醴徹饌而埽</span><br/>
<span class='tline' id='l139' data-llen='3106:3119'>即位而哭如冠者未至則廢</span><br/>
<span class='tline' id='l140' data-llen='3119:3142'>　此言冠子逢䘮之事也冠者謂賔與賛禮之人内䘮</span><br/>
<span class='tline' id='l141' data-llen='3142:3165'>　同門也曾子問曰如将冠子賔與賛者已及門與主</span><br/>
<span class='tline' id='l142' data-llen='3165:3191'><a onclick="displayPageImage('KR1d0067', 'WYG', '021-8b' );" name="021-8b" class="pb">[021-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3191:3214'>　人揖讓以入矣主人忽聞齊衰大功之䘮則将如之</span><br/>
<span class='tline' id='l144' data-llen='3214:3237'>　何孔子言若門内之䘮則廢而不行以冠禮行扵廟</span><br/>
<span class='tline' id='l145' data-llen='3237:3260'>　吉凶不可同處也若門外之䘮則可以冠但禮至三</span><br/>
<span class='tline' id='l146' data-llen='3260:3283'>　加之後應設醴以禮冠者今則三加而不醴徹去待</span><br/>
<span class='tline' id='l147' data-llen='3283:3306'>　賔之饌埽除舊位使潔浄更新然後即位而哭如賔</span><br/>
<span class='tline' id='l148' data-llen='3306:3329'>　與賛者未至則廢也方氏慤曰冠禮内䘮則廢義有</span><br/>
<span class='tline' id='l149' data-llen='3329:3352'>　所屈也外䘮則冠義有所伸也然雖冠而不醴以變</span><br/>
<span class='tline' id='l150' data-llen='3352:3361'>　常而為之殺也</span><br/>
<span class='tline' id='l151' data-llen='3361:3387'><a onclick="displayPageImage('KR1d0067', 'WYG', '021-9a' );" name="021-9a" class="pb">[021-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3387:3410'>如将冠子而未及期日而有齊衰大功小功之䘮則因</span><br/>
<span class='tline' id='l153' data-llen='3410:3433'>䘮服而冠除䘮不改冠乎孔子曰天子賜諸侯大夫冕</span><br/>
<span class='tline' id='l154' data-llen='3433:3456'>弁服扵大廟歸設奠服賜服扵斯乎有冠醮無冠醴父</span><br/>
<span class='tline' id='l155' data-llen='3456:3479'>沒而冠則已冠埽地而祭扵禰已祭而見伯父叔父而</span><br/>
<span class='tline' id='l156' data-llen='3479:3485'>后饗冠者</span><br/>
<span class='tline' id='l157' data-llen='3485:3508'>　此言将冠未及期日而遭䘮之禮並及父沒後之冠</span><br/>
<span class='tline' id='l158' data-llen='3508:3531'>　禮也酌而無獻酬曰醮冠禮醴重而醮輕醴亦無酬</span><br/>
<span class='tline' id='l159' data-llen='3531:3554'>　酢而異者三加之後總行一醴醮則每一加行一醮</span><br/>
<span class='tline' id='l160' data-llen='3554:3580'><a onclick="displayPageImage('KR1d0067', 'WYG', '021-9b' );" name="021-9b" class="pb">[021-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3580:3603'>　凡三醮也孔子既答曾子之問又言将冠子未及期</span><br/>
<span class='tline' id='l162' data-llen='3603:3626'>　日而遭齊衰大功小功之䘮則因著䘮服而加䘮冠</span><br/>
<span class='tline' id='l163' data-llen='3626:3649'>　以其俱為成人之服也曾子問他日除䘮之後不更</span><br/>
<span class='tline' id='l164' data-llen='3649:3672'>　改易而行吉冠之禮乎孔子答云諸侯及大夫有幼</span><br/>
<span class='tline' id='l165' data-llen='3672:3695'>　弱未冠總角從事至當冠之年因朝天子而天子賜</span><br/>
<span class='tline' id='l166' data-llen='3695:3718'>　以或冕或弁之服扵大廟受賜者榮君之賜歸設奠</span><br/>
<span class='tline' id='l167' data-llen='3718:3741'>　告廟服所賜之服扵是時惟有冠醮無冠醴若改冠</span><br/>
<span class='tline' id='l168' data-llen='3741:3764'>　則當醴之今既不醴是不改冠也惟孤子除䘮而冠</span><br/>
<span class='tline' id='l169' data-llen='3764:3791'><a onclick="displayPageImage('KR1d0067', 'WYG', '021-10a' );" name="021-10a" class="pb">[021-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3791:3814'>　冠之日主人紒而迎賔已冠則埽地而祭扵禰廟已</span><br/>
<span class='tline' id='l171' data-llen='3814:3837'>　祭而見伯父叔父乃饗冠賔及賛者葢已除䘮而用</span><br/>
<span class='tline' id='l172' data-llen='3837:3860'>　吉禮也案内則二十而冠左傳言國君十五而生子</span><br/>
<span class='tline' id='l173' data-llen='3860:3883'>　冠而後生子是冠之年無定也夏小正二月綏多士</span><br/>
<span class='tline' id='l174' data-llen='3883:3906'>　女注謂可冠昏而士冠禮言夏葛屨冬皮屨是冠之</span><br/>
<span class='tline' id='l175' data-llen='3906:3929'>　月無定也記言大功之末可以冠子已雖小功卒哭</span><br/>
<span class='tline' id='l176' data-llen='3929:3952'>　而冠是齊功之䘮不因䘮冠也上節已及期日尚不</span><br/>
<span class='tline' id='l177' data-llen='3952:3975'>　因䘮而冠况未及期日乎惟父母之䘮年幾二十不</span><br/>
<span class='tline' id='l178' data-llen='3975:4002'><a onclick="displayPageImage('KR1d0067', 'WYG', '021-10b' );" name="021-10b" class="pb">[021-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4002:4025'>　忍以未成人之服服其親可因䘮而冠故曰以䘮冠</span><br/>
<span class='tline' id='l180' data-llen='4025:4048'>　者惟三年之䘮可也成王年十四居䘮眀年六月既</span><br/>
<span class='tline' id='l181' data-llen='4048:4072'>　𦵏乃冠此記又有父沒而冠之禮是父母之䘮亦不</span><br/>
<span class='tline' id='l182' data-llen='4072:4092'>　盡因䘮而冠則齊功可知當闕疑以俟知者</span><br/>
<span class='tline' id='l183' data-llen='4092:4115'>曾子問曰祭如之何則不行旅酬之事矣孔子曰聞之</span><br/>
<span class='tline' id='l184' data-llen='4115:4138'>小祥者主人練祭而不旅奠酬扵賔賔弗舉禮也昔者</span><br/>
<span class='tline' id='l185' data-llen='4138:4161'>魯昭公練而舉酬行旅非禮也孝公大祥奠酬弗舉亦</span><br/>
<span class='tline' id='l186' data-llen='4161:4166'>非禮也</span><br/>
<span class='tline' id='l187' data-llen='4166:4193'><a onclick="displayPageImage('KR1d0067', 'WYG', '021-11a' );" name="021-11a" class="pb">[021-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4193:4216'>　此言䘮祭簡畧之事也練小祥祭也不旅不旅酬也</span><br/>
<span class='tline' id='l189' data-llen='4216:4239'>　奠酬扵賔奠其酬爵扵賔前也孝公隐公之祖曾子</span><br/>
<span class='tline' id='l190' data-llen='4239:4262'>　問曰祭而旅酬禮也如之何則不行旅酬之事矣孔</span><br/>
<span class='tline' id='l191' data-llen='4262:4285'>　子曰是惟小祥之祭為然聞之小祥主人練祭但致</span><br/>
<span class='tline' id='l192' data-llen='4285:4308'>　爵扵賔賔不舉此爵而行旅酬禮也若大祥則可矣</span><br/>
<span class='tline' id='l193' data-llen='4308:4331'>　昔者魯之先君如昭公方練祭而即舉酬行旅非禮</span><br/>
<span class='tline' id='l194' data-llen='4331:4354'>　也孝公已大祥而猶奠酬弗舉亦非禮也案鄭注奠</span><br/>
<span class='tline' id='l195' data-llen='4354:4377'>　無尸虞不致爵小祥不旅酬大祥無無算爵彌吉也</span><br/>
<span class='tline' id='l196' data-llen='4377:4404'><a onclick="displayPageImage('KR1d0067', 'WYG', '021-11b' );" name="021-11b" class="pb">[021-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4404:4427'>　致爵者特牲禮尸止爵之後主婦致爵扵主人主人</span><br/>
<span class='tline' id='l198' data-llen='4427:4450'>　致爵扵主婦也主人西階上獻賔賔卒爵主人酌酢</span><br/>
<span class='tline' id='l199' data-llen='4450:4473'>　北面酬賔賔奠觶扵薦南主人獻長兄弟衆兄弟内</span><br/>
<span class='tline' id='l200' data-llen='4473:4496'>　兄弟畢兄弟弟子舉觶扵長兄弟如主人酬賔儀賔</span><br/>
<span class='tline' id='l201' data-llen='4496:4519'>　乃取所奠觶扵阼階前酬長兄弟長兄弟扵西階前</span><br/>
<span class='tline' id='l202' data-llen='4519:4542'>　酬衆賔衆賔及衆兄弟交錯以辯所謂旅酬也旅酬</span><br/>
<span class='tline' id='l203' data-llen='4542:4565'>　之後賔弟子兄弟弟子洗酌扵尊各舉觶扵其長賔</span><br/>
<span class='tline' id='l204' data-llen='4565:4588'>　取觶酬兄弟之黨長兄弟取觶酬賔之黨所謂無算</span><br/>
<span class='tline' id='l205' data-llen='4588:4615'><a onclick="displayPageImage('KR1d0067', 'WYG', '021-12a' );" name="021-12a" class="pb">[021-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4615:4620'>　爵也</span><br/>
<span class='tline' id='l207' data-llen='4620:4643'>曾子問曰大功之䘮可以與扵饋奠之事乎孔子曰豈</span><br/>
<span class='tline' id='l208' data-llen='4643:4666'>大功耳自斬衰以下皆可禮也曾子曰不以輕服而重</span><br/>
<span class='tline' id='l209' data-llen='4666:4689'>相為乎孔子曰非此之謂也天子諸侯之䘮斬衰者奠</span><br/>
<span class='tline' id='l210' data-llen='4689:4712'>大夫齊衰者奠士則朋友奠不足則取扵大功以下者</span><br/>
<span class='tline' id='l211' data-llen='4712:4719'>不足則反之</span><br/>
<span class='tline' id='l212' data-llen='4719:4742'>　此言為死者服還得為死者饋奠之事也饋奠奠扵</span><br/>
<span class='tline' id='l213' data-llen='4742:4765'>　殯也大夫朔望皆有奠士惟月朔其禮盛故執事者</span><br/>
<span class='tline' id='l214' data-llen='4765:4792'><a onclick="displayPageImage('KR1d0067', 'WYG', '021-12b' );" name="021-12b" class="pb">[021-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4792:4815'>　衆反者反而上也曾子問大功之䘮可以與他人饋</span><br/>
<span class='tline' id='l216' data-llen='4815:4838'>　奠之事乎孔子言豈但大功自斬衰以下皆可禮也</span><br/>
<span class='tline' id='l217' data-llen='4838:4861'>　蓋據為所服者饋奠而言曾子不悟此㫖乃曰不太</span><br/>
<span class='tline' id='l218' data-llen='4861:4884'>　輕已之服而重扵為他人乎孔子答云非此為他人</span><br/>
<span class='tline' id='l219' data-llen='4884:4907'>　之謂也凡殯奠主人悲哀故不親奠天子諸侯之䘮</span><br/>
<span class='tline' id='l220' data-llen='4907:4930'>　諸臣皆斬衰則斬衰者奠大夫則兄弟之服齊衰者</span><br/>
<span class='tline' id='l221' data-llen='4930:4953'>　奠士則朋友奠若人不充數則取大功以下又不足</span><br/>
<span class='tline' id='l222' data-llen='4953:4976'>　則反取大功以上之人也孔疏云大夫子及家臣皆</span><br/>
<span class='tline' id='l223' data-llen='4976:5003'><a onclick="displayPageImage('KR1d0067', 'WYG', '021-13a' );" name="021-13a" class="pb">[021-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5003:5026'>　斬衰子不親奠家臣辟天子諸侯不得饋奠故惟遣</span><br/>
<span class='tline' id='l225' data-llen='5026:5049'>　兄弟之服齊衰者奠士位卑不嫌敵君故遣僚屬奠</span><br/>
<span class='tline' id='l226' data-llen='5049:5072'>　僚屬弔服加麻則朋友也或曰不足則反之謂相授</span><br/>
<span class='tline' id='l227' data-llen='5072:5091'>　扵階上復出取也公食大夫禮先者反之</span><br/>
<span class='tline' id='l228' data-llen='5091:5114'>曾子問曰小功可以與扵祭乎孔子曰何必小功耳自</span><br/>
<span class='tline' id='l229' data-llen='5114:5137'>斬衰以下與祭禮也曾子曰不以輕䘮而重祭乎孔子</span><br/>
<span class='tline' id='l230' data-llen='5137:5160'>曰天子諸侯之䘮祭也不斬衰者不與祭大夫齊衰者</span><br/>
<span class='tline' id='l231' data-llen='5160:5178'>與祭士祭不足則取扵兄弟大功以下者</span><br/>
<span class='tline' id='l232' data-llen='5178:5205'><a onclick="displayPageImage('KR1d0067', 'WYG', '021-13b' );" name="021-13b" class="pb">[021-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5205:5228'>　此言為所服者得與扵祭而并釋輕䘮重祭之疑也</span><br/>
<span class='tline' id='l234' data-llen='5228:5251'>　祭謂虞與卒哭之祭曾子問若已有小功之䘮可以</span><br/>
<span class='tline' id='l235' data-llen='5251:5274'>　與扵祭乎孔子仍據所服者答之言何但小功自斬</span><br/>
<span class='tline' id='l236' data-llen='5274:5297'>　衰以下與祭禮也曽子曰不太輕䘮而重祭乎不知</span><br/>
<span class='tline' id='l237' data-llen='5297:5320'>　使服重者與䘮祭正所以重䘮也故孔子暁之曰天</span><br/>
<span class='tline' id='l238' data-llen='5320:5343'>　子諸侯之䘮祭也不斬衰者不與大夫則齊衰者與</span><br/>
<span class='tline' id='l239' data-llen='5343:5366'>　士祭若不足則取扵兄弟大功以下者孔疏云知與</span><br/>
<span class='tline' id='l240' data-llen='5366:5389'>　祭為虞卒哭時非練祥者士練祥之祭大功之服已</span><br/>
<span class='tline' id='l241' data-llen='5389:5416'><a onclick="displayPageImage('KR1d0067', 'WYG', '021-14a' );" name="021-14a" class="pb">[021-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5416:5439'>　除不得云取扵兄弟大功以下者其天子諸侯則練</span><br/>
<span class='tline' id='l243' data-llen='5439:5450'>　祥時猶斬衰與祭也</span><br/>
<span class='tline' id='l244' data-llen='5450:5473'>曾子問曰相識有䘮服可以與扵祭乎孔子曰緦不祭</span><br/>
<span class='tline' id='l245' data-llen='5473:5496'>又何助扵人曾子問曰廢䘮服可以與扵饋奠之事乎</span><br/>
<span class='tline' id='l246' data-llen='5496:5513'>孔子曰説衰與奠非禮也以擯相可也</span><br/>
<span class='tline' id='l247' data-llen='5513:5536'>　此申言有䘮服者不得與祭也祭謂吉祭廢猶除也</span><br/>
<span class='tline' id='l248' data-llen='5536:5559'>　曾子問若相識之人有祭事而已有䘮服可以助為</span><br/>
<span class='tline' id='l249' data-llen='5559:5582'>　之執事否孔子言己有緦麻之服服之輕者也尚不</span><br/>
<span class='tline' id='l250' data-llen='5582:5609'><a onclick="displayPageImage('KR1d0067', 'WYG', '021-14b' );" name="021-14b" class="pb">[021-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5609:5632'>　得自祭其宗廟又何得助他人之祭乎又問䘮服始</span><br/>
<span class='tline' id='l252' data-llen='5632:5655'>　除或可以與扵在殯饋奠之事乎孔子言方説衰即</span><br/>
<span class='tline' id='l253' data-llen='5655:5678'>　與奠是忘哀太速非禮也若以擯相則非行事之正</span><br/>
<span class='tline' id='l254' data-llen='5678:5701'>　其或可也案曾子以凶事相因疑得助奠而孔子以</span><br/>
<span class='tline' id='l255' data-llen='5701:5724'>　非禮斷之知除服猶不得相為則知有䘮服者决不</span><br/>
<span class='tline' id='l256' data-llen='5724:5735'>　可與扵他人之祭矣</span><br/>
<span class='tline' id='l257' data-llen='5735:5758'>曾子問曰昏禮既納幣有吉日女之父母死則如之何</span><br/>
<span class='tline' id='l258' data-llen='5758:5781'>孔子曰壻使人弔如壻之父母死則女之家亦使人弔</span><br/>
<span class='tline' id='l259' data-llen='5781:5808'><a onclick="displayPageImage('KR1d0067', 'WYG', '021-15a' );" name="021-15a" class="pb">[021-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5808:5832'>父䘮稱父母䘮稱母父母不在則稱伯父世母壻已𦵏</span><br/>
<span class='tline' id='l261' data-llen='5832:5855'>壻之伯父致命女氏曰某之子有父母之䘮不得嗣為</span><br/>
<span class='tline' id='l262' data-llen='5855:5878'>兄弟使某致命女氏許諾而弗敢嫁禮也壻免䘮女之</span><br/>
<span class='tline' id='l263' data-llen='5878:5901'>父母使人請壻弗取而后嫁之禮也女之父母死壻亦</span><br/>
<span class='tline' id='l264' data-llen='5901:5905'>如之</span><br/>
<span class='tline' id='l265' data-llen='5905:5928'>　此論昏娶遭䘮之事也吉日謂昏期也某之子某字</span><br/>
<span class='tline' id='l266' data-llen='5928:5951'>　是伯父之名使某致命某字是使者之名曾子問昏</span><br/>
<span class='tline' id='l267' data-llen='5951:5974'>　禮既納幣有吉日矣而女之父母死則處之當如何</span><br/>
<span class='tline' id='l268' data-llen='5974:6001'><a onclick="displayPageImage('KR1d0067', 'WYG', '021-15b' );" name="021-15b" class="pb">[021-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6001:6024'>　孔子言此時壻當使人往弔如壻之父母死則女之</span><br/>
<span class='tline' id='l270' data-llen='6024:6047'>　家亦然凡弔彼為父䘮則此稱父名彼為母䘮則此</span><br/>
<span class='tline' id='l271' data-llen='6047:6071'>　稱母名若父母不在則稱伯父世母壻已𦵏其親而</span><br/>
<span class='tline' id='l272' data-llen='6071:6094'>　嘉期尚逺則壻之伯父使使者致還其許昏之命扵</span><br/>
<span class='tline' id='l273' data-llen='6094:6117'>　女氏曰某之子有父母之䘮恐繼此不得復為兄弟</span><br/>
<span class='tline' id='l274' data-llen='6117:6140'>　故使某致命言兄弟者夫婦有兄弟之義不曰夫婦</span><br/>
<span class='tline' id='l275' data-llen='6140:6163'>　者未成昏嫌也女氏聞命許諾而不敢嫁其女禮也</span><br/>
<span class='tline' id='l276' data-llen='6163:6186'>　壻既免䘮女之父母使請成昏壻猶弗取而後以女</span><br/>
<span class='tline' id='l277' data-llen='6186:6213'><a onclick="displayPageImage('KR1d0067', 'WYG', '021-16a' );" name="021-16a" class="pb">[021-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6213:6236'>　歸之禮也女之父母死則致命扵男氏者禮亦如之</span><br/>
<span class='tline' id='l279' data-llen='6236:6259'>　羅氏欽順曰壻弗取免䘮之初不忍遽從吉也女氏</span><br/>
<span class='tline' id='l280' data-llen='6259:6282'>　再請壻曰有先人之好在又重之以嘉命敢不敬從</span><br/>
<span class='tline' id='l281' data-llen='6282:6305'>　而后嫁之所謂有故二十三年而嫁也案此與舊説</span><br/>
<span class='tline' id='l282' data-llen='6305:6328'>　異而扵義為長壻弗取者猶戚戚乎爾葢不親迎也</span><br/>
<span class='tline' id='l283' data-llen='6328:6351'>曾子問曰親迎女在塗而壻之父母死如之何孔子曰</span><br/>
<span class='tline' id='l284' data-llen='6351:6374'>女改服布深衣縞總以趨䘮女在塗而女之父母死則</span><br/>
<span class='tline' id='l285' data-llen='6374:6378'>女反</span><br/>
<span class='tline' id='l286' data-llen='6378:6405'><a onclick="displayPageImage('KR1d0067', 'WYG', '021-16b' );" name="021-16b" class="pb">[021-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6405:6428'>　此言逆女在塗者遭䘮之變也服嫁服也衣與裳相</span><br/>
<span class='tline' id='l288' data-llen='6428:6451'>　連而前後深邃曰深衣縞白絹也總束髪也曾子問</span><br/>
<span class='tline' id='l289' data-llen='6451:6474'>　親迎女既在塗若壻之父母死則處之當如何孔子</span><br/>
<span class='tline' id='l290' data-llen='6474:6497'>　言女當改其嫁服用布為深衣縞為總以奔舅姑之</span><br/>
<span class='tline' id='l291' data-llen='6497:6520'>　䘮若女在塗而女之父母死則女反鄭氏曰布深衣</span><br/>
<span class='tline' id='l292' data-llen='6520:6543'>　縞總婦人始䘮未成服之服也女反奔䘮服期案既</span><br/>
<span class='tline' id='l293' data-llen='6543:6566'>　嫁之女所以降其父母之本服者義無兩重也若在</span><br/>
<span class='tline' id='l294' data-llen='6566:6586'>　塗而反則猶未嫁也鄭注以為服期疑未是</span><br/>
<span class='tline' id='l295' data-llen='6586:6613'><a onclick="displayPageImage('KR1d0067', 'WYG', '021-17a' );" name="021-17a" class="pb">[021-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6613:6636'>如壻親迎女未至而有齊衰大功之䘮則如之何孔子</span><br/>
<span class='tline' id='l297' data-llen='6636:6659'>曰男不入改服扵外次女入改服扵内次然後即位而</span><br/>
<span class='tline' id='l298' data-llen='6659:6682'>哭曾子問曰除䘮則不復昏禮乎孔子曰祭過時不祭</span><br/>
<span class='tline' id='l299' data-llen='6682:6691'>禮也又何反扵初</span><br/>
<span class='tline' id='l300' data-llen='6691:6714'>　此言處䘮與昏之禮也曾子問如壻親迎在塗女未</span><br/>
<span class='tline' id='l301' data-llen='6714:6737'>　至而壻家有齊衰大功之䘮則處之當如何孔子言</span><br/>
<span class='tline' id='l302' data-llen='6737:6760'>　男不入大門改其親迎之服服深衣扵門外之次女</span><br/>
<span class='tline' id='l303' data-llen='6760:6783'>　入大門改其嫁服服深衣扵門内之次改服畢然後</span><br/>
<span class='tline' id='l304' data-llen='6783:6810'><a onclick="displayPageImage('KR1d0067', 'WYG', '021-17b' );" name="021-17b" class="pb">[021-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6810:6833'>　即位而哭曾子問如是則昏禮燕飲停矣除䘮之後</span><br/>
<span class='tline' id='l306' data-llen='6833:6856'>　不可復乎孔子言祭重而昏輕祭過時即不復祭者</span><br/>
<span class='tline' id='l307' data-llen='6856:6879'>　禮也况輕者豈可反扵初乎案除䘮不復昏禮黄氏</span><br/>
<span class='tline' id='l308' data-llen='6879:6902'>　以終廢見舅姑與廟見為疑所謂禮者注云同牢饋</span><br/>
<span class='tline' id='l309' data-llen='6902:6921'>　饗相飲食之道非廟見及見舅姑之禮也</span><br/>
<span class='tline' id='l310' data-llen='6921:6944'>孔子曰嫁女之家三夜不息燭思相離也取婦之家三</span><br/>
<span class='tline' id='l311' data-llen='6944:6967'>日不舉樂思嗣親也三月而廟見稱來婦也擇日而祭</span><br/>
<span class='tline' id='l312' data-llen='6967:6976'>扵禰成婦之義也</span><br/>
<span class='tline' id='l313' data-llen='6976:7003'><a onclick="displayPageImage('KR1d0067', 'WYG', '021-18a' );" name="021-18a" class="pb">[021-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7003:7026'>　此言昏禮之重也孔子言昏禮者女之終婦之始也</span><br/>
<span class='tline' id='l315' data-llen='7026:7049'>　女子生而願為之有家當其嫁女則其家三夜不息</span><br/>
<span class='tline' id='l316' data-llen='7049:7072'>　燭者以思相離不能寝寐故也男子生而願為之有</span><br/>
<span class='tline' id='l317' data-llen='7072:7095'>　室當其取婦則其家三日不舉樂者以思嗣親不無</span><br/>
<span class='tline' id='l318' data-llen='7095:7118'>　感傷故也成昏之眀日婦見舅姑若舅姑已沒則三</span><br/>
<span class='tline' id='l319' data-llen='7118:7141'>　月見扵廟祝辭稱曰某氏來婦言來為婦也必擇吉</span><br/>
<span class='tline' id='l320' data-llen='7141:7164'>　廟見以祭者以婦應供養舅姑故成其生時盥饋之</span><br/>
<span class='tline' id='l321' data-llen='7164:7187'>　義也案舅姑有偏沒者崔氏曰厥眀婦盥饋扵其存</span><br/>
<span class='tline' id='l322' data-llen='7187:7214'><a onclick="displayPageImage('KR1d0067', 'WYG', '021-18b' );" name="021-18b" class="pb">[021-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7214:7237'>　者三月廟見扵其亡者此皆謂適婦若庶婦則不饋</span><br/>
<span class='tline' id='l324' data-llen='7237:7260'>　亦不廟見張子曰古者婦三月而後廟見女家馬亦</span><br/>
<span class='tline' id='l325' data-llen='7260:7283'>　必三月而後反此則慎重服事祖考其可以事宗廟</span><br/>
<span class='tline' id='l326' data-llen='7283:7294'>　與否扵此時决之也</span><br/>
<span class='tline' id='l327' data-llen='7294:7317'>曾子問曰女未廟見而死則如之何孔子曰不遷扵祖</span><br/>
<span class='tline' id='l328' data-llen='7317:7341'>不祔扵皇姑壻不杖不菲不次歸𦵏扵女氏之黨示未</span><br/>
<span class='tline' id='l329' data-llen='7341:7346'>成婦也</span><br/>
<span class='tline' id='l330' data-llen='7346:7369'>　此言未成為婦者既死之禮也皇大也曾子問女若</span><br/>
<span class='tline' id='l331' data-llen='7369:7396'><a onclick="displayPageImage('KR1d0067', 'WYG', '021-19a' );" name="021-19a" class="pb">[021-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7396:7419'>　未及廟見而死則處之當如何孔子言是則不遷柩</span><br/>
<span class='tline' id='l333' data-llen='7419:7442'>　而朝扵祖廟亦不祔主扵祖姑之廟壻為之服齊衰</span><br/>
<span class='tline' id='l334' data-llen='7442:7466'>　而不杖不草屨不别處哀次仍歸𦵏扵女氏之黨以</span><br/>
<span class='tline' id='l335' data-llen='7466:7489'>　示未廟見者未得成其為婦也或曰此未廟見而死</span><br/>
<span class='tline' id='l336' data-llen='7489:7512'>　謂舅姑皆沒者若舅姑存則厥眀見扵舅姑舅姑醴</span><br/>
<span class='tline' id='l337' data-llen='7512:7535'>　婦而授之室不可謂未成婦也死當𦵏扵男之黨</span><br/>
<span class='tline' id='l338' data-llen='7535:7558'>曾子問曰取女有吉日而女死如之何孔子曰壻齊衰</span><br/>
<span class='tline' id='l339' data-llen='7558:7573'>而弔既𦵏而除之夫死亦如之</span><br/>
<span class='tline' id='l340' data-llen='7573:7600'><a onclick="displayPageImage('KR1d0067', 'WYG', '021-19b' );" name="021-19b" class="pb">[021-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7600:7623'>　此言女子昏禮之變也曾子問取女有吉日矣而女</span><br/>
<span class='tline' id='l342' data-llen='7623:7646'>　死則處之如何孔子言壻當齊衰而弔以曾請期也</span><br/>
<span class='tline' id='l343' data-llen='7646:7669'>　既葬則除之未成婦也若有吉日而夫死則女亦如</span><br/>
<span class='tline' id='l344' data-llen='7669:7692'>　之案鄭注謂女服斬衰或謂女在家從父禮不貳斬</span><br/>
<span class='tline' id='l345' data-llen='7692:7715'>　亦當齊衰也三月未廟見尚曰未成婦方有吉日而</span><br/>
<span class='tline' id='l346' data-llen='7715:7728'>　死即服之哭之扵義為疑</span><br/>
<span class='tline' id='l347' data-llen='7728:7751'>曾子問曰䘮有二孤廟有二主禮與孔子曰天無二日</span><br/>
<span class='tline' id='l348' data-llen='7751:7774'>土無二王嘗禘郊社尊無二上未知其為禮也昔者齊</span><br/>
<span class='tline' id='l349' data-llen='7774:7801'><a onclick="displayPageImage('KR1d0067', 'WYG', '021-20a' );" name="021-20a" class="pb">[021-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7801:7824'>桓公亟舉兵作偽主以行及反藏諸祖廟廟有二主自</span><br/>
<span class='tline' id='l351' data-llen='7824:7847'>桓公始也䘮之二孤則昔者衛靈公適魯遭季桓子之</span><br/>
<span class='tline' id='l352' data-llen='7847:7870'>䘮衛君請弔哀公辭不得命公為主客入弔康子立扵</span><br/>
<span class='tline' id='l353' data-llen='7870:7893'>門右北面公揖讓升自東階西鄉客升自西階弔公拜</span><br/>
<span class='tline' id='l354' data-llen='7893:7916'>興哭康子拜稽顙扵位有司弗辯也今之二孤自季康</span><br/>
<span class='tline' id='l355' data-llen='7916:7922'>子之過也</span><br/>
<span class='tline' id='l356' data-llen='7922:7945'>　此言䘮不得有二孤廟不得有二主也亟數也曾子</span><br/>
<span class='tline' id='l357' data-llen='7945:7968'>　問䘮有孤廟有主禮也䘮有二孤廟有二主亦禮也</span><br/>
<span class='tline' id='l358' data-llen='7968:7995'><a onclick="displayPageImage('KR1d0067', 'WYG', '021-20b' );" name="021-20b" class="pb">[021-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7995:8018'>　與孔子言在天無二日在土無二王祭之嘗禘郊社</span><br/>
<span class='tline' id='l360' data-llen='8018:8041'>　其尊無二上眀乎廟之必無二主則無疑扵䘮之必</span><br/>
<span class='tline' id='l361' data-llen='8041:8064'>　無二孤矣我未知其為禮也古禮師行必載遷廟之</span><br/>
<span class='tline' id='l362' data-llen='8064:8087'>　主扵齊車示有所尊也昔齊桓公亟舉兵作假主以</span><br/>
<span class='tline' id='l363' data-llen='8087:8110'>　行反而藏之祖廟廟有二主實自桓公始也至扵䘮</span><br/>
<span class='tline' id='l364' data-llen='8110:8133'>　之二孤則昔者衛靈公適魯遭季桓子之䘮衛君請</span><br/>
<span class='tline' id='l365' data-llen='8133:8156'>　弔哀公既辭之而不獲命遂為主客入弔則主宜拜</span><br/>
<span class='tline' id='l366' data-llen='8156:8179'>　賔康子尊卑不等但當哭踊而已乃立扵門右北面</span><br/>
<span class='tline' id='l367' data-llen='8179:8206'><a onclick="displayPageImage('KR1d0067', 'WYG', '021-21a' );" name="021-21a" class="pb">[021-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8206:8229'>　當公揖讓升自東堦西鄉客升自西階弔公拜哭之</span><br/>
<span class='tline' id='l369' data-llen='8229:8252'>　時而亦拜稽顙扵位有司弗能辨也今之二孤則自</span><br/>
<span class='tline' id='l370' data-llen='8252:8275'>　季康子之過也案注疏鄰國之君弔賔主尊卑宜敵</span><br/>
<span class='tline' id='l371' data-llen='8275:8297'>　故君為主唯君答拜若康子者君弔其臣之禮也</span><br/>
<span class='tline' id='l372' data-llen='8297:8320'>曾子問曰古者師行必以遷廟主行乎孔子曰天子巡</span><br/>
<span class='tline' id='l373' data-llen='8320:8343'>守以遷廟主行載于齊車言必有尊也今也取七廟之</span><br/>
<span class='tline' id='l374' data-llen='8343:8366'>主以行則失之矣當七廟五廟無虛主虛主者惟天子</span><br/>
<span class='tline' id='l375' data-llen='8366:8389'>崩諸侯薨與去其國與祫祭扵祖為無主耳吾聞諸老</span><br/>
<span class='tline' id='l376' data-llen='8389:8416'><a onclick="displayPageImage('KR1d0067', 'WYG', '021-21b' );" name="021-21b" class="pb">[021-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8416:8439'>耼曰天子崩國君薨則祝取羣廟之主而藏諸祖廟禮</span><br/>
<span class='tline' id='l378' data-llen='8439:8462'>也卒哭成事而后主各反其廟君去其國大宰取羣廟</span><br/>
<span class='tline' id='l379' data-llen='8462:8485'>之主以從禮也祫祭扵祖則祝迎四廟之主主出廟入</span><br/>
<span class='tline' id='l380' data-llen='8485:8493'>廟必蹕老耼云</span><br/>
<span class='tline' id='l381' data-llen='8493:8516'>　此言行師而載七廟主之非也齊車金路也曾子問</span><br/>
<span class='tline' id='l382' data-llen='8516:8539'>　古者天子親征其師必載遷廟之主行乎孔子言非</span><br/>
<span class='tline' id='l383' data-llen='8539:8562'>　獨行師也天子巡守必以遷廟主行載扵齊車凡事</span><br/>
<span class='tline' id='l384' data-llen='8562:8585'>　稟命所以眀有尊也今乃取七廟之主以行則失之</span><br/>
<span class='tline' id='l385' data-llen='8585:8612'><a onclick="displayPageImage('KR1d0067', 'WYG', '021-22a' );" name="021-22a" class="pb">[021-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8612:8635'>　矣葢天子七廟諸侯五廟皆無虚主虚主者唯天子</span><br/>
<span class='tline' id='l387' data-llen='8635:8658'>　崩諸侯薨與去其國與祫祭扵祖為然可老耼為多</span><br/>
<span class='tline' id='l388' data-llen='8658:8681'>　聞古禮者吾聞之天子崩國君薨則祝取羣廟之主</span><br/>
<span class='tline' id='l389' data-llen='8681:8704'>　藏諸祖廟以䘮三年不祭且象生者為凶事而聚集</span><br/>
<span class='tline' id='l390' data-llen='8704:8727'>　也至卒哭成事改題而後各反其廟若諸侯大去其</span><br/>
<span class='tline' id='l391' data-llen='8727:8750'>　國則大宰取羣廟之主皆行不敢棄其先祖也諸侯</span><br/>
<span class='tline' id='l392' data-llen='8750:8773'>　祫祭扵祖則祝迎髙曾祖禰入大祖之廟主之出入</span><br/>
<span class='tline' id='l393' data-llen='8773:8796'>　必蹕止行人而不敢瀆即天子可知矣葢老耼之云</span><br/>
<span class='tline' id='l394' data-llen='8796:8823'><a onclick="displayPageImage('KR1d0067', 'WYG', '021-22b' );" name="021-22b" class="pb">[021-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8823:8846'>　如此案吳氏澄曰遷廟主謂祔禰時所遷主在昭廟</span><br/>
<span class='tline' id='l396' data-llen='8846:8869'>　穆廟之上最尊親者也君将出行徧告有廟之諸主</span><br/>
<span class='tline' id='l397' data-llen='8869:8892'>　又特告此無廟之一主而載之以行必扵齊車者方</span><br/>
<span class='tline' id='l398' data-llen='8892:8905'>　氏慤謂有齊敬之心是也</span><br/>
<span class='tline' id='l399' data-llen='8905:8928'>曽子問曰古者師行無遷主則何主孔子曰主命問曰</span><br/>
<span class='tline' id='l400' data-llen='8928:8951'>何謂也孔子曰天子諸侯将出必以幣帛皮圭告于祖</span><br/>
<span class='tline' id='l401' data-llen='8951:8974'>禰遂奉以出載于齊車以行每舎奠焉而後就舎反必</span><br/>
<span class='tline' id='l402' data-llen='8974:8995'>告設奠卒斂幣玉藏諸兩階之閒乃出葢貴命也</span><br/>
<span class='tline' id='l403' data-llen='8995:9022'><a onclick="displayPageImage('KR1d0067', 'WYG', '021-23a' );" name="021-23a" class="pb">[021-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9022:9045'>　此言無遷主者奉命以行之禮也曾子問古者師行</span><br/>
<span class='tline' id='l405' data-llen='9045:9068'>　必載遷主固也若無當毁之廟則将何主乎孔子曰</span><br/>
<span class='tline' id='l406' data-llen='9068:9091'>　是則主命焉耳曾子問曰何謂也孔子曰凡天子諸</span><br/>
<span class='tline' id='l407' data-llen='9091:9114'>　侯将出必以幣帛皮圭告于在廟之祖彌告訖遂奉</span><br/>
<span class='tline' id='l408' data-llen='9114:9137'>　此幣玉以出載扵齊車以行是則已受命而神實憑</span><br/>
<span class='tline' id='l409' data-llen='9137:9160'>　之每至停舎之處先以脯醢奠此幣玉而后就舎反</span><br/>
<span class='tline' id='l410' data-llen='9160:9183'>　必告扵廟設奠既卒然後斂此幣玉埋諸兩階之問</span><br/>
<span class='tline' id='l411' data-llen='9183:9206'>　乃出葢貴此主命故也黄氏震曰主命者主在廟而</span><br/>
<span class='tline' id='l412' data-llen='9206:9233'><a onclick="displayPageImage('KR1d0067', 'WYG', '021-23b' );" name="021-23b" class="pb">[021-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9233:9256'>　受其命以行不以主行也益可見齊桓作偽主之為</span><br/>
<span class='tline' id='l414' data-llen='9256:9262'>　非禮矣</span><br/>
<span class='tline' id='l415' data-llen='9262:9285'>子㳺問曰䘮慈母如母禮與孔子曰非禮也古者男子</span><br/>
<span class='tline' id='l416' data-llen='9285:9308'>外有傅内有慈母君命所使教子也何服之有昔者魯</span><br/>
<span class='tline' id='l417' data-llen='9308:9331'>昭公少䘮其母有慈母良及其死也公弗忍也欲䘮之</span><br/>
<span class='tline' id='l418' data-llen='9331:9354'>有司以聞曰古之禮慈母無服今也君為之服是逆古</span><br/>
<span class='tline' id='l419' data-llen='9354:9377'>之禮而亂國法也若終行之則有司将書之以遺後世</span><br/>
<span class='tline' id='l420' data-llen='9377:9400'>無乃不可乎公曰古者天子練冠以燕居公弗忍也遂</span><br/>
<span class='tline' id='l421' data-llen='9400:9427'><a onclick="displayPageImage('KR1d0067', 'WYG', '021-24a' );" name="021-24a" class="pb">[021-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9427:9444'>練冠以䘮慈母䘮慈母自魯昭公始也</span><br/>
<span class='tline' id='l423' data-llen='9444:9467'>　此言諸侯之子扵慈母無服之事也天子練冠以燕</span><br/>
<span class='tline' id='l424' data-llen='9467:9490'>　居鄭注謂庶子王為其母攷家語作古者天子䘮慈</span><br/>
<span class='tline' id='l425' data-llen='9490:9513'>　母練冠以燕居子㳺問䘮慈母一如母之服禮有之</span><br/>
<span class='tline' id='l426' data-llen='9513:9536'>　與孔子言此非禮也古者男子外有傅内有慈母乃</span><br/>
<span class='tline' id='l427' data-llen='9536:9559'>　君命所使教子者也何服之有乎昔者魯昭公少䘮</span><br/>
<span class='tline' id='l428' data-llen='9559:9582'>　其母有慈母者性行良善及其死也公弗忍而欲䘮</span><br/>
<span class='tline' id='l429' data-llen='9582:9605'>　之有司據禮以諫曰古禮慈母無服今君而乃為之</span><br/>
<span class='tline' id='l430' data-llen='9605:9632'><a onclick="displayPageImage('KR1d0067', 'WYG', '021-24b' );" name="021-24b" class="pb">[021-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9632:9655'>　服是逆古禮而亂國法也君舉必書若終行之則有</span><br/>
<span class='tline' id='l432' data-llen='9655:9678'>　司将書之以遺後世無乃不可乎昭公曰古者天子</span><br/>
<span class='tline' id='l433' data-llen='9678:9701'>　練冠以燕居葢是慈母之服公固弗忍也遂練冠以</span><br/>
<span class='tline' id='l434' data-llen='9701:9724'>　䘮慈母䘮慈母乃自魯昭公始也案禮言慈母有三</span><br/>
<span class='tline' id='l435' data-llen='9724:9747'>　條一則妾子無母使妾之無子者養之命為子母服</span><br/>
<span class='tline' id='l436' data-llen='9747:9770'>　以三年䘮服齊衰章所言慈母如母是也二則嫡妻</span><br/>
<span class='tline' id='l437' data-llen='9770:9793'>　子無母使妾養之雖均乎慈愛但嫡妻之子妾無為</span><br/>
<span class='tline' id='l438' data-llen='9793:9816'>　母之義而恩深事重故服以小功䘮服小功章所以</span><br/>
<span class='tline' id='l439' data-llen='9816:9843'><a onclick="displayPageImage('KR1d0067', 'WYG', '021-25a' );" name="021-25a" class="pb">[021-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9843:9867'>　　不直言慈母而云庶母慈已者眀異扵三年之慈母</span><br/>
<span class='tline' id='l441' data-llen='9867:9891'>　　也其三則是無服者内則所云擇扵諸母與可者使</span><br/>
<span class='tline' id='l442' data-llen='9891:9915'>　　為子師其次為慈母其次為保母保母無服則此慈</span><br/>
<span class='tline' id='l443' data-llen='9915:9935'>　　母亦無服孔子言君命所使教子者是也</span><br/>
<span class='tline' id='l444' data-llen='9935:9938'>　</span><br/>
<span class='tline' id='l445' data-llen='9938:9941'>　</span><br/>
<span class='tline' id='l446' data-llen='9941:9944'>　</span><br/>
<span class='tline' id='l447' data-llen='9944:9947'>　</span><br/>
<span class='tline' id='l448' data-llen='9947:9974'><a onclick="displayPageImage('KR1d0067', 'WYG', '021-25b' );" name="021-25b" class="pb">[021-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9974:9977'>　</span><br/>
<span class='tline' id='l450' data-llen='9977:9980'>　</span><br/>
<span class='tline' id='l451' data-llen='9980:9983'>　</span><br/>
<span class='tline' id='l452' data-llen='9983:9986'>　</span><br/>
<span class='tline' id='l453' data-llen='9986:9989'>　</span><br/>
<span class='tline' id='l454' data-llen='9989:9992'>　</span><br/>
<span class='tline' id='l455' data-llen='9992:9995'>　</span><br/>
<span class='tline' id='l456' data-llen='9995:10007'>日講禮記解義卷二十一</span><br/>
</p>
<p><br/>
</p>
  </div>
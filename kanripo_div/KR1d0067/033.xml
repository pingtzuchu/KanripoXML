<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1d0067', 'WYG', '033-1a' );" name="033-1a" class="pb">[033-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:194'>　欽定四庫全書</span><br/>
<span class='tline' id='l9' data-llen='194:206'>日講禮記解義卷三十三</span><br/>
<span class='tline' id='l10' data-llen='206:211'>　玉藻</span><br/>
<span class='tline' id='l11' data-llen='211:235'>　　此篇記天子諸侯服冕笏佩之類及行禮容節以篇</span><br/>
<span class='tline' id='l12' data-llen='235:259'>　　首二字名篇其文畧與少儀曲禮相似范氏鍾曰玉</span><br/>
<span class='tline' id='l13' data-llen='259:283'>　　藻一篇巨細兼舉君有君之威儀臣有臣之成儀以</span><br/>
<span class='tline' id='l14' data-llen='283:307'>　　至飲食起居之纖悉文若不類然錯綜而觀固雜而</span><br/>
<span class='tline' id='l15' data-llen='307:314'>　　不越也</span><br/>
<span class='tline' id='l16' data-llen='314:340'><a onclick="displayPageImage('KR1d0067', 'WYG', '033-1b' );" name="033-1b" class="pb">[033-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='340:359'>　天子玉藻十有二旒前後邃延龍卷以祭</span><br/>
<span class='tline' id='l18' data-llen='359:383'>　　此言天子廟祭之冕服也玉謂冕前後垂旒之玉藻</span><br/>
<span class='tline' id='l19' data-llen='383:407'>　　則貫玉之雜采絲繩也邃深也延冕上覆也卷亦作</span><br/>
<span class='tline' id='l20' data-llen='407:431'>　　衮天子之冕用玉而以五采之藻貫為十有二旒旒</span><br/>
<span class='tline' id='l21' data-llen='431:455'>　　長尺二寸前後皆垂於延之下而深以邃服則畫龍</span><br/>
<span class='tline' id='l22' data-llen='455:479'>　　其形卷曲以此祭上帝先王蓋禮大而貴乎文也案</span><br/>
<span class='tline' id='l23' data-llen='479:503'>　　天子之尊視乎天十有二者天之數變化者天之道</span><br/>
<span class='tline' id='l24' data-llen='503:525'>　　玉藻十二旒所以則天數龍衮所以體天道也</span><br/>
<span class='tline' id='l25' data-llen='525:551'><a onclick="displayPageImage('KR1d0067', 'WYG', '033-2a' );" name="033-2a" class="pb">[033-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='551:575'>𤣥端而朝日於東門之外聼朔於南門之外閏月則闔</span><br/>
<span class='tline' id='l27' data-llen='575:584'>門左扉立于其中</span><br/>
<span class='tline' id='l28' data-llen='584:607'>　此言天子朝日聼朔之冕服也端注讀作冕聼朔月</span><br/>
<span class='tline' id='l29' data-llen='607:630'>　朔聼事也東門南門皆謂國門天子服元衣而加元</span><br/>
<span class='tline' id='l30' data-llen='630:653'>　冕春分之日朝日於東門之外日生於東也每月朔</span><br/>
<span class='tline' id='l31' data-llen='653:676'>　聼事於南門之外眀堂在國之南也閏月非復常月</span><br/>
<span class='tline' id='l32' data-llen='676:699'>　雖居其方必闔門之左扉而立于其中焉案月令眀</span><br/>
<span class='tline' id='l33' data-llen='699:722'>　堂孟月居左季月居右象天左旋閏月為餘氣故闔</span><br/>
<span class='tline' id='l34' data-llen='722:748'><a onclick="displayPageImage('KR1d0067', 'WYG', '033-2b' );" name="033-2b" class="pb">[033-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='748:759'>　左而開右以順之也</span><br/>
<span class='tline' id='l36' data-llen='759:782'>皮弁以日視朝遂以食日中而餕奏而食日少牢朔月</span><br/>
<span class='tline' id='l37' data-llen='782:794'>大牢五飲上水漿酒醴酏</span><br/>
<span class='tline' id='l38' data-llen='794:817'>　此言天子視朝常食之冠服也皮弁服白鹿皮為弁</span><br/>
<span class='tline' id='l39' data-llen='817:840'>　白布為衣也朔月月朔也上水以水為上也酒事酒</span><br/>
<span class='tline' id='l40' data-llen='840:863'>　昔酒也醴重醴也酏釀粥為酏也天子服皮弁以每</span><br/>
<span class='tline' id='l41' data-llen='863:886'>　日視朝敬之至矣而遂以視朝之服而朝食不敢慢</span><br/>
<span class='tline' id='l42' data-llen='886:909'>　於所養也日中即食朝食之餘不敢厚於所養也食</span><br/>
<span class='tline' id='l43' data-llen='909:935'><a onclick="displayPageImage('KR1d0067', 'WYG', '033-3a' );" name="033-3a" class="pb">[033-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='935:958'>　必奏樂以侑貴於和也常日少牢惟朔月大牢昭其</span><br/>
<span class='tline' id='l45' data-llen='958:981'>　節也有食必有飲五飲上水而以漿酒醴酏為序明</span><br/>
<span class='tline' id='l46' data-llen='981:987'>　其本也</span><br/>
<span class='tline' id='l47' data-llen='987:1011'>卒食𤣥端而居動則左史書之言則右史書之御瞽幾</span><br/>
<span class='tline' id='l48' data-llen='1011:1032'>聲之上下年不順成則天子素服乗素車食無樂</span><br/>
<span class='tline' id='l49' data-llen='1032:1055'>　此言天子燕居及處灾年之禮也御瞽謂侍御之樂</span><br/>
<span class='tline' id='l50' data-llen='1055:1079'>　工㡬察也天子卒食服𤣥端以燕居一動則左史書</span><br/>
<span class='tline' id='l51' data-llen='1079:1102'>　之一言則右史書之每食必奏聲有上下則御瞽㡬</span><br/>
<span class='tline' id='l52' data-llen='1102:1128'><a onclick="displayPageImage('KR1d0067', 'WYG', '033-3b' );" name="033-3b" class="pb">[033-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1128:1151'>　之或年不順而水旱至不成而饑饉至則天子服素</span><br/>
<span class='tline' id='l54' data-llen='1151:1174'>　服乗素車當食而無侑食之樂矣孔疏周禮五史無</span><br/>
<span class='tline' id='l55' data-llen='1174:1197'>　左史右史左氏傳大史書崔杼弑其君則大史為左</span><br/>
<span class='tline' id='l56' data-llen='1197:1220'>　史襄王命内史策命晉侯是言語之事故為右史藝</span><br/>
<span class='tline' id='l57' data-llen='1220:1237'>　文志右史記事左史記言與此正反</span><br/>
<span class='tline' id='l58' data-llen='1237:1261'>諸侯𤣥端以祭裨冕以朝皮弁以聼朔於大廟朝服以</span><br/>
<span class='tline' id='l59' data-llen='1261:1269'>日視朝於内朝</span><br/>
<span class='tline' id='l60' data-llen='1269:1292'>　此言諸侯朝祭及聼朔視朝之冠服也裨冕公衮侯</span><br/>
<span class='tline' id='l61' data-llen='1292:1318'><a onclick="displayPageImage('KR1d0067', 'WYG', '033-4a' );" name="033-4a" class="pb">[033-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1318:1341'>　伯鷩子男毳也内朝路寢門外之正朝也諸侯之服</span><br/>
<span class='tline' id='l63' data-llen='1341:1364'>　有元端以祭先君所以格幽有裨冕以朝天子所以</span><br/>
<span class='tline' id='l64' data-llen='1364:1387'>　辨分每月用鹿皮素布之服告朔於大廟以示受之</span><br/>
<span class='tline' id='l65' data-llen='1387:1410'>　君親而不敢専每日用元冠緇布素裳之服視朝於</span><br/>
<span class='tline' id='l66' data-llen='1410:1433'>　内朝以示接羣臣而不敢逸也案天子聼朔於路門</span><br/>
<span class='tline' id='l67' data-llen='1433:1456'>　外正朔所自出也諸侯聼朔於大廟祖所受於天子</span><br/>
<span class='tline' id='l68' data-llen='1456:1460'>　也</span><br/>
<span class='tline' id='l69' data-llen='1460:1483'>朝辨色始入君日出而視之退適路寢聼政使人視大</span><br/>
<span class='tline' id='l70' data-llen='1483:1509'><a onclick="displayPageImage('KR1d0067', 'WYG', '033-4b' );" name="033-4b" class="pb">[033-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1509:1522'>夫大夫退然後適小寢釋服</span><br/>
<span class='tline' id='l72' data-llen='1522:1545'>　此言諸侯視朝之禮也小寢燕寢禮莫大於朝而朝</span><br/>
<span class='tline' id='l73' data-llen='1545:1568'>　有定時在羣臣則待於辨色始入應門詩曰夜嚮晨</span><br/>
<span class='tline' id='l74' data-llen='1568:1591'>　言觀其旂是也君則日出而視之詩曰東方眀矣朝</span><br/>
<span class='tline' id='l75' data-llen='1591:1614'>　既昌矣是其時也退而適於路寢以聼政使人視大</span><br/>
<span class='tline' id='l76' data-llen='1614:1637'>　夫待大夫既退無復有入路寢之朝而以政為請者</span><br/>
<span class='tline' id='l77' data-llen='1637:1660'>　然後適於小寢更朝服而服元端焉陳氏祥道曰朝</span><br/>
<span class='tline' id='l78' data-llen='1660:1683'>　以先為勤退以先為逸朝而臣先於君所以眀分守</span><br/>
<span class='tline' id='l79' data-llen='1683:1709'><a onclick="displayPageImage('KR1d0067', 'WYG', '033-5a' );" name="033-5a" class="pb">[033-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1709:1724'>　退而君後於臣所以防怠荒也</span><br/>
<span class='tline' id='l81' data-llen='1724:1747'>又朝服以食特牲三俎祭肺夕深衣祭牢肉朔月少牢</span><br/>
<span class='tline' id='l82' data-llen='1747:1765'>五俎四簋子卯稷食菜羮夫人與君同庖</span><br/>
<span class='tline' id='l83' data-llen='1765:1788'>　此言諸侯燕食之禮也三牲豕魚腊周人祭肺夕夕</span><br/>
<span class='tline' id='l84' data-llen='1788:1811'>　食也牢肉即特牲之餘肉五俎加羊與其腸胃也簋</span><br/>
<span class='tline' id='l85' data-llen='1811:1834'>　盛黍稷之器常食二簋月朔四簋子卯謂之疾日諸</span><br/>
<span class='tline' id='l86' data-llen='1834:1857'>　侯適小寢既釋服又朝服以食用特牲三俎而祭肺</span><br/>
<span class='tline' id='l87' data-llen='1857:1880'>　夕食不朝服惟服深衣不祭肺惟祭牢肉朔月而加</span><br/>
<span class='tline' id='l88' data-llen='1880:1906'><a onclick="displayPageImage('KR1d0067', 'WYG', '033-5b' );" name="033-5b" class="pb">[033-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1906:1929'>　隆用少牢五俎四簋遇子卯而減殺用稷食菜羮凡</span><br/>
<span class='tline' id='l90' data-llen='1929:1952'>　夫人所食不特殺而與君同庖可類推也案朔月少</span><br/>
<span class='tline' id='l91' data-llen='1952:1975'>　牢降於天子亦以無故不殺羊也夫人同庖與共牢</span><br/>
<span class='tline' id='l92' data-llen='1975:1982'>　而食同義</span><br/>
<span class='tline' id='l93' data-llen='1982:2005'>君無故不殺牛大夫無故不殺羊士無故不殺犬豕君</span><br/>
<span class='tline' id='l94' data-llen='2005:2021'>子逺庖廚凡有血氣之類弗身踐也</span><br/>
<span class='tline' id='l95' data-llen='2021:2044'>　此言諸侯以下殺牲之禮與好生之仁也君謂諸侯</span><br/>
<span class='tline' id='l96' data-llen='2044:2067'>　故謂祭祀賓客之事庖宰殺之所廚烹飪之所踐當</span><br/>
<span class='tline' id='l97' data-llen='2067:2093'><a onclick="displayPageImage('KR1d0067', 'WYG', '033-6a' );" name="033-6a" class="pb">[033-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2093:2116'>　為翦禮者仁之發故於用物也有節焉如國君無故</span><br/>
<span class='tline' id='l99' data-llen='2116:2139'>　則不殺牛大夫無故則不殺羊士無故并不殺犬豕</span><br/>
<span class='tline' id='l100' data-llen='2139:2162'>　蓋君子逺庖廚所以養其不忍之心故於凡有血氣</span><br/>
<span class='tline' id='l101' data-llen='2162:2185'>　之類弗以身踐也應氏鏞曰無故不殺仁也君大夫</span><br/>
<span class='tline' id='l102' data-llen='2185:2208'>　士必有辨禮也有故而殺禮也逺之而弗身踐仁也</span><br/>
<span class='tline' id='l103' data-llen='2208:2231'>至于八月不雨君不舉年不順成君衣布搢本關梁不</span><br/>
<span class='tline' id='l104' data-llen='2231:2251'>租山澤列而不賦土功不興大夫不得造車馬</span><br/>
<span class='tline' id='l105' data-llen='2251:2274'>　此言諸侯及大夫遭凶年之禮也周八月夏六月也</span><br/>
<span class='tline' id='l106' data-llen='2274:2300'><a onclick="displayPageImage('KR1d0067', 'WYG', '033-6b' );" name="033-6b" class="pb">[033-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2300:2323'>　殺牲盛饌曰舉士以竹為笏而象飾其本搢插也天</span><br/>
<span class='tline' id='l108' data-llen='2323:2346'>　時雨澤所以生物至于八月不雨則君為旱變而不</span><br/>
<span class='tline' id='l109' data-llen='2346:2369'>　舉年不順成則君衣布衣插士笏以自貶損關市澤</span><br/>
<span class='tline' id='l110' data-llen='2369:2392'>　梁不租山澤但遮列人不得非時采取而不賦以寛</span><br/>
<span class='tline' id='l111' data-llen='2392:2415'>　民財城壘河隍之土功不興以寛民力大夫亦不得</span><br/>
<span class='tline' id='l112' data-llen='2415:2438'>　新造車馬以敬天而恤民也案周官均人云凶札則</span><br/>
<span class='tline' id='l113' data-llen='2438:2461'>　無力政所謂土功不興也無財賦所謂不租不賦也</span><br/>
<span class='tline' id='l114' data-llen='2461:2484'>　王制關市譏而不征澤梁無禁非特凶年為然馬氏</span><br/>
<span class='tline' id='l115' data-llen='2484:2510'><a onclick="displayPageImage('KR1d0067', 'WYG', '033-7a' );" name="033-7a" class="pb">[033-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2510:2521'>　以為異代之禮是已</span><br/>
<span class='tline' id='l117' data-llen='2521:2533'>卜人定龜史定墨君定體</span><br/>
<span class='tline' id='l118' data-llen='2533:2556'>　此言龜卜之禮也定龜者周禮龜人職天地四方六</span><br/>
<span class='tline' id='l119' data-llen='2556:2579'>　者各以龜之方色與體辨之隨所卜而用其所宜也</span><br/>
<span class='tline' id='l120' data-llen='2579:2602'>　定墨者以墨畫龜以求吉兆乃鑽以觀其所拆也定</span><br/>
<span class='tline' id='l121' data-llen='2602:2625'>　體者若從墨而拆大謂之兆廣若旁裂而拆細謂之</span><br/>
<span class='tline' id='l122' data-llen='2625:2648'>　兆璺因其形體以定吉凶也凡卜必用龜而龜有名</span><br/>
<span class='tline' id='l123' data-llen='2648:2671'>　物之異則卜人定之墨有大小則史定之體有吉凶</span><br/>
<span class='tline' id='l124' data-llen='2671:2697'><a onclick="displayPageImage('KR1d0067', 'WYG', '033-7b' );" name="033-7b" class="pb">[033-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2697:2720'>　則君定之未卜時臣司其事已卜時君明其義此尊</span><br/>
<span class='tline' id='l126' data-llen='2720:2743'>　卑之分也案周禮卜師辨龜之上下左右隂陽以授</span><br/>
<span class='tline' id='l127' data-llen='2743:2766'>　命龜者所謂定龜也卜師揚火以作龜致其墨所謂</span><br/>
<span class='tline' id='l128' data-llen='2766:2789'>　定墨也詩衛風爾卜爾筮體無咎言周書周公曰體</span><br/>
<span class='tline' id='l129' data-llen='2789:2812'>　王其罔害所謂定體也古者國有大事明謀之於卿</span><br/>
<span class='tline' id='l130' data-llen='2812:2830'>　士庻人而幽謀之於鬼神其慎重若此</span><br/>
<span class='tline' id='l131' data-llen='2830:2853'>君羔幦虎犆大夫齊車鹿幦豹犆朝車士齊車鹿幦豹</span><br/>
<span class='tline' id='l132' data-llen='2853:2856'>犆</span><br/>
<span class='tline' id='l133' data-llen='2856:2882'><a onclick="displayPageImage('KR1d0067', 'WYG', '033-8a' );" name="033-8a" class="pb">[033-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2882:2905'>　此言君大夫士飾車之異也覆軾之皮曰幦犆縁也</span><br/>
<span class='tline' id='l135' data-llen='2905:2928'>　羔幦虎犆鄭注謂君齊車之飾陸氏曰君不言車凡</span><br/>
<span class='tline' id='l136' data-llen='2928:2951'>　車如之也車上之軾乗者所憑以為敬飾之各有等</span><br/>
<span class='tline' id='l137' data-llen='2951:2974'>　焉君之車以羔皮為幦虎皮為犆大夫之齊車以鹿</span><br/>
<span class='tline' id='l138' data-llen='2974:2997'>　皮為幦豹皮為犆而其朝車及士之齊車皆鹿幦豹</span><br/>
<span class='tline' id='l139' data-llen='2997:3020'>　犆吳氏澄曰言朝車者恐人疑其朝車之與齊車異</span><br/>
<span class='tline' id='l140' data-llen='3020:3043'>　飾也言士齊車者恐人疑士之齊車與大夫異飾也</span><br/>
<span class='tline' id='l141' data-llen='3043:3061'>　故重出鹿幦豹犆四字而不殺其文云</span><br/>
<span class='tline' id='l142' data-llen='3061:3087'><a onclick="displayPageImage('KR1d0067', 'WYG', '033-8b' );" name="033-8b" class="pb">[033-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3087:3110'>君子之居恆當戸寢恆東首若有疾風迅雷甚雨則必</span><br/>
<span class='tline' id='l144' data-llen='3110:3122'>變雖夜必興衣服冠而坐</span><br/>
<span class='tline' id='l145' data-llen='3122:3145'>　此言君子居處之節也君子之居恆當戸以向陽明</span><br/>
<span class='tline' id='l146' data-llen='3145:3168'>　寢恆東首以迎生氣若有疾風迅雷甚雨則必變雖</span><br/>
<span class='tline' id='l147' data-llen='3168:3189'>　夜亦必興整衣服與冠而坐所以敬天之怒也</span><br/>
<span class='tline' id='l148' data-llen='3189:3212'>日五盥沐稷而靧粱櫛用樿櫛髮晞用象櫛進禨進羞</span><br/>
<span class='tline' id='l149' data-llen='3212:3235'>工乃升歌浴用二巾上絺下綌出杅履蒯席連用湯履</span><br/>
<span class='tline' id='l150' data-llen='3235:3247'>蒲席衣布晞身乃屦進飲</span><br/>
<span class='tline' id='l151' data-llen='3247:3273'><a onclick="displayPageImage('KR1d0067', 'WYG', '033-9a' );" name="033-9a" class="pb">[033-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3273:3296'>　此言潔身致養之禮也盥謂洗手沐稷以淅稷之水</span><br/>
<span class='tline' id='l153' data-llen='3296:3319'>　洗髮靧粱以淅粱之水洗面也樿櫛白木梳也晞乾</span><br/>
<span class='tline' id='l154' data-llen='3319:3342'>　也象櫛象齒梳也沐而飲酒曰禨羞籩豆之實也杅</span><br/>
<span class='tline' id='l155' data-llen='3342:3365'>　浴盤蒯席蒯草席也連讀為湅沃洗之也毎日必五</span><br/>
<span class='tline' id='l156' data-llen='3365:3388'>　盥沐髮以稷而靧面以粱髮濕用樿櫛髮晞用象櫛</span><br/>
<span class='tline' id='l157' data-llen='3388:3411'>　由是飲酒以羞籩豆工乃升堂以琴瑟而歌浴則有</span><br/>
<span class='tline' id='l158' data-llen='3411:3434'>　二巾上絺下綌出浴盤先履蒯席之上以湯洗足垢</span><br/>
<span class='tline' id='l159' data-llen='3434:3457'>　然後立於蒲席以布乾潔其體而衣乃著屨而進飲</span><br/>
<span class='tline' id='l160' data-llen='3457:3483'><a onclick="displayPageImage('KR1d0067', 'WYG', '033-9b' );" name="033-9b" class="pb">[033-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3483:3506'>　案此皆敬身而兼養身之道周氏諝謂既沐而升歌</span><br/>
<span class='tline' id='l162' data-llen='3506:3526'>　所以作其陽既浴而進飲所以養其陽是也</span><br/>
<span class='tline' id='l163' data-llen='3526:3549'>將適公所宿齊戒居外寢沐浴史進象笏書思對命既</span><br/>
<span class='tline' id='l164' data-llen='3549:3571'>服習容觀玉聲乃出揖私朝煇如也登車則有光矣</span><br/>
<span class='tline' id='l165' data-llen='3571:3594'>　此言人臣入廟之禮也史掌文書者容觀容貌儀觀</span><br/>
<span class='tline' id='l166' data-llen='3594:3617'>　也玉聲佩玉之聲揖私朝與家臣揖也卿大夫將適</span><br/>
<span class='tline' id='l167' data-llen='3617:3640'>　公所必宿齊戒居於外寢先沐浴以致其潔於是史</span><br/>
<span class='tline' id='l168' data-llen='3640:3663'>　進象笏書夫已所思而欲告君有問而將對君所令</span><br/>
<span class='tline' id='l169' data-llen='3663:3690'><a onclick="displayPageImage('KR1d0067', 'WYG', '033-10a' );" name="033-10a" class="pb">[033-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3690:3713'>　而當行者既著朝服習試其容觀與玉聲必合儀中</span><br/>
<span class='tline' id='l171' data-llen='3713:3736'>　節然後乃出揖於私朝方昧爽而煇如也登車則辨</span><br/>
<span class='tline' id='l172' data-llen='3736:3759'>　色而有光矣案朱子曰進笏所以備忽忘也漢初有</span><br/>
<span class='tline' id='l173' data-llen='3759:3782'>　秉笏奏事又曰執簿亦笏之類只是為備遺忘故手</span><br/>
<span class='tline' id='l174' data-llen='3782:3805'>　執眼觀口誦於君前有所指畫不敢用手故以笏指</span><br/>
<span class='tline' id='l175' data-llen='3805:3819'>　畫今世遂用以為常執之物</span><br/>
<span class='tline' id='l176' data-llen='3819:3842'>天子搢珽方正於天下也諸侯荼前詘後直譲於天子</span><br/>
<span class='tline' id='l177' data-llen='3842:3856'>也大夫前詘後詘無所不譲也</span><br/>
<span class='tline' id='l178' data-llen='3856:3883'><a onclick="displayPageImage('KR1d0067', 'WYG', '033-10b' );" name="033-10b" class="pb">[033-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3883:3906'>　此言君與臣之笏制也珽之言珽然無所詘也荼者</span><br/>
<span class='tline' id='l180' data-llen='3906:3929'>　舒遲之義前有所畏則其進舒遲故名也天子之所</span><br/>
<span class='tline' id='l181' data-llen='3929:3952'>　搢曰珽以端方正直之道示天下也諸侯之所搢曰</span><br/>
<span class='tline' id='l182' data-llen='3952:3975'>　荼其制前詘後直圓殺其上首正方其下角以譲於</span><br/>
<span class='tline' id='l183' data-llen='3975:3998'>　天子也大夫所搢則前詘後詘并下角亦殺而圓示</span><br/>
<span class='tline' id='l184' data-llen='3998:4021'>　無所不譲也案荀子云天子御珽諸侯御荼大夫服</span><br/>
<span class='tline' id='l185' data-llen='4021:4044'>　笏鄭注此經云此亦笏也謂之珽或謂之大圭珽玉</span><br/>
<span class='tline' id='l186' data-llen='4044:4067'>　六寸是不殺之終葵首也夫笏度二尺六寸加椎頭</span><br/>
<span class='tline' id='l187' data-llen='4067:4094'><a onclick="displayPageImage('KR1d0067', 'WYG', '033-11a' );" name="033-11a" class="pb">[033-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4094:4117'>　六寸則大圭應三尺二寸而玉人典瑞俱云大圭三</span><br/>
<span class='tline' id='l189' data-llen='4117:4140'>　尺是大圭非即珽也笏中博三寸前後皆二寸五分</span><br/>
<span class='tline' id='l190' data-llen='4140:4163'>　以為大夫之前詘後詘可也與天子之方正諸侯之</span><br/>
<span class='tline' id='l191' data-llen='4163:4177'>　後直皆不合注說恐未然也</span><br/>
<span class='tline' id='l192' data-llen='4177:4200'>侍坐則必退席不退則必引而去君之黨登席不由前</span><br/>
<span class='tline' id='l193' data-llen='4200:4220'>為躐席徒坐不盡席尺讀書食則齊豆去席尺</span><br/>
<span class='tline' id='l194' data-llen='4220:4243'>　此言即席之禮也臣侍君坐若旁有别席則必退就</span><br/>
<span class='tline' id='l195' data-llen='4243:4266'>　别席或無别席可退或有席而君不命之退則必引</span><br/>
<span class='tline' id='l196' data-llen='4266:4293'><a onclick="displayPageImage('KR1d0067', 'WYG', '033-11b' );" name="033-11b" class="pb">[033-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4293:4316'>　而却離坐於君親黨之下也登席不可由前為其躐</span><br/>
<span class='tline' id='l198' data-llen='4316:4339'>　席也非飲食講說之坐為徒坐不盡席之前可一尺</span><br/>
<span class='tline' id='l199' data-llen='4339:4362'>　惟讀書與食則坐近前與席畔齊以設豆去席一尺</span><br/>
<span class='tline' id='l200' data-llen='4362:4385'>　必齊席而坐乃便於食簡册之設亦去席尺也案此</span><br/>
<span class='tline' id='l201' data-llen='4385:4408'>　言侍君之席因及師弟子賔主之席蓋講說飲食惟</span><br/>
<span class='tline' id='l202' data-llen='4408:4431'>　師南面専席弟子東西面同席賔主則東西相向書</span><br/>
<span class='tline' id='l203' data-llen='4431:4454'>　䇿豆在席前故升席皆當由後而升乃不相背若由</span><br/>
<span class='tline' id='l204' data-llen='4454:4466'>　前是陵躐而失其節也</span><br/>
<span class='tline' id='l205' data-llen='4466:4493'><a onclick="displayPageImage('KR1d0067', 'WYG', '033-12a' );" name="033-12a" class="pb">[033-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4493:4516'>若賜之食而君容之則命之祭然後祭先飯辯嘗羞飲</span><br/>
<span class='tline' id='l207' data-llen='4516:4539'>而俟若有嘗羞者則俟君之食然後食飯飲而俟君命</span><br/>
<span class='tline' id='l208' data-llen='4539:4562'>之羞羞近者命之品嘗之然後唯所欲凡嘗逺食必順</span><br/>
<span class='tline' id='l209' data-llen='4562:4585'>近食君未覆手不敢飱君既食又飯飱飯飱者三飯也</span><br/>
<span class='tline' id='l210' data-llen='4585:4599'>君既徹執飯與醬乃出授從者</span><br/>
<span class='tline' id='l211' data-llen='4599:4622'>　此言侍食於君之禮也飲而俟者禮食將飱啜飲以</span><br/>
<span class='tline' id='l212' data-llen='4622:4645'>　滑喉今君猶未飱故臣亦不敢飱而啜飲以俟也覆</span><br/>
<span class='tline' id='l213' data-llen='4645:4668'>　手謂食畢而覆手以循口之兩旁恐有殽粒汙著之</span><br/>
<span class='tline' id='l214' data-llen='4668:4695'><a onclick="displayPageImage('KR1d0067', 'WYG', '033-12b' );" name="033-12b" class="pb">[033-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4695:4718'>　也飱以飲澆飯於器中也臣侍於君若賜之食而君</span><br/>
<span class='tline' id='l216' data-llen='4718:4741'>　以容禮待之則臣不敢居必命之祭然後祭因先飯</span><br/>
<span class='tline' id='l217' data-llen='4741:4764'>　而徧嘗諸味仍似為君嘗食者嘗畢而啜飲以俟君</span><br/>
<span class='tline' id='l218' data-llen='4764:4787'>　若但賜之食而非容之自有膳宰嘗羞臣此時不祭</span><br/>
<span class='tline' id='l219' data-llen='4787:4810'>　不嘗則俟君之食然後食亦先飯飲以俟至君命之</span><br/>
<span class='tline' id='l220' data-llen='4810:4833'>　羞乃食近其前者一羞而止又命徧嘗之然後唯所</span><br/>
<span class='tline' id='l221' data-llen='4833:4856'>　欲凡嘗逺食必順其序而自近食始若君未覆手則</span><br/>
<span class='tline' id='l222' data-llen='4856:4879'>　臣不敢飱必君既食乃更飯飧臣之飯飧者以君於</span><br/>
<span class='tline' id='l223' data-llen='4879:4906'><a onclick="displayPageImage('KR1d0067', 'WYG', '033-13a' );" name="033-13a" class="pb">[033-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4906:4929'>　時已三次飯也君食竟既徹饌臣乃自執其飯與醬</span><br/>
<span class='tline' id='l225' data-llen='4929:4952'>　出授已之從者案侍食於君有容與不客之異而所</span><br/>
<span class='tline' id='l226' data-llen='4952:4971'>　以致敬者無不至君仁臣恭此可以觀矣</span><br/>
<span class='tline' id='l227' data-llen='4971:4994'>凡侑食不盡食食於人不飽唯水漿不祭若祭為己偞</span><br/>
<span class='tline' id='l228' data-llen='4994:4997'>卑</span><br/>
<span class='tline' id='l229' data-llen='4997:5020'>　此言敵者為食之禮也已太也偞厭也凡食而必為</span><br/>
<span class='tline' id='l230' data-llen='5020:5043'>　之勸侑者禮之勤也雖勸人食之使足而已不盡食</span><br/>
<span class='tline' id='l231' data-llen='5043:5066'>　者禮之謙也其食於人而不飽者亦謙也食必祭先</span><br/>
<span class='tline' id='l232' data-llen='5066:5093'><a onclick="displayPageImage('KR1d0067', 'WYG', '033-13b' );" name="033-13b" class="pb">[033-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5093:5116'>　唯水漿不祭若祭則太為厭降卑㣲不免於禮之過</span><br/>
<span class='tline' id='l234' data-llen='5116:5139'>　也案不祭水漿特於相敵者為然孔氏疏云公食大</span><br/>
<span class='tline' id='l235' data-llen='5139:5162'>　夫禮宰夫執觶漿以進賔受坐祭遂飲故知臣於君</span><br/>
<span class='tline' id='l236' data-llen='5162:5168'>　祭之也</span><br/>
<span class='tline' id='l237' data-llen='5168:5191'>君若賜之爵則越席再拜稽首受登席祭之飲卒爵而</span><br/>
<span class='tline' id='l238' data-llen='5191:5214'>俟君卒爵然後授虚爵君子之飲酒也受一爵而色洒</span><br/>
<span class='tline' id='l239' data-llen='5214:5237'>如也二爵而言言斯禮已三爵而油油以退退則坐取</span><br/>
<span class='tline' id='l240' data-llen='5237:5253'>屨隠辟而后屨坐左納右坐右納左</span><br/>
<span class='tline' id='l241' data-llen='5253:5280'><a onclick="displayPageImage('KR1d0067', 'WYG', '033-14a' );" name="033-14a" class="pb">[033-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5280:5303'>　此言人臣受君賜爵之禮也酒如禮度明肅之貌言</span><br/>
<span class='tline' id='l243' data-llen='5303:5326'>　誾同誾誾意氣和悅之貌注疏於斯字為句已止也</span><br/>
<span class='tline' id='l244' data-llen='5326:5349'>　油油安重自得之貌坐跪也隠辟不敢向人而著屦</span><br/>
<span class='tline' id='l245' data-llen='5349:5372'>　也人臣燕見於君既就席矣君若賜之爵則必越席</span><br/>
<span class='tline' id='l246' data-llen='5372:5395'>　再拜稽首受於尊所反登席而祭之飲須卒爵以俟</span><br/>
<span class='tline' id='l247' data-llen='5395:5418'>　至於君卒爵然後授虚爵與相者故君子之飲酒也</span><br/>
<span class='tline' id='l248' data-llen='5418:5441'>　受一爵而色洒如主於敬也二爵而誾誾乃稍舒矣</span><br/>
<span class='tline' id='l249' data-llen='5441:5464'>　禮止於三爵而油油以退退則跪取屨隠辟而后著</span><br/>
<span class='tline' id='l250' data-llen='5464:5491'><a onclick="displayPageImage('KR1d0067', 'WYG', '033-14b' );" name="033-14b" class="pb">[033-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5491:5514'>　之跪左足而納右屨跪右足而納左屨案左氏傳臣</span><br/>
<span class='tline' id='l252' data-llen='5514:5537'>　侍君宴過三爵非禮也馬氏曰湛露之燕諸侯至於</span><br/>
<span class='tline' id='l253' data-llen='5537:5560'>　不醉無歸燕禮之燕臣至於無算爵是又禮之大者</span><br/>
<span class='tline' id='l254' data-llen='5560:5584'>凡尊必尚𤣥酒唯君面尊唯饗野人皆酒大夫側尊用</span><br/>
<span class='tline' id='l255' data-llen='5584:5592'>棜士側尊用禁</span><br/>
<span class='tline' id='l256' data-llen='5592:5615'>　此言設尊之法也面向也側謂旁側設尊在賔主兩</span><br/>
<span class='tline' id='l257' data-llen='5615:5638'>　楹之閒旁側夾之也棜禁見禮器凡尊所尚必尚元</span><br/>
<span class='tline' id='l258' data-llen='5638:5661'>　酒不忘古也唯君之坐則面尊示惠自君出也唯蜡</span><br/>
<span class='tline' id='l259' data-llen='5661:5688'><a onclick="displayPageImage('KR1d0067', 'WYG', '033-15a' );" name="033-15a" class="pb">[033-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5688:5711'>　祭而饗野人則皆以酒而無元酒禮不下庻人也大</span><br/>
<span class='tline' id='l261' data-llen='5711:5734'>　夫側尊用棜士側尊用禁而不正向尊所以避君也</span><br/>
<span class='tline' id='l262' data-llen='5734:5757'>　蓋面尊則不側側尊則不面側用棜禁則面用罍可</span><br/>
<span class='tline' id='l263' data-llen='5757:5761'>　知</span><br/>
<span class='tline' id='l264' data-llen='5761:5779'>始冠緇布冠自諸侯下逹冠而敝之可也</span><br/>
<span class='tline' id='l265' data-llen='5779:5802'>　此言諸侯以下始冠之所用也冠禮初加緇布冠自</span><br/>
<span class='tline' id='l266' data-llen='5802:5825'>　諸侯以下通用之凡以存古而不可常用故冠焉而</span><br/>
<span class='tline' id='l267' data-llen='5825:5848'>　敝棄之可也案冠大夫士三加諸侯四加初加皆用</span><br/>
<span class='tline' id='l268' data-llen='5848:5875'><a onclick="displayPageImage('KR1d0067', 'WYG', '033-15b' );" name="033-15b" class="pb">[033-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5875:5898'>　緇布冠以非時王之法服旋即棄之凡物敝然後棄</span><br/>
<span class='tline' id='l270' data-llen='5898:5919'>　此冠一著之後不復用如已敝然故曰敝之也</span><br/>
<span class='tline' id='l271' data-llen='5919:5944'>𤣥冠朱組纓天子之冠也緇布冠繢緌諸侯之冠也𤣥</span><br/>
<span class='tline' id='l272' data-llen='5944:5967'>冠丹組纓諸侯之齊冠也𤣥冠綦組纓士之齊冠也</span><br/>
<span class='tline' id='l273' data-llen='5967:5990'>　此言冠制不同之用也組纓織絲為纓繢采色緌纓</span><br/>
<span class='tline' id='l274' data-llen='5990:6013'>　之下垂者朱色紅而明丹赤色或曰丹當依士冠禮</span><br/>
<span class='tline' id='l275' data-llen='6013:6036'>　作青綦蒼白艾色也始冠之禮其元冠而以朱組為</span><br/>
<span class='tline' id='l276' data-llen='6036:6059'>　纓者天子之冠也同一緇布冠而以繢為纓之緌者</span><br/>
<span class='tline' id='l277' data-llen='6059:6086'><a onclick="displayPageImage('KR1d0067', 'WYG', '033-16a' );" name="033-16a" class="pb">[033-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6086:6109'>　諸侯之冠也同一元冠而丹其組纓者諸侯之齊冠</span><br/>
<span class='tline' id='l279' data-llen='6109:6132'>　也綦其組纓者士之齊冠也方氏慤曰始冠之冠或</span><br/>
<span class='tline' id='l280' data-llen='6132:6155'>　以元或以緇者反本復古也然元則純乎天之色緇</span><br/>
<span class='tline' id='l281' data-llen='6155:6178'>　則雜以地之色故以為天子諸侯隆殺之辨齊之冠</span><br/>
<span class='tline' id='l282' data-llen='6178:6190'>　一以元者以隂幽思也</span><br/>
<span class='tline' id='l283' data-llen='6190:6214'>縞冠𤣥武子姓之冠也縞冠素紕既祥之冠也垂緌五</span><br/>
<span class='tline' id='l284' data-llen='6214:6232'>寸惰游之士也𤣥冠縞武不齒之服也</span><br/>
<span class='tline' id='l285' data-llen='6232:6255'>　此言祥冠之異而因及古者異章服之事也縞生絹</span><br/>
<span class='tline' id='l286' data-llen='6255:6282'><a onclick="displayPageImage('KR1d0067', 'WYG', '033-16b' );" name="033-16b" class="pb">[033-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6282:6305'>　也武冠卷也姓生也子所生為孫故孫謂之子姓素</span><br/>
<span class='tline' id='l288' data-llen='6305:6328'>　熟絹也紕冠兩邉及卷下畔之縁也冠有介於吉凶</span><br/>
<span class='tline' id='l289' data-llen='6328:6351'>　之閒者如冠以縞而武以元是孫為祖既祥之冠也</span><br/>
<span class='tline' id='l290' data-llen='6351:6374'>　縞其冠與卷身而素其紕者是子為親既祥之冠也</span><br/>
<span class='tline' id='l291' data-llen='6374:6397'>　若縞冠素紕而加以垂緌五寸則游曳而長不宜於</span><br/>
<span class='tline' id='l292' data-llen='6397:6420'>　趨事乃惰游之士所服也冠以元而武以縞則吉凶</span><br/>
<span class='tline' id='l293' data-llen='6420:6443'>　相雜乃不齒之人所服也案冠上而武下至小祥則</span><br/>
<span class='tline' id='l294' data-llen='6443:6466'>　孫為祖服除矣而父之服未除故為祖而縞尊尊於</span><br/>
<span class='tline' id='l295' data-llen='6466:6493'><a onclick="displayPageImage('KR1d0067', 'WYG', '033-17a' );" name="033-17a" class="pb">[033-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6493:6516'>　上也為父而元親親於下也惰游之士意即周禮罷</span><br/>
<span class='tline' id='l297' data-llen='6516:6539'>　民之類以其為自吉而之凶之人故被之以不純吉</span><br/>
<span class='tline' id='l298' data-llen='6539:6548'>　而雜乎凶之服</span><br/>
<span class='tline' id='l299' data-llen='6548:6564'>居冠屬武自天子下逹有事然後緌</span><br/>
<span class='tline' id='l300' data-llen='6564:6587'>　此言燕居之冠制也燕居之冠纓屬於武故無緌自</span><br/>
<span class='tline' id='l301' data-llen='6587:6610'>　天子而下莫不皆然至有事則繫纓於䈂以固冠而</span><br/>
<span class='tline' id='l302' data-llen='6610:6633'>　因垂其餘以為飾然後有緌也案屬武對下緌字為</span><br/>
<span class='tline' id='l303' data-llen='6633:6656'>　義即謂纓也固冠在纓不在武孔疏謂冠與武别臨</span><br/>
<span class='tline' id='l304' data-llen='6656:6683'><a onclick="displayPageImage('KR1d0067', 'WYG', '033-17b' );" name="033-17b" class="pb">[033-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6683:6693'>　著乃合之恐非是</span><br/>
<span class='tline' id='l306' data-llen='6693:6717'>五十不散送親没不髦大帛不緌𤣥冠紫緌自魯桓公</span><br/>
<span class='tline' id='l307' data-llen='6717:6721'>始也</span><br/>
<span class='tline' id='l308' data-llen='6721:6744'>　此言禮有變通而因記失禮之始也喪禮啟殯以後</span><br/>
<span class='tline' id='l309' data-llen='6744:6767'>　要絰之麻必散垂葬畢乃絞五十不致毁則不散麻</span><br/>
<span class='tline' id='l310' data-llen='6767:6790'>　送葬也髦象幼時翦髮為鬌之形惟親在為然若既</span><br/>
<span class='tline' id='l311' data-llen='6790:6813'>　没則不用髦也大帛之冠以素繒為之凶服去飾是</span><br/>
<span class='tline' id='l312' data-llen='6813:6836'>　以不緌其元冠而用紫緌閒色不正後世因之則自</span><br/>
<span class='tline' id='l313' data-llen='6836:6863'><a onclick="displayPageImage('KR1d0067', 'WYG', '033-18a' );" name="033-18a" class="pb">[033-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6863:6871'>　魯桓公始也</span><br/>
<span class='tline' id='l315' data-llen='6871:6895'>朝𤣥端夕深衣深衣三袪縫齊倍要衽當旁袂可以回</span><br/>
<span class='tline' id='l316' data-llen='6895:6898'>肘</span><br/>
<span class='tline' id='l317' data-llen='6898:6921'>　此言燕居之服也朝有事則服元端以戒褻夕無事</span><br/>
<span class='tline' id='l318' data-llen='6921:6944'>　則服深衣以適體深衣之袪廣尺二寸圍之二尺四</span><br/>
<span class='tline' id='l319' data-llen='6944:6967'>　寸要三倍之七尺二寸此要之制也齊為裳之下畔</span><br/>
<span class='tline' id='l320' data-llen='6967:6990'>　要為裳之上畔縫合十二幅為齊凡一丈四尺四寸</span><br/>
<span class='tline' id='l321' data-llen='6990:7013'>　而倍要此齊之制也裳之相交處為衽衽正當身之</span><br/>
<span class='tline' id='l322' data-llen='7013:7040'><a onclick="displayPageImage('KR1d0067', 'WYG', '033-18b' );" name="033-18b" class="pb">[033-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7040:7063'>　兩旁此衽之制也袖之連衣為袂肘長尺二寸袂廣</span><br/>
<span class='tline' id='l324' data-llen='7063:7086'>　二尺二寸斯倍肘而可以回肘此袂之制也案前言</span><br/>
<span class='tline' id='l325' data-llen='7086:7109'>　朝服以食夕深衣者國君之禮此則通以大夫士在</span><br/>
<span class='tline' id='l326' data-llen='7109:7118'>　家及私朝言之</span><br/>
<span class='tline' id='l327' data-llen='7118:7141'>長中繼揜尺袷二寸袪尺二寸縁廣寸半以帛裏布非</span><br/>
<span class='tline' id='l328' data-llen='7141:7145'>禮也</span><br/>
<span class='tline' id='l329' data-llen='7145:7168'>　此言長衣中衣之制也袷曲領袪袂口縁飾邉也衣</span><br/>
<span class='tline' id='l330' data-llen='7168:7191'>　有制同而名異者著在朝服或祭服之外則曰長衣</span><br/>
<span class='tline' id='l331' data-llen='7191:7218'><a onclick="displayPageImage('KR1d0067', 'WYG', '033-19a' );" name="033-19a" class="pb">[033-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7218:7241'>　著在内則曰中衣幅廣二尺二寸以半幅繼續袂口</span><br/>
<span class='tline' id='l333' data-llen='7241:7264'>　而揜餘一尺此其異於深衣者也袷以交而合其廣</span><br/>
<span class='tline' id='l334' data-llen='7264:7287'>　二寸袪口尺有二寸縁廣寸半此則並與深衣同凡</span><br/>
<span class='tline' id='l335' data-llen='7287:7310'>　元冕而上衣用帛者裏亦用帛皮弁而下衣用布者</span><br/>
<span class='tline' id='l336' data-llen='7310:7333'>　裏亦用布若以帛裏布則不稱而非禮也案袷謂領</span><br/>
<span class='tline' id='l337' data-llen='7333:7353'>　縁回之則曲而相交則方二寸乃縁廣之數</span><br/>
<span class='tline' id='l338' data-llen='7353:7365'>士不衣織無君者不貳采</span><br/>
<span class='tline' id='l339' data-llen='7365:7388'>　此言未仕與仕而去位者之服也染絲而織曰織不</span><br/>
<span class='tline' id='l340' data-llen='7388:7415'><a onclick="displayPageImage('KR1d0067', 'WYG', '033-19b' );" name="033-19b" class="pb">[033-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7415:7438'>　貳采謂衣裳與冠同色服取其稱士宜服染繒故於</span><br/>
<span class='tline' id='l342' data-llen='7438:7461'>　織之功多色重者不得而衣焉大夫士去國三月之</span><br/>
<span class='tline' id='l343' data-llen='7461:7484'>　内宜服素衣素裳三月之後宜服元端元裳故於采</span><br/>
<span class='tline' id='l344' data-llen='7484:7507'>　色不貳焉周氏諝曰士不衣織徳不足以相稱也無</span><br/>
<span class='tline' id='l345' data-llen='7507:7521'>　君者不貳采有可弔之道也</span><br/>
<span class='tline' id='l346' data-llen='7521:7544'>衣正色裳閒色非列采不入公門振絺綌不入公門表</span><br/>
<span class='tline' id='l347' data-llen='7544:7557'>裘不入公門襲裘不入公門</span><br/>
<span class='tline' id='l348' data-llen='7557:7580'>　此言服色與服飾之不可苟也青赤黄白黒為五方</span><br/>
<span class='tline' id='l349' data-llen='7580:7607'><a onclick="displayPageImage('KR1d0067', 'WYG', '033-20a' );" name="033-20a" class="pb">[033-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7607:7630'>　之正色木青剋土黄故緑為東方之閒色火赤剋金</span><br/>
<span class='tline' id='l351' data-llen='7630:7653'>　白故紅為南方之閒色金白剋木青故碧為西方之</span><br/>
<span class='tline' id='l352' data-llen='7653:7676'>　閒色水黒剋火赤故紫為北方之閒色土黄剋水黒</span><br/>
<span class='tline' id='l353' data-llen='7676:7699'>　故駵黄為中央之閒色振讀為袗襌也表裘裘之無</span><br/>
<span class='tline' id='l354' data-llen='7699:7722'>　裼衣者上衣而下裳衣用五方之正色裳用五方相</span><br/>
<span class='tline' id='l355' data-llen='7722:7745'>　勝之閒色上下之辨也正服之色各有尊卑品列若</span><br/>
<span class='tline' id='l356' data-llen='7745:7768'>　非列采則是褻服而不可以入公門當暑而絺綌必</span><br/>
<span class='tline' id='l357' data-llen='7768:7791'>　有表衣以蔽之若振則見體而不可以入公門當寒</span><br/>
<span class='tline' id='l358' data-llen='7791:7818'><a onclick="displayPageImage('KR1d0067', 'WYG', '033-20b' );" name="033-20b" class="pb">[033-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7818:7841'>　而裘必有正服以被之若無裼衣則裘在外而不可</span><br/>
<span class='tline' id='l360' data-llen='7841:7864'>　以入公門不開上服之衽而掩蔽其美則為襲裘而</span><br/>
<span class='tline' id='l361' data-llen='7864:7887'>　不可以入公門蓋服餙之宜致謹者如此案振絺綌</span><br/>
<span class='tline' id='l362' data-llen='7887:7910'>　與表裘俱謂著於外為不敬襲裘與不列采為不文</span><br/>
<span class='tline' id='l363' data-llen='7910:7930'>　事君之道貴敬而文故皆不得以入公門也</span><br/>
<span class='tline' id='l364' data-llen='7930:7944'>纊為繭緼為袍襌為絅帛為褶</span><br/>
<span class='tline' id='l365' data-llen='7944:7967'>　此言衣有寒温之異也纊新綿也襌讀為單褶讀為</span><br/>
<span class='tline' id='l366' data-llen='7967:7990'>　牒衣有著者用新綿謂之繭用舊絮謂之袍有表而</span><br/>
<span class='tline' id='l367' data-llen='7990:8017'><a onclick="displayPageImage('KR1d0067', 'WYG', '033-21a' );" name="033-21a" class="pb">[033-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8017:8040'>　無裏者謂之絅有表裏而無著者謂之褶蓋緼為舊</span><br/>
<span class='tline' id='l369' data-llen='8040:8063'>　絮魯論所謂衣敝緼袍是也絅為襌衣詩所謂衣錦</span><br/>
<span class='tline' id='l370' data-llen='8063:8076'>　尚絅是也褶即今之裌衣</span><br/>
<span class='tline' id='l371' data-llen='8076:8099'>朝服之以縞也自季康子始也孔子曰朝服而朝卒朔</span><br/>
<span class='tline' id='l372' data-llen='8099:8116'>然後服之曰國家未道則不充其服焉</span><br/>
<span class='tline' id='l373' data-llen='8116:8139'>　此言朝服而因見充其服者之難也朝服之布十五</span><br/>
<span class='tline' id='l374' data-llen='8139:8162'>　升先王之制朝服以緇不以縞而後世反之則自季</span><br/>
<span class='tline' id='l375' data-llen='8162:8185'>　康子始也孔子嘗曰諸侯與羣臣皆朝服而朝惟卒</span><br/>
<span class='tline' id='l376' data-llen='8185:8212'><a onclick="displayPageImage('KR1d0067', 'WYG', '033-21b' );" name="033-21b" class="pb">[033-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8212:8235'>　告朔而視朝然後服縞明乎常朝之不可服縞也又</span><br/>
<span class='tline' id='l378' data-llen='8235:8258'>　曰禮所以行道若國家之禮樂刑政未合於先王之</span><br/>
<span class='tline' id='l379' data-llen='8258:8271'>　道則不宜充盛其衣服也</span><br/>
<span class='tline' id='l380' data-llen='8271:8286'>唯君有黼裘以誓省大裘非古也</span><br/>
<span class='tline' id='l381' data-llen='8286:8309'>　此言諸侯不可僣用天子之裘也以黒羊皮雜狐白</span><br/>
<span class='tline' id='l382' data-llen='8309:8332'>　為黼文謂之黼裘省當為獮獮秋田也唯國君有黼</span><br/>
<span class='tline' id='l383' data-llen='8332:8355'>　裘以誓戒田獵今乃用天子之大裘蓋非古也案黼</span><br/>
<span class='tline' id='l384' data-llen='8355:8378'>　為斧形取威斷之義於治軍秋殺為合或以省為省</span><br/>
<span class='tline' id='l385' data-llen='8378:8405'><a onclick="displayPageImage('KR1d0067', 'WYG', '033-22a' );" name="033-22a" class="pb">[033-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8405:8418'>　耕省斂及省牲者皆非是</span><br/>
<span class='tline' id='l387' data-llen='8418:8441'>君衣狐白裘錦衣以裼之君之右虎裘厥左狼裘士不</span><br/>
<span class='tline' id='l388' data-llen='8441:8446'>衣狐白</span><br/>
<span class='tline' id='l389' data-llen='8446:8469'>　此言國君燕居之服也以衣加裘曰裼君衣狐白毛</span><br/>
<span class='tline' id='l390' data-llen='8469:8492'>　之裘以素錦為衣而裼之在君之右者衣虎裘厥左</span><br/>
<span class='tline' id='l391' data-llen='8492:8515'>　衣狼裘以示威猛而為之衛蓋狐白希貴如士之賤</span><br/>
<span class='tline' id='l392' data-llen='8515:8538'>　不得衣也案狐白以狐腋為之自君而外卿大夫亦</span><br/>
<span class='tline' id='l393' data-llen='8538:8552'>　得以衣故云士不衣狐白也</span><br/>
<span class='tline' id='l394' data-llen='8552:8579'><a onclick="displayPageImage('KR1d0067', 'WYG', '033-22b' );" name="033-22b" class="pb">[033-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8579:8603'>君子狐青裘豹褎𤣥綃衣以裼之麛裘青豻褎絞衣以</span><br/>
<span class='tline' id='l396' data-llen='8603:8626'>裼之羔裘豹飾緇衣以裼之狐裘黄衣以裼之錦衣狐</span><br/>
<span class='tline' id='l397' data-llen='8626:8634'>裘諸侯之服也</span><br/>
<span class='tline' id='l398' data-llen='8634:8657'>　此言服色之相稱也君子謂大夫士狐青狐之青毛</span><br/>
<span class='tline' id='l399' data-llen='8657:8680'>　皮也豹豹皮也綃綺屬麛鹿子豻胡地野犬絞蒼黄</span><br/>
<span class='tline' id='l400' data-llen='8680:8703'>　色陳氏祥道謂素衣也飾亦謂褎也裼衣必象裘色</span><br/>
<span class='tline' id='l401' data-llen='8703:8726'>　君子以狐青為裘豹為褎則用元綃衣以裼之麛為</span><br/>
<span class='tline' id='l402' data-llen='8726:8749'>　裘青豻為褎則用絞衣以裼之羔為裘豹為褎則用</span><br/>
<span class='tline' id='l403' data-llen='8749:8776'><a onclick="displayPageImage('KR1d0067', 'WYG', '033-23a' );" name="033-23a" class="pb">[033-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8776:8799'>　緇衣以裼之狐為裘則用黄衣以裼之唯錦衣狐裘</span><br/>
<span class='tline' id='l405' data-llen='8799:8822'>　不可概服乃諸侯之服也案麛裘以下與論語所謂</span><br/>
<span class='tline' id='l406' data-llen='8822:8843'>　素衣麑裘緇衣羔裘黄衣狐裘者相合而小異</span><br/>
<span class='tline' id='l407' data-llen='8843:8866'>犬羊之裘不裼不文飾也不裼裘之裼也見美也弔則</span><br/>
<span class='tline' id='l408' data-llen='8866:8889'>襲不盡飾也君在則裼盡飾也服之襲也充美也是故</span><br/>
<span class='tline' id='l409' data-llen='8889:8905'>尸襲執玉龜襲無事則裼弗敢充也</span><br/>
<span class='tline' id='l410' data-llen='8905:8928'>　此言裼襲之異宜也執玉有裼有襲執璧琮束帛以</span><br/>
<span class='tline' id='l411' data-llen='8928:8951'>　享則裼執圭璋以聘則襲此蓋主聘圭而言庶人服</span><br/>
<span class='tline' id='l412' data-llen='8951:8978'><a onclick="displayPageImage('KR1d0067', 'WYG', '033-23b' );" name="033-23b" class="pb">[033-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8978:9001'>　犬羊之裘不裼以裘與人俱賤不用文飾故不裼也</span><br/>
<span class='tline' id='l414' data-llen='9001:9024'>　凡裘之裼者所以露見其美也弔喪則襲主於哀而</span><br/>
<span class='tline' id='l415' data-llen='9024:9047'>　不盡飾也君在則裼主於敬而必盡飾也凡服之襲</span><br/>
<span class='tline' id='l416' data-llen='9047:9070'>　者所以充揜其美也故尸尊無所示敬則襲執玉以</span><br/>
<span class='tline' id='l417' data-llen='9070:9093'>　聘執龜以卜無所用文則襲若執玉執龜之禮已竟</span><br/>
<span class='tline' id='l418' data-llen='9093:9116'>　而無事其在君所則裼又以見美為敬而弗敢充也</span><br/>
<span class='tline' id='l419' data-llen='9116:9139'>　案孔氏疏曰敬有二體以質為敬則襲以文為敬則</span><br/>
<span class='tline' id='l420' data-llen='9139:9152'>　裼裼言裘襲言服互文也</span><br/>
<span class='tline' id='l421' data-llen='9152:9179'><a onclick="displayPageImage('KR1d0067', 'WYG', '033-24a' );" name="033-24a" class="pb">[033-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9179:9202'>笏天子以球玉諸侯以象大夫以魚須文竹士竹本象</span><br/>
<span class='tline' id='l423' data-llen='9202:9206'>可也</span><br/>
<span class='tline' id='l424' data-llen='9206:9229'>　此言天子以下笏所用之物也球美玉也文飾也魚</span><br/>
<span class='tline' id='l425' data-llen='9229:9252'>　須疏引庾氏謂用鮫魚須飾竹也本猶根也先王制</span><br/>
<span class='tline' id='l426' data-llen='9252:9275'>　笏或執或搢而等威辨焉天子尊無二上特用球玉</span><br/>
<span class='tline' id='l427' data-llen='9275:9298'>　諸侯用象大夫用魚須而文其竹士則以竹為笏而</span><br/>
<span class='tline' id='l428' data-llen='9298:9308'>　以象飾其本可也</span><br/>
<span class='tline' id='l429' data-llen='9308:9331'>見於天子與射無說笏入大廟說笏非禮也小功不說</span><br/>
<span class='tline' id='l430' data-llen='9331:9358'><a onclick="displayPageImage('KR1d0067', 'WYG', '033-24b' );" name="033-24b" class="pb">[033-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9358:9381'>笏當事免則說之既搢必盥雖有執於朝弗有盥矣凡</span><br/>
<span class='tline' id='l432' data-llen='9381:9404'>有指畫於君前用笏造受命於君前則書於笏笏畢用</span><br/>
<span class='tline' id='l433' data-llen='9404:9410'>也因飾焉</span><br/>
<span class='tline' id='l434' data-llen='9410:9433'>　此言用笏之事也無說笏謂搢之也免音問笏之所</span><br/>
<span class='tline' id='l435' data-llen='9433:9456'>　用如朝聘於天子與大射皆無說笏入大廟而說笏</span><br/>
<span class='tline' id='l436' data-llen='9456:9479'>　非禮也古禮惟喪事說笏小功不說哀殺也惟當事</span><br/>
<span class='tline' id='l437' data-llen='9479:9502'>　而免悲哀哭踊則說之將搢笏執事必先盥既盥之</span><br/>
<span class='tline' id='l438' data-llen='9502:9525'>　後雖有事於朝亦不復盥不盥故不說也凡有所指</span><br/>
<span class='tline' id='l439' data-llen='9525:9552'><a onclick="displayPageImage('KR1d0067', 'WYG', '033-25a' );" name="033-25a" class="pb">[033-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9552:9575'>　畫於君前不敢徒手則用笏造而受命於君前恐或</span><br/>
<span class='tline' id='l441' data-llen='9575:9598'>　遺忘則書於笏惟笏之事事皆用如是故因文飾之</span><br/>
<span class='tline' id='l442' data-llen='9598:9621'>　以為上下等級焉案凡吉事無所說笏大廟之中惟</span><br/>
<span class='tline' id='l443' data-llen='9621:9644'>　君當事則說所以逸尊者也後世臣或說之則失之</span><br/>
<span class='tline' id='l444' data-llen='9644:9656'>　簡矣故記者以為非禮</span><br/>
<span class='tline' id='l445' data-llen='9656:9677'>笏度二尺有六寸其中博三寸其殺六分而去一</span><br/>
<span class='tline' id='l446' data-llen='9677:9700'>　此言笏之有定制也博廣也笏之度長二尺有六寸</span><br/>
<span class='tline' id='l447' data-llen='9700:9723'>　其中廣三寸其上下之殺皆六分而去一廣二寸五</span><br/>
<span class='tline' id='l448' data-llen='9723:9750'><a onclick="displayPageImage('KR1d0067', 'WYG', '033-25b' );" name="033-25b" class="pb">[033-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9750:9773'>　分也王氏炎曰大圭天子服之非臣下所得用笏則</span><br/>
<span class='tline' id='l450' data-llen='9773:9786'>　自天子至大夫士皆有之</span><br/>
<span class='tline' id='l451' data-llen='9786:9809'>而素帶終辟大夫素帶辟垂士練帶率下辟居士錦帶</span><br/>
<span class='tline' id='l452' data-llen='9809:9820'>弟子縞帶并紐約用組</span><br/>
<span class='tline' id='l453' data-llen='9820:9843'>　此言帶制也辟字讀如縞冠素紕之紕縁也終竟也</span><br/>
<span class='tline' id='l454' data-llen='9843:9866'>　鄭注而素帶終辟謂諸侯此亂脫在是宜承朱裏終</span><br/>
<span class='tline' id='l455' data-llen='9866:9889'>　辟練繒也率繂也謂緶緝也居士道藝處士也紐謂</span><br/>
<span class='tline' id='l456' data-llen='9889:9912'>　帶之交結處諸侯以素為帶終竟此帶自鞶至紳皆</span><br/>
<span class='tline' id='l457' data-llen='9912:9939'><a onclick="displayPageImage('KR1d0067', 'WYG', '033-26a' );" name="033-26a" class="pb">[033-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='9939:9963'>　　以繒采為縁而不朱裏大夫亦素帶而縁其紐及末</span><br/>
<span class='tline' id='l459' data-llen='9963:9987'>　　士以練為帶單用無裏而緶緝其兩邉但縁其末而</span><br/>
<span class='tline' id='l460' data-llen='9987:10011'>　　已居士用錦為帶尚文也弟子用生縞為帶尚質也</span><br/>
<span class='tline' id='l461' data-llen='10011:10035'>　　合并其紐而約之用組此則自天子至於弟子一也</span><br/>
<span class='tline' id='l462' data-llen='10035:10059'>　　案經文自此章以後鄭氏謂多有亂脫而孔疏申之</span><br/>
<span class='tline' id='l463' data-llen='10059:10083'>　　然於經文之舊未之有改也陳氏澔輒加更定即非</span><br/>
<span class='tline' id='l464' data-llen='10083:10107'>　　後學慎重之意今故一依經文原本而以鄭注証明</span><br/>
<span class='tline' id='l465' data-llen='10107:10112'>　　之</span><br/>
<span class='tline' id='l466' data-llen='10112:10139'><a onclick="displayPageImage('KR1d0067', 'WYG', '033-26b' );" name="033-26b" class="pb">[033-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10139:10142'>　</span><br/>
<span class='tline' id='l468' data-llen='10142:10145'>　</span><br/>
<span class='tline' id='l469' data-llen='10145:10148'>　</span><br/>
<span class='tline' id='l470' data-llen='10148:10151'>　</span><br/>
<span class='tline' id='l471' data-llen='10151:10154'>　</span><br/>
<span class='tline' id='l472' data-llen='10154:10157'>　</span><br/>
<span class='tline' id='l473' data-llen='10157:10160'>　</span><br/>
<span class='tline' id='l474' data-llen='10160:10172'>日講禮記解義卷三十三</span><br/>
</p>
<p><br/>
</p>
  </div>
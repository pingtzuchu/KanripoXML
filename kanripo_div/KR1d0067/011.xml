<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1d0067', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:193'>　欽定四庫全書</span><br/>
<span class='tline' id='l9' data-llen='193:204'>日講禮記解義卷十一</span><br/>
<span class='tline' id='l10' data-llen='204:210'>　檀弓下</span><br/>
<span class='tline' id='l11' data-llen='210:234'>　衛司徒敬子死子夏弔焉主人未小斂絰而往子游弔</span><br/>
<span class='tline' id='l12' data-llen='234:258'>　焉主人既小斂子游出絰反哭子夏曰聞之也與曰聞</span><br/>
<span class='tline' id='l13' data-llen='258:272'>　諸夫子主人未改服則不絰</span><br/>
<span class='tline' id='l14' data-llen='272:296'>　　此言弔者從主人改服之禮也司徒以官為氏衛司</span><br/>
<span class='tline' id='l15' data-llen='296:320'>　　徒敬子死子夏弔焉則於主人未小斂時即絰而往</span><br/>
<span class='tline' id='l16' data-llen='320:346'><a onclick="displayPageImage('KR1d0067', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='346:370'>　　子游弔焉則俟主人小斂後子游出而加絰反哭之</span><br/>
<span class='tline' id='l18' data-llen='370:394'>　　子夏疑而問曰小斂加絰之禮果有所聞與子游曰</span><br/>
<span class='tline' id='l19' data-llen='394:418'>　　昔者聞諸夫子主人若未小斂服未改則弔者不絰</span><br/>
<span class='tline' id='l20' data-llen='418:442'>　　孔疏曰此與前子游裼裘而弔同雖不云帶凡單云</span><br/>
<span class='tline' id='l21' data-llen='442:452'>　　絰則知有帶也</span><br/>
<span class='tline' id='l22' data-llen='452:476'>　曾子曰晏子可謂知禮也已恭敬之有焉有若曰晏子</span><br/>
<span class='tline' id='l23' data-llen='476:500'>　一狐裘三十年遣車一乗及墓而反國君七个遣車七</span><br/>
<span class='tline' id='l24' data-llen='500:524'>　乗大夫五个遣車五乗晏子焉知禮曾子曰國無道君</span><br/>
<span class='tline' id='l25' data-llen='524:550'><a onclick="displayPageImage('KR1d0067', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='550:571'>子恥盈禮焉國奢則示之以儉國儉則示之以禮</span><br/>
<span class='tline' id='l27' data-llen='571:594'>　此言禮有經權之異用也个包也謂所包遣奠牲體</span><br/>
<span class='tline' id='l28' data-llen='594:617'>　之數曾子曰若齊大夫晏子者可謂達於禮也已禮</span><br/>
<span class='tline' id='l29' data-llen='617:640'>　以恭敬為本觀晏子於處事接物之閒恭敬其有焉</span><br/>
<span class='tline' id='l30' data-llen='640:663'>　有若曰禮有定制不可僭而亦不可偏晏子衣一狐</span><br/>
<span class='tline' id='l31' data-llen='663:686'>　裘至三十年不易是儉於己也葬晏桓子僅遣車一</span><br/>
<span class='tline' id='l32' data-llen='686:709'>　乘及墓藏之而馬遄返是儉於親也就遣車一事言</span><br/>
<span class='tline' id='l33' data-llen='709:732'>　之國君牲體七包遣車當用七乘大夫牲體五包遣</span><br/>
<span class='tline' id='l34' data-llen='732:758'><a onclick="displayPageImage('KR1d0067', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='758:781'>　車當用五乘晏子以大夫而用止一乘是焉得為知</span><br/>
<span class='tline' id='l36' data-llen='781:804'>　禮乎曾子曰國無道則踰越者多君子寧過於儉朴</span><br/>
<span class='tline' id='l37' data-llen='804:827'>　而恥盈禮焉盖國尚奢侈則當示之以儉國尚儉朴</span><br/>
<span class='tline' id='l38' data-llen='827:850'>　則當示之以禮晏子之所為乃所以救時非不知禮</span><br/>
<span class='tline' id='l39' data-llen='850:854'>　也</span><br/>
<span class='tline' id='l40' data-llen='854:877'>國昭子之母死問於子張曰葬及墓男子婦人安位子</span><br/>
<span class='tline' id='l41' data-llen='877:900'>張曰司徒敬子之䘮夫子相男子西鄉婦人東鄉曰噫</span><br/>
<span class='tline' id='l42' data-llen='900:923'>毋我䘮也斯沾爾專之賔為賔焉主為主焉婦人從男</span><br/>
<span class='tline' id='l43' data-llen='923:949'><a onclick="displayPageImage('KR1d0067', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='949:955'>子皆西鄉</span><br/>
<span class='tline' id='l45' data-llen='955:978'>　此言昭子失禮之事也毋無通斯盡也沾舊作覘聲</span><br/>
<span class='tline' id='l46' data-llen='978:1001'>　之誤也齊大夫國昭子之母死其葬也以子張相禮</span><br/>
<span class='tline' id='l47' data-llen='1001:1024'>　問葬禮之行於墓者男子婦人必有其位安所置之</span><br/>
<span class='tline' id='l48' data-llen='1024:1047'>　子張曰昔衞司徒敬子之䘮夫子為相主人之男子</span><br/>
<span class='tline' id='l49' data-llen='1047:1070'>　皆西鄉男賔從之在衆主人之南婦人皆東鄉女賔</span><br/>
<span class='tline' id='l50' data-llen='1070:1093'>　從之在衆婦人之南昭子聞言歎息而止之曰我為</span><br/>
<span class='tline' id='l51' data-llen='1093:1116'>　齊之顯家今行喪禮人盡來覘禮豈宜蹈故迹乎爾</span><br/>
<span class='tline' id='l52' data-llen='1116:1142'><a onclick="displayPageImage('KR1d0067', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1142:1165'>　當專而主之使賔自為賔主自為主可也於是其家</span><br/>
<span class='tline' id='l54' data-llen='1165:1188'>　之婦人既與男子同居主位而西鄉而女賔亦與男</span><br/>
<span class='tline' id='l55' data-llen='1188:1212'>　賔同居賔位而東鄉矣案䘮禮自始死以至於𦵏男</span><br/>
<span class='tline' id='l56' data-llen='1212:1235'>　女之位必有别焉禮之大倫也昭子志於立異乃但</span><br/>
<span class='tline' id='l57' data-llen='1235:1255'>　為賔主之辨而無男女之别其失禮也甚矣</span><br/>
<span class='tline' id='l58' data-llen='1255:1278'>穆伯之䘮敬姜晝哭文伯之䘮晝夜哭孔子曰知禮矣</span><br/>
<span class='tline' id='l59' data-llen='1278:1301'>文伯之䘮敬姜據其牀而不哭曰昔者吾有斯子也吾</span><br/>
<span class='tline' id='l60' data-llen='1301:1324'>以將為賢人也吾未嘗以就公室今及其死也朋友諸</span><br/>
<span class='tline' id='l61' data-llen='1324:1350'><a onclick="displayPageImage('KR1d0067', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1350:1373'>臣未有出涕者而内人皆行哭失聲斯子也必多曠於</span><br/>
<span class='tline' id='l63' data-llen='1373:1378'>禮矣夫</span><br/>
<span class='tline' id='l64' data-llen='1378:1401'>　此言敬姜之能知禮并知其子也文伯穆伯之子歜</span><br/>
<span class='tline' id='l65' data-llen='1401:1424'>　也穆伯之䘮敬姜惟於晝而哭是哭夫以道也文伯</span><br/>
<span class='tline' id='l66' data-llen='1424:1447'>　之䘮則晝與夜而皆哭是哭子以情也孔子美之曰</span><br/>
<span class='tline' id='l67' data-llen='1447:1470'>　可謂知禮矣文伯之䘮敬姜又嘗據其牀而不哭且</span><br/>
<span class='tline' id='l68' data-llen='1470:1493'>　曰昔者吾之有斯子也以其將為賢人而知禮也吾</span><br/>
<span class='tline' id='l69' data-llen='1493:1516'>　故出入公室未嘗與俱而觀其所行今及其死也凡</span><br/>
<span class='tline' id='l70' data-llen='1516:1542'><a onclick="displayPageImage('KR1d0067', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1542:1565'>　朋友諸臣未見有悲感出涕者而内人皆行哭至於</span><br/>
<span class='tline' id='l72' data-llen='1565:1588'>　失聲斯子也平日必多疏薄於待士之禮矣案家語</span><br/>
<span class='tline' id='l73' data-llen='1588:1611'>　文伯歜卒其妻妾皆行哭失聲敬姜戒之曰吾聞好</span><br/>
<span class='tline' id='l74' data-llen='1611:1634'>　外者士死之好内者女死之今吾子早夭吾惡其以</span><br/>
<span class='tline' id='l75' data-llen='1634:1657'>　好内聞也盖戒婦人所以成其子之徳而又不掩其</span><br/>
<span class='tline' id='l76' data-llen='1657:1667'>　子之過可謂賢矣</span><br/>
<span class='tline' id='l77' data-llen='1667:1690'>季康子之母死陳䙝衣敬姜曰婦人不飾不敢見舅姑</span><br/>
<span class='tline' id='l78' data-llen='1690:1709'>將有四方之賔來䙝衣何為陳於斯命徹之</span><br/>
<span class='tline' id='l79' data-llen='1709:1735'><a onclick="displayPageImage('KR1d0067', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1735:1758'>　此言敬姜能謹於䘮禮也敬姜季康子從祖母季康</span><br/>
<span class='tline' id='l81' data-llen='1758:1781'>　子之母死將斂之時陳設其生時所服之䙝衣敬姜</span><br/>
<span class='tline' id='l82' data-llen='1781:1804'>　曰為婦人者若不脩飾其衣裳容貌則不敢見舅姑</span><br/>
<span class='tline' id='l83' data-llen='1804:1827'>　懼䙝也今將有四方之賔來其嚴亦然䙝衣何為而</span><br/>
<span class='tline' id='l84' data-llen='1827:1838'>　陳於斯遂命徹去之</span><br/>
<span class='tline' id='l85' data-llen='1838:1861'>有子與子游立見孺子慕者有子謂子游曰予壹不知</span><br/>
<span class='tline' id='l86' data-llen='1861:1884'>夫䘮之踊也予欲去之乆矣情在於斯其是也夫子游</span><br/>
<span class='tline' id='l87' data-llen='1884:1907'>曰禮有㣲情者有以故興物者有直情而徑行者戎狄</span><br/>
<span class='tline' id='l88' data-llen='1907:1933'><a onclick="displayPageImage('KR1d0067', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1933:1956'>之道也禮道則不然人喜則斯陶陶斯咏咏斯猶猶斯</span><br/>
<span class='tline' id='l90' data-llen='1956:1979'>舞舞斯慍慍斯戚戚斯歎歎斯辟辟斯踊矣品節斯斯</span><br/>
<span class='tline' id='l91' data-llen='1979:2002'>之謂禮人死斯惡之矣無能也斯倍之矣是故制絞衾</span><br/>
<span class='tline' id='l92' data-llen='2002:2025'>設蔞翣為使人勿惡也始死脯醢之奠將行遣而行之</span><br/>
<span class='tline' id='l93' data-llen='2025:2048'>既葬而食之未有見其饗之者也自上世以來未之有</span><br/>
<span class='tline' id='l94' data-llen='2048:2071'>舍也為使人勿倍也故子之所刺於禮者亦非禮之訾</span><br/>
<span class='tline' id='l95' data-llen='2071:2074'>也</span><br/>
<span class='tline' id='l96' data-llen='2074:2097'>　此言先王制禮有節之事也㣲猶殺也猶作摇蔞作</span><br/>
<span class='tline' id='l97' data-llen='2097:2123'><a onclick="displayPageImage('KR1d0067', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2123:2146'>　柳有子與子游共立見居䘮之人哭踊真切如孺子</span><br/>
<span class='tline' id='l99' data-llen='2146:2169'>　之慕父母者有子謂子游曰䘮禮之有踊節我壹不</span><br/>
<span class='tline' id='l100' data-llen='2169:2192'>　知其何為而然乆欲除去之矣以今觀之情在於斯</span><br/>
<span class='tline' id='l101' data-llen='2192:2215'>　其是孺子慕也夫居䘮者何必多為辟踊之節也子</span><br/>
<span class='tline' id='l102' data-llen='2215:2238'>　游曰先王制禮慮賢者之過乎情也故立哭踊之節</span><br/>
<span class='tline' id='l103' data-llen='2238:2261'>　以㣲之慮不肖者之不及乎情也故為衰絰之物之</span><br/>
<span class='tline' id='l104' data-llen='2261:2284'>　類以動其哀而興之若直情徑行而哭踊無節衣服</span><br/>
<span class='tline' id='l105' data-llen='2284:2307'>　無制是戎狄之道也禮義之道則有不然者夫人喜</span><br/>
<span class='tline' id='l106' data-llen='2307:2333'><a onclick="displayPageImage('KR1d0067', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2333:2356'>　斯陶然而和適和適斯形於歌咏歌咏不已斯身體</span><br/>
<span class='tline' id='l108' data-llen='2356:2379'>　動摇動摇不已乃至手舞而足蹈是則樂之極也然</span><br/>
<span class='tline' id='l109' data-llen='2379:2402'>　而樂與怒常相因樂而無節必至厭倦而生慍慍斯</span><br/>
<span class='tline' id='l110' data-llen='2402:2425'>　轉為憂戚憂戚斯發為歎恨歎恨不息斯撫心而辟</span><br/>
<span class='tline' id='l111' data-llen='2425:2448'>　辟則至於跳踊而奮擊此又哀之極也樂極而不節</span><br/>
<span class='tline' id='l112' data-llen='2448:2471'>　則流哀極而不節則毁故品節於斯斯之謂禮可直</span><br/>
<span class='tline' id='l113' data-llen='2471:2494'>　情而徑行乎人既死斯惡之矣以其無能也斯倍之</span><br/>
<span class='tline' id='l114' data-llen='2494:2517'>　矣是故絞衾以飾其體蔞翣以飾其棺皆以使人勿</span><br/>
<span class='tline' id='l115' data-llen='2517:2543'><a onclick="displayPageImage('KR1d0067', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2543:2566'>　惡也始死即有脯醢之奠將行則有牲體之遣既葬</span><br/>
<span class='tline' id='l117' data-llen='2566:2589'>　則有虞祭之食未見真有饗之者也然自上世以來</span><br/>
<span class='tline' id='l118' data-llen='2589:2612'>　初未嘗舍此而不為為使人勿倍其親也先王制禮</span><br/>
<span class='tline' id='l119' data-llen='2612:2635'>　之深意如此子譏䘮之踊而欲去之亦豈足為禮之</span><br/>
<span class='tline' id='l120' data-llen='2635:2658'>　訾累乎案人之情喜生樂怒生哀以類相生也哀生</span><br/>
<span class='tline' id='l121' data-llen='2658:2681'>　喜樂生怒反類相生也在易離之九三有鼓缶之歌</span><br/>
<span class='tline' id='l122' data-llen='2681:2704'>　故九四有突如之暴孔疏而後多欲改竄經文皆不</span><br/>
<span class='tline' id='l123' data-llen='2704:2708'>　是</span><br/>
<span class='tline' id='l124' data-llen='2708:2734'><a onclick="displayPageImage('KR1d0067', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2734:2757'>吳侵陳斬祀殺厲師還出竟陳大宰嚭使於師夫差謂</span><br/>
<span class='tline' id='l126' data-llen='2757:2780'>行人儀曰是夫也多言盍嘗問焉師必有名人之稱斯</span><br/>
<span class='tline' id='l127' data-llen='2780:2803'>師也者則謂之何大宰嚭曰古之侵伐者不斬祀不殺</span><br/>
<span class='tline' id='l128' data-llen='2803:2826'>厲不獲二毛今斯師也殺厲與其不謂之殺厲之師與</span><br/>
<span class='tline' id='l129' data-llen='2826:2849'>曰反爾地歸爾子則謂之何曰君王討敝邑之罪又矜</span><br/>
<span class='tline' id='l130' data-llen='2849:2860'>而赦之師與有無名乎</span><br/>
<span class='tline' id='l131' data-llen='2860:2883'>　此言行師之貴以義也祀神位有屋樹者魯哀公元</span><br/>
<span class='tline' id='l132' data-llen='2883:2906'>　年吳師侵陳斬其祠祀之木殺其疫病之人師旋出</span><br/>
<span class='tline' id='l133' data-llen='2906:2932'><a onclick="displayPageImage('KR1d0067', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2932:2955'>　境陳使大宰嚭於師夫差謂行人儀曰是夫也素為</span><br/>
<span class='tline' id='l135' data-llen='2955:2978'>　能言何不就而問焉凡師必有仗義之名今衆之稱</span><br/>
<span class='tline' id='l136' data-llen='2978:3001'>　此師也其謂之何嚭曰古之所謂侵伐者必有其道</span><br/>
<span class='tline' id='l137' data-llen='3001:3024'>　不斬祀不殺厲不禽班白之老者今此師也不已殺</span><br/>
<span class='tline' id='l138' data-llen='3024:3047'>　厲與其不謂之殺厲之師與儀因曰若反爾侵畧之</span><br/>
<span class='tline' id='l139' data-llen='3047:3070'>　土地歸爾俘獲之臣民則又謂之何曰君王既討敝</span><br/>
<span class='tline' id='l140' data-llen='3070:3093'>　邑之有罪而又矜而赦之是師也豈可以無名議乎</span><br/>
<span class='tline' id='l141' data-llen='3093:3116'>　洪氏邁曰嚭乃夫差之宰陳遣使者正用行人則儀</span><br/>
<span class='tline' id='l142' data-llen='3116:3142'><a onclick="displayPageImage('KR1d0067', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3142:3165'>　乃陳臣也記禮者簡冊差互當云陳行人儀使於師</span><br/>
<span class='tline' id='l144' data-llen='3165:3188'>　夫差使大宰嚭問之春秋之世以辭命相尚雖夫差</span><br/>
<span class='tline' id='l145' data-llen='3188:3211'>　之肆暴而以惡名之足恥者為言遂有以救國於既</span><br/>
<span class='tline' id='l146' data-llen='3211:3227'>　敗之餘盖辭之不可以已也如是</span><br/>
<span class='tline' id='l147' data-llen='3227:3250'>顔丁善居䘮始死皇皇焉如有求而弗得及殯望望焉</span><br/>
<span class='tline' id='l148' data-llen='3250:3270'>如有從而弗及既𦵏慨焉如不及其反而息</span><br/>
<span class='tline' id='l149' data-llen='3270:3293'>　此言孝子居䘮殺哀之有漸也顔丁魯人皇皇言心</span><br/>
<span class='tline' id='l150' data-llen='3293:3316'>　無所依望望言形有所跂也息暫焉止息若待親之</span><br/>
<span class='tline' id='l151' data-llen='3316:3342'><a onclick="displayPageImage('KR1d0067', 'WYG', '011-9a' );" name="011-9a" class="pb">[011-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3342:3365'>　來也居䘮難於盡禮顔丁可謂善居䘮矣當親之始</span><br/>
<span class='tline' id='l153' data-llen='3365:3388'>　死惟尸在而已則皇皇焉如有求而弗得及殯惟柩</span><br/>
<span class='tline' id='l154' data-llen='3388:3412'>　在而已則望望焉如有從而弗及至於既𦵏骨肉歸</span><br/>
<span class='tline' id='l155' data-llen='3412:3435'>　土而迎精以反則慨焉如不及其反而且行且止以</span><br/>
<span class='tline' id='l156' data-llen='3435:3458'>　待之盖猶有所疑也案此與上篇所記相似皆所以</span><br/>
<span class='tline' id='l157' data-llen='3458:3469'>　形容人子之哀慕也</span><br/>
<span class='tline' id='l158' data-llen='3469:3492'>子張問曰書云髙宗三年不言言乃讙有諸仲尼曰胡</span><br/>
<span class='tline' id='l159' data-llen='3492:3513'>為其不然也古者天子崩王世子聽於冢宰三年</span><br/>
<span class='tline' id='l160' data-llen='3513:3539'><a onclick="displayPageImage('KR1d0067', 'WYG', '011-9b' );" name="011-9b" class="pb">[011-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3539:3562'>　此即髙宗以明古禮也言乃讙者命令始布而人心</span><br/>
<span class='tline' id='l162' data-llen='3562:3585'>　悦也今書文作言乃雍子張問於夫子曰書云髙宗</span><br/>
<span class='tline' id='l163' data-llen='3585:3608'>　居䘮至於三年之乆而無所言䘮畢言乃臣民莫不</span><br/>
<span class='tline' id='l164' data-llen='3608:3631'>　喜悦信有之乎仲尼曰奚為其不然也古者天子崩</span><br/>
<span class='tline' id='l165' data-llen='3631:3654'>　王世子得以盡禮致哀者盖以庶政聽於冢宰三年</span><br/>
<span class='tline' id='l166' data-llen='3654:3677'>　之故也子何疑於髙宗乎案太甲居桐周公攝政皆</span><br/>
<span class='tline' id='l167' data-llen='3677:3700'>　古禮也然後世之疑伊尹者或以為放其君而羣叔</span><br/>
<span class='tline' id='l168' data-llen='3700:3723'>　流言周公幾無以自解則此禮之不可行於三代以</span><br/>
<span class='tline' id='l169' data-llen='3723:3750'><a onclick="displayPageImage('KR1d0067', 'WYG', '011-10a' );" name="011-10a" class="pb">[011-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3750:3757'>　後也決矣</span><br/>
<span class='tline' id='l171' data-llen='3757:3781'>知悼子卒未𦵏平公飲酒師曠李調侍鼓鐘杜蕢自外</span><br/>
<span class='tline' id='l172' data-llen='3781:3804'>來聞鐘聲曰安在曰在寢杜蕢入寢歴階而升酌曰曠</span><br/>
<span class='tline' id='l173' data-llen='3804:3827'>飲斯又酌曰調飲斯又酌堂上北面坐飲之降趨而出</span><br/>
<span class='tline' id='l174' data-llen='3827:3850'>平公呼而進之曰蕢曩者爾心或開予是以不與爾言</span><br/>
<span class='tline' id='l175' data-llen='3850:3873'>爾飲曠何也曰子卯不樂知悼子在堂斯其為子卯也</span><br/>
<span class='tline' id='l176' data-llen='3873:3896'>大矣曠也大師也不以詔是以飲之也爾飲調何也曰</span><br/>
<span class='tline' id='l177' data-llen='3896:3919'>調也君之䙝臣也為一飲一食忘君之疾是以飲之也</span><br/>
<span class='tline' id='l178' data-llen='3919:3946'><a onclick="displayPageImage('KR1d0067', 'WYG', '011-10b' );" name="011-10b" class="pb">[011-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3946:3969'>爾飲何也曰蕢也宰夫也非刀匕是共又敢與知防是</span><br/>
<span class='tline' id='l180' data-llen='3969:3992'>以飲之也平公曰寡人亦有過焉酌而飲寡人杜蕢洗</span><br/>
<span class='tline' id='l181' data-llen='3992:4015'>而揚觶公謂侍者曰如我死則必無廢斯爵也至于今</span><br/>
<span class='tline' id='l182' data-llen='4015:4027'>既畢獻斯揚觶謂之杜舉</span><br/>
<span class='tline' id='l183' data-llen='4027:4050'>　此言君有大臣之䘮不得有作樂飲酒之事也知悼</span><br/>
<span class='tline' id='l184' data-llen='4050:4074'>　子晋大夫名盈平公晋侯彪也知悼子之卒也未𦵏</span><br/>
<span class='tline' id='l185' data-llen='4074:4097'>　而平公飲酒師曠李調皆侍飲鼓鐘杜蕢自外而至</span><br/>
<span class='tline' id='l186' data-llen='4097:4120'>　聞鐘聲怪而問之曰安在或告之曰在寢蕢遂入寢</span><br/>
<span class='tline' id='l187' data-llen='4120:4147'><a onclick="displayPageImage('KR1d0067', 'WYG', '011-11a' );" name="011-11a" class="pb">[011-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4147:4170'>　由階而升酌酒以罰曰曠飲斯又酌以罰曰調飲斯</span><br/>
<span class='tline' id='l189' data-llen='4170:4193'>　又酌以自罰於堂上北面坐飲之酌竟降階即趨而</span><br/>
<span class='tline' id='l190' data-llen='4193:4216'>　出平公呼而進之曰向者汝酌三酌我意爾必有諫</span><br/>
<span class='tline' id='l191' data-llen='4216:4239'>　諍開發於我是以不先與爾言乃三酌之後不言而</span><br/>
<span class='tline' id='l192' data-llen='4239:4262'>　出是必有意存焉爾之飲曠何説也蕢曰桀以乙卯</span><br/>
<span class='tline' id='l193' data-llen='4262:4285'>　日亡紂以甲子日死謂之疾日君不舉樂今知悼子</span><br/>
<span class='tline' id='l194' data-llen='4285:4308'>　在堂是同體之臣也其視子卯之疾日更為大矣曠</span><br/>
<span class='tline' id='l195' data-llen='4308:4331'>　乃大師也而不以詔是以飲之也又問爾之飲調何</span><br/>
<span class='tline' id='l196' data-llen='4331:4358'><a onclick="displayPageImage('KR1d0067', 'WYG', '011-11b' );" name="011-11b" class="pb">[011-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4358:4381'>　説也曰調乃近習之臣也以貪於一飲一食而忘君</span><br/>
<span class='tline' id='l198' data-llen='4381:4404'>　違禮之疾是以飲之也又問爾之自飲何説也曰蕢</span><br/>
<span class='tline' id='l199' data-llen='4404:4427'>　乃宰夫職在刀匕而已今乃不供厥職而敢與知諫</span><br/>
<span class='tline' id='l200' data-llen='4427:4450'>　諍防閑之事是為侵官故飲之也平公曰由是言之</span><br/>
<span class='tline' id='l201' data-llen='4450:4473'>　豈特曠與調之過即寡人亦有過焉其酌而飲寡人</span><br/>
<span class='tline' id='l202' data-llen='4473:4496'>　於是杜蕢盥洗揚觶致其潔與敬焉公既命蕢酌已</span><br/>
<span class='tline' id='l203' data-llen='4496:4519'>　又欲以此爵為後世戒故記者云至今晋國行禮之</span><br/>
<span class='tline' id='l204' data-llen='4519:4542'>　終必舉此觶者謂此乃昔杜蕢所舉也陳氏祥道曰</span><br/>
<span class='tline' id='l205' data-llen='4542:4569'><a onclick="displayPageImage('KR1d0067', 'WYG', '011-12a' );" name="011-12a" class="pb">[011-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4569:4592'>　先王制為䘮臣之禮於服則衰絰於膳則不舉於樂</span><br/>
<span class='tline' id='l207' data-llen='4592:4616'>　則弛懸比𦵏不食肉卒哭不舉樂以至與斂往弔莫</span><br/>
<span class='tline' id='l208' data-llen='4616:4639'>　不盡禮無飲酒鼓鐘之事此杜蕢所以譏也案此與</span><br/>
<span class='tline' id='l209' data-llen='4639:4662'>　春秋傳文小異而意無異杜蕢直言平公知過皆禮</span><br/>
<span class='tline' id='l210' data-llen='4662:4669'>　之所與也</span><br/>
<span class='tline' id='l211' data-llen='4669:4693'>公叔文子卒其子戍請諡於君曰日月有時將𦵏矣請</span><br/>
<span class='tline' id='l212' data-llen='4693:4716'>所以易其名者君曰昔者衞國凶饑夫子為粥與國之</span><br/>
<span class='tline' id='l213' data-llen='4716:4739'>餓者是不亦惠乎昔者衞國有難夫子以其死衞寡人</span><br/>
<span class='tline' id='l214' data-llen='4739:4766'><a onclick="displayPageImage('KR1d0067', 'WYG', '011-12b' );" name="011-12b" class="pb">[011-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4766:4789'>不亦貞乎夫子聽衞國之政脩其班制以與四鄰交衞</span><br/>
<span class='tline' id='l216' data-llen='4789:4809'>國之社稷不辱不亦文乎故謂夫子貞惠文子</span><br/>
<span class='tline' id='l217' data-llen='4809:4832'>　此言諡法之不失實也君靈公也有時猶言有數大</span><br/>
<span class='tline' id='l218' data-llen='4832:4856'>　夫士三月而𦵏也易代也死則諱其名故為諡以代</span><br/>
<span class='tline' id='l219' data-llen='4856:4879'>　之公叔文子卒其子戍請父之諡於君曰日月有一</span><br/>
<span class='tline' id='l220' data-llen='4879:4903'>　定之時今將𦵏矣敢請所以易其名者君曰諡不可</span><br/>
<span class='tline' id='l221' data-llen='4903:4926'>　以虛美必列其實行焉昔者衞值凶饑之歲夫子曾</span><br/>
<span class='tline' id='l222' data-llen='4926:4949'>　為粥以食國之餓者是不亦惠乎昔者衞國有難夫</span><br/>
<span class='tline' id='l223' data-llen='4949:4976'><a onclick="displayPageImage('KR1d0067', 'WYG', '011-13a' );" name="011-13a" class="pb">[011-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4976:4999'>　子於盗殺兄縶之時能不顧其死以衞寡人斯不亦</span><br/>
<span class='tline' id='l225' data-llen='4999:5022'>　貞乎又夫子聽衞國之政於凡尊卑之班次多寡之</span><br/>
<span class='tline' id='l226' data-llen='5022:5045'>　節制悉遵舊典而脩舉之以與四鄰交衞國之社稷</span><br/>
<span class='tline' id='l227' data-llen='5045:5068'>　得以不辱斯不亦文乎其諡夫子為貞惠文子可矣</span><br/>
<span class='tline' id='l228' data-llen='5068:5091'>　案諡法愛民好與曰惠外内用情曰貞道徳博聞曰</span><br/>
<span class='tline' id='l229' data-llen='5091:5113'>　文諡有三而惟稱文子者鄭氏謂文足以兼之也</span><br/>
<span class='tline' id='l230' data-llen='5113:5136'>石駘仲卒無適子有庶子六人卜所以為後者曰沐浴</span><br/>
<span class='tline' id='l231' data-llen='5136:5159'>佩玉則兆五人者皆沐浴佩玉石祁子曰孰有執親之</span><br/>
<span class='tline' id='l232' data-llen='5159:5186'><a onclick="displayPageImage('KR1d0067', 'WYG', '011-13b' );" name="011-13b" class="pb">[011-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5186:5209'>䘮而沐浴佩玉者乎不沐浴佩玉石祁子兆衛人以龜</span><br/>
<span class='tline' id='l234' data-llen='5209:5215'>為有知也</span><br/>
<span class='tline' id='l235' data-llen='5215:5238'>　此言知禮者能協於鬼謀也兆吉兆也兆有吉凶卜</span><br/>
<span class='tline' id='l236' data-llen='5238:5261'>　者以求吉為主故以兆言吉也衞大夫石駘仲卒無</span><br/>
<span class='tline' id='l237' data-llen='5261:5284'>　適子有庶子六人莫適立也卜所以堪為後者卜人</span><br/>
<span class='tline' id='l238' data-llen='5284:5307'>　曰唯沐浴佩玉則兆盖徒知齊潔以命龜而不知不</span><br/>
<span class='tline' id='l239' data-llen='5307:5330'>　宜於䘮禮也五人者惑於其説皆沐浴佩玉而卜石</span><br/>
<span class='tline' id='l240' data-llen='5330:5353'>　祁子曰孰有執親之䘮而可以沐浴佩玉者乎獨不</span><br/>
<span class='tline' id='l241' data-llen='5353:5380'><a onclick="displayPageImage('KR1d0067', 'WYG', '011-14a' );" name="011-14a" class="pb">[011-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5380:5403'>　沐浴佩玉而石祁子竟得吉兆所以衞之人以龜為</span><br/>
<span class='tline' id='l243' data-llen='5403:5426'>　有知也案居䘮者非頭有創身有瘍則不沐不浴非</span><br/>
<span class='tline' id='l244' data-llen='5426:5449'>　去䘮則不佩玉庶子之立雖曰年鈞以徳徳鈞以卜</span><br/>
<span class='tline' id='l245' data-llen='5449:5472'>　然沐浴佩玉則見利而忘親人謀之所不與即鬼謀</span><br/>
<span class='tline' id='l246' data-llen='5472:5490'>　之所弗從也如石祁子者可謂知禮矣</span><br/>
<span class='tline' id='l247' data-llen='5490:5514'>陳子車死於衞其妻與其家大夫謀以殉𦵏定而后陳</span><br/>
<span class='tline' id='l248' data-llen='5514:5538'>子亢至以告曰夫子疾莫養於下請以殉𦵏子亢曰以</span><br/>
<span class='tline' id='l249' data-llen='5538:5562'>殉𦵏非禮也雖然則彼疾當養者孰若妻與宰得已則</span><br/>
<span class='tline' id='l250' data-llen='5562:5589'><a onclick="displayPageImage('KR1d0067', 'WYG', '011-14b' );" name="011-14b" class="pb">[011-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5589:5612'>吾欲已不得已則吾欲以二子者之為之也於是弗果</span><br/>
<span class='tline' id='l252' data-llen='5612:5615'>用</span><br/>
<span class='tline' id='l253' data-llen='5615:5639'>　此言殉𦵏之非禮也家大夫謂家宰子亢子車之弟</span><br/>
<span class='tline' id='l254' data-llen='5639:5662'>　即孔子弟子子禽也下謂臣僕之屬齊大夫陳子車</span><br/>
<span class='tline' id='l255' data-llen='5662:5686'>　死於衞其妻與家大夫謀所以殉𦵏者既定其人矣</span><br/>
<span class='tline' id='l256' data-llen='5686:5709'>　而后陳子亢至妻與大夫以告曰自夫子疾未能獲</span><br/>
<span class='tline' id='l257' data-llen='5709:5734'>　養於下之人今請以某某者殉𦵏子亢曰以人殉𦵏</span><br/>
<span class='tline' id='l258' data-llen='5734:5757'>　固非禮也然以疾而當養者言之則莫妻與宰若矣</span><br/>
<span class='tline' id='l259' data-llen='5757:5784'><a onclick="displayPageImage('KR1d0067', 'WYG', '011-15a' );" name="011-15a" class="pb">[011-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5784:5807'>　如以為可已則吾以非禮而欲已必以養疾之故而</span><br/>
<span class='tline' id='l261' data-llen='5807:5830'>　不得已則吾即欲以二子者之為之也於是謀以殉</span><br/>
<span class='tline' id='l262' data-llen='5830:5855'>　𦵏者遂弗果用案殉𦵏之謀非以危言懼之未有能</span><br/>
<span class='tline' id='l263' data-llen='5855:5874'>　卒止者子亢於此庶乎能守正而達權矣</span><br/>
<span class='tline' id='l264' data-llen='5874:5897'>子路曰傷哉貧也生無以為養死無以為禮也孔子曰</span><br/>
<span class='tline' id='l265' data-llen='5897:5921'>啜菽飲水盡其歡斯之謂孝斂首足形還𦵏而無椁稱</span><br/>
<span class='tline' id='l266' data-llen='5921:5929'>其財斯之謂禮</span><br/>
<span class='tline' id='l267' data-llen='5929:5953'>　此言孝子事親稱家有無之事也還𦵏不及日月之</span><br/>
<span class='tline' id='l268' data-llen='5953:5980'><a onclick="displayPageImage('KR1d0067', 'WYG', '011-15b' );" name="011-15b" class="pb">[011-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5980:6004'>　期而即𦵏也子路曰為人子而有不克自盡者傷哉</span><br/>
<span class='tline' id='l270' data-llen='6004:6028'>　以貧也故生而無以為飲食之養死而無以為䘮𦵏</span><br/>
<span class='tline' id='l271' data-llen='6028:6051'>　之禮也孔子曰子而養生即至啜菽飲水而務有以</span><br/>
<span class='tline' id='l272' data-llen='6051:6075'>　盡其歡心斯之謂孝子而送死即至斂首足形旋𦵏</span><br/>
<span class='tline' id='l273' data-llen='6075:6098'>　而無椁而務有以稱其家財斯之謂禮貧又何傷乎</span><br/>
<span class='tline' id='l274' data-llen='6098:6122'>　案陳氏祥道云君子之於親養在志不在體𦵏在誠</span><br/>
<span class='tline' id='l275' data-llen='6122:6146'>　不在物世固有三牲之養而不能盡歡亦有厚𦵏而</span><br/>
<span class='tline' id='l276' data-llen='6146:6169'>　轉至陷親於非禮者必如夫子之教則貧與富惟其</span><br/>
<span class='tline' id='l277' data-llen='6169:6196'><a onclick="displayPageImage('KR1d0067', 'WYG', '011-16a' );" name="011-16a" class="pb">[011-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6196:6217'>　所遭而孝與禮無不可盡非專為子路言之也</span><br/>
<span class='tline' id='l279' data-llen='6217:6240'>衞獻公出奔反於衞及郊將班邑於從者而后入柳莊</span><br/>
<span class='tline' id='l280' data-llen='6240:6263'>曰如皆守社稷則孰執羈靮而從如皆從則孰守社稷</span><br/>
<span class='tline' id='l281' data-llen='6263:6281'>君反其國而有私也毋乃不可乎弗果班</span><br/>
<span class='tline' id='l282' data-llen='6281:6304'>　此言君恩不宜有所私也衞獻公名衎靮靷也衞獻</span><br/>
<span class='tline' id='l283' data-llen='6304:6327'>　公出奔於齊既而反於衞行及郊將班邑以賞從者</span><br/>
<span class='tline' id='l284' data-llen='6327:6350'>　而後入柳莊諫曰居者行者均之為國如其皆守社</span><br/>
<span class='tline' id='l285' data-llen='6350:6373'>　稷則孰為執羈靮而從君如皆從君則孰為守社稷</span><br/>
<span class='tline' id='l286' data-llen='6373:6400'><a onclick="displayPageImage('KR1d0067', 'WYG', '011-16b' );" name="011-16b" class="pb">[011-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6400:6423'>　今君反其國而獨於從者有私也毋乃不可乎於是</span><br/>
<span class='tline' id='l288' data-llen='6423:6446'>　弗果班案成公獻公皆出而復入其君臣之際嫌隙</span><br/>
<span class='tline' id='l289' data-llen='6446:6469'>　多矣柳莊之言與甯武子所謂居者守社稷行者扞</span><br/>
<span class='tline' id='l290' data-llen='6469:6492'>　牧圉之意相似皆所以開廣君心而泯其恩怨之跡</span><br/>
<span class='tline' id='l291' data-llen='6492:6496'>　也</span><br/>
<span class='tline' id='l292' data-llen='6496:6519'>衞有大史曰柳莊寢疾公曰若疾革雖當祭必告公再</span><br/>
<span class='tline' id='l293' data-llen='6519:6542'>拜稽首請於尸曰有臣柳莊也者非寡人之臣社稷之</span><br/>
<span class='tline' id='l294' data-llen='6542:6565'>臣也聞之死請往不釋服而往遂以禭之與之邑裘氏</span><br/>
<span class='tline' id='l295' data-llen='6565:6592'><a onclick="displayPageImage('KR1d0067', 'WYG', '011-17a' );" name="011-17a" class="pb">[011-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6592:6612'>與縣潘氏書而納諸棺曰世世萬子孫毋變也</span><br/>
<span class='tline' id='l297' data-llen='6612:6635'>　此言人君急於弔臣之事也衛有大史曰柳莊者寢</span><br/>
<span class='tline' id='l298' data-llen='6635:6658'>　疾公命其家曰若疾亟之時雖當祭亦必以告及死</span><br/>
<span class='tline' id='l299' data-llen='6658:6681'>　公果當祭因其家人來告再拜稽首請於尸曰有臣</span><br/>
<span class='tline' id='l300' data-llen='6681:6704'>　柳莊也者非寡人之臣乃衛國社稷之臣也今聞其</span><br/>
<span class='tline' id='l301' data-llen='6704:6727'>　死請往不釋祭服而往遂釋以襚之并賜之二邑為</span><br/>
<span class='tline' id='l302' data-llen='6727:6750'>　裘氏與縣潘氏書而納諸棺曰此邑之賜後雖世世</span><br/>
<span class='tline' id='l303' data-llen='6750:6773'>　萬子孫毋使變易也案獻公之待柳莊視魯之祭而</span><br/>
<span class='tline' id='l304' data-llen='6773:6800'><a onclick="displayPageImage('KR1d0067', 'WYG', '011-17b' );" name="011-17b" class="pb">[011-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6800:6823'>　猶繹晋之在堂而飲者異矣但棄祭事而不終以諸</span><br/>
<span class='tline' id='l306' data-llen='6823:6846'>　侯之命服而襚大夫書封邑之券而納諸棺此三者</span><br/>
<span class='tline' id='l307' data-llen='6846:6860'>　皆為非禮又不可以弗審也</span><br/>
<span class='tline' id='l308' data-llen='6860:6883'>陳乾昔寢疾屬其兄弟而命其子尊已曰如我死則必</span><br/>
<span class='tline' id='l309' data-llen='6883:6907'>大為我棺使吾二婢子夾我陳乾昔死其子曰以殉𦵏</span><br/>
<span class='tline' id='l310' data-llen='6907:6920'>非禮也况又同棺乎弗果殺</span><br/>
<span class='tline' id='l311' data-llen='6920:6943'>　此言人子事親以禮能不從亂命之事也陳乾昔寢</span><br/>
<span class='tline' id='l312' data-llen='6943:6966'>　疾聚合其兄弟而命其子尊已曰如我而死則必大</span><br/>
<span class='tline' id='l313' data-llen='6966:6993'><a onclick="displayPageImage('KR1d0067', 'WYG', '011-18a' );" name="011-18a" class="pb">[011-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6993:7016'>　為我棺使所服習之二婢子同棺以夾於我及乾昔</span><br/>
<span class='tline' id='l315' data-llen='7016:7040'>　死其子曰雖父命云然但用人殉𦵏本非禮也况又</span><br/>
<span class='tline' id='l316' data-llen='7040:7063'>　同棺乎二婢者遂弗果殺案子之事親不以從令為</span><br/>
<span class='tline' id='l317' data-llen='7063:7082'>　孝尊已不䧟父於不義其過秦康公逺矣</span><br/>
<span class='tline' id='l318' data-llen='7082:7105'>仲遂卒于垂壬午猶繹萬入去籥仲尼曰非禮也卿卒</span><br/>
<span class='tline' id='l319' data-llen='7105:7109'>不繹</span><br/>
<span class='tline' id='l320' data-llen='7109:7132'>　此言卿卒重於繹祭之事也仲遂魯莊公之子東門</span><br/>
<span class='tline' id='l321' data-llen='7132:7155'>　襄仲也祭之明日又設祭以㝷繹昨祭謂之繹魯仲</span><br/>
<span class='tline' id='l322' data-llen='7155:7182'><a onclick="displayPageImage('KR1d0067', 'WYG', '011-18b' );" name="011-18b" class="pb">[011-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7182:7205'>　遂卒於齊之垂地先一日有事於大廟至壬午猶繹</span><br/>
<span class='tline' id='l324' data-llen='7205:7228'>　祭用萬以入而但去其有聲之籥舞仲尼曰非禮也</span><br/>
<span class='tline' id='l325' data-llen='7228:7251'>　禮卿卒則不繹案春秋之法當祭而卿卒則祭之日</span><br/>
<span class='tline' id='l326' data-llen='7251:7274'>　不可以用樂祭之明日不可以繹故繹而萬入雖去</span><br/>
<span class='tline' id='l327' data-llen='7274:7283'>　籥猶為非禮也</span><br/>
<span class='tline' id='l328' data-llen='7283:7306'>季康子之母死公輸若方小斂般請以機封將從之公</span><br/>
<span class='tline' id='l329' data-llen='7306:7329'>肩假曰不可夫魯有初公室視豐碑三家視桓楹般爾</span><br/>
<span class='tline' id='l330' data-llen='7329:7352'>以人之母嘗巧則豈不得以其母以嘗巧者乎則病者</span><br/>
<span class='tline' id='l331' data-llen='7352:7379'><a onclick="displayPageImage('KR1d0067', 'WYG', '011-19a' );" name="011-19a" class="pb">[011-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7379:7386'>乎噫弗果從</span><br/>
<span class='tline' id='l333' data-llen='7386:7409'>　此言非禮作機巧者之不可從也公輸氏若般二人</span><br/>
<span class='tline' id='l334' data-llen='7409:7432'>　名豐碑斷大木為之形如石碑桓楹如今橋旁表柱</span><br/>
<span class='tline' id='l335' data-llen='7432:7455'>　皆為下棺設也季康子之母死公輸若為匠師之官</span><br/>
<span class='tline' id='l336' data-llen='7455:7478'>　年方幼小主掌窆事其族人名般者善為技巧請以</span><br/>
<span class='tline' id='l337' data-llen='7478:7501'>　機闗轉動之器下棺時將從之公肩假曰不可夫魯</span><br/>
<span class='tline' id='l338' data-llen='7501:7524'>　自有故事焉公室之䘮擬用豐碑各空其中着鹿盧</span><br/>
<span class='tline' id='l339' data-llen='7524:7547'>　以下棺三家之䘮擬用桓楹以楹代碑亦施鹿盧以</span><br/>
<span class='tline' id='l340' data-llen='7547:7574'><a onclick="displayPageImage('KR1d0067', 'WYG', '011-19b' );" name="011-19b" class="pb">[011-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7574:7597'>　下棺其來乆矣今般以人之母嘗試已巧則何不自</span><br/>
<span class='tline' id='l342' data-llen='7597:7620'>　以已母試巧乎意者亦有病於心乎是可歎也於是</span><br/>
<span class='tline' id='l343' data-llen='7620:7643'>　弗果從案公肩假之責般意固善矣考之禮制天子</span><br/>
<span class='tline' id='l344' data-llen='7643:7666'>　六繂四碑諸侯四繂二碑大夫二繂二碑大夫不可</span><br/>
<span class='tline' id='l345' data-llen='7666:7689'>　僭桓楹猶諸侯不可僭豐碑也以是為魯之初而從</span><br/>
<span class='tline' id='l346' data-llen='7689:7696'>　之其可乎</span><br/>
<span class='tline' id='l347' data-llen='7696:7719'>戰於郎公叔禺人遇負杖入保者息曰使之雖病也任</span><br/>
<span class='tline' id='l348' data-llen='7719:7742'>之雖重也君子不能為謀也士弗能死也不可我則既</span><br/>
<span class='tline' id='l349' data-llen='7742:7769'><a onclick="displayPageImage('KR1d0067', 'WYG', '011-20a' );" name="011-20a" class="pb">[011-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7769:7792'>言矣與其鄰重汪踦往皆死焉魯人欲勿殤重汪踦問</span><br/>
<span class='tline' id='l351' data-llen='7792:7815'>於仲尼仲尼曰能執干戈以衛社稷雖欲勿殤也不亦</span><br/>
<span class='tline' id='l352' data-llen='7815:7819'>可乎</span><br/>
<span class='tline' id='l353' data-llen='7819:7842'>　此言聖人與死難之人也禺人昭公之子公為也鄰</span><br/>
<span class='tline' id='l354' data-llen='7842:7865'>　重之重當作童齊伐魯戰於郎公叔禺人遇見國人</span><br/>
<span class='tline' id='l355' data-llen='7865:7888'>　走避齊師負杖以入城保者困而止息禺人乃歎曰</span><br/>
<span class='tline' id='l356' data-llen='7888:7911'>　徭役雖足病也賦税雖過重也若上下協心以禦㓂</span><br/>
<span class='tline' id='l357' data-llen='7911:7934'>　猶可也今則卿大夫不能盡謀士不能死難其為不</span><br/>
<span class='tline' id='l358' data-llen='7934:7961'><a onclick="displayPageImage('KR1d0067', 'WYG', '011-20b' );" name="011-20b" class="pb">[011-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7961:7984'>　可明矣我既出此言可不踐吾言乎於是與其鄰之</span><br/>
<span class='tline' id='l360' data-llen='7984:8007'>　童子汪踦皆往鬭死焉禮童子之䘮為殤魯人以汪</span><br/>
<span class='tline' id='l361' data-llen='8007:8030'>　踦死於㓂欲勿殤而以成人之䘮治之問於仲尼仲</span><br/>
<span class='tline' id='l362' data-llen='8030:8053'>　尼曰能執干戈以衛社稷固儼然成人之事雖欲勿</span><br/>
<span class='tline' id='l363' data-llen='8053:8076'>　殤也寧有不可乎案郎之戰曲不在齊而在魯魯啟</span><br/>
<span class='tline' id='l364' data-llen='8076:8099'>　兵端至君子不能為謀士不能死而禺人與汪踦獨</span><br/>
<span class='tline' id='l365' data-llen='8099:8116'>　能赴敵守義固宜為聖人之所許也</span><br/>
<span class='tline' id='l366' data-llen='8116:8139'>子路去魯謂顔淵曰何以贈我曰吾聞之也去國則哭</span><br/>
<span class='tline' id='l367' data-llen='8139:8166'><a onclick="displayPageImage('KR1d0067', 'WYG', '011-21a' );" name="011-21a" class="pb">[011-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8166:8189'>于墓而后行反其國不哭展墓而入謂子路曰何以處</span><br/>
<span class='tline' id='l369' data-llen='8189:8207'>我子路曰吾聞之也過墓則式過祀則下</span><br/>
<span class='tline' id='l370' data-llen='8207:8230'>　此言禮敬祠墓之事也展省視之子路有事去魯謂</span><br/>
<span class='tline' id='l371' data-llen='8230:8253'>　顔淵曰予之為此行也將何以贈我顔淵曰吾聞之</span><br/>
<span class='tline' id='l372' data-llen='8253:8276'>　也去國者必哭於墓告其先人以所往而后行反則</span><br/>
<span class='tline' id='l373' data-llen='8276:8299'>　不哭必省視其墓而入亦猶是出必告反必面之義</span><br/>
<span class='tline' id='l374' data-llen='8299:8322'>　云爾顔淵因謂子路曰予之居也將何以處我子路</span><br/>
<span class='tline' id='l375' data-llen='8322:8345'>　曰吾聞之也若過人之墳墓則必憑式若過神位有</span><br/>
<span class='tline' id='l376' data-llen='8345:8372'><a onclick="displayPageImage('KR1d0067', 'WYG', '011-21b' );" name="011-21b" class="pb">[011-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8372:8395'>　屋樹者則必下車皆以致其敬也鄭注贈送也無君</span><br/>
<span class='tline' id='l378' data-llen='8395:8411'>　事主於孝處猶安也居者主於敬</span><br/>
<span class='tline' id='l379' data-llen='8411:8434'>工尹商陽與陳棄疾追吳師及之陳棄疾謂工尹商陽</span><br/>
<span class='tline' id='l380' data-llen='8434:8457'>曰王事也子手弓而可手弓子射諸射之斃一人韔弓</span><br/>
<span class='tline' id='l381' data-llen='8457:8480'>又及謂之又斃二人每斃一人揜其目止其御曰朝不</span><br/>
<span class='tline' id='l382' data-llen='8480:8503'>坐燕不與殺三人亦足以反命矣孔子曰殺人之中又</span><br/>
<span class='tline' id='l383' data-llen='8503:8508'>有禮焉</span><br/>
<span class='tline' id='l384' data-llen='8508:8531'>　此言逐奔而殺敵有節之事也工尹楚官名陳棄疾</span><br/>
<span class='tline' id='l385' data-llen='8531:8558'><a onclick="displayPageImage('KR1d0067', 'WYG', '011-22a' );" name="011-22a" class="pb">[011-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8558:8581'>　楚公子也楚有吳師使工尹商陽與公子棄疾追之</span><br/>
<span class='tline' id='l387' data-llen='8581:8604'>　既及工尹商陽仁而不忍者也棄疾謂之曰今日之</span><br/>
<span class='tline' id='l388' data-llen='8604:8627'>　事王事也子必手弓而可既手弓又曰子必射諸射</span><br/>
<span class='tline' id='l389' data-llen='8627:8650'>　之斃一人則韜藏其弓再及吳師棄疾勸之射又斃</span><br/>
<span class='tline' id='l390' data-llen='8650:8673'>　二人每斃一人商陽必揜其目而不忍視止其御而</span><br/>
<span class='tline' id='l391' data-llen='8673:8696'>　不欲迫且曰朝燕之禮卿大夫與士異今我朝則不</span><br/>
<span class='tline' id='l392' data-llen='8696:8719'>　坐燕則不與位卑禮薄如此既殺三人亦可以稱士</span><br/>
<span class='tline' id='l393' data-llen='8719:8742'>　之職而報命矣孔子曰殺人非仁者之為今觀商陽</span><br/>
<span class='tline' id='l394' data-llen='8742:8769'><a onclick="displayPageImage('KR1d0067', 'WYG', '011-22b' );" name="011-22b" class="pb">[011-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8769:8792'>　則於殺人之中又有禮焉案自春秋而後好戰者每</span><br/>
<span class='tline' id='l396' data-llen='8792:8815'>　以多殺為功而商陽若此故孔子有取焉耳若夫居</span><br/>
<span class='tline' id='l397' data-llen='8815:8836'>　卑而不盡力殺敵而不致果固非所以為禮也</span><br/>
<span class='tline' id='l398' data-llen='8836:8859'>諸侯伐秦曹桓公卒于會諸侯請含使之襲襄公朝于</span><br/>
<span class='tline' id='l399' data-llen='8859:8882'>荆康王卒荆人曰必請襲魯人曰非禮也荆人强之巫</span><br/>
<span class='tline' id='l400' data-llen='8882:8891'>先拂柩荆人悔之</span><br/>
<span class='tline' id='l401' data-llen='8891:8914'>　此言諸侯行襲之非禮也桓當作宣曹伯廬也魯成</span><br/>
<span class='tline' id='l402' data-llen='8914:8937'>　公十三年諸侯伐秦曹桓公卒於會諸侯請行含禮</span><br/>
<span class='tline' id='l403' data-llen='8937:8964'><a onclick="displayPageImage('KR1d0067', 'WYG', '011-23a' );" name="011-23a" class="pb">[011-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8964:8987'>　亦猶朋友有相食之道也乃使之襲則非禮矣魯襄</span><br/>
<span class='tline' id='l405' data-llen='8987:9010'>　公二十八年朝於荆遭康王之䘮荆人曰必請襲魯</span><br/>
<span class='tline' id='l406' data-llen='9010:9033'>　人不從曰非禮也荆人復強之魯使巫先拂柩用君</span><br/>
<span class='tline' id='l407' data-llen='9033:9056'>　臨臣䘮之禮於是荆人悔之案邦交有一定之禮襲</span><br/>
<span class='tline' id='l408' data-llen='9056:9079'>　乃賤者之事也諸侯之於曹既失之又見荆之以非</span><br/>
<span class='tline' id='l409' data-llen='9079:9090'>　禮待魯而反取辱也</span><br/>
<span class='tline' id='l410' data-llen='9090:9113'>滕成公之䘮使子叔敬叔弔進書子服惠伯為介及郊</span><br/>
<span class='tline' id='l411' data-llen='9113:9136'>為懿伯之忌不入惠伯曰政也不可以叔父之私不將</span><br/>
<span class='tline' id='l412' data-llen='9136:9163'><a onclick="displayPageImage('KR1d0067', 'WYG', '011-23b' );" name="011-23b" class="pb">[011-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9163:9169'>公事遂入</span><br/>
<span class='tline' id='l414' data-llen='9169:9192'>　此言為人臣者不以私廢公之事也敬叔名弓桓公</span><br/>
<span class='tline' id='l415' data-llen='9192:9215'>　七世孫惠伯名椒桓公六世孫盖惠伯為敬叔之族</span><br/>
<span class='tline' id='l416' data-llen='9215:9238'>　父懿伯又惠伯之叔父也魯昭公三年有滕成公之</span><br/>
<span class='tline' id='l417' data-llen='9238:9261'>　䘮使子叔敬叔往弔以奉進君之弔書子服惠伯為</span><br/>
<span class='tline' id='l418' data-llen='9261:9284'>　介行及滕郊而遇懿伯之忌日敬叔欲緩至次日乃</span><br/>
<span class='tline' id='l419' data-llen='9284:9307'>　入惠伯曰此國之政公事也不可以叔父之私事而</span><br/>
<span class='tline' id='l420' data-llen='9307:9330'>　不將敬叔從之遂入劉氏敞曰左傳云及郊遇懿伯</span><br/>
<span class='tline' id='l421' data-llen='9330:9357'><a onclick="displayPageImage('KR1d0067', 'WYG', '011-24a' );" name="011-24a" class="pb">[011-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9357:9380'>　之忌先言及郊而後言忌是及郊方遇忌也忌只是</span><br/>
<span class='tline' id='l423' data-llen='9380:9393'>　忌日公事有公利無私忌</span><br/>
<span class='tline' id='l424' data-llen='9393:9416'>哀公使人弔蕢尚遇諸道辟於路畫宫而受弔焉曾子</span><br/>
<span class='tline' id='l425' data-llen='9416:9439'>曰蕢尚不如杞梁之妻之知禮也齊莊公襲莒于奪杞</span><br/>
<span class='tline' id='l426' data-llen='9439:9462'>梁死焉其妻迎其柩於路而哭之哀莊公使人弔之對</span><br/>
<span class='tline' id='l427' data-llen='9462:9485'>曰君之臣不免於罪則將肆諸市朝而妻妾執君之臣</span><br/>
<span class='tline' id='l428' data-llen='9485:9503'>免於罪則有先人之敝廬在君無所辱命</span><br/>
<span class='tline' id='l429' data-llen='9503:9526'>　此言受弔於野之非禮也奪讀為兑狹路也春秋傳</span><br/>
<span class='tline' id='l430' data-llen='9526:9553'><a onclick="displayPageImage('KR1d0067', 'WYG', '011-24b' );" name="011-24b" class="pb">[011-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9553:9576'>　作隧魯人蕢尚有䘮哀公使人往弔遇其䘮於道蕢</span><br/>
<span class='tline' id='l432' data-llen='9576:9599'>　尚闢除道路畫地為宫室之位而以受弔焉曾子曰</span><br/>
<span class='tline' id='l433' data-llen='9599:9622'>　蕢尚曾不若杞梁之妻之知禮也昔齊莊公襲莒杞</span><br/>
<span class='tline' id='l434' data-llen='9622:9645'>　梁載甲夜入且于之隧戰而死其妻迎柩於路哭之</span><br/>
<span class='tline' id='l435' data-llen='9645:9668'>　甚哀莊公使人就而弔之其妻辭曰今日之役若君</span><br/>
<span class='tline' id='l436' data-llen='9668:9691'>　之臣而不免於罪則將陳尸於市朝而妻妾見執君</span><br/>
<span class='tline' id='l437' data-llen='9691:9714'>　之臣若既免於罪則猶有先人之敝廬在而於道路</span><br/>
<span class='tline' id='l438' data-llen='9714:9737'>　間實無敢以辱命盖杞梁之妻知禮也若此案在道</span><br/>
<span class='tline' id='l439' data-llen='9737:9764'><a onclick="displayPageImage('KR1d0067', 'WYG', '011-25a' );" name="011-25a" class="pb">[011-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9764:9788'>　　畫宫弔者與受弔者均有失禮焉而以杞梁之妻證</span><br/>
<span class='tline' id='l441' data-llen='9788:9808'>　　之則失尤在於蕢尚宜其為曾子所非也</span><br/>
<span class='tline' id='l442' data-llen='9808:9811'>　</span><br/>
<span class='tline' id='l443' data-llen='9811:9814'>　</span><br/>
<span class='tline' id='l444' data-llen='9814:9817'>　</span><br/>
<span class='tline' id='l445' data-llen='9817:9820'>　</span><br/>
<span class='tline' id='l446' data-llen='9820:9823'>　</span><br/>
<span class='tline' id='l447' data-llen='9823:9826'>　</span><br/>
<span class='tline' id='l448' data-llen='9826:9853'><a onclick="displayPageImage('KR1d0067', 'WYG', '011-25b' );" name="011-25b" class="pb">[011-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9853:9856'>　</span><br/>
<span class='tline' id='l450' data-llen='9856:9859'>　</span><br/>
<span class='tline' id='l451' data-llen='9859:9862'>　</span><br/>
<span class='tline' id='l452' data-llen='9862:9865'>　</span><br/>
<span class='tline' id='l453' data-llen='9865:9868'>　</span><br/>
<span class='tline' id='l454' data-llen='9868:9871'>　</span><br/>
<span class='tline' id='l455' data-llen='9871:9874'>　</span><br/>
<span class='tline' id='l456' data-llen='9874:9885'>日講禮記解義卷十一</span><br/>
</p>
<p><br/>
</p>
  </div>
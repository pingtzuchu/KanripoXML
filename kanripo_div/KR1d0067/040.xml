<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1d0067', 'WYG', '040-1a' );" name="040-1a" class="pb">[040-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:193'>　欽定四庫全書</span><br/>
<span class='tline' id='l9' data-llen='193:204'>日講禮記解義卷四十</span><br/>
<span class='tline' id='l10' data-llen='204:209'>　學記</span><br/>
<span class='tline' id='l11' data-llen='209:233'>　　以其記人學教之義故名學記其㫖與大學相表裏</span><br/>
<span class='tline' id='l12' data-llen='233:257'>　　開端言學而推及於化民成俗是學有用也篇終言</span><br/>
<span class='tline' id='l13' data-llen='257:281'>　　學而推本於先源後委是學有體也有體有用大人</span><br/>
<span class='tline' id='l14' data-llen='281:289'>　　之事備矣</span><br/>
<span class='tline' id='l15' data-llen='289:313'>　發慮憲求善良足以謏聞不足以動衆就賢體逺足以</span><br/>
<span class='tline' id='l16' data-llen='313:339'><a onclick="displayPageImage('KR1d0067', 'WYG', '040-1b' );" name="040-1b" class="pb">[040-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='339:362'>　動衆未足以化民君子如欲化民成俗其必由學乎</span><br/>
<span class='tline' id='l18' data-llen='362:386'>　　此言君子以務學爲急也憲法也謏之言小也體猶</span><br/>
<span class='tline' id='l19' data-llen='386:410'>　　親也逺謂疏逺之士爲治莫先於擇術如起發謀慮</span><br/>
<span class='tline' id='l20' data-llen='410:434'>　　必擬度於法式又能招求善良之士此足以小致聲</span><br/>
<span class='tline' id='l21' data-llen='434:458'>　　譽而未足以感動衆心使之興起也若能下賢親逺</span><br/>
<span class='tline' id='l22' data-llen='458:482'>　　則足以動衆未足以化民於善也在上之君子欲化</span><br/>
<span class='tline' id='l23' data-llen='482:506'>　　民以成美俗必也其由學乎蓋學也者乃古之人所</span><br/>
<span class='tline' id='l24' data-llen='506:518'>　　以明明徳於天下也</span><br/>
<span class='tline' id='l25' data-llen='518:544'><a onclick="displayPageImage('KR1d0067', 'WYG', '040-2a' );" name="040-2a" class="pb">[040-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='544:567'>玉不琢不成器人不學不知道是故古之王者建國君</span><br/>
<span class='tline' id='l27' data-llen='567:588'>民教學爲先兌命曰念終始典于學其此之謂乎</span><br/>
<span class='tline' id='l28' data-llen='588:611'>　此言立學教人之事也兌命商書典常也玉有美質</span><br/>
<span class='tline' id='l29' data-llen='611:634'>　可以爲器然不琢則不成猶人有美質可以造道然</span><br/>
<span class='tline' id='l30' data-llen='634:657'>　不學則不知是以古之王者建國君民必以立教立</span><br/>
<span class='tline' id='l31' data-llen='657:680'>　學爲先務蓋教所以一其學之方學所以定其教之</span><br/>
<span class='tline' id='l32' data-llen='680:703'>　地教學興而後道可明矣傅説之告髙宗有曰人當</span><br/>
<span class='tline' id='l33' data-llen='703:726'>　一心終始常在于學其即君之教民爲學終始有常</span><br/>
<span class='tline' id='l34' data-llen='726:752'><a onclick="displayPageImage('KR1d0067', 'WYG', '040-2b' );" name="040-2b" class="pb">[040-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='752:775'>　而不暫廢之謂乎案六經言學莫有先於説命者不</span><br/>
<span class='tline' id='l36' data-llen='775:790'>　曰始終而曰終始學無窮已也</span><br/>
<span class='tline' id='l37' data-llen='790:813'>雖有嘉肴弗食不知其㫖也雖有至道弗學不知其善</span><br/>
<span class='tline' id='l38' data-llen='813:836'>也是故學然後知不足教然後知困知不足然後能自</span><br/>
<span class='tline' id='l39' data-llen='836:859'>反也知困然後能自强也故曰教學相長也兌命曰學</span><br/>
<span class='tline' id='l40' data-llen='859:868'>學半其此之謂乎</span><br/>
<span class='tline' id='l41' data-llen='868:891'>　此申言教學之善也兌命上學字當作斆斆即教也</span><br/>
<span class='tline' id='l42' data-llen='891:914'>　嘉肴雖㫖弗食則不知其㫖也至道雖善弗學則不</span><br/>
<span class='tline' id='l43' data-llen='914:940'><a onclick="displayPageImage('KR1d0067', 'WYG', '040-3a' );" name="040-3a" class="pb">[040-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='940:963'>　知其善也是故學以求其所未至然後知自得之不</span><br/>
<span class='tline' id='l45' data-llen='963:986'>　足也教以推其所有餘然後知肆應之困也知不足</span><br/>
<span class='tline' id='l46' data-llen='986:1009'>　然後能自反以期其足知困然後能自强以濟其困</span><br/>
<span class='tline' id='l47' data-llen='1009:1032'>　此教學所以相長也兑命所云斆學半者其即此相</span><br/>
<span class='tline' id='l48' data-llen='1032:1055'>　長之謂乎方氏慤曰足則厭矣故學以不厭爲知困</span><br/>
<span class='tline' id='l49' data-llen='1055:1068'>　則倦矣故教以不倦爲仁</span><br/>
<span class='tline' id='l50' data-llen='1068:1091'>古之教者家有塾黨有庠術有序國有學比年入學中</span><br/>
<span class='tline' id='l51' data-llen='1091:1114'>年考校一年視離經辨志三年視敬業樂羣五年視博</span><br/>
<span class='tline' id='l52' data-llen='1114:1140'><a onclick="displayPageImage('KR1d0067', 'WYG', '040-3b' );" name="040-3b" class="pb">[040-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1140:1163'>習親師七年視論學取友謂之小成九年知類通逹强</span><br/>
<span class='tline' id='l54' data-llen='1163:1186'>立而不反謂之大成夫然後足以化民易俗近者説服</span><br/>
<span class='tline' id='l55' data-llen='1186:1209'>而逺者懐之此大學之道也記曰蛾子時術之其此之</span><br/>
<span class='tline' id='l56' data-llen='1209:1213'>謂乎</span><br/>
<span class='tline' id='l57' data-llen='1213:1236'>　此言立學立教之方而并及教成之效也陳注術當</span><br/>
<span class='tline' id='l58' data-llen='1236:1259'>　作州比年每歲也中年間一年也博習無所不習也</span><br/>
<span class='tline' id='l59' data-llen='1259:1282'>　記謂古書蛾蚍蜉也古之教者二十五家爲閭同在</span><br/>
<span class='tline' id='l60' data-llen='1282:1305'>　一巷巷首門側有塾以教其閭之人五百家爲黨其</span><br/>
<span class='tline' id='l61' data-llen='1305:1331'><a onclick="displayPageImage('KR1d0067', 'WYG', '040-4a' );" name="040-4a" class="pb">[040-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1331:1354'>　學曰庠以教閭塾所升之人二千五百家爲州其學</span><br/>
<span class='tline' id='l63' data-llen='1354:1377'>　曰序以教黨庠所升之人王都及侯國之學爲國學</span><br/>
<span class='tline' id='l64' data-llen='1377:1400'>　則又以教元子衆子及卿大夫之子與所升俊選之</span><br/>
<span class='tline' id='l65' data-llen='1400:1423'>　士也於每歲之入學者間一年而考校焉一年歲終</span><br/>
<span class='tline' id='l66' data-llen='1423:1446'>　則察視其能離絶經書之句讀辨别志趣之髙下三</span><br/>
<span class='tline' id='l67' data-llen='1446:1469'>　年則視其敬業而習無怠荒樂羣而交無睽貳五年</span><br/>
<span class='tline' id='l68' data-llen='1469:1492'>　則視其博習而不限於程親師而不忘所授七年則</span><br/>
<span class='tline' id='l69' data-llen='1492:1515'>　視其論學而能求其蘊取友而能收其益如此謂之</span><br/>
<span class='tline' id='l70' data-llen='1515:1541'><a onclick="displayPageImage('KR1d0067', 'WYG', '040-4b' );" name="040-4b" class="pb">[040-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1541:1564'>　小成至於九年致知而識之精可以觸類旁通力行</span><br/>
<span class='tline' id='l72' data-llen='1564:1587'>　而守之定可以强立不反則謂之大成夫然後以此</span><br/>
<span class='tline' id='l73' data-llen='1587:1610'>　大成之士而官使之則推所學於人足以化民而易</span><br/>
<span class='tline' id='l74' data-llen='1610:1633'>　其汚俗使近者被其教而無不説服逺者聞其風而</span><br/>
<span class='tline' id='l75' data-llen='1633:1656'>　無不懐之此乃大學所謂明新止至善之道也古記</span><br/>
<span class='tline' id='l76' data-llen='1656:1679'>　有曰蛾子以時時學習銜土而成大垤其即此由積</span><br/>
<span class='tline' id='l77' data-llen='1679:1702'>　學而成大道之謂乎案鄭注術當爲遂古術遂二字</span><br/>
<span class='tline' id='l78' data-llen='1702:1725'>　通用據周禮州長以禮會民而射于州序則陳説可</span><br/>
<span class='tline' id='l79' data-llen='1725:1751'><a onclick="displayPageImage('KR1d0067', 'WYG', '040-5a' );" name="040-5a" class="pb">[040-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1751:1755'>　從</span><br/>
<span class='tline' id='l81' data-llen='1755:1778'>大學始教皮弁祭菜示敬道也宵雅肄三官其始也入</span><br/>
<span class='tline' id='l82' data-llen='1778:1801'>學鼓篋孫其業也夏楚二物收其威也未卜禘不視學</span><br/>
<span class='tline' id='l83' data-llen='1801:1824'>游其志也時觀而弗語存其心也幼者聽而弗問學不</span><br/>
<span class='tline' id='l84' data-llen='1824:1847'>躐等也此七者教之大倫也記曰凡學官先事士先志</span><br/>
<span class='tline' id='l85' data-llen='1847:1854'>其此之謂乎</span><br/>
<span class='tline' id='l86' data-llen='1854:1877'>　此言教學之制也宵之言小也夏圓楚方大倫猶言</span><br/>
<span class='tline' id='l87' data-llen='1877:1900'>　大節官已仕者士未仕者大學之始教也有司必釋</span><br/>
<span class='tline' id='l88' data-llen='1900:1926'><a onclick="displayPageImage('KR1d0067', 'WYG', '040-5b' );" name="040-5b" class="pb">[040-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1926:1949'>　菜於先聖先師服用皮弁祭用蘋藻示以尊敬道藝</span><br/>
<span class='tline' id='l90' data-llen='1949:1972'>　也肄習小雅鹿鳴四牡皇皇者華之三篇示以教成</span><br/>
<span class='tline' id='l91' data-llen='1972:1995'>　官使之義於其始也入學之時大胥擊鼓以召學士</span><br/>
<span class='tline' id='l92' data-llen='1995:2018'>　既至而發箧出書所以振動其志使之遜順而進業</span><br/>
<span class='tline' id='l93' data-llen='2018:2041'>　也其用夏楚二物者警其怠忽使之收歛威儀也未</span><br/>
<span class='tline' id='l94' data-llen='2041:2064'>　及卜禘則不視學以考校者所以優游其志也時爲</span><br/>
<span class='tline' id='l95' data-llen='2064:2087'>　觀示而不悉語以故者欲其黙識諸心也幼者但有</span><br/>
<span class='tline' id='l96' data-llen='2087:2110'>　聽受而無問難以學不可踰等也此七者皆大學教</span><br/>
<span class='tline' id='l97' data-llen='2110:2136'><a onclick="displayPageImage('KR1d0067', 'WYG', '040-6a' );" name="040-6a" class="pb">[040-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2136:2159'>　人之大節也記曰凡學之道不拘一途官則先其職</span><br/>
<span class='tline' id='l99' data-llen='2159:2182'>　事之所急士則先其志意之所尚其即此教必先大</span><br/>
<span class='tline' id='l100' data-llen='2182:2205'>　倫之謂乎朱子曰聖賢教人合下便要他用便要用</span><br/>
<span class='tline' id='l101' data-llen='2205:2228'>　賢以治不肖舉能以教不能所以公卿大夫思各舉</span><br/>
<span class='tline' id='l102' data-llen='2228:2234'>　其職也</span><br/>
<span class='tline' id='l103' data-llen='2234:2257'>大學之教也時教必有正業退息必有居學不學操縵</span><br/>
<span class='tline' id='l104' data-llen='2257:2280'>不能安弦不學博依不能安詩不學雜服不能安禮不</span><br/>
<span class='tline' id='l105' data-llen='2280:2303'>興其藝不能樂學故君子之於學也藏焉脩焉息焉游</span><br/>
<span class='tline' id='l106' data-llen='2303:2329'><a onclick="displayPageImage('KR1d0067', 'WYG', '040-6b' );" name="040-6b" class="pb">[040-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2329:2352'>焉夫然故安其學而親其師樂其友而信其道是以雖</span><br/>
<span class='tline' id='l108' data-llen='2352:2375'>離師輔而不反也兑命曰敬孫務時敏厥脩乃來其此</span><br/>
<span class='tline' id='l109' data-llen='2375:2380'>之謂乎</span><br/>
<span class='tline' id='l110' data-llen='2380:2403'>　此言大學教人其功無間而益無窮也正業謂時教</span><br/>
<span class='tline' id='l111' data-llen='2403:2426'>　之業如春誦夏弦春秋教以禮樂冬夏教以詩書是</span><br/>
<span class='tline' id='l112' data-llen='2426:2449'>　也居學謂退息之所學即下操縵博依雜服是也操</span><br/>
<span class='tline' id='l113' data-llen='2449:2472'>　縵謂操弄琴瑟之弦博依謂詩人比興之詞託於物</span><br/>
<span class='tline' id='l114' data-llen='2472:2495'>　理而至博雜服謂禮文冕弁衣裳之類藏息以地言</span><br/>
<span class='tline' id='l115' data-llen='2495:2521'><a onclick="displayPageImage('KR1d0067', 'WYG', '040-7a' );" name="040-7a" class="pb">[040-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2521:2544'>　脩游以學言輔友也大學之教人也四時之立教必</span><br/>
<span class='tline' id='l117' data-llen='2544:2567'>　有正業偶然之退息必有居學如不學操縵則心手</span><br/>
<span class='tline' id='l118' data-llen='2567:2590'>　弗調而不能安於弦矣不學博依則物理弗明而不</span><br/>
<span class='tline' id='l119' data-llen='2590:2613'>　能安於詩矣不學雜服則制度弗詳而不能安於禮</span><br/>
<span class='tline' id='l120' data-llen='2613:2636'>　矣所以然者不興起於藝即不能樂學故也故君子</span><br/>
<span class='tline' id='l121' data-llen='2636:2659'>　之於學也藏之時而有脩焉則所習者專而志不分</span><br/>
<span class='tline' id='l122' data-llen='2659:2682'>　息之時而有游焉則所養者純而藝愈熟夫然故安</span><br/>
<span class='tline' id='l123' data-llen='2682:2705'>　其學而益親其師樂其友而益信其道是以雖離去</span><br/>
<span class='tline' id='l124' data-llen='2705:2731'><a onclick="displayPageImage('KR1d0067', 'WYG', '040-7b' );" name="040-7b" class="pb">[040-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2731:2754'>　師友而所守堅固自不變移也兑命曰學能敬孫其</span><br/>
<span class='tline' id='l126' data-llen='2754:2777'>　志無時而不敏斯進脩之益如水源源而來其即此</span><br/>
<span class='tline' id='l127' data-llen='2777:2800'>　離師友而不反之謂乎張子曰古之教人先使有以</span><br/>
<span class='tline' id='l128' data-llen='2800:2823'>　樂之者如操縵博依如此則心樂樂則道義生服事</span><br/>
<span class='tline' id='l129' data-llen='2823:2846'>　也雜服灑埽應對投壺沃盥細碎之事案張子解雜</span><br/>
<span class='tline' id='l130' data-llen='2846:2862'>　服與注異而義甚切實今竝存之</span><br/>
<span class='tline' id='l131' data-llen='2862:2885'>今之教者呻其佔畢多其訊言及于數進而不顧其安</span><br/>
<span class='tline' id='l132' data-llen='2885:2908'>使人不由其誠教人不盡其材其施之也悖其求之也</span><br/>
<span class='tline' id='l133' data-llen='2908:2934'><a onclick="displayPageImage('KR1d0067', 'WYG', '040-8a' );" name="040-8a" class="pb">[040-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2934:2957'>佛夫然故隱其學而疾其師苦其難而不知其益也雖</span><br/>
<span class='tline' id='l135' data-llen='2957:2976'>終其業其去之必速教之不刑其此之由乎</span><br/>
<span class='tline' id='l136' data-llen='2976:2999'>　此言今教者之失也呻吟也佔視畢簡訊問也佛讀</span><br/>
<span class='tline' id='l137' data-llen='2999:3022'>　作拂數進謂數數進之刑成也惟古之爲教有法故</span><br/>
<span class='tline' id='l138' data-llen='3022:3045'>　其爲學有成若今之教者但誦其所視之簡多其所</span><br/>
<span class='tline' id='l139' data-llen='3045:3068'>　問之辭至於數進而不顧其能安與否使之不由其</span><br/>
<span class='tline' id='l140' data-llen='3068:3091'>　實教之不盡其能所施者悖而所求者拂如是則不</span><br/>
<span class='tline' id='l141' data-llen='3091:3114'>　能明其所受於師之學甚而至於疾其師止苦其進</span><br/>
<span class='tline' id='l142' data-llen='3114:3140'><a onclick="displayPageImage('KR1d0067', 'WYG', '040-8b' );" name="040-8b" class="pb">[040-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3140:3163'>　之難而初不知其得之益也雖勉强以終其業而去</span><br/>
<span class='tline' id='l144' data-llen='3163:3186'>　之必速教之所以不成者其殆由於此乎案鄭氏謂</span><br/>
<span class='tline' id='l145' data-llen='3186:3209'>　數是法象朱子謂數是形名度數言及於數欲以是</span><br/>
<span class='tline' id='l146' data-llen='3209:3232'>　窮學者之未知非求其本也惟吳氏澄以言字斷句</span><br/>
<span class='tline' id='l147' data-llen='3232:3250'>　數字讀入聲連下爲句比舊説爲直截</span><br/>
<span class='tline' id='l148' data-llen='3250:3273'>大學之法禁於未發之謂豫當其可之謂時不陵節而</span><br/>
<span class='tline' id='l149' data-llen='3273:3295'>施之謂孫相觀而善之謂摩此四者教之所由興也</span><br/>
<span class='tline' id='l150' data-llen='3295:3318'>　此備言興學之由也陵節猶言躐等大學立教之法</span><br/>
<span class='tline' id='l151' data-llen='3318:3344'><a onclick="displayPageImage('KR1d0067', 'WYG', '040-9a' );" name="040-9a" class="pb">[040-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3344:3367'>　有禁於情欲之未發者寧先毋後是之謂豫有迎其</span><br/>
<span class='tline' id='l153' data-llen='3367:3390'>　氣機之適可者不先不後是之謂時有不至陵節而</span><br/>
<span class='tline' id='l154' data-llen='3390:3413'>　施者予以漸入是之謂孫有可使相觀而善者資以</span><br/>
<span class='tline' id='l155' data-llen='3413:3436'>　互益是之謂摩此四者乃教之所由興也朱子曰禁</span><br/>
<span class='tline' id='l156' data-llen='3436:3459'>　於未發但謂豫爲之防其事不一不必皆謂十五時</span><br/>
<span class='tline' id='l157' data-llen='3459:3482'>　也當其可謂適當其可告之時亦不必以年爲斷相</span><br/>
<span class='tline' id='l158' data-llen='3482:3505'>　觀而善但謂觀人之能而於己有益如以兩物相摩</span><br/>
<span class='tline' id='l159' data-llen='3505:3528'>　而各得其助也吳氏澄曰此四者三屬於師一屬於</span><br/>
<span class='tline' id='l160' data-llen='3528:3554'><a onclick="displayPageImage('KR1d0067', 'WYG', '040-9b' );" name="040-9b" class="pb">[040-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3554:3558'>　友</span><br/>
<span class='tline' id='l162' data-llen='3558:3581'>發然後禁則扞格而不勝時過然後學則勤苦而難成</span><br/>
<span class='tline' id='l163' data-llen='3581:3604'>雜施而不孫則壊亂而不脩獨學而無友則孤陋而寡</span><br/>
<span class='tline' id='l164' data-llen='3604:3626'>聞燕朋逆其師燕辟廢其學此六者教之所由廢也</span><br/>
<span class='tline' id='l165' data-llen='3626:3649'>　此備言廢學之由也扞格言相抵也勝承也燕猶䙝</span><br/>
<span class='tline' id='l166' data-llen='3649:3672'>　也其在不善教者已發而後爲之禁則情欲既熾必</span><br/>
<span class='tline' id='l167' data-llen='3672:3695'>　至於扞格而不勝時過而後命之學則智力既退必</span><br/>
<span class='tline' id='l168' data-llen='3695:3718'>　至於勤苦而難成雜施而不孫則序之既紊必至於</span><br/>
<span class='tline' id='l169' data-llen='3718:3745'><a onclick="displayPageImage('KR1d0067', 'WYG', '040-10a' );" name="040-10a" class="pb">[040-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3745:3768'>　壊亂而不脩獨學而無友則羣之既離必至於孤陋</span><br/>
<span class='tline' id='l171' data-llen='3768:3791'>　而寡聞由是燕私之朋乘之相與逆其師燕游之僻</span><br/>
<span class='tline' id='l172' data-llen='3791:3814'>　因之以至廢其學此六者乃教之所由廢也吳氏澄</span><br/>
<span class='tline' id='l173' data-llen='3814:3829'>　曰此六者在師者三在學者三</span><br/>
<span class='tline' id='l174' data-llen='3829:3852'>君子既知教之所由興又知教之所由廢然後可以爲</span><br/>
<span class='tline' id='l175' data-llen='3852:3875'>人師也故君子之教喻也道而弗牽强而弗抑開而弗</span><br/>
<span class='tline' id='l176' data-llen='3875:3898'>逹道而弗牽則和强而弗抑則易開而弗逹則思和易</span><br/>
<span class='tline' id='l177' data-llen='3898:3907'>以思可謂善喻矣</span><br/>
<span class='tline' id='l178' data-llen='3907:3934'><a onclick="displayPageImage('KR1d0067', 'WYG', '040-10b' );" name="040-10b" class="pb">[040-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3934:3957'>　此承上而詳言施教之善也喻曉也教有興廢如此</span><br/>
<span class='tline' id='l180' data-llen='3957:3980'>　君子既知其所由興而從之又知其所由廢而防之</span><br/>
<span class='tline' id='l181' data-llen='3980:4003'>　然後能成就後學而可以爲人師也故君子之教而</span><br/>
<span class='tline' id='l182' data-llen='4003:4026'>　以言爲喻也引以所當由而不曵之必進勉以所自</span><br/>
<span class='tline' id='l183' data-llen='4026:4049'>　立而不按之使止啓以所從來而不竟其所往蓋道</span><br/>
<span class='tline' id='l184' data-llen='4049:4072'>　而弗牽則和而不戾强而弗抑則易而不苦開而弗</span><br/>
<span class='tline' id='l185' data-llen='4072:4095'>　逹則思而善入能使之和易以思可謂善喻矣戴氏</span><br/>
<span class='tline' id='l186' data-llen='4095:4118'>　溪曰道而弗牽强而弗抑未嘗示人以難開而弗逹</span><br/>
<span class='tline' id='l187' data-llen='4118:4145'><a onclick="displayPageImage('KR1d0067', 'WYG', '040-11a' );" name="040-11a" class="pb">[040-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4145:4156'>　亦未嘗示人以易也</span><br/>
<span class='tline' id='l189' data-llen='4156:4179'>學者有四失教者必知之人之學也或失則多或失則</span><br/>
<span class='tline' id='l190' data-llen='4179:4202'>寡或失則易或失則止此四者心之莫同也知其心然</span><br/>
<span class='tline' id='l191' data-llen='4202:4221'>後能救其失也教也者長善而救其失者也</span><br/>
<span class='tline' id='l192' data-llen='4221:4244'>　此言教者當知學者之心而救其失也學者之氣質</span><br/>
<span class='tline' id='l193' data-llen='4244:4267'>　不齊約有四失教者必先知之而後教可施蓋人之</span><br/>
<span class='tline' id='l194' data-llen='4267:4290'>　學也以知而言或務廣而失之多或孤陋而失之寡</span><br/>
<span class='tline' id='l195' data-llen='4290:4313'>　以行而言或兼人而失之易或自畫而失之止此四</span><br/>
<span class='tline' id='l196' data-llen='4313:4340'><a onclick="displayPageImage('KR1d0067', 'WYG', '040-11b' );" name="040-11b" class="pb">[040-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4340:4363'>　者皆原於心而心之病固莫同也惟知其心然後能</span><br/>
<span class='tline' id='l198' data-llen='4363:4386'>　激厲裁抑而有以救其失教也者正所以長其固有</span><br/>
<span class='tline' id='l199' data-llen='4386:4409'>　之善而救其一偏之失也呂氏本中曰知其心然後</span><br/>
<span class='tline' id='l200' data-llen='4409:4431'>　能救其失譬如醫者要識他病處方始隨證用藥</span><br/>
<span class='tline' id='l201' data-llen='4431:4454'>善歌者使人繼其聲善教者使人繼其志其言也約而</span><br/>
<span class='tline' id='l202' data-llen='4454:4469'>逹㣲而臧罕譬而喻可謂繼志矣</span><br/>
<span class='tline' id='l203' data-llen='4469:4492'>　此言善教之道也善歌者務使人繼其聲善教者務</span><br/>
<span class='tline' id='l204' data-llen='4492:4515'>　使人繼其志誠欲其相引於無窮也夫志之所發不</span><br/>
<span class='tline' id='l205' data-llen='4515:4542'><a onclick="displayPageImage('KR1d0067', 'WYG', '040-12a' );" name="040-12a" class="pb">[040-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4542:4565'>　在多言其言也雖至約而能使人通之雖至㣲而能</span><br/>
<span class='tline' id='l207' data-llen='4565:4588'>　使人善之雖少所取譬而能使人曉之斯志得所傳</span><br/>
<span class='tline' id='l208' data-llen='4588:4611'>　而可謂之繼志矣朱子曰繼聲繼志者皆謂㣲發其</span><br/>
<span class='tline' id='l209' data-llen='4611:4634'>　端而不究其說使人有所玩索而自得之也約而逹</span><br/>
<span class='tline' id='l210' data-llen='4634:4656'>　㣲而臧罕譬而喻皆不務多言而使人自得之意</span><br/>
<span class='tline' id='l211' data-llen='4656:4679'>君子知至學之難易而知其美惡然後能博喻能博喻</span><br/>
<span class='tline' id='l212' data-llen='4679:4702'>然後能爲師能爲師然後能爲長能爲長然後能爲君</span><br/>
<span class='tline' id='l213' data-llen='4702:4725'>故師也者所以學爲君也是故擇師不可不慎也記曰</span><br/>
<span class='tline' id='l214' data-llen='4725:4752'><a onclick="displayPageImage('KR1d0067', 'WYG', '040-12b' );" name="040-12b" class="pb">[040-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4752:4765'>三王四代唯其師此之謂乎</span><br/>
<span class='tline' id='l216' data-llen='4765:4788'>　此言人君當慎於擇師也三王夏商周也并虞爲四</span><br/>
<span class='tline' id='l217' data-llen='4788:4811'>　代君子教人必先知其至於學之難易而因以知其</span><br/>
<span class='tline' id='l218' data-llen='4811:4834'>　質之美惡然後能循循善誘隨其淺深髙下而不以</span><br/>
<span class='tline' id='l219' data-llen='4834:4857'>　一類喻之能博喻然後能教人而爲師能爲師然後</span><br/>
<span class='tline' id='l220' data-llen='4857:4880'>　能治人而爲長能爲長然後能治百姓而爲君故師</span><br/>
<span class='tline' id='l221' data-llen='4880:4903'>　也者乃所以講明爲君之道而擇之不可不慎也彼</span><br/>
<span class='tline' id='l222' data-llen='4903:4926'>　記有言三王四代所以治者非但能作之君亦唯其</span><br/>
<span class='tline' id='l223' data-llen='4926:4953'><a onclick="displayPageImage('KR1d0067', 'WYG', '040-13a' );" name="040-13a" class="pb">[040-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4953:4976'>　師之得人耳其即此擇師當慎之謂乎朱子曰能爲</span><br/>
<span class='tline' id='l225' data-llen='4976:4999'>　師以教人則能爲君以治人擇師不可以不慎言能</span><br/>
<span class='tline' id='l226' data-llen='4999:5015'>　爲師者其人難得故不可不擇也</span><br/>
<span class='tline' id='l227' data-llen='5015:5038'>凡學之道嚴師爲難師嚴然後道尊道尊然後民知敬</span><br/>
<span class='tline' id='l228' data-llen='5038:5061'>學是故君之所不臣於其臣者二當其爲尸則弗臣也</span><br/>
<span class='tline' id='l229' data-llen='5061:5084'>當其爲師則弗臣也大學之禮雖詔於天子無北面所</span><br/>
<span class='tline' id='l230' data-llen='5084:5090'>以尊師也</span><br/>
<span class='tline' id='l231' data-llen='5090:5113'>　此言師道之當敬也嚴師謂尊禮嚴重之也師既擇</span><br/>
<span class='tline' id='l232' data-llen='5113:5140'><a onclick="displayPageImage('KR1d0067', 'WYG', '040-13b' );" name="040-13b" class="pb">[040-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5140:5163'>　矣抑不可以不重凡學之道欲盡嚴師之禮爲難必</span><br/>
<span class='tline' id='l234' data-llen='5163:5186'>　師嚴而後道尊必道尊而後民知敬學是故君於天</span><br/>
<span class='tline' id='l235' data-llen='5186:5209'>　下莫有不臣而所不臣者有二當其爲尸所以象神</span><br/>
<span class='tline' id='l236' data-llen='5209:5232'>　則弗臣也當其爲師所以傳道則弗臣也大學之禮</span><br/>
<span class='tline' id='l237' data-llen='5232:5255'>　雖詔於天子無北面者所以尊師也案書曰能自得</span><br/>
<span class='tline' id='l238' data-llen='5255:5277'>　師者王如武王之訪于箕子受丹書於尚父是矣</span><br/>
<span class='tline' id='l239' data-llen='5277:5300'>善學者師逸而功倍又從而庸之不善學者師勤而功</span><br/>
<span class='tline' id='l240' data-llen='5300:5323'>半又從而怨之善問者如攻堅木先其易者後其節目</span><br/>
<span class='tline' id='l241' data-llen='5323:5350'><a onclick="displayPageImage('KR1d0067', 'WYG', '040-14a' );" name="040-14a" class="pb">[040-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5350:5373'>及其乆也相説以解不善問者反此善待問者如撞鐘</span><br/>
<span class='tline' id='l243' data-llen='5373:5396'>叩之以小者則小鳴叩之以大者則大鳴待其從容然</span><br/>
<span class='tline' id='l244' data-llen='5396:5416'>後盡其聲不善答問者反此此皆進學之道也</span><br/>
<span class='tline' id='l245' data-llen='5416:5439'>　此言學與問之視乎其人也庸功也善學者求諸己</span><br/>
<span class='tline' id='l246' data-llen='5439:5462'>　故師教甚逸而收功則倍及其成也又於師而庸之</span><br/>
<span class='tline' id='l247' data-llen='5462:5485'>　不善學者恃諸人故師教雖勤而爲功僅半及其無</span><br/>
<span class='tline' id='l248' data-llen='5485:5508'>　成也又於師而怨之善問者心以緩而善入如攻堅</span><br/>
<span class='tline' id='l249' data-llen='5508:5531'>　木然先其易者後其節目之難者及其乆也以彼觸</span><br/>
<span class='tline' id='l250' data-llen='5531:5558'><a onclick="displayPageImage('KR1d0067', 'WYG', '040-14b' );" name="040-14b" class="pb">[040-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5558:5581'>　此自然相説以解而不善問者反此矣善待問者心</span><br/>
<span class='tline' id='l252' data-llen='5581:5604'>　以虚而善應如撞鐘然叩以小者則小鳴叩以大者</span><br/>
<span class='tline' id='l253' data-llen='5604:5627'>　則大鳴待其從容然後得以盡其聲而不善答問者</span><br/>
<span class='tline' id='l254' data-llen='5627:5650'>　反此矣此善學善問與夫善於答問者所以皆爲進</span><br/>
<span class='tline' id='l255' data-llen='5650:5673'>　學之道也朱子曰善問者如攻堅木若先其難者理</span><br/>
<span class='tline' id='l256' data-llen='5673:5696'>　會不得便進歩不去須先其易者難處且放下少間</span><br/>
<span class='tline' id='l257' data-llen='5696:5717'>　見多了自然相證而解讀書求義理之法皆然</span><br/>
<span class='tline' id='l258' data-llen='5717:5740'>記問之學不足以爲人師必也其聽語乎力不能問然</span><br/>
<span class='tline' id='l259' data-llen='5740:5767'><a onclick="displayPageImage('KR1d0067', 'WYG', '040-15a' );" name="040-15a" class="pb">[040-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5767:5782'>後語之語之而不知雖舎之可也</span><br/>
<span class='tline' id='l261' data-llen='5782:5805'>　此言學貴心得而教貴隨時也爲師者不在乎據已</span><br/>
<span class='tline' id='l262' data-llen='5805:5828'>　所有以告之而在乎因人所疑以啓之是故記誦古</span><br/>
<span class='tline' id='l263' data-llen='5828:5851'>　書以待問此其爲學無得於心而所知有限不足以</span><br/>
<span class='tline' id='l264' data-llen='5851:5874'>　爲人之師必也聽所問之語以爲答斯其應乃可不</span><br/>
<span class='tline' id='l265' data-llen='5874:5897'>　窮乎有力不能問者待其憤悱而後語之語之不能</span><br/>
<span class='tline' id='l266' data-llen='5897:5920'>　知則終無隅反之望雖舎之可也程子曰記問文章</span><br/>
<span class='tline' id='l267' data-llen='5920:5943'>　不足以爲人師以其所學者外也所謂師者何也曰</span><br/>
<span class='tline' id='l268' data-llen='5943:5970'><a onclick="displayPageImage('KR1d0067', 'WYG', '040-15b' );" name="040-15b" class="pb">[040-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5970:5977'>　理也義也</span><br/>
<span class='tline' id='l270' data-llen='5977:6000'>良冶之子必學爲裘良弓之子必學爲箕始駕馬者反</span><br/>
<span class='tline' id='l271' data-llen='6000:6021'>之車在馬前君子察於此三者可以有志於學矣</span><br/>
<span class='tline' id='l272' data-llen='6021:6044'>　此言習事有漸以明進學之有序也良善也良冶之</span><br/>
<span class='tline' id='l273' data-llen='6044:6067'>　子見其父陶鎔金鐡補合成器必學取獸皮連綴成</span><br/>
<span class='tline' id='l274' data-llen='6067:6090'>　裘以學乎冶良弓之子見其父橈屈幹角調和成弓</span><br/>
<span class='tline' id='l275' data-llen='6090:6113'>　必學取柳條屈曲成箕以學乎弓駒始學駕更不駕</span><br/>
<span class='tline' id='l276' data-llen='6113:6136'>　在車前惟反係車後使日見馳驟以學乎駕此三者</span><br/>
<span class='tline' id='l277' data-llen='6136:6163'><a onclick="displayPageImage('KR1d0067', 'WYG', '040-16a' );" name="040-16a" class="pb">[040-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6163:6186'>　習之有漸而不驟進學之以類而不泛求君子察於</span><br/>
<span class='tline' id='l279' data-llen='6186:6204'>　此可以有志於學循序而期於有成矣</span><br/>
<span class='tline' id='l280' data-llen='6204:6227'>古之學者比物醜類鼓無當於五聲五聲弗得不和水</span><br/>
<span class='tline' id='l281' data-llen='6227:6250'>無當於五色五色弗得不章學無當於五官五官弗得</span><br/>
<span class='tline' id='l282' data-llen='6250:6266'>不治師無當於五服五服弗得不親</span><br/>
<span class='tline' id='l283' data-llen='6266:6289'>　此借物以明學與師之當務而結上文也比方也醜</span><br/>
<span class='tline' id='l284' data-llen='6289:6312'>　齊也當猶主也五聲宫商角徴羽也五色青赤黄白</span><br/>
<span class='tline' id='l285' data-llen='6312:6335'>　黑也五官身口耳目心之所職也五服斬齊衰大小</span><br/>
<span class='tline' id='l286' data-llen='6335:6362'><a onclick="displayPageImage('KR1d0067', 'WYG', '040-16b' );" name="040-16b" class="pb">[040-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6362:6385'>　功緦麻之親屬也古之學者比方事物而齊其類如</span><br/>
<span class='tline' id='l288' data-llen='6385:6408'>　鼓本無當於五聲然五聲弗得鼓則不能和水本無</span><br/>
<span class='tline' id='l289' data-llen='6408:6431'>　當於五色然五色弗得水則不能章知此則知學本</span><br/>
<span class='tline' id='l290' data-llen='6431:6454'>　無當於五官然五官弗得學則不能治師本無當於</span><br/>
<span class='tline' id='l291' data-llen='6454:6477'>　五服然五服弗得師則不能親君子果可以不志學</span><br/>
<span class='tline' id='l292' data-llen='6477:6500'>　而求師乎戴氏溪曰天下之理有不相爲而實相用</span><br/>
<span class='tline' id='l293' data-llen='6500:6523'>　者故視聽言貌思非學則不得其正五服隆殺非師</span><br/>
<span class='tline' id='l294' data-llen='6523:6532'>　則恩義不篤也</span><br/>
<span class='tline' id='l295' data-llen='6532:6559'><a onclick="displayPageImage('KR1d0067', 'WYG', '040-17a' );" name="040-17a" class="pb">[040-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6559:6583'>　君子曰大徳不官大道不器大信不約大時不齊察於</span><br/>
<span class='tline' id='l297' data-llen='6583:6607'>　此四者可以有志於本矣三王之祭川也皆先河而後</span><br/>
<span class='tline' id='l298' data-llen='6607:6622'>　海或源也或委也此之謂務本</span><br/>
<span class='tline' id='l299' data-llen='6622:6646'>　　此言學之當務本也不明乎體用之合者不知至學</span><br/>
<span class='tline' id='l300' data-llen='6646:6670'>　　之有本不審乎源流之數者不知務本之當先君子</span><br/>
<span class='tline' id='l301' data-llen='6670:6694'>　　嘗曰徳之大者無所不宜非但專於一官之職道之</span><br/>
<span class='tline' id='l302' data-llen='6694:6718'>　　大者無所不備非但局於一器之用信之大者盟誓</span><br/>
<span class='tline' id='l303' data-llen='6718:6742'>　　要結皆無所施故不約時之大者仕止乆速各當其</span><br/>
<span class='tline' id='l304' data-llen='6742:6769'><a onclick="displayPageImage('KR1d0067', 'WYG', '040-17b' );" name="040-17b" class="pb">[040-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6769:6793'>　　可故不齊四者皆由本立而用自周君子察於此亦</span><br/>
<span class='tline' id='l306' data-llen='6793:6817'>　　可以有志於本矣試以三王之祭川言之河與海皆</span><br/>
<span class='tline' id='l307' data-llen='6817:6841'>　　川而祭必先河後海者以水之來處爲源其聚處爲</span><br/>
<span class='tline' id='l308' data-llen='6841:6865'>　　委河則源也海則委也此之謂本之當務而君子之</span><br/>
<span class='tline' id='l309' data-llen='6865:6889'>　　學所以莫先於知本也案大學以知本爲知之至是</span><br/>
<span class='tline' id='l310' data-llen='6889:6904'>　　故知本而務之所以盡性也</span><br/>
<span class='tline' id='l311' data-llen='6904:6907'>　</span><br/>
<span class='tline' id='l312' data-llen='6907:6918'>日講禮記解義卷四十</span><br/>
</p>
<p><br/>
</p>
  </div>
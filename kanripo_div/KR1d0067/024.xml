<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1d0067', 'WYG', '024-1a' );" name="024-1a" class="pb">[024-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:194'>　欽定四庫全書</span><br/>
<span class='tline' id='l9' data-llen='194:206'>日講禮記解義卷二十四</span><br/>
<span class='tline' id='l10' data-llen='206:211'>　禮運</span><br/>
<span class='tline' id='l11' data-llen='211:235'>　　名禮運者以其記五帝三王相變易隂陽轉運之道</span><br/>
<span class='tline' id='l12' data-llen='235:259'>　　張子曰禮運本是一片段文字混混然一大意須是</span><br/>
<span class='tline' id='l13' data-llen='259:281'>　　據大體而觀之乃能見胡氏曰禮運是子游作</span><br/>
<span class='tline' id='l14' data-llen='281:305'>　昔者仲尼與於蜡賓事畢出遊於觀之上喟然而嘆仲</span><br/>
<span class='tline' id='l15' data-llen='305:329'>　尼之嘆蓋嘆魯也言偃在側曰君子何嘆孔子曰大道</span><br/>
<span class='tline' id='l16' data-llen='329:355'><a onclick="displayPageImage('KR1d0067', 'WYG', '024-1b' );" name="024-1b" class="pb">[024-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='355:375'>　之行也與三代之英丘未之逮也而有志焉</span><br/>
<span class='tline' id='l18' data-llen='375:399'>　　此聖人傷古治之不復因蜡祭而明其意也蜡謂於</span><br/>
<span class='tline' id='l19' data-llen='399:423'>　　歳十二月合聚萬物而索饗之亦祭宗廟賓則異姓</span><br/>
<span class='tline' id='l20' data-llen='423:447'>　　之臣助祭者也觀謂門闕縣國典於上以示人者昔</span><br/>
<span class='tline' id='l21' data-llen='447:471'>　　孔子仕魯與於蜡祭之賓祭事既畢因出遊於觀之</span><br/>
<span class='tline' id='l22' data-llen='471:495'>　　上喟然而嘆仲尼之嘆蓋以嘆夫魯也時子游在側</span><br/>
<span class='tline' id='l23' data-llen='495:519'>　　問曰君子何嘆孔子曰我思古昔大道之行於天下</span><br/>
<span class='tline' id='l24' data-llen='519:543'>　　與夫三代英賢之臣所以得時行道之盛今雖未之</span><br/>
<span class='tline' id='l25' data-llen='543:569'><a onclick="displayPageImage('KR1d0067', 'WYG', '024-2a' );" name="024-2a" class="pb">[024-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='569:592'>　及見也而嘗有志焉案有志如云吾其為東周乎鄭</span><br/>
<span class='tline' id='l27' data-llen='592:602'>　氏謂識古文未是</span><br/>
<span class='tline' id='l28' data-llen='602:625'>大道之行也天下為公選賢與能講信脩睦故人不獨</span><br/>
<span class='tline' id='l29' data-llen='625:648'>親其親不獨子其子使老有所終壯有所用幼有所長</span><br/>
<span class='tline' id='l30' data-llen='648:671'>矜寡孤獨廢疾者皆有所飬男有分女有歸貨惡其弃</span><br/>
<span class='tline' id='l31' data-llen='671:694'>於地也不必藏於己力惡其不出於身也不必為己是</span><br/>
<span class='tline' id='l32' data-llen='694:717'>故謀閉而不興盗竊亂賊而不作故外戸而不閉是謂</span><br/>
<span class='tline' id='l33' data-llen='717:721'>大同</span><br/>
<span class='tline' id='l34' data-llen='721:747'><a onclick="displayPageImage('KR1d0067', 'WYG', '024-2b' );" name="024-2b" class="pb">[024-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='747:770'>　此言五帝時之事也天下為公謂官天下如堯授舜</span><br/>
<span class='tline' id='l36' data-llen='770:793'>　舜授禹也外戸者扉從外闔也大同天下如一也大</span><br/>
<span class='tline' id='l37' data-llen='793:816'>　道之行也天下為公而不以私其子孫選賢與能講</span><br/>
<span class='tline' id='l38' data-llen='816:839'>　信脩睦不獨親其親不獨子其子而推以及人使老</span><br/>
<span class='tline' id='l39' data-llen='839:862'>　者壮者幼者各得其所困窮者皆有所飬男各安於</span><br/>
<span class='tline' id='l40' data-llen='862:885'>　所業之分女各歸於良奥之家以貨之弃於地為可</span><br/>
<span class='tline' id='l41' data-llen='885:908'>　惡也但得貯貨以資用足矣不必擅而藏於己也以</span><br/>
<span class='tline' id='l42' data-llen='908:931'>　力之不出於身為可惡也但得竭力以成事足矣不</span><br/>
<span class='tline' id='l43' data-llen='931:957'><a onclick="displayPageImage('KR1d0067', 'WYG', '024-3a' );" name="024-3a" class="pb">[024-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='957:980'>　必專以營乎己也夫如是故姦邪之謀閉而不興盗</span><br/>
<span class='tline' id='l45' data-llen='980:1003'>　竊亂賊之事絶而不作故外戸而不閉是之謂大同</span><br/>
<span class='tline' id='l46' data-llen='1003:1026'>　之世而日由於禮而不自知也張子曰大道之行窮</span><br/>
<span class='tline' id='l47' data-llen='1026:1049'>　乏皆有所飬者蓋民足固自如此菽粟如水火民焉</span><br/>
<span class='tline' id='l48' data-llen='1049:1057'>　有不仁者哉</span><br/>
<span class='tline' id='l49' data-llen='1057:1080'>今大道既隱天下為家各親其親各子其子貨力為己</span><br/>
<span class='tline' id='l50' data-llen='1080:1103'>大人世及以為禮城郭溝池以為固禮義以為紀以正</span><br/>
<span class='tline' id='l51' data-llen='1103:1126'>君臣以篤父子以睦兄弟以和夫婦以設制度以立田</span><br/>
<span class='tline' id='l52' data-llen='1126:1152'><a onclick="displayPageImage('KR1d0067', 'WYG', '024-3b' );" name="024-3b" class="pb">[024-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1152:1175'>里以賢勇知以功為己故謀用是作而兵由此起禹湯</span><br/>
<span class='tline' id='l54' data-llen='1175:1198'>文武成王周公由此其選也此六君子者未有不謹於</span><br/>
<span class='tline' id='l55' data-llen='1198:1221'>禮者也以著其義以考其信著有過刑仁講譲示民有</span><br/>
<span class='tline' id='l56' data-llen='1221:1242'>常如有不由此者在勢者去衆以為殃是謂小康</span><br/>
<span class='tline' id='l57' data-llen='1242:1265'>　此言三代之英之事也天下為家謂家天下如禹傳</span><br/>
<span class='tline' id='l58' data-llen='1265:1288'>　子也父子為世兄弟為及刑猶法也今自三代以後</span><br/>
<span class='tline' id='l59' data-llen='1288:1311'>　大道既隱則以天下為家而不復傳賢故下之人亦</span><br/>
<span class='tline' id='l60' data-llen='1311:1334'>　遂各親其親各子其子藏貨出力皆以為己大人之</span><br/>
<span class='tline' id='l61' data-llen='1334:1360'><a onclick="displayPageImage('KR1d0067', 'WYG', '024-4a' );" name="024-4a" class="pb">[024-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1360:1383'>　傳位以世及為禮以城郭溝池之守為固且凡事必</span><br/>
<span class='tline' id='l63' data-llen='1383:1406'>　本禮義以為紀如君臣之正父子之篤兄弟之睦夫</span><br/>
<span class='tline' id='l64' data-llen='1406:1429'>　婦之和以至於制度之設田里之立勇知之賢為己</span><br/>
<span class='tline' id='l65' data-llen='1429:1452'>　之功皆莫有外於禮義者是故姦謀由此而作兵爭</span><br/>
<span class='tline' id='l66' data-llen='1452:1475'>　由此而起若禹湯文武成王周公所以為三代之英</span><br/>
<span class='tline' id='l67' data-llen='1475:1498'>　選者正以六君子之莫不謹於禮也故禮以制事則</span><br/>
<span class='tline' id='l68' data-llen='1498:1521'>　著其義禮以防欺則考其信禮以詰姦則著有過禮</span><br/>
<span class='tline' id='l69' data-llen='1521:1544'>　以立愛則刑仁禮以訓恭則講譲而皆有以示民之</span><br/>
<span class='tline' id='l70' data-llen='1544:1570'><a onclick="displayPageImage('KR1d0067', 'WYG', '024-4b' );" name="024-4b" class="pb">[024-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1570:1593'>　常法如有不由此者雖居尊位亦必廢之而衆以為</span><br/>
<span class='tline' id='l72' data-llen='1593:1616'>　殃民此見興廢全繫於禮是謂小康之時非復大同</span><br/>
<span class='tline' id='l73' data-llen='1616:1639'>　之世矣案家語無禮義以為紀至兵由此起亦無以</span><br/>
<span class='tline' id='l74' data-llen='1639:1662'>　著其義至是謂小康有禮之所興與天地竝如有不</span><br/>
<span class='tline' id='l75' data-llen='1662:1685'>　由禮而在位者則以為殃四句義理甚優此記似以</span><br/>
<span class='tline' id='l76' data-llen='1685:1700'>　禮於忠信為薄恐是漢人傅㑹</span><br/>
<span class='tline' id='l77' data-llen='1700:1723'>言偃復問曰如此乎禮之急也孔子曰夫禮先王以承</span><br/>
<span class='tline' id='l78' data-llen='1723:1746'>天之道以治人之情故失之者死得之者生詩曰相鼠</span><br/>
<span class='tline' id='l79' data-llen='1746:1772'><a onclick="displayPageImage('KR1d0067', 'WYG', '024-5a' );" name="024-5a" class="pb">[024-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1772:1795'>有體人而無禮人而無禮胡不遄死是故夫禮必本於</span><br/>
<span class='tline' id='l81' data-llen='1795:1818'>天殽於地列於鬼神逹於喪祭射御冠昏朝聘故聖人</span><br/>
<span class='tline' id='l82' data-llen='1818:1834'>以禮示之故天下國家可得而正也</span><br/>
<span class='tline' id='l83' data-llen='1834:1857'>　此言禮之所繫者重也殽效也言偃復問曰子所言</span><br/>
<span class='tline' id='l84' data-llen='1857:1880'>　者固如此乎禮之急也孔子曰夫先王之制禮也上</span><br/>
<span class='tline' id='l85' data-llen='1880:1903'>　以承天之道而下以治人之情故失之者死得之者</span><br/>
<span class='tline' id='l86' data-llen='1903:1926'>　生蓋非獨興廢所由也鄘風相鼠之詩曰相鼠有體</span><br/>
<span class='tline' id='l87' data-llen='1926:1949'>　人而無禮人而無禮胡不遄死是故夫禮以承天之</span><br/>
<span class='tline' id='l88' data-llen='1949:1975'><a onclick="displayPageImage('KR1d0067', 'WYG', '024-5b' );" name="024-5b" class="pb">[024-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1975:1998'>　道則必本於天殽於地列於鬼神以治人之情則逹</span><br/>
<span class='tline' id='l90' data-llen='1998:2021'>　於喪祭射御冠昏朝聘故聖人以禮示人則天道明</span><br/>
<span class='tline' id='l91' data-llen='2021:2044'>　人情治而天下國家乃可得而正也案此節子游承</span><br/>
<span class='tline' id='l92' data-llen='2044:2067'>　上發問子因約言禮之始終本末以答之言天地而</span><br/>
<span class='tline' id='l93' data-llen='2067:2083'>　又言鬼神則所謂造化之迹是也</span><br/>
<span class='tline' id='l94' data-llen='2083:2106'>言偃復問曰夫子之極言禮也可得而聞與孔子曰我</span><br/>
<span class='tline' id='l95' data-llen='2106:2129'>欲觀夏道是故之杞而不足徴也吾得夏時焉我欲觀</span><br/>
<span class='tline' id='l96' data-llen='2129:2152'>殷道是故之宋而不足徴也吾得坤乾焉坤乾之義夏</span><br/>
<span class='tline' id='l97' data-llen='2152:2178'><a onclick="displayPageImage('KR1d0067', 'WYG', '024-6a' );" name="024-6a" class="pb">[024-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2178:2188'>時之等吾以是觀之</span><br/>
<span class='tline' id='l99' data-llen='2188:2211'>　此言聖人之言禮必有所考據也鄭氏云得夏四時</span><br/>
<span class='tline' id='l100' data-llen='2211:2234'>　之書其書存者有小正得殷隂陽之書其書存者有</span><br/>
<span class='tline' id='l101' data-llen='2234:2257'>　歸藏言偃復問曰夫子之極言古禮也可得而聞與</span><br/>
<span class='tline' id='l102' data-llen='2257:2280'>　孔子曰禮莫備於昭代而實監於夏殷我欲觀夏道</span><br/>
<span class='tline' id='l103' data-llen='2280:2303'>　是故之杞而求之而不足徴也吾僅得夏時焉我欲</span><br/>
<span class='tline' id='l104' data-llen='2303:2326'>　觀殷道是故之宋而求之而不足徴也吾僅得坤乾</span><br/>
<span class='tline' id='l105' data-llen='2326:2349'>　焉坤乾之義夏時之等吾以是觀之而禮之所由起</span><br/>
<span class='tline' id='l106' data-llen='2349:2375'><a onclick="displayPageImage('KR1d0067', 'WYG', '024-6b' );" name="024-6b" class="pb">[024-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2375:2398'>　者可推也案聖人之於禮也有述古之誠而又有心</span><br/>
<span class='tline' id='l108' data-llen='2398:2418'>　通之智鄭氏謂是觀於二書之意所見髙矣</span><br/>
<span class='tline' id='l109' data-llen='2418:2441'>夫禮之初始諸飲食其燔黍捭豚汙尊而抔飲蕢桴而</span><br/>
<span class='tline' id='l110' data-llen='2441:2464'>土鼓猶若可以致其敬於鬼神及其死也升屋而號告</span><br/>
<span class='tline' id='l111' data-llen='2464:2487'>曰皋某復然後飯腥而苴孰故天望而地藏也體魄則</span><br/>
<span class='tline' id='l112' data-llen='2487:2507'>降知氣在上故死者北首生者南鄉皆從其初</span><br/>
<span class='tline' id='l113' data-llen='2507:2530'>　此言古初飬生送死之禮也捭擘也汙掘地為汙坎</span><br/>
<span class='tline' id='l114' data-llen='2530:2553'>　也抔手掬也蕢桴蓋以草為桴也皋引聲之詞某謂</span><br/>
<span class='tline' id='l115' data-llen='2553:2579'><a onclick="displayPageImage('KR1d0067', 'WYG', '024-7a' );" name="024-7a" class="pb">[024-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2579:2602'>　死者腥生稻米也苴包也原夫禮之初蓋始諸飲食</span><br/>
<span class='tline' id='l117' data-llen='2602:2625'>　古無釡甑也則釋米捭肉加於燒石之上而熟之無</span><br/>
<span class='tline' id='l118' data-llen='2625:2648'>　尊罍革木也則鑿地為尊以手掬飲取蕢為桴築土</span><br/>
<span class='tline' id='l119' data-llen='2648:2671'>　為鼓其簡陋也如此然非但可以事生而已有可致</span><br/>
<span class='tline' id='l120' data-llen='2671:2694'>　其誠敬於鬼神者及其死也升屋而號其名曰皋某</span><br/>
<span class='tline' id='l121' data-llen='2694:2717'>　復如是不生然後取生稻米為含飯而裹孰肉為遣</span><br/>
<span class='tline' id='l122' data-llen='2717:2740'>　奠也故始也望天而招而繼也藏於地以體魄之降</span><br/>
<span class='tline' id='l123' data-llen='2740:2763'>　於下而知氣之升於上也故死者則之幽而北首生</span><br/>
<span class='tline' id='l124' data-llen='2763:2789'><a onclick="displayPageImage('KR1d0067', 'WYG', '024-7b' );" name="024-7b" class="pb">[024-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2789:2812'>　者則向明而南鄉此皆從古初之制也案食之禮始</span><br/>
<span class='tline' id='l126' data-llen='2812:2835'>　於燔黍捭豚飲之禮始於汙尊抔飲則是蕢桴土鼔</span><br/>
<span class='tline' id='l127' data-llen='2835:2858'>　蓋為樂之始矣古初之時儀文未備而死生之說鬼</span><br/>
<span class='tline' id='l128' data-llen='2858:2881'>　神之情状有黙契而無間者固非後世之所能易也</span><br/>
<span class='tline' id='l129' data-llen='2881:2904'>昔者先王未有宫室冬則居營窟夏則居橧巢未有火</span><br/>
<span class='tline' id='l130' data-llen='2904:2927'>化食草木之實鳥獸之肉飲其血茹其毛未有麻絲衣</span><br/>
<span class='tline' id='l131' data-llen='2927:2950'>其羽皮後聖有作然後脩火之利范金合土以為臺榭</span><br/>
<span class='tline' id='l132' data-llen='2950:2973'>宫室牖戸以炮以燔以亨以炙以為醴酪治其麻絲以</span><br/>
<span class='tline' id='l133' data-llen='2973:2999'><a onclick="displayPageImage('KR1d0067', 'WYG', '024-8a' );" name="024-8a" class="pb">[024-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2999:3019'>為布帛以飬生送死以事鬼神上帝皆從其朔</span><br/>
<span class='tline' id='l135' data-llen='3019:3042'>　此言法制至後聖而備也營窟營累其土以為窟穴</span><br/>
<span class='tline' id='l136' data-llen='3042:3065'>　也橧巢橧聚薪柴以為巢居也茹毛者謂去毛不盡</span><br/>
<span class='tline' id='l137' data-llen='3065:3088'>　而并食之范字當從竹韻注云鑄器之式也范金者</span><br/>
<span class='tline' id='l138' data-llen='3088:3111'>　造形範以治冶也合土者合坏墼以作陶也裹燒曰</span><br/>
<span class='tline' id='l139' data-llen='3111:3134'>　炮加於火上曰燔煑於鑊曰亨貫而置之火曰炙酪</span><br/>
<span class='tline' id='l140' data-llen='3134:3157'>　醋也治湅染之類也昔先王之世未有宫室民無以</span><br/>
<span class='tline' id='l141' data-llen='3157:3180'>　居故冬避寒則營窟以土處夏避暑則橧巢以木處</span><br/>
<span class='tline' id='l142' data-llen='3180:3206'><a onclick="displayPageImage('KR1d0067', 'WYG', '024-8b' );" name="024-8b" class="pb">[024-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3206:3229'>　未有火化故食草木之實與鳥獸之肉并飲其血而</span><br/>
<span class='tline' id='l144' data-llen='3229:3252'>　茹其毛未有麻絲故取鳥之羽獸之皮以為衣而蔽</span><br/>
<span class='tline' id='l145' data-llen='3252:3275'>　其體迨至後聖有作然後脩火之利以前民用蓋得</span><br/>
<span class='tline' id='l146' data-llen='3275:3298'>　火以範金合土而為臺榭宫室牖戸則可代巢穴而</span><br/>
<span class='tline' id='l147' data-llen='3298:3321'>　居矣炮燔亨炙而為醴酪則可代毛血而食矣治其</span><br/>
<span class='tline' id='l148' data-llen='3321:3344'>　麻絲而為布帛則可代羽皮而衣矣於是乎明可以</span><br/>
<span class='tline' id='l149' data-llen='3344:3367'>　飬生送死幽可以事鬼神上帝皆從乎脩其利者之</span><br/>
<span class='tline' id='l150' data-llen='3367:3390'>　朔也陳氏祥道曰開端之始謂之初繼終有始謂之</span><br/>
<span class='tline' id='l151' data-llen='3390:3416'><a onclick="displayPageImage('KR1d0067', 'WYG', '024-9a' );" name="024-9a" class="pb">[024-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3416:3439'>　朔呉氏澄曰上古時事為太朴陋不可從也故言後</span><br/>
<span class='tline' id='l153' data-llen='3439:3447'>　聖可從之禮</span><br/>
<span class='tline' id='l154' data-llen='3447:3471'>故𤣥酒在室醴醆在戸粢醍在堂澄酒在下陳其犧牲</span><br/>
<span class='tline' id='l155' data-llen='3471:3494'>備其鼎俎列其琴瑟管磬鐘鼓脩其祝嘏以降上神與</span><br/>
<span class='tline' id='l156' data-llen='3494:3517'>其先祖以正君臣以篤父子以睦兄弟以齊上下夫婦</span><br/>
<span class='tline' id='l157' data-llen='3517:3527'>有所是謂承天之祜</span><br/>
<span class='tline' id='l158' data-llen='3527:3550'>　此言今禮饌具所因於古及其事義也元酒即水周</span><br/>
<span class='tline' id='l159' data-llen='3550:3573'>　禮有五齊醴即醴齊酒一宿而成者醆即盎齊酒成</span><br/>
<span class='tline' id='l160' data-llen='3573:3599'><a onclick="displayPageImage('KR1d0067', 'WYG', '024-9b' );" name="024-9b" class="pb">[024-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3599:3622'>　而白色者粢當作齊粢醍即醍齊酒成而赤色者澄</span><br/>
<span class='tline' id='l162' data-llen='3622:3645'>　酒即沈齊酒成而滓沈者色純曰犧體全曰牲祝祝</span><br/>
<span class='tline' id='l163' data-llen='3645:3668'>　為主人告神之辭嘏祝為尸致福於主人之辭也上</span><br/>
<span class='tline' id='l164' data-llen='3668:3691'>　神謂天神祭祀之物今昔不同而陳設各有其序故</span><br/>
<span class='tline' id='l165' data-llen='3691:3714'>　元酒則在室内近北醴醆則在室之稍南近戸粢醍</span><br/>
<span class='tline' id='l166' data-llen='3714:3737'>　則在於堂澄酒則在於下蓋重古而略今又以酒之</span><br/>
<span class='tline' id='l167' data-llen='3737:3760'>　清濁用之神人為序也至犧牲未殺則麗於碑既殺</span><br/>
<span class='tline' id='l168' data-llen='3760:3783'>　則實於鼎而載於爼各備其器也樂中之琴瑟則在</span><br/>
<span class='tline' id='l169' data-llen='3783:3810'><a onclick="displayPageImage('KR1d0067', 'WYG', '024-10a' );" name="024-10a" class="pb">[024-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3810:3833'>　堂上管磬鐘鼓則在堂下各列其等也祝以孝告祖</span><br/>
<span class='tline' id='l171' data-llen='3833:3856'>　考嘏以慈告子孫各脩其職也禮物既備於以降天</span><br/>
<span class='tline' id='l172' data-llen='3856:3879'>　神及先祖則君不迎尸正君臣也北面事尸明子事</span><br/>
<span class='tline' id='l173' data-llen='3879:3902'>　父之道篤父子也主人獻長兄弟及衆兄弟睦兄弟</span><br/>
<span class='tline' id='l174' data-llen='3902:3925'>　也獻與餕各有次序而無遺缺齊上下也君在阼夫</span><br/>
<span class='tline' id='l175' data-llen='3925:3948'>　人在東房夫婦有所也行禮如此則鬼神莫不歆享</span><br/>
<span class='tline' id='l176' data-llen='3948:3971'>　是以能承受上天之福祜也周氏諝曰有齊酒犧牲</span><br/>
<span class='tline' id='l177' data-llen='3971:3994'>　鐘鼓祝嘏固足以降上神與先祖矣然必待正君臣</span><br/>
<span class='tline' id='l178' data-llen='3994:4021'><a onclick="displayPageImage('KR1d0067', 'WYG', '024-10b' );" name="024-10b" class="pb">[024-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4021:4044'>　篤父子睦兄弟齊上下夫婦有所而後可以承天之</span><br/>
<span class='tline' id='l180' data-llen='4044:4056'>　祜者尤以人事為重也</span><br/>
<span class='tline' id='l181' data-llen='4056:4080'>作其祝號𤣥酒以祭薦其血毛腥其爼孰其殽與其越</span><br/>
<span class='tline' id='l182' data-llen='4080:4103'>席疏布以冪衣其澣帛醴醆以獻薦其燔炙君與夫人</span><br/>
<span class='tline' id='l183' data-llen='4103:4126'>交獻以嘉魂魄是謂合莫然後退而合亨體其犬豕牛</span><br/>
<span class='tline' id='l184' data-llen='4126:4149'>羊實其簠簋籩豆鉶羮祝以孝告嘏以慈告是謂大祥</span><br/>
<span class='tline' id='l185' data-llen='4149:4157'>此禮之大成也</span><br/>
<span class='tline' id='l186' data-llen='4157:4180'>　此言祭禮之大成也祝號周禮有六神號鬼號祗號</span><br/>
<span class='tline' id='l187' data-llen='4180:4207'><a onclick="displayPageImage('KR1d0067', 'WYG', '024-11a' );" name="024-11a" class="pb">[024-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4207:4230'>　牲號齊號幣號是也腥生肉殽骨體越席蒲席也冪</span><br/>
<span class='tline' id='l189' data-llen='4230:4253'>　覆也澣帛湅染之帛也簠内圎外方簋外圎内方籩</span><br/>
<span class='tline' id='l190' data-llen='4253:4276'>　竹器豆木器鉶似鼎而小祥善也祭祀之禮有合古</span><br/>
<span class='tline' id='l191' data-llen='4276:4299'>　今而始備者凡鬼神牲玉皆造為美號之辭而祝史</span><br/>
<span class='tline' id='l192' data-llen='4299:4322'>　稱之每祭必設元酒於五齊之上薦血毛於殺牲之</span><br/>
<span class='tline' id='l193' data-llen='4322:4345'>　時又以生肉載於爼而進於尸前骨體既觧則以湯</span><br/>
<span class='tline' id='l194' data-llen='4345:4368'>　爓而孰之席用蒲屬冪用疏布祭服用湅染之帛朝</span><br/>
<span class='tline' id='l195' data-llen='4368:4391'>　踐薦腥時用醴饋食薦孰時用醆主人獻尸賓長以</span><br/>
<span class='tline' id='l196' data-llen='4391:4418'><a onclick="displayPageImage('KR1d0067', 'WYG', '024-11b' );" name="024-11b" class="pb">[024-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4418:4441'>　肝從主婦獻尸賔長以燔從君與夫人交錯而獻皆</span><br/>
<span class='tline' id='l198' data-llen='4441:4464'>　所以嘉善於死者之魂魄而求契合於冥漠也然後</span><br/>
<span class='tline' id='l199' data-llen='4464:4487'>　退取爓肉及尸爼所不載之左體而合亨之於犬豕</span><br/>
<span class='tline' id='l200' data-llen='4487:4510'>　牛羊體别其骨之貴賤而為祭末燕饗之衆爼以稻</span><br/>
<span class='tline' id='l201' data-llen='4510:4533'>　粱實簠黍稷實簋水土之品實籩豆五味之和實鉶</span><br/>
<span class='tline' id='l202' data-llen='4533:4556'>　鼎祝以孝告尸主嘏以慈告子孫是之謂大祥而盡</span><br/>
<span class='tline' id='l203' data-llen='4556:4579'>　善此所以有本有文而為禮之大成也案鄭注血毛</span><br/>
<span class='tline' id='l204' data-llen='4579:4602'>　以上所以法於大古孰其殽以下所以法於中古退</span><br/>
<span class='tline' id='l205' data-llen='4602:4629'><a onclick="displayPageImage('KR1d0067', 'WYG', '024-12a' );" name="024-12a" class="pb">[024-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4629:4652'>　而合亨以下謂薦今世之食也周禮越席疏布是祭</span><br/>
<span class='tline' id='l207' data-llen='4652:4665'>　天物此蓋錯舉而備言之</span><br/>
<span class='tline' id='l208' data-llen='4665:4688'>孔子曰嗚呼哀哉我觀周道幽厲傷之吾舎魯何適矣</span><br/>
<span class='tline' id='l209' data-llen='4688:4711'>魯之郊禘非禮也周公其衰矣杞之郊也禹也宋之郊</span><br/>
<span class='tline' id='l210' data-llen='4711:4734'>也契也是天子之事守也故天子祭天地諸侯祭社稷</span><br/>
<span class='tline' id='l211' data-llen='4734:4757'>　此言周禮以魯僣而衰也厲王名胡幽王名宫涅傷</span><br/>
<span class='tline' id='l212' data-llen='4757:4780'>　猶壊也孔子因言偃之問而自明其嘆魯之意曰嗚</span><br/>
<span class='tline' id='l213' data-llen='4780:4803'>　呼哀哉我觀周家文武之道實由於幽厲而傷之今</span><br/>
<span class='tline' id='l214' data-llen='4803:4830'><a onclick="displayPageImage('KR1d0067', 'WYG', '024-12b' );" name="024-12b" class="pb">[024-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4830:4853'>　周禮在魯吾舎魯将安往矣然魯之有郊禘則非禮</span><br/>
<span class='tline' id='l216' data-llen='4853:4876'>　也是周公之道蓋因子孫之僣而衰矣杞之郊也以</span><br/>
<span class='tline' id='l217' data-llen='4876:4899'>　為禹也宋之郊也以為契也二國之統承先王脩其</span><br/>
<span class='tline' id='l218' data-llen='4899:4922'>　禮物是天子之事守也在禮唯天子祭天地諸侯但</span><br/>
<span class='tline' id='l219' data-llen='4922:4945'>　祭社稷而已魯非杞宋之比若之何郊與禘也程子</span><br/>
<span class='tline' id='l220' data-llen='4945:4968'>　曰周公雖聖人臣也周公之功皆人臣所當為成王</span><br/>
<span class='tline' id='l221' data-llen='4968:4991'>　之賜伯禽之受皆非也案吕氏春秋魯惠公使宰譲</span><br/>
<span class='tline' id='l222' data-llen='4991:5014'>　請郊廟之禮於天子天子使史角往魯人止之據此</span><br/>
<span class='tline' id='l223' data-llen='5014:5041'><a onclick="displayPageImage('KR1d0067', 'WYG', '024-13a' );" name="024-13a" class="pb">[024-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5041:5064'>　則郊廟之禮魯嘗請之周周不許而自用之也觀於</span><br/>
<span class='tline' id='l225' data-llen='5064:5087'>　周公閱辭備物之享寗俞譏湛露彤弓而魯人曽無</span><br/>
<span class='tline' id='l226' data-llen='5087:5110'>　一言及於成王之賜以自解則知魯僣蓋起於東遷</span><br/>
<span class='tline' id='l227' data-llen='5110:5116'>　之初也</span><br/>
<span class='tline' id='l228' data-llen='5116:5139'>祝嘏莫敢易其常古是謂大假祝嘏辭説藏於宗祝巫</span><br/>
<span class='tline' id='l229' data-llen='5139:5162'>史非禮也是謂幽國醆斝及尸君非禮也是謂僣君冕</span><br/>
<span class='tline' id='l230' data-llen='5162:5185'>弁兵革藏於私家非禮也是謂脅君大夫具官祭器不</span><br/>
<span class='tline' id='l231' data-llen='5185:5208'>假聲樂皆具非禮也是謂亂國故仕於公曰臣仕於家</span><br/>
<span class='tline' id='l232' data-llen='5208:5235'><a onclick="displayPageImage('KR1d0067', 'WYG', '024-13b' );" name="024-13b" class="pb">[024-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5235:5258'>曰僕三年之喪與新有昏者期不使以衰裳入朝與家</span><br/>
<span class='tline' id='l234' data-llen='5258:5275'>僕雜居齊齒非禮也是謂君與臣同國</span><br/>
<span class='tline' id='l235' data-llen='5275:5298'>　此歴言失禮之弊也陳注大假之假當作嘏冕祭服</span><br/>
<span class='tline' id='l236' data-llen='5298:5321'>　弁朝服齒齊列也始則祝以主人之辭告於神終則</span><br/>
<span class='tline' id='l237' data-llen='5321:5344'>　嘏以神之辭告於主惟不敢易其常道古制是謂大</span><br/>
<span class='tline' id='l238' data-llen='5344:5367'>　假而神必福之若祝嘏辭説藏於宗祝巫史而君不</span><br/>
<span class='tline' id='l239' data-llen='5367:5390'>　及知非禮也是謂幽暗之國醆為夏爵斝為殷爵惟</span><br/>
<span class='tline' id='l240' data-llen='5390:5413'>　杞宋二王之後君得以之獻尸尸亦得以之酢君其</span><br/>
<span class='tline' id='l241' data-llen='5413:5440'><a onclick="displayPageImage('KR1d0067', 'WYG', '024-14a' );" name="024-14a" class="pb">[024-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5440:5463'>　餘諸侯不用時王之器而用此以及尸君非禮也是</span><br/>
<span class='tline' id='l243' data-llen='5463:5486'>　謂僣上之君冕弁為廟朝之尊服兵革為國家之武</span><br/>
<span class='tline' id='l244' data-llen='5486:5509'>　衛藏於私家而肆其强横非禮也是謂脅制之君大</span><br/>
<span class='tline' id='l245' data-llen='5509:5532'>　夫而官事不攝祭器不假及祭而聲樂皆具非禮也</span><br/>
<span class='tline' id='l246' data-llen='5532:5555'>　是謂紊亂之國凡仕於諸侯者對君而言則曰臣仕</span><br/>
<span class='tline' id='l247' data-llen='5555:5578'>　於卿大夫之家者對主而言則曰僕居三年之喪與</span><br/>
<span class='tline' id='l248' data-llen='5578:5601'>　新有昏者期年君不之使其以衰裳赴朝或與家僕</span><br/>
<span class='tline' id='l249' data-llen='5601:5624'>　雜居齊列皆非禮也是謂君與臣無别而共有此國</span><br/>
<span class='tline' id='l250' data-llen='5624:5651'><a onclick="displayPageImage('KR1d0067', 'WYG', '024-14b' );" name="024-14b" class="pb">[024-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5651:5674'>　案孔疏大夫有地者置宰一人兼攝衆職大夫無地</span><br/>
<span class='tline' id='l252' data-llen='5674:5697'>　不造祭器有地造而不具樂有判縣而祭不得用樂</span><br/>
<span class='tline' id='l253' data-llen='5697:5720'>　故少牢饋食無奏樂之文惟君賜乃有之吳氏澄曰</span><br/>
<span class='tline' id='l254' data-llen='5720:5743'>　先言臣與僕之不同稱以見臣僕雜齊之非禮先言</span><br/>
<span class='tline' id='l255' data-llen='5743:5763'>　喪與昏之不役使以見衰裳入朝之非禮也</span><br/>
<span class='tline' id='l256' data-llen='5763:5786'>故天子有田以處其子孫諸侯有國以處其子孫大夫</span><br/>
<span class='tline' id='l257' data-llen='5786:5809'>有采以處其子孫是謂制度故天子適諸侯必舎其祖</span><br/>
<span class='tline' id='l258' data-llen='5809:5832'>廟而不以禮籍入是謂天子壊法亂紀諸侯非問疾弔</span><br/>
<span class='tline' id='l259' data-llen='5832:5859'><a onclick="displayPageImage('KR1d0067', 'WYG', '024-15a' );" name="024-15a" class="pb">[024-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5859:5874'>喪而入諸臣之家是謂君臣為謔</span><br/>
<span class='tline' id='l261' data-llen='5874:5897'>　此亦言失禮之弊也采謂采地子孫通謂支子孫禮</span><br/>
<span class='tline' id='l262' data-llen='5897:5920'>　籍若周禮小行人掌邦國賔客之禮籍是也天子有</span><br/>
<span class='tline' id='l263' data-llen='5920:5943'>　畿内之田諸侯有國大夫有采皆得以處其子孫而</span><br/>
<span class='tline' id='l264' data-llen='5943:5966'>　等級分明此先王之制度也故天子適諸侯必舎於</span><br/>
<span class='tline' id='l265' data-llen='5966:5989'>　其祖廟諸侯以此敬天子而天子亦不敢慢其先人</span><br/>
<span class='tline' id='l266' data-llen='5989:6012'>　者禮也使不以大史掌禮之籍而入或言動有違則</span><br/>
<span class='tline' id='l267' data-llen='6012:6035'>　是天子而壊法亂紀矣諸侯之於臣有問疾弔喪以</span><br/>
<span class='tline' id='l268' data-llen='6035:6062'><a onclick="displayPageImage('KR1d0067', 'WYG', '024-15b' );" name="024-15b" class="pb">[024-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6062:6085'>　厚之者禮也非此而入諸臣之家則是輕舉妄動君</span><br/>
<span class='tline' id='l270' data-llen='6085:6096'>　臣相為戲謔而已矣</span><br/>
<span class='tline' id='l271' data-llen='6096:6119'>是故禮者君之大柄也所以别嫌明㣲儐鬼神考制度</span><br/>
<span class='tline' id='l272' data-llen='6119:6142'>别仁義所以治政安君也故政不正則君位危君位危</span><br/>
<span class='tline' id='l273' data-llen='6142:6165'>則大臣倍小臣竊刑肅而俗敝則法無常法無常而禮</span><br/>
<span class='tline' id='l274' data-llen='6165:6188'>無列禮無列則士不事也刑肅而俗敝則民弗歸也是</span><br/>
<span class='tline' id='l275' data-llen='6188:6193'>謂疵國</span><br/>
<span class='tline' id='l276' data-llen='6193:6216'>　此言禮失而及於政也接賔以禮曰儐接鬼神亦然</span><br/>
<span class='tline' id='l277' data-llen='6216:6243'><a onclick="displayPageImage('KR1d0067', 'WYG', '024-16a' );" name="024-16a" class="pb">[024-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6243:6266'>　制度如衣服度量權衡之類禮也者君所操持之大</span><br/>
<span class='tline' id='l279' data-llen='6266:6289'>　柄也所以别近似之嫌明幾兆之微儐接鬼神考正</span><br/>
<span class='tline' id='l280' data-llen='6289:6312'>　制度辨别仁義此政所由治而君所恃以安其位也</span><br/>
<span class='tline' id='l281' data-llen='6312:6335'>　若失此禮則政不正而君位危君位危則大臣倍而</span><br/>
<span class='tline' id='l282' data-llen='6335:6358'>　不法小臣竊而不廉為君者峻法以繩下為民者輕</span><br/>
<span class='tline' id='l283' data-llen='6358:6381'>　犯而無恥斯刑肅俗敝而法失其常法失其常則禮</span><br/>
<span class='tline' id='l284' data-llen='6381:6404'>　失其列禮失其列此士職所以不事也刑肅而俗敝</span><br/>
<span class='tline' id='l285' data-llen='6404:6427'>　此民心所以不歸也是謂疵病之國蓋禮者政之本</span><br/>
<span class='tline' id='l286' data-llen='6427:6454'><a onclick="displayPageImage('KR1d0067', 'WYG', '024-16b' );" name="024-16b" class="pb">[024-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6454:6477'>　政者禮之用而刑以輔之其得失未有不相因者也</span><br/>
<span class='tline' id='l288' data-llen='6477:6500'>故政者君之所以藏身也是故夫政必本於天殽以降</span><br/>
<span class='tline' id='l289' data-llen='6500:6523'>命命降於社之謂殽地降於祖廟之謂仁義降於山川</span><br/>
<span class='tline' id='l290' data-llen='6523:6546'>之謂興作降於五祀之謂制度此聖人所以藏身之固</span><br/>
<span class='tline' id='l291' data-llen='6546:6549'>也</span><br/>
<span class='tline' id='l292' data-llen='6549:6572'>　此言禮以治政安君之實也藏猶安也命出政之命</span><br/>
<span class='tline' id='l293' data-llen='6572:6595'>　令也政不正則君危故政者乃君之所以藏身者也</span><br/>
<span class='tline' id='l294' data-llen='6595:6618'>　是故夫政必推本於天而效之以降命凡君命之所</span><br/>
<span class='tline' id='l295' data-llen='6618:6645'><a onclick="displayPageImage('KR1d0067', 'WYG', '024-17a' );" name="024-17a" class="pb">[024-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6645:6668'>　至一如天命之所至命降於社而法其髙下使尊卑</span><br/>
<span class='tline' id='l297' data-llen='6668:6691'>　有序是之謂效地之政也降於祖廟而自仁率親自</span><br/>
<span class='tline' id='l298' data-llen='6691:6714'>　義率祖是之謂仁義之政也降於山川而因其材物</span><br/>
<span class='tline' id='l299' data-llen='6714:6737'>　利其器用是之謂興作之政也降於五祀而門行有</span><br/>
<span class='tline' id='l300' data-llen='6737:6760'>　守内外有職是之謂制度之政也夫安上治民莫善</span><br/>
<span class='tline' id='l301' data-llen='6760:6783'>　於禮聖人之用禮如此此所以民懐其徳而有藏身</span><br/>
<span class='tline' id='l302' data-llen='6783:6789'>　之固也</span><br/>
<span class='tline' id='l303' data-llen='6789:6812'>故聖人參於天地竝於鬼神以治政也處其所存禮之</span><br/>
<span class='tline' id='l304' data-llen='6812:6839'><a onclick="displayPageImage('KR1d0067', 'WYG', '024-17b' );" name="024-17b" class="pb">[024-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6839:6862'>序也玩其所樂民之治也故天生時而地生財人其父</span><br/>
<span class='tline' id='l306' data-llen='6862:6885'>生而師教之四者君以正用之故君者立於無過之地</span><br/>
<span class='tline' id='l307' data-llen='6885:6888'>也</span><br/>
<span class='tline' id='l308' data-llen='6888:6911'>　此推言為政之本也參者竝立而為三也政必本於</span><br/>
<span class='tline' id='l309' data-llen='6911:6934'>　君身故聖人所以參於天地竝於鬼神者凡以治政</span><br/>
<span class='tline' id='l310' data-llen='6934:6957'>　也蓋天地鬼神之為體者聖人之心之所存天地鬼</span><br/>
<span class='tline' id='l311' data-llen='6957:6980'>　神之為用者聖人之心之所樂處其所存則居之安</span><br/>
<span class='tline' id='l312' data-llen='6980:7003'>　而即禮之所為序也玩其所樂則資之深而即民之</span><br/>
<span class='tline' id='l313' data-llen='7003:7030'><a onclick="displayPageImage('KR1d0067', 'WYG', '024-18a' );" name="024-18a" class="pb">[024-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7030:7053'>　所由治也故天運四時地産百貨人則父生而師教</span><br/>
<span class='tline' id='l315' data-llen='7053:7076'>　之此四者惟君能以正用之故君當先立於無過之</span><br/>
<span class='tline' id='l316' data-llen='7076:7099'>　地也案處其所存四句與易言居安樂玩相似皆指</span><br/>
<span class='tline' id='l317' data-llen='7099:7109'>　聖人所自得而言</span><br/>
<span class='tline' id='l318' data-llen='7109:7132'>故君者所明也非明人者也君者所飬也非飬人者也</span><br/>
<span class='tline' id='l319' data-llen='7132:7155'>君者所事也非事人者也故君明人則有過飬人則不</span><br/>
<span class='tline' id='l320' data-llen='7155:7178'>足事人則失位故百姓則君以自治也飬君以自安也</span><br/>
<span class='tline' id='l321' data-llen='7178:7201'>事君以自顯也故禮逹而分定故人皆愛其死而患其</span><br/>
<span class='tline' id='l322' data-llen='7201:7228'><a onclick="displayPageImage('KR1d0067', 'WYG', '024-18b' );" name="024-18b" class="pb">[024-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7228:7231'>生</span><br/>
<span class='tline' id='l324' data-llen='7231:7254'>　此言為政之大體也所明謂本諸身明人謂求諸人</span><br/>
<span class='tline' id='l325' data-llen='7254:7277'>　也惟君為出治之本故君者自眧明徳非明人者也</span><br/>
<span class='tline' id='l326' data-llen='7277:7300'>　飬以天下非飬人者也莫非王臣非事人者也若君</span><br/>
<span class='tline' id='l327' data-llen='7300:7323'>　而明人則本不立而有過飬人則不給事人則失位</span><br/>
<span class='tline' id='l328' data-llen='7323:7346'>　故百姓則君即以自治也飬君即以自安也事君即</span><br/>
<span class='tline' id='l329' data-llen='7346:7369'>　以自顯也惟禮教通逹於下而分遂一定而不踰故</span><br/>
<span class='tline' id='l330' data-llen='7369:7392'>　人皆愛守義而死患不義而生也案鄭氏讀下則字</span><br/>
<span class='tline' id='l331' data-llen='7392:7419'><a onclick="displayPageImage('KR1d0067', 'WYG', '024-19a' );" name="024-19a" class="pb">[024-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7419:7442'>　為明陳氏讀上明字為則書云明哲實作則如字義</span><br/>
<span class='tline' id='l333' data-llen='7442:7448'>　自可通</span><br/>
<span class='tline' id='l334' data-llen='7448:7471'>故用人之知去其詐用人之勇去其怒用人之仁去其</span><br/>
<span class='tline' id='l335' data-llen='7471:7493'>貪故國有患君死社稷謂之義大夫死宗廟謂之變</span><br/>
<span class='tline' id='l336' data-llen='7493:7516'>　此言用人與死難之道也去猶棄也變讀作辨辨猶</span><br/>
<span class='tline' id='l337' data-llen='7516:7539'>　正也人君用人當取其所長棄其所短如知者能謀</span><br/>
<span class='tline' id='l338' data-llen='7539:7562'>　而多詐故用人之知則去其詐勇者能斷而多怒故</span><br/>
<span class='tline' id='l339' data-llen='7562:7585'>　用人之勇則去其怒仁者能施而多愛故用人之仁</span><br/>
<span class='tline' id='l340' data-llen='7585:7612'><a onclick="displayPageImage('KR1d0067', 'WYG', '024-19b' );" name="024-19b" class="pb">[024-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7612:7635'>　則去其貪至於國有患難君為社稷而死者義之宜</span><br/>
<span class='tline' id='l342' data-llen='7635:7658'>　也大夫為君之宗廟而死者道之正也案用人者貴</span><br/>
<span class='tline' id='l343' data-llen='7658:7681'>　乎通而守死則要於至正又人君能用人則知者勇</span><br/>
<span class='tline' id='l344' data-llen='7681:7704'>　者仁者皆為之效死矣蓋與禮逹分定之意相足也</span><br/>
<span class='tline' id='l345' data-llen='7704:7727'>故聖人耐以天下為一家以中國為一人者非意之也</span><br/>
<span class='tline' id='l346' data-llen='7727:7750'>必知其情辟於其義明於其利逹於其患然後能為之</span><br/>
<span class='tline' id='l347' data-llen='7750:7773'>何謂人情喜怒哀懼愛惡欲七者不學而能何謂人義</span><br/>
<span class='tline' id='l348' data-llen='7773:7796'>父慈子孝兄良弟弟夫義婦聽長惠幼順君仁臣忠十</span><br/>
<span class='tline' id='l349' data-llen='7796:7823'><a onclick="displayPageImage('KR1d0067', 'WYG', '024-20a' );" name="024-20a" class="pb">[024-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7823:7846'>者謂之人義講信脩睦謂之人利爭奪相殺謂之人患</span><br/>
<span class='tline' id='l351' data-llen='7846:7869'>故聖人之所以治人七情脩十義講信脩睦尚慈譲去</span><br/>
<span class='tline' id='l352' data-llen='7869:7879'>爭奪舎禮何以治之</span><br/>
<span class='tline' id='l353' data-llen='7879:7902'>　此言聖人之深明乎人情而見治天下之必以禮也</span><br/>
<span class='tline' id='l354' data-llen='7902:7925'>　耐音能辟開也聖人之為治也天下雖大而能以為</span><br/>
<span class='tline' id='l355' data-llen='7925:7948'>　一家若家人父子然中國之人雖衆而能以為一人</span><br/>
<span class='tline' id='l356' data-llen='7948:7971'>　如手足腹心然此非以私意測度之也蓋天下中國</span><br/>
<span class='tline' id='l357' data-llen='7971:7994'>　之離合繋乎人情故必有以知其情更開闢義路而</span><br/>
<span class='tline' id='l358' data-llen='7994:8021'><a onclick="displayPageImage('KR1d0067', 'WYG', '024-20b' );" name="024-20b" class="pb">[024-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8021:8044'>　使之由明逹其利與害而使之趨使之避然後能合</span><br/>
<span class='tline' id='l360' data-llen='8044:8067'>　而為一家為一人也何謂人情則喜怒哀懼愛惡欲</span><br/>
<span class='tline' id='l361' data-llen='8067:8090'>　七者乃人所弗學而能也何謂人義則父慈子孝兄</span><br/>
<span class='tline' id='l362' data-llen='8090:8113'>　良弟弟夫義婦聴長惠幼順君仁臣忠十者乃人所</span><br/>
<span class='tline' id='l363' data-llen='8113:8136'>　共由之道也講信脩睦而足以和義乃人之所同利</span><br/>
<span class='tline' id='l364' data-llen='8136:8159'>　因爭奪而至於相殺乃人之所同患也故聖人而欲</span><br/>
<span class='tline' id='l365' data-llen='8159:8182'>　有以治人之七情脩其十義使之講信脩睦尚慈譲</span><br/>
<span class='tline' id='l366' data-llen='8182:8205'>　而去爭奪未有能外於禮者若舎禮則将何以治之</span><br/>
<span class='tline' id='l367' data-llen='8205:8232'><a onclick="displayPageImage('KR1d0067', 'WYG', '024-21a' );" name="024-21a" class="pb">[024-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8232:8256'>　　哉案蒋氏曰情我所固有也本義以制情是以因義</span><br/>
<span class='tline' id='l369' data-llen='8256:8280'>　　以成利舎義而言利是以因利而生患制情立義興</span><br/>
<span class='tline' id='l370' data-llen='8280:8304'>　　利去患納天下於相安相飬之域則禮之為用也大</span><br/>
<span class='tline' id='l371' data-llen='8304:8309'>　　矣</span><br/>
<span class='tline' id='l372' data-llen='8309:8312'>　</span><br/>
<span class='tline' id='l373' data-llen='8312:8315'>　</span><br/>
<span class='tline' id='l374' data-llen='8315:8318'>　</span><br/>
<span class='tline' id='l375' data-llen='8318:8321'>　</span><br/>
<span class='tline' id='l376' data-llen='8321:8348'><a onclick="displayPageImage('KR1d0067', 'WYG', '024-21b' );" name="024-21b" class="pb">[024-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8348:8351'>　</span><br/>
<span class='tline' id='l378' data-llen='8351:8354'>　</span><br/>
<span class='tline' id='l379' data-llen='8354:8357'>　</span><br/>
<span class='tline' id='l380' data-llen='8357:8360'>　</span><br/>
<span class='tline' id='l381' data-llen='8360:8363'>　</span><br/>
<span class='tline' id='l382' data-llen='8363:8366'>　</span><br/>
<span class='tline' id='l383' data-llen='8366:8369'>　</span><br/>
<span class='tline' id='l384' data-llen='8369:8381'>日講禮記解義卷二十四</span><br/>
</p>
<p><br/>
</p>
  </div>
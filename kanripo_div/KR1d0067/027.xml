<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1d0067', 'WYG', '027-1a' );" name="027-1a" class="pb">[027-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:194'>　欽定四庫全書</span><br/>
<span class='tline' id='l9' data-llen='194:206'>日講禮記解義卷二十七</span><br/>
<span class='tline' id='l10' data-llen='206:211'>　禮器</span><br/>
<span class='tline' id='l11' data-llen='211:235'>　君子之於禮也有直而行也有曲而殺也有經而等也</span><br/>
<span class='tline' id='l12' data-llen='235:259'>　有順而討也有摲而播也有推而進也有放而文也有</span><br/>
<span class='tline' id='l13' data-llen='259:272'>　放而不致也有順而摭也</span><br/>
<span class='tline' id='l14' data-llen='272:296'>　　此歴言體備而當之事即誠之致一者為之也討去</span><br/>
<span class='tline' id='l15' data-llen='296:320'>　　也摲芟也摭拾取也禮惟其宜故君子之於禮也有</span><br/>
<span class='tline' id='l16' data-llen='320:346'><a onclick="displayPageImage('KR1d0067', 'WYG', '027-1b' );" name="027-1b" class="pb">[027-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='346:370'>　　當直情徑行如始死則哭踊無節也有當曲為降殺</span><br/>
<span class='tline' id='l18' data-llen='370:394'>　　如父在為母期也有當按其經而平行之如三年之</span><br/>
<span class='tline' id='l19' data-llen='394:418'>　　喪自天子逹也有當順其敘而討治之如天子而下</span><br/>
<span class='tline' id='l20' data-llen='418:442'>　　每等降殺以兩也有當芟取貴者之物以播於賤者</span><br/>
<span class='tline' id='l21' data-llen='442:466'>　　如登爼及羣臣而賤者亦均惠也有當推進卑者使</span><br/>
<span class='tline' id='l22' data-llen='466:490'>　　得行尊者之禮如二王子孫為賔而用王禮也有當</span><br/>
<span class='tline' id='l23' data-llen='490:514'>　　觀象效法而極其文如王者之服物采章也又有觀</span><br/>
<span class='tline' id='l24' data-llen='514:538'>　　象效法而文不盡如公侯以下減於王也有卑者之</span><br/>
<span class='tline' id='l25' data-llen='538:564'><a onclick="displayPageImage('KR1d0067', 'WYG', '027-2a' );" name="027-2a" class="pb">[027-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='564:587'>　於尊者拾取一節而不為嫌如君沐粱卿大夫不得</span><br/>
<span class='tline' id='l27' data-llen='587:610'>　同而士反得沐粱也由九者類推之而可以極禮之</span><br/>
<span class='tline' id='l28' data-llen='610:615'>　用矣</span><br/>
<span class='tline' id='l29' data-llen='615:638'>三代之禮一也民共由之或素或青夏造殷因周坐尸</span><br/>
<span class='tline' id='l30' data-llen='638:661'>詔侑武方其禮亦然其道一也夏立尸而卒祭殷坐尸</span><br/>
<span class='tline' id='l31' data-llen='661:677'>周旅酬六尸曾子曰周禮其猶醵與</span><br/>
<span class='tline' id='l32' data-llen='677:700'>　此言三代之禮之一而因革随乎時宜也素青即白</span><br/>
<span class='tline' id='l33' data-llen='700:723'>　黑也詔侑謂告尸行節勸尸飲食也武當為無方猶</span><br/>
<span class='tline' id='l34' data-llen='723:749'><a onclick="displayPageImage('KR1d0067', 'WYG', '027-2b' );" name="027-2b" class="pb">[027-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='749:772'>　常也合錢飲酒為醵三代之禮其本一也制定而民</span><br/>
<span class='tline' id='l36' data-llen='772:795'>　共由之故所尚之色或素或青而禮之大體則夏造</span><br/>
<span class='tline' id='l37' data-llen='795:818'>　於前殷因於後未始有異也周因於殷坐尸而祭為</span><br/>
<span class='tline' id='l38' data-llen='818:841'>　之詔侑也無定所其禮亦如殷其用至誠之道一也</span><br/>
<span class='tline' id='l39' data-llen='841:864'>　夏尸惟飲食時暫坐非飲食則倚立以俟祭事之終</span><br/>
<span class='tline' id='l40' data-llen='864:887'>　殷尸雖無事亦坐周於祫祭之時昭穆六尸旅酬相</span><br/>
<span class='tline' id='l41' data-llen='887:910'>　酌曾子曰周禮其猶醵飲與是三代之所因所革皆</span><br/>
<span class='tline' id='l42' data-llen='910:933'>　可考而知也案詔侑無方如云就飬無方矣旅酬六</span><br/>
<span class='tline' id='l43' data-llen='933:959'><a onclick="displayPageImage('KR1d0067', 'WYG', '027-3a' );" name="027-3a" class="pb">[027-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='959:982'>　尸者后稷之尸發爵不受旅毁廟但有主而無尸故</span><br/>
<span class='tline' id='l45' data-llen='982:997'>　疏謂是文武二尸及四親廟也</span><br/>
<span class='tline' id='l46' data-llen='997:1020'>君子曰禮之近人情者非其至者也郊血大饗腥三獻</span><br/>
<span class='tline' id='l47' data-llen='1020:1026'>爓一獻孰</span><br/>
<span class='tline' id='l48' data-llen='1026:1049'>　此推言禮之至者而舉祭禮以眀之也腥生肉爓沈</span><br/>
<span class='tline' id='l49' data-llen='1049:1072'>　肉於湯色略變也孰與熟同君子曰禮主於敬若近</span><br/>
<span class='tline' id='l50' data-llen='1072:1095'>　於人情則非禮之極至也故郊以祭天則薦血大饗</span><br/>
<span class='tline' id='l51' data-llen='1095:1118'>　以祫祭宗廟則薦腥三獻以祭社稷五祀則薦爓一</span><br/>
<span class='tline' id='l52' data-llen='1118:1144'><a onclick="displayPageImage('KR1d0067', 'WYG', '027-3b' );" name="027-3b" class="pb">[027-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1144:1167'>　獻以祭羣小祀則薦熟案郊與大饗三獻皆有血腥</span><br/>
<span class='tline' id='l54' data-llen='1167:1190'>　爓熟此但據先設者為主也鄭注謂三獻為祭社稷</span><br/>
<span class='tline' id='l55' data-llen='1190:1213'>　五祀或曰社稷五祀與五嶽同為血祭不止於三獻</span><br/>
<span class='tline' id='l56' data-llen='1213:1230'>　當是祭山林川澤如貍沈之祭是也</span><br/>
<span class='tline' id='l57' data-llen='1230:1253'>是故君子之於禮也非作而致其情也此有由始也是</span><br/>
<span class='tline' id='l58' data-llen='1253:1276'>故七介以相見也不然則己慤三辭三譲而至不然則</span><br/>
<span class='tline' id='l59' data-llen='1276:1299'>已蹙故魯人將有事於上帝必先有事於頖宫晉人將</span><br/>
<span class='tline' id='l60' data-llen='1299:1322'>有事於河必先有事於惡池齊人将有事於泰山必先</span><br/>
<span class='tline' id='l61' data-llen='1322:1348'><a onclick="displayPageImage('KR1d0067', 'WYG', '027-4a' );" name="027-4a" class="pb">[027-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1348:1371'>有事於配林三月繫七日戒三日宿慎之至也故禮有</span><br/>
<span class='tline' id='l63' data-llen='1371:1383'>擯詔樂有相歩温之至也</span><br/>
<span class='tline' id='l64' data-llen='1383:1406'>　此承上意而言禮有由始也惡池讀作虖沱并州川</span><br/>
<span class='tline' id='l65' data-llen='1406:1429'>　名河之從祀也配林林名泰山之從祀也相歩扶工</span><br/>
<span class='tline' id='l66' data-llen='1429:1452'>　也溫猶藉也惟近人情者不為禮之至是故君子之</span><br/>
<span class='tline' id='l67' data-llen='1452:1475'>　於禮也非私自專輙徒起而致已情也此必有所由</span><br/>
<span class='tline' id='l68' data-llen='1475:1498'>　始也是故兩君相見必有七介以傳命不然則太愿</span><br/>
<span class='tline' id='l69' data-llen='1498:1521'>　慤而無禮之文賔主必三辭三譲而後至廟中不然</span><br/>
<span class='tline' id='l70' data-llen='1521:1547'><a onclick="displayPageImage('KR1d0067', 'WYG', '027-4b' );" name="027-4b" class="pb">[027-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1547:1570'>　則太迫蹙而非禮之序矣如魯人将有事於上帝以</span><br/>
<span class='tline' id='l72' data-llen='1570:1593'>　后稷配必先祭於頖宫之學以告后稷晋人将有事</span><br/>
<span class='tline' id='l73' data-llen='1593:1616'>　於河則必先祭惡池齊人将有事於泰山則必先祭</span><br/>
<span class='tline' id='l74' data-llen='1616:1639'>　配林而當未祭也又必三月而繫牲於牢七日戒而</span><br/>
<span class='tline' id='l75' data-llen='1639:1662'>　散齊於外三日宿而致齊於内所以為愼之至也故</span><br/>
<span class='tline' id='l76' data-llen='1662:1685'>　賔禮有擯以詔之樂工有相歩以導之所以為溫之</span><br/>
<span class='tline' id='l77' data-llen='1685:1708'>　至也陸氏佃曰魯人告后稷於頖宫以配上帝晋人</span><br/>
<span class='tline' id='l78' data-llen='1708:1731'>　告惡池以配河齊人告配林以配泰山雖曰告之實</span><br/>
<span class='tline' id='l79' data-llen='1731:1757'><a onclick="displayPageImage('KR1d0067', 'WYG', '027-5a' );" name="027-5a" class="pb">[027-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1757:1780'>　以肄習其禮即事有漸也皇氏侃曰凡玉以物縕裹</span><br/>
<span class='tline' id='l81' data-llen='1780:1801'>　承藉君子亦以威儀擯相自承藉故曰溫之至</span><br/>
<span class='tline' id='l82' data-llen='1801:1824'>禮也者反本脩古不忘其初者也故凶事不詔朝事以</span><br/>
<span class='tline' id='l83' data-llen='1824:1848'>樂醴酒之用𤣥酒之尚割刀之用鸞刀之貴莞簟之安</span><br/>
<span class='tline' id='l84' data-llen='1848:1871'>而稾鞂之設是故先王之制禮也必有主也故可述而</span><br/>
<span class='tline' id='l85' data-llen='1871:1876'>多學也</span><br/>
<span class='tline' id='l86' data-llen='1876:1899'>　此言先王制禮之意也醴酒五齊第二酒鸞鈴也刀</span><br/>
<span class='tline' id='l87' data-llen='1899:1922'>　環有鈴莞蒲席簟竹席稾鞂除去榖之稈也禮也者</span><br/>
<span class='tline' id='l88' data-llen='1922:1948'><a onclick="displayPageImage('KR1d0067', 'WYG', '027-5b' );" name="027-5b" class="pb">[027-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1948:1971'>　匪徒以其文盖将反乎人心之本脩乎古先之制而</span><br/>
<span class='tline' id='l90' data-llen='1971:1994'>　不忘其初者也以反本言之如居䘮有擗踊哭泣之</span><br/>
<span class='tline' id='l91' data-llen='1994:2017'>　事曾不待於詔告以發於心之所固然也朝廷有飬</span><br/>
<span class='tline' id='l92' data-llen='2017:2040'>　老尊賢之事不能不樂之以樂以愜乎心之所同然</span><br/>
<span class='tline' id='l93' data-llen='2040:2063'>　也以脩古言之如祭祀用醴酒而列尊在元酒之下</span><br/>
<span class='tline' id='l94' data-llen='2063:2086'>　割刀利用而廟中必鸞刀是貴莞簟至安而郊禮必</span><br/>
<span class='tline' id='l95' data-llen='2086:2109'>　稾鞂是設此皆所謂不忘其初者是故先王制禮節</span><br/>
<span class='tline' id='l96' data-llen='2109:2132'>　文雖繁而必有主焉故後之人可以稱述而多學也</span><br/>
<span class='tline' id='l97' data-llen='2132:2158'><a onclick="displayPageImage('KR1d0067', 'WYG', '027-6a' );" name="027-6a" class="pb">[027-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2158:2179'>　案有主即致一之謂而所以反本脩古之要也</span><br/>
<span class='tline' id='l99' data-llen='2179:2202'>君子曰無節於内者觀物弗之察矣欲察物而不由禮</span><br/>
<span class='tline' id='l100' data-llen='2202:2225'>弗之得矣故作事不以禮弗之敬矣出言不以禮弗之</span><br/>
<span class='tline' id='l101' data-llen='2225:2238'>信矣故曰禮也者物之致也</span><br/>
<span class='tline' id='l102' data-llen='2238:2261'>　此言禮為觀物之要也物猶事也君子曰人而無節</span><br/>
<span class='tline' id='l103' data-llen='2261:2284'>　於内者則不知禮之所由制将觀於物而弗之察矣</span><br/>
<span class='tline' id='l104' data-llen='2284:2307'>　盖事物至繁而未有不受裁於禮者欲察物而不由</span><br/>
<span class='tline' id='l105' data-llen='2307:2330'>　禮其弗之得也決矣故作事不以禮者不能存其敬</span><br/>
<span class='tline' id='l106' data-llen='2330:2356'><a onclick="displayPageImage('KR1d0067', 'WYG', '027-6b' );" name="027-6b" class="pb">[027-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2356:2379'>　出言不以禮者不能立其信此可見禮為事物之極</span><br/>
<span class='tline' id='l108' data-llen='2379:2402'>　致也案禮主於節故曰經禮三百曲禮三千其致一</span><br/>
<span class='tline' id='l109' data-llen='2402:2425'>　也精求之則所以節性而推是以裁成輔相者不外</span><br/>
<span class='tline' id='l110' data-llen='2425:2438'>　焉故下文條舉而廣言之</span><br/>
<span class='tline' id='l111' data-llen='2438:2461'>是故昔先王之制禮也因其財物而致其義焉爾故作</span><br/>
<span class='tline' id='l112' data-llen='2461:2484'>大事必順天時為朝夕必放於日月為髙必因丘陵為</span><br/>
<span class='tline' id='l113' data-llen='2484:2503'>下必因川澤是故天時雨澤君子逹亹亹焉</span><br/>
<span class='tline' id='l114' data-llen='2503:2526'>　此言先王制禮之本於天也財與材通財物疏謂猶</span><br/>
<span class='tline' id='l115' data-llen='2526:2552'><a onclick="displayPageImage('KR1d0067', 'WYG', '027-7a' );" name="027-7a" class="pb">[027-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2552:2575'>　才性也唯禮為物之致是故昔先王之制禮也亦因</span><br/>
<span class='tline' id='l117' data-llen='2575:2598'>　其財物之性以致其義焉爾夫萬物本於天而君子</span><br/>
<span class='tline' id='l118' data-llen='2598:2621'>　法之故凡舉大事必順乎天時為朝夕必依放於日</span><br/>
<span class='tline' id='l119' data-llen='2621:2644'>　月為髙必因乎丘陵為下必因乎川澤是故天時雨</span><br/>
<span class='tline' id='l120' data-llen='2644:2667'>　澤所以不已於生物也君子之徳亦亹亹不已而上</span><br/>
<span class='tline' id='l121' data-llen='2667:2690'>　逹於天則與天合徳而制禮有其本矣案注疏大事</span><br/>
<span class='tline' id='l122' data-llen='2690:2713'>　祭祀也順天時如啓蟄而郊龍見而雩始殺而嘗閉</span><br/>
<span class='tline' id='l123' data-llen='2713:2736'>　蟄而烝朝夕謂春分朝日秋分夕月髙下謂圎丘方</span><br/>
<span class='tline' id='l124' data-llen='2736:2762'><a onclick="displayPageImage('KR1d0067', 'WYG', '027-7b' );" name="027-7b" class="pb">[027-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2762:2785'>　澤玩上下文義但統言君子之法天不必專指祭祀</span><br/>
<span class='tline' id='l126' data-llen='2785:2808'>是故昔先王尚有徳尊有道任有能舉賢而置之聚衆</span><br/>
<span class='tline' id='l127' data-llen='2808:2831'>而誓之是故因天事天因地事地因名山升中于天因</span><br/>
<span class='tline' id='l128' data-llen='2831:2854'>吉土以饗帝于郊升中于天而鳯皇降龜龍假饗帝于</span><br/>
<span class='tline' id='l129' data-llen='2854:2877'>郊而風雨節寒暑時是故聖人南面而立而天下大治</span><br/>
<span class='tline' id='l130' data-llen='2877:2900'>　此承上而言逹亹亹之實也置謂使之居其位也升</span><br/>
<span class='tline' id='l131' data-llen='2900:2923'>　上也猶成也吉土王者所卜建都之地也君子之逹</span><br/>
<span class='tline' id='l132' data-llen='2923:2946'>　亹亹也既内以盡之於已又外以資之於人是故昔</span><br/>
<span class='tline' id='l133' data-llen='2946:2972'><a onclick="displayPageImage('KR1d0067', 'WYG', '027-8a' );" name="027-8a" class="pb">[027-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2972:2995'>　先王於有徳者加諸上位有道者隆以禮貌有能者</span><br/>
<span class='tline' id='l135' data-llen='2995:3018'>　任以職守既舉賢而置之復聚衆而誓之而使各謹</span><br/>
<span class='tline' id='l136' data-llen='3018:3041'>　於其職於是因天之尊而制為事天之郊禮因地之</span><br/>
<span class='tline' id='l137' data-llen='3041:3064'>　親而制為事地之社禮五年廵狩則因名山而上其</span><br/>
<span class='tline' id='l138' data-llen='3064:3087'>　治功以告於天每嵗郊祀則因吉土而致其眀禋以</span><br/>
<span class='tline' id='l139' data-llen='3087:3110'>　格夫帝由是升中於天而瑞物以臻則鳯皇自上而</span><br/>
<span class='tline' id='l140' data-llen='3110:3133'>　下降龜龍自逺而來假饗帝於郊而休徵以應則風</span><br/>
<span class='tline' id='l141' data-llen='3133:3156'>　雨不過其度寒暑不爽其期是故聖人南面而立恭</span><br/>
<span class='tline' id='l142' data-llen='3156:3182'><a onclick="displayPageImage('KR1d0067', 'WYG', '027-8b' );" name="027-8b" class="pb">[027-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3182:3205'>　已無為而天下大治者誠以聖人之於天道有通極</span><br/>
<span class='tline' id='l144' data-llen='3205:3228'>　而不二者也案逹亹亹者詩所謂小心翼翼昭事上</span><br/>
<span class='tline' id='l145' data-llen='3228:3251'>　帝也尚有徳尊有道任有能者書所謂咸有一徳克</span><br/>
<span class='tline' id='l146' data-llen='3251:3274'>　享天心也賢才之生乃帝心之所簡是故聖人之至</span><br/>
<span class='tline' id='l147' data-llen='3274:3297'>　徳莫大於格天饗帝而饗帝之實又莫大於用賢是</span><br/>
<span class='tline' id='l148' data-llen='3297:3320'>　故大有為有賢之卦鼎為飬賢之卦其彖辭皆曰元</span><br/>
<span class='tline' id='l149' data-llen='3320:3343'>　亨而其大象一則曰順天休命一則曰正位凝命也</span><br/>
<span class='tline' id='l150' data-llen='3343:3366'>　鄭注引孝經説以升中為封禪則近於矯誣而非聖</span><br/>
<span class='tline' id='l151' data-llen='3366:3392'><a onclick="displayPageImage('KR1d0067', 'WYG', '027-9a' );" name="027-9a" class="pb">[027-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3392:3403'>　人所以事天之本矣</span><br/>
<span class='tline' id='l153' data-llen='3403:3426'>天道至教聖人至徳廟堂之上罍尊在阼犧尊在西廟</span><br/>
<span class='tline' id='l154' data-llen='3426:3449'>堂之下縣鼓在西應鼓在東君在阼夫人在房大明生</span><br/>
<span class='tline' id='l155' data-llen='3449:3472'>於東月生於西此隂陽之分夫婦之位也君西酌犧象</span><br/>
<span class='tline' id='l156' data-llen='3472:3494'>夫人東酌罍尊禮交動乎上樂交應乎下和之至也</span><br/>
<span class='tline' id='l157' data-llen='3494:3517'>　此言聖人有法天之至徳因舉祭禮以明之也罍尊</span><br/>
<span class='tline' id='l158' data-llen='3517:3540'>　刻為雲雷之象夏后氏之尊也犧尊周尊也小鼓謂</span><br/>
<span class='tline' id='l159' data-llen='3540:3563'>　之應惟聖同天在天道為至教而在聖人為至徳盖</span><br/>
<span class='tline' id='l160' data-llen='3563:3589'><a onclick="displayPageImage('KR1d0067', 'WYG', '027-9b' );" name="027-9b" class="pb">[027-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3589:3612'>　觀於祭禮而亦可知也廟堂之上則罍尊在阼犧尊</span><br/>
<span class='tline' id='l162' data-llen='3612:3635'>　在西廟堂之下則縣鼓在西應鼓在東禮樂之器尊</span><br/>
<span class='tline' id='l163' data-llen='3635:3658'>　西也君在阼夫人在西房以日生於東月生於西此</span><br/>
<span class='tline' id='l164' data-llen='3658:3681'>　隂陽之分夫婦之位尊東也君在阼而西酌犧象夫</span><br/>
<span class='tline' id='l165' data-llen='3681:3704'>　人在西而東酌罍尊是禮之交動於堂上縣鼓主倡</span><br/>
<span class='tline' id='l166' data-llen='3704:3727'>　而引之於先應鼓主和而繼之於後是樂之交應於</span><br/>
<span class='tline' id='l167' data-llen='3727:3750'>　堂下所以為和之至也案天道至教聖人至徳鄭注</span><br/>
<span class='tline' id='l168' data-llen='3750:3773'>　以為目下事盖是承上起下之辭上言饗帝此言饗</span><br/>
<span class='tline' id='l169' data-llen='3773:3800'><a onclick="displayPageImage('KR1d0067', 'WYG', '027-10a' );" name="027-10a" class="pb">[027-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3800:3809'>　親所謂至徳也</span><br/>
<span class='tline' id='l171' data-llen='3809:3832'>禮也者反其所自生樂也者樂其所自成是故先王之</span><br/>
<span class='tline' id='l172' data-llen='3832:3855'>制禮也以節事脩樂以道志故觀其禮樂而治亂可知</span><br/>
<span class='tline' id='l173' data-llen='3855:3878'>也蘧伯玉曰君子之人逹故觀其器而知其工之巧觀</span><br/>
<span class='tline' id='l174' data-llen='3878:3899'>其發而知其人之知故曰君子慎其所以與人者</span><br/>
<span class='tline' id='l175' data-llen='3899:3922'>　此即禮樂而言觀物之事也與猶示也禮以報本而</span><br/>
<span class='tline' id='l176' data-llen='3922:3945'>　為反其所自生樂以彰徳而為樂其所自成是故先</span><br/>
<span class='tline' id='l177' data-llen='3945:3968'>　王之制禮也以節事而使之不過其脩樂也以導志</span><br/>
<span class='tline' id='l178' data-llen='3968:3995'><a onclick="displayPageImage('KR1d0067', 'WYG', '027-10b' );" name="027-10b" class="pb">[027-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3995:4018'>　而使之不淫故觀其禮樂而世之治亂可知也蘧伯</span><br/>
<span class='tline' id='l180' data-llen='4018:4041'>　玉嘗曰惟君子之人其心眀逹故觀於器用而知其</span><br/>
<span class='tline' id='l181' data-llen='4041:4064'>　工之巧觀於動作而知其人之知是故君子必慎其</span><br/>
<span class='tline' id='l182' data-llen='4064:4087'>　所以與人者為夫人之将以是而觀之也案禮樂者</span><br/>
<span class='tline' id='l183' data-llen='4087:4110'>　聖人以之治世而君子以之治身逹之云者惟其有</span><br/>
<span class='tline' id='l184' data-llen='4110:4119'>　節於内焉故也</span><br/>
<span class='tline' id='l185' data-llen='4119:4142'>大廟之内敬矣君親牽牲大夫賛幣而從君親制祭夫</span><br/>
<span class='tline' id='l186' data-llen='4142:4165'>人薦盎君親割牲夫人薦酒卿大夫從君命婦從夫人</span><br/>
<span class='tline' id='l187' data-llen='4165:4192'><a onclick="displayPageImage('KR1d0067', 'WYG', '027-11a' );" name="027-11a" class="pb">[027-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4192:4215'>洞洞乎其敬也屬屬乎其忠也勿勿乎其欲其饗之也</span><br/>
<span class='tline' id='l189' data-llen='4215:4238'>納牲詔於庭血毛詔於室羮定詔於堂三詔皆不同位</span><br/>
<span class='tline' id='l190' data-llen='4238:4261'>盖道求而未之得也設祭於堂為祊乎外故曰於彼乎</span><br/>
<span class='tline' id='l191' data-llen='4261:4266'>於此乎</span><br/>
<span class='tline' id='l192' data-llen='4266:4289'>　此言人君廟祭之敬也盎盎齊也詔告也羮肉汁定</span><br/>
<span class='tline' id='l193' data-llen='4289:4312'>　孰肉也道言也祭之明日繹祭於廟門旁謂之祊敬</span><br/>
<span class='tline' id='l194' data-llen='4312:4335'>　者禮之本也如大廟之内君與后必躬親之此敬之</span><br/>
<span class='tline' id='l195' data-llen='4335:4358'>　至矣當迎牲之時君親出廟門牽牲以入大夫賛佐</span><br/>
<span class='tline' id='l196' data-llen='4358:4385'><a onclick="displayPageImage('KR1d0067', 'WYG', '027-11b' );" name="027-11b" class="pb">[027-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4385:4408'>　執幣而從及殺牲畢而進血與腥君親制牲肝以祭</span><br/>
<span class='tline' id='l198' data-llen='4408:4431'>　神於堂而夫人執酒以為獻此時卿大夫則從乎君</span><br/>
<span class='tline' id='l199' data-llen='4431:4454'>　命婦則從乎夫人君與夫人之心洞洞乎其敬而表</span><br/>
<span class='tline' id='l200' data-llen='4454:4477'>　裏無間也屬屬乎其忠而純一不雜也勿勿乎欲其</span><br/>
<span class='tline' id='l201' data-llen='4477:4500'>　饗之而勉勉不已也牲入則以幣告神於庭殺牲取</span><br/>
<span class='tline' id='l202' data-llen='4500:4523'>　血及毛則入以告神於室羮肉既孰将迎尸主入室</span><br/>
<span class='tline' id='l203' data-llen='4523:4546'>　乃先以爼盛之而告神於堂此三詔皆不同其位者</span><br/>
<span class='tline' id='l204' data-llen='4546:4569'>　盖言鬼神無在而無乎不在将遍求之而猶未得也</span><br/>
<span class='tline' id='l205' data-llen='4569:4596'><a onclick="displayPageImage('KR1d0067', 'WYG', '027-12a' );" name="027-12a" class="pb">[027-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4596:4619'>　於正祭而薦腥爓則設祭於堂於祭畢而行繹祭則</span><br/>
<span class='tline' id='l207' data-llen='4619:4642'>　為祊乎外故古語曰不知鬼神之所饗於彼乎於此</span><br/>
<span class='tline' id='l208' data-llen='4642:4655'>　乎此可以見其敬之至也</span><br/>
<span class='tline' id='l209' data-llen='4655:4678'>一獻質三獻文五獻察七獻神大饗其王事與三牲魚</span><br/>
<span class='tline' id='l210' data-llen='4678:4701'>腊四海九州之美味也籩豆之薦四時之和氣也内金</span><br/>
<span class='tline' id='l211' data-llen='4701:4724'>示和也束帛加璧尊徳也龜為前列先知也金次之見</span><br/>
<span class='tline' id='l212' data-llen='4724:4747'>情也丹漆絲纊竹箭與衆共財也其餘無常貨各以其</span><br/>
<span class='tline' id='l213' data-llen='4747:4770'>國之所有則致逺物也其出也肆夏而送之盖重禮也</span><br/>
<span class='tline' id='l214' data-llen='4770:4797'><a onclick="displayPageImage('KR1d0067', 'WYG', '027-12b' );" name="027-12b" class="pb">[027-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4797:4820'>　此言王者祫祭之禮之義也注讀肆為陔者周禮鐘</span><br/>
<span class='tline' id='l216' data-llen='4820:4843'>　師掌九夏尸出入奏肆夏客醉而出奏陔夏也祭禮</span><br/>
<span class='tline' id='l217' data-llen='4843:4866'>　有隆殺故一獻則從其質三獻則致其文五獻則加</span><br/>
<span class='tline' id='l218' data-llen='4866:4889'>　盛而察七獻則轉尊而神惟大祫之祭升群廟之主</span><br/>
<span class='tline' id='l219' data-llen='4889:4912'>　合食於大祖之廟而謂之大饗斯禮也報本獨隆其</span><br/>
<span class='tline' id='l220' data-llen='4912:4935'>　王者之事與試觀大饗之所陳牛羊豕三牲之外又</span><br/>
<span class='tline' id='l221' data-llen='4935:4958'>　有魚醢麋腊四海九州之美味也籩豆品味之薦皆</span><br/>
<span class='tline' id='l222' data-llen='4958:4981'>　四時和氣所生示王者能賛化育也納侯邦所貢之</span><br/>
<span class='tline' id='l223' data-llen='4981:5008'><a onclick="displayPageImage('KR1d0067', 'WYG', '027-13a' );" name="027-13a" class="pb">[027-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5008:5031'>　金於廟所以示親附也加璧於束帛之上尊王者之</span><br/>
<span class='tline' id='l225' data-llen='5031:5054'>　徳而比於玉也龜列於前重其能先知吉凶也金次</span><br/>
<span class='tline' id='l226' data-llen='5054:5077'>　於龜見人情之和也荆之丹兖之漆絲豫之纊揚之</span><br/>
<span class='tline' id='l227' data-llen='5077:5100'>　竹箭莫不咸在示王者與衆共財而天下不得私其</span><br/>
<span class='tline' id='l228' data-llen='5100:5123'>　有也其餘九州以外蠻夷之國無常貨但貢其國之</span><br/>
<span class='tline' id='l229' data-llen='5123:5146'>　所有示王者徳澤之能致逺也諸侯來助祭祭畢而</span><br/>
<span class='tline' id='l230' data-llen='5146:5169'>　出歌陔夏之詩以送之以明其不失禮也夫陳列極</span><br/>
<span class='tline' id='l231' data-llen='5169:5192'>　華夷之美則備物矣奔走致諸侯之貴則盡官矣王</span><br/>
<span class='tline' id='l232' data-llen='5192:5219'><a onclick="displayPageImage('KR1d0067', 'WYG', '027-13b' );" name="027-13b" class="pb">[027-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5219:5242'>　者惟以孝治天下故大饗於廟儀備九獻直合萬國</span><br/>
<span class='tline' id='l234' data-llen='5242:5261'>　之歡心以事其先王所以為禮之至隆也</span><br/>
<span class='tline' id='l235' data-llen='5261:5284'>祀帝於郊敬之至也宗廟之祭仁之至也喪禮忠之至</span><br/>
<span class='tline' id='l236' data-llen='5284:5307'>也備服器仁之至也賔客之用幣義之至也故君子欲</span><br/>
<span class='tline' id='l237' data-llen='5307:5318'>觀仁義之道禮其本也</span><br/>
<span class='tline' id='l238' data-llen='5318:5341'>　此承上言郊廟而總結之也先王祀帝於郊不尚文</span><br/>
<span class='tline' id='l239' data-llen='5341:5364'>　飾乃敬之至也宗廟之祭主於親親乃仁之至也䘮</span><br/>
<span class='tline' id='l240' data-llen='5364:5387'>　禮主乎哀乃忠之至也斂服葬器之畢備亦所以盡</span><br/>
<span class='tline' id='l241' data-llen='5387:5414'><a onclick="displayPageImage('KR1d0067', 'WYG', '027-14a' );" name="027-14a" class="pb">[027-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5414:5437'>　人心而仁之至也賔客之用幣主乎尊賢乃義之至</span><br/>
<span class='tline' id='l243' data-llen='5437:5460'>　也合而言之則忠亦仁也敬亦義也仁義存於中而</span><br/>
<span class='tline' id='l244' data-llen='5460:5483'>　禮逹於外君子而欲觀仁義之道舍禮其何所本乎</span><br/>
<span class='tline' id='l245' data-llen='5483:5506'>　案禮與仁義皆性也而道則仁義之著於外者苟非</span><br/>
<span class='tline' id='l246' data-llen='5506:5523'>　行禮則不可得而見故曰禮其本也</span><br/>
<span class='tline' id='l247' data-llen='5523:5546'>君子曰甘受和白受采忠信之人可以學禮苟無忠信</span><br/>
<span class='tline' id='l248' data-llen='5546:5564'>之人則禮不虚道是以得其人之為貴也</span><br/>
<span class='tline' id='l249' data-llen='5564:5587'>　此言禮待人而後行也道猶行也君子曰貴文不可</span><br/>
<span class='tline' id='l250' data-llen='5587:5614'><a onclick="displayPageImage('KR1d0067', 'WYG', '027-14b' );" name="027-14b" class="pb">[027-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5614:5637'>　偏廢而質在所先如甘者味之美質也甘屬土土王</span><br/>
<span class='tline' id='l252' data-llen='5637:5660'>　於四時故甘能受衆味之和白者色之美質也繪畫</span><br/>
<span class='tline' id='l253' data-llen='5660:5683'>　之事後素功故白能受衆色之采忠信乃人之美質</span><br/>
<span class='tline' id='l254' data-llen='5683:5706'>　也禮無本不立故忠信可以學禮苟無忠信之人則</span><br/>
<span class='tline' id='l255' data-llen='5706:5729'>　每事虚偽禮不可以偽為於外是故禮以得其人為</span><br/>
<span class='tline' id='l256' data-llen='5729:5752'>　貴也案首章言如竹箭之有筠者文也如松栢之有</span><br/>
<span class='tline' id='l257' data-llen='5752:5775'>　心者本也二者相湏而禮必以忠信為質故於此復</span><br/>
<span class='tline' id='l258' data-llen='5775:5782'>　推本言之</span><br/>
<span class='tline' id='l259' data-llen='5782:5809'><a onclick="displayPageImage('KR1d0067', 'WYG', '027-15a' );" name="027-15a" class="pb">[027-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5809:5832'>孔子曰誦詩三百不足以一獻一獻之禮不足以大饗</span><br/>
<span class='tline' id='l261' data-llen='5832:5855'>大饗之禮不足以大旅大旅具矣不足以饗帝毋輕議</span><br/>
<span class='tline' id='l262' data-llen='5855:5858'>禮</span><br/>
<span class='tline' id='l263' data-llen='5858:5881'>　此言禮貴能行而不可以輕議也旅祭名謂旅五帝</span><br/>
<span class='tline' id='l264' data-llen='5881:5904'>　及四望也孔子曰甚矣禮之未易行也有人於此誦</span><br/>
<span class='tline' id='l265' data-llen='5904:5927'>　詩三百而能言或不足以一獻一獻之禮自卑而尊</span><br/>
<span class='tline' id='l266' data-llen='5927:5950'>　或不足以大饗大饗之禮自内而外或不足以大旅</span><br/>
<span class='tline' id='l267' data-llen='5950:5973'>　即大旅具矣猶未必其合徳於天而足以饗帝也禮</span><br/>
<span class='tline' id='l268' data-llen='5973:6000'><a onclick="displayPageImage('KR1d0067', 'WYG', '027-15b' );" name="027-15b" class="pb">[027-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6000:6023'>　其可輕議乎案此承上文得其人之意而言自一獻</span><br/>
<span class='tline' id='l270' data-llen='6023:6039'>　以至饗帝盖未有不本於忠信者</span><br/>
<span class='tline' id='l271' data-llen='6039:6062'>子路為季氏宰季氏祭逮闇而祭日不足繼之以燭雖</span><br/>
<span class='tline' id='l272' data-llen='6062:6085'>有强力之容肅敬之心皆倦怠矣有司跛倚以臨祭其</span><br/>
<span class='tline' id='l273' data-llen='6085:6108'>為不敬大矣他日祭子路與室事交乎户堂事交乎階</span><br/>
<span class='tline' id='l274' data-llen='6108:6131'>質明而始行事晏朝而退孔子聞之曰誰謂由也而不</span><br/>
<span class='tline' id='l275' data-llen='6131:6136'>知禮乎</span><br/>
<span class='tline' id='l276' data-llen='6136:6159'>　此言子路之能行禮也逮及也闇昧爽以前偏任為</span><br/>
<span class='tline' id='l277' data-llen='6159:6186'><a onclick="displayPageImage('KR1d0067', 'WYG', '027-16a' );" name="027-16a" class="pb">[027-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6186:6210'>　　跛依物為倚質正也子路嘗為季氏宰矣季氏每祭</span><br/>
<span class='tline' id='l279' data-llen='6210:6234'>　　家廟逮闇而行事至夕未畢又繼以燭雖有强力之</span><br/>
<span class='tline' id='l280' data-llen='6234:6258'>　　容肅敬之心至此而亦倦怠矣甚至有司者跛倚以</span><br/>
<span class='tline' id='l281' data-llen='6258:6282'>　　臨祭其為不敬也大矣此泥於周人祭日以朝及闇</span><br/>
<span class='tline' id='l282' data-llen='6282:6306'>　　之文而失其義者也他日祭而子路與當正祭之時</span><br/>
<span class='tline' id='l283' data-llen='6306:6330'>　　事尸於室則外人将饌至户内人於户受之而設於</span><br/>
<span class='tline' id='l284' data-llen='6330:6354'>　　尸前内外異位而相交恐費時也正祭之後儐尸於</span><br/>
<span class='tline' id='l285' data-llen='6354:6378'>　　堂則堂下之人送饌至階堂上之人於階受取上下</span><br/>
<span class='tline' id='l286' data-llen='6378:6405'><a onclick="displayPageImage('KR1d0067', 'WYG', '027-16b' );" name="027-16b" class="pb">[027-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6405:6429'>　　異位而相交亦恐費時也是以正明而始行事晏朝</span><br/>
<span class='tline' id='l288' data-llen='6429:6453'>　　即退初不至於倦怠焉孔子聞而善之曰誰謂由也</span><br/>
<span class='tline' id='l289' data-llen='6453:6477'>　　而不知禮乎盖勝於季氏之日有不足者多矣案禮</span><br/>
<span class='tline' id='l290' data-llen='6477:6501'>　　以敬為主與其久而怠固不若速而敬之為得也子</span><br/>
<span class='tline' id='l291' data-llen='6501:6525'>　　路有忠信之質乃所謂得其人者此篇言禮以成器</span><br/>
<span class='tline' id='l292' data-llen='6525:6549'>　　巨細兼該而必推本於忠信又引子路之事以實之</span><br/>
<span class='tline' id='l293' data-llen='6549:6566'>　　足使後世之學禮者有所據依矣</span><br/>
<span class='tline' id='l294' data-llen='6566:6578'>日講禮記解義卷二十七</span><br/>
</p>
<p><br/>
</p>
  </div>
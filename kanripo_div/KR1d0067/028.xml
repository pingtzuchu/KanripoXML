<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1d0067', 'WYG', '028-1a' );" name="028-1a" class="pb">[028-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:194'>　欽定四庫全書</span><br/>
<span class='tline' id='l9' data-llen='194:206'>日講禮記解義卷二十八</span><br/>
<span class='tline' id='l10' data-llen='206:212'>　郊特牲</span><br/>
<span class='tline' id='l11' data-llen='212:236'>　　此篇皆記祭事中雜冠昏兩叚曰郊特牲者以篇首</span><br/>
<span class='tline' id='l12' data-llen='236:260'>　　三字名篇也陸氏曰郊者祭天之名用一牛故曰特</span><br/>
<span class='tline' id='l13' data-llen='260:265'>　　牲</span><br/>
<span class='tline' id='l14' data-llen='265:289'>　郊特牲而社稷大牢天子適諸侯諸侯膳用犢諸侯適</span><br/>
<span class='tline' id='l15' data-llen='289:313'>　天子天子賜之禮大牢貴誠之義也故天子牲孕弗食</span><br/>
<span class='tline' id='l16' data-llen='313:339'><a onclick="displayPageImage('KR1d0067', 'WYG', '028-1b' );" name="028-1b" class="pb">[028-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='339:348'>　也祭帝弗用也</span><br/>
<span class='tline' id='l18' data-llen='348:372'>　　此言特牲之用禮貴其誠之義也犢小牛即特牲也</span><br/>
<span class='tline' id='l19' data-llen='372:396'>　　禮莫重於祭其次莫重於享惟郊用特牲而社稷則</span><br/>
<span class='tline' id='l20' data-llen='396:420'>　　以大牢惟天子適諸侯諸侯進膳用犢而諸侯適天</span><br/>
<span class='tline' id='l21' data-llen='420:444'>　　子天子有賜亦以大牢盖犢牲未有牝牡之情貴其</span><br/>
<span class='tline' id='l22' data-llen='444:468'>　　誠慤是以致敬者用之若孕則其誠已散而天子弗</span><br/>
<span class='tline' id='l23' data-llen='468:492'>　　食故不以膳也祭帝弗用故不以郊也方氏慤曰天</span><br/>
<span class='tline' id='l24' data-llen='492:516'>　　子有天地之徳故諸侯以事天地者事天子諸侯有</span><br/>
<span class='tline' id='l25' data-llen='516:542'><a onclick="displayPageImage('KR1d0067', 'WYG', '028-2a' );" name="028-2a" class="pb">[028-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='542:560'>　社稷之功故天子以禮社稷者禮諸侯</span><br/>
<span class='tline' id='l27' data-llen='560:583'>大路繁纓一就先路三就次路五就郊血大饗腥三獻</span><br/>
<span class='tline' id='l28' data-llen='583:606'>爓一獻孰至敬不饗味而貴氣臭也諸侯為賓灌用鬱</span><br/>
<span class='tline' id='l29' data-llen='606:621'>鬯灌用臭也大饗尚腶脩而已矣</span><br/>
<span class='tline' id='l30' data-llen='621:644'>　此言尚質貴氣之事也臭亦氣也脯加薑桂曰腶脩</span><br/>
<span class='tline' id='l31' data-llen='644:667'>　至敬無文故大路為祭天之車繁纓一就貴質素也</span><br/>
<span class='tline' id='l32' data-llen='667:690'>　下而先路三就次路五就則其飾彌文矣祭禮惟郊</span><br/>
<span class='tline' id='l33' data-llen='690:713'>　尚血下而大饗則腥三獻則爓一獻則孰敬之至者</span><br/>
<span class='tline' id='l34' data-llen='713:739'><a onclick="displayPageImage('KR1d0067', 'WYG', '028-2b' );" name="028-2b" class="pb">[028-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='739:762'>　不饗味而貴氣臭也盖血則氣全腥亦近之故用於</span><br/>
<span class='tline' id='l36' data-llen='762:785'>　所尊孰則味全爓亦近之故用於所卑推此而言如</span><br/>
<span class='tline' id='l37' data-llen='785:808'>　諸侯來朝為賓三獻畢王使宗伯酌圭瓚以灌之但</span><br/>
<span class='tline' id='l38' data-llen='808:831'>　用鬱鬯之酒是亦貴氣臭之義也若天子饗諸侯雖</span><br/>
<span class='tline' id='l39' data-llen='831:854'>　設大牢之盛饌而必先設腶脩於筵前即所尚可知</span><br/>
<span class='tline' id='l40' data-llen='854:877'>　矣案大饗尚腶脩謂王饗諸侯與上大饗不同而不</span><br/>
<span class='tline' id='l41' data-llen='877:885'>　饗味則一也</span><br/>
<span class='tline' id='l42' data-llen='885:908'>大饗君三重席而酢焉三獻之介君專席而酢焉此降</span><br/>
<span class='tline' id='l43' data-llen='908:934'><a onclick="displayPageImage('KR1d0067', 'WYG', '028-3a' );" name="028-3a" class="pb">[028-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='934:941'>尊以就卑也</span><br/>
<span class='tline' id='l45' data-llen='941:964'>　此言主君受酢之義也饗謂諸侯相饗君主國之諸</span><br/>
<span class='tline' id='l46' data-llen='964:987'>　侯也酢主君受賓客之酢爵也三獻饗卿之禮故謂</span><br/>
<span class='tline' id='l47' data-llen='987:1010'>　卿為三獻介大夫也專單也諸侯之席三重如鄰國</span><br/>
<span class='tline' id='l48' data-llen='1010:1033'>　諸侯來朝而主君饗之是日大饗則設三重之席而</span><br/>
<span class='tline' id='l49' data-llen='1033:1056'>　受酢爵以兩君敵體無所增損也若諸侯遣卿來聘</span><br/>
<span class='tline' id='l50' data-llen='1056:1079'>　而大夫為上介則專席矣大夫席應再重今以為介</span><br/>
<span class='tline' id='l51' data-llen='1079:1102'>　降一等主君席應三重今以受介之酢故亦撤去兩</span><br/>
<span class='tline' id='l52' data-llen='1102:1128'><a onclick="displayPageImage('KR1d0067', 'WYG', '028-3b' );" name="028-3b" class="pb">[028-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1128:1151'>　重是降諸侯之尊以就大夫之卑禮所謂曲而殺者</span><br/>
<span class='tline' id='l54' data-llen='1151:1156'>　此也</span><br/>
<span class='tline' id='l55' data-llen='1156:1179'>饗禘有樂而食嘗無樂陰陽之義也凡飲養陽氣也凡</span><br/>
<span class='tline' id='l56' data-llen='1179:1202'>食養陰氣也故春禘而秋嘗春饗孤子秋食耆老其義</span><br/>
<span class='tline' id='l57' data-llen='1202:1225'>一也而食嘗無樂飲養陽氣也故有樂食養陰氣也故</span><br/>
<span class='tline' id='l58' data-llen='1225:1233'>無聲凡聲陽也</span><br/>
<span class='tline' id='l59' data-llen='1233:1256'>　此言因時行禮有樂無樂之義也饗謂春饗孤子禘</span><br/>
<span class='tline' id='l60' data-llen='1256:1279'>　謂春祭宗廟食謂秋養耆老嘗謂秋祭宗廟饗與禘</span><br/>
<span class='tline' id='l61' data-llen='1279:1305'><a onclick="displayPageImage('KR1d0067', 'WYG', '028-4a' );" name="028-4a" class="pb">[028-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1305:1328'>　之禮行於春者皆有樂食與嘗之禮行於秋者皆無</span><br/>
<span class='tline' id='l63' data-llen='1328:1351'>　樂此陰陽之義也凡飲用水漿酒醴其性虚而清所</span><br/>
<span class='tline' id='l64' data-llen='1351:1374'>　以養陽氣也凡食用黍稷稻粱其性實而濁所以養</span><br/>
<span class='tline' id='l65' data-llen='1374:1397'>　陰氣也故春禘秋嘗同一追養春饗秋食同一報功</span><br/>
<span class='tline' id='l66' data-llen='1397:1420'>　而食與嘗無樂者豈獨薄之哉盖饗禘主於飲飲養</span><br/>
<span class='tline' id='l67' data-llen='1420:1443'>　陽氣義在宣暢故有樂食嘗主於食食養陰氣義在</span><br/>
<span class='tline' id='l68' data-llen='1443:1466'>　凝寂故無聲凡樂之聲乃陽之屬而陰之反所以獨</span><br/>
<span class='tline' id='l69' data-llen='1466:1489'>　宜於饗禘也案禘注謂禴字之誤疏因指為夏殷之</span><br/>
<span class='tline' id='l70' data-llen='1489:1515'><a onclick="displayPageImage('KR1d0067', 'WYG', '028-4b' );" name="028-4b" class="pb">[028-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1515:1538'>　禮而無確據伏氏趙氏謂如字者得之張子曰禘於</span><br/>
<span class='tline' id='l72' data-llen='1538:1561'>　夏周為春夏嘗於夏周為秋冬作記者交舉以二氣</span><br/>
<span class='tline' id='l73' data-llen='1561:1569'>　對互而言耳</span><br/>
<span class='tline' id='l74' data-llen='1569:1592'>鼎俎竒而籩豆偶陰陽之義也籩豆之實水土之品也</span><br/>
<span class='tline' id='l75' data-llen='1592:1612'>不敢用䙝味而貴多品所以交於旦明之義也</span><br/>
<span class='tline' id='l76' data-llen='1612:1635'>　此言祭之陳器與實器各有其義也鼎俎所以盛犧</span><br/>
<span class='tline' id='l77' data-llen='1635:1658'>　牲籩豆所以盛果實鼎有用十與十二者然十鼎則</span><br/>
<span class='tline' id='l78' data-llen='1658:1681'>　陪鼎三正鼎七十二鼎則陪鼎三正鼎九其數仍竒</span><br/>
<span class='tline' id='l79' data-llen='1681:1707'><a onclick="displayPageImage('KR1d0067', 'WYG', '028-5a' );" name="028-5a" class="pb">[028-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1707:1730'>　也旦當為神陰陽之義非特有樂無樂而已鼎自一</span><br/>
<span class='tline' id='l81' data-llen='1730:1753'>　以至九其數皆竒而俎亦如之豆自六以至二十六</span><br/>
<span class='tline' id='l82' data-llen='1753:1776'>　其數皆偶而籩亦如之盖鼎俎之實以動物而男子</span><br/>
<span class='tline' id='l83' data-llen='1776:1799'>　薦之故其數竒籩豆之實以植物而婦人薦之故其</span><br/>
<span class='tline' id='l84' data-llen='1799:1822'>　數偶此亦陰陽之義也又籩之實若菱芡豆之實若</span><br/>
<span class='tline' id='l85' data-llen='1822:1845'>　芹蒲之類是為水品籩之實若棗栗豆之實若菁韭</span><br/>
<span class='tline' id='l86' data-llen='1845:1868'>　之類是為土品所以不敢用常物而貴多品者此致</span><br/>
<span class='tline' id='l87' data-llen='1868:1891'>　敬以交於神明之義也案不敢字貫䙝味與多品言</span><br/>
<span class='tline' id='l88' data-llen='1891:1917'><a onclick="displayPageImage('KR1d0067', 'WYG', '028-5b' );" name="028-5b" class="pb">[028-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1917:1935'>　之禮器云薦不美多品亦貴誠之義也</span><br/>
<span class='tline' id='l90' data-llen='1935:1958'>賓入大門而奏肆夏示易以敬也卒爵而樂闋孔子屢</span><br/>
<span class='tline' id='l91' data-llen='1958:1982'>歎之奠酬而工升歌𤼵徳也歌者在上匏竹在下貴人</span><br/>
<span class='tline' id='l92' data-llen='1982:2005'>聲也樂由陽來者也禮由陰作者也陰陽和而萬物得</span><br/>
<span class='tline' id='l93' data-llen='2005:2028'>　此言兩君燕饗之禮樂也賓鄰國之諸侯大門有二</span><br/>
<span class='tline' id='l94' data-llen='2028:2051'>　燕則寢門饗則廟門也卒爵飲盡爵也兩君相朝而</span><br/>
<span class='tline' id='l95' data-llen='2051:2074'>　行燕饗之禮當賓入大門奏肆夏之詩以延進之夫</span><br/>
<span class='tline' id='l96' data-llen='2074:2097'>　樂主和而肆夏之詞嚴是示和易之中有嚴敬之節</span><br/>
<span class='tline' id='l97' data-llen='2097:2123'><a onclick="displayPageImage('KR1d0067', 'WYG', '028-6a' );" name="028-6a" class="pb">[028-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2123:2146'>　也主人獻賓而樂作賓飲卒爵而樂止賓酢主人而</span><br/>
<span class='tline' id='l99' data-llen='2146:2169'>　樂作主人卒爵而樂止盖盈而能反反則為文孔子</span><br/>
<span class='tline' id='l100' data-llen='2169:2192'>　所以屢歎美之也主人復酬賓而奠此酬爵則樂工</span><br/>
<span class='tline' id='l101' data-llen='2192:2216'>　升堂而歌所以𤼵揚賓主之徳也工歌在堂上匏竹</span><br/>
<span class='tline' id='l102' data-llen='2216:2239'>　在堂下是貴人聲也盖禮樂始於聖人而原於天地</span><br/>
<span class='tline' id='l103' data-llen='2239:2262'>　樂由陽來一天地之和也禮由陰作一天地之序也</span><br/>
<span class='tline' id='l104' data-llen='2262:2285'>　惟天地合而萬物生斯陰陽和而萬物得禮樂之行</span><br/>
<span class='tline' id='l105' data-llen='2285:2308'>　於賓主而為聖人所嘉美也厥有由然矣周氏諝曰</span><br/>
<span class='tline' id='l106' data-llen='2308:2334'><a onclick="displayPageImage('KR1d0067', 'WYG', '028-6b' );" name="028-6b" class="pb">[028-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2334:2357'>　禮樂之始雖由於陰陽及其妙也則能統陰陽育萬</span><br/>
<span class='tline' id='l108' data-llen='2357:2380'>　物故周官曰禮樂合天地之化百物之產其此之謂</span><br/>
<span class='tline' id='l109' data-llen='2380:2384'>　乎</span><br/>
<span class='tline' id='l110' data-llen='2384:2407'>旅幣無方所以别土地之宜而節逺邇之期也龜為前</span><br/>
<span class='tline' id='l111' data-llen='2407:2430'>列先知也以鐘次之以和居參之也虎豹之皮示服猛</span><br/>
<span class='tline' id='l112' data-llen='2430:2440'>也束帛加璧往徳也</span><br/>
<span class='tline' id='l113' data-llen='2440:2463'>　此言天子之待諸侯有制貢之法與陳貢之義也旅</span><br/>
<span class='tline' id='l114' data-llen='2463:2486'>　陳也無方非一方所貢也鐘即金也金以材言鐘以</span><br/>
<span class='tline' id='l115' data-llen='2486:2512'><a onclick="displayPageImage('KR1d0067', 'WYG', '028-7a' );" name="028-7a" class="pb">[028-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2512:2535'>　器言王者撫有天下莫非王土王臣凡庭實所陳有</span><br/>
<span class='tline' id='l117' data-llen='2535:2558'>　不止一方而已者以土地各有其宜故别而取之來</span><br/>
<span class='tline' id='l118' data-llen='2558:2581'>　各有逺邇故節而致之也旅幣而以龜為前列以其</span><br/>
<span class='tline' id='l119' data-llen='2581:2605'>　能先知也以鐘為次者所以𤼵人情之和故參居庭</span><br/>
<span class='tline' id='l120' data-llen='2605:2628'>　實之間也有虎豹之皮以示服猛也以玉加於束帛</span><br/>
<span class='tline' id='l121' data-llen='2628:2651'>　之上玉以表徳是往歸於有徳也陳氏祥道曰周官</span><br/>
<span class='tline' id='l122' data-llen='2651:2674'>　六服其見有六歲之差其交有六物之異六物之異</span><br/>
<span class='tline' id='l123' data-llen='2674:2697'>　者所謂别土地之宜六歲之差者所謂節逺近之期</span><br/>
<span class='tline' id='l124' data-llen='2697:2723'><a onclick="displayPageImage('KR1d0067', 'WYG', '028-7b' );" name="028-7b" class="pb">[028-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2723:2727'>　也</span><br/>
<span class='tline' id='l126' data-llen='2727:2750'>庭燎之百由齊桓公始也大夫之奏肆夏也由趙文子</span><br/>
<span class='tline' id='l127' data-llen='2750:2754'>始也</span><br/>
<span class='tline' id='l128' data-llen='2754:2777'>　此言諸侯大夫失禮之始也庭燎庭中所設之炬以</span><br/>
<span class='tline' id='l129' data-llen='2777:2800'>　照來朝之臣夜入者禮之失也必有所由始如庭燎</span><br/>
<span class='tline' id='l130' data-llen='2800:2823'>　之百是為天子之禮而諸侯僭之則由齊桓公始也</span><br/>
<span class='tline' id='l131' data-llen='2823:2846'>　又大射公升即席奏肆夏燕則賓及庭亦奏肆夏是</span><br/>
<span class='tline' id='l132' data-llen='2846:2869'>　為諸侯之禮而大夫僭之則由趙文子始也夫禮教</span><br/>
<span class='tline' id='l133' data-llen='2869:2895'><a onclick="displayPageImage('KR1d0067', 'WYG', '028-8a' );" name="028-8a" class="pb">[028-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2895:2918'>　之設所以立天子之大防齊桓趙武當時皆有賢名</span><br/>
<span class='tline' id='l135' data-llen='2918:2933'>　而其僭若此盖周室之衰久矣</span><br/>
<span class='tline' id='l136' data-llen='2933:2956'>朝覲大夫之私覿非禮也大夫執圭而使所以申信也</span><br/>
<span class='tline' id='l137' data-llen='2956:2979'>不敢私覿所以致敬也而庭實私覿何為乎諸侯之庭</span><br/>
<span class='tline' id='l138' data-llen='2979:3002'>為人臣者無外交不敢貳君也大夫而饗君非禮也大</span><br/>
<span class='tline' id='l139' data-llen='3002:3017'>夫强而君殺之義也由三桓始也</span><br/>
<span class='tline' id='l140' data-llen='3017:3040'>　此又言大夫失禮之始也諸侯世相朝無覲禮此言</span><br/>
<span class='tline' id='l141' data-llen='3040:3063'>　覲者因朝而及之也私覿以私禮見也使聘使也皮</span><br/>
<span class='tline' id='l142' data-llen='3063:3089'><a onclick="displayPageImage('KR1d0067', 'WYG', '028-8b' );" name="028-8b" class="pb">[028-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3089:3112'>　幣輿馬皆陳於庭故曰庭實三桓魯桓公之子慶父</span><br/>
<span class='tline' id='l144' data-llen='3112:3135'>　叔牙季友之後也凡國君朝覲於鄰國大夫從焉而</span><br/>
<span class='tline' id='l145' data-llen='3135:3158'>　或行私覿則非禮也大夫執圭而專使事當私覿以</span><br/>
<span class='tline' id='l146' data-llen='3158:3181'>　申巳之信今從君而不敢私覿者所以致敬於君也</span><br/>
<span class='tline' id='l147' data-llen='3181:3204'>　而庭實私覿何為乎諸侯之庭哉為人臣者無外國</span><br/>
<span class='tline' id='l148' data-llen='3204:3227'>　之交不敢有貳心於君焉故也禮别嫌疑盖莫嚴於</span><br/>
<span class='tline' id='l149' data-llen='3227:3250'>　大夫矣若大夫具饗以召君則非禮也大夫强横而</span><br/>
<span class='tline' id='l150' data-llen='3250:3273'>　君殺之者義也義不足以制大夫之强而大夫乃疑</span><br/>
<span class='tline' id='l151' data-llen='3273:3299'><a onclick="displayPageImage('KR1d0067', 'WYG', '028-9a' );" name="028-9a" class="pb">[028-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3299:3322'>　於君矣是由魯之三桓始也案此言大夫失禮之始</span><br/>
<span class='tline' id='l153' data-llen='3322:3345'>　於三桓盖兼承私覿饗君而言也鄭氏謂殺大夫由</span><br/>
<span class='tline' id='l154' data-llen='3345:3368'>　三桓始則季友未嘗見殺又春秋之初殺大夫者不</span><br/>
<span class='tline' id='l155' data-llen='3368:3387'>　始三桓也黃氏以殺為降殺之義尤非矣</span><br/>
<span class='tline' id='l156' data-llen='3387:3410'>天子無客禮莫敢為主焉君適其臣升自阼階不敢有</span><br/>
<span class='tline' id='l157' data-llen='3410:3433'>其室也覲禮天子不下堂而見諸侯下堂而見諸侯天</span><br/>
<span class='tline' id='l158' data-llen='3433:3445'>子之失禮也由夷王以下</span><br/>
<span class='tline' id='l159' data-llen='3445:3468'>　此又言諸侯失禮之始也夷王名燮天子無為客之</span><br/>
<span class='tline' id='l160' data-llen='3468:3494'><a onclick="displayPageImage('KR1d0067', 'WYG', '028-9b' );" name="028-9b" class="pb">[028-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3494:3517'>　禮以其尊無對莫敢為之主故也若適其臣則升自</span><br/>
<span class='tline' id='l162' data-llen='3517:3540'>　阼階以臣之不敢私有其室也秋行覲禮專於辨分</span><br/>
<span class='tline' id='l163' data-llen='3540:3563'>　天子負斧依南面侯氏執玉入不下堂而見諸侯其</span><br/>
<span class='tline' id='l164' data-llen='3563:3586'>　有下堂而見諸侯者是天子之失禮也盖由於夷王</span><br/>
<span class='tline' id='l165' data-llen='3586:3609'>　以下也案夷王之時去周初漸逺矣記者溯失禮之</span><br/>
<span class='tline' id='l166' data-llen='3609:3627'>　由以見其陵夷而至於春秋者有故也</span><br/>
<span class='tline' id='l167' data-llen='3627:3650'>諸侯之宮縣而祭以白牡擊玉磬朱干設錫冕而舞大</span><br/>
<span class='tline' id='l168' data-llen='3650:3673'>武乗大路諸侯之僭禮也臺門而旅樹反坫繡黼丹朱</span><br/>
<span class='tline' id='l169' data-llen='3673:3700'><a onclick="displayPageImage('KR1d0067', 'WYG', '028-10a' );" name="028-10a" class="pb">[028-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3700:3723'>中衣大夫之僭禮也故天子微諸侯僭大夫强諸侯脅</span><br/>
<span class='tline' id='l171' data-llen='3723:3746'>於此相貴以等相覿以貨相賂以利而天下之禮亂矣</span><br/>
<span class='tline' id='l172' data-llen='3746:3769'>諸侯不敢祖天子大夫不敢祖諸侯而公廟之設於私</span><br/>
<span class='tline' id='l173' data-llen='3769:3780'>家非禮也由三桓始也</span><br/>
<span class='tline' id='l174' data-llen='3780:3803'>　此總言諸侯大夫之僭禮也宮縣四面皆縣也鍚者</span><br/>
<span class='tline' id='l175' data-llen='3803:3826'>　干背之飾金為之大路殷祭天所乗之車也旅道也</span><br/>
<span class='tline' id='l176' data-llen='3826:3849'>　樹屏也繡黼刺繡為斧文也丹朱染繒為赤色也繡</span><br/>
<span class='tline' id='l177' data-llen='3849:3872'>　黼為中衣之領丹朱為中衣之縁中衣者朝服祭服</span><br/>
<span class='tline' id='l178' data-llen='3872:3899'><a onclick="displayPageImage('KR1d0067', 'WYG', '028-10b' );" name="028-10b" class="pb">[028-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3899:3922'>　之裏衣也貨以物言利以事言禮所以辨等威昭隆</span><br/>
<span class='tline' id='l180' data-llen='3922:3945'>　殺也如諸侯當用軒縣而今則宮縣當用時王之牲</span><br/>
<span class='tline' id='l181' data-llen='3945:3968'>　而今則用殷牲白牡當擊石磬而今則以玉雖得舞</span><br/>
<span class='tline' id='l182' data-llen='3968:3991'>　大武但不得朱干設鍚而冕服而今則用以為舞當</span><br/>
<span class='tline' id='l183' data-llen='3991:4014'>　乗時王之車而今則乗殷之大路此皆天子之禮而</span><br/>
<span class='tline' id='l184' data-llen='4014:4037'>　諸侯僭之也如兩旁築土為臺架屋於上而門當其</span><br/>
<span class='tline' id='l185' data-llen='4037:4060'>　中是為臺門於路中設屏以蔽内外是為旅樹於兩</span><br/>
<span class='tline' id='l186' data-llen='4060:4083'>　楹之間設坫而反爵其上是為反坫於朝服祭服刺</span><br/>
<span class='tline' id='l187' data-llen='4083:4110'><a onclick="displayPageImage('KR1d0067', 'WYG', '028-11a' );" name="028-11a" class="pb">[028-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4110:4133'>　染而為裏衣之領縁是為繡黼丹朱中衣此皆諸侯</span><br/>
<span class='tline' id='l189' data-llen='4133:4156'>　之禮而大夫僭之也故天子微則諸侯僭大夫强則</span><br/>
<span class='tline' id='l190' data-llen='4156:4179'>　諸侯脅於是乎相貴以等列相覿相賂以貨利而爵</span><br/>
<span class='tline' id='l191' data-llen='4179:4202'>　不足以馭其貴禄不足以馭其富予不足以馭其幸</span><br/>
<span class='tline' id='l192' data-llen='4202:4225'>　禮之亂也甚矣夫禮之大者莫如宗廟故諸侯有國</span><br/>
<span class='tline' id='l193' data-llen='4225:4248'>　則以始封之君為祖而不敢祖天子大夫有家則以</span><br/>
<span class='tline' id='l194' data-llen='4248:4271'>　始為大夫者為祖而不敢祖諸侯若公廟而設於私</span><br/>
<span class='tline' id='l195' data-llen='4271:4294'>　家則非禮也由三桓之祖桓公始也盖天下有道則</span><br/>
<span class='tline' id='l196' data-llen='4294:4321'><a onclick="displayPageImage('KR1d0067', 'WYG', '028-11b' );" name="028-11b" class="pb">[028-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4321:4344'>　禮樂自天子出而諸侯莫得而僭之若無道而禮樂</span><br/>
<span class='tline' id='l198' data-llen='4344:4367'>　出於諸侯則陵夷而大夫亦僭矣案魯有文王廟而</span><br/>
<span class='tline' id='l199' data-llen='4367:4390'>　鄭亦祖厲王是諸侯而祖天子也魯既用天子之禮</span><br/>
<span class='tline' id='l200' data-llen='4390:4413'>　樂於文王周公之廟因徧用之於羣公之廟而三桓</span><br/>
<span class='tline' id='l201' data-llen='4413:4436'>　既立桓公之廟亦遂習用天子之禮樂而不自知其</span><br/>
<span class='tline' id='l202' data-llen='4436:4452'>　非此履霜堅氷易所以為至戒也</span><br/>
<span class='tline' id='l203' data-llen='4452:4471'>天子存二代之後猶尊賢也尊賢不過二代</span><br/>
<span class='tline' id='l204' data-llen='4471:4494'>　此言天子所以待前代之禮也二代謂當代之前二</span><br/>
<span class='tline' id='l205' data-llen='4494:4521'><a onclick="displayPageImage('KR1d0067', 'WYG', '028-12a' );" name="028-12a" class="pb">[028-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4521:4544'>　代凡易姓受命而為天子則天下皆統於一矣而必</span><br/>
<span class='tline' id='l207' data-llen='4544:4567'>　存二代之後者猶尊其先世之賢而不忍臣之仁之</span><br/>
<span class='tline' id='l208' data-llen='4567:4590'>　至也然亦不過於二代二代以前則封之而不賓又</span><br/>
<span class='tline' id='l209' data-llen='4590:4613'>　義之盡也如周存夏殷之後於杞宋命使郊天祭其</span><br/>
<span class='tline' id='l210' data-llen='4613:4636'>　始祖受命之王自行其正朔服色是念禹湯之徳而</span><br/>
<span class='tline' id='l211' data-llen='4636:4659'>　尊之若黃帝堯舜之後則封之以備三恪鄭氏謂逺</span><br/>
<span class='tline' id='l212' data-llen='4659:4666'>　難法是也</span><br/>
<span class='tline' id='l213' data-llen='4666:4682'>諸侯不臣寓公故古者寓公不繼世</span><br/>
<span class='tline' id='l214' data-llen='4682:4709'><a onclick="displayPageImage('KR1d0067', 'WYG', '028-12b' );" name="028-12b" class="pb">[028-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4709:4732'>　此言諸侯所以待失國者之禮也寓寄也諸侯有失</span><br/>
<span class='tline' id='l216' data-llen='4732:4755'>　國而寄處他國者謂之寓公所寓之國以其嘗為南</span><br/>
<span class='tline' id='l217' data-llen='4755:4778'>　面之君而不以為臣至寓公死而即臣其子不繼世</span><br/>
<span class='tline' id='l218' data-llen='4778:4801'>　也盖天子為尊賢而存代以其有功徳及人也若寓</span><br/>
<span class='tline' id='l219' data-llen='4801:4824'>　公失地來歸則賢不足稱矣故不臣亦所以明仁不</span><br/>
<span class='tline' id='l220' data-llen='4824:4834'>　繼世亦所以明義</span><br/>
<span class='tline' id='l221' data-llen='4834:4857'>君之南鄉答陽之義也臣之北面答君也大夫之臣不</span><br/>
<span class='tline' id='l222' data-llen='4857:4880'>稽首非尊家臣以辟君也大夫有獻弗親君有賜不面</span><br/>
<span class='tline' id='l223' data-llen='4880:4907'><a onclick="displayPageImage('KR1d0067', 'WYG', '028-13a' );" name="028-13a" class="pb">[028-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4907:4916'>拜為君之答已也</span><br/>
<span class='tline' id='l225' data-llen='4916:4939'>　此言君臣辨分之禮也答猶對也陽即天也君以陽</span><br/>
<span class='tline' id='l226' data-llen='4939:4962'>　明為徳而南者陽之位故南鄉而有答陽之義臣以</span><br/>
<span class='tline' id='l227' data-llen='4962:4985'>　陰徳為順而北者陰之位故北面以答君也諸侯於</span><br/>
<span class='tline' id='l228' data-llen='4985:5008'>　天子稽首大夫於諸侯亦稽首惟家臣於大夫獨否</span><br/>
<span class='tline' id='l229' data-llen='5008:5031'>　者非尊家臣乃所以辟君也大夫有獻則使人代往</span><br/>
<span class='tline' id='l230' data-llen='5031:5054'>　而不以身親君有賜則拜受於家而不面拜皆為君</span><br/>
<span class='tline' id='l231' data-llen='5054:5077'>　之答已故也鄭氏曰不面拜者於外告小臣小臣受</span><br/>
<span class='tline' id='l232' data-llen='5077:5104'><a onclick="displayPageImage('KR1d0067', 'WYG', '028-13b' );" name="028-13b" class="pb">[028-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5104:5127'>　以入也小臣掌三公及孤卿之復逆復謂奏事逆謂</span><br/>
<span class='tline' id='l234' data-llen='5127:5150'>　受下奏惟大夫近於君而不敢干君而後有以全君</span><br/>
<span class='tline' id='l235' data-llen='5150:5167'>　之尊故禮以辨分尤必於大夫謹之</span><br/>
<span class='tline' id='l236' data-llen='5167:5183'>鄉人禓孔子朝服立於阼存室神也</span><br/>
<span class='tline' id='l237' data-llen='5183:5206'>　此言聖人存神之事也室神先祖五祀之神惟聖人</span><br/>
<span class='tline' id='l238' data-llen='5206:5229'>　知鬼神之情状當鄉人禓而索室以去不祥孔子則</span><br/>
<span class='tline' id='l239' data-llen='5229:5252'>　朝服立於廟之阼階盖以存廟室之神使其依已而</span><br/>
<span class='tline' id='l240' data-llen='5252:5275'>　安也案舊注禓是强鬼之名而儺以逐之論語所謂</span><br/>
<span class='tline' id='l241' data-llen='5275:5302'><a onclick="displayPageImage('KR1d0067', 'WYG', '028-14a' );" name="028-14a" class="pb">[028-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5302:5325'>　鄉人儺朝服而立於阼階是也禮大夫朝服以祭故</span><br/>
<span class='tline' id='l243' data-llen='5325:5335'>　用祭服以依神也</span><br/>
<span class='tline' id='l244' data-llen='5335:5358'>孔子曰射之以樂也何以聽何以射孔子曰士使之射</span><br/>
<span class='tline' id='l245' data-llen='5358:5371'>不能則辭以疾縣弧之義也</span><br/>
<span class='tline' id='l246' data-llen='5371:5394'>　此言習射之重也樂如騶虞貍首采蘋采蘩之類孔</span><br/>
<span class='tline' id='l247' data-llen='5394:5417'>　子嘗曰射之以樂為節也何以聽樂之音節而使與</span><br/>
<span class='tline' id='l248' data-llen='5417:5440'>　射容相應又何以脩射之容節而使與樂音相應甚</span><br/>
<span class='tline' id='l249' data-llen='5440:5463'>　矣禮樂交得之難也孔子又曰士未有不習於射者</span><br/>
<span class='tline' id='l250' data-llen='5463:5490'><a onclick="displayPageImage('KR1d0067', 'WYG', '028-14b' );" name="028-14b" class="pb">[028-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5490:5513'>　若使之射而有不能則以疾為辭盖男子始生即懸</span><br/>
<span class='tline' id='l252' data-llen='5513:5536'>　弧於門左而有射義未可以不能謝也案懸弧之義</span><br/>
<span class='tline' id='l253' data-llen='5536:5559'>　是解所以不可辭以不能之故疏謂疾而不能與初</span><br/>
<span class='tline' id='l254' data-llen='5559:5570'>　生之未能相似非也</span><br/>
<span class='tline' id='l255' data-llen='5570:5592'>孔子曰三日齊一日用之猶恐不敬二日伐鼓何居</span><br/>
<span class='tline' id='l256' data-llen='5592:5615'>　此言将祭失禮之事也孔子嘗曰禮有齊三日者即</span><br/>
<span class='tline' id='l257' data-llen='5615:5638'>　不樂不弔而專其志慮猶恐於祭有不敬焉若三日</span><br/>
<span class='tline' id='l258' data-llen='5638:5661'>　之間乃二日伐鼓則是致齊一日而已其義何所處</span><br/>
<span class='tline' id='l259' data-llen='5661:5688'><a onclick="displayPageImage('KR1d0067', 'WYG', '028-15a' );" name="028-15a" class="pb">[028-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5688:5711'>　乎案家語季桓子将祭齊三日而二日鐘鼓之音不</span><br/>
<span class='tline' id='l261' data-llen='5711:5719'>　絶盖其事也</span><br/>
<span class='tline' id='l262' data-llen='5719:5742'>孔子曰繹之於庫門内祊之於東方朝市之於西方失</span><br/>
<span class='tline' id='l263' data-llen='5742:5746'>之矣</span><br/>
<span class='tline' id='l264' data-llen='5746:5769'>　此亦言失禮之事也繹者祭之明日接尸又祭也祊</span><br/>
<span class='tline' id='l265' data-llen='5769:5792'>　者祭而求神也朝市朝時而市也孔子嘗曰繹之禮</span><br/>
<span class='tline' id='l266' data-llen='5792:5815'>　當在廟門外之西堂今乃於庫門内祊之禮當在廟</span><br/>
<span class='tline' id='l267' data-llen='5815:5838'>　門外之西室今乃於廟門外東方朝市當在市内近</span><br/>
<span class='tline' id='l268' data-llen='5838:5865'><a onclick="displayPageImage('KR1d0067', 'WYG', '028-15b' );" name="028-15b" class="pb">[028-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5865:5888'>　東今乃於市内西方此三者皆失之矣案家語此為</span><br/>
<span class='tline' id='l270' data-llen='5888:5904'>　衞荘公反國變宗廟易朝市而言</span><br/>
<span class='tline' id='l271' data-llen='5904:5927'>社祭土而主陰氣也君南鄉於北墉下答陰之義也日</span><br/>
<span class='tline' id='l272' data-llen='5927:5950'>用甲用日之始也天子大社必受霜露風雨以逹天地</span><br/>
<span class='tline' id='l273' data-llen='5950:5973'>之氣也是故喪國之社屋之不受天陽也薄社北牖使</span><br/>
<span class='tline' id='l274' data-llen='5973:5978'>陰明也</span><br/>
<span class='tline' id='l275' data-llen='5978:6001'>　此言祭社之義以及立社之制也土者五土之神山</span><br/>
<span class='tline' id='l276' data-llen='6001:6024'>　林川澤丘陵墳衍原隰也墉墻也薄當作亳社所以</span><br/>
<span class='tline' id='l277' data-llen='6024:6051'><a onclick="displayPageImage('KR1d0067', 'WYG', '028-16a' );" name="028-16a" class="pb">[028-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6051:6074'>　祭土而主乎陰氣也陰盛於北故設主於北墻而君</span><br/>
<span class='tline' id='l279' data-llen='6074:6097'>　於北墻之下南鄉而祭以對答之也祭用甲日陽始</span><br/>
<span class='tline' id='l280' data-llen='6097:6120'>　於甲而用十干之始也天子為羣姓立大社必壇而</span><br/>
<span class='tline' id='l281' data-llen='6120:6143'>　不屋使受霜露風雨盖風雨至則萬物生霜露降則</span><br/>
<span class='tline' id='l282' data-llen='6143:6166'>　萬物成所以通逹天地生成之氣也是故喪國之社</span><br/>
<span class='tline' id='l283' data-llen='6166:6189'>　則屋之不使復受天陽也殷之薄社於周為喪國之</span><br/>
<span class='tline' id='l284' data-llen='6189:6212'>　社塞其三面而開牖於北方以通陰氣陰明則物死</span><br/>
<span class='tline' id='l285' data-llen='6212:6235'>　矣所以異於當代也案白虎通云天子諸侯各有二</span><br/>
<span class='tline' id='l286' data-llen='6235:6262'><a onclick="displayPageImage('KR1d0067', 'WYG', '028-16b' );" name="028-16b" class="pb">[028-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6262:6285'>　社祭法王立大社王社諸侯立國社侯社是也又各</span><br/>
<span class='tline' id='l288' data-llen='6285:6308'>　有勝國之社勝國喪國也盖人君而明乎不屋之義</span><br/>
<span class='tline' id='l289' data-llen='6308:6331'>　則知所法而下有以蕃其生明乎屋之之義則知所</span><br/>
<span class='tline' id='l290' data-llen='6331:6343'>　戒而上有以安其位矣</span><br/>
<span class='tline' id='l291' data-llen='6343:6366'>社所以神地之道也地載萬物天垂象取財於地取法</span><br/>
<span class='tline' id='l292' data-llen='6366:6389'>於天是以尊天而親地也故教民美報焉家主中霤而</span><br/>
<span class='tline' id='l293' data-llen='6389:6412'>國主社示本也唯為社事單出里唯為社田國人畢作</span><br/>
<span class='tline' id='l294' data-llen='6412:6428'>唯社丘乗供粢盛所以報本反始也</span><br/>
<span class='tline' id='l295' data-llen='6428:6455'><a onclick="displayPageImage('KR1d0067', 'WYG', '028-17a' );" name="028-17a" class="pb">[028-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6455:6478'>　此廣言社義也中霤亦土神二十五家為里單盡也</span><br/>
<span class='tline' id='l297' data-llen='6478:6501'>　田獵也四邑為丘十六井也四丘為乗六十四井也</span><br/>
<span class='tline' id='l298' data-llen='6501:6524'>　黍稷曰粢在器曰盛立社以祭所以神明乎地道也</span><br/>
<span class='tline' id='l299' data-llen='6524:6547'>　盖地道博厚故載萬物於下天道高明故垂日月星</span><br/>
<span class='tline' id='l300' data-llen='6547:6570'>　辰之象於上物生而財裕象成而法顯取財於地而</span><br/>
<span class='tline' id='l301' data-llen='6570:6593'>　資其養焉取法於天而仰其教焉是以尊天而親地</span><br/>
<span class='tline' id='l302' data-llen='6593:6616'>　也地有同天之功如此天既有郊以報之矣於是制</span><br/>
<span class='tline' id='l303' data-llen='6616:6639'>　為社禮以教民美善其報焉家主於中霤而國主於</span><br/>
<span class='tline' id='l304' data-llen='6639:6666'><a onclick="displayPageImage('KR1d0067', 'WYG', '028-17b' );" name="028-17b" class="pb">[028-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6666:6689'>　社所以示有生之本也是故凡祭皆有所限唯為社</span><br/>
<span class='tline' id='l306' data-llen='6689:6712'>　行事則里中之家無不各出一人唯為社而田則國</span><br/>
<span class='tline' id='l307' data-llen='6712:6735'>　人皆行無留家者又唯祭社則丘乗之人未有不供</span><br/>
<span class='tline' id='l308' data-llen='6735:6758'>　粢盛者以物生於地而報本反始禮莫隆焉故也黃</span><br/>
<span class='tline' id='l309' data-llen='6758:6781'>　氏幹曰非天子不祭天而自天子至庶人皆得祭社</span><br/>
<span class='tline' id='l310' data-llen='6781:6791'>　亦尊父親母之義</span><br/>
<span class='tline' id='l311' data-llen='6791:6814'>季春出火為焚也然後簡其車賦而歴其卒伍而君親</span><br/>
<span class='tline' id='l312' data-llen='6814:6837'>誓社以習軍旅左之右之坐之起之以觀其習變也而</span><br/>
<span class='tline' id='l313' data-llen='6837:6864'><a onclick="displayPageImage('KR1d0067', 'WYG', '028-18a' );" name="028-18a" class="pb">[028-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6864:6887'>流示之禽而鹽諸利以觀其不犯命也求服其志不貪</span><br/>
<span class='tline' id='l315' data-llen='6887:6901'>其得故以戰則克以祭則受福</span><br/>
<span class='tline' id='l316' data-llen='6901:6924'>　此言因社而田之事也火大火心星也建辰之月出</span><br/>
<span class='tline' id='l317' data-llen='6924:6947'>　見東方孔疏云用焚當在仲春記者以季春民始出</span><br/>
<span class='tline' id='l318' data-llen='6947:6970'>　火遂誤以天子諸侯用焚為季春也百人為卒五人</span><br/>
<span class='tline' id='l319' data-llen='6970:6993'>　為伍習變習熟其變動之節也鹽讀為艶先王因社</span><br/>
<span class='tline' id='l320' data-llen='6993:7016'>　而寓講武之法於是季春出火則君将田而先令焚</span><br/>
<span class='tline' id='l321' data-llen='7016:7039'>　除草萊也然後簡閲其車賦歴數其卒伍親誓衆於</span><br/>
<span class='tline' id='l322' data-llen='7039:7066'><a onclick="displayPageImage('KR1d0067', 'WYG', '028-18b' );" name="028-18b" class="pb">[028-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7066:7089'>　社以習軍旅之事或驅而左或驅而右或息鐸而坐</span><br/>
<span class='tline' id='l324' data-llen='7089:7112'>　或振鐸而起於以觀其習變之生熟焉此講武以法</span><br/>
<span class='tline' id='l325' data-llen='7112:7135'>　也由是而田則驅禽於陳前使之流動示士卒而艷</span><br/>
<span class='tline' id='l326' data-llen='7135:7158'>　之以利欲其不見利而趨至於犯命而失伍盖以求</span><br/>
<span class='tline' id='l327' data-llen='7158:7181'>　服士卒之志而不貪其所得之禽此獲牲以禮也夫</span><br/>
<span class='tline' id='l328' data-llen='7181:7204'>　如是故以戰則克以祭則受福一舉而兩者皆得也</span><br/>
<span class='tline' id='l329' data-llen='7204:7227'>　案周禮司爟季春出火季秋内火如書言寅賓出日</span><br/>
<span class='tline' id='l330' data-llen='7227:7250'>　寅餞納日也因出火而為焚亦贊化育之一事鄭氏</span><br/>
<span class='tline' id='l331' data-llen='7250:7277'><a onclick="displayPageImage('KR1d0067', 'WYG', '028-19a' );" name="028-19a" class="pb">[028-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7277:7300'>　曰凡田大獸公之小禽私之失伍而獲猶為犯命此</span><br/>
<span class='tline' id='l333' data-llen='7300:7311'>　兵法所以貴節制也</span><br/>
<span class='tline' id='l334' data-llen='7311:7320'>天子適四方先柴</span><br/>
<span class='tline' id='l335' data-llen='7320:7343'>　此言廵狩告天之禮也柴燔柴也天子十二年一廵</span><br/>
<span class='tline' id='l336' data-llen='7343:7366'>　狩適四方諸侯之國至於方嶽必先燔柴以告至於</span><br/>
<span class='tline' id='l337' data-llen='7366:7373'>　天者禮也</span><br/>
<span class='tline' id='l338' data-llen='7373:7396'>郊之祭也迎長日之至也大報天而主日也兆於南郊</span><br/>
<span class='tline' id='l339' data-llen='7396:7419'>就陽位也掃地而祭於其質也器用陶匏以象天地之</span><br/>
<span class='tline' id='l340' data-llen='7419:7446'><a onclick="displayPageImage('KR1d0067', 'WYG', '028-19b' );" name="028-19b" class="pb">[028-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7446:7467'>性也於郊故謂之郊牲用騂尚赤也用犢貴誠也</span><br/>
<span class='tline' id='l342' data-llen='7467:7490'>　此言冬至祭天之禮各有其義也兆圜丘之方域也</span><br/>
<span class='tline' id='l343' data-llen='7490:7513'>　先王祭天於郊必用夏正建子之月冬至之日者所</span><br/>
<span class='tline' id='l344' data-llen='7513:7536'>　以迎長日之将至也日為陽宗冬至一陽生則天地</span><br/>
<span class='tline' id='l345' data-llen='7536:7559'>　生物之心可見故郊之為祭所以大報天而必主乎</span><br/>
<span class='tline' id='l346' data-llen='7559:7582'>　日也為圜丘於南郊者南為陽位故就而報之也既</span><br/>
<span class='tline' id='l347' data-llen='7582:7605'>　燔柴於壇上必掃壇下之地而行正祭不設莞簟者</span><br/>
<span class='tline' id='l348' data-llen='7605:7628'>　至敬無文於其地之質也元酒之尊以陶酌元酒以</span><br/>
<span class='tline' id='l349' data-llen='7628:7655'><a onclick="displayPageImage('KR1d0067', 'WYG', '028-20a' );" name="028-20a" class="pb">[028-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7655:7678'>　獻則以匏者陶匏皆物性之本然所以象天地本然</span><br/>
<span class='tline' id='l351' data-llen='7678:7701'>　之性也夫既曰圜丘曰泰壇又謂之郊者以兆在南</span><br/>
<span class='tline' id='l352' data-llen='7701:7724'>　郊故也牲必用騂周尚赤也用犢貴其誠慤也張子</span><br/>
<span class='tline' id='l353' data-llen='7724:7747'>　曰天道本簡易天子之禮亦當簡易繁文虚費帝亦</span><br/>
<span class='tline' id='l354' data-llen='7747:7752'>　不享</span><br/>
<span class='tline' id='l355' data-llen='7752:7766'>郊之用辛也周之始郊日以至</span><br/>
<span class='tline' id='l356' data-llen='7766:7789'>　此言郊用辛日之義也郊之用辛何也周之始郊冬</span><br/>
<span class='tline' id='l357' data-llen='7789:7812'>　至恰遇辛日自此以後遂用至後之辛日也此似是</span><br/>
<span class='tline' id='l358' data-llen='7812:7839'><a onclick="displayPageImage('KR1d0067', 'WYG', '028-20b' );" name="028-20b" class="pb">[028-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7839:7862'>　言魯郊用辛之指左氏傳所謂魯将以十月上辛有</span><br/>
<span class='tline' id='l360' data-llen='7862:7885'>　事於上帝是也考之周書武王克商庚戌柴望非辛</span><br/>
<span class='tline' id='l361' data-llen='7885:7908'>　日也或謂始郊對建寅之月又祈榖郊祭而言亦未</span><br/>
<span class='tline' id='l362' data-llen='7908:7912'>　確</span><br/>
<span class='tline' id='l363' data-llen='7912:7935'>卜郊受命于祖廟作龜于禰宮尊祖親考之義也卜之</span><br/>
<span class='tline' id='l364' data-llen='7935:7958'>日王立于澤親聽誓命受教諫之義也獻命庫門之内</span><br/>
<span class='tline' id='l365' data-llen='7958:7972'>戒百官也大廟之命戒百姓也</span><br/>
<span class='tline' id='l366' data-llen='7972:7995'>　此言卜郊命衆之義也作灼也禰宮禰廟也澤澤宮</span><br/>
<span class='tline' id='l367' data-llen='7995:8022'><a onclick="displayPageImage('KR1d0067', 'WYG', '028-21a' );" name="028-21a" class="pb">[028-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8022:8045'>　也於其中以射擇士而助祭謂之澤宮将郊而卜必</span><br/>
<span class='tline' id='l369' data-llen='8045:8068'>　請命於祖廟而用龜於禰宮祖逺而尊禰近而親此</span><br/>
<span class='tline' id='l370' data-llen='8068:8091'>　尊祖親考之義也其日卜竟選士於澤宮有司将以</span><br/>
<span class='tline' id='l371' data-llen='8091:8114'>　祭事戒命衆執事而王親臨聽受之是受教諫之義</span><br/>
<span class='tline' id='l372' data-llen='8114:8137'>　也於是有司獻命於庫門之内以戒百官而大廟之</span><br/>
<span class='tline' id='l373' data-llen='8137:8160'>　命則所以戒族姓也案卜郊陳注以為卜牲程子曰</span><br/>
<span class='tline' id='l374' data-llen='8160:8183'>　春秋有卜郊上辛不吉則卜中辛中辛不吉則卜下</span><br/>
<span class='tline' id='l375' data-llen='8183:8192'>　辛盖亦魯禮也</span><br/>
<span class='tline' id='l376' data-llen='8192:8219'><a onclick="displayPageImage('KR1d0067', 'WYG', '028-21b' );" name="028-21b" class="pb">[028-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8219:8242'>祭之日王皮弁以聽祭報示民嚴上也喪者不哭不敢</span><br/>
<span class='tline' id='l378' data-llen='8242:8260'>凶服氾掃反道鄉為田燭弗命而民聼上</span><br/>
<span class='tline' id='l379' data-llen='8260:8283'>　此言郊日致嚴之事也報猶白也氾掃灑水而後掃</span><br/>
<span class='tline' id='l380' data-llen='8283:8306'>　也反道剗令新土在上鄉郊内六鄉也郊日之朝有</span><br/>
<span class='tline' id='l381' data-llen='8306:8329'>　司告時告備於王王必服皮弁以聼之者所以尊天</span><br/>
<span class='tline' id='l382' data-llen='8329:8352'>　而示民嚴敬其君上也及旦而有喪者不哭凶服者</span><br/>
<span class='tline' id='l383' data-llen='8352:8375'>　不敢出於經行之處氾掃以去其塵反道以新其土</span><br/>
<span class='tline' id='l384' data-llen='8375:8398'>　鄉更於田首設燭以照路此皆不待上令民自聼從</span><br/>
<span class='tline' id='l385' data-llen='8398:8425'><a onclick="displayPageImage('KR1d0067', 'WYG', '028-22a' );" name="028-22a" class="pb">[028-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8425:8436'>　則以化王嚴上故也</span><br/>
<span class='tline' id='l387' data-llen='8436:8459'>祭之日王被衮以象天戴冕璪十有二旒則天數也乗</span><br/>
<span class='tline' id='l388' data-llen='8459:8482'>素車貴其質也旂十有二旒龍章而設日月以象天也</span><br/>
<span class='tline' id='l389' data-llen='8482:8498'>天垂象聖人則之郊所以明天道也</span><br/>
<span class='tline' id='l390' data-llen='8498:8521'>　此言郊祭儀文之合乎天道也璪即藻也當祭之日</span><br/>
<span class='tline' id='l391' data-llen='8521:8544'>　王以祭服易朝服於是内服大裘外被龍衮衮衣有</span><br/>
<span class='tline' id='l392' data-llen='8544:8567'>　日月星辰之章是象天之文也首戴冕其璪前後各</span><br/>
<span class='tline' id='l393' data-llen='8567:8590'>　十二旒以天有十二月是法天之數也所乗為木路</span><br/>
<span class='tline' id='l394' data-llen='8590:8617'><a onclick="displayPageImage('KR1d0067', 'WYG', '028-22b' );" name="028-22b" class="pb">[028-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8617:8640'>　朴素渾堅貴其質也所建之旂常亦各十有二旒而</span><br/>
<span class='tline' id='l396' data-llen='8640:8663'>　旂畫交龍之章常畫日月之象皆所以象天也天垂</span><br/>
<span class='tline' id='l397' data-llen='8663:8686'>　象於上而聖人則之是故郊所以報天而即以明天</span><br/>
<span class='tline' id='l398' data-llen='8686:8709'>　道也案社所以神地之道而郊所以明天道王者事</span><br/>
<span class='tline' id='l399' data-llen='8709:8721'>　天明事地察此其是矣</span><br/>
<span class='tline' id='l400' data-llen='8721:8744'>帝牛不吉以為稷牛帝牛必在滌三月稷牛唯具所以</span><br/>
<span class='tline' id='l401' data-llen='8744:8767'>别事天神與人鬼也萬物本乎天人本乎祖此所以配</span><br/>
<span class='tline' id='l402' data-llen='8767:8782'>上帝也郊之祭也大報本反始也</span><br/>
<span class='tline' id='l403' data-llen='8782:8809'><a onclick="displayPageImage('KR1d0067', 'WYG', '028-23a' );" name="028-23a" class="pb">[028-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8809:8833'>　　此申言郊禮之重也祭上帝者謂之帝牛祭后稷者</span><br/>
<span class='tline' id='l405' data-llen='8833:8857'>　　謂之稷牛不吉謂卜不吉或有死傷為猶用也滌者</span><br/>
<span class='tline' id='l406' data-llen='8857:8881'>　　牢中清除之所周之郊禮祀后稷以配天三月之前</span><br/>
<span class='tline' id='l407' data-llen='8881:8905'>　　使充人養二牛以為牲至期卜吉而用之若帝牛不</span><br/>
<span class='tline' id='l408' data-llen='8905:8929'>　　吉則易稷牛以用而别選稷牛盖帝牛必在滌三月</span><br/>
<span class='tline' id='l409' data-llen='8929:8953'>　　者而後可稷牛則具而足矣帝為天神逺而尊稷為</span><br/>
<span class='tline' id='l410' data-llen='8953:8977'>　　人鬼近而親故事之有不同而其所以必配以后稷</span><br/>
<span class='tline' id='l411' data-llen='8977:9001'>　　者萬物本乎天是天即物之祖也人本乎祖是祖即</span><br/>
<span class='tline' id='l412' data-llen='9001:9028'><a onclick="displayPageImage('KR1d0067', 'WYG', '028-23b' );" name="028-23b" class="pb">[028-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9028:9052'>　　人之天也祭天而以祖配之所以大報本之禮而反</span><br/>
<span class='tline' id='l414' data-llen='9052:9076'>　　其所自始也案郊以配天亦稱上帝者互文也朱子</span><br/>
<span class='tline' id='l415' data-llen='9076:9100'>　　曰周文武之功起於后稷故郊祀后稷以配天宗祀</span><br/>
<span class='tline' id='l416' data-llen='9100:9124'>　　文王於明堂以配上帝帝即是天却分祭何也為壇</span><br/>
<span class='tline' id='l417' data-llen='9124:9147'>　　而祭故謂之天祭於屋内以神祀之故謂之帝也</span><br/>
<span class='tline' id='l418' data-llen='9147:9150'>　</span><br/>
<span class='tline' id='l419' data-llen='9150:9153'>　</span><br/>
<span class='tline' id='l420' data-llen='9153:9165'>日講禮記解義卷二十八</span><br/>
</p>
<p><br/>
</p>
  </div>
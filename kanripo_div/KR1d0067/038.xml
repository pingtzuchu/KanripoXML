<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1d0067', 'WYG', '038-1a' );" name="038-1a" class="pb">[038-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:194'>　欽定四庫全書</span><br/>
<span class='tline' id='l9' data-llen='194:206'>日講禮記解義卷三十八</span><br/>
<span class='tline' id='l10' data-llen='206:211'>　大傳</span><br/>
<span class='tline' id='l11' data-llen='211:235'>　　大傳言其所傳者大也鄭氏謂記祖宗人親之大義</span><br/>
<span class='tline' id='l12' data-llen='235:259'>　禮不王不禘王者禘其祖之所自出以其祖配之諸侯</span><br/>
<span class='tline' id='l13' data-llen='259:282'>　及其大祖大夫士有大事省於其君干祫及其髙祖</span><br/>
<span class='tline' id='l14' data-llen='282:306'>　　此言禘與祫之禮也大祖諸侯受封君也大事大勲</span><br/>
<span class='tline' id='l15' data-llen='306:330'>　　勞也省善也祭莫大於禘爵莫尊於王在禮不王不</span><br/>
<span class='tline' id='l16' data-llen='330:356'><a onclick="displayPageImage('KR1d0067', 'WYG', '038-1b' );" name="038-1b" class="pb">[038-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='356:380'>　　禘惟王者受天命而有天下既立大廟以祀其始祖</span><br/>
<span class='tline' id='l18' data-llen='380:404'>　　又推始祖所自出之帝祀之於始祖之廟而以始祖</span><br/>
<span class='tline' id='l19' data-llen='404:428'>　　配之報本追逺於是爲至諸侯則有祫而無禘大夫</span><br/>
<span class='tline' id='l20' data-llen='428:452'>　　士則有時祭而無祫故諸侯五廟祭得及其大祖大</span><br/>
<span class='tline' id='l21' data-llen='452:476'>　　夫三廟士二廟一廟惟有大事見善於君乃得干祫</span><br/>
<span class='tline' id='l22' data-llen='476:500'>　　而及其髙祖朱子曰禘意最深長如祖考與自家身</span><br/>
<span class='tline' id='l23' data-llen='500:524'>　　心未相遼絶祭祀之理亦自易理會至如郊天祀地</span><br/>
<span class='tline' id='l24' data-llen='524:548'>　　猶有天地之顯然者不敢不盡其心至祭其始祖己</span><br/>
<span class='tline' id='l25' data-llen='548:574'><a onclick="displayPageImage('KR1d0067', 'WYG', '038-2a' );" name="038-2a" class="pb">[038-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='574:597'>　自大段闊逺難盡其感格之道今又推始祖之所自</span><br/>
<span class='tline' id='l27' data-llen='597:620'>　出而祀之苟非察理之精㣲誠意之極至安能與於</span><br/>
<span class='tline' id='l28' data-llen='620:643'>　此哉案禘是宗廟之大祭王氏謂祖所自出者東向</span><br/>
<span class='tline' id='l29' data-llen='643:666'>　而以祖配食昭穆各以其次是也鄭注以禘爲郊祀</span><br/>
<span class='tline' id='l30' data-llen='666:689'>　天祖所由生爲大㣲五帝之精如靈威仰赤熛怒之</span><br/>
<span class='tline' id='l31' data-llen='689:712'>　屬此緯書之誣也又云干猶空也空祫謂無廟而祭</span><br/>
<span class='tline' id='l32' data-llen='712:735'>　於壇墠亦恐未然大夫固有大祖廟矣自諸侯而下</span><br/>
<span class='tline' id='l33' data-llen='735:758'>　廟制有多寡而其祭及髙祖一也意以大夫士本不</span><br/>
<span class='tline' id='l34' data-llen='758:784'><a onclick="displayPageImage('KR1d0067', 'WYG', '038-2b' );" name="038-2b" class="pb">[038-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='784:807'>　當有祫祭之禮故謂之干祫與徐氏師曾曰干祫必</span><br/>
<span class='tline' id='l36' data-llen='807:830'>　漢儒之言彼見魯祭有禘由成王以周公有勲勞於</span><br/>
<span class='tline' id='l37' data-llen='830:853'>　天下而命之遂起此論不知魯禘非禮則大夫士之</span><br/>
<span class='tline' id='l38' data-llen='853:864'>　干祫豈禮所得爲乎</span><br/>
<span class='tline' id='l39' data-llen='864:887'>牧之野武王之大事也既事而退柴於上帝祈於社設</span><br/>
<span class='tline' id='l40' data-llen='887:910'>奠於牧室遂率天下諸侯執豆籩逡奔走追王大王亶</span><br/>
<span class='tline' id='l41' data-llen='910:925'>父王季歴文王昌不以卑臨尊也</span><br/>
<span class='tline' id='l42' data-llen='925:948'>　此言武王致祭追王之事也既事謂伐紂之後逡詩</span><br/>
<span class='tline' id='l43' data-llen='948:974'><a onclick="displayPageImage('KR1d0067', 'WYG', '038-3a' );" name="038-3a" class="pb">[038-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='974:997'>　書皆作駿疾也武王伐紂於牧之野順天應人天下</span><br/>
<span class='tline' id='l45' data-llen='997:1020'>　之大事也既事而退燔柴以告天陳祭以告社設奠</span><br/>
<span class='tline' id='l46' data-llen='1020:1043'>　於牧野之館室以告行主遂率天下諸侯執豆籩疾</span><br/>
<span class='tline' id='l47' data-llen='1043:1066'>　奔走以祭告祖廟又追王大王亶父王季歴文王昌</span><br/>
<span class='tline' id='l48' data-llen='1066:1089'>　不以諸侯之號臨天子也案周之追王蓋以明王迹</span><br/>
<span class='tline' id='l49' data-llen='1089:1112'>　所由興也此記云不以卑臨尊於理殊繆祖父之於</span><br/>
<span class='tline' id='l50' data-llen='1112:1135'>　子孫有常尊矣豈以爵號爲隆替哉充其説則必如</span><br/>
<span class='tline' id='l51' data-llen='1135:1151'>　拓跋魏之追帝數十世而後可也</span><br/>
<span class='tline' id='l52' data-llen='1151:1177'><a onclick="displayPageImage('KR1d0067', 'WYG', '038-3b' );" name="038-3b" class="pb">[038-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1177:1200'>上治祖禰尊尊也下治子孫親親也旁治昆弟合族以</span><br/>
<span class='tline' id='l54' data-llen='1200:1216'>食序以昭繆别之以禮義人道竭矣</span><br/>
<span class='tline' id='l55' data-llen='1216:1239'>　此言先王治親之禮也治猶正也繆讀爲穆人倫不</span><br/>
<span class='tline' id='l56' data-llen='1239:1262'>　明則禮法不立是故上治祖禰所以尊其尊也下治</span><br/>
<span class='tline' id='l57' data-llen='1262:1285'>　子孫所以親其親也旁治昆弟會合之以燕饗之飲</span><br/>
<span class='tline' id='l58' data-llen='1285:1308'>　食次序之以班列之昭穆凡皆以禮義别而叙之戚</span><br/>
<span class='tline' id='l59' data-llen='1308:1331'>　者從隆疏者從殺使上下四旁均齊方正則人倫之</span><br/>
<span class='tline' id='l60' data-llen='1331:1354'>　道竭盡於此矣案上治下治旁治而人道竭即所謂</span><br/>
<span class='tline' id='l61' data-llen='1354:1380'><a onclick="displayPageImage('KR1d0067', 'WYG', '038-4a' );" name="038-4a" class="pb">[038-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1380:1403'>　上殺下殺旁殺而親畢也禮必有義則程子所云正</span><br/>
<span class='tline' id='l63' data-llen='1403:1414'>　倫理篤恩義者是矣</span><br/>
<span class='tline' id='l64' data-llen='1414:1437'>聖人南面而聽天下所且先者五民不與焉一曰治親</span><br/>
<span class='tline' id='l65' data-llen='1437:1460'>二曰報功三曰舉賢四曰使能五曰存愛五者一得於</span><br/>
<span class='tline' id='l66' data-llen='1460:1483'>天下民無不足無不贍者五者一物紕繆民莫得其死</span><br/>
<span class='tline' id='l67' data-llen='1483:1499'>聖人南面而治天下必自人道始矣</span><br/>
<span class='tline' id='l68' data-llen='1499:1522'>　此言聖治以人道爲始也徳成而上故曰舉藝成而</span><br/>
<span class='tline' id='l69' data-llen='1522:1545'>　下故曰使姚氏舜牧云先世嘗有功徳於民民思慕</span><br/>
<span class='tline' id='l70' data-llen='1545:1571'><a onclick="displayPageImage('KR1d0067', 'WYG', '038-4b' );" name="038-4b" class="pb">[038-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1571:1594'>　而不忘者謂之愛興滅繼絶所以序之也一得猶皆</span><br/>
<span class='tline' id='l72' data-llen='1594:1617'>　得也物事也紕繆舛戾也聖人南面而聽天下非不</span><br/>
<span class='tline' id='l73' data-llen='1617:1640'>　欲事事而治之人人而安之也然其所且先者五而</span><br/>
<span class='tline' id='l74' data-llen='1640:1663'>　民事不與焉急先務也一曰治親以敦其本二曰報</span><br/>
<span class='tline' id='l75' data-llen='1663:1686'>　功以酬其庸三曰舉賢以崇其徳四曰使能以盡其</span><br/>
<span class='tline' id='l76' data-llen='1686:1709'>　才五曰存愛以章其厚能行五者於天下則上無敝</span><br/>
<span class='tline' id='l77' data-llen='1709:1732'>　政民無不足無不贍者若五事之中有一紕繆則民</span><br/>
<span class='tline' id='l78' data-llen='1732:1755'>　將莫得其死故聖人南面而治天下必自人道始矣</span><br/>
<span class='tline' id='l79' data-llen='1755:1781'><a onclick="displayPageImage('KR1d0067', 'WYG', '038-5a' );" name="038-5a" class="pb">[038-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1781:1804'>　案五先皆得而民始可厚五先一失而民死旋不救</span><br/>
<span class='tline' id='l81' data-llen='1804:1817'>　見福民則難禍民則易也</span><br/>
<span class='tline' id='l82' data-llen='1817:1840'>立權度量考文章改正朔易服色殊徽號異器械别衣</span><br/>
<span class='tline' id='l83' data-llen='1840:1863'>服此其所得與民變革者也其不可得變革者則有矣</span><br/>
<span class='tline' id='l84' data-llen='1863:1886'>親親也尊尊也長長也男女有别此其不可得與民變</span><br/>
<span class='tline' id='l85' data-llen='1886:1891'>革者也</span><br/>
<span class='tline' id='l86' data-llen='1891:1914'>　此言王者因革之大凡也權稱錘度丈尺量斗斛也</span><br/>
<span class='tline' id='l87' data-llen='1914:1937'>　文章典籍也正者年之始朔者月之初服色者服之</span><br/>
<span class='tline' id='l88' data-llen='1937:1963'><a onclick="displayPageImage('KR1d0067', 'WYG', '038-5b' );" name="038-5b" class="pb">[038-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1963:1986'>　色如夏元殷白周赤之屬徽號者徽之號如虞旂夏</span><br/>
<span class='tline' id='l90' data-llen='1986:2009'>　緌殷大白周大赤之類器者禮樂之器械者軍旅之</span><br/>
<span class='tline' id='l91' data-llen='2009:2032'>　械衣服者章采之制王天下者於權度量於文章則</span><br/>
<span class='tline' id='l92' data-llen='2032:2055'>　立與考以定之於正朔於服色則改與易以通之於</span><br/>
<span class='tline' id='l93' data-llen='2055:2078'>　徽號於器械於衣服則殊異與别以辨之此皆其可</span><br/>
<span class='tline' id='l94' data-llen='2078:2101'>　得而與民變革者也若夫不可得而變革者則有矣</span><br/>
<span class='tline' id='l95' data-llen='2101:2124'>　如親其親尊其尊長其長男女之有别此人道之常</span><br/>
<span class='tline' id='l96' data-llen='2124:2139'>　乃其不可得而與民變革者也</span><br/>
<span class='tline' id='l97' data-llen='2139:2165'><a onclick="displayPageImage('KR1d0067', 'WYG', '038-6a' );" name="038-6a" class="pb">[038-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2165:2188'>同姓從宗合族屬異姓主名治際會名著而男女有别</span><br/>
<span class='tline' id='l99' data-llen='2188:2211'>其夫屬乎父道者妻皆母道也其夫屬乎子道者妻皆</span><br/>
<span class='tline' id='l100' data-llen='2211:2234'>婦道也謂弟之妻婦者是嫂亦可謂之母乎名者人治</span><br/>
<span class='tline' id='l101' data-llen='2234:2244'>之大者也可無慎乎</span><br/>
<span class='tline' id='l102' data-llen='2244:2267'>　此言同異姓從宗主名之禮也同姓父族也異姓他</span><br/>
<span class='tline' id='l103' data-llen='2267:2290'>　姓之女來歸者也屬繫也道猶行也同姓自近而逺</span><br/>
<span class='tline' id='l104' data-llen='2290:2313'>　則從大小之宗以合其一本之族屬異姓自疏而親</span><br/>
<span class='tline' id='l105' data-llen='2313:2336'>　則主尊卑之名以治其昏姻之際會惟主名而名著</span><br/>
<span class='tline' id='l106' data-llen='2336:2362'><a onclick="displayPageImage('KR1d0067', 'WYG', '038-6b' );" name="038-6b" class="pb">[038-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2362:2385'>　所以男女有别也如其夫爲伯叔父則其妻謂之伯</span><br/>
<span class='tline' id='l108' data-llen='2385:2408'>　叔母其夫爲從子則其妻謂之婦此於昭穆之序宜</span><br/>
<span class='tline' id='l109' data-llen='2408:2431'>　也若謂弟之妻爲婦者將兄之妻亦可謂之母乎夫</span><br/>
<span class='tline' id='l110' data-llen='2431:2454'>　母婦之名得之則昭穆明失之則昭穆亂是人治之</span><br/>
<span class='tline' id='l111' data-llen='2454:2477'>　大者也而可不慎乎呂氏祖謙曰婦人尊卑本無定</span><br/>
<span class='tline' id='l112' data-llen='2477:2494'>　位隨其夫之尊卑爾故所主者在名</span><br/>
<span class='tline' id='l113' data-llen='2494:2517'>四世而緦服之窮也五世袒免殺同姓也六世親屬竭</span><br/>
<span class='tline' id='l114' data-llen='2517:2540'>矣其庶姓别於上而戚單於下昏姻可以通乎繫之以</span><br/>
<span class='tline' id='l115' data-llen='2540:2566'><a onclick="displayPageImage('KR1d0067', 'WYG', '038-7a' );" name="038-7a" class="pb">[038-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2566:2589'>姓而弗别綴之以食而弗殊雖百世而昏姻不通者周</span><br/>
<span class='tline' id='l117' data-llen='2589:2594'>道然也</span><br/>
<span class='tline' id='l118' data-llen='2594:2617'>　此明同姓無通昏之禮也姓爲正姓氏爲庶姓如魯</span><br/>
<span class='tline' id='l119' data-llen='2617:2640'>　姬姓而三家各自爲氏之類上謂髙祖以上戚親也</span><br/>
<span class='tline' id='l120' data-llen='2640:2663'>　單盡也綴連也四世之親同乎髙祖而服緦是服之</span><br/>
<span class='tline' id='l121' data-llen='2663:2686'>　盡也五世承髙祖之父而止於袒免是減殺同姓也</span><br/>
<span class='tline' id='l122' data-llen='2686:2709'>　六世承髙祖之祖則并袒免亦無之而親屬盡矣其</span><br/>
<span class='tline' id='l123' data-llen='2709:2732'>　庶姓既别異於上而恩意亦殫竭於下意者昏姻亦</span><br/>
<span class='tline' id='l124' data-llen='2732:2758'><a onclick="displayPageImage('KR1d0067', 'WYG', '038-7b' );" name="038-7b" class="pb">[038-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2758:2781'>　可以通乎夫惟大宗之法百世不遷繫之以正姓而</span><br/>
<span class='tline' id='l126' data-llen='2781:2804'>　不可分别綴之以飲食而不使殊異故雖百世之逺</span><br/>
<span class='tline' id='l127' data-llen='2804:2827'>　支末益分而昏姻不通者此周道所以異乎殷也案</span><br/>
<span class='tline' id='l128' data-llen='2827:2850'>　六世而親屬竭者恩有所窮百世而昏姻不通者義</span><br/>
<span class='tline' id='l129' data-llen='2850:2873'>　無可苟也豈唯質文之不同蓋所以治人者於是爲</span><br/>
<span class='tline' id='l130' data-llen='2873:2878'>　至矣</span><br/>
<span class='tline' id='l131' data-llen='2878:2901'>服術有六一曰親親二曰尊尊三曰名四曰出入五曰</span><br/>
<span class='tline' id='l132' data-llen='2901:2909'>長幼六曰從服</span><br/>
<span class='tline' id='l133' data-llen='2909:2935'><a onclick="displayPageImage('KR1d0067', 'WYG', '038-8a' );" name="038-8a" class="pb">[038-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2935:2958'>　此言制服之義也服之爲術有六一曰親親父母爲</span><br/>
<span class='tline' id='l135' data-llen='2958:2981'>　首次以妻子伯叔二曰尊尊君爲首次以公卿大夫</span><br/>
<span class='tline' id='l136' data-llen='2981:3004'>　三曰名如伯叔母及子婦并弟婦兄嫂之屬四曰出</span><br/>
<span class='tline' id='l137' data-llen='3004:3027'>　入如女子子適人與在室者及爲人後之屬五曰長</span><br/>
<span class='tline' id='l138' data-llen='3027:3050'>　幼如成人及殤六曰從服則以類相從而非正服也</span><br/>
<span class='tline' id='l139' data-llen='3050:3073'>　案人倫莫重於君父服術有六而親親尊尊實統之</span><br/>
<span class='tline' id='l140' data-llen='3073:3094'>　故爲父爲君皆斬衰三年此先王制禮之本也</span><br/>
<span class='tline' id='l141' data-llen='3094:3117'>從服有六有屬從有徒從有從有服而無服有從無服</span><br/>
<span class='tline' id='l142' data-llen='3117:3143'><a onclick="displayPageImage('KR1d0067', 'WYG', '038-8b' );" name="038-8b" class="pb">[038-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3143:3158'>而有服有從重而輕有從輕而重</span><br/>
<span class='tline' id='l144' data-llen='3158:3181'>　此承上服術而言其例也屬親屬也徒空也無屬而</span><br/>
<span class='tline' id='l145' data-llen='3181:3204'>　從謂之徒從從服之制凡六有爲屬從者如子從母</span><br/>
<span class='tline' id='l146' data-llen='3204:3227'>　而服母黨妻從夫而服夫黨夫從妻而服妻黨是也</span><br/>
<span class='tline' id='l147' data-llen='3227:3250'>　有爲徒從者如臣從君而服君之黨妻從夫而服夫</span><br/>
<span class='tline' id='l148' data-llen='3250:3273'>　之君妾服女君之黨庶母服君母之父母子服母之</span><br/>
<span class='tline' id='l149' data-llen='3273:3296'>　君母是也有從有服而無服者如公子之妻爲父母</span><br/>
<span class='tline' id='l150' data-llen='3296:3319'>　期而公子爲君所壓不服妻之父母兄弟相爲服而</span><br/>
<span class='tline' id='l151' data-llen='3319:3345'><a onclick="displayPageImage('KR1d0067', 'WYG', '038-9a' );" name="038-9a" class="pb">[038-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3345:3368'>　各不服兄弟之妻是也有從無服而有服者如公子</span><br/>
<span class='tline' id='l153' data-llen='3368:3391'>　爲君壓不得爲外兄弟服而公子之妻則服之妻爲</span><br/>
<span class='tline' id='l154' data-llen='3391:3414'>　夫之昆弟無服而娣姒自各有服是也有從重而輕</span><br/>
<span class='tline' id='l155' data-llen='3414:3437'>　者如妻爲其父母期重也夫從妻而服緦則爲輕母</span><br/>
<span class='tline' id='l156' data-llen='3437:3460'>　爲其兄弟之子大功重也子從母而服緦則又爲輕</span><br/>
<span class='tline' id='l157' data-llen='3460:3483'>　是也有從輕而重者如公子爲君所壓自爲其母練</span><br/>
<span class='tline' id='l158' data-llen='3483:3506'>　冠輕也而公子之妻爲之服期則爲重是也方氏慤</span><br/>
<span class='tline' id='l159' data-llen='3506:3529'>　曰以非正由於己特從人而服故謂之從服屬從由</span><br/>
<span class='tline' id='l160' data-llen='3529:3555'><a onclick="displayPageImage('KR1d0067', 'WYG', '038-9b' );" name="038-9b" class="pb">[038-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3555:3578'>　仁而生也徒從以義而起也從有而無從重而輕斷</span><br/>
<span class='tline' id='l162' data-llen='3578:3598'>　之以義也從無而有從輕而重濟之以仁也</span><br/>
<span class='tline' id='l163' data-llen='3598:3621'>自仁率親等而上之至于祖名曰輕自義率祖順而下</span><br/>
<span class='tline' id='l164' data-llen='3621:3638'>之至于禰名曰重一輕一重其義然也</span><br/>
<span class='tline' id='l165' data-llen='3638:3661'>　此即祖禰輕重之義以例六服之術而結之也自用</span><br/>
<span class='tline' id='l166' data-llen='3661:3684'>　也率循也循此以至彼也親猶禰也等差也祖謂髙</span><br/>
<span class='tline' id='l167' data-llen='3684:3707'>　曾祖也仁主恩愛而事禰以仁爲本故用仁循禰以</span><br/>
<span class='tline' id='l168' data-llen='3707:3730'>　等而上至於祖則名曰輕義主裁制而事祖以義爲</span><br/>
<span class='tline' id='l169' data-llen='3730:3757'><a onclick="displayPageImage('KR1d0067', 'WYG', '038-10a' );" name="038-10a" class="pb">[038-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3757:3780'>　先故用義循祖以順而下至於禰則名曰重一輕一</span><br/>
<span class='tline' id='l171' data-llen='3780:3803'>　重其義固然也輔氏廣曰親親仁也逆而上之則漸</span><br/>
<span class='tline' id='l172' data-llen='3803:3826'>　輕尊尊義也順而下之則漸重輕則齊衰三月重則</span><br/>
<span class='tline' id='l173' data-llen='3826:3833'>　斬衰三年</span><br/>
<span class='tline' id='l174' data-llen='3833:3856'>君有合族之道族人不得以其戚戚君位也庶子不祭</span><br/>
<span class='tline' id='l175' data-llen='3856:3875'>明其宗也庶子不得爲長子三年不繼祖也</span><br/>
<span class='tline' id='l176' data-llen='3875:3898'>　此言尊君敬宗之義也王氏以位也爲句今從之君</span><br/>
<span class='tline' id='l177' data-llen='3898:3921'>　恩下施於族故有合聚燕飲之道族人則不得各以</span><br/>
<span class='tline' id='l178' data-llen='3921:3948'><a onclick="displayPageImage('KR1d0067', 'WYG', '038-10b' );" name="038-10b" class="pb">[038-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3948:3971'>　其親而親其君者位尊故也惟君絶宗於是乎立宗</span><br/>
<span class='tline' id='l180' data-llen='3971:3994'>　以收族故庶子不祭所以明其宗也庶子亦不得爲</span><br/>
<span class='tline' id='l181' data-llen='3994:4017'>　長子三年以不繼祖非正統也案鄭注族人上不戚</span><br/>
<span class='tline' id='l182' data-llen='4017:4040'>　君下又辟宗乃後能相序朱子曰依大傳文直謂非</span><br/>
<span class='tline' id='l183' data-llen='4040:4063'>　大宗則不得祭别子之爲祖者非小宗則不得各祭</span><br/>
<span class='tline' id='l184' data-llen='4063:4086'>　其四小宗所主之祖禰也小記則云庶子不祭禰明</span><br/>
<span class='tline' id='l185' data-llen='4086:4109'>　其宗也又云庶子不祭祖明其宗也文意重複恐不</span><br/>
<span class='tline' id='l186' data-llen='4109:4124'>　如大傳語雖簡而事反該悉也</span><br/>
<span class='tline' id='l187' data-llen='4124:4151'><a onclick="displayPageImage('KR1d0067', 'WYG', '038-11a' );" name="038-11a" class="pb">[038-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4151:4174'>别子爲祖繼别爲宗繼禰者爲小宗有百世不遷之宗</span><br/>
<span class='tline' id='l189' data-llen='4174:4197'>有五世則遷之宗百世不遷者别子之後也宗其繼别</span><br/>
<span class='tline' id='l190' data-llen='4197:4220'>子之所自出者百世不遷者也宗其繼髙祖者五世則</span><br/>
<span class='tline' id='l191' data-llen='4220:4237'>遷者也尊祖故敬宗敬宗尊祖之義也</span><br/>
<span class='tline' id='l192' data-llen='4237:4260'>　此承上文而明宗法也之所自出四字朱子謂衍文</span><br/>
<span class='tline' id='l193' data-llen='4260:4283'>　别子爲後世始祖繼别之嫡子則爲大宗繼禰之嫡</span><br/>
<span class='tline' id='l194' data-llen='4283:4306'>　子則爲小宗是故有百世不遷之宗有五世則遷之</span><br/>
<span class='tline' id='l195' data-llen='4306:4329'>　宗其百世不遷者别子之後也宗其繼别子者乃百</span><br/>
<span class='tline' id='l196' data-llen='4329:4356'><a onclick="displayPageImage('KR1d0067', 'WYG', '038-11b' );" name="038-11b" class="pb">[038-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4356:4379'>　世不遷者也宗其繼髙祖者乃五世則遷者也蓋立</span><br/>
<span class='tline' id='l198' data-llen='4379:4402'>　宗之法因乎祖惟其尊祖所以敬宗則敬宗固尊祖</span><br/>
<span class='tline' id='l199' data-llen='4402:4425'>　之義也鄭注繼髙祖者亦小宗也先言繼禰者據别</span><br/>
<span class='tline' id='l200' data-llen='4425:4448'>　子子弟之子也小宗四與大宗凡五孔疏鄭以經繼</span><br/>
<span class='tline' id='l201' data-llen='4448:4471'>　髙祖爲小宗何以先云繼禰蓋是承上繼别爲大宗</span><br/>
<span class='tline' id='l202' data-llen='4471:4494'>　之下從别子言之别子子者别子之適子弟之子爲</span><br/>
<span class='tline' id='l203' data-llen='4494:4517'>　别子適子之弟所生子也弟則是禰其長子則是小</span><br/>
<span class='tline' id='l204' data-llen='4517:4539'>　宗案大宗唯一故五世之外猶爲之服齊衰三月</span><br/>
<span class='tline' id='l205' data-llen='4539:4566'><a onclick="displayPageImage('KR1d0067', 'WYG', '038-12a' );" name="038-12a" class="pb">[038-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4566:4589'>有小宗而無大宗者有大宗而無小宗者有無宗亦莫</span><br/>
<span class='tline' id='l207' data-llen='4589:4612'>之宗者公子是也公子有宗道公子之公爲其士大夫</span><br/>
<span class='tline' id='l208' data-llen='4612:4631'>之庶者宗其士大夫之適者公子之宗道也</span><br/>
<span class='tline' id='l209' data-llen='4631:4654'>　此言公子之宗法也公子謂先君之子今君昆弟公</span><br/>
<span class='tline' id='l210' data-llen='4654:4677'>　子之公謂其君也適謂君之同母弟適夫人所生之</span><br/>
<span class='tline' id='l211' data-llen='4677:4700'>　子國君之子上不得宗君下未爲後世之宗於是乎</span><br/>
<span class='tline' id='l212' data-llen='4700:4723'>　有小宗而無大宗者如君無適弟使庶兄弟一人爲</span><br/>
<span class='tline' id='l213' data-llen='4723:4746'>　宗以領公子其禮亦如小宗也有大宗而無小宗者</span><br/>
<span class='tline' id='l214' data-llen='4746:4773'><a onclick="displayPageImage('KR1d0067', 'WYG', '038-12b' );" name="038-12b" class="pb">[038-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4773:4796'>　如君有適弟使爲宗以領公子更不得立庶兄弟爲</span><br/>
<span class='tline' id='l216' data-llen='4796:4819'>　宗也有無宗亦莫之宗者如公子惟一人更無公子</span><br/>
<span class='tline' id='l217' data-llen='4819:4842'>　可爲宗亦無他公子來宗於己也是故公子有宗道</span><br/>
<span class='tline' id='l218' data-llen='4842:4865'>　公子之君爲其庶兄弟之爲士大夫者立適弟之爲</span><br/>
<span class='tline' id='l219' data-llen='4865:4888'>　士大夫者爲之宗而使庶兄弟宗之此公子之宗道</span><br/>
<span class='tline' id='l220' data-llen='4888:4911'>　所謂有大宗而無小宗者也朱子曰國家之衆子不</span><br/>
<span class='tline' id='l221' data-llen='4911:4934'>　繼世者若其閒有適子則衆兄弟宗之爲大宗若皆</span><br/>
<span class='tline' id='l222' data-llen='4934:4949'>　庶子則兄弟宗其長者爲小宗</span><br/>
<span class='tline' id='l223' data-llen='4949:4976'><a onclick="displayPageImage('KR1d0067', 'WYG', '038-13a' );" name="038-13a" class="pb">[038-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4976:4987'>絶族無移服親者屬也</span><br/>
<span class='tline' id='l225' data-llen='4987:5010'>　此言族昆弟之子不相爲服之義也移施字通用謂</span><br/>
<span class='tline' id='l226' data-llen='5010:5033'>　延而及之也同髙祖之兄弟相服緦麻至於族絶則</span><br/>
<span class='tline' id='l227' data-llen='5033:5056'>　無延及之服矣惟有親者乃各以其屬服之也方氏</span><br/>
<span class='tline' id='l228' data-llen='5056:5079'>　慤曰九族之外謂之絶族以其恩至此絶故無施服</span><br/>
<span class='tline' id='l229' data-llen='5079:5102'>　也夫以卑而屬尊以幼而屬長以庶而屬嫡以旁而</span><br/>
<span class='tline' id='l230' data-llen='5102:5125'>　屬正親親之道如斯而已故曰親者屬也族絶即非</span><br/>
<span class='tline' id='l231' data-llen='5125:5131'>　其所屬</span><br/>
<span class='tline' id='l232' data-llen='5131:5158'><a onclick="displayPageImage('KR1d0067', 'WYG', '038-13b' );" name="038-13b" class="pb">[038-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5158:5181'>自仁率親等而上之至于祖自義率祖順而下之至于</span><br/>
<span class='tline' id='l234' data-llen='5181:5204'>禰是故人道親親也親親故尊祖尊祖故敬宗敬宗故</span><br/>
<span class='tline' id='l235' data-llen='5204:5227'>收族收族故宗廟嚴宗廟嚴故重社稷重社稷故愛百</span><br/>
<span class='tline' id='l236' data-llen='5227:5250'>姓愛百姓故刑罰中刑罰中故庶民安庶民安故財用</span><br/>
<span class='tline' id='l237' data-llen='5250:5273'>足財用足故百志成百志成故禮俗刑禮俗刑然後樂</span><br/>
<span class='tline' id='l238' data-llen='5273:5290'>詩云不顯不承無斁於人斯此之謂也</span><br/>
<span class='tline' id='l239' data-llen='5290:5313'>　此推言先王親親之效也百姓百官也刑猶成也斁</span><br/>
<span class='tline' id='l240' data-llen='5313:5336'>　厭也自仁以率親等而上之至於祖自義以率祖順</span><br/>
<span class='tline' id='l241' data-llen='5336:5363'><a onclick="displayPageImage('KR1d0067', 'WYG', '038-14a' );" name="038-14a" class="pb">[038-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5363:5387'>　　而下之至於禰是始終乎親親故人道不外於親親</span><br/>
<span class='tline' id='l243' data-llen='5387:5411'>　　也惟親親故上推親之所自出而尊祖惟尊祖故下</span><br/>
<span class='tline' id='l244' data-llen='5411:5435'>　　推祖之所由繼而敬宗惟敬宗故各親其同宗之人</span><br/>
<span class='tline' id='l245' data-llen='5435:5459'>　　而收族惟收族故報本反始而宗廟之禮嚴既内嚴</span><br/>
<span class='tline' id='l246' data-llen='5459:5483'>　　宗廟必有與爲存亡者故重社稷重社稷必有與之</span><br/>
<span class='tline' id='l247' data-llen='5483:5507'>　　共守者故愛百姓愛百姓故刑罰不濫而中刑罰中</span><br/>
<span class='tline' id='l248' data-llen='5507:5531'>　　故庶民得以有所措手足而安庶民安故各樂其業</span><br/>
<span class='tline' id='l249' data-llen='5531:5555'>　　而財用足財用足故克盡其心而百志成百志成則</span><br/>
<span class='tline' id='l250' data-llen='5555:5582'><a onclick="displayPageImage('KR1d0067', 'WYG', '038-14b' );" name="038-14b" class="pb">[038-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5582:5606'>　　禮義於是乎生故禮俗刑禮俗刑則和平於是乎致</span><br/>
<span class='tline' id='l252' data-llen='5606:5630'>　　夫然後能樂詩有云文王之徳豈不光顯乎豈不承</span><br/>
<span class='tline' id='l253' data-llen='5630:5654'>　　成先人之業乎信乎其無有厭斁於人矣清廟之頌</span><br/>
<span class='tline' id='l254' data-llen='5654:5678'>　　文王者即此以親親之道推之以治天下之謂也案</span><br/>
<span class='tline' id='l255' data-llen='5678:5702'>　　親親仁也惟仁者以父母之心爲心故友于兄弟以</span><br/>
<span class='tline' id='l256' data-llen='5702:5726'>　　祖宗之心爲心故親其九族由是推之而仁民愛物</span><br/>
<span class='tline' id='l257' data-llen='5726:5748'>　　胥本於此矣此正與首章言禘祫之意相應也</span><br/>
<span class='tline' id='l258' data-llen='5748:5760'>日講禮記解義卷三十八</span><br/>
</p>
<p><br/>
</p>
  </div>
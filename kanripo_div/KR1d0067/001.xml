<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0067', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:192'>　欽定四庫全書</span><br/>
<span class='tline' id='l9' data-llen='192:202'>日講禮記解義卷一</span><br/>
<span class='tline' id='l10' data-llen='202:226'>　　禮者所以經天地理人倫皆人性所固有而非偽貌</span><br/>
<span class='tline' id='l11' data-llen='226:250'>　　飾情之具也原其所起則髙卑定位而禮立焉萬物</span><br/>
<span class='tline' id='l12' data-llen='250:274'>　　散殊而禮行焉聖人循天秩之自然而制為冠婚喪</span><br/>
<span class='tline' id='l13' data-llen='274:298'>　　祭朝聘燕饗鄉射之禮以行君臣父子兄弟夫婦朋</span><br/>
<span class='tline' id='l14' data-llen='298:322'>　　友之義凡所為脩身齊家治國平天下之道未有外</span><br/>
<span class='tline' id='l15' data-llen='322:346'>　　於此者粤自唐虞以至三代遞有損益而於周為盛</span><br/>
<span class='tline' id='l16' data-llen='346:372'><a onclick="displayPageImage('KR1d0067', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='372:396'>　　盖周公輔成王致太平述文武之徳監夏商之尚以</span><br/>
<span class='tline' id='l18' data-llen='396:420'>　　制為禮郁郁乎文故孔子曰吾從周今所傳周禮儀</span><br/>
<span class='tline' id='l19' data-llen='420:444'>　　禮盖其遺也迨周末文勝正禮浸失於是孔門七十</span><br/>
<span class='tline' id='l20' data-llen='444:468'>　　二子之徒或錄舊禮之義或錄變禮所由以為之記</span><br/>
<span class='tline' id='l21' data-llen='468:492'>　　繼遭秦火禮益散亡至漢武帝時周禮雖得自河間</span><br/>
<span class='tline' id='l22' data-llen='492:516'>　　獻王未有傳習之者惟儀禮則傳於漢初髙堂生以</span><br/>
<span class='tline' id='l23' data-llen='516:540'>　　授蕭奮蕭奮授孟卿孟卿授后蒼后蒼授戴徳戴聖</span><br/>
<span class='tline' id='l24' data-llen='540:564'>　　二戴因習儀禮而錄禮記大戴氏以所得先儒所記</span><br/>
<span class='tline' id='l25' data-llen='564:590'><a onclick="displayPageImage('KR1d0067', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='590:613'>　禮書百餘篇刪存八十五小戴氏又増損為四十三</span><br/>
<span class='tline' id='l27' data-llen='613:636'>　以曲禮檀弓雜記分上下後馬融傳小戴之學増以</span><br/>
<span class='tline' id='l28' data-llen='636:659'>　月令明堂位樂記總四十九篇則今之禮記是也昔</span><br/>
<span class='tline' id='l29' data-llen='659:682'>　人嘗論禮記雜出於諸儒不能悉得聖人之㫖文義</span><br/>
<span class='tline' id='l30' data-llen='682:705'>　頗多牴牾然河南程子則謂其傳聖門之緒餘及格</span><br/>
<span class='tline' id='l31' data-llen='705:728'>　言甚多如樂記學記大學之類無可議者檀弓表記</span><br/>
<span class='tline' id='l32' data-llen='728:751'>　坊記之類亦有至理王制禮運禮器多傳古意横渠</span><br/>
<span class='tline' id='l33' data-llen='751:774'>　張子謂出於聖門二三子之傳惟講解各異故辭命</span><br/>
<span class='tline' id='l34' data-llen='774:800'><a onclick="displayPageImage('KR1d0067', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='800:823'>　不能無害至如禮文不可不信新安朱子謂周官一</span><br/>
<span class='tline' id='l36' data-llen='823:846'>　書固為禮之綱領至其儀法度數則儀禮乃其本經</span><br/>
<span class='tline' id='l37' data-llen='846:869'>　而禮記郊特牲冠義等篇乃其義疏然則禮記之與</span><br/>
<span class='tline' id='l38' data-llen='869:892'>　周禮儀禮相為表裏輔翼而行也久矣今考本文自</span><br/>
<span class='tline' id='l39' data-llen='892:915'>　大學中庸既經程朱表章列於四書其四十七篇雖</span><br/>
<span class='tline' id='l40' data-llen='915:938'>　容有漢儒附㑹宜於精擇者而其為聖賢之格言先</span><br/>
<span class='tline' id='l41' data-llen='938:961'>　王之遺制則無一而不本於人性之固有因天秩之</span><br/>
<span class='tline' id='l42' data-llen='961:984'>　自然返而求之自學者以至聖人自一身以及天下</span><br/>
<span class='tline' id='l43' data-llen='984:1010'><a onclick="displayPageImage('KR1d0067', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1010:1029'>　胥受治焉可以其為形器之粗而略之哉</span><br/>
<span class='tline' id='l45' data-llen='1029:1034'>曲禮上</span><br/>
<span class='tline' id='l46' data-llen='1034:1057'>　曲禮者古禮經之篇名後人以編簡多故分上下案</span><br/>
<span class='tline' id='l47' data-llen='1057:1080'>　禮器有云經禮三百曲禮三千鄭氏康成等曰經禮</span><br/>
<span class='tline' id='l48' data-llen='1080:1103'>　即周禮曲禮即儀禮而朱子以為經禮乃今之儀禮</span><br/>
<span class='tline' id='l49' data-llen='1103:1126'>　則以儀禮為曲禮者未可從矣呂氏大臨曰節文之</span><br/>
<span class='tline' id='l50' data-llen='1126:1149'>　不可變者為經即今所傳之儀禮其篇末稱記者記</span><br/>
<span class='tline' id='l51' data-llen='1149:1172'>　禮之變節為曲禮而朱子以為儀禮中亦自有變則</span><br/>
<span class='tline' id='l52' data-llen='1172:1198'><a onclick="displayPageImage('KR1d0067', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1198:1221'>　專以曲禮為變禮者又未可從矣呉氏澄曰曲者一</span><br/>
<span class='tline' id='l54' data-llen='1221:1244'>　偏一曲之謂曲禮盖謂禮之小節雜事而非大體全</span><br/>
<span class='tline' id='l55' data-llen='1244:1260'>　文其為委曲曲折之解者亦非也</span><br/>
<span class='tline' id='l56' data-llen='1260:1277'>曲禮曰毋不敬儼若思安定辭安民哉</span><br/>
<span class='tline' id='l57' data-llen='1277:1300'>　此述古曲禮之言以見主敬為行禮之本也敬者主</span><br/>
<span class='tline' id='l58' data-llen='1300:1323'>　一無適之謂曲禮有曰學以禮為先禮以敬為本凡</span><br/>
<span class='tline' id='l59' data-llen='1323:1346'>　身之所處必毋一時一事之不敬而後此中有主其</span><br/>
<span class='tline' id='l60' data-llen='1346:1369'>　見於外者必儼然而若思焉安定乎其辭焉以是而</span><br/>
<span class='tline' id='l61' data-llen='1369:1395'><a onclick="displayPageImage('KR1d0067', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1395:1418'>　臨民則安民之效豈外是哉案開宗明義即揭以毋</span><br/>
<span class='tline' id='l63' data-llen='1418:1441'>　不敬一言不惟可貫全書而幷可該聖學若堯之欽</span><br/>
<span class='tline' id='l64' data-llen='1441:1464'>　明舜之溫恭湯之聖敬日躋文王之緝熙敬止無非</span><br/>
<span class='tline' id='l65' data-llen='1464:1487'>　是者程子曰毋不敬儼若思安定辭安民哉君徳也</span><br/>
<span class='tline' id='l66' data-llen='1487:1510'>　君徳即天徳也張子曰事主於敬則無過舉也動容</span><br/>
<span class='tline' id='l67' data-llen='1510:1533'>　貌正顔色出辭氣則民可望而知也學者必自此推</span><br/>
<span class='tline' id='l68' data-llen='1533:1556'>　類朱子曰毋不敬是統言主宰處儼若思敬者之貌</span><br/>
<span class='tline' id='l69' data-llen='1556:1579'>　安定辭敬者之言安民哉敬者之效也眞氏徳秀曰</span><br/>
<span class='tline' id='l70' data-llen='1579:1605'><a onclick="displayPageImage('KR1d0067', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1605:1628'>　凡四言而脩身治國之道略備其必聖賢之遺言與</span><br/>
<span class='tline' id='l72' data-llen='1628:1646'>敖不可長欲不可從志不可滿樂不可極</span><br/>
<span class='tline' id='l73' data-llen='1646:1669'>　此言以禮節情之學也夫人情之易流也甚矣是故</span><br/>
<span class='tline' id='l74' data-llen='1669:1692'>　敖當戒而不可長也欲當窒而不可從也志宜廣而</span><br/>
<span class='tline' id='l75' data-llen='1692:1715'>　不可滿也樂宜節而不可極也盖理涵於心而心麗</span><br/>
<span class='tline' id='l76' data-llen='1715:1738'>　於氣苟任其發而流焉則微者愈微而危者愈危矣</span><br/>
<span class='tline' id='l77' data-llen='1738:1761'>　其在聖人能以敬勝無慮乎敖之長也能以義勝無</span><br/>
<span class='tline' id='l78' data-llen='1761:1784'>　慮乎欲之從也所見者大無慮乎志之滿也所得者</span><br/>
<span class='tline' id='l79' data-llen='1784:1810'><a onclick="displayPageImage('KR1d0067', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1810:1833'>　眞無慮乎樂之極也下此則當戒其已甚故必以禮</span><br/>
<span class='tline' id='l81' data-llen='1833:1856'>　節之朱子曰敖不可長以下不知何書語又自為一</span><br/>
<span class='tline' id='l82' data-llen='1856:1865'>　節皆禁戒之詞</span><br/>
<span class='tline' id='l83' data-llen='1865:1888'>賢者狎而敬之畏而愛之愛而知其惡憎而知其善積</span><br/>
<span class='tline' id='l84' data-llen='1888:1898'>而能散安安而能遷</span><br/>
<span class='tline' id='l85' data-llen='1898:1921'>　此即賢者以示人平情之用崇徳之方也賢者之心</span><br/>
<span class='tline' id='l86' data-llen='1921:1944'>　公而明故於所狎而能敬之於所畏而能愛之愛焉</span><br/>
<span class='tline' id='l87' data-llen='1944:1967'>　而又知其惡憎焉而又知其善積之厚而能散以與</span><br/>
<span class='tline' id='l88' data-llen='1967:1993'><a onclick="displayPageImage('KR1d0067', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1993:2016'>　人安所安而能遷以從義此皆人所宜法也朱子曰</span><br/>
<span class='tline' id='l90' data-llen='2016:2039'>　六句文義大同皆蒙賢者二字為文言皆衆人所不</span><br/>
<span class='tline' id='l91' data-llen='2039:2054'>　能唯賢者乃能之耳舊注非是</span><br/>
<span class='tline' id='l92' data-llen='2054:2074'>臨財毋苟得臨難毋苟免很毋求勝分毋求多</span><br/>
<span class='tline' id='l93' data-llen='2074:2097'>　此言利害之機而欲人審於所處也趨利避害雖人</span><br/>
<span class='tline' id='l94' data-llen='2097:2120'>　之情而必有義焉故財者人所欲也臨財必審其當</span><br/>
<span class='tline' id='l95' data-llen='2120:2143'>　得與否而毋苟得難者人所畏也臨難必審其當免</span><br/>
<span class='tline' id='l96' data-llen='2143:2166'>　與否而毋苟免很者與人争者也孰不好勝而我則</span><br/>
<span class='tline' id='l97' data-llen='2166:2192'><a onclick="displayPageImage('KR1d0067', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2192:2215'>　毋求其勝分者與人共者也孰不貪多而我則毋求</span><br/>
<span class='tline' id='l99' data-llen='2215:2238'>　其多以是而省身克己斯義不可勝用矣案為得為</span><br/>
<span class='tline' id='l100' data-llen='2238:2261'>　免起於一念之苟遂至無地以自處為勝為多起於</span><br/>
<span class='tline' id='l101' data-llen='2261:2284'>　一念之求遂至無地以處人然則人之所以居心御</span><br/>
<span class='tline' id='l102' data-llen='2284:2307'>　境者無他亦惟無所苟焉無所求焉而已矣積而充</span><br/>
<span class='tline' id='l103' data-llen='2307:2330'>　之則毋苟得者一介不取可也毋苟免者守死善道</span><br/>
<span class='tline' id='l104' data-llen='2330:2353'>　可也毋求勝者犯而不校可也毋求多者素位而行</span><br/>
<span class='tline' id='l105' data-llen='2353:2362'>　不願乎外可也</span><br/>
<span class='tline' id='l106' data-llen='2362:2388'><a onclick="displayPageImage('KR1d0067', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2388:2398'>疑事毋質直而勿有</span><br/>
<span class='tline' id='l108' data-llen='2398:2421'>　此言質疑者貴乎虚心也朱子謂兩句湏連説疑事</span><br/>
<span class='tline' id='l109' data-llen='2421:2444'>　毋質即少儀所謂毋身質言語也人苟有所疑於其</span><br/>
<span class='tline' id='l110' data-llen='2444:2467'>　事而就正於人則毋得執一成説以為㫁但直陳所</span><br/>
<span class='tline' id='l111' data-llen='2467:2490'>　見聽彼決擇而勿專務强辨據而有焉庻不至於偏</span><br/>
<span class='tline' id='l112' data-llen='2490:2513'>　蔽而疑可釋矣案直而勿有即是申説毋質之意所</span><br/>
<span class='tline' id='l113' data-llen='2513:2528'>　以虚心而求盡乎事物之理也</span><br/>
<span class='tline' id='l114' data-llen='2528:2538'>若夫坐如尸立如齊</span><br/>
<span class='tline' id='l115' data-llen='2538:2564'><a onclick="displayPageImage('KR1d0067', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2564:2587'>　此言坐立之法也注以夫為丈夫之事朱子曰劉原</span><br/>
<span class='tline' id='l117' data-llen='2587:2610'>　父云大戴禮曾子事父母篇曰孝子惟巧變故父母</span><br/>
<span class='tline' id='l118' data-llen='2610:2633'>　安之若夫坐如尸立如齊弗訊不言言必齊色此成</span><br/>
<span class='tline' id='l119' data-llen='2633:2656'>　人之善者也未得為人子之道也此篇盖取彼文而</span><br/>
<span class='tline' id='l120' data-llen='2656:2679'>　若夫二字失於刪去人不可以斯湏而不敬故一坐</span><br/>
<span class='tline' id='l121' data-llen='2679:2702'>　也如尸焉一立也如齊焉盖人心之所甚嚴莫嚴於</span><br/>
<span class='tline' id='l122' data-llen='2702:2722'>　祭祀程子謂如尸如齊所以飬其志者是也</span><br/>
<span class='tline' id='l123' data-llen='2722:2730'>禮從宜使從俗</span><br/>
<span class='tline' id='l124' data-llen='2730:2756'><a onclick="displayPageImage('KR1d0067', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2756:2779'>　此言行禮之貴於時中也禮非以强世必從乎宜使</span><br/>
<span class='tline' id='l126' data-llen='2779:2802'>　非以自專必從乎俗應氏鏞曰大而百王百世質文</span><br/>
<span class='tline' id='l127' data-llen='2802:2825'>　損益之時小而一事一物泛應酬酢之節又曰五方</span><br/>
<span class='tline' id='l128' data-llen='2825:2848'>　皆有性千里不同風若失宜而違俗則非所以為禮</span><br/>
<span class='tline' id='l129' data-llen='2848:2857'>　非所以為使矣</span><br/>
<span class='tline' id='l130' data-llen='2857:2877'>夫禮者所以定親疏決嫌疑别同異明是非也</span><br/>
<span class='tline' id='l131' data-llen='2877:2900'>　此言禮之用至切於人也夫禮者本乎天秩而周於</span><br/>
<span class='tline' id='l132' data-llen='2900:2923'>　民用倫有親疏以此定之如五服有精粗重輕之類</span><br/>
<span class='tline' id='l133' data-llen='2923:2949'><a onclick="displayPageImage('KR1d0067', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2949:2972'>　是也情有嫌疑以此決之如男女不親授受嫂叔不</span><br/>
<span class='tline' id='l135' data-llen='2972:2995'>　通問之類是也事有同異以此别之如車服器用之</span><br/>
<span class='tline' id='l136' data-llen='2995:3018'>　有等殺鼎俎籩豆之有竒耦之類是也理有是非以</span><br/>
<span class='tline' id='l137' data-llen='3018:3041'>　此明之如冕純從衆拜上違衆之類是也案此節盖</span><br/>
<span class='tline' id='l138' data-llen='3041:3064'>　通五禮而言疏列五服之内大功以上諸條特以服</span><br/>
<span class='tline' id='l139' data-llen='3064:3087'>　制例之耳陳氏澔引之不詳學者因以此節專為喪</span><br/>
<span class='tline' id='l140' data-llen='3087:3111'>　禮而𤼵誤矣呉氏澄曰定親疏禮之仁也決嫌疑禮</span><br/>
<span class='tline' id='l141' data-llen='3111:3134'>　之義也别同異禮之禮也明是非禮之智也統言之</span><br/>
<span class='tline' id='l142' data-llen='3134:3160'><a onclick="displayPageImage('KR1d0067', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3160:3180'>　只是一禮細分之便屬四徳存乎善㑹而已</span><br/>
<span class='tline' id='l144' data-llen='3180:3200'>禮不妄説人不辭費禮不踰節不侵侮不好狎</span><br/>
<span class='tline' id='l145' data-llen='3200:3223'>　此言禮有至正之則也説悦同人能得乎禮之至正</span><br/>
<span class='tline' id='l146' data-llen='3223:3246'>　不惟有以自處亦並有以處人是故容止取其可觀</span><br/>
<span class='tline' id='l147' data-llen='3246:3269'>　不至佞媚而妄以説人也言語取其可信不至煩易</span><br/>
<span class='tline' id='l148' data-llen='3269:3292'>　而辭費也又且持躬必謹不至侈而踰節接物必恭</span><br/>
<span class='tline' id='l149' data-llen='3292:3315'>　不至傲而侵侮與人必莊不至慢而好狎也盖禮之</span><br/>
<span class='tline' id='l150' data-llen='3315:3338'>　於情也猶坊之於水也能約其情而無諂無驕則於</span><br/>
<span class='tline' id='l151' data-llen='3338:3364'><a onclick="displayPageImage('KR1d0067', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3364:3372'>　禮也其庻矣</span><br/>
<span class='tline' id='l153' data-llen='3372:3390'>脩身踐言謂之善行行脩言道禮之質也</span><br/>
<span class='tline' id='l154' data-llen='3390:3413'>　此言行禮之本也君子學禮匪直以外之文而已必</span><br/>
<span class='tline' id='l155' data-llen='3413:3436'>　也脩身以踐其言斯慥慥篤實而可謂之善行矣惟</span><br/>
<span class='tline' id='l156' data-llen='3436:3459'>　行無不脩而言合於道乃禮之本質也盖質者文之</span><br/>
<span class='tline' id='l157' data-llen='3459:3482'>　所傅以立也禮必以忠信為質故曰苟非其人道不</span><br/>
<span class='tline' id='l158' data-llen='3482:3487'>　虛行</span><br/>
<span class='tline' id='l159' data-llen='3487:3506'>禮聞取於人不聞取人禮聞來學不聞往教</span><br/>
<span class='tline' id='l160' data-llen='3506:3532'><a onclick="displayPageImage('KR1d0067', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3532:3555'>　此言禮在自重也學問之道固當無我然又不可不</span><br/>
<span class='tline' id='l162' data-llen='3555:3578'>　重其在我禮聞見取於人不聞引取人也所以然者</span><br/>
<span class='tline' id='l163' data-llen='3578:3601'>　禮聞人之來學不聞我之往教也案舊説上以為仕</span><br/>
<span class='tline' id='l164' data-llen='3601:3624'>　言下以為學言朱子曰此雖兩節其實互明一事今</span><br/>
<span class='tline' id='l165' data-llen='3624:3629'>　從之</span><br/>
<span class='tline' id='l166' data-llen='3629:3652'>道徳仁義非禮不成敎訓正俗非禮不備分争辨訟非</span><br/>
<span class='tline' id='l167' data-llen='3652:3675'>禮不決君臣上下父子兄弟非禮不定宦學事師非禮</span><br/>
<span class='tline' id='l168' data-llen='3675:3698'>不親班朝治軍涖官行法非禮威嚴不行禱祠祭祀供</span><br/>
<span class='tline' id='l169' data-llen='3698:3725'><a onclick="displayPageImage('KR1d0067', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3725:3748'>給鬼神非禮不誠不莊是以君子恭敬撙節退譲以明</span><br/>
<span class='tline' id='l171' data-llen='3748:3751'>禮</span><br/>
<span class='tline' id='l172' data-llen='3751:3774'>　此言君子所以重禮之故也撙節裁抑之意禮體事</span><br/>
<span class='tline' id='l173' data-llen='3774:3797'>　而無不在是故愛為仁宜為義行仁義而有得為道</span><br/>
<span class='tline' id='l174' data-llen='3797:3820'>　徳苟非禮則無以主乎敬而不可得而成矣身為教</span><br/>
<span class='tline' id='l175' data-llen='3820:3843'>　言為訓用教訓以正民俗苟非禮則無以善其規而</span><br/>
<span class='tline' id='l176' data-llen='3843:3866'>　不可得而備矣争有曲直之分訟有是非之辨苟非</span><br/>
<span class='tline' id='l177' data-llen='3866:3889'>　禮則無以折其中而不可得而決矣君臣上下主乎</span><br/>
<span class='tline' id='l178' data-llen='3889:3916'><a onclick="displayPageImage('KR1d0067', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3916:3939'>　義父子兄弟主乎恩苟非禮則無以明其分而不可</span><br/>
<span class='tline' id='l180' data-llen='3939:3962'>　得而定矣或宦或學以事其師非禮則情文扞格而</span><br/>
<span class='tline' id='l181' data-llen='3962:3985'>　不相親矣班朝治軍涖官行法非禮則體統陵替而</span><br/>
<span class='tline' id='l182' data-llen='3985:4008'>　威嚴不行矣禱祠祭祀以供給乎鬼神非禮則精神</span><br/>
<span class='tline' id='l183' data-llen='4008:4031'>　渙散而不誠不荘矣是以君子必務為恭敬撙節退</span><br/>
<span class='tline' id='l184' data-llen='4031:4054'>　譲以明禮禮之既明所以内而脩身外而治人幽而</span><br/>
<span class='tline' id='l185' data-llen='4054:4077'>　事神無不各盡其道也呂氏祖謙曰此只是一禮字</span><br/>
<span class='tline' id='l186' data-llen='4077:4101'>　孝經只是一孝字此類湏參求其所以然案恭敬以心</span><br/>
<span class='tline' id='l187' data-llen='4101:4128'><a onclick="displayPageImage('KR1d0067', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4128:4151'>　言撙節以事言退譲以儀言凡皆禮之實恭敬為本</span><br/>
<span class='tline' id='l189' data-llen='4151:4160'>　撙節退譲為用</span><br/>
<span class='tline' id='l190' data-llen='4160:4183'>鸚鵡能言不離飛鳥猩猩能言不離禽獸今人而無禮</span><br/>
<span class='tline' id='l191' data-llen='4183:4206'>雖能言不亦禽獸之心乎夫惟禽獸無禮故父子聚麀</span><br/>
<span class='tline' id='l192' data-llen='4206:4229'>是故聖人作為禮以教人使人以有禮知自别於禽獸</span><br/>
<span class='tline' id='l193' data-llen='4229:4252'>　此原禮所由始也人之血氣嗜慾視聽食息與禽獸</span><br/>
<span class='tline' id='l194' data-llen='4252:4275'>　異者無幾特禽獸之言與人異耳然鸚鵡能為人言</span><br/>
<span class='tline' id='l195' data-llen='4275:4298'>　終不離乎飛鳥猩猩能為人言終不離乎禽獸者以</span><br/>
<span class='tline' id='l196' data-llen='4298:4325'><a onclick="displayPageImage('KR1d0067', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4325:4348'>　其不知有禮也人若無禮則口雖能言不亦猶然禽</span><br/>
<span class='tline' id='l198' data-llen='4348:4371'>　獸之心乎夫禮之大端以倫理為重惟禽獸無禮故</span><br/>
<span class='tline' id='l199' data-llen='4371:4394'>　至父子聚麀聖人憂人之或淪於禽獸也是故作而</span><br/>
<span class='tline' id='l200' data-llen='4394:4417'>　在上制為禮以教人使人知有禮而自别於禽獸此</span><br/>
<span class='tline' id='l201' data-llen='4417:4440'>　人道所由立也案天地之性人為貴知有禮而允蹈</span><br/>
<span class='tline' id='l202' data-llen='4440:4456'>　焉所謂明於天性知自貴於物也</span><br/>
<span class='tline' id='l203' data-llen='4456:4479'>大上貴徳其次務施報禮尚往來往而不來非禮也來</span><br/>
<span class='tline' id='l204' data-llen='4479:4488'>而不往亦非禮也</span><br/>
<span class='tline' id='l205' data-llen='4488:4515'><a onclick="displayPageImage('KR1d0067', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4515:4538'>　此言禮之因時而起也禮以時為大人知禮至三王</span><br/>
<span class='tline' id='l207' data-llen='4538:4561'>　而備而不知其因時制禮有不得不然之故焉當三</span><br/>
<span class='tline' id='l208' data-llen='4561:4584'>　皇五帝在上風氣渾樸以徳為先但貴徳之及人而</span><br/>
<span class='tline' id='l209' data-llen='4584:4607'>　已次若三王之世風氣漸開其時之人務施而亦務</span><br/>
<span class='tline' id='l210' data-llen='4607:4630'>　報故先王因人情以制禮而所尚在於徃來若往施</span><br/>
<span class='tline' id='l211' data-llen='4630:4653'>　而不來報彼則非禮來施而不往報此則非禮均非</span><br/>
<span class='tline' id='l212' data-llen='4653:4676'>　所以為交際之道也案此非重徳而輕報施如老氏</span><br/>
<span class='tline' id='l213' data-llen='4676:4699'>　之見也盖徳不務報而禮則以報施為主使人亹亹</span><br/>
<span class='tline' id='l214' data-llen='4699:4726'><a onclick="displayPageImage('KR1d0067', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4726:4749'>　而不倦故曰禮得其報則樂又曰報者天下之利也</span><br/>
<span class='tline' id='l216' data-llen='4749:4772'>　利在天下而教實本於三王要亦因乎人情之自然</span><br/>
<span class='tline' id='l217' data-llen='4772:4776'>　也</span><br/>
<span class='tline' id='l218' data-llen='4776:4799'>人有禮則安無禮則危故曰禮者不可不學也夫禮者</span><br/>
<span class='tline' id='l219' data-llen='4799:4822'>自卑而尊人雖負販者必有尊也而况富貴乎富貴而</span><br/>
<span class='tline' id='l220' data-llen='4822:4842'>知好禮則不驕不盈貧賤而知好禮則志不懾</span><br/>
<span class='tline' id='l221' data-llen='4842:4865'>　此言禮之所係至重無人而不當學也人莫不喜安</span><br/>
<span class='tline' id='l222' data-llen='4865:4888'>　而惡危有禮則受益而安矣無禮則招損而危矣故</span><br/>
<span class='tline' id='l223' data-llen='4888:4915'><a onclick="displayPageImage('KR1d0067', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4915:4938'>　禮不可不學也夫禮必自卑而尊人以逹此心之恭</span><br/>
<span class='tline' id='l225' data-llen='4938:4961'>　敬是心也人皆有之雖負販至微當勞役之際猶必</span><br/>
<span class='tline' id='l226' data-llen='4961:4984'>　有所尊焉而相譲於路况等而上之為富貴人乎故</span><br/>
<span class='tline' id='l227' data-llen='4984:5007'>　富貴而知好禮則不至於驕盈貧賤而知好禮則志</span><br/>
<span class='tline' id='l228' data-llen='5007:5030'>　不至於懾禮逹分定而或慮其不安者未之有也案</span><br/>
<span class='tline' id='l229' data-llen='5030:5053'>　人之氣盈與氣歉者志不立也若惟禮是好則内重</span><br/>
<span class='tline' id='l230' data-llen='5053:5073'>　外輕而御境有權所以利用安身者在是矣</span><br/>
<span class='tline' id='l231' data-llen='5073:5096'>人生十年曰幼學二十曰弱冠三十曰壯有室四十曰</span><br/>
<span class='tline' id='l232' data-llen='5096:5123'><a onclick="displayPageImage('KR1d0067', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5123:5146'>強而仕五十曰艾服官政六十曰耆指使七十曰老而</span><br/>
<span class='tline' id='l234' data-llen='5146:5169'>傳八十九十曰耄七年曰悼悼與耄雖有罪不加刑焉</span><br/>
<span class='tline' id='l235' data-llen='5169:5176'>百年曰期頤</span><br/>
<span class='tline' id='l236' data-llen='5176:5199'>　此言幼而從學至於成徳始終之行也朱子曰陸農</span><br/>
<span class='tline' id='l237' data-llen='5199:5222'>　師點人生十年曰幼作一句學作一句下倣此艾髮</span><br/>
<span class='tline' id='l238' data-llen='5222:5245'>　蒼白如艾色人生以百年為期故曰期朱子曰期與</span><br/>
<span class='tline' id='l239' data-llen='5245:5268'>　朞字同周匝之義人之生也十年曰幼天性未漓貴</span><br/>
<span class='tline' id='l240' data-llen='5268:5291'>　乎有以飬之當從事於小學以立其本焉二十曰弱</span><br/>
<span class='tline' id='l241' data-llen='5291:5318'><a onclick="displayPageImage('KR1d0067', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5318:5341'>　始成人而加冠三十曰壯血氣定而有室四十曰强</span><br/>
<span class='tline' id='l243' data-llen='5341:5364'>　道明徳立始可出仕五十曰艾徳成更事可服官政</span><br/>
<span class='tline' id='l244' data-llen='5364:5387'>　為大夫六十曰耆時已稽久得以指事使人七十曰</span><br/>
<span class='tline' id='l245' data-llen='5387:5411'>　老氣日以衰得以家事𫝊子八十九十曰耄而知己</span><br/>
<span class='tline' id='l246' data-llen='5411:5434'>　衰猶夫七年曰悼而知未啓悼與耄雖或有罪而不</span><br/>
<span class='tline' id='l247' data-llen='5434:5457'>　復加刑周禮司刺所云幼弱老耄是也百年曰期年</span><br/>
<span class='tline' id='l248' data-llen='5457:5480'>　數已周凡飲食起居無不待飬於人者於此有頤之</span><br/>
<span class='tline' id='l249' data-llen='5480:5503'>　道焉聖王所以飬老而民興孝也案人之一生每十</span><br/>
<span class='tline' id='l250' data-llen='5503:5530'><a onclick="displayPageImage('KR1d0067', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5530:5553'>　年而異其名使人知盛衰之候而血氣以定十年而</span><br/>
<span class='tline' id='l252' data-llen='5553:5576'>　異其事使人知進退之方而志趨以專聖人治天下</span><br/>
<span class='tline' id='l253' data-llen='5576:5595'>　所為因時教養而躋斯民於仁夀之域也</span><br/>
<span class='tline' id='l254' data-llen='5595:5618'>大夫七十而致事若不得謝則必賜之几杖行役以婦</span><br/>
<span class='tline' id='l255' data-llen='5618:5641'>人適四方乘安車自稱曰老夫於其國則稱名越國而</span><br/>
<span class='tline' id='l256' data-llen='5641:5651'>問焉必告之以其制</span><br/>
<span class='tline' id='l257' data-llen='5651:5674'>　此言大夫致事之禮也行役役使也安車一馬小車</span><br/>
<span class='tline' id='l258' data-llen='5674:5698'>　坐而乘者七十曰老而𫝊故大夫年至七十致還所</span><br/>
<span class='tline' id='l259' data-llen='5698:5725'><a onclick="displayPageImage('KR1d0067', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5725:5748'>　掌之職事於朝以避賢路若君重之而不得謝必賜</span><br/>
<span class='tline' id='l261' data-llen='5748:5771'>　之以几杖欲以安其體助其力也行役必給以婦人</span><br/>
<span class='tline' id='l262' data-llen='5771:5794'>　欲順其指使也適四方必乘以安車恐渉於勞勩也</span><br/>
<span class='tline' id='l263' data-llen='5794:5817'>　於他國則自稱老夫明其君以愛賢之故至今猶列</span><br/>
<span class='tline' id='l264' data-llen='5817:5840'>　於朝也於本國則稱名以與士大夫同朝嫌以尊者</span><br/>
<span class='tline' id='l265' data-llen='5840:5863'>　自居也他國或以疑事越國來問必舉王朝所頒先</span><br/>
<span class='tline' id='l266' data-llen='5863:5886'>　君所行之舊制以告之不敢專以禮許人也案孔子</span><br/>
<span class='tline' id='l267' data-llen='5886:5909'>　曰君使臣以禮臣事君以忠今觀七十致事一條君</span><br/>
<span class='tline' id='l268' data-llen='5909:5936'><a onclick="displayPageImage('KR1d0067', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5936:5959'>　有眷畱優待之恩臣有謙退恭謹之節亦可以知禮</span><br/>
<span class='tline' id='l270' data-llen='5959:5968'>　與忠之一端矣</span><br/>
<span class='tline' id='l271' data-llen='5968:5991'>謀於長者必操几杖以從之長者問不辭譲而對非禮</span><br/>
<span class='tline' id='l272' data-llen='5991:5994'>也</span><br/>
<span class='tline' id='l273' data-llen='5994:6017'>　此言少事長之禮也凡有事就謀於長者則必操几</span><br/>
<span class='tline' id='l274' data-llen='6017:6040'>　杖從之以致其服勤之意若長者有問不辭譲而遽</span><br/>
<span class='tline' id='l275' data-llen='6040:6063'>　對即嫌於自是而非所以為禮也彭氏曰古之飬老</span><br/>
<span class='tline' id='l276' data-llen='6063:6086'>　乞言授几七十杖於朝八十不俟朝欲言政者君就</span><br/>
<span class='tline' id='l277' data-llen='6086:6113'><a onclick="displayPageImage('KR1d0067', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6113:6121'>　之况少者乎</span><br/>
<span class='tline' id='l279' data-llen='6121:6144'>凡為人子之禮冬溫而夏凊昏定而晨省在醜夷不爭</span><br/>
<span class='tline' id='l280' data-llen='6144:6167'>　此言人子事親之禮也凡為人子之禮所以事父母</span><br/>
<span class='tline' id='l281' data-llen='6167:6190'>　者無不備故於一歳也冬則溫之以禦其寒夏則凊</span><br/>
<span class='tline' id='l282' data-llen='6190:6213'>　之以辟其暑於一日也昏則定之以奠其居晨則省</span><br/>
<span class='tline' id='l283' data-llen='6213:6236'>　之以問其安至於在羣聚儕輩之中一於遜譲而未</span><br/>
<span class='tline' id='l284' data-llen='6236:6259'>　嘗與争又所謂不敢惡於人也案溫凊定省皆孝之</span><br/>
<span class='tline' id='l285' data-llen='6259:6282'>　事至於不敢以一朝之忿忘身以及親則所以體親</span><br/>
<span class='tline' id='l286' data-llen='6282:6309'><a onclick="displayPageImage('KR1d0067', 'WYG', '001-16b' );" name="001-16b" class="pb">[001-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6309:6316'>　心者至矣</span><br/>
<span class='tline' id='l288' data-llen='6316:6339'>夫為人子者三賜不及車馬故州閭鄉黨稱其孝也兄</span><br/>
<span class='tline' id='l289' data-llen='6339:6362'>弟親戚稱其慈也僚友稱其弟也執友稱其仁也交遊</span><br/>
<span class='tline' id='l290' data-llen='6362:6368'>稱其信也</span><br/>
<span class='tline' id='l291' data-llen='6368:6391'>　此言孝為徳之本也凡仕者一命受爵再命受衣服</span><br/>
<span class='tline' id='l292' data-llen='6391:6414'>　三命受車馬二十五家為閭五百家為黨五黨為州</span><br/>
<span class='tline' id='l293' data-llen='6414:6437'>　五州為鄉父在而為人子者至三賜受位雖尊貴之</span><br/>
<span class='tline' id='l294' data-llen='6437:6460'>　體宜備而不敢及車馬者其心盖在自卑以尊其親</span><br/>
<span class='tline' id='l295' data-llen='6460:6487'><a onclick="displayPageImage('KR1d0067', 'WYG', '001-17a' );" name="001-17a" class="pb">[001-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6487:6510'>　故州閭鄉黨見其實能敬親而稱其孝兄弟親戚見</span><br/>
<span class='tline' id='l297' data-llen='6510:6533'>　其實能愛親而稱其慈同官之僚友莫不稱其弟同</span><br/>
<span class='tline' id='l298' data-llen='6533:6556'>　志之執友莫不稱其仁同類之交遊莫不稱其信夫</span><br/>
<span class='tline' id='l299' data-llen='6556:6579'>　慈弟仁信為徳不同而皆統於孝此孝所以為百行</span><br/>
<span class='tline' id='l300' data-llen='6579:6602'>　之原也案鄭氏訓不及為不受朱子曰左氏傳魯叔</span><br/>
<span class='tline' id='l301' data-llen='6602:6625'>　孫豹聘於王王賜之路豹以上卿無路而不敢乘疑</span><br/>
<span class='tline' id='l302' data-llen='6625:6648'>　此不及車馬亦謂受之而不敢用耳若尊者之賜又</span><br/>
<span class='tline' id='l303' data-llen='6648:6671'>　爵秩所當得豈容獨辭而不受邪呉氏澄則曰賜與</span><br/>
<span class='tline' id='l304' data-llen='6671:6698'><a onclick="displayPageImage('KR1d0067', 'WYG', '001-17b' );" name="001-17b" class="pb">[001-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6698:6721'>　也三賜不及車馬與坊記饋獻不及車馬同意亦可</span><br/>
<span class='tline' id='l306' data-llen='6721:6727'>　備一解</span><br/>
<span class='tline' id='l307' data-llen='6727:6750'>見父之執不謂之進不敢進不謂之退不敢退不問不</span><br/>
<span class='tline' id='l308' data-llen='6750:6760'>敢對此孝子之行也</span><br/>
<span class='tline' id='l309' data-llen='6760:6783'>　此言人子錫類之孝也子之能孝其親者於父之執</span><br/>
<span class='tline' id='l310' data-llen='6783:6806'>　友亦無所不致其敬焉故當其見之不謂之進則不</span><br/>
<span class='tline' id='l311' data-llen='6806:6829'>　敢以進不謂之退則不敢以退不問則不敢以對也</span><br/>
<span class='tline' id='l312' data-llen='6829:6852'>　夫於進退不敢專則一舉足而不忘乎親可知問對</span><br/>
<span class='tline' id='l313' data-llen='6852:6879'><a onclick="displayPageImage('KR1d0067', 'WYG', '001-18a' );" name="001-18a" class="pb">[001-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6879:6902'>　不敢專則一出言而不忘乎親可知此所以為孝子</span><br/>
<span class='tline' id='l315' data-llen='6902:6908'>　之行也</span><br/>
<span class='tline' id='l316' data-llen='6908:6931'>夫為人子者出必告反必面所遊必有常所習必有業</span><br/>
<span class='tline' id='l317' data-llen='6931:6938'>恒言不稱老</span><br/>
<span class='tline' id='l318' data-llen='6938:6961'>　此亦言事親之禮也夫為人子者身父母之身即當</span><br/>
<span class='tline' id='l319' data-llen='6961:6984'>　心父母之心出則必告欲親知其所往也反則必面</span><br/>
<span class='tline' id='l320' data-llen='6984:7007'>　欲親知其已至也所遊必有常處而身不他徃慮貽</span><br/>
<span class='tline' id='l321' data-llen='7007:7030'>　親之憂也所習必有正業而心不妄用慮違親之敎</span><br/>
<span class='tline' id='l322' data-llen='7030:7057'><a onclick="displayPageImage('KR1d0067', 'WYG', '001-18b' );" name="001-18b" class="pb">[001-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7057:7080'>　也至於恒言則不稱老盖愛日之誠喜懼交併而不</span><br/>
<span class='tline' id='l324' data-llen='7080:7103'>　忍出諸口也案出必告者所以禀命反必面者兼省</span><br/>
<span class='tline' id='l325' data-llen='7103:7126'>　安否也夫父母於子之出入與所交所習時刻厪念</span><br/>
<span class='tline' id='l326' data-llen='7126:7149'>　惟恐己之衰老而不克見其成立者往往而然然則</span><br/>
<span class='tline' id='l327' data-llen='7149:7171'>　父母既心乎子而子或不以父母為心可謂孝乎</span><br/>
<span class='tline' id='l328' data-llen='7171:7194'>年長以倍則父事之十年以長則兄事之五年以長則</span><br/>
<span class='tline' id='l329' data-llen='7194:7209'>肩随之羣居五人則長者必異席</span><br/>
<span class='tline' id='l330' data-llen='7209:7232'>　此亦言事長之禮也先王制禮貴老為其近於父也</span><br/>
<span class='tline' id='l331' data-llen='7232:7259'><a onclick="displayPageImage('KR1d0067', 'WYG', '001-19a' );" name="001-19a" class="pb">[001-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7259:7282'>　敬長為其近於兄也有年長以倍者則以父事之所</span><br/>
<span class='tline' id='l333' data-llen='7282:7305'>　謂父之齒隨行是也有十年以長者則以兄事之所</span><br/>
<span class='tline' id='l334' data-llen='7305:7328'>　謂兄之齒鴈行是也有五年以長者則以肩隨之所</span><br/>
<span class='tline' id='l335' data-llen='7328:7351'>　謂行肩而不併是也如羣居五人則推年長者一人</span><br/>
<span class='tline' id='l336' data-llen='7351:7374'>　而異其席盖地敷横席坐容四人長者居席端若有</span><br/>
<span class='tline' id='l337' data-llen='7374:7397'>　五人應一人别席故必推長者當之也馬氏曰徐行</span><br/>
<span class='tline' id='l338' data-llen='7397:7420'>　後長者謂之弟疾行先長者謂之不弟堯舜之道孝</span><br/>
<span class='tline' id='l339' data-llen='7420:7443'>　弟而已矣夫孝弟見於歩趨疾徐之閒而聖人之道</span><br/>
<span class='tline' id='l340' data-llen='7443:7470'><a onclick="displayPageImage('KR1d0067', 'WYG', '001-19b' );" name="001-19b" class="pb">[001-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7470:7491'>　乃始於此盖逹事長之禮無所往而不為順也</span><br/>
<span class='tline' id='l342' data-llen='7491:7514'>為人子者居不主奥坐不中席行不中道立不中門食</span><br/>
<span class='tline' id='l343' data-llen='7514:7537'>饗不為槩祭祀不為尸聽於無聲視於無形不登髙不</span><br/>
<span class='tline' id='l344' data-llen='7537:7560'>臨深不苟訾不苟笑孝子不服闇不登危懼辱親也父</span><br/>
<span class='tline' id='l345' data-llen='7560:7573'>母存不許友以死不有私財</span><br/>
<span class='tline' id='l346' data-llen='7573:7596'>　此詳言事親之法也槩限量也為人子者居必别室</span><br/>
<span class='tline' id='l347' data-llen='7596:7619'>　而不敢主奥坐必偏坐而不敢中席行近左右而不</span><br/>
<span class='tline' id='l348' data-llen='7619:7642'>　敢中道立倚棖闑而不敢中門皆不敢當尊處也欲</span><br/>
<span class='tline' id='l349' data-llen='7642:7669'><a onclick="displayPageImage('KR1d0067', 'WYG', '001-20a' );" name="001-20a" class="pb">[001-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7669:7692'>　順親志故食饗不敢自為限量恐失子道故祭祀不</span><br/>
<span class='tline' id='l351' data-llen='7692:7715'>　敢為尸聽不特於有聲於無聲視不特於有形於無</span><br/>
<span class='tline' id='l352' data-llen='7715:7738'>　形恒若親之將有教使也一舉足而不敢忘父母不</span><br/>
<span class='tline' id='l353' data-llen='7738:7761'>　登髙恐致墜不臨深恐致陥也一出言而不敢忘父</span><br/>
<span class='tline' id='l354' data-llen='7761:7784'>　母不苟訾恐近䜛不苟笑恐近諂也不服行闇事以</span><br/>
<span class='tline' id='l355' data-llen='7784:7807'>　欺人於所不及見不登陟危險以徼倖於所不可知</span><br/>
<span class='tline' id='l356' data-llen='7807:7830'>　懼貽不令之名以辱吾親也父母存不敢輕生而許</span><br/>
<span class='tline' id='l357' data-llen='7830:7853'>　友以死不敢好貨而有私財家事統於尊而孝以守</span><br/>
<span class='tline' id='l358' data-llen='7853:7880'><a onclick="displayPageImage('KR1d0067', 'WYG', '001-20b' );" name="001-20b" class="pb">[001-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7880:7903'>　身為大也盖為孝子者能刻刻不忘父母而有以誠</span><br/>
<span class='tline' id='l360' data-llen='7903:7926'>　其身則即日用動静語黙之間而無忝所生之道無</span><br/>
<span class='tline' id='l361' data-llen='7926:7949'>　不在焉故曰身也者親之枝也不敬其親則傷其本</span><br/>
<span class='tline' id='l362' data-llen='7949:7966'>　而枝亦從而亡矣此不可以不察也</span><br/>
<span class='tline' id='l363' data-llen='7966:7989'>為人子者父母存冠衣不純素孤子當室冠衣不純采</span><br/>
<span class='tline' id='l364' data-llen='7989:8012'>　此言人子衣冠之禮也冠純謂冠飾衣純謂衣領緣</span><br/>
<span class='tline' id='l365' data-llen='8012:8035'>　為人子者父母俱存冠之純與衣之純不用素盖飾</span><br/>
<span class='tline' id='l366' data-llen='8035:8058'>　乎冠者或綦色之組纓或雜色之繢緌緣乎衣者或</span><br/>
<span class='tline' id='l367' data-llen='8058:8085'><a onclick="displayPageImage('KR1d0067', 'WYG', '001-21a' );" name="001-21a" class="pb">[001-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8085:8108'>　純以繢或純以青是也若夫年未三十而無父是為</span><br/>
<span class='tline' id='l369' data-llen='8108:8131'>　孤子至孤子而當室則有著代之義雖除喪以後必</span><br/>
<span class='tline' id='l370' data-llen='8131:8154'>　純以素併不若衆孤之純以采也案父母存則凡為</span><br/>
<span class='tline' id='l371' data-llen='8154:8177'>　子者有天倫之樂故全乎吉而冠衣皆尚乎文采父</span><br/>
<span class='tline' id='l372' data-llen='8177:8200'>　母没則為適子者有孺慕之誠故不忘乎凶而冠衣</span><br/>
<span class='tline' id='l373' data-llen='8200:8223'>　獨存其質素采之與素人以為其冠也衣也君子則</span><br/>
<span class='tline' id='l374' data-llen='8223:8246'>　以為此孝子之心也若心之哀樂不存而惟冠衣之</span><br/>
<span class='tline' id='l375' data-llen='8246:8258'>　有異固不足以為孝矣</span><br/>
<span class='tline' id='l376' data-llen='8258:8285'><a onclick="displayPageImage('KR1d0067', 'WYG', '001-21b' );" name="001-21b" class="pb">[001-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8285:8308'>幼子常視毋誑童子不衣裘裳立必正方不傾聽長者</span><br/>
<span class='tline' id='l378' data-llen='8308:8331'>與之提攜則兩手奉長者之手負劒辟咡詔之則掩口</span><br/>
<span class='tline' id='l379' data-llen='8331:8335'>而對</span><br/>
<span class='tline' id='l380' data-llen='8335:8358'>　此言䝉飬之貴端也視與示同負劒謂長者稍俯其</span><br/>
<span class='tline' id='l381' data-llen='8358:8381'>　身如負劒也辟偏也口旁謂之咡幼子之性本無不</span><br/>
<span class='tline' id='l382' data-llen='8381:8404'>　誠當常示之以無欺誑之道所以飬其性也至童子</span><br/>
<span class='tline' id='l383' data-llen='8404:8427'>　之所衣裘之溫非其所宜裳之飾非其所便所以飬</span><br/>
<span class='tline' id='l384' data-llen='8427:8451'>　其體也立必正所向聽不即於邪所以防其外而飬其</span><br/>
<span class='tline' id='l385' data-llen='8451:8478'><a onclick="displayPageImage('KR1d0067', 'WYG', '001-22a' );" name="001-22a" class="pb">[001-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8478:8501'>　中也若長者就童子而提攜以行則以兩手捧長者</span><br/>
<span class='tline' id='l387' data-llen='8501:8524'>　之手使習知尊敬之道也長者或於童子而負劒辟</span><br/>
<span class='tline' id='l388' data-llen='8524:8547'>　咡以詔則必掩口而後對使習知鄉尊者屛氣之禮</span><br/>
<span class='tline' id='l389' data-llen='8547:8570'>　也孔子曰少成若天性習慣如自然張子云教小兒</span><br/>
<span class='tline' id='l390' data-llen='8570:8593'>　且先安詳恭敬盖教之既豫則習與智長化與心成</span><br/>
<span class='tline' id='l391' data-llen='8593:8608'>　忽不自知其入於聖賢之域矣</span><br/>
<span class='tline' id='l392' data-llen='8608:8631'>從於先生不越路而與人言遭先生於道趨而進正立</span><br/>
<span class='tline' id='l393' data-llen='8631:8654'>拱手先生與之言則對不與之言則趨而退從長者而</span><br/>
<span class='tline' id='l394' data-llen='8654:8681'><a onclick="displayPageImage('KR1d0067', 'WYG', '001-22b' );" name="001-22b" class="pb">[001-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8681:8701'>上丘陵則必鄉長者所視登城不指城上不呼</span><br/>
<span class='tline' id='l396' data-llen='8701:8724'>　此言敬師長之禮也先生年徳俱髙可為人師者長</span><br/>
<span class='tline' id='l397' data-llen='8724:8747'>　者但以年稱而已弟子從先生而行則不越路而與</span><br/>
<span class='tline' id='l398' data-llen='8747:8770'>　他人言尊不二也或遭先生於路則急趨而進正立</span><br/>
<span class='tline' id='l399' data-llen='8770:8793'>　拱手以竢恐有所教令也與言則對承其命也不與</span><br/>
<span class='tline' id='l400' data-llen='8793:8816'>　言則退承其志也若從長者而上於丘陵長者有所</span><br/>
<span class='tline' id='l401' data-llen='8816:8839'>　視則必鄉其所視恐將有問可即所見以對也登城</span><br/>
<span class='tline' id='l402' data-llen='8839:8862'>　則不敢手有所指城上則不敢口有所呼恐惑人於</span><br/>
<span class='tline' id='l403' data-llen='8862:8889'><a onclick="displayPageImage('KR1d0067', 'WYG', '001-23a' );" name="001-23a" class="pb">[001-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8889:8912'>　屬耳目之地也夫登城者無論從長者與否皆當不</span><br/>
<span class='tline' id='l405' data-llen='8912:8931'>　指不呼由上丘陵而推之則此亦其類矣</span><br/>
<span class='tline' id='l406' data-llen='8931:8954'>將適舍求毋固将上堂聲必揚户外有二屨言聞則入</span><br/>
<span class='tline' id='l407' data-llen='8954:8977'>言不聞則不入将入户視必下入户奉扄視瞻毋回户</span><br/>
<span class='tline' id='l408' data-llen='8977:9000'>開亦開户闔亦闔有後入者闔而勿遂毋踐屨毋踖席</span><br/>
<span class='tline' id='l409' data-llen='9000:9010'>摳衣趨隅必慎唯諾</span><br/>
<span class='tline' id='l410' data-llen='9010:9033'>　此言為客之禮也遂盡也踖躐也将適主人之舍求</span><br/>
<span class='tline' id='l411' data-llen='9033:9056'>　毋出於固恐人無以應之也将上主人之堂聲必主</span><br/>
<span class='tline' id='l412' data-llen='9056:9083'><a onclick="displayPageImage('KR1d0067', 'WYG', '001-23b' );" name="001-23b" class="pb">[001-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9083:9106'>　於揚欲人有以知之也如户外有二人之屨言聞則</span><br/>
<span class='tline' id='l414' data-llen='9106:9129'>　入言不聞則不入慮有宻謀而避之也其將入户則</span><br/>
<span class='tline' id='l415' data-llen='9129:9152'>　視必下兩手當心如奉扃然雖有視瞻毋或回轉不</span><br/>
<span class='tline' id='l416' data-llen='9152:9175'>　敢掩人之私也戸之開者則入亦開户之闔者則入</span><br/>
<span class='tline' id='l417' data-llen='9175:9198'>　亦闔不敢違主人之意也猶有從後入者則雖闔而</span><br/>
<span class='tline' id='l418' data-llen='9198:9221'>　勿遂為嫌於拒他客之來也就席之時毋或踐屨貴</span><br/>
<span class='tline' id='l419' data-llen='9221:9244'>　其人也毋或踖席正其位也必摳其衣便於坐也必</span><br/>
<span class='tline' id='l420' data-llen='9244:9267'>　趨於隅明其譲也及坐既定而必慎其唯諾禮之所</span><br/>
<span class='tline' id='l421' data-llen='9267:9294'><a onclick="displayPageImage('KR1d0067', 'WYG', '001-24a' );" name="001-24a" class="pb">[001-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9294:9318'>　　為無往而不盡也案此所述假館與升堂入室即位</span><br/>
<span class='tline' id='l423' data-llen='9318:9342'>　　之事莫不有禮存乎其間盖人能収斂此心以曲體</span><br/>
<span class='tline' id='l424' data-llen='9342:9366'>　　人心習之既久則言辭動作之不得乎禮意者少矣</span><br/>
<span class='tline' id='l425' data-llen='9366:9369'>　</span><br/>
<span class='tline' id='l426' data-llen='9369:9372'>　</span><br/>
<span class='tline' id='l427' data-llen='9372:9375'>　</span><br/>
<span class='tline' id='l428' data-llen='9375:9378'>　</span><br/>
<span class='tline' id='l429' data-llen='9378:9381'>　</span><br/>
<span class='tline' id='l430' data-llen='9381:9408'><a onclick="displayPageImage('KR1d0067', 'WYG', '001-24b' );" name="001-24b" class="pb">[001-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9408:9411'>　</span><br/>
<span class='tline' id='l432' data-llen='9411:9414'>　</span><br/>
<span class='tline' id='l433' data-llen='9414:9417'>　</span><br/>
<span class='tline' id='l434' data-llen='9417:9420'>　</span><br/>
<span class='tline' id='l435' data-llen='9420:9423'>　</span><br/>
<span class='tline' id='l436' data-llen='9423:9426'>　</span><br/>
<span class='tline' id='l437' data-llen='9426:9429'>　</span><br/>
<span class='tline' id='l438' data-llen='9429:9439'>日講禮記解義卷一</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1d0067', 'WYG', '036-1a' );" name="036-1a" class="pb">[036-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:194'>　欽定四庫全書</span><br/>
<span class='tline' id='l9' data-llen='194:206'>日講禮記解義卷三十六</span><br/>
<span class='tline' id='l10' data-llen='206:213'>　喪服小記</span><br/>
<span class='tline' id='l11' data-llen='213:237'>　　喪服小記盖對喪大記而言乃儀禮第十二篇疏義</span><br/>
<span class='tline' id='l12' data-llen='237:261'>　　朱子謂是喪服傳也喪服為正經篇名正經之後有</span><br/>
<span class='tline' id='l13' data-llen='261:285'>　　記既以補經文所未備此篇詳於喪服又補正經後</span><br/>
<span class='tline' id='l14' data-llen='285:305'>　　記之所未備以所記之事較小故名小記</span><br/>
<span class='tline' id='l15' data-llen='305:329'>　斬衰括髪以麻為母括髪以麻免而以布齊衰帶惡筓</span><br/>
<span class='tline' id='l16' data-llen='329:355'><a onclick="displayPageImage('KR1d0067', 'WYG', '036-1b' );" name="036-1b" class="pb">[036-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='355:379'>　以終喪男子冠而婦人筓男子免而婦人髽其義為男</span><br/>
<span class='tline' id='l18' data-llen='379:390'>　子則免為婦人則髽</span><br/>
<span class='tline' id='l19' data-llen='390:414'>　　此言男女居喪首飾之別也斬衰主人為父之服括</span><br/>
<span class='tline' id='l20' data-llen='414:438'>　　髪者以麻自項而前交於額上卻而繞於紒也小斂</span><br/>
<span class='tline' id='l21' data-llen='438:462'>　　為父括髪而至於成服為母則初括髪及拜賓後即</span><br/>
<span class='tline' id='l22' data-llen='462:486'>　　堂下之位而免齊衰以榛木為筓謂之惡筓髽有二</span><br/>
<span class='tline' id='l23' data-llen='486:510'>　　斬衰麻髽齊衰布髽皆名露紒主人為父斬衰則括</span><br/>
<span class='tline' id='l24' data-llen='510:534'>　　髪以麻為母亦括髪以麻但著免而用布婦人服齊</span><br/>
<span class='tline' id='l25' data-llen='534:560'><a onclick="displayPageImage('KR1d0067', 'WYG', '036-2a' );" name="036-2a" class="pb">[036-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='560:583'>　衰則絰帶惡筓直至終喪始除其在吉時男子首有</span><br/>
<span class='tline' id='l27' data-llen='583:606'>　吉冠婦人首有吉筓於父喪則男以六升布為冠婦</span><br/>
<span class='tline' id='l28' data-llen='606:629'>　以箭篠為筓於母則男以七升布為冠婦以榛木為</span><br/>
<span class='tline' id='l29' data-llen='629:652'>　筓是冠筓一也又男子於齊衰喪著免婦人於斬衰</span><br/>
<span class='tline' id='l30' data-llen='652:675'>　齊衰皆著髽其義無他以為男子則免為婦人則髽</span><br/>
<span class='tline' id='l31' data-llen='675:698'>　是免髽又一也鄭注云筓所以卷髪帶所以持身也</span><br/>
<span class='tline' id='l32' data-llen='698:716'>　婦人質於喪所以自卷持者有除無變</span><br/>
<span class='tline' id='l33' data-llen='716:726'>苴杖竹也削杖桐也</span><br/>
<span class='tline' id='l34' data-llen='726:752'><a onclick="displayPageImage('KR1d0067', 'WYG', '036-2b' );" name="036-2b" class="pb">[036-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='752:775'>　此言杖制之異也斬衰所用之苴杖以竹為之齊衰</span><br/>
<span class='tline' id='l36' data-llen='775:798'>　之削杖以桐為之孔氏疏曰苴者黯也必用竹者以</span><br/>
<span class='tline' id='l37' data-llen='798:821'>　其體圓性貞四時不改眀子為父有終身之痛也削</span><br/>
<span class='tline' id='l38' data-llen='821:844'>　者殺也必用桐者桐隨時凋落謂母喪外雖削殺服</span><br/>
<span class='tline' id='l39' data-llen='844:867'>　從時除而終身之心當與父同也案扶老之杖本上</span><br/>
<span class='tline' id='l40' data-llen='867:890'>　末下惟喪杖皆下本竹取幹桐取枝枝近幹處必粗</span><br/>
<span class='tline' id='l41' data-llen='890:913'>　故削之杜氏謂員削之以全體言賈氏據變除禮謂</span><br/>
<span class='tline' id='l42' data-llen='913:936'>　削之使方指拄地處耳古人用木如棘之言吉桑之</span><br/>
<span class='tline' id='l43' data-llen='936:962'><a onclick="displayPageImage('KR1d0067', 'WYG', '036-3a' );" name="036-3a" class="pb">[036-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='962:984'>　言喪則桐之言同為同於父猶稱妣為比於父也</span><br/>
<span class='tline' id='l45' data-llen='984:998'>祖父卒而后為祖母後者三年</span><br/>
<span class='tline' id='l46' data-llen='998:1021'>　此言適孫承重之服也適孫無父則承重而為祖三</span><br/>
<span class='tline' id='l47' data-llen='1021:1044'>　年故必祖父既卒而后為祖母後者亦三年盖祖父</span><br/>
<span class='tline' id='l48' data-llen='1044:1067'>　在則其服如父在為母也此祖母之喪厭於祖父者</span><br/>
<span class='tline' id='l49' data-llen='1067:1081'>　也若庶孫則為祖父母皆期</span><br/>
<span class='tline' id='l50' data-llen='1081:1104'>為父母長子稽顙大夫弔之雖緦必稽顙婦人為夫與</span><br/>
<span class='tline' id='l51' data-llen='1104:1114'>長子稽顙其餘則否</span><br/>
<span class='tline' id='l52' data-llen='1114:1140'><a onclick="displayPageImage('KR1d0067', 'WYG', '036-3b' );" name="036-3b" class="pb">[036-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1140:1163'>　此言居喪稽首之禮也服重者必先稽顙而後拜賔</span><br/>
<span class='tline' id='l54' data-llen='1163:1186'>　故為父母為長子皆稽顙此義起於所服也如大夫</span><br/>
<span class='tline' id='l55' data-llen='1186:1209'>　而弔於士雖緦服必稽顙此義起於所弔也婦人既</span><br/>
<span class='tline' id='l56' data-llen='1209:1232'>　受重於他族故為夫與長子皆稽顙其餘則否此又</span><br/>
<span class='tline' id='l57' data-llen='1232:1255'>　義起於所服也案鄭注其餘否恩殺於父母也女主</span><br/>
<span class='tline' id='l58' data-llen='1255:1278'>　必使異姓則女子在室亦無為主拜賓之禮稽顙自</span><br/>
<span class='tline' id='l59' data-llen='1278:1297'>　無所用之不待既嫁而後恩殺於父母也</span><br/>
<span class='tline' id='l60' data-llen='1297:1311'>男主必使同姓女主必使異姓</span><br/>
<span class='tline' id='l61' data-llen='1311:1337'><a onclick="displayPageImage('KR1d0067', 'WYG', '036-4a' );" name="036-4a" class="pb">[036-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1337:1360'>　此言主喪之禮也異姓同宗之婦也喪必有男主以</span><br/>
<span class='tline' id='l63' data-llen='1360:1383'>　接男賓女主以接女賓父母之䘮適子為男主適婦</span><br/>
<span class='tline' id='l64' data-llen='1383:1406'>　為女主若無男主而使人攝主必使喪家同姓之男</span><br/>
<span class='tline' id='l65' data-llen='1406:1429'>　無女主而使人攝主必使喪家異姓之女徐氏師曽</span><br/>
<span class='tline' id='l66' data-llen='1429:1452'>　曰此為無主後者而言男主使同姓雖壻不得與女</span><br/>
<span class='tline' id='l67' data-llen='1452:1468'>　主使異姓雖姊妹及女不得與也</span><br/>
<span class='tline' id='l68' data-llen='1468:1479'>為父後者為出母無服</span><br/>
<span class='tline' id='l69' data-llen='1479:1502'>　此言不喪出母之禮也出妻之子為母期而不禫父</span><br/>
<span class='tline' id='l70' data-llen='1502:1528'><a onclick="displayPageImage('KR1d0067', 'WYG', '036-4b' );" name="036-4b" class="pb">[036-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1528:1551'>　沒則為父後者為出母無服盖適子係嗣烝嘗不敢</span><br/>
<span class='tline' id='l72' data-llen='1551:1563'>　以私親廢先祖之祀也</span><br/>
<span class='tline' id='l73' data-llen='1563:1585'>親親以三為五以五為九上殺下殺旁殺而親畢矣</span><br/>
<span class='tline' id='l74' data-llen='1585:1608'>　此言五服隆殺之義也親親之禮上父下子而已居</span><br/>
<span class='tline' id='l75' data-llen='1608:1631'>　其中為三父之上有祖子之下有孫是以三為五祖</span><br/>
<span class='tline' id='l76' data-llen='1631:1655'>　之上有曽高二祖孫之下有曽𤣥二孫是以五為九</span><br/>
<span class='tline' id='l77' data-llen='1655:1679'>　制服之法由父而至高祖為上殺由子而至𤣥孫為</span><br/>
<span class='tline' id='l78' data-llen='1679:1702'>　下殺由親兄弟而至同髙祖之兄弟為旁殺自此而</span><br/>
<span class='tline' id='l79' data-llen='1702:1728'><a onclick="displayPageImage('KR1d0067', 'WYG', '036-5a' );" name="036-5a" class="pb">[036-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1728:1751'>　外本宗之親已盡則無服矣鄭注云已上親父下親</span><br/>
<span class='tline' id='l81' data-llen='1751:1774'>　子三也以父親祖以子親孫五也以祖親髙祖以孫</span><br/>
<span class='tline' id='l82' data-llen='1774:1797'>　親元孫九也殺謂親益疏者服之則輕也夫人生則</span><br/>
<span class='tline' id='l83' data-llen='1797:1820'>　有父壯則有子父子與已此小宗伯三族之別也父</span><br/>
<span class='tline' id='l84' data-llen='1820:1843'>　者子之祖因上推之以及於己之祖子者父之孫因</span><br/>
<span class='tline' id='l85' data-llen='1843:1866'>　下推之以及於己之孫是之謂以三為五也己之祖</span><br/>
<span class='tline' id='l86' data-llen='1866:1889'>　自己子視之則為曽祖王父自己孫視之則為髙祖</span><br/>
<span class='tline' id='l87' data-llen='1889:1912'>　王父己之孫自己父視之則為曽孫自己祖視之則</span><br/>
<span class='tline' id='l88' data-llen='1912:1938'><a onclick="displayPageImage('KR1d0067', 'WYG', '036-5b' );" name="036-5b" class="pb">[036-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1938:1961'>　為元孫故又上推以及己之曽髙下推以及己之曽</span><br/>
<span class='tline' id='l90' data-llen='1961:1984'>　元是之謂以五為九也己之所親以一為三祖孫所</span><br/>
<span class='tline' id='l91' data-llen='1984:2007'>　親以五為七記不言者以父子一體而髙元與曽同</span><br/>
<span class='tline' id='l92' data-llen='2007:2030'>　服故不辨異之也服父三年服祖期則曽祖宜大功</span><br/>
<span class='tline' id='l93' data-llen='2030:2053'>　髙祖宜小功而皆齊衰三月者不敢以大小功旁親</span><br/>
<span class='tline' id='l94' data-llen='2053:2076'>　之服加乎至尊故重其衰麻尊尊也減其日月恩殺</span><br/>
<span class='tline' id='l95' data-llen='2076:2099'>　也此之謂上殺服適子三年庶子期適孫期庶孫大</span><br/>
<span class='tline' id='l96' data-llen='2099:2122'>　功則曽孫宜五月而與元孫皆緦麻三月者曽孫服</span><br/>
<span class='tline' id='l97' data-llen='2122:2148'><a onclick="displayPageImage('KR1d0067', 'WYG', '036-6a' );" name="036-6a" class="pb">[036-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2148:2171'>　曾祖三月曽祖報之亦三月曽祖尊也故加齊衰曽</span><br/>
<span class='tline' id='l99' data-llen='2171:2194'>　孫卑也故服緦麻此之謂下殺服祖期則世叔宜大</span><br/>
<span class='tline' id='l100' data-llen='2194:2217'>　功以其與父一體故加以期從世叔則疏矣加所不</span><br/>
<span class='tline' id='l101' data-llen='2217:2240'>　及故服小功族世叔又疏矣故服緦麻此發父而旁</span><br/>
<span class='tline' id='l102' data-llen='2240:2263'>　殺者也祖之兄弟小功曽祖兄弟緦麻髙祖兄弟無</span><br/>
<span class='tline' id='l103' data-llen='2263:2286'>　服此發祖而旁殺者也同父至親期同祖為從大功</span><br/>
<span class='tline' id='l104' data-llen='2286:2309'>　同曽祖為再從小功同髙祖為三從緦麻此發兄弟</span><br/>
<span class='tline' id='l105' data-llen='2309:2332'>　而旁殺者也父為子期兄弟之子宜九月不九月而</span><br/>
<span class='tline' id='l106' data-llen='2332:2358'><a onclick="displayPageImage('KR1d0067', 'WYG', '036-6b' );" name="036-6b" class="pb">[036-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2358:2381'>　期者以其猶子而進之也從兄弟之子小功再從兄</span><br/>
<span class='tline' id='l108' data-llen='2381:2404'>　弟之子緦麻此發子而旁殺者也祖為孫大功兄弟</span><br/>
<span class='tline' id='l109' data-llen='2404:2427'>　之孫小功從兄弟之孫緦麻此發孫而旁殺者也盖</span><br/>
<span class='tline' id='l110' data-llen='2427:2450'>　服有加也有報也有降也祖之齊衰世叔從子之期</span><br/>
<span class='tline' id='l111' data-llen='2450:2473'>　皆加也曽孫之三月與兄弟之孫五月皆報也若夫</span><br/>
<span class='tline' id='l112' data-llen='2473:2487'>　降有四品則非五服之正也</span><br/>
<span class='tline' id='l113' data-llen='2487:2510'>王者禘其祖之所自出以其祖配之而立四廟庶子王</span><br/>
<span class='tline' id='l114' data-llen='2510:2515'>亦如之</span><br/>
<span class='tline' id='l115' data-llen='2515:2541'><a onclick="displayPageImage('KR1d0067', 'WYG', '036-7a' );" name="036-7a" class="pb">[036-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2541:2564'>　此言王者禘祭立廟之制也庶子王或無世子或世</span><br/>
<span class='tline' id='l117' data-llen='2564:2587'>　子有廢疾不可立而庶子立為王者也禘為王者之</span><br/>
<span class='tline' id='l118' data-llen='2587:2610'>　大祭盖推始祖所自出之帝祀之於始祖之廟以始</span><br/>
<span class='tline' id='l119' data-llen='2610:2633'>　祖配之而又立四親廟以事髙曽祖禰凡庶子之為</span><br/>
<span class='tline' id='l120' data-llen='2633:2656'>　王者其祭亦如之案禘之與郊自兩事也注疏以禘</span><br/>
<span class='tline' id='l121' data-llen='2656:2679'>　為郊天以祖所自出為先祖所從出之天若所謂感</span><br/>
<span class='tline' id='l122' data-llen='2679:2702'>　生帝者非也劉氏謂而立四廟之上當有諸侯及其</span><br/>
<span class='tline' id='l123' data-llen='2702:2725'>　大祖六字不若方氏謂據月祭之親廟言之於文義</span><br/>
<span class='tline' id='l124' data-llen='2725:2751'><a onclick="displayPageImage('KR1d0067', 'WYG', '036-7b' );" name="036-7b" class="pb">[036-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2751:2774'>　為協庶子不祭庶子王然後祭尊正統也陳氏乃謂</span><br/>
<span class='tline' id='l126' data-llen='2774:2797'>　旁支入繼自立四廟視始受命而王者其說尤繆光</span><br/>
<span class='tline' id='l127' data-llen='2797:2820'>　武中興特起非漢哀帝宋英宗之比劉氏又謂庶子</span><br/>
<span class='tline' id='l128' data-llen='2820:2843'>　王亦如之當承慈母與妾母不世祭也之下則古未</span><br/>
<span class='tline' id='l129' data-llen='2843:2858'>　有為妾立四廟者其說亦非也</span><br/>
<span class='tline' id='l130' data-llen='2858:2881'>別子為祖繼別為宗繼禰者為小宗有五世而遷之宗</span><br/>
<span class='tline' id='l131' data-llen='2881:2904'>其繼髙祖者也是故祖遷於上宗易於下尊祖故敬宗</span><br/>
<span class='tline' id='l132' data-llen='2904:2914'>敬宗所以尊祖禰也</span><br/>
<span class='tline' id='l133' data-llen='2914:2940'><a onclick="displayPageImage('KR1d0067', 'WYG', '036-8a' );" name="036-8a" class="pb">[036-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2940:2963'>　此眀尊祖敬宗之義也所謂別子有三一是諸侯嫡</span><br/>
<span class='tline' id='l135' data-llen='2963:2986'>　子之弟別於正嫡二是異姓之公子來自他國別於</span><br/>
<span class='tline' id='l136' data-llen='2986:3009'>　本國不来者三是庶姓起為卿大夫別於不仕者皆</span><br/>
<span class='tline' id='l137' data-llen='3009:3032'>　與後世為姓祖繼別子之適長子則與族人為大宗</span><br/>
<span class='tline' id='l138' data-llen='3032:3055'>　別子之庶子繼以長子則為同父兄弟之小宗夫大</span><br/>
<span class='tline' id='l139' data-llen='3055:3078'>　宗百世不遷其有五世而遷者繼髙祖之小宗是也</span><br/>
<span class='tline' id='l140' data-llen='3078:3101'>　故五世以上無服則祖遷於上因各從其近者為宗</span><br/>
<span class='tline' id='l141' data-llen='3101:3124'>　則宗易於下盖宗是祖之正體惟其尊祖所以敬宗</span><br/>
<span class='tline' id='l142' data-llen='3124:3150'><a onclick="displayPageImage('KR1d0067', 'WYG', '036-8b' );" name="036-8b" class="pb">[036-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3150:3173'>　敬宗正所以尊祖禰也孔氏疏曰此五世而遷實是</span><br/>
<span class='tline' id='l144' data-llen='3173:3196'>　繼髙祖者之子記文畧唯云繼髙祖若繼髙祖之身</span><br/>
<span class='tline' id='l145' data-llen='3196:3219'>　未滿五世猶為宗也族人一身事四宗事親兄弟之</span><br/>
<span class='tline' id='l146' data-llen='3219:3242'>　適是繼禰小宗也事從兄弟之適是繼祖小宗也事</span><br/>
<span class='tline' id='l147' data-llen='3242:3265'>　再從兄弟之適是繼曽祖小宗也事三從兄弟之適</span><br/>
<span class='tline' id='l148' data-llen='3265:3288'>　是繼髙祖小宗也小宗凡四獨云繼禰者初皆繼禰</span><br/>
<span class='tline' id='l149' data-llen='3288:3299'>　為始據初為元故也</span><br/>
<span class='tline' id='l150' data-llen='3299:3322'>庶子不祭祖者明其宗也庶子不為長子斬不繼祖與</span><br/>
<span class='tline' id='l151' data-llen='3322:3348'><a onclick="displayPageImage('KR1d0067', 'WYG', '036-9a' );" name="036-9a" class="pb">[036-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3348:3371'>禰故也庶子不祭殤與無後者殤與無後者從祖祔食</span><br/>
<span class='tline' id='l153' data-llen='3371:3383'>庶子不祭禰者明其宗也</span><br/>
<span class='tline' id='l154' data-llen='3383:3406'>　此言庶子之禮以眀重祭之意也長中下殤未成人</span><br/>
<span class='tline' id='l155' data-llen='3406:3429'>　而死者也無後者成人未昏或已昏無子者也庶子</span><br/>
<span class='tline' id='l156' data-llen='3429:3452'>　不得祭祖者所以眀其宗也庶子不為其長子服斬</span><br/>
<span class='tline' id='l157' data-llen='3452:3475'>　衰三年以不得繼祖與禰故也庶子不祭殤與無後</span><br/>
<span class='tline' id='l158' data-llen='3475:3498'>　者以殤與無後者宜從祭祖之時祔食而祖廟在宗</span><br/>
<span class='tline' id='l159' data-llen='3498:3521'>　子之家也庶子不得祭禰者亦以眀其宗也劉智釋</span><br/>
<span class='tline' id='l160' data-llen='3521:3547'><a onclick="displayPageImage('KR1d0067', 'WYG', '036-9b' );" name="036-9b" class="pb">[036-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3547:3570'>　疑曰父之重長子以其當為禰後也其所繼者於父</span><br/>
<span class='tline' id='l162' data-llen='3570:3593'>　則禰於子則祖也孔疏云禮為後者有四條皆不為</span><br/>
<span class='tline' id='l163' data-llen='3593:3616'>　斬有體而不正庶子為後是也有正而不體適孫為</span><br/>
<span class='tline' id='l164' data-llen='3616:3639'>　後是也有傳重而非正體庶孫為後是也有正體而</span><br/>
<span class='tline' id='l165' data-llen='3639:3662'>　不傳重適子有廢疾不立是也四者皆期惟正體又</span><br/>
<span class='tline' id='l166' data-llen='3662:3685'>　傳重者乃極服耳案鄭注以不祭祖為祖之庶此庶</span><br/>
<span class='tline' id='l167' data-llen='3685:3708'>　子與宗子俱為適士得立二廟而祖廟在宗子之家</span><br/>
<span class='tline' id='l168' data-llen='3708:3731'>　不祭禰為父之庶此庶子與宗子俱為下士得立一</span><br/>
<span class='tline' id='l169' data-llen='3731:3758'><a onclick="displayPageImage('KR1d0067', 'WYG', '036-10a' );" name="036-10a" class="pb">[036-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3758:3781'>　廟而禰廟在宗子之家朱子以為說得繁碎質言之</span><br/>
<span class='tline' id='l171' data-llen='3781:3804'>　只是庶子不祭耳注又以不祭殤為父之庶不祭無</span><br/>
<span class='tline' id='l172' data-llen='3804:3827'>　後為祖之庶實則無後者祖庶固不得祭父庶亦不</span><br/>
<span class='tline' id='l173' data-llen='3827:3833'>　得祭也</span><br/>
<span class='tline' id='l174' data-llen='3833:3852'>親親尊尊長長男女之有別人道之大者也</span><br/>
<span class='tline' id='l175' data-llen='3852:3875'>　此眀服制隆殺之義也親親謂父母尊尊謂祖曽髙</span><br/>
<span class='tline' id='l176' data-llen='3875:3898'>　長長謂兄及旁親不言卑幼舉尊長該之也男女有</span><br/>
<span class='tline' id='l177' data-llen='3898:3921'>　別若為父斬而母齊衰為在室姑姊妹期出嫁大功</span><br/>
<span class='tline' id='l178' data-llen='3921:3948'><a onclick="displayPageImage('KR1d0067', 'WYG', '036-10b' );" name="036-10b" class="pb">[036-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3948:3971'>　為夫斬為妻期之屬服之所由制或以親親或以尊</span><br/>
<span class='tline' id='l180' data-llen='3971:3994'>　尊或以長長或以男女之有別此皆人道之大者也</span><br/>
<span class='tline' id='l181' data-llen='3994:4017'>　案吳氏以親親為下治子孫孔氏以尊尊為祖及曽</span><br/>
<span class='tline' id='l182' data-llen='4017:4040'>　髙此特一隅耳親親莫大於父子尊尊莫大於君臣</span><br/>
<span class='tline' id='l183' data-llen='4040:4058'>　觀喪服所謂以恩制以義制者可知矣</span><br/>
<span class='tline' id='l184' data-llen='4058:4081'>從服者所從亡則已屬從者所從雖沒也服妾從女君</span><br/>
<span class='tline' id='l185' data-llen='4081:4093'>而出則不為女君之子服</span><br/>
<span class='tline' id='l186' data-llen='4093:4116'>　此眀從服之制也妾謂女君之姪娣服之制有所謂</span><br/>
<span class='tline' id='l187' data-llen='4116:4143'><a onclick="displayPageImage('KR1d0067', 'WYG', '036-11a' );" name="036-11a" class="pb">[036-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4143:4166'>　從服者謂與彼本非親屬徒從此而服彼如妾為女</span><br/>
<span class='tline' id='l189' data-llen='4166:4189'>　君之黨子從母服於母之君母妾子為君母之黨臣</span><br/>
<span class='tline' id='l190' data-llen='4189:4212'>　從君而服君之黨是已此四者惟女君雖沒妾猶服</span><br/>
<span class='tline' id='l191' data-llen='4212:4235'>　女君之黨其餘則所從既亡即止而不服有所謂屬</span><br/>
<span class='tline' id='l192' data-llen='4235:4258'>　從者謂骨血連續以為親如子從母服母之黨妻從</span><br/>
<span class='tline' id='l193' data-llen='4258:4281'>　夫服夫之黨夫從妻服妻之黨是已此三者則所從</span><br/>
<span class='tline' id='l194' data-llen='4281:4304'>　雖沒猶為之服又妾與女君同入因服女君之子若</span><br/>
<span class='tline' id='l195' data-llen='4304:4327'>　女君既出而妾從之出則其子死惟母自服之妾以</span><br/>
<span class='tline' id='l196' data-llen='4327:4354'><a onclick="displayPageImage('KR1d0067', 'WYG', '036-11b' );" name="036-11b" class="pb">[036-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4354:4377'>　義絶不為女君之子服矣方氏慤曰從服即大傳所</span><br/>
<span class='tline' id='l198' data-llen='4377:4392'>　謂徒從也徒從不若屬從之重</span><br/>
<span class='tline' id='l199' data-llen='4392:4399'>禮不王不禘</span><br/>
<span class='tline' id='l200' data-llen='4399:4422'>　此言禘祭之重也禮莫重於禘非王者不得行之陸</span><br/>
<span class='tline' id='l201' data-llen='4422:4443'>　氏佃曰此文宜在王者禘其祖之所自出之上</span><br/>
<span class='tline' id='l202' data-llen='4443:4464'>世子不降妻之父母其為妻也與大夫之適子同</span><br/>
<span class='tline' id='l203' data-llen='4464:4487'>　此眀世子為其妻黨之服制也世子謂天子諸侯之</span><br/>
<span class='tline' id='l204' data-llen='4487:4510'>　適子傳世者禮為妻之父母緦惟天子諸侯尊則降</span><br/>
<span class='tline' id='l205' data-llen='4510:4537'><a onclick="displayPageImage('KR1d0067', 'WYG', '036-12a' );" name="036-12a" class="pb">[036-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4537:4560'>　而無服世子不敢擬於君道故仍服緦而不降妻之</span><br/>
<span class='tline' id='l207' data-llen='4560:4583'>　父母其為妻也齊衰不杖與大夫之適子同亦不降</span><br/>
<span class='tline' id='l208' data-llen='4583:4606'>　也案服問有從有服而無服公子為其妻之父母不</span><br/>
<span class='tline' id='l209' data-llen='4606:4629'>　言世子是世子獨有服也豈以世子之妻將從宗廟</span><br/>
<span class='tline' id='l210' data-llen='4629:4648'>　社稷之事不降其妻故并不降其父母與</span><br/>
<span class='tline' id='l211' data-llen='4648:4671'>父為士子為天子諸侯則祭以天子諸侯其尸服以士</span><br/>
<span class='tline' id='l212' data-llen='4671:4692'>服父為天子諸侯子為士祭以士其尸服以士服</span><br/>
<span class='tline' id='l213' data-llen='4692:4715'>　此眀祭先隆殺之制也祭用生者之禮如父為士而</span><br/>
<span class='tline' id='l214' data-llen='4715:4742'><a onclick="displayPageImage('KR1d0067', 'WYG', '036-12b' );" name="036-12b" class="pb">[036-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4742:4765'>　子為天子諸侯則祭以天子諸侯唯尸之服仍以士</span><br/>
<span class='tline' id='l216' data-llen='4765:4788'>　服如父為天子諸侯而子為士則祭以士并其尸之</span><br/>
<span class='tline' id='l217' data-llen='4788:4811'>　服亦以士服案士服三元端也皮弁也爵弁也天子</span><br/>
<span class='tline' id='l218' data-llen='4811:4834'>　皮弁以視朝元端以居諸侯元端以視朝則尸即服</span><br/>
<span class='tline' id='l219' data-llen='4834:4857'>　士服原不失為天子諸侯之舊其服原遺衣服所有</span><br/>
<span class='tline' id='l220' data-llen='4857:4873'>　也若衮冕鷩冕豈可於士廟服之</span><br/>
<span class='tline' id='l221' data-llen='4873:4896'>婦當喪而出則除之為父母喪未練而出則三年既練</span><br/>
<span class='tline' id='l222' data-llen='4896:4915'>而出則已未練而反則期既練而反則遂之</span><br/>
<span class='tline' id='l223' data-llen='4915:4942'><a onclick="displayPageImage('KR1d0067', 'WYG', '036-13a' );" name="036-13a" class="pb">[036-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4942:4965'>　此眀婦人遭喪出入之節也練謂期而小祥衣練服</span><br/>
<span class='tline' id='l225' data-llen='4965:4988'>　也若婦當舅姑之喪而為夫所出則除其服恩義既</span><br/>
<span class='tline' id='l226' data-llen='4988:5011'>　絶也若當父母之喪未期而為夫所出則如在室時</span><br/>
<span class='tline' id='l227' data-llen='5011:5034'>　而終三年若在父母小祥後被出則止而不服若被</span><br/>
<span class='tline' id='l228' data-llen='5034:5057'>　出而遇父母之喪未及期而夫命之反則但終期服</span><br/>
<span class='tline' id='l229' data-llen='5057:5080'>　若反在期後則遂終三年案記者因儀禮有子嫁反</span><br/>
<span class='tline' id='l230' data-llen='5080:5103'>　在父之室為父三年之文故推極其禮如此夫既練</span><br/>
<span class='tline' id='l231' data-llen='5103:5126'>　而出服之既除者不可以再始也然反父母之室而</span><br/>
<span class='tline' id='l232' data-llen='5126:5153'><a onclick="displayPageImage('KR1d0067', 'WYG', '036-13b' );" name="036-13b" class="pb">[036-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5153:5176'>　吉服以臨祭奠閒兄弟之衰麻可乎既練而反服之</span><br/>
<span class='tline' id='l234' data-llen='5176:5199'>　未除者不可以無終也然反夫之室而箭筓髽衰以</span><br/>
<span class='tline' id='l235' data-llen='5199:5222'>　侍舅姑而疑於為其夫可乎古者婦為舅姑期之外</span><br/>
<span class='tline' id='l236' data-llen='5222:5245'>　服青縑以俟夫之終喪出與反者皆從是以終喪而</span><br/>
<span class='tline' id='l237' data-llen='5245:5258'>　居處飲食則自致焉可也</span><br/>
<span class='tline' id='l238' data-llen='5258:5281'>再期之喪三年也期之喪二年也九月七月之喪三時</span><br/>
<span class='tline' id='l239' data-llen='5281:5304'>也五月之喪二時也三月之喪一時也故期而祭禮也</span><br/>
<span class='tline' id='l240' data-llen='5304:5318'>期而除喪道也祭不為除喪也</span><br/>
<span class='tline' id='l241' data-llen='5318:5345'><a onclick="displayPageImage('KR1d0067', 'WYG', '036-14a' );" name="036-14a" class="pb">[036-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5345:5368'>　此眀遭喪變除之義也七月之喪儀禮大功章中殤</span><br/>
<span class='tline' id='l243' data-llen='5368:5391'>　七月是也祭謂小祥之祭除喪謂男子除首絰婦人</span><br/>
<span class='tline' id='l244' data-llen='5391:5414'>　除要帶而易練服也喪服之節各應歳時之氣再期</span><br/>
<span class='tline' id='l245' data-llen='5414:5437'>　之喪為斬衰三年也期之喪為齊衰二年也九月七</span><br/>
<span class='tline' id='l246' data-llen='5437:5460'>　月之喪為大功三時也五月之喪為小功二時也三</span><br/>
<span class='tline' id='l247' data-llen='5460:5483'>　月之喪為緦麻一時也故三年之喪期而祭者禮也</span><br/>
<span class='tline' id='l248' data-llen='5483:5506'>　期而除喪者道也祭以存親除喪為天道之變兩事</span><br/>
<span class='tline' id='l249' data-llen='5506:5529'>　雖同一時然祭非為除喪而設也案練祥之祭總名</span><br/>
<span class='tline' id='l250' data-llen='5529:5556'><a onclick="displayPageImage('KR1d0067', 'WYG', '036-14b' );" name="036-14b" class="pb">[036-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5556:5579'>　除喪而云不為除喪者記者恐哀戚之情衰而徒以</span><br/>
<span class='tline' id='l252' data-llen='5579:5596'>　除喪畢此祭也猶所謂外除也云爾</span><br/>
<span class='tline' id='l253' data-llen='5596:5617'>三年而后葬者必再祭其祭之間不同時而除喪</span><br/>
<span class='tline' id='l254' data-llen='5617:5640'>　此言葬不及時之祭也再祭練與祥也練者小祥祥</span><br/>
<span class='tline' id='l255' data-llen='5640:5663'>　者大祥除喪有二一謂除絰一謂除衰也孝子若以</span><br/>
<span class='tline' id='l256' data-llen='5663:5686'>　事故不得及時治葬當練祥之歳月以柩在殯不可</span><br/>
<span class='tline' id='l257' data-llen='5686:5709'>　除服則葬畢必再舉練祥二祭以除之但此兩祭仍</span><br/>
<span class='tline' id='l258' data-llen='5709:5732'>　以兩次相間舉行而不同在一時如此月練祭則男</span><br/>
<span class='tline' id='l259' data-llen='5732:5759'><a onclick="displayPageImage('KR1d0067', 'WYG', '036-15a' );" name="036-15a" class="pb">[036-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5759:5782'>　子除首絰婦人除要帶俟次月祥祭乃除衰服不同</span><br/>
<span class='tline' id='l261' data-llen='5782:5805'>　時而除喪也馬氏曰祭不為除喪而除喪必因乎祭</span><br/>
<span class='tline' id='l262' data-llen='5805:5828'>　以祭為吉禮除喪所以從吉也夫練祥之時已過矣</span><br/>
<span class='tline' id='l263' data-llen='5828:5851'>　而必再祭又祭之間不同時者不忍於忘親之速也</span><br/>
<span class='tline' id='l264' data-llen='5851:5874'>　案鄭注已祥則除不禫禫是終䘮之祭詩檜風素冠</span><br/>
<span class='tline' id='l265' data-llen='5874:5897'>　傳云据玉藻縞冠素紕既祥之冠也祥則冠之禫則</span><br/>
<span class='tline' id='l266' data-llen='5897:5920'>　除之祥冠至禫月而除當無不祭而除之禮此注云</span><br/>
<span class='tline' id='l267' data-llen='5920:5936'>　不禫者為三年而后葬者言之也</span><br/>
<span class='tline' id='l268' data-llen='5936:5963'><a onclick="displayPageImage('KR1d0067', 'WYG', '036-15b' );" name="036-15b" class="pb">[036-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5963:5986'>大功者主人之喪有三年者則必為之再祭朋友虞祔</span><br/>
<span class='tline' id='l270' data-llen='5986:5990'>而已</span><br/>
<span class='tline' id='l271' data-llen='5990:6013'>　此言為人主喪親疏之義也大功者謂死者之從父</span><br/>
<span class='tline' id='l272' data-llen='6013:6036'>　昆弟也若大功者主人之喪而死者有妻若子為服</span><br/>
<span class='tline' id='l273' data-llen='6036:6059'>　三年之喪者必為之舉練祥二祭若主喪而為朋友</span><br/>
<span class='tline' id='l274' data-llen='6059:6082'>　則但於葬畢為之虞祭祔祭而已由是推之無三年</span><br/>
<span class='tline' id='l275' data-llen='6082:6105'>　者何以不為之練祥也無後者從祖祔食他日之主</span><br/>
<span class='tline' id='l276' data-llen='6105:6128'>　祭者即此大功者也若亡者無族何以不并主其練</span><br/>
<span class='tline' id='l277' data-llen='6128:6155'><a onclick="displayPageImage('KR1d0067', 'WYG', '036-16a' );" name="036-16a" class="pb">[036-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6155:6178'>　祥也朋友虞祔而退衆賓皆在焉故主其事而不為</span><br/>
<span class='tline' id='l279' data-llen='6178:6201'>　嫌練祥之祭婺也自致其哀而以朋友參焉則瀆矣</span><br/>
<span class='tline' id='l280' data-llen='6201:6224'>　然則妻可練祥而不得虞祔者虞有禮於賓祔以告</span><br/>
<span class='tline' id='l281' data-llen='6224:6238'>　其祖非婦人所得専焉故也</span><br/>
<span class='tline' id='l282' data-llen='6238:6251'>士妾有子而為之緦無則已</span><br/>
<span class='tline' id='l283' data-llen='6251:6274'>　此言為妾服之禮也母以子貴故士之於妾惟有子</span><br/>
<span class='tline' id='l284' data-llen='6274:6297'>　者而為之緦無子則已案喪服云大夫為貴妾緦言</span><br/>
<span class='tline' id='l285' data-llen='6297:6320'>　貴妾雖無子猶服之也士卑故妾無子則不服不殊</span><br/>
<span class='tline' id='l286' data-llen='6320:6347'><a onclick="displayPageImage('KR1d0067', 'WYG', '036-16b' );" name="036-16b" class="pb">[036-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6347:6355'>　別妾之貴賤</span><br/>
<span class='tline' id='l288' data-llen='6355:6374'>生不及祖父母諸父昆弟而父稅喪已則否</span><br/>
<span class='tline' id='l289' data-llen='6374:6397'>　此眀家庭稅服之禮也稅追服也若生於他國而祖</span><br/>
<span class='tline' id='l290' data-llen='6397:6420'>　父母諸父昆弟皆在本國已不及識今聞其死而日</span><br/>
<span class='tline' id='l291' data-llen='6420:6443'>　月已過父則追而服之已則不服也案此義終屬可</span><br/>
<span class='tline' id='l292' data-llen='6443:6466'>　疑祖父母諸父昆弟皆正體至親之期也於是焉而</span><br/>
<span class='tline' id='l293' data-llen='6466:6489'>　不稅則喪紀為已疏矣當是從祖父母及所出之諸</span><br/>
<span class='tline' id='l294' data-llen='6489:6512'>　父昆弟於父為期為大功而已皆小功乃所謂小功</span><br/>
<span class='tline' id='l295' data-llen='6512:6539'><a onclick="displayPageImage('KR1d0067', 'WYG', '036-17a' );" name="036-17a" class="pb">[036-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6539:6562'>　不稅者或曰此謂祖父母之昆弟及諸父之昆弟祖</span><br/>
<span class='tline' id='l297' data-llen='6562:6585'>　父母之昆弟祖伯叔父母也諸父之昆弟從伯叔父</span><br/>
<span class='tline' id='l298' data-llen='6585:6596'>　母也於服亦小功也</span><br/>
<span class='tline' id='l299' data-llen='6596:6617'>為君之父母妻長子君已除喪而后聞喪則不稅</span><br/>
<span class='tline' id='l300' data-llen='6617:6640'>　此眀朝廷稅服之禮也卿大夫為君之父母妻長子</span><br/>
<span class='tline' id='l301' data-llen='6640:6663'>　皆有服今出使他國或以事久留而於君除喪之後</span><br/>
<span class='tline' id='l302' data-llen='6663:6686'>　始聞其䘮則不追服也孔氏疏曰若君未除則從服</span><br/>
<span class='tline' id='l303' data-llen='6686:6698'>　已除則不稅恩輕故也</span><br/>
<span class='tline' id='l304' data-llen='6698:6725'><a onclick="displayPageImage('KR1d0067', 'WYG', '036-17b' );" name="036-17b" class="pb">[036-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6725:6737'>降而在緦小功者則稅之</span><br/>
<span class='tline' id='l306' data-llen='6737:6760'>　此言降服宜稅之禮也降者殺其正服也如為叔父</span><br/>
<span class='tline' id='l307' data-llen='6760:6783'>　期以下殤而降小功為庶孫大功以中殤而降緦之</span><br/>
<span class='tline' id='l308' data-llen='6783:6806'>　類降服重於正服故服有降而在緦小功者雖輕實</span><br/>
<span class='tline' id='l309' data-llen='6806:6829'>　重必追服之鄭注云此句宜承父稅喪已則否謂正</span><br/>
<span class='tline' id='l310' data-llen='6829:6847'>　親在齊衰大功者正親緦小功不稅矣</span><br/>
<span class='tline' id='l311' data-llen='6847:6870'>近臣君服斯服矣其餘從而服不從而稅雖君未知喪</span><br/>
<span class='tline' id='l312' data-llen='6870:6875'>臣服已</span><br/>
<span class='tline' id='l313' data-llen='6875:6902'><a onclick="displayPageImage('KR1d0067', 'WYG', '036-18a' );" name="036-18a" class="pb">[036-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6902:6925'>　此眀臣於國喪服與不服之別也近臣謂閽寺之屬</span><br/>
<span class='tline' id='l315' data-llen='6925:6948'>　其餘謂卿大夫從君為介為行人宰史者近臣從君</span><br/>
<span class='tline' id='l316' data-llen='6948:6971'>　往他國或以故未返而君之親䘮已過服期君服之</span><br/>
<span class='tline' id='l317' data-llen='6971:6994'>　斯亦服之矣其餘惟服限未滿亦從君而服若限滿</span><br/>
<span class='tline' id='l318' data-llen='6994:7017'>　而君稅則不從君而稅也至君之出雖未知本國有</span><br/>
<span class='tline' id='l319' data-llen='7017:7040'>　喪而臣之留國者自以禮成服則又不待君返也案</span><br/>
<span class='tline' id='l320' data-llen='7040:7063'>　近臣朝夕左右不可異於君然非為死者服故孔氏</span><br/>
<span class='tline' id='l321' data-llen='7063:7071'>　謂非稅義也</span><br/>
<span class='tline' id='l322' data-llen='7071:7098'><a onclick="displayPageImage('KR1d0067', 'WYG', '036-18b' );" name="036-18b" class="pb">[036-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7098:7112'>虞杖不入於室祔杖不升於堂</span><br/>
<span class='tline' id='l324' data-llen='7112:7135'>　此言殺哀之節也喪禮先虞而後祔虞祭在寝祭後</span><br/>
<span class='tline' id='l325' data-llen='7135:7158'>　不以杖入室祔祭在祖廟祭後不以杖升堂盖哀益</span><br/>
<span class='tline' id='l326' data-llen='7158:7167'>　殺而敬彌多也</span><br/>
<span class='tline' id='l327' data-llen='7167:7185'>為君母後者君母卒則不為君母之黨服</span><br/>
<span class='tline' id='l328' data-llen='7185:7208'>　此言庶子為君母後所從亡則己之事也庶子以君</span><br/>
<span class='tline' id='l329' data-llen='7208:7231'>　母無適子而為之後者若君母既沒則於君母之黨</span><br/>
<span class='tline' id='l330' data-llen='7231:7254'>　不復為之服矣盖妾子於君母之黨為徒從雖為後</span><br/>
<span class='tline' id='l331' data-llen='7254:7281'><a onclick="displayPageImage('KR1d0067', 'WYG', '036-19a' );" name="036-19a" class="pb">[036-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7281:7304'>　而不得同於適子之服母黨也或曰禮庶子為父後</span><br/>
<span class='tline' id='l333' data-llen='7304:7327'>　者為其外祖父母從母舅無服以與尊者為體不得</span><br/>
<span class='tline' id='l334' data-llen='7327:7350'>　服私親也則不為君母之黨服而何服乎疑此有闕</span><br/>
<span class='tline' id='l335' data-llen='7350:7373'>　文當云為君母後者君母卒為君母之黨服不為君</span><br/>
<span class='tline' id='l336' data-llen='7373:7389'>　母後君母卒則不為君母之黨服</span><br/>
<span class='tline' id='l337' data-llen='7389:7402'>絰殺五分而去一杖大如絰</span><br/>
<span class='tline' id='l338' data-llen='7402:7425'>　此眀絰杖之制也麻在首在要皆曰絰分言之則首</span><br/>
<span class='tline' id='l339' data-llen='7425:7448'>　曰絰要曰帶杖大如絰如要絰也如首絰之大殺五</span><br/>
<span class='tline' id='l340' data-llen='7448:7475'><a onclick="displayPageImage('KR1d0067', 'WYG', '036-19b' );" name="036-19b" class="pb">[036-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7475:7498'>　分而去其一則要絰之制也等而減之是齊衰之首</span><br/>
<span class='tline' id='l342' data-llen='7498:7521'>　絰大如斬衰之帶絰去五分一而以為齊衰之帶絰</span><br/>
<span class='tline' id='l343' data-llen='7521:7544'>　大功之首絰大如齊衰之帶絰去五分一而以為大</span><br/>
<span class='tline' id='l344' data-llen='7544:7567'>　功之帶絰小功之首絰大如大功之帶絰去五分一</span><br/>
<span class='tline' id='l345' data-llen='7567:7590'>　而以為小功之帶絰緦麻之首絰大如小功之帶絰</span><br/>
<span class='tline' id='l346' data-llen='7590:7613'>　去五分一而以為緦麻之帶絰斬齊之杖其大各如</span><br/>
<span class='tline' id='l347' data-llen='7613:7636'>　其帶絰孔氏疏曰首尊而要卑卑宜小故五分而去</span><br/>
<span class='tline' id='l348' data-llen='7636:7659'>　一象服數之有五杖大如絰同在下之物故也案喪</span><br/>
<span class='tline' id='l349' data-llen='7659:7686'><a onclick="displayPageImage('KR1d0067', 'WYG', '036-20a' );" name="036-20a" class="pb">[036-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7686:7709'>　服疏斬衰首絰大搹朱子曰首絰大一搤只大母指</span><br/>
<span class='tline' id='l351' data-llen='7709:7718'>　與第二指一圍</span><br/>
<span class='tline' id='l352' data-llen='7718:7730'>妾為君之長子與女君同</span><br/>
<span class='tline' id='l353' data-llen='7730:7753'>　此言妾服適子之禮也妾為君之長子其服與女君</span><br/>
<span class='tline' id='l354' data-llen='7753:7776'>　同女君為長子三年妾從女君服亦為女君長子三</span><br/>
<span class='tline' id='l355' data-llen='7776:7796'>　年鄭氏謂不敢以恩輕輕服服君之正統也</span><br/>
<span class='tline' id='l356' data-llen='7796:7810'>除喪者先重者易服者易輕者</span><br/>
<span class='tline' id='l357' data-llen='7810:7833'>　此言除喪易服之制也除喪謂練易服謂大喪既虞</span><br/>
<span class='tline' id='l358' data-llen='7833:7860'><a onclick="displayPageImage('KR1d0067', 'WYG', '036-20b' );" name="036-20b" class="pb">[036-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7860:7883'>　卒哭而遭小喪也男服重首而輕要婦服重要而輕</span><br/>
<span class='tline' id='l360' data-llen='7883:7906'>　首凡服之重者有除無變故小祥除喪則男子除首</span><br/>
<span class='tline' id='l361' data-llen='7906:7929'>　絰婦人除要絰而先除重者以哀宜漸殺故也其先</span><br/>
<span class='tline' id='l362' data-llen='7929:7952'>　遭重喪後遭輕喪而變易其服者則男子易要帶婦</span><br/>
<span class='tline' id='l363' data-llen='7952:7975'>　人易首服而但易輕者以服宜從重故也案若未虞</span><br/>
<span class='tline' id='l364' data-llen='7975:7996'>　卒哭後喪不能變則服其服以哭之仍反初服</span><br/>
<span class='tline' id='l365' data-llen='7996:8009'>無事不辟廟門哭皆於其次</span><br/>
<span class='tline' id='l366' data-llen='8009:8032'>　此眀在殯無事之禮也辟開也廟門殯宫門也次倚</span><br/>
<span class='tline' id='l367' data-llen='8032:8059'><a onclick="displayPageImage('KR1d0067', 'WYG', '036-21a' );" name="036-21a" class="pb">[036-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8059:8083'>　　廬也鬼神尚幽闇若無事則不辟廟門凡葬前晝夜</span><br/>
<span class='tline' id='l369' data-llen='8083:8107'>　　無時之哭皆於廬次案有事謂朝夕哭及適子受弔</span><br/>
<span class='tline' id='l370' data-llen='8107:8131'>　　皆入門内即位哭故須辟廟門餘則哭於次次在中</span><br/>
<span class='tline' id='l371' data-llen='8131:8138'>　　門之外</span><br/>
<span class='tline' id='l372' data-llen='8138:8162'>　復與書銘自天子達於士其辭一也男子稱名婦人書</span><br/>
<span class='tline' id='l373' data-llen='8162:8176'>　姓與伯仲如不知姓則書氏</span><br/>
<span class='tline' id='l374' data-llen='8176:8200'>　　此明復與書銘之制也復招魂復魄也書銘書死者</span><br/>
<span class='tline' id='l375' data-llen='8200:8224'>　　名字於明旌也士喪禮為銘各以其物士長三尺大</span><br/>
<span class='tline' id='l376' data-llen='8224:8251'><a onclick="displayPageImage('KR1d0067', 'WYG', '036-21b' );" name="036-21b" class="pb">[036-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8251:8275'>　　夫五尺諸侯七尺天子九尺姓與伯仲如云孟姬叔</span><br/>
<span class='tline' id='l378' data-llen='8275:8299'>　　姬季姬之類古者質不諱名故復與書銘自天子以</span><br/>
<span class='tline' id='l379' data-llen='8299:8323'>　　至於士其辭一也男子稱其名以復之銘之婦人書</span><br/>
<span class='tline' id='l380' data-llen='8323:8347'>　　其姓與伯仲如不知姓則書氏鄭注云此謂殷禮也</span><br/>
<span class='tline' id='l381' data-llen='8347:8362'>　　殷質不重名復則臣得名君</span><br/>
<span class='tline' id='l382' data-llen='8362:8365'>　</span><br/>
<span class='tline' id='l383' data-llen='8365:8368'>　</span><br/>
<span class='tline' id='l384' data-llen='8368:8380'>日講禮記解義卷三十六</span><br/>
</p>
<p><br/>
</p>
  </div>
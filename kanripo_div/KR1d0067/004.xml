<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0067', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:192'>　欽定四庫全書</span><br/>
<span class='tline' id='l9' data-llen='192:202'>日講禮記解義卷四</span><br/>
<span class='tline' id='l10' data-llen='202:208'>　曲禮下</span><br/>
<span class='tline' id='l11' data-llen='208:226'>　　名義與前篇同簡策重多分為上下</span><br/>
<span class='tline' id='l12' data-llen='226:250'>　凡奉者當心提者當帶執天子之器則上衡國君則平</span><br/>
<span class='tline' id='l13' data-llen='250:274'>　衡大夫則綏之士則提之凡執主器執輕如不克執主</span><br/>
<span class='tline' id='l14' data-llen='274:298'>　器操幣圭璧則尚左手行不舉足車輪曳踵立則磬折</span><br/>
<span class='tline' id='l15' data-llen='298:317'>　垂佩主佩倚則臣佩垂主佩垂則臣佩委</span><br/>
<span class='tline' id='l16' data-llen='317:343'><a onclick="displayPageImage('KR1d0067', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='343:367'>　　此言執器之儀也綏下也下於帶也主通指天子諸</span><br/>
<span class='tline' id='l18' data-llen='367:391'>　　侯大夫凡為主者而言尚上也凡執器有高下之節</span><br/>
<span class='tline' id='l19' data-llen='391:415'>　　奉持者兩手當心提挈者屈臂當帶此平常執器之</span><br/>
<span class='tline' id='l20' data-llen='415:439'>　　儀也若為天子執器則上衡是上於心也為國君則</span><br/>
<span class='tline' id='l21' data-llen='439:463'>　　平衡與心平也為大夫則綏之下於心也為士則提</span><br/>
<span class='tline' id='l22' data-llen='463:487'>　　之當乎帶也凡執主器當重慎之故器雖輕而有若</span><br/>
<span class='tline' id='l23' data-llen='487:511'>　　不克主器之重者莫如幣與圭璧圭以為聘璧以為</span><br/>
<span class='tline' id='l24' data-llen='511:535'>　　享束帛以附璧操之則尚左手以尊陽若執器行時</span><br/>
<span class='tline' id='l25' data-llen='535:561'><a onclick="displayPageImage('KR1d0067', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='561:584'>　不得舉足但起前拽後使踵如車輪曳地而行迨於</span><br/>
<span class='tline' id='l27' data-llen='584:607'>　以器相授受之際立者曲如磬折而垂其佩主微俯</span><br/>
<span class='tline' id='l28' data-llen='607:630'>　而佩倚於身則臣小俯而佩垂於前主小俯而佩垂</span><br/>
<span class='tline' id='l29' data-llen='630:653'>　於前則臣大俯而佩委於地臣視君為加恭也案孔</span><br/>
<span class='tline' id='l30' data-llen='653:676'>　疏云衡有二大夫衡視則面為衡此衡謂心也朱子</span><br/>
<span class='tline' id='l31' data-llen='676:699'>　亦以上如揖下如授為平衡陸氏佃云衡高七尺七</span><br/>
<span class='tline' id='l32' data-llen='699:722'>　寸中人八尺則平衡與眉齊矣上衡又少高焉若今</span><br/>
<span class='tline' id='l33' data-llen='722:743'>　奉御食器上眉是也此即孔疏以面為衡之義</span><br/>
<span class='tline' id='l34' data-llen='743:769'><a onclick="displayPageImage('KR1d0067', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='769:784'>執玉其有藉者則裼無藉者則襲</span><br/>
<span class='tline' id='l36' data-llen='784:807'>　此言聘賓衣服之宜也玉圭璋琮璧也藉薦也以束</span><br/>
<span class='tline' id='l37' data-llen='807:830'>　帛居玉下而薦之也凡行聘享之禮而執玉者在行</span><br/>
<span class='tline' id='l38' data-llen='830:853'>　享禮時於君用璧而薦以錦是玉有藉者也則以文</span><br/>
<span class='tline' id='l39' data-llen='853:876'>　為貴而裼以執之在行聘之時於君用圭特達而不</span><br/>
<span class='tline' id='l40' data-llen='876:899'>　加束帛是玉無藉者也則以質為敬而襲以執之若</span><br/>
<span class='tline' id='l41' data-llen='899:922'>　聘夫人用琮則裼用璋則襲蓋聘賓之衣服貴與玉</span><br/>
<span class='tline' id='l42' data-llen='922:945'>　相稱如此案賈氏公彦曰凡服四時不同假令冬有</span><br/>
<span class='tline' id='l43' data-llen='945:971'><a onclick="displayPageImage('KR1d0067', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='971:994'>　裘襯身單衫又有襦襦上有裘裘上有裼衣裼衣上</span><br/>
<span class='tline' id='l45' data-llen='994:1017'>　有上服皮弁祭服之等若夏則有絺綌絺綌上有中</span><br/>
<span class='tline' id='l46' data-llen='1017:1040'>　衣中衣上復有上服也案玉藻羔裘豹飾緇衣以裼</span><br/>
<span class='tline' id='l47' data-llen='1040:1063'>　之狐裘黄衣以裼之此裼衣與裘同色也君衣狐白</span><br/>
<span class='tline' id='l48' data-llen='1063:1086'>　裘錦衣以裼之君子狐青裘豹褎元綃衣以裼之麛</span><br/>
<span class='tline' id='l49' data-llen='1086:1109'>　裘青豻褎絞衣以裼之此裼衣與裘不必同色也如</span><br/>
<span class='tline' id='l50' data-llen='1109:1132'>　緇衣羔裘朝服也素衣麑裘皮弁服也緇衣素衣皆</span><br/>
<span class='tline' id='l51' data-llen='1132:1155'>　上衣然則上衣固與裘同色與裼衣比之上衣為華</span><br/>
<span class='tline' id='l52' data-llen='1155:1181'><a onclick="displayPageImage('KR1d0067', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1181:1204'>　觀於錦衣元綃衣絞衣者足以徴之矣賈氏所云中</span><br/>
<span class='tline' id='l54' data-llen='1204:1227'>　衣即指裼衣非白布之中衣與長衣深衣為類者也</span><br/>
<span class='tline' id='l55' data-llen='1227:1250'>　古人禮服皆直領而對襟當膺左右各餘一寸以為</span><br/>
<span class='tline' id='l56' data-llen='1250:1273'>　衽以左掩右則謂之襲開而摺於左露其裼衣則謂</span><br/>
<span class='tline' id='l57' data-llen='1273:1296'>　之裼裼衣蓋亦對襟者衣裘則毛之文采閒露於左</span><br/>
<span class='tline' id='l58' data-llen='1296:1319'>　右衽之閒與裼衣同為見美若不衣裘則但以裼衣</span><br/>
<span class='tline' id='l59' data-llen='1319:1342'>　為美也孔疏謂裼衣上有襲衣襲衣上有常著之服</span><br/>
<span class='tline' id='l60' data-llen='1342:1365'>　如皮弁之屬則多一衣矣或謂裼衣上加深衣曰襲</span><br/>
<span class='tline' id='l61' data-llen='1365:1391'><a onclick="displayPageImage('KR1d0067', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1391:1407'>　或又謂裼衣為半袖單衣皆非是</span><br/>
<span class='tline' id='l63' data-llen='1407:1430'>國君不名卿老世婦大夫不名世臣姪娣士不名家相</span><br/>
<span class='tline' id='l64' data-llen='1430:1453'>長妾君大夫之子不敢自稱曰余小子大夫士之子不</span><br/>
<span class='tline' id='l65' data-llen='1453:1469'>敢自稱曰嗣子某不敢與世子同名</span><br/>
<span class='tline' id='l66' data-llen='1469:1492'>　此言正名之禮也卿老謂上卿世婦謂兩媵世臣謂</span><br/>
<span class='tline' id='l67' data-llen='1492:1515'>　父時老臣姪謂妻之兄女娣謂妻之妹皆從妻來為</span><br/>
<span class='tline' id='l68' data-llen='1515:1538'>　妾者家相助知家事者長妾妾有子者余小子天子</span><br/>
<span class='tline' id='l69' data-llen='1538:1561'>　之子未除喪之稱嗣子某諸侯之子未除喪之稱世</span><br/>
<span class='tline' id='l70' data-llen='1561:1587'><a onclick="displayPageImage('KR1d0067', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1587:1610'>　子君之適子也國君不以名呼其卿老世婦大夫不</span><br/>
<span class='tline' id='l72' data-llen='1610:1633'>　以名呼其世臣姪娣士不以名呼其家相長妾蓋卿</span><br/>
<span class='tline' id='l73' data-llen='1633:1656'>　老世臣家相皆輔贊於外者敬而不名所以示外之</span><br/>
<span class='tline' id='l74' data-llen='1656:1679'>　有所統也世婦姪娣長妾皆輔贊於内者敬而不名</span><br/>
<span class='tline' id='l75' data-llen='1679:1702'>　所以示内之有所統也天子之大夫其子不敢自稱</span><br/>
<span class='tline' id='l76' data-llen='1702:1725'>　曰余小子避嗣天子之稱也列國之大夫士其子不</span><br/>
<span class='tline' id='l77' data-llen='1725:1748'>　敢自稱曰嗣子某避嗣諸侯之稱也諸臣之子不敢</span><br/>
<span class='tline' id='l78' data-llen='1748:1771'>　與世子同名敬儲貳所以尊君也鄭注君大夫天子</span><br/>
<span class='tline' id='l79' data-llen='1771:1797'><a onclick="displayPageImage('KR1d0067', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1797:1820'>　大夫有土地者不與世子同名避僭傚也其先之生</span><br/>
<span class='tline' id='l81' data-llen='1820:1843'>　則亦不改案雜記云與君之諱同則稱字若先生與</span><br/>
<span class='tline' id='l82' data-llen='1843:1853'>　世子同名亦當然</span><br/>
<span class='tline' id='l83' data-llen='1853:1873'>君使士射不能則辭以疾言曰某有負薪之憂</span><br/>
<span class='tline' id='l84' data-llen='1873:1896'>　此言古人之重射也負薪之憂言病不能負薪也射</span><br/>
<span class='tline' id='l85' data-llen='1896:1919'>　法每兩人為耦以決勝負卿與卿耦大夫與大夫耦</span><br/>
<span class='tline' id='l86' data-llen='1919:1942'>　不足則使士備其數故有君使士射之禮夫射者男</span><br/>
<span class='tline' id='l87' data-llen='1942:1965'>　子之所有事也於君之使射而或未習則不可以不</span><br/>
<span class='tline' id='l88' data-llen='1965:1991'><a onclick="displayPageImage('KR1d0067', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1991:2014'>　能對而以疾為辭曰某適有負薪之憂負薪者庶人</span><br/>
<span class='tline' id='l90' data-llen='2014:2037'>　之事謙辭也案古者司徒以六藝教萬民既為士宜</span><br/>
<span class='tline' id='l91' data-llen='2037:2060'>　未有不嫺於射者是故諱言不能而託辭有疾所以</span><br/>
<span class='tline' id='l92' data-llen='2060:2076'>　激其愧勵之心而使之興於藝也</span><br/>
<span class='tline' id='l93' data-llen='2076:2090'>侍於君子不顧望而對非禮也</span><br/>
<span class='tline' id='l94' data-llen='2090:2113'>　此言應對之禮也與衆人侍坐於君子若君子有問</span><br/>
<span class='tline' id='l95' data-llen='2113:2136'>　禮當顧左右以致讓望顔色以致察從容詳審而後</span><br/>
<span class='tline' id='l96' data-llen='2136:2159'>　出之若不顧望而對一若恐人之先己者然則為失</span><br/>
<span class='tline' id='l97' data-llen='2159:2185'><a onclick="displayPageImage('KR1d0067', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2185:2208'>　禮矣孔疏云謂多人侍而君子有問若指問一人則</span><br/>
<span class='tline' id='l99' data-llen='2208:2227'>　一人直對若問多人則不得率爾先對也</span><br/>
<span class='tline' id='l100' data-llen='2227:2250'>君子行禮不求變俗祭祀之禮居喪之服哭泣之位皆</span><br/>
<span class='tline' id='l101' data-llen='2250:2273'>如其國之故謹修其法而審行之去國三世爵祿有列</span><br/>
<span class='tline' id='l102' data-llen='2273:2296'>於朝出入有詔於國若兄弟宗族猶存則反告於宗後</span><br/>
<span class='tline' id='l103' data-llen='2296:2319'>去國三世爵祿無列於朝出入無詔於國唯興之日從</span><br/>
<span class='tline' id='l104' data-llen='2319:2325'>新國之法</span><br/>
<span class='tline' id='l105' data-llen='2325:2348'>　此言去國者重本之禮也宗後宗子也君子為卿大</span><br/>
<span class='tline' id='l106' data-llen='2348:2374'><a onclick="displayPageImage('KR1d0067', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2374:2397'>　夫士有去本國而徙居他國者凡所行禮不可求變</span><br/>
<span class='tline' id='l108' data-llen='2397:2420'>　其故國之俗若祭祀之禮居喪之服哭泣之位皆當</span><br/>
<span class='tline' id='l109' data-llen='2420:2443'>　從舊國之故謹修其典法而審慎以行之如去國三</span><br/>
<span class='tline' id='l110' data-llen='2443:2466'>　世爵祿尚有列於朝而得守先祀出入尚有詔於國</span><br/>
<span class='tline' id='l111' data-llen='2466:2489'>　而吉凶相聞其兄弟宗族猶存則冠昏死喪必反告</span><br/>
<span class='tline' id='l112' data-llen='2489:2512'>　於宗後若去國三世朝無仕宦之列出入不復相聞</span><br/>
<span class='tline' id='l113' data-llen='2512:2535'>　則時久而義已絶矣然猶必待興起而為卿大夫乃</span><br/>
<span class='tline' id='l114' data-llen='2535:2558'>　從新國之法前此蓋不忍變也蓋樂樂其所自生禮</span><br/>
<span class='tline' id='l115' data-llen='2558:2584'><a onclick="displayPageImage('KR1d0067', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2584:2607'>　不忘其本况以道去君君待之有禮者乎必不得已</span><br/>
<span class='tline' id='l117' data-llen='2607:2630'>　而舎故從新仁人孝子之用心抑猶有所不忍焉厚</span><br/>
<span class='tline' id='l118' data-llen='2630:2653'>　之至也或曰孔子相衞司徒敬子之喪用殷禮子游</span><br/>
<span class='tline' id='l119' data-llen='2653:2676'>　問曰君子行禮不求變俗夫子變俗乎子曰非也喪</span><br/>
<span class='tline' id='l120' data-llen='2676:2699'>　事吾從其質而已禹入裸國而解衣亦不易其俗之</span><br/>
<span class='tline' id='l121' data-llen='2699:2722'>　意特謹修其法而審行之則不至於失禮意矣至去</span><br/>
<span class='tline' id='l122' data-llen='2722:2737'>　國三世以下方是言去國之禮</span><br/>
<span class='tline' id='l123' data-llen='2737:2755'>君子已孤不更名已孤暴貴不為父作諡</span><br/>
<span class='tline' id='l124' data-llen='2755:2781'><a onclick="displayPageImage('KR1d0067', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2781:2804'>　此言孤子之禮也暴貴謂其父非貴者而子驟貴也</span><br/>
<span class='tline' id='l126' data-llen='2804:2827'>　古者子生三月父名之名有不便父更之若己為孤</span><br/>
<span class='tline' id='l127' data-llen='2827:2850'>　子而欲更其名是忘親也孤子宜有所不忍也古者</span><br/>
<span class='tline' id='l128' data-llen='2850:2873'>　生有爵則死有諡若父不當諡因孤子驟貴而追為</span><br/>
<span class='tline' id='l129' data-llen='2873:2896'>　之諡是適以彰父之賤非所以敬其親也孤子宜有</span><br/>
<span class='tline' id='l130' data-llen='2896:2903'>　所不敢也</span><br/>
<span class='tline' id='l131' data-llen='2903:2926'>居喪未葬讀喪禮既葬讀祭禮喪復常讀樂章居喪不</span><br/>
<span class='tline' id='l132' data-llen='2926:2941'>言樂祭祀不言凶公庭不言婦女</span><br/>
<span class='tline' id='l133' data-llen='2941:2967'><a onclick="displayPageImage('KR1d0067', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2967:2990'>　此言誦習言語之禮也復常除服之後也樂章弦歌</span><br/>
<span class='tline' id='l135' data-llen='2990:3013'>　之詩也人子居喪而未葬則讀喪禮如斂殯成服啓</span><br/>
<span class='tline' id='l136' data-llen='3013:3036'>　殯遷柩之類每事務於誠信也既葬則讀祭禮如虞</span><br/>
<span class='tline' id='l137' data-llen='3036:3059'>　卒哭祔祥禫之類因時致其孝敬也服已除而復常</span><br/>
<span class='tline' id='l138' data-llen='3059:3082'>　則讀樂書之篇章借弦歌以釋其憂痛也若夫居喪</span><br/>
<span class='tline' id='l139' data-llen='3082:3105'>　宜哀故不言樂祭祀吉禮故不言凶公庭宜嚴肅故</span><br/>
<span class='tline' id='l140' data-llen='3105:3122'>　不言婦女鄭注曰為禮各於其時也</span><br/>
<span class='tline' id='l141' data-llen='3122:3145'>振書端書於君前有誅倒筴側龜於君前有誅龜筴几</span><br/>
<span class='tline' id='l142' data-llen='3145:3171'><a onclick="displayPageImage('KR1d0067', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3171:3194'>杖席蓋重素袗絺綌不入公門苞屨扱衽厭冠不入公</span><br/>
<span class='tline' id='l144' data-llen='3194:3209'>門書方衰凶器不以告不入公門</span><br/>
<span class='tline' id='l145' data-llen='3209:3232'>　此類言敬君之禮也書簿領也筴有本末故曰倒龜</span><br/>
<span class='tline' id='l146' data-llen='3232:3255'>　有背面故曰側苞讀曰藨喪屨用藨蒯為之衽謂深</span><br/>
<span class='tline' id='l147' data-llen='3255:3278'>　衣前衽初喪恐妨號踊故扱於帶也厭伏也吉冠有</span><br/>
<span class='tline' id='l148' data-llen='3278:3301'>　纚有梁喪冠無之故厭帖然也事君主乎敬如承行</span><br/>
<span class='tline' id='l149' data-llen='3301:3324'>　文書之官簿領乃其所掌者若至君前始振去其塵</span><br/>
<span class='tline' id='l150' data-llen='3324:3347'>　埃而端整之則有罰卜筮之官龜筴其所奉以周旋</span><br/>
<span class='tline' id='l151' data-llen='3347:3373'><a onclick="displayPageImage('KR1d0067', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3373:3396'>　者若至君前而有顛倒反側之狀則有罰為其不豫</span><br/>
<span class='tline' id='l153' data-llen='3396:3419'>　事也公門為尊嚴之地如龜筴嫌於問吉凶几杖嫌</span><br/>
<span class='tline' id='l154' data-llen='3419:3442'>　於自長老席蓋為喪車之飾衣裳重素為喪服袗絺</span><br/>
<span class='tline' id='l155' data-llen='3442:3465'>　綌而見體則嫌褻皆不可以入公門又如以苞為屨</span><br/>
<span class='tline' id='l156' data-llen='3465:3488'>　扱衽於帶服厭帖之冠皆為凶服亦不可以入公門</span><br/>
<span class='tline' id='l157' data-llen='3488:3511'>　若臣妾死於宫中則條錄送死物數之方板五服之</span><br/>
<span class='tline' id='l158' data-llen='3511:3534'>　衰與棺槨牆翣之凶器皆不祥之物必先告乃得將</span><br/>
<span class='tline' id='l159' data-llen='3534:3557'>　入不告則不得入也案鄭注以席蓋為載喪車是與</span><br/>
<span class='tline' id='l160' data-llen='3557:3583'><a onclick="displayPageImage('KR1d0067', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3583:3605'>　重素為類吕氏謂席所以坐蓋以禦雨日者非是</span><br/>
<span class='tline' id='l162' data-llen='3605:3612'>公事不私議</span><br/>
<span class='tline' id='l163' data-llen='3612:3635'>　此言謀事之禮也公事可否必合聚而公議焉則人</span><br/>
<span class='tline' id='l164' data-llen='3635:3658'>　心同而國是定若謀於私室計於近習是私議也私</span><br/>
<span class='tline' id='l165' data-llen='3658:3681'>　議起則公是掩且以啓擅權之漸故秉禮者謹之案</span><br/>
<span class='tline' id='l166' data-llen='3681:3704'>　私議如季氏專魯政不與同列議於公朝而與家臣</span><br/>
<span class='tline' id='l167' data-llen='3704:3727'>　謀於私室之類若君大夫來訪則據理告之非私議</span><br/>
<span class='tline' id='l168' data-llen='3727:3731'>　也</span><br/>
<span class='tline' id='l169' data-llen='3731:3758'><a onclick="displayPageImage('KR1d0067', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3758:3781'>君子將營宫室宗廟為先廄庫為次居室為後凡家造</span><br/>
<span class='tline' id='l171' data-llen='3781:3804'>祭器為先犧賦為次養器為後無田祿者不設祭器有</span><br/>
<span class='tline' id='l172' data-llen='3804:3827'>田祿者先為祭服君子雖貧不粥祭器雖寒不衣祭服</span><br/>
<span class='tline' id='l173' data-llen='3827:3837'>為宫室不斬於丘木</span><br/>
<span class='tline' id='l174' data-llen='3837:3860'>　此言營造之禮以明奉先之當敬也犧牲賦於民故</span><br/>
<span class='tline' id='l175' data-llen='3860:3883'>　曰犧賦亦以造言者如周官牛人供牛牲之互與盆</span><br/>
<span class='tline' id='l176' data-llen='3883:3906'>　簝之類有位之君子將營宫室必以宗廟為先所以</span><br/>
<span class='tline' id='l177' data-llen='3906:3929'>　奉先也廄與庫為次所以備用也居室則所以安身</span><br/>
<span class='tline' id='l178' data-llen='3929:3956'><a onclick="displayPageImage('KR1d0067', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3956:3979'>　故後之凡始造家事必以祭器為先犧牲之賦為次</span><br/>
<span class='tline' id='l180' data-llen='3979:4002'>　自養之器為後如無田祿者則不設祭器以祭器可</span><br/>
<span class='tline' id='l181' data-llen='4002:4025'>　假也有田祿者則先為祭服以祭服不可假也君子</span><br/>
<span class='tline' id='l182' data-llen='4025:4048'>　雖貧不敢粥祭器嫌廢祀也雖寒不敢衣祭服恐其</span><br/>
<span class='tline' id='l183' data-llen='4048:4071'>　褻也為宫室不斬丘壟之木以廣敬也案太王之遷</span><br/>
<span class='tline' id='l184' data-llen='4071:4094'>　豳也作廟翼翼然後百堵皆興宣王之考室也嗣續</span><br/>
<span class='tline' id='l185' data-llen='4094:4117'>　妣祖然後築室百堵古人之所重者可知已大夫有</span><br/>
<span class='tline' id='l186' data-llen='4117:4136'>　家記以士之臣為家相則士亦可稱家也</span><br/>
<span class='tline' id='l187' data-llen='4136:4163'><a onclick="displayPageImage('KR1d0067', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4163:4186'>大夫士去國祭器不踰竟大夫寓祭器於大夫士寓祭</span><br/>
<span class='tline' id='l189' data-llen='4186:4209'>器於士大夫士去國踰竟為壇位鄉國而哭素衣素裳</span><br/>
<span class='tline' id='l190' data-llen='4209:4232'>素冠徹緣鞮屨素簚乗髦馬不蚤鬋不祭食不說人以</span><br/>
<span class='tline' id='l191' data-llen='4232:4246'>無罪婦人不當御三月而復服</span><br/>
<span class='tline' id='l192' data-llen='4246:4269'>　此言去國之禮也壇位除地為位也鞮屨革屨無絇</span><br/>
<span class='tline' id='l193' data-llen='4269:4292'>　飾者簚車覆闌也素簚謂白狗皮為之大夫士以食</span><br/>
<span class='tline' id='l194' data-llen='4292:4315'>　祿故有祭器若去國而挈器踰竟是竊君之祿以誣</span><br/>
<span class='tline' id='l195' data-llen='4315:4338'>　其先矣故大夫以寓於大夫士以寓於士使之得用</span><br/>
<span class='tline' id='l196' data-llen='4338:4365'><a onclick="displayPageImage('KR1d0067', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4365:4388'>　且覬已復還也大夫士去國蓋有所甚不得已故既</span><br/>
<span class='tline' id='l198' data-llen='4388:4411'>　踰竟必除地為位鄉本國而哭以凶喪之禮自處素</span><br/>
<span class='tline' id='l199' data-llen='4411:4434'>　衣素裳素冠徹去中衣之采緣而純素履用革屨車</span><br/>
<span class='tline' id='l200' data-llen='4434:4457'>　用素簚乗不翦剔之馬不治其手足爪不剔其鬚髮</span><br/>
<span class='tline' id='l201' data-llen='4457:4480'>　不食盛饌而祭先代為食之人不以己出為無罪而</span><br/>
<span class='tline' id='l202' data-llen='4480:4503'>　向人解說婦人不侍御寢宿以求自安必待三月而</span><br/>
<span class='tline' id='l203' data-llen='4503:4526'>　後復其常服案鄭注云臣無君猶無天也不說人以</span><br/>
<span class='tline' id='l204' data-llen='4526:4549'>　無罪所謂忠臣去國不潔其名也觀於孔子去魯而</span><br/>
<span class='tline' id='l205' data-llen='4549:4576'><a onclick="displayPageImage('KR1d0067', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4576:4593'>　以微罪行則君子之用心可知已矣</span><br/>
<span class='tline' id='l207' data-llen='4593:4616'>大夫士見於國君君若勞之則還辟再拜稽首君若迎</span><br/>
<span class='tline' id='l208' data-llen='4616:4639'>拜則還辟不敢答拜大夫士相見雖貴賤不敵主人敬</span><br/>
<span class='tline' id='l209' data-llen='4639:4662'>客則先拜客客敬主人則先拜主人凡非弔喪非見國</span><br/>
<span class='tline' id='l210' data-llen='4662:4670'>君無不答拜者</span><br/>
<span class='tline' id='l211' data-llen='4670:4693'>　此言聘時之拜禮也國君謂所聘國之主君大夫士</span><br/>
<span class='tline' id='l212' data-llen='4693:4716'>　出聘他國見於主君君若慰勞其道路之勤苦則還</span><br/>
<span class='tline' id='l213' data-llen='4716:4739'>　轉退避而不敢當再拜稽首以拜君之徳意此以拜</span><br/>
<span class='tline' id='l214' data-llen='4739:4766'><a onclick="displayPageImage('KR1d0067', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4766:4789'>　為敬也聘賓初至主國大門外主君若迎而先拜之</span><br/>
<span class='tline' id='l216' data-llen='4789:4812'>　則還轉退避不敢答君之拜嫌與君抗賓主之禮此</span><br/>
<span class='tline' id='l217' data-llen='4812:4835'>　以不拜為敬也聘禮既畢本國之大夫士與來聘之</span><br/>
<span class='tline' id='l218' data-llen='4835:4858'>　大夫士其相見之禮貴賤有所不論如主人敬客則</span><br/>
<span class='tline' id='l219' data-llen='4858:4881'>　先拜客雖主為大夫而拜客之士也可客敬主人則</span><br/>
<span class='tline' id='l220' data-llen='4881:4904'>　先拜主人雖客為大夫而拜主人之士也可此又以</span><br/>
<span class='tline' id='l221' data-llen='4904:4927'>　先拜為敬也總之禮尚往來凡拜必答惟弔喪賓不</span><br/>
<span class='tline' id='l222' data-llen='4927:4950'>　答主人之拜謝以為助執喪役而來非行賓主之禮</span><br/>
<span class='tline' id='l223' data-llen='4950:4977'><a onclick="displayPageImage('KR1d0067', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4977:5000'>　也大夫士見聘國之君君若迎拜則不敢答拜以已</span><br/>
<span class='tline' id='l225' data-llen='5000:5023'>　雖為賓猶不敢與主君抗也二者之外則無不答拜</span><br/>
<span class='tline' id='l226' data-llen='5023:5046'>　者舊說士見本國之君君不答拜則與下君於士不</span><br/>
<span class='tline' id='l227' data-llen='5046:5069'>　答拜之意同似非此處之解朱子曰大夫士相見此</span><br/>
<span class='tline' id='l228' data-llen='5069:5085'>　未有以見同國異國之辨更詳之</span><br/>
<span class='tline' id='l229' data-llen='5085:5108'>大夫見於國君國君拜其辱士見於大夫大夫拜其辱</span><br/>
<span class='tline' id='l230' data-llen='5108:5131'>同國始相見主人拜其辱君於士不答拜也非其臣則</span><br/>
<span class='tline' id='l231' data-llen='5131:5153'>答拜之大夫於其臣雖賤必答拜之男女相答拜也</span><br/>
<span class='tline' id='l232' data-llen='5153:5180'><a onclick="displayPageImage('KR1d0067', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5180:5203'>　此言初見與答拜之禮也大夫見他國之君而拜國</span><br/>
<span class='tline' id='l234' data-llen='5203:5226'>　君必答之以拜其辱士見他國之大夫而拜大夫必</span><br/>
<span class='tline' id='l235' data-llen='5226:5249'>　答之以拜其辱以皆為賓主故也同國之大夫士始</span><br/>
<span class='tline' id='l236' data-llen='5249:5272'>　受命相見此拜見則彼拜辱亦以其為賓主也惟君</span><br/>
<span class='tline' id='l237' data-llen='5272:5295'>　於本國之士不答拜以士卑也若非其臣則答拜之</span><br/>
<span class='tline' id='l238' data-llen='5295:5318'>　非已尊所加也大夫於家臣雖非家老拜亦答拜之</span><br/>
<span class='tline' id='l239' data-llen='5318:5341'>　避正君也男女有别拜獨相答者不以行禮為嫌也</span><br/>
<span class='tline' id='l240' data-llen='5341:5364'>　案鄭注自外來而拜拜見也自内來而拜拜辱也熊</span><br/>
<span class='tline' id='l241' data-llen='5364:5391'><a onclick="displayPageImage('KR1d0067', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5391:5414'>　氏謂大夫見己君君拜其辱者以初為大夫敬之與</span><br/>
<span class='tline' id='l243' data-llen='5414:5420'>　孔疏異</span><br/>
<span class='tline' id='l244' data-llen='5420:5439'>國君春田不圍澤大夫不掩羣士不取麛卵</span><br/>
<span class='tline' id='l245' data-llen='5439:5462'>　此言田獵之禮也司馬仲春教振旅遂以蒐故國君</span><br/>
<span class='tline' id='l246' data-llen='5462:5485'>　有春田之禮而大夫士皆從之其時鳥獸字乳但搜</span><br/>
<span class='tline' id='l247' data-llen='5485:5508'>　取其不字者而不圍澤以澤之廣則無物不在其中</span><br/>
<span class='tline' id='l248' data-llen='5508:5531'>　也大夫不掩羣以物既羣聚孳尾必多也士不取麛</span><br/>
<span class='tline' id='l249' data-llen='5531:5554'>　卵以獸子鳥卵方向生育也蓋古之田獵一以驅禽</span><br/>
<span class='tline' id='l250' data-llen='5554:5581'><a onclick="displayPageImage('KR1d0067', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5581:5604'>　獸使不害稼一以習戰陣使不忘武是為取物之義</span><br/>
<span class='tline' id='l252' data-llen='5604:5627'>　而兼寓恤物之仁故不尚多獲而暴天物也案王制</span><br/>
<span class='tline' id='l253' data-llen='5627:5650'>　謂天子不合圍諸侯不掩羣與此不同者王制是諸</span><br/>
<span class='tline' id='l254' data-llen='5650:5670'>　侯會王田獵之禮此是諸侯在國田獵之禮</span><br/>
<span class='tline' id='l255' data-llen='5670:5693'>歲凶年榖不登君膳不祭肺馬不食榖馳道不除祭祀</span><br/>
<span class='tline' id='l256' data-llen='5693:5707'>不縣大夫不食粱士飲酒不樂</span><br/>
<span class='tline' id='l257' data-llen='5707:5730'>　此言卹災之禮也禮食殺牲則祭周人重肺公食大</span><br/>
<span class='tline' id='l258' data-llen='5730:5753'>　夫禮正饌後乃加設稻粱當歲凶而年榖不登則在</span><br/>
<span class='tline' id='l259' data-llen='5753:5780'><a onclick="displayPageImage('KR1d0067', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5780:5803'>　上位者當與民同憂故君之膳不以肺祭不殺牲為</span><br/>
<span class='tline' id='l261' data-llen='5803:5826'>　盛饌也馬不以榖為秣不欲奪民食也馳道不掃除</span><br/>
<span class='tline' id='l262' data-llen='5826:5849'>　其草萊不欲用民力也祭祀不設鐘磬之縣示不奏</span><br/>
<span class='tline' id='l263' data-llen='5849:5872'>　樂也至於大夫亦不加食夫稻粱不求自養也士飲</span><br/>
<span class='tline' id='l264' data-llen='5872:5895'>　酒而不作樂不御琴瑟也此即周禮荒政所謂弛力</span><br/>
<span class='tline' id='l265' data-llen='5895:5918'>　眚禮蕃樂者君大夫士皆有養民之責故遇災而自</span><br/>
<span class='tline' id='l266' data-llen='5918:5925'>　貶損如此</span><br/>
<span class='tline' id='l267' data-llen='5925:5948'>君無故玉不去身大夫無故不徹縣士無故不徹琴瑟</span><br/>
<span class='tline' id='l268' data-llen='5948:5975'><a onclick="displayPageImage('KR1d0067', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5975:5998'>　此明禮樂不可斯須去身之意也故謂災變喪疾之</span><br/>
<span class='tline' id='l270' data-llen='5998:6021'>　類君子比徳於玉故為君者必佩玉非有故則玉不</span><br/>
<span class='tline' id='l271' data-llen='6021:6044'>　去身也大夫有鐘磬之縣所以昭其徳非有故則不</span><br/>
<span class='tline' id='l272' data-llen='6044:6067'>　徹縣也士常御琴瑟以調其性情非有故則不徹琴</span><br/>
<span class='tline' id='l273' data-llen='6067:6090'>　瑟也蓋古之人致禮以治躬致樂以治心有不可斯</span><br/>
<span class='tline' id='l274' data-llen='6090:6113'>　須去身者考之禮大夫佩水蒼玉士佩瓀玟則玉固</span><br/>
<span class='tline' id='l275' data-llen='6113:6136'>　上下之所通佩也諸侯軒縣大夫判縣士特縣則縣</span><br/>
<span class='tline' id='l276' data-llen='6136:6159'>　亦上下之所通用也詩言我有嘉賓鼓瑟鼓琴又言</span><br/>
<span class='tline' id='l277' data-llen='6159:6186'><a onclick="displayPageImage('KR1d0067', 'WYG', '004-16a' );" name="004-16a" class="pb">[004-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6186:6209'>　琴瑟擊鼓以御田祖則琴瑟亦上下之所通御也此</span><br/>
<span class='tline' id='l279' data-llen='6209:6220'>　分言之者互文可知</span><br/>
<span class='tline' id='l280' data-llen='6220:6243'>士有獻於國君他日君問之曰安取彼再拜稽首而后</span><br/>
<span class='tline' id='l281' data-llen='6243:6266'>對大夫私行出疆必請反必有獻士私行出疆必請反</span><br/>
<span class='tline' id='l282' data-llen='6266:6282'>必告君勞之則拜問其行拜而后對</span><br/>
<span class='tline' id='l283' data-llen='6282:6305'>　此亦言敬君之禮也士有物以貢獻於君恐君答已</span><br/>
<span class='tline' id='l284' data-llen='6305:6328'>　拜乃自致於外他日因便見君君問之曰何所取彼</span><br/>
<span class='tline' id='l285' data-llen='6328:6351'>　物也則先再拜稽首而后對取物之由蓋敬君之問</span><br/>
<span class='tline' id='l286' data-llen='6351:6378'><a onclick="displayPageImage('KR1d0067', 'WYG', '004-16b' );" name="004-16b" class="pb">[004-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6378:6401'>　也人臣非公事不越境大夫若以私事有行而出疆</span><br/>
<span class='tline' id='l288' data-llen='6401:6424'>　必先請命其反也必有獻於君士私行出疆必先請</span><br/>
<span class='tline' id='l289' data-llen='6424:6447'>　命其反也必告於君君若慰勞其道路之勞苦則拜</span><br/>
<span class='tline' id='l290' data-llen='6447:6470'>　詢問其遊歴之所經則拜而后對蓋敬君之勞與問</span><br/>
<span class='tline' id='l291' data-llen='6470:6493'>　也案必請必告臣不敢自專也大夫私行出疆若季</span><br/>
<span class='tline' id='l292' data-llen='6493:6504'>　友如陳葬原仲亦是</span><br/>
<span class='tline' id='l293' data-llen='6504:6527'>國君去其國止之曰奈何去社稷也大夫曰奈何去宗</span><br/>
<span class='tline' id='l294' data-llen='6527:6550'>廟也士曰奈何去墳墓也國君死社稷大夫死衆士死</span><br/>
<span class='tline' id='l295' data-llen='6550:6577'><a onclick="displayPageImage('KR1d0067', 'WYG', '004-17a' );" name="004-17a" class="pb">[004-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6577:6580'>制</span><br/>
<span class='tline' id='l297' data-llen='6580:6603'>　此言處變之禮也諸侯若廹於强暴而去國其臣民</span><br/>
<span class='tline' id='l298' data-llen='6603:6626'>　止之則曰奈何去社稷社稷皆主於養人國之本也</span><br/>
<span class='tline' id='l299' data-llen='6626:6649'>　大夫去國其家臣屬吏止之則曰奈何去宗廟宗廟</span><br/>
<span class='tline' id='l300' data-llen='6649:6672'>　以祀先祖家之本也士去國其親戚朋友止之則曰</span><br/>
<span class='tline' id='l301' data-llen='6672:6695'>　奈何去墳墓墳墓以葬祖考身之本也若以禮之正</span><br/>
<span class='tline' id='l302' data-llen='6695:6718'>　而言諸侯守社稷國亡則必死之大夫撫君之衆喪</span><br/>
<span class='tline' id='l303' data-llen='6718:6741'>　師辱國則死之士守君之制見危執節則死之蓋止</span><br/>
<span class='tline' id='l304' data-llen='6741:6768'><a onclick="displayPageImage('KR1d0067', 'WYG', '004-17b' );" name="004-17b" class="pb">[004-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6768:6791'>　其去者存乎私情死其事者止乎公義雖經權互用</span><br/>
<span class='tline' id='l306' data-llen='6791:6803'>　而所守要於不渝如此</span><br/>
<span class='tline' id='l307' data-llen='6803:6826'>君天下曰天子朝諸侯分職授政任功曰予一人踐阼</span><br/>
<span class='tline' id='l308' data-llen='6826:6849'>臨祭祀内事曰孝王某外事曰嗣王某臨諸侯畛於鬼</span><br/>
<span class='tline' id='l309' data-llen='6849:6858'>神曰有天王某甫</span><br/>
<span class='tline' id='l310' data-llen='6858:6881'>　此言天子稱謂之禮也阼主階也畛接也祭名禮莫</span><br/>
<span class='tline' id='l311' data-llen='6881:6904'>　先於正名惟有天下而為大君曰天子以其為天之</span><br/>
<span class='tline' id='l312' data-llen='6904:6927'>　元子也朝諸侯分職事授政令責成功曰予一人在</span><br/>
<span class='tline' id='l313' data-llen='6927:6954'><a onclick="displayPageImage('KR1d0067', 'WYG', '004-18a' );" name="004-18a" class="pb">[004-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6954:6977'>　自稱則為謙而臣民稱之則至尊而莫與抗也踐主</span><br/>
<span class='tline' id='l315' data-llen='6977:7000'>　階而臨祭祀祝辭於宗廟之内事曰孝王某於郊社</span><br/>
<span class='tline' id='l316' data-llen='7000:7023'>　之外事曰嗣王某事先則原其心事神則明其統也</span><br/>
<span class='tline' id='l317' data-llen='7023:7046'>　廵狩臨於諸侯而使祝史畛於其方之鬼神曰有天</span><br/>
<span class='tline' id='l318' data-llen='7046:7069'>　王某甫臣不敢名君而告神又不可以無字也案鄭</span><br/>
<span class='tline' id='l319' data-llen='7069:7092'>　注以天子予一人為擯者之辭稱孝王不稱孝子者</span><br/>
<span class='tline' id='l320' data-llen='7092:7111'>　天下重器王者大統又繼世不必皆子也</span><br/>
<span class='tline' id='l321' data-llen='7111:7134'>崩曰天王崩復曰天子復矣告喪曰天王登假措之廟</span><br/>
<span class='tline' id='l322' data-llen='7134:7161'><a onclick="displayPageImage('KR1d0067', 'WYG', '004-18b' );" name="004-18b" class="pb">[004-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7161:7184'>立之主曰帝天子未除喪曰予小子生名之死亦名之</span><br/>
<span class='tline' id='l324' data-llen='7184:7207'>　此言天子喪祭稱名之禮也復者人死則形神離古</span><br/>
<span class='tline' id='l325' data-llen='7207:7230'>　人持死者之衣升屋北面呼名招魂令復體魄冀再</span><br/>
<span class='tline' id='l326' data-llen='7230:7253'>　生也假讀曰遐遐者遠邈之義立主者始死則鑿木</span><br/>
<span class='tline' id='l327' data-llen='7253:7276'>　為重以依神既虞而埋之乃别作主也崩者若自天</span><br/>
<span class='tline' id='l328' data-llen='7276:7299'>　墜下也史書策辭曰夫王崩凡復必稱名惟王呼曰</span><br/>
<span class='tline' id='l329' data-llen='7299:7322'>　天子復臣不名君又普天率土止此一人也告喪於</span><br/>
<span class='tline' id='l330' data-llen='7322:7345'>　諸侯曰天王登假言升於高遠也葬後卒哭竟而祔</span><br/>
<span class='tline' id='l331' data-llen='7345:7372'><a onclick="displayPageImage('KR1d0067', 'WYG', '004-19a' );" name="004-19a" class="pb">[004-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7372:7395'>　廟立主曰帝同之天神也天子即位三年除喪而後</span><br/>
<span class='tline' id='l333' data-llen='7395:7418'>　稱王在三年之内自稱予小子未踰年則稱名或不</span><br/>
<span class='tline' id='l334' data-llen='7418:7441'>　幸而死則亦稱名皆不忍忘先王也案春秋景王崩</span><br/>
<span class='tline' id='l335' data-llen='7441:7464'>　悼王未踰年入于王城不稱天王而稱王猛所謂生</span><br/>
<span class='tline' id='l336' data-llen='7464:7487'>　名之死不稱天王崩而稱王子猛卒所謂死亦名之</span><br/>
<span class='tline' id='l337' data-llen='7487:7491'>　也</span><br/>
<span class='tline' id='l338' data-llen='7491:7509'>天子有后有夫人有世婦有嬪有妻有妾</span><br/>
<span class='tline' id='l339' data-llen='7509:7532'>　此言天子治内之禮也天子立六宫之治必先有后</span><br/>
<span class='tline' id='l340' data-llen='7532:7559'><a onclick="displayPageImage('KR1d0067', 'WYG', '004-19b' );" name="004-19b" class="pb">[004-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7559:7582'>　后君也後也配天子以君天下又後於天子以廣後</span><br/>
<span class='tline' id='l342' data-llen='7582:7605'>　嗣也其次有夫人夫之言扶也以徳扶助乎王也無</span><br/>
<span class='tline' id='l343' data-llen='7605:7628'>　職坐而論婦禮有世婦婦之言服也以服事人也以</span><br/>
<span class='tline' id='l344' data-llen='7628:7651'>　其貴故以世言其職祭祀賓客喪紀有嬪嬪者婦人</span><br/>
<span class='tline' id='l345' data-llen='7651:7674'>　之美稱言可賓敬也其職婦學之法有妻妻之言齊</span><br/>
<span class='tline' id='l346' data-llen='7674:7697'>　也進御於王暫亦齊同所謂御妻也有妾妾接也得</span><br/>
<span class='tline' id='l347' data-llen='7697:7720'>　接見於君也蓋夫婦人倫之本宫闈王化之基天子</span><br/>
<span class='tline' id='l348' data-llen='7720:7743'>　立六宫以聽天下之内治以明章婦順有徳則充之</span><br/>
<span class='tline' id='l349' data-llen='7743:7770'><a onclick="displayPageImage('KR1d0067', 'WYG', '004-20a' );" name="004-20a" class="pb">[004-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7770:7793'>　無徳則闕關雎麟趾之徳實為周官立政所自出宫</span><br/>
<span class='tline' id='l351' data-llen='7793:7804'>　壼之所係顧不重與</span><br/>
<span class='tline' id='l352' data-llen='7804:7827'>天子建天官先六大曰大宰大宗大史大祝大士大卜</span><br/>
<span class='tline' id='l353' data-llen='7827:7850'>典司六典天子之五官曰司徒司馬司空司士司冦典</span><br/>
<span class='tline' id='l354' data-llen='7850:7873'>司五衆天子之六府曰司土司木司水司草司器司貨</span><br/>
<span class='tline' id='l355' data-llen='7873:7896'>典司六職天子之六工曰土工金工石工木工獸工草</span><br/>
<span class='tline' id='l356' data-llen='7896:7903'>工典制六材</span><br/>
<span class='tline' id='l357' data-llen='7903:7926'>　此言天子設官分職之禮也上典主也下典法也府</span><br/>
<span class='tline' id='l358' data-llen='7926:7953'><a onclick="displayPageImage('KR1d0067', 'WYG', '004-20b' );" name="004-20b" class="pb">[004-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7953:7976'>　者藏物之所六材者六工之所用也天子法天為治</span><br/>
<span class='tline' id='l360' data-llen='7976:7999'>　故建天官而先設六大以任之曰大宰以亮天工大</span><br/>
<span class='tline' id='l361' data-llen='7999:8022'>　宗以祀鬼神大史以掌天文大祝以奉宗廟大士以</span><br/>
<span class='tline' id='l362' data-llen='8022:8045'>　察祲祥大卜以辨吉凶各典司其六典之法而天官</span><br/>
<span class='tline' id='l363' data-llen='8045:8068'>　實總其成則欽若之道得矣次於天官者是為天子</span><br/>
<span class='tline' id='l364' data-llen='8068:8091'>　之五官曰司徒掌邦教以佐王安撫邦國司馬掌邦</span><br/>
<span class='tline' id='l365' data-llen='8091:8114'>　政以佐王乎邦國司空掌事典以富邦國司士掌羣</span><br/>
<span class='tline' id='l366' data-llen='8114:8137'>　臣之版萬民之數以詔王治司冦掌邦禁以佐王刑</span><br/>
<span class='tline' id='l367' data-llen='8137:8164'><a onclick="displayPageImage('KR1d0067', 'WYG', '004-21a' );" name="004-21a" class="pb">[004-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8164:8187'>　邦國此五官者各有其屬如大夫以至府史胥徒是</span><br/>
<span class='tline' id='l369' data-llen='8187:8210'>　謂五衆當典司五衆而分職以考其績則羣臣之職</span><br/>
<span class='tline' id='l370' data-llen='8210:8233'>　舉矣用人以理財則有天子之六府曰司土以典農</span><br/>
<span class='tline' id='l371' data-llen='8233:8256'>　人之稅司木以典虞人之稅司水以典澤人之稅司</span><br/>
<span class='tline' id='l372' data-llen='8256:8279'>　草以典囿人之稅司器以典工人之稅司貨以典商</span><br/>
<span class='tline' id='l373' data-llen='8279:8302'>　人之稅典司者各致其物以藏於六府隨其職而守</span><br/>
<span class='tline' id='l374' data-llen='8302:8325'>　之則財用足矣至於天子之六工曰土工者塼埴之</span><br/>
<span class='tline' id='l375' data-llen='8325:8348'>　工也金工者鎔鑄之工也石工者刮磨之工也木工</span><br/>
<span class='tline' id='l376' data-llen='8348:8375'><a onclick="displayPageImage('KR1d0067', 'WYG', '004-21b' );" name="004-21b" class="pb">[004-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8375:8398'>　者攻木之工也獸工者攻皮之工也草工者設色之</span><br/>
<span class='tline' id='l378' data-llen='8398:8421'>　工也此六工者典制此六材當各隨所長而精之則</span><br/>
<span class='tline' id='l379' data-llen='8421:8444'>　制器利用之道得矣案此於周官既不盡同舊說以</span><br/>
<span class='tline' id='l380' data-llen='8444:8467'>　為殷制亦無所考證要之皆為先王設官分職所以</span><br/>
<span class='tline' id='l381' data-llen='8467:8490'>　裁成輔相左右斯民之大要記禮者蓋各據所聞而</span><br/>
<span class='tline' id='l382' data-llen='8490:8496'>　志之也</span><br/>
<span class='tline' id='l383' data-llen='8496:8504'>五官致貢曰享</span><br/>
<span class='tline' id='l384' data-llen='8504:8527'>　此言人臣質成之禮也五官即司徒已下五官貢功</span><br/>
<span class='tline' id='l385' data-llen='8527:8554'><a onclick="displayPageImage('KR1d0067', 'WYG', '004-22a' );" name="004-22a" class="pb">[004-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8554:8578'>　　也享獻也一說以公侯伯子男為五官以時致方物</span><br/>
<span class='tline' id='l387' data-llen='8578:8602'>　　為貢非是天子之五官既備而功罪不進於上則下</span><br/>
<span class='tline' id='l388' data-llen='8602:8626'>　　之情不通黜陟不行於下則上之權不立故每歲之</span><br/>
<span class='tline' id='l389' data-llen='8626:8650'>　　終五官必各致其功以獻於王其名則曰享焉案六</span><br/>
<span class='tline' id='l390' data-llen='8650:8674'>　　卿皆天子所建而質成獨五官者周禮所謂大宰歲</span><br/>
<span class='tline' id='l391' data-llen='8674:8698'>　　終則令百官府各正其治受其會聽其致事而詔王</span><br/>
<span class='tline' id='l392' data-llen='8698:8722'>　　廢置也曰享者臣之事君一如君之事天功罪既昭</span><br/>
<span class='tline' id='l393' data-llen='8722:8738'>　　而黜陟惟命所以尊王者至矣</span><br/>
<span class='tline' id='l394' data-llen='8738:8765'><a onclick="displayPageImage('KR1d0067', 'WYG', '004-22b' );" name="004-22b" class="pb">[004-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8765:8768'>　</span><br/>
<span class='tline' id='l396' data-llen='8768:8771'>　</span><br/>
<span class='tline' id='l397' data-llen='8771:8774'>　</span><br/>
<span class='tline' id='l398' data-llen='8774:8777'>　</span><br/>
<span class='tline' id='l399' data-llen='8777:8780'>　</span><br/>
<span class='tline' id='l400' data-llen='8780:8783'>　</span><br/>
<span class='tline' id='l401' data-llen='8783:8786'>　</span><br/>
<span class='tline' id='l402' data-llen='8786:8796'>日講禮記解義卷四</span><br/>
</p>
<p><br/>
</p>
  </div>
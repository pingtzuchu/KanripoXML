<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1d0067', 'WYG', '057-1a' );" name="057-1a" class="pb">[057-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:194'>　欽定四庫全書</span><br/>
<span class='tline' id='l9' data-llen='194:206'>日講禮記觧義卷五十七</span><br/>
<span class='tline' id='l10' data-llen='206:211'>　表記</span><br/>
<span class='tline' id='l11' data-llen='211:235'>　子言之君子之所謂仁者其難乎詩云凱弟君子民之</span><br/>
<span class='tline' id='l12' data-llen='235:259'>　父母凱以强教之弟以説安之樂而毋荒有禮而親威</span><br/>
<span class='tline' id='l13' data-llen='259:283'>　莊而安孝慈而敬使民有父之尊有母之親如此而后</span><br/>
<span class='tline' id='l14' data-llen='283:307'>　可以為民父母矣非至徳其孰能如此乎今父之親子</span><br/>
<span class='tline' id='l15' data-llen='307:331'>　也親賢而下無能母之親子也賢則親之無能則憐之</span><br/>
<span class='tline' id='l16' data-llen='331:357'><a onclick="displayPageImage('KR1d0067', 'WYG', '057-1b' );" name="057-1b" class="pb">[057-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='357:381'>　母親而不尊父尊而不親水之於民也親而不尊火尊</span><br/>
<span class='tline' id='l18' data-llen='381:405'>　而不親土之於民也親而不尊天尊而不親命之於民</span><br/>
<span class='tline' id='l19' data-llen='405:418'>　也親而不尊鬼尊而不親</span><br/>
<span class='tline' id='l20' data-llen='418:442'>　　此言仁天下之道尊親兼至之為難也詩大雅泂酌</span><br/>
<span class='tline' id='l21' data-llen='442:466'>　　之篇命教令也子言之仁無所不愛而又非偏於愛</span><br/>
<span class='tline' id='l22' data-llen='466:490'>　　也君子之所謂仁者不其難乎詩云凱弟君子民之</span><br/>
<span class='tline' id='l23' data-llen='490:514'>　　父母夫凱之為言在乎强教之驅以道而成民性弟</span><br/>
<span class='tline' id='l24' data-llen='514:538'>　　之為言在乎説安之撫以恩而得民心此其實非有</span><br/>
<span class='tline' id='l25' data-llen='538:564'><a onclick="displayPageImage('KR1d0067', 'WYG', '057-2a' );" name="057-2a" class="pb">[057-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='564:587'>　兩事也盖和樂而不至於荒有禮而不失其親威莊</span><br/>
<span class='tline' id='l27' data-llen='587:610'>　而行之以安孝慈而主之以敬故凱弟交盡使民有</span><br/>
<span class='tline' id='l28' data-llen='610:633'>　父道之尊有母道之親必如此而后可以為民父母</span><br/>
<span class='tline' id='l29' data-llen='633:656'>　矣苟非至徳其孰能如此乎今夫父之親子也親賢</span><br/>
<span class='tline' id='l30' data-llen='656:679'>　而賤其無能母之親子也賢則親之於無能則憐之</span><br/>
<span class='tline' id='l31' data-llen='679:702'>　母主於慈故親而不尊父主於嚴故尊而不親推是</span><br/>
<span class='tline' id='l32' data-llen='702:725'>　言之水之於民也以其懦而狎而玩之故親而不尊</span><br/>
<span class='tline' id='l33' data-llen='725:748'>　火以其烈而望而畏之故尊而不親土之於民也以</span><br/>
<span class='tline' id='l34' data-llen='748:774'><a onclick="displayPageImage('KR1d0067', 'WYG', '057-2b' );" name="057-2b" class="pb">[057-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='774:797'>　近人而有利可愛故親而不尊天逺於人而有威可</span><br/>
<span class='tline' id='l36' data-llen='797:820'>　畏故尊而不親命之於民也顯而易見故親而不尊</span><br/>
<span class='tline' id='l37' data-llen='820:842'>　鬼幽而難測故尊而不親君子所以貴乎兼之也</span><br/>
<span class='tline' id='l38' data-llen='842:865'>子曰夏道尊命事鬼敬神而逺之近人而忠焉先禄而</span><br/>
<span class='tline' id='l39' data-llen='865:888'>後威先賞而後罰親而不尊其民之敝憃而愚喬而野</span><br/>
<span class='tline' id='l40' data-llen='888:911'>朴而不文殷人尊神率民以事神先鬼而後禮先罰而</span><br/>
<span class='tline' id='l41' data-llen='911:934'>後賞尊而不親其民之敝蕩而不静勝而無恥周人尊</span><br/>
<span class='tline' id='l42' data-llen='934:957'>禮尚施事鬼敬神而逺之近人而忠焉其賞罰用爵列</span><br/>
<span class='tline' id='l43' data-llen='957:983'><a onclick="displayPageImage('KR1d0067', 'WYG', '057-3a' );" name="057-3a" class="pb">[057-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='983:1003'>親而不尊其民之敝利而巧文而不慙賊而蔽</span><br/>
<span class='tline' id='l45' data-llen='1003:1026'>　此言三代尊親之異也喬如字亢直之貌舊讀曰驕</span><br/>
<span class='tline' id='l46' data-llen='1026:1049'>　用爵列如賞有九命之差罰有八辟之議之類子曰</span><br/>
<span class='tline' id='l47' data-llen='1049:1072'>　三代之治其始各有所尊其終各有所敝夏之道尊</span><br/>
<span class='tline' id='l48' data-llen='1072:1095'>　重命令事鬼敬神而逺之務在近人而尚乎忠焉是</span><br/>
<span class='tline' id='l49' data-llen='1095:1118'>　其先禄而後威先賞而後罰惟有親而不尊者故其</span><br/>
<span class='tline' id='l50' data-llen='1118:1141'>　民之敝則見為憃然無知而愚喬然自負而野朴率</span><br/>
<span class='tline' id='l51' data-llen='1141:1164'>　自將而不文殷人從而矯之尊神而率民以事神是</span><br/>
<span class='tline' id='l52' data-llen='1164:1190'><a onclick="displayPageImage('KR1d0067', 'WYG', '057-3b' );" name="057-3b" class="pb">[057-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1190:1213'>　其先鬼而後禮先罰而後賞惟有尊而不親者故其</span><br/>
<span class='tline' id='l54' data-llen='1213:1236'>　民之敝則見為流蕩而不静好勝而無恥周人又從</span><br/>
<span class='tline' id='l55' data-llen='1236:1259'>　而矯之尊禮而尚施與亦如夏之事鬼敬神而逺之</span><br/>
<span class='tline' id='l56' data-llen='1259:1282'>　務在近人而尚乎忠焉是其賞罰無所先後一以爵</span><br/>
<span class='tline' id='l57' data-llen='1282:1305'>　列之髙下為準惟有親而不尊者故其民之敝則見</span><br/>
<span class='tline' id='l58' data-llen='1305:1328'>　為便利而多機巧羙文辭而大言不慙賊害而蔽於</span><br/>
<span class='tline' id='l59' data-llen='1328:1351'>　理案三王之治至矣而猶有敝焉何也程子曰惟聖</span><br/>
<span class='tline' id='l60' data-llen='1351:1374'>　人為能通其變於未窮不使至於極也是在乎善法</span><br/>
<span class='tline' id='l61' data-llen='1374:1400'><a onclick="displayPageImage('KR1d0067', 'WYG', '057-4a' );" name="057-4a" class="pb">[057-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1400:1412'>　先王者師其意而已矣</span><br/>
<span class='tline' id='l63' data-llen='1412:1435'>子曰夏道未瀆辭不求備不大望於民民未厭其親殷</span><br/>
<span class='tline' id='l64' data-llen='1435:1458'>人未瀆禮而求備於民周人强民未瀆神而賞爵刑罰</span><br/>
<span class='tline' id='l65' data-llen='1458:1462'>窮矣</span><br/>
<span class='tline' id='l66' data-llen='1462:1485'>　此申言三代治民之異也窮猶盡也謂法制備具一</span><br/>
<span class='tline' id='l67' data-llen='1485:1508'>　説賞爵不能勸善刑罰不能止惡故曰窮子曰夏道</span><br/>
<span class='tline' id='l68' data-llen='1508:1531'>　尊命而未至於瀆辭唯其不求備不大望於民故民</span><br/>
<span class='tline' id='l69' data-llen='1531:1554'>　猶未厭其親殷人以禮為後未至於瀆禮而已求備</span><br/>
<span class='tline' id='l70' data-llen='1554:1580'><a onclick="displayPageImage('KR1d0067', 'WYG', '057-4b' );" name="057-4b" class="pb">[057-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1580:1603'>　於民周人則强民僅未至於瀆神而繁文備設則賞</span><br/>
<span class='tline' id='l72' data-llen='1603:1626'>　爵刑罰極於此矣案古之為治者躬焉以化之政焉</span><br/>
<span class='tline' id='l73' data-llen='1626:1649'>　以處之無取乎瀆辭為也至於科條備而民多偽態</span><br/>
<span class='tline' id='l74' data-llen='1649:1664'>　則亦求備而大望於民之過矣</span><br/>
<span class='tline' id='l75' data-llen='1664:1687'>子曰虞夏之道寡怨於民殷周之道不勝其敝子曰虞</span><br/>
<span class='tline' id='l76' data-llen='1687:1710'>夏之質殷周之文至矣虞夏之文不勝其質殷周之質</span><br/>
<span class='tline' id='l77' data-llen='1710:1716'>不勝其文</span><br/>
<span class='tline' id='l78' data-llen='1716:1739'>　此言四代質文之異也子曰帝王之治天下立本無</span><br/>
<span class='tline' id='l79' data-llen='1739:1765'><a onclick="displayPageImage('KR1d0067', 'WYG', '057-5a' );" name="057-5a" class="pb">[057-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1765:1788'>　殊而趨時則異如虞夏之道寛簡而責人畧故寡怨</span><br/>
<span class='tline' id='l81' data-llen='1788:1811'>　於民殷周之道繁密而責人詳故不勝其敝是盖於</span><br/>
<span class='tline' id='l82' data-llen='1811:1834'>　其文質之尚而知之子曰如虞夏之為質殷周之為</span><br/>
<span class='tline' id='l83' data-llen='1834:1857'>　文可謂至矣虞夏非無文而文要不能勝其質殷周</span><br/>
<span class='tline' id='l84' data-llen='1857:1880'>　非無質而質要不能勝其文故其各至者如此黄氏</span><br/>
<span class='tline' id='l85' data-llen='1880:1903'>　乾行曰質有二有從心而言者禮以忠信為質是也</span><br/>
<span class='tline' id='l86' data-llen='1903:1926'>　帝王之所同也有從事而言者此云虞夏之質是也</span><br/>
<span class='tline' id='l87' data-llen='1926:1949'>　帝王之所異也案殷本尚質而此言文之至者何盖</span><br/>
<span class='tline' id='l88' data-llen='1949:1975'><a onclick="displayPageImage('KR1d0067', 'WYG', '057-5b' );" name="057-5b" class="pb">[057-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1975:1998'>　視周為質而視夏以上則文矣此所以為殷周之文</span><br/>
<span class='tline' id='l90' data-llen='1998:2002'>　與</span><br/>
<span class='tline' id='l91' data-llen='2002:2025'>子言之曰後世雖有作者虞帝弗可及也已矣君天下</span><br/>
<span class='tline' id='l92' data-llen='2025:2048'>生無私死不厚其子子民如父母有憯怛之愛有忠利</span><br/>
<span class='tline' id='l93' data-llen='2048:2071'>之教親而尊安而敬威而愛富而有禮惠而能散其君</span><br/>
<span class='tline' id='l94' data-llen='2071:2094'>子尊仁畏義恥費輕實忠而不犯義而順文而静寛而</span><br/>
<span class='tline' id='l95' data-llen='2094:2117'>有辨甫刑曰徳威惟威徳明惟明非虞帝其孰能如此</span><br/>
<span class='tline' id='l96' data-llen='2117:2120'>乎</span><br/>
<span class='tline' id='l97' data-llen='2120:2146'><a onclick="displayPageImage('KR1d0067', 'WYG', '057-6a' );" name="057-6a" class="pb">[057-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2146:2169'>　此言大舜之盡君道也忠者愛民之實即孟子教人</span><br/>
<span class='tline' id='l99' data-llen='2169:2192'>　以善謂之忠也利謂利民也恥費以費用為恥儉於</span><br/>
<span class='tline' id='l100' data-llen='2192:2215'>　自奉也實貨財也子言之君道貴於兼盡要莫過於</span><br/>
<span class='tline' id='l101' data-llen='2215:2238'>　有虞後世雖有起而王天下者虞帝誠弗可及也已</span><br/>
<span class='tline' id='l102' data-llen='2238:2261'>　矣其君天下也有天下而不與生既無所私為天下</span><br/>
<span class='tline' id='l103' data-llen='2261:2284'>　而得人死復不厚其子其子民也如父母然既有憯</span><br/>
<span class='tline' id='l104' data-llen='2284:2307'>　怛之愛又有忠利之教惟其親而尊故安而能敬威</span><br/>
<span class='tline' id='l105' data-llen='2307:2330'>　而能愛敬故富而有禮愛故惠而能散其君子化之</span><br/>
<span class='tline' id='l106' data-llen='2330:2356'><a onclick="displayPageImage('KR1d0067', 'WYG', '057-6b' );" name="057-6b" class="pb">[057-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2356:2379'>　尊仁畏義而不敢違則恥費輕財而不敢徇欲盡忠</span><br/>
<span class='tline' id='l108' data-llen='2379:2402'>　而不至於犯制義而能順乎理文明而沈静寛容而</span><br/>
<span class='tline' id='l109' data-llen='2402:2425'>　有辨是足以觀舜治之盛矣甫刑曰君徳有威而天</span><br/>
<span class='tline' id='l110' data-llen='2425:2448'>　下無不畏君徳有明而天下無不明非虞帝之盛徳</span><br/>
<span class='tline' id='l111' data-llen='2448:2471'>　其孰能至於此乎應氏鏞曰自庇民大徳而下言臣</span><br/>
<span class='tline' id='l112' data-llen='2471:2494'>　道之難於盡仁惟舜禹文王周公可以為仁之厚而</span><br/>
<span class='tline' id='l113' data-llen='2494:2517'>　后稷庶幾近之自凱弟君子而下言君道之難於盡</span><br/>
<span class='tline' id='l114' data-llen='2517:2540'>　仁惟虞帝可以為徳之至而夏商周皆未免有所偏</span><br/>
<span class='tline' id='l115' data-llen='2540:2566'><a onclick="displayPageImage('KR1d0067', 'WYG', '057-7a' );" name="057-7a" class="pb">[057-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2566:2570'>　也</span><br/>
<span class='tline' id='l117' data-llen='2570:2593'>子言之事君先資其言拜自獻其身以成其信是故君</span><br/>
<span class='tline' id='l118' data-llen='2593:2616'>有責於其臣臣有死於其言故其受禄不誣其受罪益</span><br/>
<span class='tline' id='l119' data-llen='2616:2619'>寡</span><br/>
<span class='tline' id='l120' data-llen='2619:2642'>　此言人臣宜重於始進也資憑藉也子言之事君者</span><br/>
<span class='tline' id='l121' data-llen='2642:2665'>　先以其言為資藉而後拜而自獻其身行所言以成</span><br/>
<span class='tline' id='l122' data-llen='2665:2688'>　其信是故君舉要而有責於其臣臣守職而有死於</span><br/>
<span class='tline' id='l123' data-llen='2688:2711'>　其言故其受禄可以不誣而受罪因之益寡也案古</span><br/>
<span class='tline' id='l124' data-llen='2711:2737'><a onclick="displayPageImage('KR1d0067', 'WYG', '057-7b' );" name="057-7b" class="pb">[057-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2737:2760'>　之用人者敷納以言明試以功故事君者先資其言</span><br/>
<span class='tline' id='l126' data-llen='2760:2783'>　而後成其信唐宋而下取士以浮文而治功亦絀矣</span><br/>
<span class='tline' id='l127' data-llen='2783:2793'>　此虚與實之辨也</span><br/>
<span class='tline' id='l128' data-llen='2793:2816'>子曰事君大言入則望大利小言入則望小利故君子</span><br/>
<span class='tline' id='l129' data-llen='2816:2838'>不以小言受大禄不以大言受小禄易曰不家食吉</span><br/>
<span class='tline' id='l130' data-llen='2838:2861'>　此言人臣進言受禄之道也易大畜卦辭子曰事君</span><br/>
<span class='tline' id='l131' data-llen='2861:2884'>　者大言而入則可以立大事而望其有被天下及後</span><br/>
<span class='tline' id='l132' data-llen='2884:2907'>　世之利小言而入則可以立小事而望其有進一善</span><br/>
<span class='tline' id='l133' data-llen='2907:2933'><a onclick="displayPageImage('KR1d0067', 'WYG', '057-8a' );" name="057-8a" class="pb">[057-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2933:2956'>　治一官之利故君子不以小言受大禄以所利者小</span><br/>
<span class='tline' id='l135' data-llen='2956:2979'>　事不足以稱其位也不以大言受小禄以所利者大</span><br/>
<span class='tline' id='l136' data-llen='2979:3002'>　位不足以行其道也易曰大畜之君子當食禄於朝</span><br/>
<span class='tline' id='l137' data-llen='3002:3025'>　而不家食則吉此言而受禄之一證與張子曰大言</span><br/>
<span class='tline' id='l138' data-llen='3025:3048'>　入則望大利利非歸己之利大言入則吾道可大行</span><br/>
<span class='tline' id='l139' data-llen='3048:3071'>　是大利也小言入則可小利案此則舊注以利為禄</span><br/>
<span class='tline' id='l140' data-llen='3071:3077'>　賞者非</span><br/>
<span class='tline' id='l141' data-llen='3077:3100'>子曰事君不下逹不尚辭非其人弗自小雅曰靖共爾</span><br/>
<span class='tline' id='l142' data-llen='3100:3126'><a onclick="displayPageImage('KR1d0067', 'WYG', '057-8b' );" name="057-8b" class="pb">[057-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3126:3141'>位正直是與神之聼之式榖以女</span><br/>
<span class='tline' id='l144' data-llen='3141:3164'>　此言人臣當盡正直之道也自所由以進者小雅小</span><br/>
<span class='tline' id='l145' data-llen='3164:3187'>　明之篇靖治式用榖禄也以猶與也子曰事君者責</span><br/>
<span class='tline' id='l146' data-llen='3187:3210'>　難陳善而不下逹正己格心而不尚辭始進必以其</span><br/>
<span class='tline' id='l147' data-llen='3210:3233'>　人否則弗以為進身之自小雅曰人臣能敬治其職</span><br/>
<span class='tline' id='l148' data-llen='3233:3256'>　事唯正直之人是與則神明聽之將用福禄於汝矣</span><br/>
<span class='tline' id='l149' data-llen='3256:3279'>　吕氏大臨曰以下逹之事事其君則賊其君者也尚</span><br/>
<span class='tline' id='l150' data-llen='3279:3302'>　辭而實不稱則欺其君者也非其人而自逹之枉己</span><br/>
<span class='tline' id='l151' data-llen='3302:3328'><a onclick="displayPageImage('KR1d0067', 'WYG', '057-9a' );" name="057-9a" class="pb">[057-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3328:3345'>　以事君者也皆非所謂靖共正直者</span><br/>
<span class='tline' id='l153' data-llen='3345:3368'>子曰事君逺而諫則讇也近而不諫則尸利也子曰邇</span><br/>
<span class='tline' id='l154' data-llen='3368:3382'>臣守和宰正百官大臣慮四方</span><br/>
<span class='tline' id='l155' data-llen='3382:3405'>　此言人臣當隨分以自盡也尸主也邇近也宰冢宰</span><br/>
<span class='tline' id='l156' data-llen='3405:3428'>　大臣牧伯也子曰事君者不容以越位亦不可以曠</span><br/>
<span class='tline' id='l157' data-llen='3428:3451'>　官若逺於君而諫則是覬於見知而讇也近於君而</span><br/>
<span class='tline' id='l158' data-llen='3451:3474'>　不諫則是苟以自容而尸利也子曰邇臣在乎輔養</span><br/>
<span class='tline' id='l159' data-llen='3474:3497'>　君徳是以獻可替否而守夫和宰主於表率朝廷是</span><br/>
<span class='tline' id='l160' data-llen='3497:3523'><a onclick="displayPageImage('KR1d0067', 'WYG', '057-9b' );" name="057-9b" class="pb">[057-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3523:3546'>　以進賢退不肖而正百官大臣在乎共理天下是以</span><br/>
<span class='tline' id='l162' data-llen='3546:3569'>　有分土無分民而慮四方凡所以各效其職者如此</span><br/>
<span class='tline' id='l163' data-llen='3569:3592'>　應氏鏞曰其序先君徳而後朝廷先朝廷而後天下</span><br/>
<span class='tline' id='l164' data-llen='3592:3596'>　也</span><br/>
<span class='tline' id='l165' data-llen='3596:3619'>子曰事君欲諫不欲陳詩云心乎愛矣瑕不謂矣中心</span><br/>
<span class='tline' id='l166' data-llen='3619:3627'>藏之何日忘之</span><br/>
<span class='tline' id='l167' data-llen='3627:3650'>　此言人臣當盡忠愛於君也詩小雅隰桑之篇瑕詩</span><br/>
<span class='tline' id='l168' data-llen='3650:3673'>　作遐遐之言胡也謂猶告也子曰事君者欲止君之</span><br/>
<span class='tline' id='l169' data-llen='3673:3700'><a onclick="displayPageImage('KR1d0067', 'WYG', '057-10a' );" name="057-10a" class="pb">[057-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3700:3723'>　失而諫不欲揚君之失而陳詩云我既心乎愛矣何</span><br/>
<span class='tline' id='l171' data-llen='3723:3746'>　不遂告之矣縱未即告將中心藏之而何日忘之乎</span><br/>
<span class='tline' id='l172' data-llen='3746:3769'>　案詩本為愛賢而作此引中心藏之以明不欲招君</span><br/>
<span class='tline' id='l173' data-llen='3769:3776'>　過之意也</span><br/>
<span class='tline' id='l174' data-llen='3776:3799'>子曰事君難進而易退則位有序易進而難退則亂也</span><br/>
<span class='tline' id='l175' data-llen='3799:3822'>故君子三揖而進一辭而退以逺亂也子曰事君三違</span><br/>
<span class='tline' id='l176' data-llen='3822:3841'>而不出竟則利禄也人雖曰不要吾弗信也</span><br/>
<span class='tline' id='l177' data-llen='3841:3864'>　此言人臣進退之道也違猶去也子曰事君者進必</span><br/>
<span class='tline' id='l178' data-llen='3864:3891'><a onclick="displayPageImage('KR1d0067', 'WYG', '057-10b' );" name="057-10b" class="pb">[057-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3891:3914'>　以禮而見其難退必以義而見其易則人知自重賢</span><br/>
<span class='tline' id='l180' data-llen='3914:3937'>　不肖各得其分而位有序若易進而難退患得患失</span><br/>
<span class='tline' id='l181' data-llen='3937:3960'>　則亂所由生也故君子之相接三揖而後進一辭而</span><br/>
<span class='tline' id='l182' data-llen='3960:3983'>　即退所以豫逺亂萌也子曰事君者道不合至於三</span><br/>
<span class='tline' id='l183' data-llen='3983:4006'>　違而不遂出境則是實無去志而貪於利禄也要利</span><br/>
<span class='tline' id='l184' data-llen='4006:4029'>　即以要名人雖曰不要吾弗信也案君臣朋友皆以</span><br/>
<span class='tline' id='l185' data-llen='4029:4052'>　義合者也夫才徳之過人者必於難進易退乎取之</span><br/>
<span class='tline' id='l186' data-llen='4052:4075'>子曰事君慎始而敬終子曰事君可貴可賤可富可貧</span><br/>
<span class='tline' id='l187' data-llen='4075:4102'><a onclick="displayPageImage('KR1d0067', 'WYG', '057-11a' );" name="057-11a" class="pb">[057-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4102:4114'>可生可殺而不可使為亂</span><br/>
<span class='tline' id='l189' data-llen='4114:4137'>　此言人臣當敬慎而安於義命也亂謂違廢事君之</span><br/>
<span class='tline' id='l190' data-llen='4137:4160'>　禮子曰事君者身之所在即道之所在故必慎於服</span><br/>
<span class='tline' id='l191' data-llen='4160:4183'>　官之始而敬於宦成之終所以有序而逺亂也子曰</span><br/>
<span class='tline' id='l192' data-llen='4183:4206'>　事君者命制於天而義存乎我故可以貴可以賤可</span><br/>
<span class='tline' id='l193' data-llen='4206:4229'>　以富可以貧可以生可以殺而獨不可以使為亂周</span><br/>
<span class='tline' id='l194' data-llen='4229:4252'>　氏諝曰進以禮所以慎始退以義所以敬終不可使</span><br/>
<span class='tline' id='l195' data-llen='4252:4264'>　為亂所謂不失其正也</span><br/>
<span class='tline' id='l196' data-llen='4264:4291'><a onclick="displayPageImage('KR1d0067', 'WYG', '057-11b' );" name="057-11b" class="pb">[057-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4291:4314'>子曰事君軍旅不辟難朝廷不辭賤䖏其位而不履其</span><br/>
<span class='tline' id='l198' data-llen='4314:4337'>事則亂也故君使其臣得志則慎慮而從之否則孰慮</span><br/>
<span class='tline' id='l199' data-llen='4337:4360'>而從之終事而退臣之厚也易曰不事王侯髙尚其事</span><br/>
<span class='tline' id='l200' data-llen='4360:4383'>　此言人臣盡職之道也辟讀曰避孰與熟通易蠱上</span><br/>
<span class='tline' id='l201' data-llen='4383:4406'>　九爻辭子曰事君者守義而非以自私故在軍旅不</span><br/>
<span class='tline' id='l202' data-llen='4406:4429'>　辟難在朝廷不辭賤若䖏其位而不履其事則職守</span><br/>
<span class='tline' id='l203' data-llen='4429:4452'>　皆曠而亂之道也故君使其臣得志則不敢以自滿</span><br/>
<span class='tline' id='l204' data-llen='4452:4475'>　而必慎慮而從之不得志亦不敢以自隳而必孰慮</span><br/>
<span class='tline' id='l205' data-llen='4475:4502'><a onclick="displayPageImage('KR1d0067', 'WYG', '057-12a' );" name="057-12a" class="pb">[057-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4502:4525'>　而從之至於卒事則致為臣而退而已無利焉此臣</span><br/>
<span class='tline' id='l207' data-llen='4525:4548'>　道之厚也易曰惟不事王侯乃可以髙尚其事可以</span><br/>
<span class='tline' id='l208' data-llen='4548:4559'>　見事終而退之義矣</span><br/>
<span class='tline' id='l209' data-llen='4559:4582'>子曰唯天子受命于天士受命于君故君命順則臣有</span><br/>
<span class='tline' id='l210' data-llen='4582:4605'>順命君命逆則臣有逆命詩曰鵲之姜姜鶉之賁賁人</span><br/>
<span class='tline' id='l211' data-llen='4605:4614'>之無良我以為君</span><br/>
<span class='tline' id='l212' data-llen='4614:4637'>　此言君命所繫之重也詩鄘風鶉之奔奔篇姜詩作</span><br/>
<span class='tline' id='l213' data-llen='4637:4660'>　彊賁詩作奔彊彊奔奔居有匹而飛相隨之貌人指</span><br/>
<span class='tline' id='l214' data-llen='4660:4687'><a onclick="displayPageImage('KR1d0067', 'WYG', '057-12b' );" name="057-12b" class="pb">[057-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4687:4710'>　宣姜君謂小君言宣姜與公子頑非匹而相從也子</span><br/>
<span class='tline' id='l216' data-llen='4710:4733'>　曰唯天子代天而治故凡秩敘命討一皆受命于天</span><br/>
<span class='tline' id='l217' data-llen='4733:4756'>　士則以事人為事凡所以致之民者又一皆受命于</span><br/>
<span class='tline' id='l218' data-llen='4756:4779'>　君故君命順乎理則臣有遵守而順命君命不順乎</span><br/>
<span class='tline' id='l219' data-llen='4779:4802'>　理則臣有匡救而逆命詩曰鵲之姜姜然鶉之賁賁</span><br/>
<span class='tline' id='l220' data-llen='4802:4825'>　然猶不亂其匹至於人之無良既鶉鵲之不若而我</span><br/>
<span class='tline' id='l221' data-llen='4825:4848'>　乃以為小君乎此可以見君命之當慎也葉氏夢得</span><br/>
<span class='tline' id='l222' data-llen='4848:4870'>　曰君莫尊於天子臣莫卑於士故言天子而止士</span><br/>
<span class='tline' id='l223' data-llen='4870:4897'><a onclick="displayPageImage('KR1d0067', 'WYG', '057-13a' );" name="057-13a" class="pb">[057-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4897:4920'>子曰君子不以辭盡人故天下有道則行有枝葉天下</span><br/>
<span class='tline' id='l225' data-llen='4920:4943'>無道則辭有枝葉是故君子於有喪者之側不能賻焉</span><br/>
<span class='tline' id='l226' data-llen='4943:4966'>則不問其所費於有病者之側不能饋焉則不問其所</span><br/>
<span class='tline' id='l227' data-llen='4966:4989'>欲有客不能館則不問其所舎故君子之接如水小人</span><br/>
<span class='tline' id='l228' data-llen='4989:5012'>之接如醴君子淡以成小人甘以壊小雅曰盜言孔甘</span><br/>
<span class='tline' id='l229' data-llen='5012:5018'>亂是用餤</span><br/>
<span class='tline' id='l230' data-llen='5018:5041'>　此言君子不以辭為重也小雅巧言之篇盗言謂䜛</span><br/>
<span class='tline' id='l231' data-llen='5041:5064'>　賊之言餤進也子曰言虚而行實君子之聽言也不</span><br/>
<span class='tline' id='l232' data-llen='5064:5091'><a onclick="displayPageImage('KR1d0067', 'WYG', '057-13b' );" name="057-13b" class="pb">[057-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5091:5114'>　敢以其辭之善而盡信其為人也故世教盛則人敦</span><br/>
<span class='tline' id='l234' data-llen='5114:5137'>　實行而行有枝葉世教衰則人尚虚文而辭有枝葉</span><br/>
<span class='tline' id='l235' data-llen='5137:5160'>　是故君子於有喪者之側苟不能賻焉則不問其所</span><br/>
<span class='tline' id='l236' data-llen='5160:5183'>　費於有病者之側苟不能饋焉則不問其所欲有客</span><br/>
<span class='tline' id='l237' data-llen='5183:5206'>　而不能舘則不問其所舎皆辟有言而無其實也故</span><br/>
<span class='tline' id='l238' data-llen='5206:5229'>　君子之接人也如水小人之接人也如醴君子如水</span><br/>
<span class='tline' id='l239' data-llen='5229:5252'>　之淡雖無味而可乆而交道以成小人如醴之甘雖</span><br/>
<span class='tline' id='l240' data-llen='5252:5275'>　有味而易變而交道以壊小雅曰䜛人之言甚為甘</span><br/>
<span class='tline' id='l241' data-llen='5275:5302'><a onclick="displayPageImage('KR1d0067', 'WYG', '057-14a' );" name="057-14a" class="pb">[057-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5302:5325'>　羙使嗜之而不厭亂必有用是而進者此甘以壊之</span><br/>
<span class='tline' id='l243' data-llen='5325:5348'>　證也吕氏大臨曰枝葉者幹之文天下有道則人致</span><br/>
<span class='tline' id='l244' data-llen='5348:5371'>　文於行天下無道則人致文於辭案中庸曰淡而不</span><br/>
<span class='tline' id='l245' data-llen='5371:5394'>　厭唯誠故淡也傳曰幣重而言甘誘我也唯偽故甘</span><br/>
<span class='tline' id='l246' data-llen='5394:5416'>　也甘言而極之以盗是故修省言辭所以立誠也</span><br/>
<span class='tline' id='l247' data-llen='5416:5439'>子曰君子不以口譽人則民作忠故君子問人之寒則</span><br/>
<span class='tline' id='l248' data-llen='5439:5462'>衣之問人之飢則食之稱人之善則爵之國風曰心之</span><br/>
<span class='tline' id='l249' data-llen='5462:5470'>憂矣於我歸説</span><br/>
<span class='tline' id='l250' data-llen='5470:5497'><a onclick="displayPageImage('KR1d0067', 'WYG', '057-14b' );" name="057-14b" class="pb">[057-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5497:5520'>　此言君子好善之實也國風曹風蜉蝣之篇盖念昭</span><br/>
<span class='tline' id='l252' data-llen='5520:5543'>　公之無依而作説讀曰税舎也息也子曰君子之善</span><br/>
<span class='tline' id='l253' data-llen='5543:5566'>　善也惟不徒以口譽人而必有其實則民相勸而作</span><br/>
<span class='tline' id='l254' data-llen='5566:5589'>　忠矣故君子問人之寒則必衣之問人之飢則必食</span><br/>
<span class='tline' id='l255' data-llen='5589:5612'>　之稱人之善則必爵之國風曰心之憂乎無依者至</span><br/>
<span class='tline' id='l256' data-llen='5612:5635'>　矣其將於我歸説乎此可以見忠實之意也案君子</span><br/>
<span class='tline' id='l257' data-llen='5635:5658'>　操爵人之柄而徒以口譽人則是善善而不能用也</span><br/>
<span class='tline' id='l258' data-llen='5658:5681'>　書稱帝堯之徳舎己從人而又必曰野無遺賢者以</span><br/>
<span class='tline' id='l259' data-llen='5681:5708'><a onclick="displayPageImage('KR1d0067', 'WYG', '057-15a' );" name="057-15a" class="pb">[057-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5708:5712'>　此</span><br/>
<span class='tline' id='l261' data-llen='5712:5735'>子曰口惠而實不至怨菑及其身是故君子與其有諾</span><br/>
<span class='tline' id='l262' data-llen='5735:5758'>責也寜有己怨國風曰言笑晏晏信誓旦旦不思其反</span><br/>
<span class='tline' id='l263' data-llen='5758:5768'>反是不思亦已焉哉</span><br/>
<span class='tline' id='l264' data-llen='5768:5791'>　此言君子重信之道也己之言止謂止而不諾也國</span><br/>
<span class='tline' id='l265' data-llen='5791:5814'>　風衛風氓之篇晏晏和柔也旦旦眀顯也反復也謂</span><br/>
<span class='tline' id='l266' data-llen='5814:5837'>　踐言也子曰惟有其實之謂信若口惠而實不至則</span><br/>
<span class='tline' id='l267' data-llen='5837:5860'>　人怨之而菑及其身矣是故君子與其有輕諾之責</span><br/>
<span class='tline' id='l268' data-llen='5860:5887'><a onclick="displayPageImage('KR1d0067', 'WYG', '057-15b' );" name="057-15b" class="pb">[057-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5887:5910'>　也寜有不諾之怨而猶不害其為信國風曰以言笑</span><br/>
<span class='tline' id='l270' data-llen='5910:5933'>　之晏晏成信誓之旦旦而曽不思其能反夫既踐言</span><br/>
<span class='tline' id='l271' data-llen='5933:5956'>　之不思矣其亦已焉哉吕氏大臨曰有求而不許始</span><br/>
<span class='tline' id='l272' data-llen='5956:5979'>　雖咈人之意而終不害乎信故其怨小諾人而不踐</span><br/>
<span class='tline' id='l273' data-llen='5979:5997'>　始雖不拂人意而終害乎信故其責大</span><br/>
<span class='tline' id='l274' data-llen='5997:6020'>子曰君子不以色親人情䟽而貌親在小人則穿窬之</span><br/>
<span class='tline' id='l275' data-llen='6020:6033'>盜也與子曰情欲信辭欲巧</span><br/>
<span class='tline' id='l276' data-llen='6033:6056'>　此言君子當接人以誠也巧陳注當作考子曰君子</span><br/>
<span class='tline' id='l277' data-llen='6056:6083'><a onclick="displayPageImage('KR1d0067', 'WYG', '057-16a' );" name="057-16a" class="pb">[057-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6083:6106'>　内外如一故不以容貌偽親乎人若情本䟽而貌為</span><br/>
<span class='tline' id='l279' data-llen='6106:6129'>　親主於欺人而常恐人之窺己擬諸其類在小人則</span><br/>
<span class='tline' id='l280' data-llen='6129:6152'>　為穿窬之盗也與子曰凡與人相接者情欲其信辭</span><br/>
<span class='tline' id='l281' data-llen='6152:6175'>　欲其考則内不至無實而外不至無稽矣案口惠而</span><br/>
<span class='tline' id='l282' data-llen='6175:6198'>　實不至者心與口不相應也情疏而貌親者心與色</span><br/>
<span class='tline' id='l283' data-llen='6198:6221'>　不相應也君子不失色於人不失口於人惟其誠而</span><br/>
<span class='tline' id='l284' data-llen='6221:6226'>　已矣</span><br/>
<span class='tline' id='l285' data-llen='6226:6249'>子言之昔三代明王皆事天地之神明無非卜筮之用</span><br/>
<span class='tline' id='l286' data-llen='6249:6276'><a onclick="displayPageImage('KR1d0067', 'WYG', '057-16b' );" name="057-16b" class="pb">[057-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6276:6299'>不敢以其私䙝事上帝是以不犯日月不違卜筮卜筮</span><br/>
<span class='tline' id='l288' data-llen='6299:6305'>不相襲也</span><br/>
<span class='tline' id='l289' data-llen='6305:6328'>　此言天子當敬以事天地也子言之王者父事天而</span><br/>
<span class='tline' id='l290' data-llen='6328:6351'>　母事地於是乎有郊社之禮自昔三代明王皆必敬</span><br/>
<span class='tline' id='l291' data-llen='6351:6374'>　事天地之神明於日與牲無非藉卜筮以為用而不</span><br/>
<span class='tline' id='l292' data-llen='6374:6397'>　敢以其私䙝事上帝是以於他祭祀則不犯素定之</span><br/>
<span class='tline' id='l293' data-llen='6397:6420'>　日月因不違乎所用之卜筮而卜筮又不可相襲凡</span><br/>
<span class='tline' id='l294' data-llen='6420:6443'>　以致其敬也案祭以卜筮為誠敬不卜筮為私䙝故</span><br/>
<span class='tline' id='l295' data-llen='6443:6470'><a onclick="displayPageImage('KR1d0067', 'WYG', '057-17a' );" name="057-17a" class="pb">[057-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6470:6493'>　擇牲擇日之屬皆必用之不犯日月如四時迎氣用</span><br/>
<span class='tline' id='l297' data-llen='6493:6516'>　四立之日之類張子曰若一時有兩祭則必相回互</span><br/>
<span class='tline' id='l298' data-llen='6516:6524'>　使之不相妨</span><br/>
<span class='tline' id='l299' data-llen='6524:6547'>大事有時日小事無時日有筮外事用剛日内事用柔</span><br/>
<span class='tline' id='l300' data-llen='6547:6570'>日不違龜筮子曰牲牷禮樂齊盛是以無害乎鬼神無</span><br/>
<span class='tline' id='l301' data-llen='6570:6576'>怨乎百姓</span><br/>
<span class='tline' id='l302' data-llen='6576:6599'>　此申言祭用卜筮之義也大事祭大神也小事祭小</span><br/>
<span class='tline' id='l303' data-llen='6599:6622'>　神也剛日柔日見曲禮祭祀之用卜筮者以大事前</span><br/>
<span class='tline' id='l304' data-llen='6622:6649'><a onclick="displayPageImage('KR1d0067', 'WYG', '057-17b' );" name="057-17b" class="pb">[057-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6649:6672'>　期而定故有時日小事則臨機而作故無時日而有</span><br/>
<span class='tline' id='l306' data-llen='6672:6695'>　筮外事從陽故用剛日内事從隂故用柔日要皆不</span><br/>
<span class='tline' id='l307' data-llen='6695:6718'>　違乎龜筮也子曰由是則牲牷之物禮樂之陳齊盛</span><br/>
<span class='tline' id='l308' data-llen='6718:6741'>　之品無一不備是以無害乎鬼神無怨乎百姓神人</span><br/>
<span class='tline' id='l309' data-llen='6741:6764'>　胥順也吕氏大臨曰大事有時日者時如啟蟄而郊</span><br/>
<span class='tline' id='l310' data-llen='6764:6787'>　及四時宗廟之祭之類日如郊用辛社用甲之類有</span><br/>
<span class='tline' id='l311' data-llen='6787:6810'>　是時日以上中下三旬而卜之小事無時日有筮者</span><br/>
<span class='tline' id='l312' data-llen='6810:6833'>　若非時有所告及祈禱之類皆無定日必筮而謂之</span><br/>
<span class='tline' id='l313' data-llen='6833:6860'><a onclick="displayPageImage('KR1d0067', 'WYG', '057-18a' );" name="057-18a" class="pb">[057-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6860:6883'>　也馬氏曰郊為外事而用辛社為内事而用甲者説</span><br/>
<span class='tline' id='l315' data-llen='6883:6904'>　者以天地至尊之祭不可同於外内似得之矣</span><br/>
<span class='tline' id='l316' data-llen='6904:6927'>子曰后稷之祀易富也其辭恭其欲儉其禄及子孫詩</span><br/>
<span class='tline' id='l317' data-llen='6927:6942'>曰后稷兆祀庶無罪悔以迄于今</span><br/>
<span class='tline' id='l318' data-llen='6942:6965'>　此言古人祭盡其誠而澤垂於後也富猶備也詩大</span><br/>
<span class='tline' id='l319' data-llen='6965:6988'>　雅生民之篇兆詩作肇始也子曰祭不惟其物惟其</span><br/>
<span class='tline' id='l320' data-llen='6988:7011'>　誠吾觀后稷之祀其先為物易備也主於敬而其辭</span><br/>
<span class='tline' id='l321' data-llen='7011:7034'>　恭無所求而其欲儉由是自然獲福而禄及於子孫</span><br/>
<span class='tline' id='l322' data-llen='7034:7061'><a onclick="displayPageImage('KR1d0067', 'WYG', '057-18b' );" name="057-18b" class="pb">[057-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7061:7084'>　詩曰后稷始受國為祭主即兢業小心庶幾其無罪</span><br/>
<span class='tline' id='l324' data-llen='7084:7100'>　悔以至于今世世相承而無改也</span><br/>
<span class='tline' id='l325' data-llen='7100:7123'>子曰大人之器威敬天子無筮諸侯有守筮天子道以</span><br/>
<span class='tline' id='l326' data-llen='7123:7145'>筮諸侯非其國不以筮卜宅寢室天子不卜䖏大廟</span><br/>
<span class='tline' id='l327' data-llen='7145:7168'>　此言龜筴之器當嚴敬而因詳其用之辨也大人謂</span><br/>
<span class='tline' id='l328' data-llen='7168:7191'>　聖人守筮猶言守龜道路也子曰龜為卜筴為筮乃</span><br/>
<span class='tline' id='l329' data-llen='7191:7214'>　聖人所以寓神道之教其器當威嚴敬重而不可輕</span><br/>
<span class='tline' id='l330' data-llen='7214:7237'>　用古者大事卜小事筮唯天子至尊則事皆用卜而</span><br/>
<span class='tline' id='l331' data-llen='7237:7264'><a onclick="displayPageImage('KR1d0067', 'WYG', '057-19a' );" name="057-19a" class="pb">[057-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7264:7287'>　不用筮以龜重於筴也諸侯有守國之筮則事皆用</span><br/>
<span class='tline' id='l333' data-llen='7287:7310'>　筮而不用卜嫌同於天子也然天子亦有用筮時如</span><br/>
<span class='tline' id='l334' data-llen='7310:7333'>　廵狩征伐出而在塗有事則筮明殺於在内也諸侯</span><br/>
<span class='tline' id='l335' data-llen='7333:7356'>　亦有不用筮時盖守筮用於本國若非其國則不筮</span><br/>
<span class='tline' id='l336' data-llen='7356:7379'>　不欲啓人吉凶之疑也諸侯亦有用卜時苟非因國</span><br/>
<span class='tline' id='l337' data-llen='7379:7402'>　則卜宅及寢室欲慎於所居也天子亦有不用卜時</span><br/>
<span class='tline' id='l338' data-llen='7402:7425'>　建國之初既得吉卜不待更卜䖏大廟所在以吉可</span><br/>
<span class='tline' id='l339' data-llen='7425:7448'>　知也此可見器之當威敬矣孔氏疏曰天子無筮謂</span><br/>
<span class='tline' id='l340' data-llen='7448:7475'><a onclick="displayPageImage('KR1d0067', 'WYG', '057-19b' );" name="057-19b" class="pb">[057-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7475:7498'>　不徒用筮而已兼用卜也左氏傅曰國有守龜則諸</span><br/>
<span class='tline' id='l342' data-llen='7498:7515'>　侯亦有龜也此不過就大畧言之耳</span><br/>
<span class='tline' id='l343' data-llen='7515:7538'>子曰君子敬則用祭器是以不廢日月不違龜筮以敬</span><br/>
<span class='tline' id='l344' data-llen='7538:7555'>其君長是以上不瀆於民下不䙝於上</span><br/>
<span class='tline' id='l345' data-llen='7555:7578'>　此言君子盡敬於己而獲效於人也君長指天子及</span><br/>
<span class='tline' id='l346' data-llen='7578:7601'>　大國之君言子曰君子於其所敬則饗獻之禮不用</span><br/>
<span class='tline' id='l347' data-llen='7601:7624'>　燕器而用祭器如天子之於諸侯大國之於小國皆</span><br/>
<span class='tline' id='l348' data-llen='7624:7647'>　是也是以敬之所感莫不守其朝見之常期而不廢</span><br/>
<span class='tline' id='l349' data-llen='7647:7674'><a onclick="displayPageImage('KR1d0067', 'WYG', '057-20a' );" name="057-20a" class="pb">[057-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7674:7698'>　　日月謹其貢獻之禮物而不違卜筮於以敬事其君</span><br/>
<span class='tline' id='l351' data-llen='7698:7722'>　　長焉是以上不至瀆於民下不至䙝於上也案王者</span><br/>
<span class='tline' id='l352' data-llen='7722:7746'>　　以義治天下則貴賤皆有事是也以禮治天下則上</span><br/>
<span class='tline' id='l353' data-llen='7746:7768'>　　下交相敬是也禮主於敬故表記以是終始焉</span><br/>
<span class='tline' id='l354' data-llen='7768:7771'>　</span><br/>
<span class='tline' id='l355' data-llen='7771:7774'>　</span><br/>
<span class='tline' id='l356' data-llen='7774:7777'>　</span><br/>
<span class='tline' id='l357' data-llen='7777:7780'>　</span><br/>
<span class='tline' id='l358' data-llen='7780:7807'><a onclick="displayPageImage('KR1d0067', 'WYG', '057-20b' );" name="057-20b" class="pb">[057-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7807:7810'>　</span><br/>
<span class='tline' id='l360' data-llen='7810:7813'>　</span><br/>
<span class='tline' id='l361' data-llen='7813:7816'>　</span><br/>
<span class='tline' id='l362' data-llen='7816:7819'>　</span><br/>
<span class='tline' id='l363' data-llen='7819:7822'>　</span><br/>
<span class='tline' id='l364' data-llen='7822:7825'>　</span><br/>
<span class='tline' id='l365' data-llen='7825:7828'>　</span><br/>
<span class='tline' id='l366' data-llen='7828:7840'>日講禮記解義卷五十七</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1d0067', 'WYG', '046-1a' );" name="046-1a" class="pb">[046-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:194'>　欽定四庫全書</span><br/>
<span class='tline' id='l9' data-llen='194:206'>日講禮記解義卷四十六</span><br/>
<span class='tline' id='l10' data-llen='206:212'>　雜記下</span><br/>
<span class='tline' id='l11' data-llen='212:236'>　大功之末可以冠子可以嫁子父小功之末可以冠子</span><br/>
<span class='tline' id='l12' data-llen='236:260'>　可以嫁子可以取婦已雖小功既卒哭可以冠取妻下</span><br/>
<span class='tline' id='l13' data-llen='260:270'>　殤之小功則不可</span><br/>
<span class='tline' id='l14' data-llen='270:294'>　　此言居喪而冠及嫁取之禮也末謂服将除也若己</span><br/>
<span class='tline' id='l15' data-llen='294:318'>　　居大功之喪而将除則可以冠子可以嫁女若己之</span><br/>
<span class='tline' id='l16' data-llen='318:344'><a onclick="displayPageImage('KR1d0067', 'WYG', '046-1b' );" name="046-1b" class="pb">[046-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='344:368'>　　父居小功之喪而将除則已可以冠子可以嫁女并</span><br/>
<span class='tline' id='l18' data-llen='368:392'>　　可以取婦若已居小功之喪而當卒哭之後則可以</span><br/>
<span class='tline' id='l19' data-llen='392:416'>　　冠與取妻皆以服輕哀殺故也然此小功乃謂正服</span><br/>
<span class='tline' id='l20' data-llen='416:440'>　　若下殤之小功自期而降者哀仍不殺其於冠取皆</span><br/>
<span class='tline' id='l21' data-llen='440:464'>　　不可也陸氏佃曰大功之末不言可以取婦不可以</span><br/>
<span class='tline' id='l22' data-llen='464:488'>　　取婦也舊説以末為卒哭後陳氏澔曰大功卒哭後</span><br/>
<span class='tline' id='l23' data-llen='488:512'>　　尚有六月恐不可言末小功既言末又言卒哭是兩</span><br/>
<span class='tline' id='l24' data-llen='512:518'>　　事也</span><br/>
<span class='tline' id='l25' data-llen='518:544'><a onclick="displayPageImage('KR1d0067', 'WYG', '046-2a' );" name="046-2a" class="pb">[046-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='544:553'>凡弁絰其衰侈袂</span><br/>
<span class='tline' id='l27' data-llen='553:576'>　此言弔衰之制也凡弔於人者首著素弁而加以一</span><br/>
<span class='tline' id='l28' data-llen='576:599'>　股環絰是為弁絰其服有錫衰緦衰疑衰三者而皆</span><br/>
<span class='tline' id='l29' data-llen='599:622'>　侈大其袂蓋袂之小者二尺二寸大者半而益之則</span><br/>
<span class='tline' id='l30' data-llen='622:645'>　三尺三寸也案吉時元端服身與袂同以二尺二寸</span><br/>
<span class='tline' id='l31' data-llen='645:668'>　為正喪服端衰亦如之此為弔服而加大者異於元</span><br/>
<span class='tline' id='l32' data-llen='668:685'>　端以别吉凶異於端衰示不純凶也</span><br/>
<span class='tline' id='l33' data-llen='685:708'>父有服宫中子不與於樂母有服聲聞焉不舉樂妻有</span><br/>
<span class='tline' id='l34' data-llen='708:734'><a onclick="displayPageImage('KR1d0067', 'WYG', '046-2b' );" name="046-2b" class="pb">[046-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='734:756'>服不舉樂於其側大功将至辟琴瑟小功至不絶樂</span><br/>
<span class='tline' id='l36' data-llen='756:779'>　此言止樂之節也宫中子與父同宫之子也命士以</span><br/>
<span class='tline' id='l37' data-llen='779:802'>　上乃異宫辟除也父有服則同宫之子不分逺近皆</span><br/>
<span class='tline' id='l38' data-llen='802:825'>　不與於聞樂母有服子唯聲聞於母之處不舉樂妻</span><br/>
<span class='tline' id='l39' data-llen='825:848'>　有服夫唯不舉樂於其側大功之親有服而将至為</span><br/>
<span class='tline' id='l40' data-llen='848:871'>　之屏除琴瑟若小功之親有服而至則不止樂也案</span><br/>
<span class='tline' id='l41' data-llen='871:894'>　父母有服陳氏謂服之輕者如重服則子亦有服然</span><br/>
<span class='tline' id='l42' data-llen='894:916'>　子服雖先除亦當以父母之哀為哀匪直輕服也</span><br/>
<span class='tline' id='l43' data-llen='916:942'><a onclick="displayPageImage('KR1d0067', 'WYG', '046-3a' );" name="046-3a" class="pb">[046-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='942:965'>姑姊妹其夫死而夫黨無兄弟使夫之族人主喪妻之</span><br/>
<span class='tline' id='l45' data-llen='965:988'>黨雖親弗主夫若無族矣則前後家東西家無有則里</span><br/>
<span class='tline' id='l46' data-llen='988:1003'>尹主之或曰主之而附於夫之黨</span><br/>
<span class='tline' id='l47' data-llen='1003:1026'>　此言夫妻之黨宜别也夫之黨謂其昭穆所宜祔者</span><br/>
<span class='tline' id='l48' data-llen='1026:1049'>　里尹謂閭胥里宰之屬喪必有主凡於姑姊妹之已</span><br/>
<span class='tline' id='l49' data-llen='1049:1072'>　嫁者其夫死無子而夫黨又無親族兄弟寧使夫之</span><br/>
<span class='tline' id='l50' data-llen='1072:1095'>　疏逺族人主其喪妻之黨雖親而弗主夫若竟無族</span><br/>
<span class='tline' id='l51' data-llen='1095:1118'>　矣則猶有前後家東西家并此而無有則里尹主之</span><br/>
<span class='tline' id='l52' data-llen='1118:1144'><a onclick="displayPageImage('KR1d0067', 'WYG', '046-3b' );" name="046-3b" class="pb">[046-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1144:1167'>　而要無妻黨主喪之禮或有謂妻黨主之而祔祭於</span><br/>
<span class='tline' id='l54' data-llen='1167:1190'>　夫之黨者是殆非禮意也案鄭注云此謂姑姊妹之</span><br/>
<span class='tline' id='l55' data-llen='1190:1213'>　無子寡而死者其主喪不使妻之親經不言姑姊妹</span><br/>
<span class='tline' id='l56' data-llen='1213:1236'>　死而言其夫死疑是戒人不可主姑姊妹之夫之喪</span><br/>
<span class='tline' id='l57' data-llen='1236:1259'>　也蓋聖人制禮以維萬世而預為之坊别内外定嫌</span><br/>
<span class='tline' id='l58' data-llen='1259:1272'>　疑自天子至於庶人一也</span><br/>
<span class='tline' id='l59' data-llen='1272:1287'>麻者不紳執玉不麻麻不加於采</span><br/>
<span class='tline' id='l60' data-llen='1287:1311'>　此言吉凶之服宜辨也麻喪服之絰也紳大𢃄也吉</span><br/>
<span class='tline' id='l61' data-llen='1311:1337'><a onclick="displayPageImage('KR1d0067', 'WYG', '046-4a' );" name="046-4a" class="pb">[046-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1337:1361'>　凶不相干故麻者以要絰代大𢃄而不紳執玉而行</span><br/>
<span class='tline' id='l63' data-llen='1361:1384'>　聘禮不得服衰麻弁絰之麻不得加於元衣纁裳之</span><br/>
<span class='tline' id='l64' data-llen='1384:1407'>　采孔氏疏曰案聘禮已國君薨至於主國衰而出注</span><br/>
<span class='tline' id='l65' data-llen='1407:1430'>　云於是可以凶服将事蓋受主君小禮得以凶服若</span><br/>
<span class='tline' id='l66' data-llen='1430:1441'>　行聘享大事則吉服</span><br/>
<span class='tline' id='l67' data-llen='1441:1464'>國禁哭則止朝夕之奠即位自因也童子哭不偯不踊</span><br/>
<span class='tline' id='l68' data-llen='1464:1472'>不杖不菲不廬</span><br/>
<span class='tline' id='l69' data-llen='1472:1495'>　此類言喪禮也偯委曲之聲也菲一作屝國有大祭</span><br/>
<span class='tline' id='l70' data-llen='1495:1521'><a onclick="displayPageImage('KR1d0067', 'WYG', '046-4b' );" name="046-4b" class="pb">[046-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1521:1544'>　祀為敬神而禁哭則居喪者遇禁而哭以止惟於朝</span><br/>
<span class='tline' id='l72' data-llen='1544:1567'>　夕奠時自即其阼階下之位而因仍禮節之故事以</span><br/>
<span class='tline' id='l73' data-llen='1567:1590'>　行也童子以未成人故其哭也不偯亦不踊且不持</span><br/>
<span class='tline' id='l74' data-llen='1590:1613'>　杖不著菲不居倚廬凡以不能備禮故也案菲即菅</span><br/>
<span class='tline' id='l75' data-llen='1613:1631'>　屨也斬衰菅屨外納若童子當室則杖</span><br/>
<span class='tline' id='l76' data-llen='1631:1654'>孔子曰伯母叔母疏衰踊不絶地姑姊妹之大功踊絶</span><br/>
<span class='tline' id='l77' data-llen='1654:1670'>於地如知此者由文矣哉由文矣哉</span><br/>
<span class='tline' id='l78' data-llen='1670:1693'>　此言服與踊之異也哭踊之節與服相稱而亦有不</span><br/>
<span class='tline' id='l79' data-llen='1693:1719'><a onclick="displayPageImage('KR1d0067', 'WYG', '046-5a' );" name="046-5a" class="pb">[046-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1719:1742'>　必稱其服者孔子嘗曰喪禮為伯母叔母齊衰而踊</span><br/>
<span class='tline' id='l81' data-llen='1742:1765'>　乃不離於地為姑姊妹大功而踊乃離地者蓋禮有</span><br/>
<span class='tline' id='l82' data-llen='1765:1788'>　情有文情發於中而文見乎外如知此絶地不絶地</span><br/>
<span class='tline' id='l83' data-llen='1788:1811'>　之情者能用禮文矣哉能用禮文矣哉鄭注云伯母</span><br/>
<span class='tline' id='l84' data-llen='1811:1824'>　叔母義也姑姊妹骨肉也</span><br/>
<span class='tline' id='l85' data-llen='1824:1847'>泄柳之母死相者由左泄柳死其徒由右相由右相泄</span><br/>
<span class='tline' id='l86' data-llen='1847:1855'>栁之徒為之也</span><br/>
<span class='tline' id='l87' data-llen='1855:1878'>　此言居喪相禮之所由失也喪禮主人之位在阼階</span><br/>
<span class='tline' id='l88' data-llen='1878:1904'><a onclick="displayPageImage('KR1d0067', 'WYG', '046-5b' );" name="046-5b" class="pb">[046-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1904:1927'>　下相主人之禮者宜由左泄栁為魯之賢人故其母</span><br/>
<span class='tline' id='l90' data-llen='1927:1950'>　死而相者由左及泄栁死其徒乃由右相凡失禮而</span><br/>
<span class='tline' id='l91' data-llen='1950:1965'>　由右相者自泄栁之徒為之也</span><br/>
<span class='tline' id='l92' data-llen='1965:1988'>天子飯九貝諸侯七大夫五士三士三月而葬是月也</span><br/>
<span class='tline' id='l93' data-llen='1988:2011'>卒哭大夫三月而葬五月而卒哭諸侯五月而葬七月</span><br/>
<span class='tline' id='l94' data-llen='2011:2025'>而卒哭士三虞大夫五諸侯七</span><br/>
<span class='tline' id='l95' data-llen='2025:2048'>　此言喪禮之殊尊卑也虞卒哭皆祭名飯含之禮天</span><br/>
<span class='tline' id='l96' data-llen='2048:2071'>　子以九貝諸侯則七大夫則五士則三士三月而葬</span><br/>
<span class='tline' id='l97' data-llen='2071:2097'><a onclick="displayPageImage('KR1d0067', 'WYG', '046-6a' );" name="046-6a" class="pb">[046-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2097:2120'>　以待外姻即於是月也卒哭大夫亦三月而葬以待</span><br/>
<span class='tline' id='l99' data-llen='2120:2143'>　同位五月而卒哭諸侯五月而葬以待同盟七月而</span><br/>
<span class='tline' id='l100' data-llen='2143:2166'>　卒哭至於葬畢而祭以安神士凡三虞大夫則繼初</span><br/>
<span class='tline' id='l101' data-llen='2166:2189'>　虞而五諸侯則繼初虞而七案周禮典瑞大喪共飯</span><br/>
<span class='tline' id='l102' data-llen='2189:2212'>　玉含玉此記云含者執璧注故疑用貝為夏禮惟士</span><br/>
<span class='tline' id='l103' data-llen='2212:2225'>　喪禮貝三實於笲與此合</span><br/>
<span class='tline' id='l104' data-llen='2225:2248'>諸侯使人弔其次含襚賵臨皆同日而畢事者也其次</span><br/>
<span class='tline' id='l105' data-llen='2248:2253'>如此也</span><br/>
<span class='tline' id='l106' data-llen='2253:2279'><a onclick="displayPageImage('KR1d0067', 'WYG', '046-6b' );" name="046-6b" class="pb">[046-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2279:2302'>　此言諸侯相弔之禮也鄰國有喪諸侯使人先行弔</span><br/>
<span class='tline' id='l108' data-llen='2302:2325'>　禮次含次襚次賵次臨四者皆於同日而畢事但其</span><br/>
<span class='tline' id='l109' data-llen='2325:2348'>　次序則如此也案孔疏含襚於死者為切故在賵之</span><br/>
<span class='tline' id='l110' data-llen='2348:2364'>　先君事既畢臣行私禮故臨在後</span><br/>
<span class='tline' id='l111' data-llen='2364:2387'>卿大夫疾君問之無算士壹問之君於卿大夫比葬不</span><br/>
<span class='tline' id='l112' data-llen='2387:2404'>食肉比卒哭不舉樂為士比殯不舉樂</span><br/>
<span class='tline' id='l113' data-llen='2404:2427'>　此言君於卿大夫士問疾哀死之等也君之於臣如</span><br/>
<span class='tline' id='l114' data-llen='2427:2450'>　一體而恩禮之隆殺不同卿大夫有疾君問之無定</span><br/>
<span class='tline' id='l115' data-llen='2450:2476'><a onclick="displayPageImage('KR1d0067', 'WYG', '046-7a' );" name="046-7a" class="pb">[046-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2476:2499'>　數士惟壹問之如或疾而死於卿大夫自始死及葬</span><br/>
<span class='tline' id='l117' data-llen='2499:2522'>　不食肉及卒哭不舉樂於士惟自始死及殯不舉樂</span><br/>
<span class='tline' id='l118' data-llen='2522:2545'>　也孔氏疏曰喪大記君於大夫疾三問之此無算謂</span><br/>
<span class='tline' id='l119' data-llen='2545:2568'>　有師保恩舊之親或三問謂君自行無算謂遣使也</span><br/>
<span class='tline' id='l120' data-llen='2568:2591'>升正柩諸侯執綍五百人四綍皆銜枚司馬執鐸左八</span><br/>
<span class='tline' id='l121' data-llen='2591:2614'>人右八人匠人執羽葆御柩大夫之喪其升正柩也執</span><br/>
<span class='tline' id='l122' data-llen='2614:2633'>引者三百人執鐸者左右各四人御柩以茅</span><br/>
<span class='tline' id='l123' data-llen='2633:2656'>　此言君大夫之葬禮也綍引柩之索廟中曰綍在塗</span><br/>
<span class='tline' id='l124' data-llen='2656:2682'><a onclick="displayPageImage('KR1d0067', 'WYG', '046-7b' );" name="046-7b" class="pb">[046-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2682:2705'>　曰引枚形如箸兩端有小繩銜於口而繫之頸後葆</span><br/>
<span class='tline' id='l126' data-llen='2705:2728'>　形如蓋以羽為之喪禮柩将行朝於祖廟升自西階</span><br/>
<span class='tline' id='l127' data-llen='2728:2751'>　用輁軸而正柩於兩楹之閒諸侯則執綍者五百人</span><br/>
<span class='tline' id='l128' data-llen='2751:2774'>　柩凡四綍執者皆銜枚以止衆譁司馬執鐸夾柩而</span><br/>
<span class='tline' id='l129' data-llen='2774:2797'>　行左八人右八人以儆衆聼匠人執羽葆於柩前因</span><br/>
<span class='tline' id='l130' data-llen='2797:2820'>　道塗有低昻傾虧而用羽葆為抑揚左右之節以示</span><br/>
<span class='tline' id='l131' data-llen='2820:2843'>　衆知大夫之喪其升柩於車而正之也執引者則三</span><br/>
<span class='tline' id='l132' data-llen='2843:2866'>　百人執鐸者則左右各四人御柩則以白茅為麾方</span><br/>
<span class='tline' id='l133' data-llen='2866:2892'><a onclick="displayPageImage('KR1d0067', 'WYG', '046-8a' );" name="046-8a" class="pb">[046-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2892:2915'>　氏慤曰大夫殺禮於諸侯故以茅取其色白宜於凶</span><br/>
<span class='tline' id='l135' data-llen='2915:2927'>　禮且以表哀素之心也</span><br/>
<span class='tline' id='l136' data-llen='2927:2950'>孔子曰管仲鏤簋而朱紘旅樹而反坫山節而藻棁賢</span><br/>
<span class='tline' id='l137' data-llen='2950:2973'>大夫也而難為上也晏平仲祀其先人豚肩不揜豆賢</span><br/>
<span class='tline' id='l138' data-llen='2973:2993'>大夫也而難為下也君子上不僭上下不偪下</span><br/>
<span class='tline' id='l139' data-llen='2993:3016'>　此言奢儉失禮之事也鏤簋朱紘見禮器旅樹反坫</span><br/>
<span class='tline' id='l140' data-llen='3016:3039'>　見郊特牲孔子曰大夫之奢無若管仲者彼則鏤簋</span><br/>
<span class='tline' id='l141' data-llen='3039:3062'>　而朱紘旅有樹而反有坫刻山於節畫藻於棁雖賢</span><br/>
<span class='tline' id='l142' data-llen='3062:3088'><a onclick="displayPageImage('KR1d0067', 'WYG', '046-8b' );" name="046-8b" class="pb">[046-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3088:3111'>　大夫也而已難乎為上也大夫之儉又無若晏平仲</span><br/>
<span class='tline' id='l144' data-llen='3111:3134'>　者彼則祀其先人不以少牢而以豚豚之小至併兩</span><br/>
<span class='tline' id='l145' data-llen='3134:3157'>　肩而猶不足以揜豆雖賢大夫也而已難乎為下也</span><br/>
<span class='tline' id='l146' data-llen='3157:3180'>　惟君子為能循禮是故上不至於僭上下不至於偪</span><br/>
<span class='tline' id='l147' data-llen='3180:3203'>　下蓋禮所以辨上下而惟其稱奢固失之過儉亦未</span><br/>
<span class='tline' id='l148' data-llen='3203:3209'>　為得也</span><br/>
<span class='tline' id='l149' data-llen='3209:3232'>婦人非三年之喪不踰封而弔如三年之喪則君夫人</span><br/>
<span class='tline' id='l150' data-llen='3232:3255'>歸夫人其歸也以諸侯之弔禮其待之也若待諸侯然</span><br/>
<span class='tline' id='l151' data-llen='3255:3281'><a onclick="displayPageImage('KR1d0067', 'WYG', '046-9a' );" name="046-9a" class="pb">[046-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3281:3304'>夫人至入自闈門升自側階君在阼其他如奔喪禮然</span><br/>
<span class='tline' id='l153' data-llen='3304:3327'>　此言諸侯夫人奔父母喪之節也嫁女為父母期此</span><br/>
<span class='tline' id='l154' data-llen='3327:3350'>　云三年以本親言也闈門宫中往来之門側階東房</span><br/>
<span class='tline' id='l155' data-llen='3350:3373'>　之階也内外之辨禮所最嚴故婦人非遭父母三年</span><br/>
<span class='tline' id='l156' data-llen='3373:3396'>　之喪不得踰越封疆而弔如其為三年之喪君夫人</span><br/>
<span class='tline' id='l157' data-llen='3396:3419'>　始可以歸夫人其歸也則用諸侯之弔禮其待之也</span><br/>
<span class='tline' id='l158' data-llen='3419:3442'>　亦若待諸侯然夫人至入自㫄門升自房階主國之</span><br/>
<span class='tline' id='l159' data-llen='3442:3465'>　君則在阼階其他哭踊髽麻之類皆如奔喪之禮然</span><br/>
<span class='tline' id='l160' data-llen='3465:3491'><a onclick="displayPageImage('KR1d0067', 'WYG', '046-9b' );" name="046-9b" class="pb">[046-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3491:3514'>　服雖殺而哀不殺也案夫人有從夫之義弔者禮視</span><br/>
<span class='tline' id='l162' data-llen='3514:3537'>　諸侯待之者禮亦視諸侯但不得竟以為賔故入與</span><br/>
<span class='tline' id='l163' data-llen='3537:3560'>　升既不由正門正階并主在阼階之上亦不降迎也</span><br/>
<span class='tline' id='l164' data-llen='3560:3570'>嫂不撫叔叔不撫嫂</span><br/>
<span class='tline' id='l165' data-llen='3570:3593'>　此言逺嫌之禮也撫死而撫其尸也大斂之後嫂不</span><br/>
<span class='tline' id='l166' data-llen='3593:3614'>　撫叔叔不撫嫂蓋即生不通問死不制服之意</span><br/>
<span class='tline' id='l167' data-llen='3614:3637'>君子有三患未之聞患弗得聞也既聞之患弗得學也</span><br/>
<span class='tline' id='l168' data-llen='3637:3660'>既學之患弗能行也君子有五恥居其位無其言君子</span><br/>
<span class='tline' id='l169' data-llen='3660:3687'><a onclick="displayPageImage('KR1d0067', 'WYG', '046-10a' );" name="046-10a" class="pb">[046-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3687:3710'>恥之有其言無其行君子恥之既得之而又失之君子</span><br/>
<span class='tline' id='l171' data-llen='3710:3733'>恥之地有餘而民不足君子恥之衆寡均而倍焉君子</span><br/>
<span class='tline' id='l172' data-llen='3733:3737'>恥之</span><br/>
<span class='tline' id='l173' data-llen='3737:3760'>　此言君子當勤學而盡職也為學之君子常慮其學</span><br/>
<span class='tline' id='l174' data-llen='3760:3783'>　之不成於是乎有三患蓋弗聞則無由而知故未之</span><br/>
<span class='tline' id='l175' data-llen='3783:3806'>　聞患弗得聞也弗學則無由而能故既聞之患弗得</span><br/>
<span class='tline' id='l176' data-llen='3806:3829'>　學也不行則無由而至故既學之患弗能行也為政</span><br/>
<span class='tline' id='l177' data-llen='3829:3852'>　之君子又常慮其職之不稱於是乎有五恥蓋居其</span><br/>
<span class='tline' id='l178' data-llen='3852:3879'><a onclick="displayPageImage('KR1d0067', 'WYG', '046-10b' );" name="046-10b" class="pb">[046-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3879:3902'>　位無其言則為尸位君子恥之有其言無其行則為</span><br/>
<span class='tline' id='l180' data-llen='3902:3925'>　空言君子恥之既得之而又失之則棄其前功君子</span><br/>
<span class='tline' id='l181' data-llen='3925:3948'>　恥之地有餘而民不足則是不能安集君子恥之衆</span><br/>
<span class='tline' id='l182' data-llen='3948:3971'>　寡均於彼而彼之功乃倍焉則是不能勸率君子恥</span><br/>
<span class='tline' id='l183' data-llen='3971:3994'>　之此皆以為已而非為人故進徳脩業惟日不足也</span><br/>
<span class='tline' id='l184' data-llen='3994:4009'>孔子曰凶年則乗駑馬祀以下牲</span><br/>
<span class='tline' id='l185' data-llen='4009:4032'>　此言凶年殺禮之制也周禮校人六馬曰種曰戎曰</span><br/>
<span class='tline' id='l186' data-llen='4032:4055'>　齊曰道曰田曰駑駑馬其最下者下牲如常祭用大</span><br/>
<span class='tline' id='l187' data-llen='4055:4082'><a onclick="displayPageImage('KR1d0067', 'WYG', '046-11a' );" name="046-11a" class="pb">[046-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4082:4105'>　牢者降少牢用少牢者降特牲用特豕者降特豚之</span><br/>
<span class='tline' id='l189' data-llen='4105:4128'>　類天災流行不可不示貶損孔子嘗曰人君如遇凶</span><br/>
<span class='tline' id='l190' data-llen='4128:4151'>　年則所乗之馬宜於六馬之中而用其駑者祭祀之</span><br/>
<span class='tline' id='l191' data-llen='4151:4174'>　牲宜較常用者下一等焉案王制凡祭豊年不奢凶</span><br/>
<span class='tline' id='l192' data-llen='4174:4197'>　年不儉與此異豈彼為制國用之常而此乃救荒之</span><br/>
<span class='tline' id='l193' data-llen='4197:4214'>　禮與一說下牲猶用其本牲之下者</span><br/>
<span class='tline' id='l194' data-llen='4214:4237'>恤由之喪哀公使孺悲之孔子學士喪禮士喪禮於是</span><br/>
<span class='tline' id='l195' data-llen='4237:4241'>乎書</span><br/>
<span class='tline' id='l196' data-llen='4241:4268'><a onclick="displayPageImage('KR1d0067', 'WYG', '046-11b' );" name="046-11b" class="pb">[046-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4268:4291'>　此言士喪禮之所由存也恤由疑公之族屬嘗為士</span><br/>
<span class='tline' id='l198' data-llen='4291:4314'>　者士喪禮今載儀禮士喪禮之廢其来久矣魯有恤</span><br/>
<span class='tline' id='l199' data-llen='4314:4337'>　由之喪哀公使孺悲之孔子學士喪禮士喪禮於是</span><br/>
<span class='tline' id='l200' data-llen='4337:4360'>　乎書鄭氏注曰時人轉而僭上士之喪禮已廢矣孔</span><br/>
<span class='tline' id='l201' data-llen='4360:4376'>　子以教孺悲國人乃復書而存之</span><br/>
<span class='tline' id='l202' data-llen='4376:4399'>子貢觀於蜡孔子曰賜也樂乎對曰一國之人皆若狂</span><br/>
<span class='tline' id='l203' data-llen='4399:4422'>賜未知其樂也子曰百日之蜡一日之澤非爾所知也</span><br/>
<span class='tline' id='l204' data-llen='4422:4445'>張而不弛文武弗能也弛而不張文武弗為也一張一</span><br/>
<span class='tline' id='l205' data-llen='4445:4472'><a onclick="displayPageImage('KR1d0067', 'WYG', '046-12a' );" name="046-12a" class="pb">[046-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4472:4480'>弛文武之道也</span><br/>
<span class='tline' id='l207' data-llen='4480:4503'>　此言蜡祭息民之義也蜡索也歲終物成凡百物之</span><br/>
<span class='tline' id='l208' data-llen='4503:4526'>　神有功於人者皆索而祭之也張謂張弦弛謂落弦</span><br/>
<span class='tline' id='l209' data-llen='4526:4549'>　文武文王武王也昔子貢觀於蜡祭而飲孔子問之</span><br/>
<span class='tline' id='l210' data-llen='4549:4572'>　曰賜也其樂此乎對曰燕飲貴有禮儀今蜡而醉者</span><br/>
<span class='tline' id='l211' data-llen='4572:4595'>　至於一國之人皆若狂賜未知其樂之所在也子曰</span><br/>
<span class='tline' id='l212' data-llen='4595:4618'>　此蓋百日之蜡久勞而方息一日之澤暫飲而為歡</span><br/>
<span class='tline' id='l213' data-llen='4618:4641'>　非爾所及知也夫人君治民猶射者之調弓弓之為</span><br/>
<span class='tline' id='l214' data-llen='4641:4668'><a onclick="displayPageImage('KR1d0067', 'WYG', '046-12b' );" name="046-12b" class="pb">[046-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4668:4691'>　噐乆張而弗弛則絶其力故勞者不息而神憊文武</span><br/>
<span class='tline' id='l216' data-llen='4691:4714'>　有所弗能也乆弛而弗張則失其體故息者不勞而</span><br/>
<span class='tline' id='l217' data-llen='4714:4737'>　志滛文武有所弗為也惟一張一弛而勞息以時斯</span><br/>
<span class='tline' id='l218' data-llen='4737:4747'>　文武得中之道也</span><br/>
<span class='tline' id='l219' data-llen='4747:4770'>孟獻子曰正月日至可以有事於上帝七月日至可以</span><br/>
<span class='tline' id='l220' data-llen='4770:4785'>有事於祖七月而禘獻子為之也</span><br/>
<span class='tline' id='l221' data-llen='4785:4808'>　此言魯失禮所由也周正月夏十一月日至冬至也</span><br/>
<span class='tline' id='l222' data-llen='4808:4831'>　有事上帝謂郊祭周七月夏五月日至夏至也有事</span><br/>
<span class='tline' id='l223' data-llen='4831:4858'><a onclick="displayPageImage('KR1d0067', 'WYG', '046-13a' );" name="046-13a" class="pb">[046-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4858:4881'>　於祖謂禘祭魯大夫孟獻子曰正月日至既可以有</span><br/>
<span class='tline' id='l225' data-llen='4881:4904'>　事於上帝七月日至即可以有事於祖蓋敬天尊祖</span><br/>
<span class='tline' id='l226' data-llen='4904:4927'>　之道宜於二至之日行之故魯之禘本用周之六月</span><br/>
<span class='tline' id='l227' data-llen='4927:4950'>　其七月而禘則孟獻子為之也呉氏澄曰魯之郊上</span><br/>
<span class='tline' id='l228' data-llen='4950:4973'>　帝亦但郊於建寅之月禘則建巳之月獻子二言皆</span><br/>
<span class='tline' id='l229' data-llen='4973:4996'>　非魯之郊禘本非禮獻子欲移其祭月則失禮愈甚</span><br/>
<span class='tline' id='l230' data-llen='4996:5000'>　矣</span><br/>
<span class='tline' id='l231' data-llen='5000:5016'>夫人之不命於天子自魯昭公始也</span><br/>
<span class='tline' id='l232' data-llen='5016:5043'><a onclick="displayPageImage('KR1d0067', 'WYG', '046-13b' );" name="046-13b" class="pb">[046-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5043:5066'>　此亦言魯失禮所由也諸侯夫人宜為天子所命其</span><br/>
<span class='tline' id='l234' data-llen='5066:5089'>　不命於天子者則自魯昭公取於呉因不告而不命</span><br/>
<span class='tline' id='l235' data-llen='5089:5112'>　始也孔氏疏曰玉藻注天子諸侯命其臣后夫人亦</span><br/>
<span class='tline' id='l236' data-llen='5112:5135'>　命其妻此言諸侯夫人為天子所命者或是王后無</span><br/>
<span class='tline' id='l237' data-llen='5135:5158'>　畿外之事故也案玉藻君命屈狄專以君言則所謂</span><br/>
<span class='tline' id='l238' data-llen='5158:5176'>　后夫人命其妻意亦承君命而命之與</span><br/>
<span class='tline' id='l239' data-llen='5176:5188'>外宗為君夫人猶内宗也</span><br/>
<span class='tline' id='l240' data-llen='5188:5211'>　此言外宗為君夫人服之禮也外宗謂君之姑姊妹</span><br/>
<span class='tline' id='l241' data-llen='5211:5238'><a onclick="displayPageImage('KR1d0067', 'WYG', '046-14a' );" name="046-14a" class="pb">[046-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5238:5261'>　之女内宗五屬之女也同姓者為内宗外適者為外</span><br/>
<span class='tline' id='l243' data-llen='5261:5284'>　宗内宗既為君服斬衰為夫人服齊衰而不敢以其</span><br/>
<span class='tline' id='l244' data-llen='5284:5307'>　戚戚君則外宗亦不可以其戚戚君故其為君夫人</span><br/>
<span class='tline' id='l245' data-llen='5307:5330'>　服斬衰齊衰猶内宗也案此外宗當專指姑姊妹之</span><br/>
<span class='tline' id='l246' data-llen='5330:5353'>　女之在國中者故稱君夫人若在他國則稱諸侯矣</span><br/>
<span class='tline' id='l247' data-llen='5353:5376'>　鄭注外宗兼指舅之女及從母孔疏謂諸侯不内取</span><br/>
<span class='tline' id='l248' data-llen='5376:5399'>　舅女及從母不得在國中卿大夫不外取若舅女從</span><br/>
<span class='tline' id='l249' data-llen='5399:5421'>　母元在他國亦不得来嫁與已國卿大夫為妻也</span><br/>
<span class='tline' id='l250' data-llen='5421:5448'><a onclick="displayPageImage('KR1d0067', 'WYG', '046-14b' );" name="046-14b" class="pb">[046-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5448:5471'>廐焚孔子拜鄉人為火来者拜之士壹大夫再亦相弔</span><br/>
<span class='tline' id='l252' data-llen='5471:5476'>之道也</span><br/>
<span class='tline' id='l253' data-llen='5476:5499'>　此言孔子遇災之禮也昔孔子之廐被焚拜謝鄉人</span><br/>
<span class='tline' id='l254' data-llen='5499:5522'>　之為火而来慰問者其拜之數士則壹大夫則再亦</span><br/>
<span class='tline' id='l255' data-llen='5522:5545'>　待相弔者之道然也案廐焚一事於鄉黨所記見聖</span><br/>
<span class='tline' id='l256' data-llen='5545:5568'>　人之仁於雜記又見聖人之禮禮所以必拜者為其</span><br/>
<span class='tline' id='l257' data-llen='5568:5585'>　来弔已宗伯職以弔禮哀禍災是也</span><br/>
<span class='tline' id='l258' data-llen='5585:5608'>孔子曰管仲遇盗取二人焉上以為公臣曰其所與遊</span><br/>
<span class='tline' id='l259' data-llen='5608:5635'><a onclick="displayPageImage('KR1d0067', 'WYG', '046-15a' );" name="046-15a" class="pb">[046-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5635:5658'>辟也可人也管仲死桓公使為之服宦於大夫者之為</span><br/>
<span class='tline' id='l261' data-llen='5658:5674'>之服也自管仲始也有君命焉爾也</span><br/>
<span class='tline' id='l262' data-llen='5674:5697'>　此言家臣反服之始也孔子曰管仲嘗遇盗簡取二</span><br/>
<span class='tline' id='l263' data-llen='5697:5720'>　人焉用之而升以為公家之臣且為之解曰其所以</span><br/>
<span class='tline' id='l264' data-llen='5720:5743'>　為盗為其所與交遊者邪僻也實則本是堪可之人</span><br/>
<span class='tline' id='l265' data-llen='5743:5766'>　也其後管仲死桓公使二人為之服夫仕於大夫者</span><br/>
<span class='tline' id='l266' data-llen='5766:5789'>　更升於公而為之服也自管仲始也以其有君命焉</span><br/>
<span class='tline' id='l267' data-llen='5789:5812'>　爾也案禮違大夫之諸侯不反服故曰自管仲始陸</span><br/>
<span class='tline' id='l268' data-llen='5812:5839'><a onclick="displayPageImage('KR1d0067', 'WYG', '046-15b' );" name="046-15b" class="pb">[046-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5839:5862'>　氏佃曰其為盗以其所與遊故君子居必擇鄉遊必</span><br/>
<span class='tline' id='l270' data-llen='5862:5885'>　就士所以防邪僻而近中正也世衰道微君不能教</span><br/>
<span class='tline' id='l271' data-llen='5885:5904'>　始服其師君不能舉而為所舉者有服矣</span><br/>
<span class='tline' id='l272' data-llen='5904:5922'>過而舉君之諱則起與君之諱同則稱字</span><br/>
<span class='tline' id='l273' data-llen='5922:5945'>　此言臣為君諱之禮也或失誤而舉君之諱則當起</span><br/>
<span class='tline' id='l274' data-llen='5945:5968'>　立以示不安而改變之意諸臣之名有與君同諱者</span><br/>
<span class='tline' id='l275' data-llen='5968:5980'>　則稱其字皆敬之至也</span><br/>
<span class='tline' id='l276' data-llen='5980:5992'>内亂不與焉外患弗辟也</span><br/>
<span class='tline' id='l277' data-llen='5992:6019'><a onclick="displayPageImage('KR1d0067', 'WYG', '046-16a' );" name="046-16a" class="pb">[046-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6019:6042'>　此言人臣遇亂之義也人臣事君或遇同僚之中有</span><br/>
<span class='tline' id='l279' data-llen='6042:6065'>　異謀者是為内亂力能討則討之不能則謹守畏避</span><br/>
<span class='tline' id='l280' data-llen='6065:6088'>　而不干預焉若遇鄰國来攻夷狄侵擾而為外患則</span><br/>
<span class='tline' id='l281' data-llen='6088:6111'>　弗得逃避當力捍以死義也黃氏乾行曰内亂不與</span><br/>
<span class='tline' id='l282' data-llen='6111:6134'>　以力所不能討者言如慶父主兵當國季子出奔是</span><br/>
<span class='tline' id='l283' data-llen='6134:6157'>　也若周公誅其兄石碏殺其子則力所能討者大義</span><br/>
<span class='tline' id='l284' data-llen='6157:6166'>　滅親何況同僚</span><br/>
<span class='tline' id='l285' data-llen='6166:6189'>贊大行曰圭公九寸侯伯七寸子男五寸博三寸厚半</span><br/>
<span class='tline' id='l286' data-llen='6189:6216'><a onclick="displayPageImage('KR1d0067', 'WYG', '046-16b' );" name="046-16b" class="pb">[046-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6216:6233'>寸剡上左右各寸半玉也藻三采六等</span><br/>
<span class='tline' id='l288' data-llen='6233:6256'>　此言圭藻之制也贊大行者古禮書之名蓋贊大行</span><br/>
<span class='tline' id='l289' data-llen='6256:6279'>　人之職者也剡殺也畫采曰藻以韋衣板而畫朱白</span><br/>
<span class='tline' id='l290' data-llen='6279:6302'>　蒼三色為六行以藉玉也諸侯始封皆受命圭於天</span><br/>
<span class='tline' id='l291' data-llen='6302:6325'>　子而其職則掌於大行人故贊大行人之篇有曰圭</span><br/>
<span class='tline' id='l292' data-llen='6325:6348'>　制之長五等諸侯各視其命數以為寸數公則九寸</span><br/>
<span class='tline' id='l293' data-llen='6348:6371'>　侯伯七寸子男五寸圭之博三寸圭與璧之厚皆半</span><br/>
<span class='tline' id='l294' data-llen='6371:6394'>　寸剡削上左右角各寸半其為玉也藉之以藻而用</span><br/>
<span class='tline' id='l295' data-llen='6394:6421'><a onclick="displayPageImage('KR1d0067', 'WYG', '046-17a' );" name="046-17a" class="pb">[046-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6421:6444'>　朱白蒼之三采畫為六等案采别二就三采則六等</span><br/>
<span class='tline' id='l297' data-llen='6444:6467'>　也藻或作繅冕織絲為之圭繅亦然蓋玉與韋不相</span><br/>
<span class='tline' id='l298' data-llen='6467:6490'>　附故以五采之絲藉之而因屈繅以為質垂繅以為</span><br/>
<span class='tline' id='l299' data-llen='6490:6495'>　文也</span><br/>
<span class='tline' id='l300' data-llen='6495:6517'>哀公問子羔曰子之食奚當對曰文公之下執事也</span><br/>
<span class='tline' id='l301' data-llen='6517:6540'>　此言子羔食禄之始也自文至哀凡七君哀公嘗問</span><br/>
<span class='tline' id='l302' data-llen='6540:6563'>　子羔曰子之先人始仕食禄果當何君之時對曰是</span><br/>
<span class='tline' id='l303' data-llen='6563:6586'>　為文公時之下執事也案既問其先人即不當云子</span><br/>
<span class='tline' id='l304' data-llen='6586:6613'><a onclick="displayPageImage('KR1d0067', 'WYG', '046-17b' );" name="046-17b" class="pb">[046-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6613:6626'>　之食或謂有脫簡者近之</span><br/>
<span class='tline' id='l306' data-llen='6626:6649'>成廟則釁之其禮祝宗人宰夫雍人皆爵弁純衣雍人</span><br/>
<span class='tline' id='l307' data-llen='6649:6672'>拭羊宗人祝之宰夫北面于碑南東上雍人舉羊升屋</span><br/>
<span class='tline' id='l308' data-llen='6672:6695'>自中中屋南面刲羊血流于前乃降門夾室皆用雞先</span><br/>
<span class='tline' id='l309' data-llen='6695:6718'>門而後夾室其衈皆於屋下割雞門當門夾室中室有</span><br/>
<span class='tline' id='l310' data-llen='6718:6741'>司皆鄉室而立門則有司當門北面既事宗人告事畢</span><br/>
<span class='tline' id='l311' data-llen='6741:6764'>乃皆退反命于君曰釁某廟事畢反命于寝君南鄉于</span><br/>
<span class='tline' id='l312' data-llen='6764:6787'>門内朝服既反命乃退路寝成則考之而不釁釁屋者</span><br/>
<span class='tline' id='l313' data-llen='6787:6814'><a onclick="displayPageImage('KR1d0067', 'WYG', '046-18a' );" name="046-18a" class="pb">[046-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6814:6837'>交神明之道也凡宗廟之噐其名者成則釁之以豭豚</span><br/>
<span class='tline' id='l315' data-llen='6837:6860'>　此言釁廟之禮而因及於釁噐也釁以牲血塗其釁</span><br/>
<span class='tline' id='l316' data-llen='6860:6883'>　也雍人厨宰之官爵弁士服也純衣謂絲衣則元衣</span><br/>
<span class='tline' id='l317' data-llen='6883:6906'>　纁裳也碑麗牲之碑也夾室謂東西廂也衈者未殺</span><br/>
<span class='tline' id='l318' data-llen='6906:6929'>　牲之時先滅耳旁毛以薦之耳聼聲者告神欲其聼</span><br/>
<span class='tline' id='l319' data-llen='6929:6952'>　之也有司即宰夫祝宗人也周制王宫六寝路寝一</span><br/>
<span class='tline' id='l320' data-llen='6952:6975'>　小寝五考落成也謂與賔客燕㑹以酒食澆落之有</span><br/>
<span class='tline' id='l321' data-llen='6975:6998'>　名之噐若尊彛之屬豭豚牡豚也凡初成廟必殺牲</span><br/>
<span class='tline' id='l322' data-llen='6998:7025'><a onclick="displayPageImage('KR1d0067', 'WYG', '046-18b' );" name="046-18b" class="pb">[046-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7025:7048'>　取血以塗其釁其釁之禮有祝與宗人宰夫雍人皆</span><br/>
<span class='tline' id='l324' data-llen='7048:7071'>　服爵弁元衣纁裳雍人拭羊以致其潔宗人與祝祝</span><br/>
<span class='tline' id='l325' data-llen='7071:7094'>　之宰夫北面立於碑南東上其餘執事者以次而西</span><br/>
<span class='tline' id='l326' data-llen='7094:7117'>　雍人乃抗舉其羊而升屋自於東西之中既升遂當</span><br/>
<span class='tline' id='l327' data-llen='7117:7140'>　屋之中而南面割羊使其血流於前乃降又釁廟門</span><br/>
<span class='tline' id='l328' data-llen='7140:7163'>　及東西之夾室則皆用雞先門而後夾室雞亦升屋</span><br/>
<span class='tline' id='l329' data-llen='7163:7186'>　而割之當未刲羊割雞之時各於屋下先滅耳㫄之</span><br/>
<span class='tline' id='l330' data-llen='7186:7209'>　毛以薦神衈畢而割雞以釁門則當門屋之中央夾</span><br/>
<span class='tline' id='l331' data-llen='7209:7236'><a onclick="displayPageImage('KR1d0067', 'WYG', '046-19a' );" name="046-19a" class="pb">[046-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7236:7259'>　室則當夾室之中室有司在夾室皆鄉夾室而立在</span><br/>
<span class='tline' id='l333' data-llen='7259:7282'>　門則有司當門北面而立及既事宗人告事畢於攝</span><br/>
<span class='tline' id='l334' data-llen='7282:7305'>　主之宰夫衆有司乃皆退宗人因反命於君曰釁某</span><br/>
<span class='tline' id='l335' data-llen='7305:7328'>　廟事畢維時君在路寝南面立於門内朝服而受之</span><br/>
<span class='tline' id='l336' data-llen='7328:7351'>　既反命而宗人乃退若路寝為治事之所於其初成</span><br/>
<span class='tline' id='l337' data-llen='7351:7374'>　但考之以示歡樂而不行塗釁之禮蓋釁屋者以其</span><br/>
<span class='tline' id='l338' data-llen='7374:7397'>　為神之所棲乃所以交於神明之道也凡宗廟之噐</span><br/>
<span class='tline' id='l339' data-llen='7397:7420'>　雖用以事神然不能概釁唯其有名者成則釁之以</span><br/>
<span class='tline' id='l340' data-llen='7420:7447'><a onclick="displayPageImage('KR1d0067', 'WYG', '046-19b' );" name="046-19b" class="pb">[046-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7447:7470'>　豭豚蓋路寝為生人所居既不可以神之噐之不名</span><br/>
<span class='tline' id='l342' data-llen='7470:7485'>　者又不足以神之故皆不釁也</span><br/>
<span class='tline' id='l343' data-llen='7485:7508'>諸侯出夫人夫人比至于其國以夫人之禮行至以夫</span><br/>
<span class='tline' id='l344' data-llen='7508:7531'>人入使者将命曰寡君不敏不能從而事社稷宗廟使</span><br/>
<span class='tline' id='l345' data-llen='7531:7554'>使臣某敢告於執事主人對曰寡君固前辭不教矣寡</span><br/>
<span class='tline' id='l346' data-llen='7554:7577'>君敢不敬須以俟命有司官陳噐皿主人有司亦官受</span><br/>
<span class='tline' id='l347' data-llen='7577:7580'>之</span><br/>
<span class='tline' id='l348' data-llen='7580:7603'>　此言諸侯出妻之禮也噐皿謂嫁時所齎者如或諸</span><br/>
<span class='tline' id='l349' data-llen='7603:7630'><a onclick="displayPageImage('KR1d0067', 'WYG', '046-20a' );" name="046-20a" class="pb">[046-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7630:7653'>　侯而出有罪之夫人自夫人在道以至於其國猶以</span><br/>
<span class='tline' id='l351' data-llen='7653:7676'>　夫人之禮行既至而以夫人入則将命者曰寡君不</span><br/>
<span class='tline' id='l352' data-llen='7676:7699'>　敏不能復從而事社稷宗廟使使臣某敢以告於執</span><br/>
<span class='tline' id='l353' data-llen='7699:7722'>　事主人對曰寡君固前於納采時辭以不教矣寡君</span><br/>
<span class='tline' id='l354' data-llen='7722:7745'>　敢不敬須以俟命使者於是使有司之官陳諸噐皿</span><br/>
<span class='tline' id='l355' data-llen='7745:7768'>　以還主國主國之有司亦官為受之凡以見付受之</span><br/>
<span class='tline' id='l356' data-llen='7768:7791'>　如法也案諸侯因夫人有罪不得已而出之則以義</span><br/>
<span class='tline' id='l357' data-llen='7791:7814'>　斷恩之時矣然觀其未致命而義弗絶致命而辭必</span><br/>
<span class='tline' id='l358' data-llen='7814:7841'><a onclick="displayPageImage('KR1d0067', 'WYG', '046-20b' );" name="046-20b" class="pb">[046-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7841:7864'>　謙不惟合以禮出亦有禮焉所以無傷於二國之好</span><br/>
<span class='tline' id='l360' data-llen='7864:7868'>　也</span><br/>
<span class='tline' id='l361' data-llen='7868:7891'>妻出夫使人致之曰某不敏不能從而共粢盛使某也</span><br/>
<span class='tline' id='l362' data-llen='7891:7914'>敢告於侍者主人對曰某之子不肖不敢辟誅敢不敬</span><br/>
<span class='tline' id='l363' data-llen='7914:7937'>須以俟命使者退主人拜送之如舅在則稱舅舅没則</span><br/>
<span class='tline' id='l364' data-llen='7937:7960'>稱兄無兄則稱夫主人之辭曰某之子不肖如姑姊妹</span><br/>
<span class='tline' id='l365' data-llen='7960:7966'>亦皆稱之</span><br/>
<span class='tline' id='l366' data-llen='7966:7989'>　此言卿大夫以下出妻之禮也誅猶罰也兄謂夫之</span><br/>
<span class='tline' id='l367' data-llen='7989:8016'><a onclick="displayPageImage('KR1d0067', 'WYG', '046-21a' );" name="046-21a" class="pb">[046-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8016:8039'>　兄若卿以下之妻出則夫使人致辭曰某不敏不能</span><br/>
<span class='tline' id='l369' data-llen='8039:8062'>　復從而共粢盛使某也敢以告於侍者主人對曰某</span><br/>
<span class='tline' id='l370' data-llen='8062:8085'>　之子既不肖不敢辟誅敢不敬須以俟命於是使者</span><br/>
<span class='tline' id='l371' data-llen='8085:8108'>　退主人為拜而送之凡出妻必由尊者之命如舅在</span><br/>
<span class='tline' id='l372' data-llen='8108:8131'>　則稱舅舅没則稱兄并無兄則稱夫主人之辭曰某</span><br/>
<span class='tline' id='l373' data-llen='8131:8154'>　之子不肖如為姑姊妹辭亦皆稱之案不云舅沒則</span><br/>
<span class='tline' id='l374' data-llen='8154:8170'>　稱母者婦人之名不外接於人也</span><br/>
<span class='tline' id='l375' data-llen='8170:8193'>孔子曰吾食於少施氏而飽少施氏食我以禮吾祭作</span><br/>
<span class='tline' id='l376' data-llen='8193:8220'><a onclick="displayPageImage('KR1d0067', 'WYG', '046-21b' );" name="046-21b" class="pb">[046-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8220:8243'>而辭曰疏食不足祭也吾飱作而辭曰疏食也不敢以</span><br/>
<span class='tline' id='l378' data-llen='8243:8248'>傷吾子</span><br/>
<span class='tline' id='l379' data-llen='8248:8271'>　此言少施氏之知禮也少施氏魯惠公子施父之後</span><br/>
<span class='tline' id='l380' data-llen='8271:8294'>　飱以飲澆飯也禮始諸飲食君子惡無禮者故孔子</span><br/>
<span class='tline' id='l381' data-llen='8294:8317'>　有曰吾嘗食於少施氏而飽為少施氏食我以禮之</span><br/>
<span class='tline' id='l382' data-llen='8317:8340'>　故當我之始食而祭主人起而辭謝曰粗疏之食不</span><br/>
<span class='tline' id='l383' data-llen='8340:8363'>　足以當祭禮也及食竟而飱又起而辭謝曰粗疏之</span><br/>
<span class='tline' id='l384' data-llen='8363:8386'>　食也不敢強食以傷吾子其禮意周至有如此者案</span><br/>
<span class='tline' id='l385' data-llen='8386:8413'><a onclick="displayPageImage('KR1d0067', 'WYG', '046-22a' );" name="046-22a" class="pb">[046-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8413:8436'>　此當與食於季氏互觀之聖人時措之宜雖小可見</span><br/>
<span class='tline' id='l387' data-llen='8436:8448'>納幣一束束五兩兩五尋</span><br/>
<span class='tline' id='l388' data-llen='8448:8471'>　此言納幣之禮也納幣即昏禮納徴夫婦為人倫之</span><br/>
<span class='tline' id='l389' data-llen='8471:8494'>　始而納幣又夫婦之始蓋幣以一束為定制束凡五</span><br/>
<span class='tline' id='l390' data-llen='8494:8517'>　兩兩者每一匹從兩端而卷至中計五匹得五箇兩</span><br/>
<span class='tline' id='l391' data-llen='8517:8540'>　卷是一束有五兩也兩凡五尋尋為八尺計五尋得</span><br/>
<span class='tline' id='l392' data-llen='8540:8563'>　四十尺是一兩有五尋也案周禮媒氏凡嫁子娶妻</span><br/>
<span class='tline' id='l393' data-llen='8563:8586'>　八幣純帛無過五兩兩亦謂之匹者鄭氏注曰猶匹</span><br/>
<span class='tline' id='l394' data-llen='8586:8613'><a onclick="displayPageImage('KR1d0067', 'WYG', '046-22b' );" name="046-22b" class="pb">[046-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8613:8620'>　偶之云與</span><br/>
<span class='tline' id='l396' data-llen='8620:8643'>婦見舅姑兄弟姑姊妹皆立于堂下西面北上是見己</span><br/>
<span class='tline' id='l397' data-llen='8643:8652'>見諸父各就其寝</span><br/>
<span class='tline' id='l398' data-llen='8652:8675'>　此言婦見舅姑及旁尊以下之禮也諸父謂夫之伯</span><br/>
<span class='tline' id='l399' data-llen='8675:8698'>　父叔父婦来之明日見於舅姑則夫之兄弟姑姊妹</span><br/>
<span class='tline' id='l400' data-llen='8698:8721'>　皆立於舅姑之堂下東邊西面以北為上婦南入而</span><br/>
<span class='tline' id='l401' data-llen='8721:8744'>　過其前是即見己而不復特見之若見諸父則各詣</span><br/>
<span class='tline' id='l402' data-llen='8744:8767'>　於其寝而禮較隆也鄭注曰婦来為供養也其見主</span><br/>
<span class='tline' id='l403' data-llen='8767:8794'><a onclick="displayPageImage('KR1d0067', 'WYG', '046-23a' );" name="046-23a" class="pb">[046-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8794:8800'>　於尊者</span><br/>
<span class='tline' id='l405' data-llen='8800:8823'>女雖未許嫁年二十而笄禮之婦人執其禮燕則鬈首</span><br/>
<span class='tline' id='l406' data-llen='8823:8846'>　此言女子加笄之禮也女子雖未許嫁年至二十則</span><br/>
<span class='tline' id='l407' data-llen='8846:8869'>　亦為成人而可以笄矣其以醴禮之使婦人執其禮</span><br/>
<span class='tline' id='l408' data-llen='8869:8892'>　尋常燕居則分髪為鬌紒以無事故不笄也案孔疏</span><br/>
<span class='tline' id='l409' data-llen='8892:8915'>　女子十五許嫁則主婦為之著笄女賔禮之今未許</span><br/>
<span class='tline' id='l410' data-llen='8915:8938'>　嫁故使婦人禮之不備儀也或曰此婦人正謂主婦</span><br/>
<span class='tline' id='l411' data-llen='8938:8954'>　女賔雖未許嫁必以禮為之笄也</span><br/>
<span class='tline' id='l412' data-llen='8954:8981'><a onclick="displayPageImage('KR1d0067', 'WYG', '046-23b' );" name="046-23b" class="pb">[046-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8981:9004'>韠長三尺下廣二尺上廣一尺㑹去上五寸紕以爵韋</span><br/>
<span class='tline' id='l414' data-llen='9004:9020'>六寸不至下五寸純以素紃以五采</span><br/>
<span class='tline' id='l415' data-llen='9020:9043'>　此言韠之制也韠韍也上縁曰㑹即韠之頸也以其</span><br/>
<span class='tline' id='l416' data-llen='9043:9066'>　在兩肩之中總㑹之處故謂之㑹旁縁曰紕爵韋雀</span><br/>
<span class='tline' id='l417' data-llen='9066:9089'>　色之皮也下縁曰純素生帛也紃縧也服之有韠所</span><br/>
<span class='tline' id='l418' data-llen='9089:9112'>　以蔽前其制則長三尺而與紳齊下廣二尺而與裳</span><br/>
<span class='tline' id='l419' data-llen='9112:9136'>　稱上廣一尺而可以上接革𢃄上縁之㑹去韠上畔</span><br/>
<span class='tline' id='l420' data-llen='9136:9159'>　五寸旁縁之紕用爵韋而其廣六寸不至韠之下畔</span><br/>
<span class='tline' id='l421' data-llen='9159:9186'><a onclick="displayPageImage('KR1d0067', 'WYG', '046-24a' );" name="046-24a" class="pb">[046-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9186:9210'>　　者凡五寸紕所不至之處横純之以素又多以五采</span><br/>
<span class='tline' id='l423' data-llen='9210:9234'>　　之縧施於諸縫之中而韠乃成焉案韠以韋為之必</span><br/>
<span class='tline' id='l424' data-llen='9234:9258'>　　象裳色制長三尺上去五寸有㑹不至下五寸有純</span><br/>
<span class='tline' id='l425' data-llen='9258:9272'>　　其中餘二尺也詳見玉藻</span><br/>
<span class='tline' id='l426' data-llen='9272:9275'>　</span><br/>
<span class='tline' id='l427' data-llen='9275:9278'>　</span><br/>
<span class='tline' id='l428' data-llen='9278:9281'>　</span><br/>
<span class='tline' id='l429' data-llen='9281:9284'>　</span><br/>
<span class='tline' id='l430' data-llen='9284:9311'><a onclick="displayPageImage('KR1d0067', 'WYG', '046-24b' );" name="046-24b" class="pb">[046-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9311:9314'>　</span><br/>
<span class='tline' id='l432' data-llen='9314:9317'>　</span><br/>
<span class='tline' id='l433' data-llen='9317:9320'>　</span><br/>
<span class='tline' id='l434' data-llen='9320:9323'>　</span><br/>
<span class='tline' id='l435' data-llen='9323:9326'>　</span><br/>
<span class='tline' id='l436' data-llen='9326:9329'>　</span><br/>
<span class='tline' id='l437' data-llen='9329:9332'>　</span><br/>
<span class='tline' id='l438' data-llen='9332:9344'>日講禮記解義卷四十六</span><br/>
</p>
<p><br/>
</p>
  </div>
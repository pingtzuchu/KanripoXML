<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1d0067', 'WYG', '050-1a' );" name="050-1a" class="pb">[050-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:193'>　欽定四庫全書</span><br/>
<span class='tline' id='l9' data-llen='193:204'>日講禮記解義卷五十</span><br/>
<span class='tline' id='l10' data-llen='204:209'>　祭義</span><br/>
<span class='tline' id='l11' data-llen='209:233'>　　義者言所以祭之義理也篇中即祭以明孝弟敬讓</span><br/>
<span class='tline' id='l12' data-llen='233:257'>　　之義至為詳切蓋人事之本末人道之始終備於是</span><br/>
<span class='tline' id='l13' data-llen='257:262'>　　矣</span><br/>
<span class='tline' id='l14' data-llen='262:286'>　祭不欲數數則煩煩則不敬祭不欲疏疏則怠怠則忘</span><br/>
<span class='tline' id='l15' data-llen='286:310'>　是故君子合諸天道春禘秋嘗霜露既降君子履之必</span><br/>
<span class='tline' id='l16' data-llen='310:336'><a onclick="displayPageImage('KR1d0067', 'WYG', '050-1b' );" name="050-1b" class="pb">[050-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='336:360'>　有悽愴之心非其寒之謂也春雨露旣濡君子履之必</span><br/>
<span class='tline' id='l18' data-llen='360:384'>　有怵惕之心如將見之樂以迎來哀以送徃故禘有樂</span><br/>
<span class='tline' id='l19' data-llen='384:391'>　而嘗無樂</span><br/>
<span class='tline' id='l20' data-llen='391:415'>　　此言孝子感時設祭之義也禘陳注作禴伏氏趙氏</span><br/>
<span class='tline' id='l21' data-llen='415:439'>　　讀如字悽愴悲傷貌怵惕驚動貌祭必有時不欲先</span><br/>
<span class='tline' id='l22' data-llen='439:463'>　　時而數數則其事煩煩則渉於不敬亦不欲後時而</span><br/>
<span class='tline' id='l23' data-llen='463:487'>　　疏疏則其事怠怠則近於遺忘是故君子之祭也合</span><br/>
<span class='tline' id='l24' data-llen='487:511'>　　於天時之序而春禘秋嘗霜露旣降萬物感隂而衰</span><br/>
<span class='tline' id='l25' data-llen='511:537'><a onclick="displayPageImage('KR1d0067', 'WYG', '050-2a' );" name="050-2a" class="pb">[050-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='537:560'>　而君子履之必有悽愴之心者悲亡者之愈遠而非</span><br/>
<span class='tline' id='l27' data-llen='560:583'>　其寒之謂也春則雨露旣濡萬物感陽以生而君子</span><br/>
<span class='tline' id='l28' data-llen='583:606'>　履之必有怵惕之心者如徃者之復還而將目見之</span><br/>
<span class='tline' id='l29' data-llen='606:629'>　也惟歡樂以迎其來悲哀以送其徃故禘有樂而嘗</span><br/>
<span class='tline' id='l30' data-llen='629:652'>　無樂者以此案鄭注春禘夏殷禮也周以禘為殷祭</span><br/>
<span class='tline' id='l31' data-llen='652:675'>　孔疏周禮四時祭皆有樂殷烝嘗之祭亦有樂故那</span><br/>
<span class='tline' id='l32' data-llen='675:698'>　詩云庸鼓有繹萬舞有奕吳氏澄曰儀禮少牢特牲</span><br/>
<span class='tline' id='l33' data-llen='698:721'>　大夫士四時皆不用樂此蓋天子諸侯之祭然亦不</span><br/>
<span class='tline' id='l34' data-llen='721:747'><a onclick="displayPageImage('KR1d0067', 'WYG', '050-2b' );" name="050-2b" class="pb">[050-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='747:753'>　知所據</span><br/>
<span class='tline' id='l36' data-llen='753:776'>致齊於内散齊於外齊之日思其居處思其笑語思其</span><br/>
<span class='tline' id='l37' data-llen='776:798'>志意思其所樂思其所嗜齊三日乃見其所為齊者</span><br/>
<span class='tline' id='l38' data-llen='798:821'>　此言將祭之義也致齊如祭統心不苟慮之類於内</span><br/>
<span class='tline' id='l39' data-llen='821:844'>　就齊所也散齊如不飲酒不茹葷不弔喪不聽樂之</span><br/>
<span class='tline' id='l40' data-llen='844:867'>　類於外未就齊所也五其字皆指親而言祭必先致</span><br/>
<span class='tline' id='l41' data-llen='867:890'>　齊三日於内散齊七日於外當齊之日則思其居處</span><br/>
<span class='tline' id='l42' data-llen='890:913'>　之所安思其笑語之所形思其志意之所向思其所</span><br/>
<span class='tline' id='l43' data-llen='913:939'><a onclick="displayPageImage('KR1d0067', 'WYG', '050-3a' );" name="050-3a" class="pb">[050-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='939:962'>　樂之事思其所愛之物齊至三日乃恍然而見其所</span><br/>
<span class='tline' id='l45' data-llen='962:985'>　為齊者程子曰思其居處思其笑語此孝子平日思</span><br/>
<span class='tline' id='l46' data-llen='985:1008'>　親之心非齊也齊不容有思齊者湛然純一方能與</span><br/>
<span class='tline' id='l47' data-llen='1008:1031'>　鬼神接案鄭注見所為齊者思之熟也孔子亦言祭</span><br/>
<span class='tline' id='l48' data-llen='1031:1046'>　思敬程子說不如注義之平實</span><br/>
<span class='tline' id='l49' data-llen='1046:1069'>祭之日入室僾然必有見乎其位周還出户肅然必有</span><br/>
<span class='tline' id='l50' data-llen='1069:1091'>聞乎其容聲出戸而聽愾然必有聞乎其歎息之聲</span><br/>
<span class='tline' id='l51' data-llen='1091:1114'>　此言正祭之義也僾然彷彿貌肅然儆惕貌愾然感</span><br/>
<span class='tline' id='l52' data-llen='1114:1140'><a onclick="displayPageImage('KR1d0067', 'WYG', '050-3b' );" name="050-3b" class="pb">[050-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1140:1163'>　慨貌當祭之日始入廟室則僾然而必有見於神位</span><br/>
<span class='tline' id='l54' data-llen='1163:1186'>　及薦饌而周還出戸則肅然而必有聞乎其舉動容</span><br/>
<span class='tline' id='l55' data-llen='1186:1209'>　止之聲旣出户而傾耳以聽則慨然而必有聞乎其</span><br/>
<span class='tline' id='l56' data-llen='1209:1232'>　歎息之聲蓋孝子聚一己之精神而因以聚祖考之</span><br/>
<span class='tline' id='l57' data-llen='1232:1255'>　精神本有通一而不二者其必有見必有聞是誠之</span><br/>
<span class='tline' id='l58' data-llen='1255:1262'>　不可揜也</span><br/>
<span class='tline' id='l59' data-llen='1262:1285'>是故先王之孝也色不忘乎目聲不絶乎耳心志嗜欲</span><br/>
<span class='tline' id='l60' data-llen='1285:1308'>不忘乎心致愛則存致慤則著著存不忘乎心夫安得</span><br/>
<span class='tline' id='l61' data-llen='1308:1334'><a onclick="displayPageImage('KR1d0067', 'WYG', '050-4a' );" name="050-4a" class="pb">[050-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1334:1355'>不敬乎君子生則敬養死則敬享思終身弗辱也</span><br/>
<span class='tline' id='l63' data-llen='1355:1378'>　此覆言孝子念親之誠以結上意也慤專謹也是故</span><br/>
<span class='tline' id='l64' data-llen='1378:1401'>　先王之孝其親也親之色不忘乎目常若承順之時</span><br/>
<span class='tline' id='l65' data-llen='1401:1424'>　親之聲不絶乎耳常若聽命之時親之心志嗜欲不</span><br/>
<span class='tline' id='l66' data-llen='1424:1447'>　忘乎心常若先意承志之時此豈可以勉為哉惟心</span><br/>
<span class='tline' id='l67' data-llen='1447:1470'>　於親而極其愛則亡者以存極其慤則微者以著著</span><br/>
<span class='tline' id='l68' data-llen='1470:1493'>　存既不忘乎心則念念在兹夫安得而不敬乎君子</span><br/>
<span class='tline' id='l69' data-llen='1493:1516'>　之於親生則敬其養死則敬其享者凡以思終身而</span><br/>
<span class='tline' id='l70' data-llen='1516:1542'><a onclick="displayPageImage('KR1d0067', 'WYG', '050-4b' );" name="050-4b" class="pb">[050-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1542:1565'>　弗至或貽以辱也案君子之孝本於思思在親身者</span><br/>
<span class='tline' id='l72' data-llen='1565:1588'>　極追慕之誠思在己身者盡全歸之理而皆不外於</span><br/>
<span class='tline' id='l73' data-llen='1588:1594'>　一敬也</span><br/>
<span class='tline' id='l74' data-llen='1594:1617'>君子有終身之喪忌日之謂也忌日不用非不祥也言</span><br/>
<span class='tline' id='l75' data-llen='1617:1632'>夫日志有所至而不敢盡其私也</span><br/>
<span class='tline' id='l76' data-llen='1632:1655'>　此申言君子終身念親不忘之事也忌日親亡之日</span><br/>
<span class='tline' id='l77' data-llen='1655:1678'>　也夫日猶此日也君子之於親喪不過三年而又有</span><br/>
<span class='tline' id='l78' data-llen='1678:1701'>　終身之喪者則忌日之謂也忌日不為他事非以為</span><br/>
<span class='tline' id='l79' data-llen='1701:1727'><a onclick="displayPageImage('KR1d0067', 'WYG', '050-5a' );" name="050-5a" class="pb">[050-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1727:1750'>　不祥而避之言此日感念其親哀痛慘怛之情於是</span><br/>
<span class='tline' id='l81' data-llen='1750:1773'>　為至而不敢盡心於己之私事也案子於忌日當以</span><br/>
<span class='tline' id='l82' data-llen='1773:1786'>　喪禮處之故為終身之喪</span><br/>
<span class='tline' id='l83' data-llen='1786:1809'>唯聖人為能饗帝孝子為能饗親饗者鄉也鄉之然後</span><br/>
<span class='tline' id='l84' data-llen='1809:1832'>能饗焉是故孝子臨尸而不怍君牽牲夫人奠盎君獻</span><br/>
<span class='tline' id='l85' data-llen='1832:1855'>尸夫人薦豆卿大夫相君命婦相夫人齊齊乎其敬也</span><br/>
<span class='tline' id='l86' data-llen='1855:1872'>愉愉乎其忠也勿勿諸其欲其饗之也</span><br/>
<span class='tline' id='l87' data-llen='1872:1895'>　此言孝子祭祀冀親歆饗之義也盎盎齊也勿勿猶</span><br/>
<span class='tline' id='l88' data-llen='1895:1921'><a onclick="displayPageImage('KR1d0067', 'WYG', '050-5b' );" name="050-5b" class="pb">[050-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1921:1944'>　切切也諸語辭猶然也天子祭帝人子祭親禮之常</span><br/>
<span class='tline' id='l90' data-llen='1944:1967'>　也唯聖人為能郊焉而饗帝孝子為能廟焉而饗親</span><br/>
<span class='tline' id='l91' data-llen='1967:1990'>　其所以饗者以其心鄉乎帝與親也必心鄉之然後</span><br/>
<span class='tline' id='l92' data-llen='1990:2013'>　能致其來饗焉是故孝子臨尸而不怍誠有無閒於</span><br/>
<span class='tline' id='l93' data-llen='2013:2036'>　幽明者其為主祭則君牽牲而夫人奠盎君獻尸而</span><br/>
<span class='tline' id='l94' data-llen='2036:2059'>　夫人薦豆其為助祭則有卿大夫以相君命婦以相</span><br/>
<span class='tline' id='l95' data-llen='2059:2082'>　夫人齊齊乎外有整肅之儀也愉愉乎内有和順之</span><br/>
<span class='tline' id='l96' data-llen='2082:2105'>　實也勿勿然内外兼盡欲其饗此薦獻之饌也孔氏</span><br/>
<span class='tline' id='l97' data-llen='2105:2131'><a onclick="displayPageImage('KR1d0067', 'WYG', '050-6a' );" name="050-6a" class="pb">[050-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2131:2154'>　疏曰此本為饗親而發欲與饗帝同也項氏安世曰</span><br/>
<span class='tline' id='l99' data-llen='2154:2177'>　仁人之心與天地為一體孝子之心與又母為一人</span><br/>
<span class='tline' id='l100' data-llen='2177:2200'>文王之祭也事死者如事生思死者如不欲生忌日必</span><br/>
<span class='tline' id='l101' data-llen='2200:2223'>哀稱諱如見親祀之忠也如見親之所愛如欲色然其</span><br/>
<span class='tline' id='l102' data-llen='2223:2246'>文王與詩云明發不寐有懷二人文王之詩也祭之明</span><br/>
<span class='tline' id='l103' data-llen='2246:2269'>日明發不寐饗而致之又從而思之祭之日樂與哀半</span><br/>
<span class='tline' id='l104' data-llen='2269:2279'>饗之必樂已至必哀</span><br/>
<span class='tline' id='l105' data-llen='2279:2302'>　此言文王之能饗親也稱諱者宗廟之禮上不諱下</span><br/>
<span class='tline' id='l106' data-llen='2302:2328'><a onclick="displayPageImage('KR1d0067', 'WYG', '050-6b' );" name="050-6b" class="pb">[050-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2328:2351'>　祭高祖則不諱曾祖以下也詩小雅小宛之篇明發</span><br/>
<span class='tline' id='l108' data-llen='2351:2374'>　謂將旦光明開發也二人父母也昔文王之祭也事</span><br/>
<span class='tline' id='l109' data-llen='2374:2397'>　死者一如事生思死者直如不欲獨生遇忌日則必</span><br/>
<span class='tline' id='l110' data-llen='2397:2420'>　哀聞稱諱則如見其親祀之而務盡其心也如見親</span><br/>
<span class='tline' id='l111' data-llen='2420:2443'>　之所愛真有欲之之色然其唯文王能之與詩云明</span><br/>
<span class='tline' id='l112' data-llen='2443:2466'>　發不寐有懷二人此文王之謂也文王不特忠於方</span><br/>
<span class='tline' id='l113' data-llen='2466:2489'>　祭而已於祭之明日而繹更有明發不寐者於親旣</span><br/>
<span class='tline' id='l114' data-llen='2489:2512'>　饗而致之又從而思之明日且然矧於正祭故祭之</span><br/>
<span class='tline' id='l115' data-llen='2512:2538'><a onclick="displayPageImage('KR1d0067', 'WYG', '050-7a' );" name="050-7a" class="pb">[050-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2538:2561'>　日樂與哀各參其半饗之必樂為喜其來已至必哀</span><br/>
<span class='tline' id='l117' data-llen='2561:2584'>　為悲其往也案如欲色然家語作思之深如見親之</span><br/>
<span class='tline' id='l118' data-llen='2584:2601'>　所愛祭欲見親顔色者其惟文王乎</span><br/>
<span class='tline' id='l119' data-llen='2601:2624'>仲尼嘗奉薦而進其親也慤其行也趨趨以數已祭子</span><br/>
<span class='tline' id='l120' data-llen='2624:2647'>贛問曰子之言祭濟濟漆漆然今子之祭無濟濟漆漆</span><br/>
<span class='tline' id='l121' data-llen='2647:2670'>何也子曰濟濟者容也遠也漆漆者容也自反也容以</span><br/>
<span class='tline' id='l122' data-llen='2670:2693'>遠若容以自反也夫何神明之及交夫何濟濟漆漆之</span><br/>
<span class='tline' id='l123' data-llen='2693:2716'>有乎反饋樂成薦其薦俎序其禮樂備其百官君子致</span><br/>
<span class='tline' id='l124' data-llen='2716:2742'><a onclick="displayPageImage('KR1d0067', 'WYG', '050-7b' );" name="050-7b" class="pb">[050-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2742:2765'>其濟濟漆漆夫何慌惚之有乎夫言豈一端而已夫各</span><br/>
<span class='tline' id='l126' data-llen='2765:2771'>有所當也</span><br/>
<span class='tline' id='l127' data-llen='2771:2794'>　此言孔子之能饗親也嘗秋祭也趨趨行歩廹狹也</span><br/>
<span class='tline' id='l128' data-llen='2794:2817'>　濟濟衆盛貌漆漆光澤貌若及也仲尼於嘗之祭奉</span><br/>
<span class='tline' id='l129' data-llen='2817:2840'>　所薦而進於尸其親執事也容極專慤其行歩也促</span><br/>
<span class='tline' id='l130' data-llen='2840:2863'>　促而頻數祭畢而子貢問曰昔者子之言祭宜濟濟</span><br/>
<span class='tline' id='l131' data-llen='2863:2886'>　漆漆然今觀子之祭而無濟濟漆漆者何也子曰濟</span><br/>
<span class='tline' id='l132' data-llen='2886:2909'>　濟者容也是處已於疏遠也漆漆者容也是自反以</span><br/>
<span class='tline' id='l133' data-llen='2909:2935'><a onclick="displayPageImage('KR1d0067', 'WYG', '050-8a' );" name="050-8a" class="pb">[050-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2935:2958'>　脩整也容之疏遠及自反以脩整皆文過其質者也</span><br/>
<span class='tline' id='l135' data-llen='2958:2981'>　夫何神明之及交我之自祭夫何濟濟漆漆之有乎</span><br/>
<span class='tline' id='l136' data-llen='2981:3004'>　昔所言者蓋謂天子諸侯之祭尸初在室後出在堂</span><br/>
<span class='tline' id='l137' data-llen='3004:3027'>　更反入於室而設饋作樂旣成主人薦其薦籩薦豆</span><br/>
<span class='tline' id='l138' data-llen='3027:3050'>　與牲體之俎序禮樂備百官獻酬徃復凡助祭之君</span><br/>
<span class='tline' id='l139' data-llen='3050:3073'>　子各以威儀相尚而致其濟濟漆漆夫何思念慌惚</span><br/>
<span class='tline' id='l140' data-llen='3073:3096'>　之有乎夫人之立言因人因事豈止一端而已夫固</span><br/>
<span class='tline' id='l141' data-llen='3096:3119'>　各有所主也濟濟漆漆乃賓客之容非主人之容其</span><br/>
<span class='tline' id='l142' data-llen='3119:3145'><a onclick="displayPageImage('KR1d0067', 'WYG', '050-8b' );" name="050-8b" class="pb">[050-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3145:3157'>　不可執一而論也明矣</span><br/>
<span class='tline' id='l144' data-llen='3157:3180'>孝子將祭慮事不可以不豫比時具物不可以不備虛</span><br/>
<span class='tline' id='l145' data-llen='3180:3186'>中以治之</span><br/>
<span class='tline' id='l146' data-llen='3186:3209'>　此言孝子誠以享親也比時當行禮時也具物陳設</span><br/>
<span class='tline' id='l147' data-llen='3209:3232'>　器饌之屬孝子於將祭時必有當為之事則慮之不</span><br/>
<span class='tline' id='l148' data-llen='3232:3255'>　可以不豫及方祭時必有陳設之物則具之不可以</span><br/>
<span class='tline' id='l149' data-llen='3255:3278'>　不備而又必湛然純一虛其中以治之蓋惟心無事</span><br/>
<span class='tline' id='l150' data-llen='3278:3301'>　而後可以慮事心無物而後可以備物也夫虛中者</span><br/>
<span class='tline' id='l151' data-llen='3301:3327'><a onclick="displayPageImage('KR1d0067', 'WYG', '050-9a' );" name="050-9a" class="pb">[050-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3327:3350'>　敬之至也程子所謂有主則虛是也主於敬而事與</span><br/>
<span class='tline' id='l153' data-llen='3350:3359'>　物乃非虚器矣</span><br/>
<span class='tline' id='l154' data-llen='3359:3382'>宫室既脩牆屋既設百物既備夫婦齊戒沐浴盛服奉</span><br/>
<span class='tline' id='l155' data-llen='3382:3405'>承而進之洞洞乎屬屬乎如弗勝如將失之其孝敬之</span><br/>
<span class='tline' id='l156' data-llen='3405:3428'>心至也與薦其薦俎序其禮樂備其百官奉承而進之</span><br/>
<span class='tline' id='l157' data-llen='3428:3451'>於是諭其志意以其慌惚以與神明交庶或饗之庶或</span><br/>
<span class='tline' id='l158' data-llen='3451:3460'>饗之孝子之志也</span><br/>
<span class='tline' id='l159' data-llen='3460:3483'>　此承上而言孝子祭盡其誠也兩奉承而進之上言</span><br/>
<span class='tline' id='l160' data-llen='3483:3509'><a onclick="displayPageImage('KR1d0067', 'WYG', '050-9b' );" name="050-9b" class="pb">[050-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3509:3532'>　主祭者下言助祭者諭告也孝子虚中以治而事豫</span><br/>
<span class='tline' id='l162' data-llen='3532:3555'>　物備則宫室之既脩牆屋之既設百物之既備而祭</span><br/>
<span class='tline' id='l163' data-llen='3555:3578'>　可行矣於是夫婦齊戒沐浴盛服奉承祭物而進之</span><br/>
<span class='tline' id='l164' data-llen='3578:3601'>　洞洞乎屬屬乎如有重而弗能勝如將失之者其孝</span><br/>
<span class='tline' id='l165' data-llen='3601:3624'>　敬之心至也與然助祭者或有不恭則吾之孝敬猶</span><br/>
<span class='tline' id='l166' data-llen='3624:3647'>　為未至又必於薦其薦俎序其禮樂備其百官之時</span><br/>
<span class='tline' id='l167' data-llen='3647:3670'>　皆奉承祭物而進之於是祝以孝告逹其志意冀以</span><br/>
<span class='tline' id='l168' data-llen='3670:3693'>　其慌焉惚焉者以與神明交而庶或饗之庶或饗之</span><br/>
<span class='tline' id='l169' data-llen='3693:3720'><a onclick="displayPageImage('KR1d0067', 'WYG', '050-10a' );" name="050-10a" class="pb">[050-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3720:3743'>　此孝子之志也輔氏廣曰洞洞言其内之直而無蔽</span><br/>
<span class='tline' id='l171' data-llen='3743:3756'>　也屬屬言其誠之弗息也</span><br/>
<span class='tline' id='l172' data-llen='3756:3779'>孝子之祭也盡其慤而慤焉盡其信而信焉盡其敬而</span><br/>
<span class='tline' id='l173' data-llen='3779:3802'>敬焉盡其禮而不過失焉進退必敬如親聽命則或使</span><br/>
<span class='tline' id='l174' data-llen='3802:3806'>之也</span><br/>
<span class='tline' id='l175' data-llen='3806:3829'>　此極言孝子享親之誠也孝子之祭也内志盡故盡</span><br/>
<span class='tline' id='l176' data-llen='3829:3852'>　其慤而慤焉盡其信而信焉外物亦盡故盡其敬而</span><br/>
<span class='tline' id='l177' data-llen='3852:3875'>　敬焉盡其禮而舉無過失焉進退必主於敬如親聆</span><br/>
<span class='tline' id='l178' data-llen='3875:3902'><a onclick="displayPageImage('KR1d0067', 'WYG', '050-10b' );" name="050-10b" class="pb">[050-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3902:3925'>　父母之命而或有所使然者此所謂如在之誠也葉</span><br/>
<span class='tline' id='l180' data-llen='3925:3948'>　氏夢得曰慤者信之始信者慤之著敬者禮之實禮</span><br/>
<span class='tline' id='l181' data-llen='3948:3955'>　者敬之文</span><br/>
<span class='tline' id='l182' data-llen='3955:3978'>孝子之祭可知也其立之也敬以詘其進之也敬以愉</span><br/>
<span class='tline' id='l183' data-llen='3978:4001'>其薦之也敬以欲退而立如將受命已徹而退敬齊之</span><br/>
<span class='tline' id='l184' data-llen='4001:4024'>色不絶於面孝子之祭也立而不詘固也進而不愉疏</span><br/>
<span class='tline' id='l185' data-llen='4024:4047'>也薦而不欲不愛也退立而不如受命敖也已徹而退</span><br/>
<span class='tline' id='l186' data-llen='4047:4065'>無敬齊之色而忘本也如是而祭失之矣</span><br/>
<span class='tline' id='l187' data-llen='4065:4092'><a onclick="displayPageImage('KR1d0067', 'WYG', '050-11a' );" name="050-11a" class="pb">[050-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4092:4115'>　此言孝子之祭觀其貌而知其心也固猶質陋也孝</span><br/>
<span class='tline' id='l189' data-llen='4115:4138'>　子之祭有可望而知者其待事而立也則敬以形其</span><br/>
<span class='tline' id='l190' data-llen='4138:4161'>　磬折之容其從事而進也則敬以逞其怡悅之色其</span><br/>
<span class='tline' id='l191' data-llen='4161:4184'>　奉物而薦也則敬以致其欲享之意少退而立如將</span><br/>
<span class='tline' id='l192' data-llen='4184:4207'>　受命於其前已徹而退敬齊之色猶不絶於其面自</span><br/>
<span class='tline' id='l193' data-llen='4207:4230'>　始至終如此此孝子之祭也若夫立而不詘是其固</span><br/>
<span class='tline' id='l194' data-llen='4230:4253'>　也進而不愉是其疏也薦而不欲是不愛也退立而</span><br/>
<span class='tline' id='l195' data-llen='4253:4276'>　不如受命是其傲也已徹而退無敬齊之色是念不</span><br/>
<span class='tline' id='l196' data-llen='4276:4303'><a onclick="displayPageImage('KR1d0067', 'WYG', '050-11b' );" name="050-11b" class="pb">[050-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4303:4326'>　存親而忘本也如是而祭迹是而情非其失之也多</span><br/>
<span class='tline' id='l198' data-llen='4326:4330'>　矣</span><br/>
<span class='tline' id='l199' data-llen='4330:4353'>孝子之有深愛者必有和氣有和氣者必有愉色有愉</span><br/>
<span class='tline' id='l200' data-llen='4353:4376'>色者必有婉容孝子如執玉如奉盈洞洞屬屬然如弗</span><br/>
<span class='tline' id='l201' data-llen='4376:4398'>勝如將失之嚴威儼恪非所以事親也成人之道也</span><br/>
<span class='tline' id='l202' data-llen='4398:4421'>　此因祭而推言孝敬之義也孝子之有深愛者必有</span><br/>
<span class='tline' id='l203' data-llen='4421:4444'>　和睟之氣有和氣者必有愉悅之色有愉色者必有</span><br/>
<span class='tline' id='l204' data-llen='4444:4467'>　婉順之容孝子如執玉之恭如奉盈之慎洞洞屬屬</span><br/>
<span class='tline' id='l205' data-llen='4467:4494'><a onclick="displayPageImage('KR1d0067', 'WYG', '050-12a' );" name="050-12a" class="pb">[050-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4494:4517'>　然如弗能勝如將失之斯愛與敬交至者也若夫嚴</span><br/>
<span class='tline' id='l207' data-llen='4517:4540'>　威儼恪則敬過於愛而非所以事親也乃成人盡飾</span><br/>
<span class='tline' id='l208' data-llen='4540:4563'>　之道也鄭注云成人旣冠者然則孝子不失其孺子</span><br/>
<span class='tline' id='l209' data-llen='4563:4586'>　之心也吳氏澄曰以上皆言祭之義此節總言孝子</span><br/>
<span class='tline' id='l210' data-llen='4586:4603'>　事親之愛敬生事死祭一皆如此也</span><br/>
<span class='tline' id='l211' data-llen='4603:4626'>先王之所以治天下者五貴有德貴貴貴老敬長慈㓜</span><br/>
<span class='tline' id='l212' data-llen='4626:4649'>此五者先王之所以定天下也貴有德何為也為其近</span><br/>
<span class='tline' id='l213' data-llen='4649:4672'>於道也貴貴為其近於君也貴老為其近於親也敬長</span><br/>
<span class='tline' id='l214' data-llen='4672:4699'><a onclick="displayPageImage('KR1d0067', 'WYG', '050-12b' );" name="050-12b" class="pb">[050-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4699:4722'>為其近於兄也慈㓜為其近於子也是故至孝近乎王</span><br/>
<span class='tline' id='l216' data-llen='4722:4745'>至弟近乎覇至孝近乎王雖天子必有父至弟近乎覇</span><br/>
<span class='tline' id='l217' data-llen='4745:4768'>雖諸侯必有兄先王之教因而弗改所以領天下國家</span><br/>
<span class='tline' id='l218' data-llen='4768:4771'>也</span><br/>
<span class='tline' id='l219' data-llen='4771:4794'>　此因論孝而推言之而又特明孝弟之重也先王之</span><br/>
<span class='tline' id='l220' data-llen='4794:4817'>　所以治天下者其教有五曰貴有德貴貴貴老敬長</span><br/>
<span class='tline' id='l221' data-llen='4817:4840'>　慈㓜此五者乃先王之所以定天下也夫道之理一</span><br/>
<span class='tline' id='l222' data-llen='4840:4863'>　而德之分殊所以貴有德者何為德之近於道也臨</span><br/>
<span class='tline' id='l223' data-llen='4863:4890'><a onclick="displayPageImage('KR1d0067', 'WYG', '050-13a' );" name="050-13a" class="pb">[050-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4890:4913'>　我者有君所以貴貴為貴之近於君也生我者有親</span><br/>
<span class='tline' id='l225' data-llen='4913:4936'>　所以貴老為老之近於親也先我者有兄所以敬長</span><br/>
<span class='tline' id='l226' data-llen='4936:4959'>　為長之近於兄也承我者有子所以慈㓜為㓜之近</span><br/>
<span class='tline' id='l227' data-llen='4959:4982'>　於子也是故至孝之仁近乎王至弟之義近乎覇惟</span><br/>
<span class='tline' id='l228' data-llen='4982:5005'>　至孝近乎王故雖天子必以孝事其父惟至弟近乎</span><br/>
<span class='tline' id='l229' data-llen='5005:5028'>　覇故雖諸侯必以弟事其兄先王之教因人心之固</span><br/>
<span class='tline' id='l230' data-llen='5028:5051'>　有而無所改移所以統領乎天下國家而俾之率循</span><br/>
<span class='tline' id='l231' data-llen='5051:5074'>　乎孝弟也案敬長義也覇者以義尊王者也人人親</span><br/>
<span class='tline' id='l232' data-llen='5074:5101'><a onclick="displayPageImage('KR1d0067', 'WYG', '050-13b' );" name="050-13b" class="pb">[050-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5101:5124'>　其親長其長而天下平是故堯舜之道孝弟而已矣</span><br/>
<span class='tline' id='l234' data-llen='5124:5147'>子曰立愛自親始教民睦也立敬自長始教民順也教</span><br/>
<span class='tline' id='l235' data-llen='5147:5170'>以慈睦而民貴有親教以敬長而民貴用命孝以事親</span><br/>
<span class='tline' id='l236' data-llen='5170:5184'>順以聽命錯諸天下無所不行</span><br/>
<span class='tline' id='l237' data-llen='5184:5207'>　此承上而言孝弟之為本教也睦和厚也錯與措通</span><br/>
<span class='tline' id='l238' data-llen='5207:5230'>　孔子曰人君雖無所不愛而愛莫切於事親故立愛</span><br/>
<span class='tline' id='l239' data-llen='5230:5253'>　自親始所以教民睦也人君雖無所不敬而敬莫先</span><br/>
<span class='tline' id='l240' data-llen='5253:5276'>　於從兄故立敬自長始所以教民順也教以慈睦則</span><br/>
<span class='tline' id='l241' data-llen='5276:5303'><a onclick="displayPageImage('KR1d0067', 'WYG', '050-14a' );" name="050-14a" class="pb">[050-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5303:5326'>　民興孝而貴有其親教以敬長則民興弟而貴用其</span><br/>
<span class='tline' id='l243' data-llen='5326:5349'>　命誠能孝以事親順以聽命由是錯諸天下而無所</span><br/>
<span class='tline' id='l244' data-llen='5349:5372'>　不行固其宜矣馬氏曰此與伊訓所謂立愛惟親立</span><br/>
<span class='tline' id='l245' data-llen='5372:5395'>　敬惟長始于家邦終於四海孝經所謂愛敬盡於事</span><br/>
<span class='tline' id='l246' data-llen='5395:5415'>　親德教加於百姓刑於四海皆天子之事也</span><br/>
<span class='tline' id='l247' data-llen='5415:5438'>郊之祭也喪者不敢哭凶服者不敢入國門敬之至也</span><br/>
<span class='tline' id='l248' data-llen='5438:5461'>祭之日君牽牲穆答君卿大夫序從旣入廟門麗于碑</span><br/>
<span class='tline' id='l249' data-llen='5461:5484'>卿大夫袒而毛牛尚耳鸞刀以刲取膟膋乃退爓祭祭</span><br/>
<span class='tline' id='l250' data-llen='5484:5511'><a onclick="displayPageImage('KR1d0067', 'WYG', '050-14b' );" name="050-14b" class="pb">[050-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5511:5520'>腥而退敬之至也</span><br/>
<span class='tline' id='l252' data-llen='5520:5543'>　此言郊與廟祭之致其敬也穆謂子也君為昭則穆</span><br/>
<span class='tline' id='l253' data-llen='5543:5566'>　答君君穆則昭答可知麗猶繫也郊之祭也為吉禮</span><br/>
<span class='tline' id='l254' data-llen='5566:5589'>　大事故有喪者不敢以哭凶服者不敢以入國門此</span><br/>
<span class='tline' id='l255' data-llen='5589:5612'>　人君所為敬之至也廟祭之日君迎牲而親牽以入</span><br/>
<span class='tline' id='l256' data-llen='5612:5635'>　穆對君共牽卿大夫以次而佐幣以從既入廟門以</span><br/>
<span class='tline' id='l257' data-llen='5635:5658'>　牲紖麗於中庭之碑孔將殺則卿大夫袒而取毛於</span><br/>
<span class='tline' id='l258' data-llen='5658:5681'>　牛以告全尚耳以主聽用鸞刀刲取膟膋以升臭人</span><br/>
<span class='tline' id='l259' data-llen='5681:5708'><a onclick="displayPageImage('KR1d0067', 'WYG', '050-15a' );" name="050-15a" class="pb">[050-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5708:5731'>　君乃於是而暫退至於湯爓有祭與祭其腥則朝踐</span><br/>
<span class='tline' id='l261' data-llen='5731:5749'>　之禮終而退矣此人君所為敬之至也</span><br/>
<span class='tline' id='l262' data-llen='5749:5772'>郊之祭大報天而主日配以月夏后氏祭其闇殷人祭</span><br/>
<span class='tline' id='l263' data-llen='5772:5784'>其陽周人祭日以朝及闇</span><br/>
<span class='tline' id='l264' data-llen='5784:5807'>　此言郊祭之禮與時也萬物本乎天郊之祭所以大</span><br/>
<span class='tline' id='l265' data-llen='5807:5830'>　報天生物之功也天以日月為用故主日而配以月</span><br/>
<span class='tline' id='l266' data-llen='5830:5853'>　此三代所同也祭天之時則夏后氏尚黒於日入而</span><br/>
<span class='tline' id='l267' data-llen='5853:5876'>　祭其闇殷人尚白於日中而祭其陽周人尚赤祭日</span><br/>
<span class='tline' id='l268' data-llen='5876:5903'><a onclick="displayPageImage('KR1d0067', 'WYG', '050-15b' );" name="050-15b" class="pb">[050-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5903:5926'>　於昧爽之初以朝及闇其不同者如此案此言及闇</span><br/>
<span class='tline' id='l270' data-llen='5926:5947'>　與禮器逮闇同義劉氏謂先日欲以之初是也</span><br/>
<span class='tline' id='l271' data-llen='5947:5970'>祭日於壇祭月於坎以别幽明以制上下祭日於東祭</span><br/>
<span class='tline' id='l272' data-llen='5970:5993'>月於西以别外内以端其位日出於東月生於西隂陽</span><br/>
<span class='tline' id='l273' data-llen='5993:6007'>長短終始相廵以致天下之和</span><br/>
<span class='tline' id='l274' data-llen='6007:6030'>　此詳言祭日月之義也位謂隂陽之位先王祭日於</span><br/>
<span class='tline' id='l275' data-llen='6030:6053'>　王宫之壇祭月於夜明之坎何也壇顯坎隱以别幽</span><br/>
<span class='tline' id='l276' data-llen='6053:6076'>　明壇高坎深以制上下也祭日之壇必於東方祭月</span><br/>
<span class='tline' id='l277' data-llen='6076:6103'><a onclick="displayPageImage('KR1d0067', 'WYG', '050-16a' );" name="050-16a" class="pb">[050-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6103:6126'>　之坎必於西方何也出東入西以别外内東陽西隂</span><br/>
<span class='tline' id='l279' data-llen='6126:6149'>　以端其位凡以日出於東月生於西故也夫陽饒而</span><br/>
<span class='tline' id='l280' data-llen='6149:6172'>　隂乏一長一短終始相廵而未嘗絶故足以致天下</span><br/>
<span class='tline' id='l281' data-llen='6172:6195'>　之和而生成萬物此日月所以當祭也孔氏疏曰日</span><br/>
<span class='tline' id='l282' data-llen='6195:6218'>　月有合祭之時郊祭天主以日配以月是也有分祭</span><br/>
<span class='tline' id='l283' data-llen='6218:6233'>　之時春分朝日秋分夕月是也</span><br/>
<span class='tline' id='l284' data-llen='6233:6256'>天下之禮致反始也致鬼神也致和用也致義也致讓</span><br/>
<span class='tline' id='l285' data-llen='6256:6279'>也致反始以厚其本也致鬼神以尊上也致物用以立</span><br/>
<span class='tline' id='l286' data-llen='6279:6306'><a onclick="displayPageImage('KR1d0067', 'WYG', '050-16b' );" name="050-16b" class="pb">[050-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6306:6329'>民紀也致義則上下不悖逆矣致讓以去爭也合此五</span><br/>
<span class='tline' id='l288' data-llen='6329:6350'>者以治天下之禮也雖有竒邪而不治者則微矣</span><br/>
<span class='tline' id='l289' data-llen='6350:6373'>　此因祭義而推言禮教之所及也微猶少也天下之</span><br/>
<span class='tline' id='l290' data-llen='6373:6396'>　禮有郊廟以致反始也有羣祀以致鬼神也有備物</span><br/>
<span class='tline' id='l291' data-llen='6396:6419'>　以致和用也辨名分以致義也崇撙節以致讓也致</span><br/>
<span class='tline' id='l292' data-llen='6419:6442'>　反始所以知本而厚為報也致鬼神所以嚴敬而尊</span><br/>
<span class='tline' id='l293' data-llen='6442:6465'>　上也致物用所以明等列而立人紀也致義則上下</span><br/>
<span class='tline' id='l294' data-llen='6465:6488'>　胥安而無悖逆矣致讓所以去爭也人君苟能合此</span><br/>
<span class='tline' id='l295' data-llen='6488:6515'><a onclick="displayPageImage('KR1d0067', 'WYG', '050-17a' );" name="050-17a" class="pb">[050-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6515:6538'>　五者以治天下之禮也將見禮達而教成雖有竒邪</span><br/>
<span class='tline' id='l297' data-llen='6538:6561'>　不從治之人則已少矣案鄭注因祭之義汎說禮也</span><br/>
<span class='tline' id='l298' data-llen='6561:6584'>　劉氏彝專以郊言謂天者人之始是致反始也尊祖</span><br/>
<span class='tline' id='l299' data-llen='6584:6607'>　配天是致鬼神也郊焉而天神格所以致陰陽之和</span><br/>
<span class='tline' id='l300' data-llen='6607:6630'>　而民人康致萬物之豐而邦用足也父母乎天地兄</span><br/>
<span class='tline' id='l301' data-llen='6630:6653'>　姊乎日月所以致人倫之義也聖人澤被天下必嚴</span><br/>
<span class='tline' id='l302' data-llen='6653:6676'>　郊祀而讓德於天所以致讓也承上文而申言饗帝</span><br/>
<span class='tline' id='l303' data-llen='6676:6687'>　之義於經義尤融貫</span><br/>
<span class='tline' id='l304' data-llen='6687:6714'><a onclick="displayPageImage('KR1d0067', 'WYG', '050-17b' );" name="050-17b" class="pb">[050-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6714:6737'>宰我曰吾聞鬼神之名不知其所謂子曰氣也者神之</span><br/>
<span class='tline' id='l306' data-llen='6737:6756'>盛也魄也者鬼之盛也合鬼與神教之至也</span><br/>
<span class='tline' id='l307' data-llen='6756:6779'>　此言鬼神之名以及其教也宰我問曰吾聞鬼神之</span><br/>
<span class='tline' id='l308' data-llen='6779:6802'>　名而不知其所謂請夫子一明示之子曰鬼神不外</span><br/>
<span class='tline' id='l309' data-llen='6802:6825'>　於吾身氣也者屬乎陽而主動是神之盛也魄也者</span><br/>
<span class='tline' id='l310' data-llen='6825:6848'>　屬乎陰而主靜是鬼之盛也即吾身之氣與魄而可</span><br/>
<span class='tline' id='l311' data-llen='6848:6871'>　以知鬼神之情狀是故先王合鬼與神而制為祭祀</span><br/>
<span class='tline' id='l312' data-llen='6871:6894'>　之禮郊廟之典隆而仁孝之德盡所以為教之至也</span><br/>
<span class='tline' id='l313' data-llen='6894:6921'><a onclick="displayPageImage('KR1d0067', 'WYG', '050-18a' );" name="050-18a" class="pb">[050-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6921:6944'>　案此言氣與魄與大傳言精氣為物游魂為變同義</span><br/>
<span class='tline' id='l315' data-llen='6944:6965'>　造化之鬼神不可知即以吾身之鬼神而知之</span><br/>
<span class='tline' id='l316' data-llen='6965:6988'>衆生必死死必歸土此之謂鬼骨肉斃于下陰為野土</span><br/>
<span class='tline' id='l317' data-llen='6988:7011'>其氣發揚于上為昭明焄蒿悽愴此百物之精也神之</span><br/>
<span class='tline' id='l318' data-llen='7011:7034'>著也因物之精制為之極明命鬼神以為黔首則百衆</span><br/>
<span class='tline' id='l319' data-llen='7034:7042'>以畏萬民以服</span><br/>
<span class='tline' id='l320' data-llen='7042:7065'>　此言鬼神之所由名也陰言依蔭於地中而為上壤</span><br/>
<span class='tline' id='l321' data-llen='7065:7088'>　也焄謂香臭也蒿謂氣蒸出貌也凡衆之生必有死</span><br/>
<span class='tline' id='l322' data-llen='7088:7115'><a onclick="displayPageImage('KR1d0067', 'WYG', '050-18b' );" name="050-18b" class="pb">[050-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7115:7138'>　死必歸於土以其歸也故謂之鬼骨肉既斃於下蔭</span><br/>
<span class='tline' id='l324' data-llen='7138:7161'>　而為野土其氣無所附麗則發散飛揚於上或為朗</span><br/>
<span class='tline' id='l325' data-llen='7161:7184'>　然而昭明或衮然而焄蒿或肅然而悽愴此百物之</span><br/>
<span class='tline' id='l326' data-llen='7184:7207'>　精爽所為而即神之顯著也聖人因其精靈之不可</span><br/>
<span class='tline' id='l327' data-llen='7207:7230'>　掩者制為尊極之稱而顯命之曰鬼神以為民之法</span><br/>
<span class='tline' id='l328' data-llen='7230:7248'>　則故百衆以此知畏萬民以此知服也</span><br/>
<span class='tline' id='l329' data-llen='7248:7271'>聖人以是為未足也築為宫室設為宗祧以别親疏遠</span><br/>
<span class='tline' id='l330' data-llen='7271:7294'>邇教民反古復始不忘其所由生也衆之服自此故聽</span><br/>
<span class='tline' id='l331' data-llen='7294:7321'><a onclick="displayPageImage('KR1d0067', 'WYG', '050-19a' );" name="050-19a" class="pb">[050-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7321:7326'>且速也</span><br/>
<span class='tline' id='l333' data-llen='7326:7349'>　此言聖人為鬼神立宗廟之事也聖人以尊名鬼神</span><br/>
<span class='tline' id='l334' data-llen='7349:7372'>　為未足以致其實也於是乎築為宫室設為宗祧以</span><br/>
<span class='tline' id='l335' data-llen='7372:7395'>　别其親疏遠邇而多少隆殺之數因之所以教民反</span><br/>
<span class='tline' id='l336' data-llen='7395:7418'>　之於昔而復其始不忘此身之所由生也惟制禮緣</span><br/>
<span class='tline' id='l337' data-llen='7418:7441'>　於人情宜乎衆民之服從自此故莫不由之而聽且</span><br/>
<span class='tline' id='l338' data-llen='7441:7464'>　速也案始謂受氣之始由生謂形之所由生孔氏疏</span><br/>
<span class='tline' id='l339' data-llen='7464:7479'>　以先祖為古父母為始者似非</span><br/>
<span class='tline' id='l340' data-llen='7479:7506'><a onclick="displayPageImage('KR1d0067', 'WYG', '050-19b' );" name="050-19b" class="pb">[050-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7506:7529'>二端既立報以二禮建設朝事燔燎羶薌見以蕭光以</span><br/>
<span class='tline' id='l342' data-llen='7529:7552'>報氣也此教衆反始也薦黍稷羞肝肺首心見閒以俠</span><br/>
<span class='tline' id='l343' data-llen='7552:7575'>甒加以鬱鬯以報魄也教民相愛上下用情禮之至也</span><br/>
<span class='tline' id='l344' data-llen='7575:7598'>　此詳言宗廟之祭也祭以質明行事故曰朝事羶膟</span><br/>
<span class='tline' id='l345' data-llen='7598:7621'>　膋也薌黍稷也見現同猶著也羞進也殷肝周肺虞</span><br/>
<span class='tline' id='l346' data-llen='7621:7644'>　首夏心四代之祭也見閒合讀為覸雜也俠夾也甒</span><br/>
<span class='tline' id='l347' data-llen='7644:7667'>　瓦尊也鬼神之二端既立於是報以朝踐饋食之二</span><br/>
<span class='tline' id='l348' data-llen='7667:7690'>　禮以朝踐言之則建設質明所行之事焚膟膋黍稷</span><br/>
<span class='tline' id='l349' data-llen='7690:7717'><a onclick="displayPageImage('KR1d0067', 'WYG', '050-20a' );" name="050-20a" class="pb">[050-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7717:7740'>　於爐炭而合之以蕭使其光上見蓋以魂氣歸於天</span><br/>
<span class='tline' id='l351' data-llen='7740:7763'>　故尚臭以求諸陽而以報氣也此正以教民反始也</span><br/>
<span class='tline' id='l352' data-llen='7763:7786'>　以饋食言之則薦以黍稷進以肝肺首心雜以兩甒</span><br/>
<span class='tline' id='l353' data-llen='7786:7809'>　醴酒又加以初祭之鬱鬯蓋以形魄歸於地故尚味</span><br/>
<span class='tline' id='l354' data-llen='7809:7832'>　以求諸陰而以報魄也此以人道祭之而教民相愛</span><br/>
<span class='tline' id='l355' data-llen='7832:7855'>　故告慈告孝而上下皆用其情所以為禮之極至也</span><br/>
<span class='tline' id='l356' data-llen='7855:7878'>　案報氣以氣報魄以實此陰陽之義鬱鬯當在先而</span><br/>
<span class='tline' id='l357' data-llen='7878:7889'>　列於後者依類言之</span><br/>
<span class='tline' id='l358' data-llen='7889:7916'><a onclick="displayPageImage('KR1d0067', 'WYG', '050-20b' );" name="050-20b" class="pb">[050-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7916:7939'>君子反古復始不忘其所由生也是以致其敬發其情</span><br/>
<span class='tline' id='l360' data-llen='7939:7954'>竭力從事以報其親不敢弗盡也</span><br/>
<span class='tline' id='l361' data-llen='7954:7977'>　此申言反古復始以起下文也君子惟反古復始不</span><br/>
<span class='tline' id='l362' data-llen='7977:8000'>　忘其身所由生也是以内而致其敬發其情又竭力</span><br/>
<span class='tline' id='l363' data-llen='8000:8023'>　從事於外以上報其親不敢有所弗盡也案報其親</span><br/>
<span class='tline' id='l364' data-llen='8023:8033'>　卽報氣報魄之謂</span><br/>
<span class='tline' id='l365' data-llen='8033:8056'>是故昔者天子為藉千畝冕而朱紘躬秉耒諸侯為藉</span><br/>
<span class='tline' id='l366' data-llen='8056:8079'>百畝冕而青紘躬秉耒以事天地山川社稷先古以為</span><br/>
<span class='tline' id='l367' data-llen='8079:8106'><a onclick="displayPageImage('KR1d0067', 'WYG', '050-21a' );" name="050-21a" class="pb">[050-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8106:8121'>醴酪齊盛於是乎取之敬之至也</span><br/>
<span class='tline' id='l369' data-llen='8121:8144'>　此言耕藉之禮也紘繫冕為固者先古先祖也惟報</span><br/>
<span class='tline' id='l370' data-llen='8144:8167'>　親必竭其力是故昔者天子為藉田千畝必冕而朱</span><br/>
<span class='tline' id='l371' data-llen='8167:8190'>　紘躬自秉耒而為三推之耕諸侯為藉田百畝必冕</span><br/>
<span class='tline' id='l372' data-llen='8190:8213'>　而青紘躬自秉耒而為九推之耕蓋將以事天地山</span><br/>
<span class='tline' id='l373' data-llen='8213:8236'>　川社稷先古凡為醴酪齊盛皆於是乎取之此敬之</span><br/>
<span class='tline' id='l374' data-llen='8236:8259'>　至也陳氏祥道曰南郊正陽之位朱紘正陽之色也</span><br/>
<span class='tline' id='l375' data-llen='8259:8282'>　東郊少陽之位青紘少陽之色也方氏慤曰天地指</span><br/>
<span class='tline' id='l376' data-llen='8282:8309'><a onclick="displayPageImage('KR1d0067', 'WYG', '050-21b' );" name="050-21b" class="pb">[050-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8309:8328'>　天子言之山川社稷先古則兼諸侯言之</span><br/>
<span class='tline' id='l378' data-llen='8328:8351'>古者天子諸侯必有養獸之官及歳時齊戒沐浴而躬</span><br/>
<span class='tline' id='l379' data-llen='8351:8374'>朝之犧牷祭牲必於是取之敬之至也君召牛納而視</span><br/>
<span class='tline' id='l380' data-llen='8374:8397'>之擇其毛而卜之吉然後養之君皮弁素積朔月月半</span><br/>
<span class='tline' id='l381' data-llen='8397:8410'>君廵牲所以致力孝之至也</span><br/>
<span class='tline' id='l382' data-llen='8410:8433'>　此言養牲之禮也養獸之官如周禮牧人牛人充人</span><br/>
<span class='tline' id='l383' data-llen='8433:8456'>　之類躬親也言朝者敬辭也牛羊豕曰牲朔月月朔</span><br/>
<span class='tline' id='l384' data-llen='8456:8479'>　也古者天子諸侯平時必有養獸之官及嵗時將祭</span><br/>
<span class='tline' id='l385' data-llen='8479:8506'><a onclick="displayPageImage('KR1d0067', 'WYG', '050-22a' );" name="050-22a" class="pb">[050-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8506:8529'>　必齊戒沐浴而躬朝之凡色純之犧體完之牷可中</span><br/>
<span class='tline' id='l387' data-llen='8529:8552'>　祭牲者皆於是乎取之此敬之至也由是君召牛納</span><br/>
<span class='tline' id='l388' data-llen='8552:8575'>　而視之擇其毛之相宜者而卜之吉然後繫於牢而</span><br/>
<span class='tline' id='l389' data-llen='8575:8598'>　養之君服皮弁之服素積之裳於朔月月半而廵視</span><br/>
<span class='tline' id='l390' data-llen='8598:8621'>　其牲此所以致力而為孝之至也孔氏疏曰耕藉云</span><br/>
<span class='tline' id='l391' data-llen='8621:8636'>　敬之至養牲云孝之至互文也</span><br/>
<span class='tline' id='l392' data-llen='8636:8659'>古者天子諸侯必有公桑蠶室近川而為之築宫仭有</span><br/>
<span class='tline' id='l393' data-llen='8659:8682'>三尺棘牆而外閉之及大昕之朝君皮弁素積卜三宫</span><br/>
<span class='tline' id='l394' data-llen='8682:8709'><a onclick="displayPageImage('KR1d0067', 'WYG', '050-22b' );" name="050-22b" class="pb">[050-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8709:8734'>之夫人世婦之吉者使入𧖟于𧖟室奉種浴于川桑于</span><br/>
<span class='tline' id='l396' data-llen='8734:8757'>公桑風戾以食之嵗既單矣世婦卒蠶奉繭以示于君</span><br/>
<span class='tline' id='l397' data-llen='8757:8780'>遂獻繭于夫人夫人曰此所以為君服與遂副褘而受</span><br/>
<span class='tline' id='l398' data-llen='8780:8803'>之因少牢以禮之古之獻繭者其率用此與及良日夫</span><br/>
<span class='tline' id='l399' data-llen='8803:8826'>人繅三盆手遂布于三宫夫人世婦之吉者使繅遂朱</span><br/>
<span class='tline' id='l400' data-llen='8826:8850'>綠之𤣥黄之以為黼黻文章服既成君服以祀先王先</span><br/>
<span class='tline' id='l401' data-llen='8850:8857'>公敬之至也</span><br/>
<span class='tline' id='l402' data-llen='8857:8881'>　此言親𧖟之禮也七尺曰仞仞有三尺高一丈也外</span><br/>
<span class='tline' id='l403' data-llen='8881:8908'><a onclick="displayPageImage('KR1d0067', 'WYG', '050-23a' );" name="050-23a" class="pb">[050-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8908:8931'>　閉戸扇在外而閉向内也大昕之朝季春之朔旦也</span><br/>
<span class='tline' id='l405' data-llen='8931:8954'>　三宫在天子則為三夫人在諸侯之夫人則立三宫</span><br/>
<span class='tline' id='l406' data-llen='8954:8978'>　半后之六宫也戾至也風至則桑乾可以食𧖟也單</span><br/>
<span class='tline' id='l407' data-llen='8978:9002'>　盡也去歲𧖟成迄今朞歲故云歳單也副之言覆首</span><br/>
<span class='tline' id='l408' data-llen='9002:9025'>　飾所以覆首也褘褘衣也禮之禮獻繭者也三盆手</span><br/>
<span class='tline' id='l409' data-llen='9025:9048'>　者置繭盆中以手三次淹之而振出其緒也古者天</span><br/>
<span class='tline' id='l410' data-llen='9048:9072'>　子諸侯必有公家之桑養𧖟之室近川而為之築宫</span><br/>
<span class='tline' id='l411' data-llen='9072:9095'>　以便於浴種高仞有三尺置棘於牆上而外閉之及</span><br/>
<span class='tline' id='l412' data-llen='9095:9122'><a onclick="displayPageImage('KR1d0067', 'WYG', '050-23b' );" name="050-23b" class="pb">[050-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9122:9145'>　季春月朔君服皮弁素積卜三宫之夫人世婦之吉</span><br/>
<span class='tline' id='l414' data-llen='9145:9169'>　者使之入𧖟於蠶室奉種以浴於川采桑於公桑俟</span><br/>
<span class='tline' id='l415' data-llen='9169:9193'>　風至葉乾乃取以食之及三月之盡則自去歲𧖟成</span><br/>
<span class='tline' id='l416' data-llen='9193:9217'>　以至於今歲既畢矣於是世婦卒𧖟奉繭以示於君</span><br/>
<span class='tline' id='l417' data-llen='9217:9240'>　而告其成功遂獻繭於夫人夫人曰此所以為君之</span><br/>
<span class='tline' id='l418' data-llen='9240:9263'>　祭服與遂副褘而受之因用少牢以禮之凡古之獻</span><br/>
<span class='tline' id='l419' data-llen='9263:9286'>　繭者其皆用此與及吉日夫人繅繭為絲則三次于</span><br/>
<span class='tline' id='l420' data-llen='9286:9309'>　盆以手振出其緒遂分布於三宫夫人及世婦之吉</span><br/>
<span class='tline' id='l421' data-llen='9309:9336'><a onclick="displayPageImage('KR1d0067', 'WYG', '050-24a' );" name="050-24a" class="pb">[050-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9336:9360'>　　者使繅以終事遂從而朱綠之元黄之備為黼黻文</span><br/>
<span class='tline' id='l423' data-llen='9360:9384'>　　章服既成君乃服以祀先王先公此敬之至也案孔</span><br/>
<span class='tline' id='l424' data-llen='9384:9396'>　　子告宰我之言止此</span><br/>
<span class='tline' id='l425' data-llen='9396:9399'>　</span><br/>
<span class='tline' id='l426' data-llen='9399:9402'>　</span><br/>
<span class='tline' id='l427' data-llen='9402:9405'>　</span><br/>
<span class='tline' id='l428' data-llen='9405:9408'>　</span><br/>
<span class='tline' id='l429' data-llen='9408:9411'>　</span><br/>
<span class='tline' id='l430' data-llen='9411:9438'><a onclick="displayPageImage('KR1d0067', 'WYG', '050-24b' );" name="050-24b" class="pb">[050-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9438:9441'>　</span><br/>
<span class='tline' id='l432' data-llen='9441:9444'>　</span><br/>
<span class='tline' id='l433' data-llen='9444:9447'>　</span><br/>
<span class='tline' id='l434' data-llen='9447:9450'>　</span><br/>
<span class='tline' id='l435' data-llen='9450:9453'>　</span><br/>
<span class='tline' id='l436' data-llen='9453:9456'>　</span><br/>
<span class='tline' id='l437' data-llen='9456:9459'>　</span><br/>
<span class='tline' id='l438' data-llen='9459:9470'>日講禮記解義卷五十</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0094', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:197'>欽定四庫全書　　　　　經部一</span><br/>
<span class='tline' id='l9' data-llen='197:213'>　啓蒙意見　　　　　　　易類</span><br/>
<span class='tline' id='l10' data-llen='213:219'>　　提要</span><br/>
<span class='tline' id='l11' data-llen='219:245'>　　　　<span class='krp-note'>臣/</span>等謹案啓蒙意見四卷明韓邦竒撰邦竒</span><br/>
<span class='tline' id='l12' data-llen='245:268'>　　　　字汝節朝邑人正徳戊辰進士官至南京兵</span><br/>
<span class='tline' id='l13' data-llen='268:291'>　　　　部尚書諡恭簡事迹具見明史本傳中是編</span><br/>
<span class='tline' id='l14' data-llen='291:314'>　　　　因朱子易學啟蒙而闡明其説一卷曰本圖</span><br/>
<span class='tline' id='l15' data-llen='314:337'>　　　　書二卷曰原卦畫皆推演邵氏之學詳為圖</span><br/>
<span class='tline' id='l16' data-llen='337:363'><a onclick="displayPageImage('KR1a0094', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='363:386'>　　　　解三卷曰明蓍䇿亦發明古法而附論近世</span><br/>
<span class='tline' id='l18' data-llen='386:409'>　　　　後二變不掛之誤四卷曰考占變述六爻不</span><br/>
<span class='tline' id='l19' data-llen='409:432'>　　　　變及六爻遞變之舊例五卷曰七占凡六爻</span><br/>
<span class='tline' id='l20' data-llen='432:455'>　　　　不變六爻俱變及一爻變者皆仍其舊其二</span><br/>
<span class='tline' id='l21' data-llen='455:478'>　　　　爻三爻四爻五爻變者則别立新法以占之</span><br/>
<span class='tline' id='l22' data-llen='478:501'>　　　　所列卦圖皆以一卦變六十四卦與焦延夀</span><br/>
<span class='tline' id='l23' data-llen='501:524'>　　　　易林同然其宗㫖則宋儒之易非漢儒之易</span><br/>
<span class='tline' id='l24' data-llen='524:542'>　　　　也乾隆四十六年十月恭校上</span><br/>
<span class='tline' id='l25' data-llen='542:568'><a onclick="displayPageImage('KR1a0094', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='568:603'>　　　　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l27' data-llen='603:631'>　　　　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l29' data-llen='651:677'><a onclick="displayPageImage('KR1a0094', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l30' data-llen='677:685'>啓䝉意見原序</span><br/>
<span class='tline' id='l31' data-llen='685:708'>夫易理數辭象而已矣理者主乎此者也數者計乎此</span><br/>
<span class='tline' id='l32' data-llen='708:731'>者也辭者述乎此者也象者狀乎此者也圖書者理之</span><br/>
<span class='tline' id='l33' data-llen='731:754'>輿也辭之方也數之備也象之顯也是故聖人觀象以</span><br/>
<span class='tline' id='l34' data-llen='754:777'>畫卦因數以命爻修辭以達義極深以窮理易以立焉</span><br/>
<span class='tline' id='l35' data-llen='777:800'>自夫子稱相盪而先天之義㣲微之者後儒失之也夫</span><br/>
<span class='tline' id='l36' data-llen='800:823'>相盪者自八而六十四者也先天者加一倍者也其本</span><br/>
<span class='tline' id='l37' data-llen='823:846'>同其末異其生異其成同而漢以下莫能一焉宋邵康</span><br/>
<span class='tline' id='l38' data-llen='846:872'><a onclick="displayPageImage('KR1a0094', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l39' data-llen='872:895'>節氏自八而十六自十六而三十二自三十二而六十</span><br/>
<span class='tline' id='l40' data-llen='895:918'>四朱晦庵氏為之本圖書為之原卦畫為之明蓍䇿為</span><br/>
<span class='tline' id='l41' data-llen='918:941'>之考占變於是乎易之先後始有其序而理數辭象之</span><br/>
<span class='tline' id='l42' data-llen='941:964'>功懋矣奇也魯而善忘誦而習之有所得焉則識之於</span><br/>
<span class='tline' id='l43' data-llen='964:987'>冊將以備温故焉奇也愚而少達思而辨之有弗悟焉</span><br/>
<span class='tline' id='l44' data-llen='987:1010'>則自為之説將以就有道焉是故為之備其象盡其數</span><br/>
<span class='tline' id='l45' data-llen='1010:1034'>増釋其辭矣理則吾莫如之何也𢎞治十六年仲春苑</span><br/>
<span class='tline' id='l46' data-llen='1034:1042'>洛人韓邦奇書</span><br/>
</p>
<p><br/>
</p>
  </div>
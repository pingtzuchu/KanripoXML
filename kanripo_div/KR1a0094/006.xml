<div id="txtcont" class="span9" style="position: relative;">
    <p>
<span class='tline' id='l7' data-llen='163:189'><a onclick="displayPageImage('KR1a0094', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='189:197'>䟦啓蒙意見後</span>
<span class='tline' id='l9' data-llen='197:220'>盈天地間唯氣而理寓焉乃備諸易矣是故洩精呈秘</span>
<span class='tline' id='l10' data-llen='220:243'>莫大乎圖書制器尚象莫大乎卦畫成能利用莫大乎</span>
<span class='tline' id='l11' data-llen='243:267'>蓍䇿趨時通志莫大乎變占圖書不本則𤣥虚淆矣卦</span>
<span class='tline' id='l12' data-llen='267:290'>畫不原則䜟緯亂矣蓍䇿不明則功化滯矣變占不考</span>
<span class='tline' id='l13' data-llen='290:313'>則趨避疑矣淆焉亂焉滯焉疑焉易之道窮聖人之志</span>
<span class='tline' id='l14' data-llen='313:336'>衰民生何利焉造化之用不幾息乎是君子之憂也明</span>
<span class='tline' id='l15' data-llen='336:359'>興教洽苑洛先生早承家學茂惇素履極研易道乃著</span>
<span class='tline' id='l16' data-llen='359:385'><a onclick="displayPageImage('KR1a0094', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='385:408'>是編首本圖書以遡其源次原卦畫以崇其象次明蓍</span>
<span class='tline' id='l18' data-llen='408:431'>䇿以極其數次考變占以達其用葢循引姬周之軌轍</span>
<span class='tline' id='l19' data-llen='431:454'>而造設觀玩之梯航也易之用廣矣昔者孔子作十翼</span>
<span class='tline' id='l20' data-llen='454:477'>以贊易韋編三絶是書也非翼之翼耶屢加更定勞與</span>
<span class='tline' id='l21' data-llen='477:500'>勤至匪徒憂焉爾矣是繼志之大者也舊嘗刻諸河東</span>
<span class='tline' id='l22' data-llen='500:523'>原卦畫缺焉他多初定兹獲授讀今本始終條理大備</span>
<span class='tline' id='l23' data-llen='523:546'>矣乃遂刻諸上谷尚克博流逖布與同志者共焉無使</span>
<span class='tline' id='l24' data-llen='546:569'>季札聘魯始興易象之嘆非先生之志乎嘉靖十三年</span>
<span class='tline' id='l25' data-llen='569:595'><a onclick="displayPageImage('KR1a0094', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='595:613'>嵗次甲午冬十月甲辰日濮陽蘓祐謹䟦</span>
</p>
<p>
</p>
  </div>
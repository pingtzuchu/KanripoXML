<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0067', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:198'>　易圖通變卷五</span>
<span class='tline' id='l10' data-llen='198:219'>　　　　　　　　　　　　宋　雷思齊　撰</span>
<span class='tline' id='l11' data-llen='219:228'>　　　河圖遺論</span>
<span class='tline' id='l12' data-llen='228:251'>古聖人之王天下創始公至理以恵啟千萬世者豈易</span>
<span class='tline' id='l13' data-llen='251:274'>易然率己見以自擅制作哉此有天授斷可識矣故河</span>
<span class='tline' id='l14' data-llen='274:297'>之出圖伏羲因之以則而畫八卦洛之出書大禹因之</span>
<span class='tline' id='l15' data-llen='297:321'>以則而叙九疇孔子於大𫝊叙天生神物聖人則之而</span>
<span class='tline' id='l16' data-llen='321:347'><a onclick="displayPageImage('KR1a0067', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='347:370'>兼及圖書而謂其兼則之也子不語怪力亂神豈无所</span>
<span class='tline' id='l18' data-llen='370:393'>見於真實而自樂為虚誕以愚欺天下後世哉自稱庖</span>
<span class='tline' id='l19' data-llen='393:416'>羲氏之王天下仰則觀象於天俯則觀法於地觀鳥獸</span>
<span class='tline' id='l20' data-llen='416:439'>之文與地之宜近取諸身逺取諸物始作八卦以通神</span>
<span class='tline' id='l21' data-llen='439:462'>明之徳以類萬物之情是豈先聖後聖各以私意淺識</span>
<span class='tline' id='l22' data-llen='462:485'>得措乎其間哉易之廣大配天地變通配四時隂陽之</span>
<span class='tline' id='l23' data-llen='485:508'>義配日月其為書廣大悉備與乾坤相為終始而无弊</span>
<span class='tline' id='l24' data-llen='508:531'>非有天授能為是乎此孔子有見於圖書之出特謂則</span>
<span class='tline' id='l25' data-llen='531:557'><a onclick="displayPageImage('KR1a0067', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='557:580'>之而已无它說也况圖之自見於成康顧命陳之東序</span>
<span class='tline' id='l27' data-llen='580:603'>之後无所復聞孔子固己自悲其不出而有己夫之歎</span>
<span class='tline' id='l28' data-llen='603:627'>漢儒之始孔安國乃由書𫝊於河圖東序之下謂伏羲</span>
<span class='tline' id='l29' data-llen='627:650'>王天下龍馬負圖出河遂則其文謂之河圖於天乃錫</span>
<span class='tline' id='l30' data-llen='650:673'>禹洪範九疇之下謂天錫禹洛書神龜負文而出列於</span>
<span class='tline' id='l31' data-llen='673:696'>背有數從一至九禹因而第之以成九類類即疇也是</span>
<span class='tline' id='l32' data-llen='696:719'>二說自分載於洪範顧命各篇本語之下亦未之有它</span>
<span class='tline' id='l33' data-llen='719:743'>說也至鄭康成始引春秋緯合注大𫝊之圖書云河以</span>
<span class='tline' id='l34' data-llen='743:769'><a onclick="displayPageImage('KR1a0067', 'WYG', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='769:793'>通乾出天苞洛以流坤吐地符河圖龍𤼵洛書龜感河</span>
<span class='tline' id='l36' data-llen='793:816'>圖有九篇洛書有六篇已是詭說之開端然仍引安國</span>
<span class='tline' id='l37' data-llen='816:839'>之注以為河圖八卦是也洛書九疇是也其後王輔嗣</span>
<span class='tline' id='l38' data-llen='839:862'>韓康伯於此並无所注釋惟孔穎達易䟽雖全篇寫鄭</span>
<span class='tline' id='l39' data-llen='862:884'>注亦謂輔嗣之義未知何從是必未以鄭注為然也</span>
<span class='tline' id='l40' data-llen='884:907'>及其䟽書之洪範乃又引繫辭云河出圖洛出書聖人</span>
<span class='tline' id='l41' data-llen='907:931'>則之九類各有文字即是書也而云天乃錫禹知此天與</span>
<span class='tline' id='l42' data-llen='931:954'>禹者即洛書就引漢書五行志劉歆以為伏羲繫天而</span>
<span class='tline' id='l43' data-llen='954:980'><a onclick="displayPageImage('KR1a0067', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='980:1003'>王河出圖則而畫之八卦是也禹治洪水錫洛書法而</span>
<span class='tline' id='l45' data-llen='1003:1026'>陳之洪範是也河圖洛書相為經緯八卦九章相為表</span>
<span class='tline' id='l46' data-llen='1026:1052'>裏<span class='krp-note'>附說/</span>先達共為此說龜負洛書經无是事中候及諸</span>
<span class='tline' id='l47' data-llen='1052:1075'>緯多說黄帝堯舜禹湯文武受圖書之事皆云龍負圖</span>
<span class='tline' id='l48' data-llen='1075:1098'>龜負書緯候之書不知誰作通人討覈謂偽起哀平雖</span>
<span class='tline' id='l49' data-llen='1098:1122'>復前漢之末始有此書已前學者必相𫝊此說故孔以</span>
<span class='tline' id='l50' data-llen='1122:1145'>為九類是神龜負文而出列於其背有數從一至九禹</span>
<span class='tline' id='l51' data-llen='1145:1168'>見其文因而第之以成九類法也言禹第之者以天神</span>
<span class='tline' id='l52' data-llen='1168:1194'><a onclick="displayPageImage('KR1a0067', 'WYG', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1194:1217'>言語必當簡要不應曲有次第丁寧如此故以為語第</span>
<span class='tline' id='l54' data-llen='1217:1243'>之也<span class='krp-note'>全文/</span>其䟽顧命之河圖東序及䟽記之河出馬圖</span>
<span class='tline' id='l55' data-llen='1243:1266'>詳略雖小有殊同指意大校若此是則所謂河圖為八</span>
<span class='tline' id='l56' data-llen='1266:1281'>卦所謂洛書為九疇並无改議也</span>
<span class='tline' id='l57' data-llen='1281:1305'>由漢而唐易經行世凡經𫝊䟽釋之外未有及於圖書</span>
<span class='tline' id='l58' data-llen='1305:1328'>之文刋列經首者迨故宋之初陳摶圖南始創意推眀</span>
<span class='tline' id='l59' data-llen='1328:1351'>象數自謂因玩索孔子三陳九卦之義得其逺旨新有</span>
<span class='tline' id='l60' data-llen='1351:1375'>書述特稱龍圖離合變通圖餘二十是全用大𫝊天一</span>
<span class='tline' id='l61' data-llen='1375:1401'><a onclick="displayPageImage('KR1a0067', 'WYG', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1401:1424'>地二至天五地十五十有五之數雜以納甲貫穿易理</span>
<span class='tline' id='l63' data-llen='1424:1447'>内一圖謂形九宫附一圖謂形洛書者則盡去其五生</span>
<span class='tline' id='l64' data-llen='1447:1470'>數祇起地六至地十自釋十為用十為成形故洪範陳</span>
<span class='tline' id='l65' data-llen='1470:1493'>五行之用數語而已及終其書再出兩圖其一形九宫</span>
<span class='tline' id='l66' data-llen='1493:1517'>者元无改異標為河圖其一不過盡置列大𫝊五十有</span>
<span class='tline' id='l67' data-llen='1517:1541'>五之數於四方及中而自標異謂為洛書並无𫝊例言</span>
<span class='tline' id='l68' data-llen='1541:1564'>說特移二七於南四九於西莫可知其何所祖法而作</span>
<span class='tline' id='l69' data-llen='1564:1587'>而標以此名大抵因如前說洪範五行之二火四金太</span>
<span class='tline' id='l70' data-llen='1587:1613'><a onclick="displayPageImage('KR1a0067', 'WYG', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1613:1639'>𤣥準易因之為二南四西而然然其流𫝊未逺知者亦鮮</span>
<span class='tline' id='l72' data-llen='1639:1663'>自圖南五𫝊而至劉牧長民乃増至五十五圖名以鈎</span>
<span class='tline' id='l73' data-llen='1663:1686'>隠師友自相推許更為唱述各於易間有注釋曰卦徳</span>
<span class='tline' id='l74' data-llen='1686:1709'>論曰室中語曰記師說曰指歸曰精㣲曰通神亦緫謂</span>
<span class='tline' id='l75' data-llen='1709:1732'>周易新注每欲自神其事及跡而究之未見其真能有</span>
<span class='tline' id='l76' data-llen='1732:1755'>所神竒也時則有李覯泰伯著六論以駮其非是至謂</span>
<span class='tline' id='l77' data-llen='1755:1778'>愳其詿誤學子壊隳世敎而刪其圖之複重存之者三</span>
<span class='tline' id='l78' data-llen='1778:1801'>焉河圖也洛書也八卦也夫長民之多為圖畫固未知</span>
<span class='tline' id='l79' data-llen='1801:1827'><a onclick="displayPageImage('KR1a0067', 'WYG', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1827:1850'>其是而泰伯亦元未識此圖之三本之則一爾河圖本</span>
<span class='tline' id='l81' data-llen='1850:1873'>列八卦而數五十有五也及長民軰始破洛書古說謂</span>
<span class='tline' id='l82' data-llen='1873:1896'>非只是洪範必别有書出於羲之上世羲乃得而并則</span>
<span class='tline' id='l83' data-llen='1896:1919'>之以作易也泰伯之見則又與之同此愚又莫能知何</span>
<span class='tline' id='l84' data-llen='1919:1943'>為其然也葢嘗夷考大𫝊此章自有法象天地變通四</span>
<span class='tline' id='l85' data-llen='1943:1966'>時縣象日月而又有及於蓍龜故因謂之天生神物聖</span>
<span class='tline' id='l86' data-llen='1966:1989'>人則之者正謂蓍也易惟蓍是用所謂蓍之徳貟而神</span>
<span class='tline' id='l87' data-llen='1989:2012'>幽賛於神明而生蓍易豈有龜事哉因其均可以占故</span>
<span class='tline' id='l88' data-llen='2012:2038'><a onclick="displayPageImage('KR1a0067', 'WYG', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2038:2061'>牽聯及龜爾以上文謂法象天地變通四時故申之曰</span>
<span class='tline' id='l90' data-llen='2061:2084'>天地變化聖人效之上文謂縣象日月故申之曰天垂</span>
<span class='tline' id='l91' data-llen='2084:2107'>象聖人象之至扵天生神物乃申謂之如河出圗洛出</span>
<span class='tline' id='l92' data-llen='2107:2130'>書聖人亦得以則之也盖由河之出圗羲前既得以則</span>
<span class='tline' id='l93' data-llen='2130:2153'>而畫卦因及於洛之出書禹後復得以則而叙疇爾又</span>
<span class='tline' id='l94' data-llen='2153:2176'>豈害扵比類而互言之哉豈嘗直欲以圗書之數之義</span>
<span class='tline' id='l95' data-llen='2176:2199'>之條貫比而同之哉豈嘗直謂圗書並出於一時哉且</span>
<span class='tline' id='l96' data-llen='2199:2222'>不惟漢儒引洪範以為洛書雖圗南之初謂形洛書者</span>
<span class='tline' id='l97' data-llen='2222:2248'><a onclick="displayPageImage('KR1a0067', 'WYG', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2248:2271'>亦不過謂十為用十為成形故洪範陳五行之用也者</span>
<span class='tline' id='l99' data-llen='2271:2294'>是明指洛書為洪範矣不知長民輩不本其初故倍其</span>
<span class='tline' id='l100' data-llen='2294:2319'>師𫝊而謂洛書非出於禹之時益使後之人迷亂而失所</span>
<span class='tline' id='l101' data-llen='2319:2342'>據依何也又不謂孔子之謂聖人之則之也非特八疇</span>
<span class='tline' id='l102' data-llen='2342:2365'>分布四正四維五行置于坎一五事置于坤二五紀置</span>
<span class='tline' id='l103' data-llen='2365:2388'>扵巽四五福置扵離九一以九疇之次叙陳列扵河圗</span>
<span class='tline' id='l104' data-llen='2388:2411'>之卦次夫九疇謂禹次第之者直自初一次二次三四</span>
<span class='tline' id='l105' data-llen='2411:2434'>而以次用之也今隨河圗十五縦横而置之則成亂次</span>
<span class='tline' id='l106' data-llen='2434:2460'><a onclick="displayPageImage('KR1a0067', 'WYG', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2460:2483'>矣未暇一一辨詰且以初一之五行言之既謂五行自</span>
<span class='tline' id='l108' data-llen='2483:2506'>當分配五方何得以五者限萃一方不以推行惡得謂</span>
<span class='tline' id='l109' data-llen='2506:2536'>五行哉以至謂火金易位與河圗不同其顛倒迷<img height='20' width='20' alt='&amp;KR1230' title='KR1230' src='https://raw.githubusercontent.com/kanripo/KR-Gaiji/master/images/KR1230.png'/>不</span>
<span class='tline' id='l110' data-llen='2536:2559'>可訓知若此其後楊次公自著洞極經託名于關子明</span>
<span class='tline' id='l111' data-llen='2559:2582'>其叙本萹稱子曰河圗之本七前六後八左九右聖人</span>
<span class='tline' id='l112' data-llen='2582:2605'>觀之以畫八卦是故全七之三以為離竒以為巽全八</span>
<span class='tline' id='l113' data-llen='2605:2628'>之三以為震竒以為艮全六之三以為坎竒以為乾全</span>
<span class='tline' id='l114' data-llen='2628:2651'>九之三以為兊奇以為坤正者全其位隅者盡其畫而</span>
<span class='tline' id='l115' data-llen='2651:2677'><a onclick="displayPageImage('KR1a0067', 'WYG', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2677:2700'>謂四象生八卦此謬之尤者乾坤相索而生六子今為</span>
<span class='tline' id='l117' data-llen='2700:2723'>男女者反䏻生父母之卦邪况汎言二七為火四九為</span>
<span class='tline' id='l118' data-llen='2723:2746'>金猶可謾所未識者今至眀言離九為七兊七為九是</span>
<span class='tline' id='l119' data-llen='2746:2769'>河圖一可變置矣而可乎又謂洛書之文五處其中九</span>
<span class='tline' id='l120' data-llen='2769:2792'>前一後三左七右四前左二前右八後左六後右後世</span>
<span class='tline' id='l121' data-llen='2792:2815'>稽之以為三象因而九變之以二十七象今案其說惟</span>
<span class='tline' id='l122' data-llen='2815:2838'>五處其中一語於洛書不悖餘悉河圗之數而河圖之</span>
<span class='tline' id='l123' data-llen='2838:2861'>數乃因洛書以五處中而盡失其所以為五之理爾書</span>
<span class='tline' id='l124' data-llen='2861:2887'><a onclick="displayPageImage('KR1a0067', 'WYG', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2887:2910'>之九疇以皇極之五處中固无别用是可以定去羲之</span>
<span class='tline' id='l126' data-llen='2910:2933'>時將幾世幾年雖祇去禹之世固已千數百年矣其稱</span>
<span class='tline' id='l127' data-llen='2933:2956'>書之出洛以比羲之圖之出河於理惡乎而不可長民</span>
<span class='tline' id='l128' data-llen='2956:2980'>故為此說是且并孔子之大𫝊不之信邪考圖南之為</span>
<span class='tline' id='l129' data-llen='2980:3004'>龍圖雖自謂得於孔子三陳九卦之旨而作然其序曰龍</span>
<span class='tline' id='l130' data-llen='3004:3027'>圖者天散而示之羲合而用之孔黙而形之且明稱始</span>
<span class='tline' id='l131' data-llen='3027:3051'>圖之未合惟五十五數則是謂大𫝊天數二十有五地</span>
<span class='tline' id='l132' data-llen='3051:3074'>數三十合而言之不知何以於其末改標之以為洛書</span>
<span class='tline' id='l133' data-llen='3074:3100'><a onclick="displayPageImage('KR1a0067', 'WYG', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3100:3123'>殆其始誤也長民輩乃承誤而益増其誤遂真以為洛</span>
<span class='tline' id='l135' data-llen='3123:3146'>書而有五十五圖以實其誤以至泰伯已後悉以圖南</span>
<span class='tline' id='l136' data-llen='3146:3169'>之標異之五十五數為真洛書也不思圖南標洛書之</span>
<span class='tline' id='l137' data-llen='3169:3192'>始偶謂用十夫洛書所叙九疇其十數當何從而起哉</span>
<span class='tline' id='l138' data-llen='3192:3216'>意豈謂大𫝊之河圖既可出而示世則洛書亦可以并</span>
<span class='tline' id='l139' data-llen='3216:3240'>出示之因假大𫝊五十五數託為書之九疇乎九疇所</span>
<span class='tline' id='l140' data-llen='3240:3263'>言皆用縱比而同之謂五十五數其用又安在哉此不</span>
<span class='tline' id='l141' data-llen='3263:3286'>可之大者也故嘗因長民之事討其原圖南之後种放</span>
<span class='tline' id='l142' data-llen='3286:3312'><a onclick="displayPageImage('KR1a0067', 'WYG', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3312:3335'>許堅李溉未及見其它有著述若其所親授之師如范</span>
<span class='tline' id='l144' data-llen='3335:3358'>諤昌所著大易源流其稱龍馬負圖出河羲皇窮天人</span>
<span class='tline' id='l145' data-llen='3358:3381'>之際重定五行生成之數定地上八卦之體故老子自</span>
<span class='tline' id='l146' data-llen='3381:3405'>西周𫝊授孔子造易之原天一正北地二正南天三正</span>
<span class='tline' id='l147' data-llen='3405:3428'>東地四正西天五正中央地六配子天七配午地八配</span>
<span class='tline' id='l148' data-llen='3428:3451'>卯天九配酉地十配中寄於末乃天地之數五十有五</span>
<span class='tline' id='l149' data-llen='3451:3474'>矣因考其既以圖之前五數置於北南東西之正及中</span>
<span class='tline' id='l150' data-llen='3474:3497'>復以後五數配子午夘酉及中何也夫子午夘酉非四</span>
<span class='tline' id='l151' data-llen='3497:3523'><a onclick="displayPageImage('KR1a0067', 'WYG', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3523:3546'>方之正邪地十配中云寄於末夫中抑有末邪諦詳所</span>
<span class='tline' id='l153' data-llen='3546:3569'>置之數正令圖所傳有四方而无四維之數者是諤昌</span>
<span class='tline' id='l154' data-llen='3569:3593'>巳元不識圖南所以標異特因太𤣥準易取於洪範一</span>
<span class='tline' id='l155' data-llen='3593:3616'>水二火三木四金五土而然鑿空无故造端老子増立</span>
<span class='tline' id='l156' data-llen='3616:3639'>怪論以實圖南易置二七四九之位爾然猶未嘗以九</span>
<span class='tline' id='l157' data-llen='3639:3662'>疇分配九宫也究覈諤昌之取用不過循納甲之緒餘</span>
<span class='tline' id='l158' data-llen='3662:3685'>及五子歸庚之殊嚮又謂天上八卦坎離對中之外移</span>
<span class='tline' id='l159' data-llen='3685:3708'>置乾兊坤於東艮震巽於西不謂五行之說多起於易</span>
<span class='tline' id='l160' data-llen='3708:3734'><a onclick="displayPageImage('KR1a0067', 'WYG', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3734:3757'>後而反引五行以為定卦之原此又其敢於創異之大</span>
<span class='tline' id='l162' data-llen='3757:3780'>端也是冝長民不獨増以五十五圖又因諤昌坎離震</span>
<span class='tline' id='l163' data-llen='3780:3803'>兊四正之外而以四成數同於四方謂坎六退本卦三</span>
<span class='tline' id='l164' data-llen='3803:3826'>數以餘三數三畫為乾離七退本卦三數以餘四數四</span>
<span class='tline' id='l165' data-llen='3826:3849'>畫為巽震八數退本卦三數以餘五數五畫為艮兊九</span>
<span class='tline' id='l166' data-llen='3849:3872'>數退本卦三數以餘六數六畫為坤皆以數為畫標為</span>
<span class='tline' id='l167' data-llen='3872:3895'>河圖是不揣本而齊末夫八卦各三畫以剛柔生爻未</span>
<span class='tline' id='l168' data-llen='3895:3918'>聞本卦只用三畫而以其餘畫之多反分為别卦也所</span>
<span class='tline' id='l169' data-llen='3918:3945'><a onclick="displayPageImage('KR1a0067', 'WYG', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3945:3968'>陳之數抑配偶然且以坎離震兊為四象則尤非也象</span>
<span class='tline' id='l171' data-llen='3968:3991'>本在未成卦之先故曰四象生八卦也又云洛書之九</span>
<span class='tline' id='l172' data-llen='3991:4014'>疇本河圖自然之數虚皇極於中而以位也至河圖之</span>
<span class='tline' id='l173' data-llen='4014:4037'>有天五乃兼地十以為十五其五乃四分於成數之内</span>
<span class='tline' id='l174' data-llen='4037:4060'>而合於十豈嘗有五虛㸃而實置於圖之中位哉圖之</span>
<span class='tline' id='l175' data-llen='4060:4084'>𫝊誤正由此五次公之假設此妄例特以葢其所祖者</span>
<span class='tline' id='l176' data-llen='4084:4107'>乃揚子雲三方九州而二十七部私以為書耳於斯二</span>
<span class='tline' id='l177' data-llen='4107:4130'>者固已真易置圖書矣而朱元晦蔡季通反祖之信以</span>
<span class='tline' id='l178' data-llen='4130:4157'><a onclick="displayPageImage('KR1a0067', 'WYG', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4157:4181'>為闗子眀作也不計子明之易𫝊精詣豈此摹擬者比</span>
<span class='tline' id='l180' data-llen='4181:4204'>乃循此膚臆之見因扶其說亦謂河圗七前六後八左</span>
<span class='tline' id='l181' data-llen='4204:4227'>九右洛書之文九前一後三左七右四前左二前右八</span>
<span class='tline' id='l182' data-llen='4227:4251'>後左六後右謂大𫝊既陳五十有五數洪範又謂天乃</span>
<span class='tline' id='l183' data-llen='4251:4274'>錫禹洪範九疇而九宫之數戴九履一左三右七二四</span>
<span class='tline' id='l184' data-llen='4274:4297'>為肩六八為足正龜背之象劉牧意見以九為河圖十</span>
<span class='tline' id='l185' data-llen='4297:4321'>為洛書託言出於希夷與諸儒舊說不合又引大𫝊以</span>
<span class='tline' id='l186' data-llen='4321:4344'>為二者皆出扵伏羲之世其易置圗書並无明騐其朱</span>
<span class='tline' id='l187' data-llen='4344:4371'><a onclick="displayPageImage('KR1a0067', 'WYG', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4371:4394'>蔡之指斥又如此而直以圖南始標誤之洛書為河圖</span>
<span class='tline' id='l189' data-llen='4394:4417'>而以其初正指河圖反以為洛書則朱蔡實自誤而反</span>
<span class='tline' id='l190' data-llen='4417:4440'>罪長民之先誤専己自是張其辯說不克自反一至於</span>
<span class='tline' id='l191' data-llen='4440:4463'>此惟程泰之易原時能理到至鄭東卿輩尋迹依傍一</span>
<span class='tline' id='l192' data-llen='4463:4486'>意誕謾廣増圖說皆非實指徒使後之人失其真是信</span>
<span class='tline' id='l193' data-llen='4486:4509'>其所不當信疑其所不當疑并與本来宗旨樊然擾亂</span>
<span class='tline' id='l194' data-llen='4509:4532'>是其所非而非其所是蹟究其始不過由圖南用十之</span>
<span class='tline' id='l195' data-llen='4532:4555'>一語立一圖之誤至於為此紛紛始猶借河圖以相因</span>
<span class='tline' id='l196' data-llen='4555:4582'><a onclick="displayPageImage('KR1a0067', 'WYG', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4582:4605'>依而為洛書之說久則捨圖取書又久乃遂以書為圖</span>
<span class='tline' id='l198' data-llen='4605:4628'>荒然莫知河圖為何物所以有圖者實為何事執其五</span>
<span class='tline' id='l199' data-llen='4628:4651'>十五數以為圖不知其五十五數其始特以誤及洛書</span>
<span class='tline' id='l200' data-llen='4651:4674'>今反執之為圖是圖既非圖其謂書以為圖者書益非</span>
<span class='tline' id='l201' data-llen='4674:4697'>其書者矣徒自言人人殊使學者亡羊多岐求馬唐肆</span>
<span class='tline' id='l202' data-llen='4697:4720'>紛如聚訟吾誰適從不啻三百年於此故推原致誤之</span>
<span class='tline' id='l203' data-llen='4720:4743'>由䟽列群疑之妄直以河圖本數討正之庶幾學者見</span>
<span class='tline' id='l204' data-llen='4743:4766'>之瞭焉㑹心自斷知圖南之謂其由三陳九卦而得者</span>
<span class='tline' id='l205' data-llen='4766:4793'><a onclick="displayPageImage('KR1a0067', 'WYG', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4793:4816'>類於謾隂陽家襲於以一六八白取以為起例者流於</span>
<span class='tline' id='l207' data-llen='4816:4839'>末若乾鑿度以謂太一取其數以行四正四維皆合十</span>
<span class='tline' id='l208' data-llen='4839:4862'>五者鑿於緯之拘贅亦不盡然然從昔儒先莫不斷斷</span>
<span class='tline' id='l209' data-llen='4862:4885'>然謂非人所能偽作者今以余自本觀之直謂不必它</span>
<span class='tline' id='l210' data-llen='4885:4908'>求特以說卦帝出乎震一章環中徃復参究之以天一</span>
<span class='tline' id='l211' data-llen='4908:4931'>至地四地六至天九求其實體天五與地十眀其虚用</span>
<span class='tline' id='l212' data-llen='4931:4954'>則参伍以變参天兩地錯綜倚數莫不左右逢原一皆</span>
<span class='tline' id='l213' data-llen='4954:4977'>脗合乎孔子繫易之初旨是之謂衆言淆亂折諸聖則</span>
<span class='tline' id='l214' data-llen='4977:5004'><a onclick="displayPageImage('KR1a0067', 'WYG', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='5004:5027'>明河之出圖通古不妄足以見易矣因洞悉洛之出書</span>
<span class='tline' id='l216' data-llen='5027:5050'>九疇之外豈復有圖有數之妄作者誠古今之一大快</span>
<span class='tline' id='l217' data-llen='5050:5054'>事也</span>
<span class='tline' id='l218' data-llen='5054:5057'>　</span>
<span class='tline' id='l219' data-llen='5057:5060'>　</span>
<span class='tline' id='l220' data-llen='5060:5063'>　</span>
<span class='tline' id='l221' data-llen='5063:5066'>　</span>
<span class='tline' id='l222' data-llen='5066:5075'>　易圖通變卷五</span>
</p>
<p>
</p>
  </div>
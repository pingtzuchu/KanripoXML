<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0067', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　易圖通變卷四</span><br/>
<span class='tline' id='l10' data-llen='198:219'>　　　　　　　　　　　　宋　雷思齊　撰</span><br/>
<span class='tline' id='l11' data-llen='219:228'>　　　河圖辨徴</span><br/>
<span class='tline' id='l12' data-llen='228:251'>河之有圖虙犧則之以畫八卦文王因之以繫卦辭歴</span><br/>
<span class='tline' id='l13' data-llen='251:275'>代寶而𫝊之自見於書之顧命陳之東序者而今乃謂</span><br/>
<span class='tline' id='l14' data-llen='275:298'>其无誰敢哉然自記以思古則云其出語之傷今則云</span><br/>
<span class='tline' id='l15' data-llen='298:321'>其不出顧已皆意之而非其真見矣秦火之後獨見於</span><br/>
<span class='tline' id='l16' data-llen='321:347'><a onclick="displayPageImage('KR1a0067', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='347:371'>書𫝊孔安國之云而已漢志雜以圖書而徒謂其與書</span><br/>
<span class='tline' id='l18' data-llen='371:394'>經緯表裏易緯則徒又枝辭蔓引愈違本旨以至茫乎</span><br/>
<span class='tline' id='l19' data-llen='394:417'>莫之究其有无形似之真為何如者訖於唐五季也及</span><br/>
<span class='tline' id='l20' data-llen='417:440'>宋之初陳摶圖南始創古推明象數閔其賤用於隂陽</span><br/>
<span class='tline' id='l21' data-llen='440:463'>家之起例而蕪沒於乾鑿度太一取其數以行九宫之</span><br/>
<span class='tline' id='l22' data-llen='463:486'>法起而著為龍圖以行于世愚幸及其全書觀其離合</span><br/>
<span class='tline' id='l23' data-llen='486:509'>出入具於制數之說若刳心而有以求羲文之心者也</span><br/>
<span class='tline' id='l24' data-llen='509:532'>然實有不得於羲文之心者於本圖之外就以五十有</span><br/>
<span class='tline' id='l25' data-llen='532:558'><a onclick="displayPageImage('KR1a0067', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='558:581'>五之數别出一圖自標之以為形洛書者已是其初之</span><br/>
<span class='tline' id='l27' data-llen='581:604'>失也雖其縱横錯綜分合體用之意皆在本圖而五十</span><br/>
<span class='tline' id='l28' data-llen='604:627'>有五之數既離而别出世遂舍本逐末因疑圖書並出</span><br/>
<span class='tline' id='l29' data-llen='627:651'>雖是若非无以究其詣極而徒長紛紛之論至其𫝊及</span><br/>
<span class='tline' id='l30' data-llen='651:674'>劉牧長民因之汎出五十五圖名以鉤隠則又以増異</span><br/>
<span class='tline' id='l31' data-llen='674:697'>而時則李覯泰伯即駮其非是然又自謂存其　　及</span><br/>
<span class='tline' id='l32' data-llen='697:721'>見此三圖則其首即所𫝊今謂河圖者其二即所别出</span><br/>
<span class='tline' id='l33' data-llen='721:744'>五十五數漫標為形洛書者其三又止於八卦方位而</span><br/>
<span class='tline' id='l34' data-llen='744:770'><a onclick="displayPageImage('KR1a0067', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='770:793'>已是長民不揣其本其事固非而泰伯亦元不識此之</span><br/>
<span class='tline' id='l36' data-llen='793:817'>三本之則一而妄析以為三爾自是已後愈𫝊愈失愈</span><br/>
<span class='tline' id='l37' data-llen='817:841'>失愈鑿至有因河出圖洛出書見於大𫝊而并致疑大</span><br/>
<span class='tline' id='l38' data-llen='841:865'>𫝊非孔子所作者不知圖本非書書本非圖至其甚者</span><br/>
<span class='tline' id='l39' data-llen='865:889'>以五十五數之圖乃妄謂之河圖而以圖南所𫝊之河</span><br/>
<span class='tline' id='l40' data-llen='889:912'>圖反謂之洛書顛倒迷繆靡所底止殊不明河圖八卦</span><br/>
<span class='tline' id='l41' data-llen='912:935'>明著五十五數實指以天數五地數五而其數自天一</span><br/>
<span class='tline' id='l42' data-llen='935:958'>地二以至天五地十合而五十有五有體有用有虚有</span><br/>
<span class='tline' id='l43' data-llen='958:984'><a onclick="displayPageImage('KR1a0067', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='984:1008'>實原始要終而盡𤼵於一圖豈嘗别求合於洛書哉洛</span><br/>
<span class='tline' id='l45' data-llen='1008:1031'>書亦豈嘗謂五十五數哉今圖南既别無義例辭說誤</span><br/>
<span class='tline' id='l46' data-llen='1031:1055'>以圖之五十五數别標一圖以為洛書是其𫝊疑之始</span><br/>
<span class='tline' id='l47' data-llen='1055:1079'>也原其初意葢由漢儒襲𫝊洪範初一之五行其二曰</span><br/>
<span class='tline' id='l48' data-llen='1079:1103'>火四曰金太𤣥準易實本之亦以二為火為南四為金</span><br/>
<span class='tline' id='l49' data-llen='1103:1126'>為西今河圖乃置二於西南置四於東南是火金改次</span><br/>
<span class='tline' id='l50' data-llen='1126:1149'>矣既不敢遂改河圖乃别以其五十五數析為洛書而</span><br/>
<span class='tline' id='l51' data-llen='1149:1172'>以洪範二火次於南四金次於西且以七隨二九隨四</span><br/>
<span class='tline' id='l52' data-llen='1172:1198'><a onclick="displayPageImage('KR1a0067', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1198:1221'>而易置其南西焉以故長民不識其由至謂火金易位</span><br/>
<span class='tline' id='l54' data-llen='1221:1244'>也夫離之數九居正南為火兊之數七居正西為金乃</span><br/>
<span class='tline' id='l55' data-llen='1244:1267'>天地自然參伍以變之數斷斷无以易之豈容以漢儒</span><br/>
<span class='tline' id='l56' data-llen='1267:1290'>任意比校洪範火金之二四得而移易之乎况洪範只</span><br/>
<span class='tline' id='l57' data-llen='1290:1313'>有五行之數今増以七九又以七隨二九隨四又何所</span><br/>
<span class='tline' id='l58' data-llen='1313:1336'>本哉若校以河圖之例七附二九附四是七稽疑當隨</span><br/>
<span class='tline' id='l59' data-llen='1336:1359'>二五事九五福當隨四五紀則成何義類也二七四九</span><br/>
<span class='tline' id='l60' data-llen='1359:1382'>徒論其數无形象无方位可定指空移易之則可離兊</span><br/>
<span class='tline' id='l61' data-llen='1382:1408'><a onclick="displayPageImage('KR1a0067', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1408:1431'>之有方所火金之有體用豈天地之造化亦遂肯依附</span><br/>
<span class='tline' id='l63' data-llen='1431:1454'>人之作為亦為之變移乎今圖南不謂圖書之數較然</span><br/>
<span class='tline' id='l64' data-llen='1454:1477'>不可相同而欲以背理之人為比而同之截截自分界</span><br/>
<span class='tline' id='l65' data-llen='1477:1500'>限是得指失肩背矣且河圖之出非徒謂四象八卦之</span><br/>
<span class='tline' id='l66' data-llen='1500:1523'>具文也天地之體用固猶是也離南象天離中乃隂隂</span><br/>
<span class='tline' id='l67' data-llen='1523:1547'>所以降坎北象地坎中有陽陽所以升震陽在初所以象</span><br/>
<span class='tline' id='l68' data-llen='1547:1570'>陽木之東升兊隂在上所以象隂金之西降乾坤所以</span><br/>
<span class='tline' id='l69' data-llen='1570:1593'>體天地隂陽所以用造化而二卦乃寄於西南西北之</span><br/>
<span class='tline' id='l70' data-llen='1593:1619'><a onclick="displayPageImage('KR1a0067', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1619:1642'>維習於常見是天地易位矣不惟是也筮法又以震巽</span><br/>
<span class='tline' id='l72' data-llen='1642:1665'>為木乾兊為金坤艮為土而坎獨為水離獨為火則坎</span><br/>
<span class='tline' id='l73' data-llen='1665:1688'>離得専水火而乾坤乃不得専天地亦猶火金之不可</span><br/>
<span class='tline' id='l74' data-llen='1688:1711'>以執方求定也坤二位於西南乃地二生火巽四位於</span><br/>
<span class='tline' id='l75' data-llen='1711:1734'>東南乃地四生金皆隂也而兊七位於西離九位於南</span><br/>
<span class='tline' id='l76' data-llen='1734:1757'>皆陽也是生數皆隂必待陽數以成之也地之生數自</span><br/>
<span class='tline' id='l77' data-llen='1757:1780'>西而南故坤而後巽成數自南而西故離而後兊觀於</span><br/>
<span class='tline' id='l78' data-llen='1780:1803'>火既熾而灰滅是火既變而神化金雖銷而質存是金</span><br/>
<span class='tline' id='l79' data-llen='1803:1829'><a onclick="displayPageImage('KR1a0067', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1829:1852'>既化而精猶未變也此火金之所以互變化者同而不</span><br/>
<span class='tline' id='l81' data-llen='1852:1875'>同故二七四九之數自是参伍錯綜之變不可以執方</span><br/>
<span class='tline' id='l82' data-llen='1875:1898'>究其竟也今五十五數之圖以一二三四置於四方之</span><br/>
<span class='tline' id='l83' data-llen='1898:1921'>内而以六七八九隨置其外者案其方而數之則可也</span><br/>
<span class='tline' id='l84' data-llen='1921:1944'>不知將何以循序回環以運行之乎况不知五與十者</span><br/>
<span class='tline' id='l85' data-llen='1944:1967'>特有數寄於四方之位而虚用之也且五與十雖謂土</span><br/>
<span class='tline' id='l86' data-llen='1967:1990'>數五行家於土必以分王於四方辰戌丑未之位醫家</span><br/>
<span class='tline' id='l87' data-llen='1990:2013'>謂土為脾以五氣之運每運七十二日緫三百六十為</span><br/>
<span class='tline' id='l88' data-llen='2013:2039'><a onclick="displayPageImage('KR1a0067', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2039:2062'>期之例特以土之七十二日四分之各十八日於四時</span><br/>
<span class='tline' id='l90' data-llen='2062:2085'>之附末謂為脾之主事醫於人至為切已以土之日四</span><br/>
<span class='tline' id='l91' data-llen='2085:2108'>分而試之以為常驗亦豈常専以土之五緫之而特設</span><br/>
<span class='tline' id='l92' data-llen='2108:2132'>五於四方之外與四方分位而别立之五以為中五哉况</span><br/>
<span class='tline' id='l93' data-llen='2132:2155'>筮法四營而成易以十有八變而成卦每變四營緫卦</span><br/>
<span class='tline' id='l94' data-llen='2155:2178'>之成凡七十有二營亦與醫說脗合今圖乃分五離立</span><br/>
<span class='tline' id='l95' data-llen='2178:2201'>而特設異五於中位指以為中則為此中者又将孰適</span><br/>
<span class='tline' id='l96' data-llen='2201:2224'>於用乎故余以為圖南之别立五十五數標異謂之形</span><br/>
<span class='tline' id='l97' data-llen='2224:2250'><a onclick="displayPageImage('KR1a0067', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2250:2273'>洛書者是其初作已自失之矣書之九疇各疇自有成</span><br/>
<span class='tline' id='l99' data-llen='2273:2296'>數如一五行二五事猶或得以五行五用之數從而強</span><br/>
<span class='tline' id='l100' data-llen='2296:2319'>推引之至於五皇極則已不可指實之為何物何事而</span><br/>
<span class='tline' id='l101' data-llen='2319:2342'>甚則九五福而附以六極則将計九乎計五福而兼計</span><br/>
<span class='tline' id='l102' data-llen='2342:2365'>六極乎皇極謂大中而六極者其極又可謂中乎皇極</span><br/>
<span class='tline' id='l103' data-llen='2365:2388'>本非物非事故可指之為中今徒實以五㸃而五㸃者</span><br/>
<span class='tline' id='l104' data-llen='2388:2411'>乃遂得為中乎疇自一至九界界然各存本有之數不</span><br/>
<span class='tline' id='l105' data-llen='2411:2434'>知何自而可以合於五十有五之數強謂其合者葢其</span><br/>
<span class='tline' id='l106' data-llen='2434:2460'><a onclick="displayPageImage('KR1a0067', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2460:2483'>人之妄也若其後而至於以書謂圖以圖謂書者又妄</span><br/>
<span class='tline' id='l108' data-llen='2483:2506'>人中之妄人也此余特謂圖則有數可通而書則有疇</span><br/>
<span class='tline' id='l109' data-llen='2506:2529'>類可數而不可布之以為圖也凡余所以専守河圖者</span><br/>
<span class='tline' id='l110' data-llen='2529:2552'>非敢自謂親見羲文所以本之而作易者而其五且十</span><br/>
<span class='tline' id='l111' data-llen='2552:2575'>之數横斜旁正相生相成之進退贏縮一隂一陽之竒</span><br/>
<span class='tline' id='l112' data-llen='2575:2598'>耦分合八體二用之虚實變通殆有造化神明莫窮之</span><br/>
<span class='tline' id='l113' data-llen='2598:2621'>藴非人之所能為而殆乎天地之自然者宜其為羲文</span><br/>
<span class='tline' id='l114' data-llen='2621:2644'>所以作易之本原也竊嘗心潜力索觸類引伸變而通</span><br/>
<span class='tline' id='l115' data-llen='2644:2670'><a onclick="displayPageImage('KR1a0067', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2670:2693'>之由門入藴謂獨得一全之體用僣著其說然與漢諸</span><br/>
<span class='tline' id='l117' data-llen='2693:2716'>儒事事必強推五行以求合於春秋災異傅㑹五十五</span><br/>
<span class='tline' id='l118' data-llen='2716:2739'>數以為洛書者實不敢謂然不敢同也世恐未悉况此</span><br/>
<span class='tline' id='l119' data-llen='2739:2762'>河圖或謂由易緯乾鑿度謂太一取其數以行九宫四</span><br/>
<span class='tline' id='l120' data-llen='2762:2785'>正四維皆合十五鄭康成又注引其所以行九宫者至</span><br/>
<span class='tline' id='l121' data-llen='2785:2808'>於環中之虚位本非謂五而乃謂實為五之中宫固其</span><br/>
<span class='tline' id='l122' data-llen='2808:2831'>緯注俱妄又不知其為五若十皆虚用以制其竒耦生</span><br/>
<span class='tline' id='l123' data-llen='2831:2854'>成雖有其數實无其位也然其所謂之太一者與太極</span><br/>
<span class='tline' id='l124' data-llen='2854:2880'><a onclick="displayPageImage('KR1a0067', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2880:2903'>則无以異也苟未識其然記曰夫禮必本於太一分而</span><br/>
<span class='tline' id='l126' data-llen='2903:2926'>為天地轉而為隂陽變而為四時列而為鬼神其理固</span><br/>
<span class='tline' id='l127' data-llen='2926:2949'>與太極无以異也自可旁通而无間然者記經之屬也</span><br/>
<span class='tline' id='l128' data-llen='2949:2959'>因附諸𫝊後以徴</span><br/>
<span class='tline' id='l129' data-llen='2959:2962'>　</span><br/>
<span class='tline' id='l130' data-llen='2962:2965'>　</span><br/>
<span class='tline' id='l131' data-llen='2965:2968'>　</span><br/>
<span class='tline' id='l132' data-llen='2968:2977'>　易圖通變卷四</span><br/>
</p>
<p><br/>
</p>
  </div>
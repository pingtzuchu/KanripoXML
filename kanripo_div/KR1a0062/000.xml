<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0062', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:198'>欽定四庫全書　　　　經部一</span>
<span class='tline' id='l9' data-llen='198:213'>　易學啟蒙通釋　　　　易類</span>
<span class='tline' id='l10' data-llen='213:219'>　　提要</span>
<span class='tline' id='l11' data-llen='219:245'>　　　　<span class='krp-note'>臣/</span>等謹案易學啟蒙通釋二卷宋胡方平撰</span>
<span class='tline' id='l12' data-llen='245:268'>　　　　方平字師魯號玉齋婺源人據董真卿周易</span>
<span class='tline' id='l13' data-llen='268:291'>　　　　㑹通載是書有方平至元己丑自序則入元</span>
<span class='tline' id='l14' data-llen='291:314'>　　　　已十四年矣然考熊禾䟦稱己丑春讀書武</span>
<span class='tline' id='l15' data-llen='314:337'>　　　　夷山中有新安胡君庭芳來訪出其父書一</span>
<span class='tline' id='l16' data-llen='337:363'><a onclick="displayPageImage('KR1a0062', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='363:386'>　　　　編曰易學啟蒙通釋又劉涇跋亦稱一日約</span>
<span class='tline' id='l18' data-llen='386:409'>　　　　退齋熊君訪雲谷遺蹟適新安胡君庭芳來</span>
<span class='tline' id='l19' data-llen='409:432'>　　　　訪出易學啟蒙通釋一編謂其父玉齋平生</span>
<span class='tline' id='l20' data-llen='432:455'>　　　　精力盡在此書輒為刻置書室云云則己丑</span>
<span class='tline' id='l21' data-llen='455:478'>　　　　乃禾與涇刋書作跋之年非方平自序之年</span>
<span class='tline' id='l22' data-llen='478:501'>　　　　真卿誤也方平之學出於董夢程夢程之學</span>
<span class='tline' id='l23' data-llen='501:524'>　　　　出於黄幹幹朱子壻也故方平及其子一桂</span>
<span class='tline' id='l24' data-llen='524:547'>　　　　皆篤守朱子之説此書即發明朱子易學啟</span>
<span class='tline' id='l25' data-llen='547:573'><a onclick="displayPageImage('KR1a0062', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='573:597'>　　　　　蒙之旨案朱子易學啟蒙序曰近世學者類</span>
<span class='tline' id='l27' data-llen='597:621'>　　　　　喜談易其專於爻義者既支離散漫而無所</span>
<span class='tline' id='l28' data-llen='621:645'>　　　　　根著其涉於象數者又皆牽合附㑹而或以</span>
<span class='tline' id='l29' data-llen='645:669'>　　　　　為出於聖人心思智慮之所為也若是者余</span>
<span class='tline' id='l30' data-llen='669:693'>　　　　　竊病焉因與同志頗輯舊聞為書四篇以示</span>
<span class='tline' id='l31' data-llen='693:717'>　　　　　初學使毋疑於其説云云蓋易之為道理數</span>
<span class='tline' id='l32' data-llen='717:742'>　　　　　並存不可滯於一説朱子因程𫝊専主明理</span>
<span class='tline' id='l33' data-llen='742:766'>　　　　　故兼取邵子之數以補其偏非脱畧易理惟</span>
<span class='tline' id='l34' data-llen='766:792'><a onclick="displayPageImage('KR1a0062', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='792:816'>　　　　　著此書以言數也後人置本義不道惟假借</span>
<span class='tline' id='l36' data-llen='816:840'>　　　　　此書以轉相推衍至於支離轇轕而不已是</span>
<span class='tline' id='l37' data-llen='840:864'>　　　　　豈朱子之本旨乎方平此書雖亦専闡數學</span>
<span class='tline' id='l38' data-llen='864:888'>　　　　　而根據朱子之書反覆詮釋所採諸書凡黄</span>
<span class='tline' id='l39' data-llen='888:912'>　　　　　幹董銖劉爚陳埴蔡淵蔡沈六家皆朱子門</span>
<span class='tline' id='l40' data-llen='912:936'>　　　　　人又蔡模徐幾翁詠三家模蔡淵子幾詠皆</span>
<span class='tline' id='l41' data-llen='936:960'>　　　　　淵之門人故所衍説尚不至如他家之竟離</span>
<span class='tline' id='l42' data-llen='960:984'>　　　　　其宗是亦讀啟蒙者所當考矣董真卿所稱</span>
<span class='tline' id='l43' data-llen='984:1010'><a onclick="displayPageImage('KR1a0062', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1010:1033'>　　　　方平自序今本佚之惟存後序一篇朱彛尊</span>
<span class='tline' id='l45' data-llen='1033:1056'>　　　　經義考乃竟以朱子原序為方平之序可謂</span>
<span class='tline' id='l46' data-llen='1056:1079'>　　　　千慮之一失徐氏通志堂刻本於此序之末</span>
<span class='tline' id='l47' data-llen='1079:1102'>　　　　題淳熈丙午暮春既望雲臺真逸手記是顯</span>
<span class='tline' id='l48' data-llen='1102:1125'>　　　　著朱子之别號矣而其標目乃稱易學啟蒙</span>
<span class='tline' id='l49' data-llen='1125:1148'>　　　　通釋序淳熙丙午下距至元己丑凡一百一</span>
<span class='tline' id='l50' data-llen='1148:1171'>　　　　十三年朱子安知有通釋乎今刋正之俾無</span>
<span class='tline' id='l51' data-llen='1171:1194'>　　　　滋後來之疑焉乾隆四十六年十一月恭校</span>
<span class='tline' id='l52' data-llen='1194:1220'><a onclick="displayPageImage('KR1a0062', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1220:1227'>　　　　上</span>
<span class='tline' id='l54' data-llen='1227:1259'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l55' data-llen='1259:1283'>　　　　　　　總　校　官　<span class='krp-note'>臣/</span>陸　費　墀</span>
<span class='tline' id='l57' data-llen='1303:1329'><a onclick="displayPageImage('KR1a0062', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span>
<span class='tline' id='l58' data-llen='1329:1337'>易學啟蒙原序</span>
<span class='tline' id='l59' data-llen='1337:1360'>聖人觀象以畫卦揲蓍以命爻使天下後世之人皆有</span>
<span class='tline' id='l60' data-llen='1360:1383'>以決嫌疑定猶豫而不迷於吉凶悔吝之塗其功可謂</span>
<span class='tline' id='l61' data-llen='1383:1406'>盛矣然其為卦也自本而榦自榦而支其勢若有所迫</span>
<span class='tline' id='l62' data-llen='1406:1429'>而自不能己其為蓍也分合進退従横逆順亦無往而</span>
<span class='tline' id='l63' data-llen='1429:1454'>不相值焉是豈聖人心思智慮之所得為也哉特氣數之自</span>
<span class='tline' id='l64' data-llen='1454:1477'>然形於法象見於圖畫者有以啟於其心而假手焉耳</span>
<span class='tline' id='l65' data-llen='1477:1500'>近世學者類喜談易而不察乎此其專於文義者既支</span>
<span class='tline' id='l66' data-llen='1500:1526'><a onclick="displayPageImage('KR1a0062', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span>
<span class='tline' id='l67' data-llen='1526:1549'>離散漫而無所根著其涉於象數者又皆牽合傅㑹而</span>
<span class='tline' id='l68' data-llen='1549:1572'>或以為出於聖人心思智慮之所為也若是乎予竊病</span>
<span class='tline' id='l69' data-llen='1572:1595'>焉因與同志頗輯舊聞為書四篇以示初學使毋疑於</span>
<span class='tline' id='l70' data-llen='1595:1614'>其說云淳熈丙午莫春既望雲臺真逸手記</span>
<span class='tline' id='l72' data-llen='1634:1660'><a onclick="displayPageImage('KR1a0062', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span>
<span class='tline' id='l73' data-llen='1660:1668'>啟蒙所引姓氏</span>
<span class='tline' id='l74' data-llen='1668:1681'>　　　　孔氏<span class='krp-note'>安國/</span></span>
<span class='tline' id='l75' data-llen='1681:1696'>　　　　劉氏<span class='krp-note'>歆字子駿/</span></span>
<span class='tline' id='l76' data-llen='1696:1711'>　　　　闗氏<span class='krp-note'>朗字子明/</span></span>
<span class='tline' id='l77' data-llen='1711:1719'>　　　　周子</span>
<span class='tline' id='l78' data-llen='1719:1727'>　　　　程子</span>
<span class='tline' id='l79' data-llen='1727:1735'>　　　　邵子</span>
<span class='tline' id='l80' data-llen='1735:1744'>　　　　歐陽子</span>
<span class='tline' id='l81' data-llen='1744:1770'><a onclick="displayPageImage('KR1a0062', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span>
<span class='tline' id='l82' data-llen='1770:1788'>　　　　程氏<span class='krp-note'>逈字可久號沙隨/</span></span>
<span class='tline' id='l83' data-llen='1788:1815'>　　　　蔡氏<span class='krp-note'>元定字季通號西山/</span>　<span class='krp-note'>文公門人/</span></span>
<span class='tline' id='l84' data-llen='1815:1841'><a onclick="displayPageImage('KR1a0062', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span>
<span class='tline' id='l85' data-llen='1841:1849'>通釋所引姓氏</span>
<span class='tline' id='l86' data-llen='1849:1878'>　　　　黄氏<span class='krp-note'>榦字直卿號勉齋/</span>　<span class='krp-note'>文公門人有語録/</span></span>
<span class='tline' id='l87' data-llen='1878:1907'>　　　　董氏<span class='krp-note'>銖字叔重號盤澗/</span>　<span class='krp-note'>文公門人有語録/</span></span>
<span class='tline' id='l88' data-llen='1907:1936'>　　　　劉氏<span class='krp-note'>爚字晦伯號雲莊/</span>　<span class='krp-note'>文公門人有經說/</span></span>
<span class='tline' id='l89' data-llen='1936:1969'>　　　　陳氏<span class='krp-note'>植字器之號潜室/集及語録</span>　<span class='krp-note'>文公門人有木鍾/</span></span>
<span class='tline' id='l90' data-llen='1969:2002'>　　　　蔡氏<span class='krp-note'>淵字伯静號節齋書文公門人有易訓/解及象數餘論等</span></span>
<span class='tline' id='l91' data-llen='2002:2033'>　　　　蔡氏<span class='krp-note'>沉字仲黙號九峯/内篇</span>　<span class='krp-note'>文公門人有皇極/</span></span>
<span class='tline' id='l92' data-llen='2033:2056'>　　　　蔡氏<span class='krp-note'>模號覺軒節齋子有河洛探賾/</span></span>
<span class='tline' id='l93' data-llen='2056:2082'><a onclick="displayPageImage('KR1a0062', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span>
<span class='tline' id='l94' data-llen='2082:2110'>　　　　徐氏<span class='krp-note'>㡬字子與號進齋節齋門人有輯講環/中意</span></span>
<span class='tline' id='l95' data-llen='2110:2135'>　　　　翁氏<span class='krp-note'>泳字永叔號思齋節齋門人有口義/</span></span>
</p>
<p>
</p>
  </div>
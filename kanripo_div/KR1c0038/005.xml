<div id="txtcont" class="span9" style="position: relative;">
    <p><br/>
<span class='tline' id='l7' data-llen='153:179'><a onclick="displayPageImage('KR1c0038', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='179:187'>欽定四庫全書</span><br/>
<span class='tline' id='l9' data-llen='187:207'>　詩故卷五　　　　　　明　朱謀㙔　撰</span><br/>
<span class='tline' id='l10' data-llen='207:210'>陳</span><br/>
<span class='tline' id='l11' data-llen='210:233'>宛丘刺幽公也始武王以元女大姬妻媯滿而封之于</span><br/>
<span class='tline' id='l12' data-llen='233:256'>　陳是為陳胡公大姬無子好巫覡禱祈鬼神歌舞之</span><br/>
<span class='tline' id='l13' data-llen='256:279'>　樂民俗化之五世而至幽公滛荒昏亂游蕩無度國</span><br/>
<span class='tline' id='l14' data-llen='279:302'>　人刺之然其習俗則有自來矣宛丘之下盖禱祈之</span><br/>
<span class='tline' id='l15' data-llen='302:325'>　所撃缶撃鼓而舞鷺羽娛神也盖若孫皓于巫梁武</span><br/>
<span class='tline' id='l16' data-llen='325:351'><a onclick="displayPageImage('KR1c0038', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='351:357'>　于佛矣</span><br/>
<span class='tline' id='l18' data-llen='357:380'>東門之枌疾亂也何所疾疾男女之肆淫也始焉歌舞</span><br/>
<span class='tline' id='l19' data-llen='380:403'>　宛丘以娛神因而男女具集矣既而男女雜沓淫亂</span><br/>
<span class='tline' id='l20' data-llen='403:426'>　之志肆矣積習生常自宛丘而婆娑于市矣已則男</span><br/>
<span class='tline' id='l21' data-llen='426:449'>　女相狎而相取如擥在野之荍矣欲成而貽握椒使</span><br/>
<span class='tline' id='l22' data-llen='449:472'>　之慎言耳所謂市者亦非他有市也因南方之原來</span><br/>
<span class='tline' id='l23' data-llen='472:495'>　遊者衆故市肆具集而百貨陳焉今河北所謂趕集</span><br/>
<span class='tline' id='l24' data-llen='495:518'>　廣中所謂趂虚是也鬷本訓數謂往遊頻數不一而</span><br/>
<span class='tline' id='l25' data-llen='518:544'><a onclick="displayPageImage('KR1c0038', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='544:549'>　足也</span><br/>
<span class='tline' id='l27' data-llen='549:572'>衡門誘僖公也非誘僖也遯世無悶之詞也門之邃者</span><br/>
<span class='tline' id='l28' data-llen='572:595'>　有阿塾堂宇此唯横木為寄樞之用故曰衡門泌本</span><br/>
<span class='tline' id='l29' data-llen='595:618'>　作淠水名也非泉也説文淠水出汝南弋陽垂山東</span><br/>
<span class='tline' id='l30' data-llen='618:641'>　入于淮洋洋水盛貌淠水廣大自有嘉魚可食豈必</span><br/>
<span class='tline' id='l31' data-llen='641:664'>　河之魴鯉而後樂饑取妻可矣豈必齊姜宋子而後</span><br/>
<span class='tline' id='l32' data-llen='664:677'>　適意皆寡欲無求之詞也</span><br/>
<span class='tline' id='l33' data-llen='677:700'>東門之池刺時也何刺乎刺賢而遯世不見用也有衡</span><br/>
<span class='tline' id='l34' data-llen='700:726'><a onclick="displayPageImage('KR1c0038', 'WYG', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='726:749'>　門之遯而後有是詩焉水經注稱陳城東門内有池</span><br/>
<span class='tline' id='l36' data-llen='749:772'>　水至清潔而不耗竭即此池矣漚者漸也楚人曰漚</span><br/>
<span class='tline' id='l37' data-llen='772:790'>　齊人曰涹麻必漸者使之柔韌可績耳</span><br/>
<span class='tline' id='l38' data-llen='790:813'>東門之楊刺時也何所刺之刺滛奔也東門有池固宜</span><br/>
<span class='tline' id='l39' data-llen='813:836'>　楊栁其葉牂牂而盛肺肺然而垂則向春之末迎夏</span><br/>
<span class='tline' id='l40' data-llen='836:859'>　之陽矣游者於此邂逅期以初昏相奔已而明星煌</span><br/>
<span class='tline' id='l41' data-llen='859:881'>　煌負約不至非謂親迎之際女有它志而愆期也</span><br/>
<span class='tline' id='l42' data-llen='881:904'>墓門刺陳佗也陳佗無良師傅以至不義殺太子免而</span><br/>
<span class='tline' id='l43' data-llen='904:930'><a onclick="displayPageImage('KR1c0038', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='930:953'>　代之以亂陳國也墓門隧道之所唯無人焉故棘得</span><br/>
<span class='tline' id='l45' data-llen='953:976'>　而生之鴞得而萃之佗唯無良師傅故得肆於惡棘</span><br/>
<span class='tline' id='l46' data-llen='976:999'>　之防道無不斯之理鴞之既萃無不彈之勢以喻佗</span><br/>
<span class='tline' id='l47' data-llen='999:1022'>　之弑逆終必見討悔無所及矣陳人盖知佗之逆謀</span><br/>
<span class='tline' id='l48' data-llen='1022:1037'>　已成猶未動于惡故賦此諷之</span><br/>
<span class='tline' id='l49' data-llen='1037:1060'>防有鵲巢憂䜛賊也憂宣公之信䜛也味其義非憂宣</span><br/>
<span class='tline' id='l50' data-llen='1060:1083'>　也蓋靈公私于夏姬憂其有所間阻也水隄曰防陵</span><br/>
<span class='tline' id='l51' data-llen='1083:1106'>　霄曰苕鵲巢于木不于防苕生于下濕不于丘誰為</span><br/>
<span class='tline' id='l52' data-llen='1106:1132'><a onclick="displayPageImage('KR1c0038', 'WYG', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1132:1155'>　此言以侜惑我之所美致生間阻使我忉忉而憂乎</span><br/>
<span class='tline' id='l54' data-llen='1155:1178'>　說文訓隄為唐中唐謂唐中非甓所也鷊謂綬草亦</span><br/>
<span class='tline' id='l55' data-llen='1178:1190'>　生下濕非卭之所産也</span><br/>
<span class='tline' id='l56' data-llen='1190:1213'>月出刺好色也何所刺刺靈公也靈公通于夏姬蓋嘗</span><br/>
<span class='tline' id='l57' data-llen='1213:1236'>　夜中㣲行往就之覬國人不我知也佼人謂靈公窈</span><br/>
<span class='tline' id='l58' data-llen='1236:1259'>　糾懮受夭紹皆微行濳蔽之狀公欲隱其迹而人顯</span><br/>
<span class='tline' id='l59' data-llen='1259:1272'>　言之明穢行之不可揜也</span><br/>
<span class='tline' id='l60' data-llen='1272:1295'>株林刺靈公也始焉滛于夏姬猶有愧心故月中微行</span><br/>
<span class='tline' id='l61' data-llen='1295:1321'><a onclick="displayPageImage('KR1c0038', 'WYG', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1321:1344'>　久之狎習則車焉驅而就之矣禮義大防既決弑逆</span><br/>
<span class='tline' id='l63' data-llen='1344:1359'>　之禍必至故作者直斥其事也</span><br/>
<span class='tline' id='l64' data-llen='1359:1382'>澤陂刺時也非刺也傷泄冶之見殺也靈公滛于夏姬</span><br/>
<span class='tline' id='l65' data-llen='1382:1405'>　洩冶以為君臣宣滛民無效焉靈公殺之澤之有陂</span><br/>
<span class='tline' id='l66' data-llen='1405:1428'>　以防滛泆蒲與荷蕳皆芳潔挺直不屈之物喻洩冶</span><br/>
<span class='tline' id='l67' data-llen='1428:1451'>　之能以禮諫君也傷如之何悲其死也寤寐涕泗追</span><br/>
<span class='tline' id='l68' data-llen='1451:1474'>　惜之也卷與鬈同碩大且卷碩大且儼則方正剛毅</span><br/>
<span class='tline' id='l69' data-llen='1474:1483'>　之氣可想見矣</span><br/>
<span class='tline' id='l70' data-llen='1483:1509'><a onclick="displayPageImage('KR1c0038', 'WYG', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1509:1532'>檜妘姓祝融氏後周武王之所封國于溱洧之間後為</span><br/>
<span class='tline' id='l72' data-llen='1532:1540'>　鄭武公所并</span><br/>
<span class='tline' id='l73' data-llen='1540:1563'>羔裘大夫以道去其君也史伯謂鄭桓公曰濟洛河潁</span><br/>
<span class='tline' id='l74' data-llen='1563:1586'>　之間子男之國虢鄶為大虢叔恃勢鄶仲恃險皆有</span><br/>
<span class='tline' id='l75' data-llen='1586:1609'>　驕侈怠慢之心加之以貪冒皆可取也鄶之為鄶可</span><br/>
<span class='tline' id='l76' data-llen='1609:1632'>　知矣羔裘謂鄶大夫狐裘則其君也有所恃而驕慢</span><br/>
<span class='tline' id='l77' data-llen='1632:1655'>　宜其逍遥翺翔無儆戒之心賢者知其必亡故憂而</span><br/>
<span class='tline' id='l78' data-llen='1655:1660'>　去之</span><br/>
<span class='tline' id='l79' data-llen='1660:1686'><a onclick="displayPageImage('KR1c0038', 'WYG', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1686:1709'>素冠刺不能三年也按縞素誠喪服矣然而孔子素衣</span><br/>
<span class='tline' id='l81' data-llen='1709:1732'>　麑裘許子冠素玉藻君韠朱大夫素士爵韋冠禮三</span><br/>
<span class='tline' id='l82' data-llen='1732:1755'>　王共皮弁素積緇帶素韠未見素冠素韠獨為既祥</span><br/>
<span class='tline' id='l83' data-llen='1755:1778'>　之服也設果刺不三年胡為舎衰麻齊斬而唯素冠</span><br/>
<span class='tline' id='l84' data-llen='1778:1801'>　素韠是思哉古者平時無事則服素戎事則否是蓋</span><br/>
<span class='tline' id='l85' data-llen='1801:1824'>　厭苦戎馬者思得息肩之詞耳棘者急也介胄之士</span><br/>
<span class='tline' id='l86' data-llen='1824:1842'>　衣裝必急欒欒猶曰攣如拘束之貌也</span><br/>
<span class='tline' id='l87' data-llen='1842:1865'>隰有萇楚疾恣也非疾恣也傷鄶之垂亡而君不悟也</span><br/>
<span class='tline' id='l88' data-llen='1865:1891'><a onclick="displayPageImage('KR1c0038', 'WYG', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1891:1914'>　萇楚羊桃枝莖柔弱引蔓草上不能自立喻鄶君怠</span><br/>
<span class='tline' id='l90' data-llen='1914:1936'>　荒<img height='20' width='20' alt='&amp;KR0008' title='KR0008' src='https://raw.githubusercontent.com/kanripo/KR-Gaiji/master/images/KR0008.png'/>翫馴至亡國不知自謀也</span><br/>
<span class='tline' id='l91' data-llen='1936:1959'>匪風思周道也非思周道也鄭人偪鄶王室微弱無所</span><br/>
<span class='tline' id='l92' data-llen='1959:1982'>　控告追思西周之政不可復得也大風迅發行者遡</span><br/>
<span class='tline' id='l93' data-llen='1982:2005'>　之多至辟易車馬疾驅乗者雖逸多至怔忡今非風</span><br/>
<span class='tline' id='l94' data-llen='2005:2028'>　發也非車馳也而人心忡忡失常則以亡在旦夕無</span><br/>
<span class='tline' id='l95' data-llen='2028:2050'>　復有可恃頼耳北方魚少而貴故舉魚以為大烹</span><br/>
<span class='tline' id='l96' data-llen='2050:2053'>曹</span><br/>
<span class='tline' id='l97' data-llen='2053:2079'><a onclick="displayPageImage('KR1c0038', 'WYG', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2079:2102'>蜉蝣刺奢也非刺奢也刺不知所務也曹在禹貢兖州</span><br/>
<span class='tline' id='l99' data-llen='2102:2125'>　之北漢之濟隂定陶是已青兖之俗工絲枲故齊紈</span><br/>
<span class='tline' id='l100' data-llen='2125:2148'>　魯縞之名满天下曹處其間習其俗而加工巧焉舉</span><br/>
<span class='tline' id='l101' data-llen='2148:2171'>　皆衣裳楚楚以相夸曹小國也不知務農講武而纎</span><br/>
<span class='tline' id='l102' data-llen='2171:2194'>　縞是尚譬諸蜉蝣之羽朝生暮死而已我將何所歸</span><br/>
<span class='tline' id='l103' data-llen='2194:2217'>　宿乎憂其淪亡之詞也夏小正五月浮游有殷此物</span><br/>
<span class='tline' id='l104' data-llen='2217:2240'>　伏柱礎間食木成穴久之生翼掘穴而出千百交飛</span><br/>
<span class='tline' id='l105' data-llen='2240:2263'>　尋亦墮地而死所謂飛螘者也掘閱猶言掘穴管子</span><br/>
<span class='tline' id='l106' data-llen='2263:2289'><a onclick="displayPageImage('KR1c0038', 'WYG', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2289:2312'>　稱掘閲得玉古語云然郭璞陸璣謂蜉蝣為有角甲</span><br/>
<span class='tline' id='l108' data-llen='2312:2323'>　蟲炙之可啖者誤矣</span><br/>
<span class='tline' id='l109' data-llen='2323:2346'>候人刺近小人也小人尸位君子必見棄矣荷戈祋者</span><br/>
<span class='tline' id='l110' data-llen='2346:2369'>　候人職也三百者勉强之詞以是人而强授赤芾使</span><br/>
<span class='tline' id='l111' data-llen='2369:2392'>　備大夫盖若更始爛羊胃騎都尉事矣晉文公數曹</span><br/>
<span class='tline' id='l112' data-llen='2392:2415'>　共公不用僖負羇而乗軒者三百人亦左氏誤釋詩</span><br/>
<span class='tline' id='l113' data-llen='2415:2438'>　義而附㑹之耳鵜之在梁勢必濡首以漁喻小人在</span><br/>
<span class='tline' id='l114' data-llen='2438:2461'>　位必肆貪殘安得不遂其所求哉朝雨既霽虹霓西</span><br/>
<span class='tline' id='l115' data-llen='2461:2487'><a onclick="displayPageImage('KR1c0038', 'WYG', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2487:2512'>　見薈蔚𤨏𤨏之物莫不光豔得遂喻候人受赤芾之</span><br/>
<span class='tline' id='l117' data-llen='2512:2532'>　寵也季女婉變顧常饑餒喻君子之困窮也</span><br/>
<span class='tline' id='l118' data-llen='2532:2555'>鳲鳩刺不壹也非刺不壹也美公子欣時之壹其徳也</span><br/>
<span class='tline' id='l119' data-llen='2555:2578'>　曹宣公卒公子負芻弑太子而自立欣時不義之也</span><br/>
<span class='tline' id='l120' data-llen='2578:2601'>　將出奔焉國人聞之亦將相率以從負芻懼自告厥</span><br/>
<span class='tline' id='l121' data-llen='2601:2624'>　罪請留子臧子臧反而致其邑明年諸侯盟于戚執</span><br/>
<span class='tline' id='l122' data-llen='2624:2647'>　負芻以歸將立子臧子臧固辭遂奔宋曹人請于晉</span><br/>
<span class='tline' id='l123' data-llen='2647:2670'>　曰若之何亡曹國之鎮公子乎晉人反之子臧盡致</span><br/>
<span class='tline' id='l124' data-llen='2670:2696'><a onclick="displayPageImage('KR1c0038', 'WYG', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2696:2719'>　其邑與卿終身不仕事具左傳帶用素絲弁用綦玉</span><br/>
<span class='tline' id='l126' data-llen='2719:2742'>　卿大夫服也其帶伊絲其弁伊騏著其章也覩其章</span><br/>
<span class='tline' id='l127' data-llen='2742:2765'>　則知其為子臧矣鳲鳩秸鞠性嗜桑葚月令所謂戴</span><br/>
<span class='tline' id='l128' data-llen='2765:2788'>　勝降于桑者也始生山中數十為羣來集桑上其聲</span><br/>
<span class='tline' id='l129' data-llen='2788:2811'>　秸秸鞠鞠此鳥知葚甘美常在桑間其子則六七遷</span><br/>
<span class='tline' id='l130' data-llen='2811:2834'>　徙于他樹喻它人或為富貴移志子臧則守義不變</span><br/>
<span class='tline' id='l131' data-llen='2834:2857'>　足以正四國也梅也棘也榛也皆其子所遷之木非</span><br/>
<span class='tline' id='l132' data-llen='2857:2866'>　謂鳩有七子也</span><br/>
<span class='tline' id='l133' data-llen='2866:2892'><a onclick="displayPageImage('KR1c0038', 'WYG', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2892:2915'>下泉思治也泉在井者謂之下泉易稱井冽寒泉食是</span><br/>
<span class='tline' id='l135' data-llen='2915:2938'>　也冽然寒泉宜以食人今顧以浸苞稂之屬費有用</span><br/>
<span class='tline' id='l136' data-llen='2938:2961'>　之財養無益之物民窮力困征誅不已由無明王在</span><br/>
<span class='tline' id='l137' data-llen='2961:2984'>　上慶賞黜陟以正四國耳故思昔時郇伯勞徠四方</span><br/>
<span class='tline' id='l138' data-llen='2984:3003'>　諸侯有所忌憚而不敢肆傷今之不然也</span><br/>
<span class='tline' id='l139' data-llen='3003:3006'>豳</span><br/>
<span class='tline' id='l140' data-llen='3006:3029'>七月周公陳王業也周之王業始造于豳無非農桑狩</span><br/>
<span class='tline' id='l141' data-llen='3029:3052'>　獵之務衣食厚生之原先事教戒不違其時上以誠</span><br/>
<span class='tline' id='l142' data-llen='3052:3078'><a onclick="displayPageImage('KR1c0038', 'WYG', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3078:3101'>　撫下下以誠事上如是而已矣太王之時已自改朔</span><br/>
<span class='tline' id='l144' data-llen='3101:3124'>　故於十月而申命之曰嗟我婦子曰為改歳而建子</span><br/>
<span class='tline' id='l145' data-llen='3124:3147'>　之月則稱一之日也倉庚青鳥司啓者也以春分鳴</span><br/>
<span class='tline' id='l146' data-llen='3147:3170'>　今之百舌鳥也傳以為離黄則誤矣采繁謂采皤蒿</span><br/>
<span class='tline' id='l147' data-llen='3170:3193'>　以薦新感雨露之既濡而興悲非欲嫁也七月鳴鵙</span><br/>
<span class='tline' id='l148' data-llen='3193:3216'>　月令所謂仲夏鵙始鳴反舌無聲者也四月莠葽謂</span><br/>
<span class='tline' id='l149' data-llen='3216:3239'>　逺志也此草㣲小而善延蔓僅可充藥必舉是者明</span><br/>
<span class='tline' id='l150' data-llen='3239:3262'>　勾萌庶物至此無不達也斯螽蜤螽爾雅所謂蜙蝑</span><br/>
<span class='tline' id='l151' data-llen='3262:3288'><a onclick="displayPageImage('KR1c0038', 'WYG', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3288:3311'>　今世所謂蚱蜢者也動股言躍也莎雞今之絡緯以</span><br/>
<span class='tline' id='l153' data-llen='3311:3334'>　股鳴者蟋蟀今之促織以翼鳴者鬱薁今之葡萄豳</span><br/>
<span class='tline' id='l154' data-llen='3334:3357'>　土所宜者葉大多隂故謂之鬱鬱小者曰薁俱佳果</span><br/>
<span class='tline' id='l155' data-llen='3357:3382'>　也𤓰即甘瓠壺則苦匏𤓰以佐饌壺以渉水鶡冠所</span><br/>
<span class='tline' id='l156' data-llen='3382:3405'>　謂中流失船一壺千金是已黍稷重穋舉黍稷早晚</span><br/>
<span class='tline' id='l157' data-llen='3405:3428'>　之種言之也禾麻菽麥該五榖而言之也獻羔祭韭</span><br/>
<span class='tline' id='l158' data-llen='3428:3451'>　是仲春之禴祭非為開氷也氷以去暑仲春猶寒何</span><br/>
<span class='tline' id='l159' data-llen='3451:3472'>　得便用氷乎申豐之説亦誤釋詩而附㑹之耳</span><br/>
<span class='tline' id='l160' data-llen='3472:3498'><a onclick="displayPageImage('KR1c0038', 'WYG', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3498:3521'>鴟鴞周公救亂也鴟鴞惡鳥常攫鳥子而食云撤桑土</span><br/>
<span class='tline' id='l162' data-llen='3521:3544'>　而綢繆牖戸則謂鵲巢矣鴟鴞以喻武庚鳥子以喻</span><br/>
<span class='tline' id='l163' data-llen='3544:3567'>　管蔡鵲巢則喻王室也恩斯其子也勤斯其室也桑</span><br/>
<span class='tline' id='l164' data-llen='3567:3590'>　土桑根之浮生土面者毛傳訓荼為萑薍之苕韓詩</span><br/>
<span class='tline' id='l165' data-llen='3590:3613'>　訓租為積風雨漂摇喻流言之惑成王也予維音嘵</span><br/>
<span class='tline' id='l166' data-llen='3613:3628'>　嘵正明作詩以貽成王之意也</span><br/>
<span class='tline' id='l167' data-llen='3628:3651'>東山周公東征也非始征也東征而還勞歸士也岐周</span><br/>
<span class='tline' id='l168' data-llen='3651:3674'>　在西故謂三監之地為東山慆慆訓久在東三年故</span><br/>
<span class='tline' id='l169' data-llen='3674:3701'><a onclick="displayPageImage('KR1c0038', 'WYG', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3701:3724'>　云久也蠋蠶屬自能作繭蜎蜎屈申貌蠋在桑野作</span><br/>
<span class='tline' id='l171' data-llen='3724:3747'>　繭喻征夫無家自制裳衣而歸也伊威長角長股背</span><br/>
<span class='tline' id='l172' data-llen='3747:3770'>　窿而短斑色有文常依室中隈奥而生今俗謂之濳</span><br/>
<span class='tline' id='l173' data-llen='3770:3793'>　駞非鼠婦也熠燿宵行謂螢也夜中見光不見螢故</span><br/>
<span class='tline' id='l174' data-llen='3793:3816'>　曰熠燿非有所謂如蠶之蟲也鸛善瞻視四逺無人</span><br/>
<span class='tline' id='l175' data-llen='3816:3839'>　乃下取食今鳴于垤虚寂可知非為隂雨非為食蟻</span><br/>
<span class='tline' id='l176' data-llen='3839:3863'>　也𤓰苦苦葉之匏也栗韓詩作□訓衆也親結其縭</span><br/>
<span class='tline' id='l177' data-llen='3863:3886'>　觧其父母所結女子之縭也天一地二數之始也天</span><br/>
<span class='tline' id='l178' data-llen='3886:3913'><a onclick="displayPageImage('KR1c0038', 'WYG', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3913:3936'>　九地十數之終也隂陽男女配合相成故曰九十其</span><br/>
<span class='tline' id='l180' data-llen='3936:3940'>　儀</span><br/>
<span class='tline' id='l181' data-llen='3940:3963'>破斧美周公也非美也西歸之士荅東山也隋銎曰斧</span><br/>
<span class='tline' id='l182' data-llen='3963:3986'>　方銎曰斨皆析薪之具唯銎孔異耳釡之有足者曰</span><br/>
<span class='tline' id='l183' data-llen='3986:4009'>　錡無足者曰銶皆炊食之具非鑿屬也錡之為釜既</span><br/>
<span class='tline' id='l184' data-llen='4009:4032'>　見采蘋銶雖無訓可以類求矣斧斨錡銶之破缺明</span><br/>
<span class='tline' id='l185' data-llen='4032:4055'>　從役在東之久也四國謂殷東徐奄熊盈之屬欲匡</span><br/>
<span class='tline' id='l186' data-llen='4055:4078'>　正之使化于義固王室也乃今念我勞苦賦詩慰之</span><br/>
<span class='tline' id='l187' data-llen='4078:4105'><a onclick="displayPageImage('KR1c0038', 'WYG', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4105:4117'>　其恩德亦何大且美哉</span><br/>
<span class='tline' id='l189' data-llen='4117:4140'>伐柯美周公也非美周公也周公將歸貽詩二公也周</span><br/>
<span class='tline' id='l190' data-llen='4140:4163'>　公以避流言居東二年適有風雷之變成王啟金縢</span><br/>
<span class='tline' id='l191' data-llen='4163:4186'>　而得周公請以身代武王之説二公及王問諸史與</span><br/>
<span class='tline' id='l192' data-llen='4186:4209'>　百執事而信焉王乃迎公夫金縢之事史與百執事</span><br/>
<span class='tline' id='l193' data-llen='4209:4232'>　皆得而知之二公豈不知而待問乎盖以堅王之信</span><br/>
<span class='tline' id='l194' data-llen='4232:4255'>　也調劑啓廸之間二公之力多矣故周公將歸而賦</span><br/>
<span class='tline' id='l195' data-llen='4255:4278'>　此詒之伐柯伐柯喻用力之勤取妻媒克喻調劑之</span><br/>
<span class='tline' id='l196' data-llen='4278:4305'><a onclick="displayPageImage('KR1c0038', 'WYG', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4305:4328'>　善其則不逺喻已當與二公同朝互相師法以成治</span><br/>
<span class='tline' id='l198' data-llen='4328:4345'>　化也籩豆有踐謂得相聚同燕好也</span><br/>
<span class='tline' id='l199' data-llen='4345:4368'>九罭美周公也非美也東人送周公之詞也周公始避</span><br/>
<span class='tline' id='l200' data-llen='4368:4391'>　流言武服即戎至是成王感悟以衮繡上公之服迎</span><br/>
<span class='tline' id='l201' data-llen='4391:4414'>　之故曰我覯之子衮衣繡裳故曰是以有衮衣兮託</span><br/>
<span class='tline' id='l202' data-llen='4414:4437'>　為創見之詞也九罭魚網之多囊者所以致魚使不</span><br/>
<span class='tline' id='l203' data-llen='4437:4460'>　得逸也九罭之求鱒魴喻衮繡上公之服迎周公也</span><br/>
<span class='tline' id='l204' data-llen='4460:4478'>　所者用力之詞公歸無所言易於歸也</span><br/>
<span class='tline' id='l205' data-llen='4478:4505'><a onclick="displayPageImage('KR1c0038', 'WYG', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4505:4528'>狼䟦美周公也非徒美也二公答伐柯也狼之為物大</span><br/>
<span class='tline' id='l207' data-llen='4528:4551'>　口細腰毎殺一物隨啖而盡一皆聚之胡中纍纍然</span><br/>
<span class='tline' id='l208' data-llen='4551:4574'>　重徐歩而反齝之當其行也常恐䟦胡而跲尾以貪</span><br/>
<span class='tline' id='l209' data-llen='4574:4597'>　殘而致累耳小人患得患失之憂何以異此周公大</span><br/>
<span class='tline' id='l210' data-llen='4597:4620'>　不然矣昔以流言去位無愠容今以上公迎還無喜</span><br/>
<span class='tline' id='l211' data-llen='4620:4643'>　色東征克亂之功一切歸之戰士而不自居其度量</span><br/>
<span class='tline' id='l212' data-llen='4643:4666'>　廣大謙抑恭謹何如哉赤舄者衮繡之一物舉赤舄</span><br/>
<span class='tline' id='l213' data-llen='4666:4675'>　而衮繡可知焉</span><br/>
<span class='tline' id='l214' data-llen='4675:4702'><a onclick="displayPageImage('KR1c0038', 'WYG', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4702:4705'>　</span><br/>
<span class='tline' id='l216' data-llen='4705:4708'>　</span><br/>
<span class='tline' id='l217' data-llen='4708:4711'>　</span><br/>
<span class='tline' id='l218' data-llen='4711:4714'>　</span><br/>
<span class='tline' id='l219' data-llen='4714:4717'>　</span><br/>
<span class='tline' id='l220' data-llen='4717:4720'>　</span><br/>
<span class='tline' id='l221' data-llen='4720:4723'>　</span><br/>
<span class='tline' id='l222' data-llen='4723:4730'>　詩故卷五</span><br/>
</p>
<p><br/>
</p>
  </div>
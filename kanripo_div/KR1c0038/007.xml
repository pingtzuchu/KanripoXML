<div id="txtcont" class="span9" style="position: relative;">
    <p><br/>
<span class='tline' id='l7' data-llen='153:179'><a onclick="displayPageImage('KR1c0038', 'WYG', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='179:187'>欽定四庫全書</span><br/>
<span class='tline' id='l9' data-llen='187:208'>　詩故卷七　　　　　　　明　朱謀㙔　撰</span><br/>
<span class='tline' id='l10' data-llen='208:212'>小雅</span><br/>
<span class='tline' id='l11' data-llen='212:235'>節南山家父刺幽王也何所刺之刺不平也曰尹氏大</span><br/>
<span class='tline' id='l12' data-llen='235:258'>　師託詞之婉也何以不平尊寵姻亞斥逺君子為政</span><br/>
<span class='tline' id='l13' data-llen='258:281'>　偏頗不均平也曰不平曰國均曰式夷曰不傭曰國</span><br/>
<span class='tline' id='l14' data-llen='281:304'>　成詩中凡七言之書曰無偏無頗遵王之義無黨無</span><br/>
<span class='tline' id='l15' data-llen='304:327'>　偏王道平平今也不均不平王道其謂何哉節彼南</span><br/>
<span class='tline' id='l16' data-llen='327:353'><a onclick="displayPageImage('KR1c0038', 'WYG', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='353:376'>　山維石巖巖言南山雖極崇高然有石為階級可履</span><br/>
<span class='tline' id='l18' data-llen='376:399'>　而登其上也師尹不均不平民畏其威卒無敢言之</span><br/>
<span class='tline' id='l19' data-llen='399:422'>　徒具瞻而已故我託詩以諷刺之也有實其猗實字</span><br/>
<span class='tline' id='l20' data-llen='422:445'>　盖訛當作有石其猗言山石猗猗接引登履之人也</span><br/>
<span class='tline' id='l21' data-llen='445:468'>　方茂爾惡相爾矛矣謂幽王亦有加惡怒于小人之</span><br/>
<span class='tline' id='l22' data-llen='468:491'>　時若已將加矛㦸其身矣然而包承之巧足以自觧</span><br/>
<span class='tline' id='l23' data-llen='491:514'>　是以小人終不可去也小人不去君子不得而進矣</span><br/>
<span class='tline' id='l24' data-llen='514:537'>正月大夫刺幽王也非大夫之刺也蓋申后太子之詞</span><br/>
<span class='tline' id='l25' data-llen='537:563'><a onclick="displayPageImage('KR1c0038', 'WYG', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='563:586'>　也曰念我獨兮哀我小心曰是以有侮曰民之無辜</span><br/>
<span class='tline' id='l27' data-llen='586:609'>　并其臣僕曰赫赫宗周褒姒烕之是非並后匹嫡榮</span><br/>
<span class='tline' id='l28' data-llen='609:632'>　枯異等哀痛慘怛者能為是言乎申侯犬戎謀攻幽</span><br/>
<span class='tline' id='l29' data-llen='632:655'>　王有成約矣幽王亦既聞之矣故曰民之訛言亦孔</span><br/>
<span class='tline' id='l30' data-llen='655:678'>　之將此詩褒姒烕之以上八章章各八句語意已盡</span><br/>
<span class='tline' id='l31' data-llen='678:701'>　終其永懐以下五章疑是錯簡于此以章皆六句不</span><br/>
<span class='tline' id='l32' data-llen='701:724'>　倫故也正月周之正月建子之月也繁霜猶易所謂</span><br/>
<span class='tline' id='l33' data-llen='724:747'>　履霜憂在堅氷者也因其有侮故怨毒生焉此召禍</span><br/>
<span class='tline' id='l34' data-llen='747:773'><a onclick="displayPageImage('KR1c0038', 'WYG', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='773:796'>　之本也瞻彼中林侯薪侯蒸謂林中雖有材木都無</span><br/>
<span class='tline' id='l36' data-llen='796:819'>　生意唯待斬伐而已喻周民死亡之迫也山本崇高</span><br/>
<span class='tline' id='l37' data-llen='819:842'>　今謂正如岡陵之卑可跨而越也以喻王室大亂可</span><br/>
<span class='tline' id='l38' data-llen='842:865'>　虜而亡也如此訛言可不知所懲乎局天蹐地畏禍</span><br/>
<span class='tline' id='l39' data-llen='865:888'>　也胡為虺蜴搆亂者也天夭是椓蔡邕傳引作夭夭</span><br/>
<span class='tline' id='l40' data-llen='888:911'>　與周南夭夭同義謂少好之赤子以貧困不養遂椓</span><br/>
<span class='tline' id='l41' data-llen='911:917'>　䘮之也</span><br/>
<span class='tline' id='l42' data-llen='917:940'>十月之交大夫刺幽王也何刺之刺其任皇父以卿士</span><br/>
<span class='tline' id='l43' data-llen='940:966'><a onclick="displayPageImage('KR1c0038', 'WYG', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='966:989'>　也輔相非人故災異迭見而一小人在位羣邪附之</span><br/>
<span class='tline' id='l45' data-llen='989:1012'>　及其阽危將迫則又請城私邑徙民以實之唐志周</span><br/>
<span class='tline' id='l46' data-llen='1012:1035'>　正十月辛夘日食在幽王之六年鄭箋以為厲王者</span><br/>
<span class='tline' id='l47' data-llen='1035:1058'>　誤也厯法日食前後兩望月必當食彼月而㣲謂九</span><br/>
<span class='tline' id='l48' data-llen='1058:1081'>　月之望也此日而微則辛夘之朔也向在東都桓王</span><br/>
<span class='tline' id='l49' data-llen='1081:1104'>　與鄭人蘇忿生之田向盟州陘是也去西都千里而</span><br/>
<span class='tline' id='l50' data-llen='1104:1127'>　遥皇父恃寵請城規避戎禍土木繁興徙世家巨姓</span><br/>
<span class='tline' id='l51' data-llen='1127:1149'>　以實之人情懐土重遷傷其獨見搜括故賦此詩</span><br/>
<span class='tline' id='l52' data-llen='1149:1175'><a onclick="displayPageImage('KR1c0038', 'WYG', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1175:1198'>雨无正大夫刺幽王也曰雨无正字之誤也詩三百咸</span><br/>
<span class='tline' id='l54' data-llen='1198:1221'>　即詩語而名篇或取諸首關雎鵲巢之類是也或取</span><br/>
<span class='tline' id='l55' data-llen='1221:1244'>　諸終騶虞權輿之類是也或即篇中而取之庭燎巧</span><br/>
<span class='tline' id='l56' data-llen='1244:1267'>　言之類也或即其人與其事而命之巷伯賚般之類</span><br/>
<span class='tline' id='l57' data-llen='1267:1290'>　也或篇名偶同而分别之小明大明小旻召旻之類</span><br/>
<span class='tline' id='l58' data-llen='1290:1313'>　是也因是而求則大雅必有大宛大弁之篇今則亡</span><br/>
<span class='tline' id='l59' data-llen='1313:1336'>　矣曰常武者奮武之譌也曰雨无正者正大夫之譌</span><br/>
<span class='tline' id='l60' data-llen='1336:1359'>　也此即篇中之語命篇耳劉元城乃欲益以雨无其</span><br/>
<span class='tline' id='l61' data-llen='1359:1385'><a onclick="displayPageImage('KR1c0038', 'WYG', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1385:1415'>　極傷我稼穡何其誕哉是蓋<img height='20' width='20' alt='&amp;KR0591' title='KR0591' src='https://raw.githubusercontent.com/kanripo/KR-Gaiji/master/images/KR0591.png'/>御之臣所作故曰曾</span><br/>
<span class='tline' id='l63' data-llen='1415:1445'>　我<img height='20' width='20' alt='&amp;KR0591' title='KR0591' src='https://raw.githubusercontent.com/kanripo/KR-Gaiji/master/images/KR0591.png'/>御㦧㦧日瘁夫正大夫以曁三事大夫邦君諸</span><br/>
<span class='tline' id='l64' data-llen='1445:1468'>　侯皆相率去位而違亂矣我欲勉留使還王都則拒</span><br/>
<span class='tline' id='l65' data-llen='1468:1491'>　我曰予己未有室家在此矣泣血鼠竄無非疾苦之</span><br/>
<span class='tline' id='l66' data-llen='1491:1514'>　言也則詰之曰昔爾由王都而出居誰為爾作室乎</span><br/>
<span class='tline' id='l67' data-llen='1514:1537'>　昔既能作于彼今亦可作于此何得以無室而拒我</span><br/>
<span class='tline' id='l68' data-llen='1537:1541'>　哉</span><br/>
<span class='tline' id='l69' data-llen='1541:1564'>小旻大夫刺幽王也曰小旻者小雅旻天之篇也何以</span><br/>
<span class='tline' id='l70' data-llen='1564:1590'><a onclick="displayPageImage('KR1c0038', 'WYG', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1590:1613'>　刺乎刺謀國者顛倒是非臶至覆亡也幽王在位僅</span><br/>
<span class='tline' id='l72' data-llen='1613:1636'>　十一年詩以刺之者不一而足由夫婦父子之間大</span><br/>
<span class='tline' id='l73' data-llen='1636:1659'>　倫已斁設心處慮又何足觀此所謂謀亦黜申后登</span><br/>
<span class='tline' id='l74' data-llen='1659:1682'>　褒姒廢宜臼立伯服事耳國有大事雖集衆廷議亦</span><br/>
<span class='tline' id='l75' data-llen='1682:1705'>　唯回遹是從邇言是聽公論終莫遂也舎哲謀肅乂</span><br/>
<span class='tline' id='l76' data-llen='1705:1728'>　之士而唯小人是從將如流泉之決不復可收相與</span><br/>
<span class='tline' id='l77' data-llen='1728:1751'>　淪䧟而已暴虎馮河固危道也謀之不善敗國亡家</span><br/>
<span class='tline' id='l78' data-llen='1751:1769'>　其禍尤烈故我用憂懼如臨淵履氷焉</span><br/>
<span class='tline' id='l79' data-llen='1769:1795'><a onclick="displayPageImage('KR1c0038', 'WYG', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1795:1818'>小宛大夫刺宣王也非刺宣也次在小旻小弁之間知</span><br/>
<span class='tline' id='l81' data-llen='1818:1841'>　亦幽王時詩也味其詞則兄弟相戒毋荒于酒教子</span><br/>
<span class='tline' id='l82' data-llen='1841:1864'>　義方求以免禍也鳴鳩古曰博榖今曰郭公季春始</span><br/>
<span class='tline' id='l83' data-llen='1864:1887'>　鳴旦暮刺天而飛未甞栖止月令鳴鳩拂其羽者是</span><br/>
<span class='tline' id='l84' data-llen='1887:1910'>　也鷹化為鳩盖即此物舉鳴鳩者明惡鳥化而為善</span><br/>
<span class='tline' id='l85' data-llen='1910:1933'>　喻人性無不可化之理也故曰念昔先人明發不寐</span><br/>
<span class='tline' id='l86' data-llen='1933:1956'>　勉於進修無忝爾祖可矣飲酒温克進修之一事也</span><br/>
<span class='tline' id='l87' data-llen='1956:1979'>　各敬爾儀舉全德而言也菽莢善拆采菽者必乗晨</span><br/>
<span class='tline' id='l88' data-llen='1979:2005'><a onclick="displayPageImage('KR1c0038', 'WYG', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2005:2028'>　露未晞之時則無遺脫喻教育者之宜早也蜾蠃産</span><br/>
<span class='tline' id='l90' data-llen='2028:2051'>　卵于空穴之中必取桑蟲以嫗之喻教子者宜擇所</span><br/>
<span class='tline' id='l91' data-llen='2051:2074'>　師也脊令警悟兩相覺察唯恐或蹈畢弋喻兄弟砥</span><br/>
<span class='tline' id='l92' data-llen='2074:2097'>　礪以德求免禍也桑扈戴勝即今鸜鵒其性嗜肉又</span><br/>
<span class='tline' id='l93' data-llen='2097:2120'>　名竊脂率塲啄粟違其性矣人不養之以學則天性</span><br/>
<span class='tline' id='l94' data-llen='2120:2143'>　謬戾勢必䧟于刑辟卜以求免不亦晚乎握粟出卜</span><br/>
<span class='tline' id='l95' data-llen='2143:2166'>　細民事也管子稱庶神不格守龜不兆握粟而筮者</span><br/>
<span class='tline' id='l96' data-llen='2166:2186'>　屢中是已末章集木臨谷之戒正成德之事</span><br/>
<span class='tline' id='l97' data-llen='2186:2212'><a onclick="displayPageImage('KR1c0038', 'WYG', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2212:2235'>小弁刺幽王也孰刺之太子之傅刺之也鸒斯鵯鶋似</span><br/>
<span class='tline' id='l99' data-llen='2235:2258'>　烏小而多羣腹下白性不反哺好食禾麥即今所謂</span><br/>
<span class='tline' id='l100' data-llen='2258:2281'>　寒鴉也首上有毛卓起如弁故曰弁彼鸒斯詩言鸒</span><br/>
<span class='tline' id='l101' data-llen='2281:2304'>　斯多羣猶得叢食田野朝往夕還提提自適以喻小</span><br/>
<span class='tline' id='l102' data-llen='2304:2327'>　人冗食于國者甚不少也我何獨見斥逐而失所乎</span><br/>
<span class='tline' id='l103' data-llen='2327:2350'>　踧踧周道人所共由今則盡為茂草喻王廢弃彛倫</span><br/>
<span class='tline' id='l104' data-llen='2350:2373'>　之道不行也桑梓大葉多隂行者多趨其下以自芘</span><br/>
<span class='tline' id='l105' data-llen='2373:2396'>　若鞠躬然喻幽王獨不芘其子也鳴蜩依栁萑葦依</span><br/>
<span class='tline' id='l106' data-llen='2396:2422'><a onclick="displayPageImage('KR1c0038', 'WYG', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2422:2445'>　淵異類相恃以為命我獨流離失所是以憂至不寐</span><br/>
<span class='tline' id='l108' data-llen='2445:2468'>　也鹿見逐則疾走然必數數反顧以俟其類雉羣集</span><br/>
<span class='tline' id='l109' data-llen='2468:2491'>　則分壟然必雊雊朝鳴以求其雌物各念族類也今</span><br/>
<span class='tline' id='l110' data-llen='2491:2514'>　玉獨如病木無復枝榦可持矣何以自立哉兎之投</span><br/>
<span class='tline' id='l111' data-llen='2514:2537'>　人人或脫之死於道路人或墐之皆惻隱不忍之心</span><br/>
<span class='tline' id='l112' data-llen='2537:2552'>　所感也王心柰何獨忍至此乎</span><br/>
<span class='tline' id='l113' data-llen='2552:2575'>巧言刺幽王也何所刺疾䜛也小弁志在感悟其親故</span><br/>
<span class='tline' id='l114' data-llen='2575:2598'>　㣲及信䜛而已此則太子已廢追疾䜛人而詰責之</span><br/>
<span class='tline' id='l115' data-llen='2598:2624'><a onclick="displayPageImage('KR1c0038', 'WYG', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2624:2647'>　所謂䜛人盖褒姒也呼昊天而及父母知處父子之</span><br/>
<span class='tline' id='l117' data-llen='2647:2670'>　間也君子屢盟蓋與褒姒定盟約立其子也廢置大</span><br/>
<span class='tline' id='l118' data-llen='2670:2693'>　事安危攸繫如作寢廟者經營非一日定大猷者聚</span><br/>
<span class='tline' id='l119' data-llen='2693:2716'>　議非一人我之見廢我忖知其故矣由布置之術宻</span><br/>
<span class='tline' id='l120' data-llen='2716:2739'>　造膝之謀深也荏染柔木太子自喻也往來行言喻</span><br/>
<span class='tline' id='l121' data-llen='2739:2762'>　䜛也河濵土踈善䧟彼何人而居河麋喻善䧟人者</span><br/>
<span class='tline' id='l122' data-llen='2762:2785'>　也無拳無勇知非丈夫也既㣲且尰賤而惡之之詞</span><br/>
<span class='tline' id='l123' data-llen='2785:2808'>　也居徒幾何明其處袵席間無多人也皆斥褒姒也</span><br/>
<span class='tline' id='l124' data-llen='2808:2834'><a onclick="displayPageImage('KR1c0038', 'WYG', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2834:2857'>　幽王廢嫡立庶嬖妾黜后以致父子相謀宗社覆滅</span><br/>
<span class='tline' id='l126' data-llen='2857:2880'>　自古禍亂莫甚于此仲尼録詩不一而足厥有由哉</span><br/>
<span class='tline' id='l127' data-llen='2880:2903'>何人斯蘇公刺暴公也按左傳武王克商使諸侯撫封</span><br/>
<span class='tline' id='l128' data-llen='2903:2926'>　蘇忿生以温為司冦桓王八年王以蘇忿生之田與</span><br/>
<span class='tline' id='l129' data-llen='2926:2945'>　鄭人是蘇公被䜛失國當在平桓之際矣</span><br/>
<span class='tline' id='l130' data-llen='2945:2968'>巷伯刺幽王也巷即永巷宫中道也巷伯者寺人之長</span><br/>
<span class='tline' id='l131' data-llen='2968:2991'>　篇内所稱寺人孟子者也寺人親近宫掖目擊褒姒</span><br/>
<span class='tline' id='l132' data-llen='2991:3014'>　之䜛申后太子之廢故推本其集小過以成大釁如</span><br/>
<span class='tline' id='l133' data-llen='3014:3040'><a onclick="displayPageImage('KR1c0038', 'WYG', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3040:3063'>　萋斐小文而成貝錦也天文箕主口舌以喻䜛者驕</span><br/>
<span class='tline' id='l135' data-llen='3063:3086'>　人指褒姒勞人指申后暨太子呼蒼天使視之不平</span><br/>
<span class='tline' id='l136' data-llen='3086:3109'>　甚矣投諸豺虎有北而不受下所共惡也投畀有昊</span><br/>
<span class='tline' id='l137' data-llen='3109:3132'>　則謂大地無所復容矣楊園卑濕唯宜楊栁畆丘高</span><br/>
<span class='tline' id='l138' data-llen='3132:3155'>　畆可藝黍稷地有髙下故所藝有貴賤然楊園所植</span><br/>
<span class='tline' id='l139' data-llen='3155:3178'>　之物猗猗而長喻寺人雖賤言偶有中也内䜛如是</span><br/>
<span class='tline' id='l140' data-llen='3178:3194'>　在朝君子可不圖所以拯救之乎</span><br/>
<span class='tline' id='l141' data-llen='3194:3217'>谷風刺幽王也非刺幽也朋友相弃而相怨也春氣上</span><br/>
<span class='tline' id='l142' data-llen='3217:3243'><a onclick="displayPageImage('KR1c0038', 'WYG', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3243:3266'>　升風自谷出謂之谷風草木乗此發生然其作也必</span><br/>
<span class='tline' id='l144' data-llen='3266:3289'>　繼之以隂雨甚則奮迅振掉傷殘草木者有之矣顧</span><br/>
<span class='tline' id='l145' data-llen='3289:3312'>　彼發生之德大傷殘之怨小也汝有患難恐懼則依</span><br/>
<span class='tline' id='l146' data-llen='3312:3335'>　據于我今者既安且寧遽以小怨而遂弃我如遺乎</span><br/>
<span class='tline' id='l147' data-llen='3335:3358'>蓼莪刺幽王也非刺幽也孝子見放逐者所作也莪一</span><br/>
<span class='tline' id='l148' data-llen='3358:3381'>　名蘿即今蒔蘿菜之小而香者孝子自喻其幼時甞</span><br/>
<span class='tline' id='l149' data-llen='3381:3404'>　見憐愛如莪也今者憎而見逐不啻若蒿之惡矣不</span><br/>
<span class='tline' id='l150' data-llen='3404:3427'>　敢怨望猶曰父母生我劬勞孝子不忍斥言也缾罄</span><br/>
<span class='tline' id='l151' data-llen='3427:3453'><a onclick="displayPageImage('KR1c0038', 'WYG', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3453:3476'>　罍耻喻子以不才放逐亦貽父母之辱也出則銜恤</span><br/>
<span class='tline' id='l153' data-llen='3476:3499'>　入則靡至放逐在外無所依託也山髙則多悲風人</span><br/>
<span class='tline' id='l154' data-llen='3499:3522'>　情危苦則多悲歎故以南山飄風悲厲喻已違養之</span><br/>
<span class='tline' id='l155' data-llen='3522:3545'>　苦凡民莫不善於事親我獨何故不善致不得終其</span><br/>
<span class='tline' id='l156' data-llen='3545:3568'>　養哉罍酒具也缾汲具也缾汲于井以濯罍缾羸則</span><br/>
<span class='tline' id='l157' data-llen='3568:3579'>　罍無以潔故䝉耻耳</span><br/>
<span class='tline' id='l158' data-llen='3579:3602'>大東刺亂也東國困於役而傷於財譚大夫作此以告</span><br/>
<span class='tline' id='l159' data-llen='3602:3625'>　病也簋飱食之薄者棘匕物之㣲者言往昔朝周資</span><br/>
<span class='tline' id='l160' data-llen='3625:3651'><a onclick="displayPageImage('KR1c0038', 'WYG', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3651:3674'>　斧之具不過如此君子循而行之小人目而擊之今</span><br/>
<span class='tline' id='l162' data-llen='3674:3697'>　唯貨賄是責勞役是供疲于奔命大異疇昔矣所以</span><br/>
<span class='tline' id='l163' data-llen='3697:3720'>　睠顧周道而出涕也王子晉曰古之君子其行至慎</span><br/>
<span class='tline' id='l164' data-llen='3720:3743'>　委積施闗道路無限百姓恱之相將逺來視道如尺</span><br/>
<span class='tline' id='l165' data-llen='3743:3766'>　周道如砥之謂也穫薪樵蘇也蘇草刈而束之浸則</span><br/>
<span class='tline' id='l166' data-llen='3766:3789'>　腐敗喻小國單薄不堪過誅也仰視天漢呼天告困</span><br/>
<span class='tline' id='l167' data-llen='3789:3812'>　也跂彼織女之七襄求天代之輸布帛也所謂終日</span><br/>
<span class='tline' id='l168' data-llen='3812:3835'>　七襄者敏于織也古布帛匹長四十尺漢詩五日織</span><br/>
<span class='tline' id='l169' data-llen='3835:3862'><a onclick="displayPageImage('KR1c0038', 'WYG', '007-10a' );" name="007-10a" class="pb">[007-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3862:3885'>　一匹夫人故言遲七襄者成七尺也織女既不能代</span><br/>
<span class='tline' id='l171' data-llen='3885:3908'>　我之織牽牛不能代我轉輸南箕不能代我簸粟北</span><br/>
<span class='tline' id='l172' data-llen='3908:3925'>　斗不能代我挹酒我困終不可支矣</span><br/>
<span class='tline' id='l173' data-llen='3925:3948'>四月大夫刺幽王也大東者東國困于征輸也四月者</span><br/>
<span class='tline' id='l174' data-llen='3948:3971'>　南國困于征輸也周正唯魯用之它國不能盡然故</span><br/>
<span class='tline' id='l175' data-llen='3971:3994'>　稱四月維夏六月徂暑耳觀江漢滔滔知其為南國</span><br/>
<span class='tline' id='l176' data-llen='3994:4017'>　也盡瘁以事知其困征輸也當夏則苦煩暑當秋則</span><br/>
<span class='tline' id='l177' data-llen='4017:4040'>　感凋零入冬則又苦風寒至于薇蕨之生是芳春矣</span><br/>
<span class='tline' id='l178' data-llen='4040:4067'><a onclick="displayPageImage('KR1c0038', 'WYG', '007-10b' );" name="007-10b" class="pb">[007-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4067:4090'>　人皆熙熙于豔陽我顧作歌以告哀是終歳四序無</span><br/>
<span class='tline' id='l180' data-llen='4090:4113'>　復須臾之歡矣利梅栗者蹂踐嘉草以喻利征輸者</span><br/>
<span class='tline' id='l181' data-llen='4113:4136'>　困苦良民也泉水數汲則竭而濁乆之泉至而復清</span><br/>
<span class='tline' id='l182' data-llen='4136:4150'>　我力既屈豈有可伸之期乎</span><br/>
<span class='tline' id='l183' data-llen='4150:4173'>北山大夫刺幽王也何刺乎刺為政者役使之不均也</span><br/>
<span class='tline' id='l184' data-llen='4173:4196'>　曰士子者上士中士下士之屬也北山極北之山苦</span><br/>
<span class='tline' id='l185' data-llen='4196:4219'>　寒之地胡虜域也杞謂枸杞今甘肅之杞最多疑即</span><br/>
<span class='tline' id='l186' data-llen='4219:4242'>　其所也曰四牡彭彭旅力方剛知防秋于北也杞實</span><br/>
<span class='tline' id='l187' data-llen='4242:4269'><a onclick="displayPageImage('KR1c0038', 'WYG', '007-11a' );" name="007-11a" class="pb">[007-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4269:4278'>　成于秋暮者也</span><br/>
<span class='tline' id='l189' data-llen='4278:4301'>無將大車大夫悔將小人也非此之謂也周室大亂垂</span><br/>
<span class='tline' id='l190' data-llen='4301:4324'>　欲㓕亡君子憂之無可柰何之詞也所謂百憂即兎</span><br/>
<span class='tline' id='l191' data-llen='4324:4347'>　爰之百罹百憂百凶也將負載之車者塵必及人思</span><br/>
<span class='tline' id='l192' data-llen='4347:4370'>　百憂者憂必傷人由禍亂已成勢不可救徒增鬱結</span><br/>
<span class='tline' id='l193' data-llen='4370:4375'>　而已</span><br/>
<span class='tline' id='l194' data-llen='4375:4398'>小明大夫悔仕於亂世也非悔仕也蓋賢大夫被䜛見</span><br/>
<span class='tline' id='l195' data-llen='4398:4421'>　放之詞也艽野則所放之地也淮南子言禽獸有艽</span><br/>
<span class='tline' id='l196' data-llen='4421:4448'><a onclick="displayPageImage('KR1c0038', 'WYG', '007-11b' );" name="007-11b" class="pb">[007-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4448:4471'>　又稱虎豹有茂草野彘有艽莦則知艽野非復人境</span><br/>
<span class='tline' id='l198' data-llen='4471:4494'>　矣穆天子所謂比徂西土爰居其野虎豹為羣烏鵲</span><br/>
<span class='tline' id='l199' data-llen='4494:4517'>　與處是已載離寒暑經兩歳也念彼共人在朝共事</span><br/>
<span class='tline' id='l200' data-llen='4517:4540'>　之臣也畏此罪罟王末予環也嗟爾君子䜛已者也</span><br/>
<span class='tline' id='l201' data-llen='4540:4563'>　靖共爾位誨以義也正直則神福之百祥矣欲其改</span><br/>
<span class='tline' id='l202' data-llen='4563:4581'>　前愆也不怨怒而顧教誨之忠厚至矣</span><br/>
<span class='tline' id='l203' data-llen='4581:4604'>鼓鍾刺幽王也非刺幽也蓋記徐夷偃王僣亂之事也</span><br/>
<span class='tline' id='l204' data-llen='4604:4627'>　大雅曰率彼淮浦省此徐土鋪敦淮濆仍執醜虜宣</span><br/>
<span class='tline' id='l205' data-llen='4627:4654'><a onclick="displayPageImage('KR1c0038', 'WYG', '007-12a' );" name="007-12a" class="pb">[007-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4654:4677'>　王之世淮夷徐子甞拒王命矣韓非稱徐偃王處漢</span><br/>
<span class='tline' id='l207' data-llen='4677:4700'>　東地方五百里行仁義割地而朝者三十六國荊文</span><br/>
<span class='tline' id='l208' data-llen='4700:4723'>　王滅之淮南鴻烈則稱陸地朝徐偃王者三十二國</span><br/>
<span class='tline' id='l209' data-llen='4723:4746'>　楚莊王滅之所記互異要知當在幽王之世矣曰鼓</span><br/>
<span class='tline' id='l210' data-llen='4746:4769'>　鍾曰伐鼛謂築宮室城隍之舉也曰琴瑟曰笙磬曰</span><br/>
<span class='tline' id='l211' data-llen='4769:4792'>　雅南謂其僭用周樂也君子聞此而悲幽王之不知</span><br/>
<span class='tline' id='l212' data-llen='4792:4812'>　懼也王維凝碧池頭奏管弦之感同是感矣</span><br/>
<span class='tline' id='l213' data-llen='4812:4815'>　</span><br/>
<span class='tline' id='l214' data-llen='4815:4842'><a onclick="displayPageImage('KR1c0038', 'WYG', '007-12b' );" name="007-12b" class="pb">[007-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4842:4845'>　</span><br/>
<span class='tline' id='l216' data-llen='4845:4848'>　</span><br/>
<span class='tline' id='l217' data-llen='4848:4851'>　</span><br/>
<span class='tline' id='l218' data-llen='4851:4854'>　</span><br/>
<span class='tline' id='l219' data-llen='4854:4857'>　</span><br/>
<span class='tline' id='l220' data-llen='4857:4860'>　</span><br/>
<span class='tline' id='l221' data-llen='4860:4863'>　</span><br/>
<span class='tline' id='l222' data-llen='4863:4870'>　詩故卷七</span><br/>
</p>
<p><br/>
</p>
  </div>
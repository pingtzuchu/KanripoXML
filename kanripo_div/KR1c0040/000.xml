<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0040', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:198'>欽定四庫全書　　　　經部三</span><br/>
<span class='tline' id='l9' data-llen='198:213'>　重訂詩經疑問　　　　詩類</span><br/>
<span class='tline' id='l10' data-llen='213:219'>　　提要</span><br/>
<span class='tline' id='l11' data-llen='219:245'>　　　　<span class='krp-note'>臣/</span>等謹案詩經疑問十二卷明姚舜牧撰舜</span><br/>
<span class='tline' id='l12' data-llen='245:268'>　　　　牧有易經疑問已著録是篇釋詩兼用毛傳</span><br/>
<span class='tline' id='l13' data-llen='268:291'>　　　　朱傳及嚴粲詩緝時亦自出新論如辨成王</span><br/>
<span class='tline' id='l14' data-llen='291:314'>　　　　未嘗賜周公天子禮樂其説頗為有見又論</span><br/>
<span class='tline' id='l15' data-llen='314:337'>　　　　三經三緯之説謂賦比興乃通融取義非截</span><br/>
<span class='tline' id='l16' data-llen='337:363'><a onclick="displayPageImage('KR1c0040', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='363:386'>　　　　然謂此為賦此為比此為興也惟截然分而</span><br/>
<span class='tline' id='l18' data-llen='386:409'>　　　　為三於是求之不得其説則將為賦而興又</span><br/>
<span class='tline' id='l19' data-llen='409:432'>　　　　比也賦而比又興也而寖失其義其説亦足</span><br/>
<span class='tline' id='l20' data-llen='432:455'>　　　　解轇轕之談舜牧於諸經皆有疑問惟此編</span><br/>
<span class='tline' id='l21' data-llen='455:478'>　　　　説詩為差善自序稱所疑凡經數十年重加</span><br/>
<span class='tline' id='l22' data-llen='478:501'>　　　　訂問前此誤解亟為辨正葢其用力較深也</span><br/>
<span class='tline' id='l23' data-llen='501:524'>　　　　惟不信古人字少假借通用之説於龍光伴</span><br/>
<span class='tline' id='l24' data-llen='524:547'>　　　　奐之類皆徑以本字解之强生論辨是則隆</span><br/>
<span class='tline' id='l25' data-llen='547:573'><a onclick="displayPageImage('KR1c0040', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='573:596'>　　　　萬以後儒者少見古書之故亦足見詁訓不</span><br/>
<span class='tline' id='l27' data-llen='596:619'>　　　　明而欲義理之不謬無是事矣乾隆四十五</span><br/>
<span class='tline' id='l28' data-llen='619:631'>　　　　年五月恭校上</span><br/>
<span class='tline' id='l29' data-llen='631:663'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l30' data-llen='663:689'>　　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l32' data-llen='709:735'><a onclick="displayPageImage('KR1c0040', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l33' data-llen='735:745'>重訂詩經疑問原序</span><br/>
<span class='tline' id='l34' data-llen='745:768'>嘗讀三經三緯之説竊有疑焉三經風雅頌是已而三</span><br/>
<span class='tline' id='l35' data-llen='768:791'>緯曰賦曰比曰興盖通融取義謂所賦之有比有興耳</span><br/>
<span class='tline' id='l36' data-llen='791:814'>非截然謂此為賦此為比此為興也唯截然分而為三</span><br/>
<span class='tline' id='l37' data-llen='814:837'>于是求之不得其説則將謂賦而興又比也賦而比又</span><br/>
<span class='tline' id='l38' data-llen='837:860'>興也而寖失其義矣此三緯之説之可疑者而猶其小</span><br/>
<span class='tline' id='l39' data-llen='860:883'>者也若稽實待虛斷章取義凡詩皆可通用是而作者</span><br/>
<span class='tline' id='l40' data-llen='883:905'>之志則有一定不易者在説詩而不得其志則將謂</span><br/>
<span class='tline' id='l41' data-llen='905:931'><a onclick="displayPageImage('KR1c0040', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='931:954'>葛之覃兮為后妃既成絺綌而賦其事矣將謂采采卷</span><br/>
<span class='tline' id='l43' data-llen='954:977'>耳為后妃思念文王而作矣將謂螽斯羽之為羽虫矣</span><br/>
<span class='tline' id='l44' data-llen='977:999'>將謂簡兮之為輕世肆志矣將謂河水洋洋為齊地</span><br/>
<span class='tline' id='l45' data-llen='999:1022'>廣饒士女之佼好矣將謂魯道有蕩為適齊之大路矣</span><br/>
<span class='tline' id='l46' data-llen='1022:1045'>將謂似續妣祖為君子之居矣將謂中原有菽為兄弟</span><br/>
<span class='tline' id='l47' data-llen='1045:1068'>之教其子矣將謂荏苒柔木為得所植矣將謂習習谷</span><br/>
<span class='tline' id='l48' data-llen='1068:1090'>風為生長和調矣將謂有饛簋飱有捄棘匕之漫無</span><br/>
<span class='tline' id='l49' data-llen='1090:1113'>取義矣將謂鴛鴦于飛畢之羅之之為興矣將謂履帝</span><br/>
<span class='tline' id='l50' data-llen='1113:1139'><a onclick="displayPageImage('KR1c0040', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l51' data-llen='1139:1162'>武敏歆為足大指歆歆然如有人道之感矣將謂永錫</span><br/>
<span class='tline' id='l52' data-llen='1162:1187'>祚𦙍之可分而為二矣將謂乃造其曹之為牧所矣將謂</span><br/>
<span class='tline' id='l53' data-llen='1187:1210'>伴奐優游之為泮渙優游矣將謂彼疏斯稗之為分别</span><br/>
<span class='tline' id='l54' data-llen='1210:1233'>君子與小人矣而其他則若鞅掌之為失容也權輿之</span><br/>
<span class='tline' id='l55' data-llen='1233:1256'>為托始也龍光之為寵光也舉柴之為積禽也無射之</span><br/>
<span class='tline' id='l56' data-llen='1256:1280'>為無斁也僣始之為譛始也譛始之為僣始也遐之通為</span><br/>
<span class='tline' id='l57' data-llen='1280:1303'>河也侯之訓為維也紛紛莫紀總之則不得詩人之志</span><br/>
<span class='tline' id='l58' data-llen='1303:1326'>而姑為講解云爾倘以意逆詩人之志於千載之上則</span><br/>
<span class='tline' id='l59' data-llen='1326:1352'><a onclick="displayPageImage('KR1c0040', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l60' data-llen='1352:1375'>一字各函一義而其中雋永之味真有足啓萬世之咀</span><br/>
<span class='tline' id='l61' data-llen='1375:1398'>嚼者奈之何詩義之湮而莫識也又奈之何陳説汨没</span><br/>
<span class='tline' id='l62' data-llen='1398:1421'>於所習而即有能探其㫖者付之勿問也今予所疑凡</span><br/>
<span class='tline' id='l63' data-llen='1421:1444'>經數十年且重加訂問矣若前所誤解者亟與辨正即</span><br/>
<span class='tline' id='l64' data-llen='1444:1467'>有碍於制義亦所弗恤焉盖心獨苦矣而安得髙明君</span><br/>
<span class='tline' id='l65' data-llen='1467:1490'>子虛心一為之裁訂哉則所謂藏之名山而俟知於千</span><br/>
<span class='tline' id='l66' data-llen='1490:1513'>載之下者也昔萬厯歳在辛亥季冬烏程後學姚舜牧</span><br/>
<span class='tline' id='l67' data-llen='1513:1522'>書於清髙啓後軒</span><br/>
</p>
<p><br/>
</p>
  </div>
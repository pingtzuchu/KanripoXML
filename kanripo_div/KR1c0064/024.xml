<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0064', 'WYG', '024-1a' );" name="024-1a" class="pb">[024-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　詩序補義卷二十四</span><br/>
<span class='tline' id='l10' data-llen='202:223'>　　　　　　　　　　石泉縣知縣姜炳璋撰</span><br/>
<span class='tline' id='l11' data-llen='223:228'>　魯頌</span><br/>
<span class='tline' id='l12' data-llen='228:252'>　　詩義補正云朱子謂成王賜伯禽以天子禮樂魯於</span><br/>
<span class='tline' id='l13' data-llen='252:276'>　　是乎有頌以為廟樂其後又自作詩以美其君亦謂</span><br/>
<span class='tline' id='l14' data-llen='276:300'>　　之頌尚恐未妥伯禽時有頌以為廟樂魯人當世守</span><br/>
<span class='tline' id='l15' data-llen='300:324'>　　之不應易象春秋並存而反失其廟祭之樂伯禽時</span><br/>
<span class='tline' id='l16' data-llen='324:350'><a onclick="displayPageImage('KR1c0064', 'WYG', '024-1b' );" name="024-1b" class="pb">[024-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='350:374'>　　樂頌俱存孔子不應删其祖宗廟樂而獨存後代頌</span><br/>
<span class='tline' id='l18' data-llen='374:398'>　　美其君之詩嘗考閟宫之詩作於僖公而春秋書禘</span><br/>
<span class='tline' id='l19' data-llen='398:422'>　　首見於閔二年嗣見於僖八年是時齊桓創霸諸侯</span><br/>
<span class='tline' id='l20' data-llen='422:446'>　　始强桓公始僭百燎管仲陪臣而用邦君之禮諸侯</span><br/>
<span class='tline' id='l21' data-llen='446:470'>　　效之僖公嘗從齊桓攘淮夷伐荆楚於是自喜其功</span><br/>
<span class='tline' id='l22' data-llen='470:494'>　　而僭用天子禮樂作頌以張大之閔二年吉禘於荘</span><br/>
<span class='tline' id='l23' data-llen='494:518'>　　公葢賊臣慶父之所為然所用不過禘之樂歌禮文</span><br/>
<span class='tline' id='l24' data-llen='518:542'>　　尚未正其名義至僖公禘太廟則真用天子之禮矣</span><br/>
<span class='tline' id='l25' data-llen='542:568'><a onclick="displayPageImage('KR1c0064', 'WYG', '024-2a' );" name="024-2a" class="pb">[024-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='568:591'>　　不然隱桓莊三世豈無卜禘卜郊不從可因事以</span><br/>
<span class='tline' id='l27' data-llen='591:614'>　　書者而直至閔僖以後始見於經哉乃明堂位之</span><br/>
<span class='tline' id='l28' data-llen='614:637'>　　誣因閟宮之詩及春秋所書郊禘附㑹而成而成</span><br/>
<span class='tline' id='l29' data-llen='637:660'>　　王之未嘗賜伯禽之未嘗用可即以詩與春秋正</span><br/>
<span class='tline' id='l30' data-llen='660:683'>　　之詩曰乃命魯公俾侯于東錫之山川土田附庸</span><br/>
<span class='tline' id='l31' data-llen='683:706'>　　則未嘗賜以天子之禮樂明矣繼之曰周公之孫</span><br/>
<span class='tline' id='l32' data-llen='706:729'>　　莊公之子然後備言承祀之事然則僭用天子之</span><br/>
<span class='tline' id='l33' data-llen='729:752'>　　禮樂自僖公始顯然矣假令成王賜而伯禽受則</span><br/>
<span class='tline' id='l34' data-llen='752:778'><a onclick="displayPageImage('KR1c0064', 'WYG', '024-2b' );" name="024-2b" class="pb">[024-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='778:801'>　　錫之山川土田附庸之下當接龍旂承祀至戎狄</span><br/>
<span class='tline' id='l36' data-llen='801:824'>　　狄是膺始明著為僖公之事其文乃順何以大書</span><br/>
<span class='tline' id='l37' data-llen='824:847'>　　周公之孫莊公之子於龍旂承祀之前哉盖詩人</span><br/>
<span class='tline' id='l38' data-llen='847:870'>　　承時君之令以作頌而惟恐後世轉誣為先君故</span><br/>
<span class='tline' id='l39' data-llen='870:893'>　　别白之如此而讀者乃未察耳合以春秋所書則</span><br/>
<span class='tline' id='l40' data-llen='893:916'>　　僭禮肇自僖公無可疑者孔子曰魯之郊禘非禮</span><br/>
<span class='tline' id='l41' data-llen='916:939'>　　也周公其衰矣謂以周公之聖而子孫僭逆如此</span><br/>
<span class='tline' id='l42' data-llen='939:962'>　　周公之業自是而衰也後之儒者以孔子之言為</span><br/>
<span class='tline' id='l43' data-llen='962:988'><a onclick="displayPageImage('KR1c0064', 'WYG', '024-3a' );" name="024-3a" class="pb">[024-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='988:995'>　　定可矣</span><br/>
<span class='tline' id='l45' data-llen='995:1018'>　　駉後序謂季孫行父請於周而史克作頌信歟按</span><br/>
<span class='tline' id='l46' data-llen='1018:1041'>　　春秋僖十六年季友卒十七年滅項胡傳歸獄行</span><br/>
<span class='tline' id='l47' data-llen='1041:1064'>　　父説者謂友之子無佚早卒行父至文六年始見</span><br/>
<span class='tline' id='l48' data-llen='1064:1087'>　　經時稚子耳何能為此事知行父至周請頌之説</span><br/>
<span class='tline' id='l49' data-llen='1087:1110'>　　非也史克黨于行父外傳謂與里革為一人在宣</span><br/>
<span class='tline' id='l50' data-llen='1110:1133'>　　之世莒僕之對斷罟之直恃行父耳未可遽定頌</span><br/>
<span class='tline' id='l51' data-llen='1133:1156'>　　僖者為史克也韓詩外傳云奚斯作魯頌班固西</span><br/>
<span class='tline' id='l52' data-llen='1156:1182'><a onclick="displayPageImage('KR1c0064', 'WYG', '024-3b' );" name="024-3b" class="pb">[024-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1182:1205'>　　京賦序王延壽魯靈光殿賦序皆云奚斯頌魯奚</span><br/>
<span class='tline' id='l54' data-llen='1205:1228'>　　斯公子魚也曽為慶父求免其死其人可知恐督</span><br/>
<span class='tline' id='l55' data-llen='1228:1251'>　　廟事有餘而命之作頌則不足也東魯多賢人尚</span><br/>
<span class='tline' id='l56' data-llen='1251:1274'>　　風雅四篇辭非一手然俱有先王先公之遺意焉</span><br/>
<span class='tline' id='l57' data-llen='1274:1297'>　　而無邪一語聖人提為全詩之宗㫖夫豈史克奚</span><br/>
<span class='tline' id='l58' data-llen='1297:1320'>　　斯之所能勝任哉闕疑焉可矣或曰頌廟祭之詩</span><br/>
<span class='tline' id='l59' data-llen='1320:1343'>　　安知非祭僖廟之樂章歟曰稱魯侯未有僖諡一</span><br/>
<span class='tline' id='l60' data-llen='1343:1366'>　　也飲酒燕樂不類廟祀閟宮稱爾稱女非身後之</span><br/>
<span class='tline' id='l61' data-llen='1366:1392'><a onclick="displayPageImage('KR1c0064', 'WYG', '024-4a' );" name="024-4a" class="pb">[024-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1392:1415'>　　頌二也令妻壽母而奚斯作廟正在僖公之世三</span><br/>
<span class='tline' id='l63' data-llen='1415:1438'>　　也然則魯為侯國何以不言風曰頌之不可為風</span><br/>
<span class='tline' id='l64' data-llen='1438:1461'>　　猶風之不可為雅也故王之為風以其詩為風體</span><br/>
<span class='tline' id='l65' data-llen='1461:1484'>　　非聖人降之也魯之為頌以其詩為頌體非聖人</span><br/>
<span class='tline' id='l66' data-llen='1484:1491'>　　升之也</span><br/>
<span class='tline' id='l67' data-llen='1491:1514'>駉頌僖公也　僖公能遵伯禽之法儉以足用寛以愛</span><br/>
<span class='tline' id='l68' data-llen='1514:1537'>　民務農重穀牧於坰野魯人尊之於是季孫行父請</span><br/>
<span class='tline' id='l69' data-llen='1537:1549'>　命於周而史克作是頌</span><br/>
<span class='tline' id='l70' data-llen='1549:1575'><a onclick="displayPageImage('KR1c0064', 'WYG', '024-4b' );" name="024-4b" class="pb">[024-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1575:1598'>　頌者祭祀之樂歌而遣於廟告於廟者亦附焉從無</span><br/>
<span class='tline' id='l72' data-llen='1598:1621'>　稱美生人之辭而為頌者有之自魯頌始序頌詩者</span><br/>
<span class='tline' id='l73' data-llen='1621:1644'>　曰祀文王也祀武王也不言頌文王武王以詩列於</span><br/>
<span class='tline' id='l74' data-llen='1644:1667'>　頌則頌不待言矣每序必言頌亦自魯頌始盖魯頌</span><br/>
<span class='tline' id='l75' data-llen='1667:1690'>　頌之變也襲頌之貌而非其實故毎篇言頌僖明僖</span><br/>
<span class='tline' id='l76' data-llen='1690:1713'>　公在位詩人受命作頌故於將順中寓責難之意以</span><br/>
<span class='tline' id='l77' data-llen='1713:1723'>　表詩人之隱衷也</span><br/>
<span class='tline' id='l78' data-llen='1723:1746'>　傳云諸侯六閑馬四種有良馬有戎馬有由馬有駑</span><br/>
<span class='tline' id='l79' data-llen='1746:1772'><a onclick="displayPageImage('KR1c0064', 'WYG', '024-5a' );" name="024-5a" class="pb">[024-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1772:1795'>　馬孔疏以良馬朝祭所乗貴有力有容戎馬貴多力</span><br/>
<span class='tline' id='l81' data-llen='1795:1818'>　田馬貴疾駑馬給官中之役貴肥壯以分配四章今</span><br/>
<span class='tline' id='l82' data-llen='1818:1841'>　細按各章用字無一不對針其説良然總一思字無</span><br/>
<span class='tline' id='l83' data-llen='1841:1864'>　限量無止息無旁騖非專為馬也有國政在即思馬</span><br/>
<span class='tline' id='l84' data-llen='1864:1876'>　亦非徒思也有馬政在</span><br/>
<span class='tline' id='l85' data-llen='1876:1885'>　駉四章章八句</span><br/>
<span class='tline' id='l86' data-llen='1885:1908'>　　或以為祀魯公之詩或以為美馬政之詩或以為</span><br/>
<span class='tline' id='l87' data-llen='1908:1920'>　　祀莊公之詩皆無據</span><br/>
<span class='tline' id='l88' data-llen='1920:1946'><a onclick="displayPageImage('KR1c0064', 'WYG', '024-5b' );" name="024-5b" class="pb">[024-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1946:1959'>有駜頌僖公君臣之有道也</span><br/>
<span class='tline' id='l90' data-llen='1959:1982'>　李迃仲曰僖公之臣其賢者惟公子季友臧文仲而</span><br/>
<span class='tline' id='l91' data-llen='1982:2005'>　已季友不能死子般及閔公之難文仲有不仁者三</span><br/>
<span class='tline' id='l92' data-llen='2005:2028'>　不知者三又稱其竊位所謂有道者果如是乎無乃</span><br/>
<span class='tline' id='l93' data-llen='2028:2051'>　魯無賢君至僖公特異於羣公乎如二子者彼善於</span><br/>
<span class='tline' id='l94' data-llen='2051:2074'>　此乎按臣之有道於在公明明見之而君之有道亦</span><br/>
<span class='tline' id='l95' data-llen='2074:2097'>　寓其中况威儀不亂燕樂不滛亦足以見君臣之有</span><br/>
<span class='tline' id='l96' data-llen='2097:2120'>　道也此及上篇詞旨不溢所謂有先王先公之遺風</span><br/>
<span class='tline' id='l97' data-llen='2120:2146'><a onclick="displayPageImage('KR1c0064', 'WYG', '024-6a' );" name="024-6a" class="pb">[024-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2146:2152'>　者此也</span><br/>
<span class='tline' id='l99' data-llen='2152:2175'>　有駜乘黄人臣來燕之車馬夙夜在公燕飲也在公</span><br/>
<span class='tline' id='l100' data-llen='2175:2198'>　明明作推原之詞由其在公職事辨治故可以為今</span><br/>
<span class='tline' id='l101' data-llen='2198:2221'>　日之燕飲也振振鷺鷺于下狀舞人之舞也鼓咽咽</span><br/>
<span class='tline' id='l102' data-llen='2221:2244'>　為舞節也醉言舞君自起舞以為樂也在公飲酒相</span><br/>
<span class='tline' id='l103' data-llen='2244:2267'>　導以和君有餘惠也醉言歸不繼以滛臣有餘敬也</span><br/>
<span class='tline' id='l104' data-llen='2267:2290'>　僖公侈肆僭妄故卜禘卜郊公然為之又貪得無藝</span><br/>
<span class='tline' id='l105' data-llen='2290:2313'>　故每乘霸主之間輙謀伐國取地是徒知以恣肆强</span><br/>
<span class='tline' id='l106' data-llen='2313:2339'><a onclick="displayPageImage('KR1c0064', 'WYG', '024-6b' );" name="024-6b" class="pb">[024-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2339:2362'>　悍者詒子孫而不知以善道詒子孫者也乃於燕飲</span><br/>
<span class='tline' id='l108' data-llen='2362:2385'>　之終告以君子有穀詒孫子若曰尊賢而親親周公</span><br/>
<span class='tline' id='l109' data-llen='2385:2408'>　魯公之善道也恭明神而敬事耆老孝公之善道也</span><br/>
<span class='tline' id='l110' data-llen='2408:2431'>　公能以其詒公者詒子孫則君臣有道永世無窮矣</span><br/>
<span class='tline' id='l111' data-llen='2431:2439'>　箴規之意也</span><br/>
<span class='tline' id='l112' data-llen='2439:2449'>　有駜三章章九句</span><br/>
<span class='tline' id='l113' data-llen='2449:2461'>泮水頌僖公能修泮宮也</span><br/>
<span class='tline' id='l114' data-llen='2461:2484'>　能修泮宮者能整飭泮宮且能修泮宮之政也泮宮</span><br/>
<span class='tline' id='l115' data-llen='2484:2510'><a onclick="displayPageImage('KR1c0064', 'WYG', '024-7a' );" name="024-7a" class="pb">[024-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2510:2533'>　魯之學名魯有泮宫乆矣不待僖公之時始為之詩</span><br/>
<span class='tline' id='l117' data-llen='2533:2556'>　云既作泮宫淮夷攸服言既振興泮宫之教修文徳</span><br/>
<span class='tline' id='l118' data-llen='2556:2579'>　而逺人來非謂泮宮建而淮夷服也王伯厚云春秋</span><br/>
<span class='tline' id='l119' data-llen='2579:2602'>　時急攻戰而緩教化其留心學校者惟魯僖公能修</span><br/>
<span class='tline' id='l120' data-llen='2602:2625'>　泮宮衛文公能敬教勸學他無聞焉據此則詩人作</span><br/>
<span class='tline' id='l121' data-llen='2625:2648'>　頌豈盡溢美乎然淮夷之服未然之事也一語可盡</span><br/>
<span class='tline' id='l122' data-llen='2648:2665'>　而長言之非頌體也斯謂之魯頌歟</span><br/>
<span class='tline' id='l123' data-llen='2665:2688'>　一章僖公振文教於乆廢而興學造士故從前與衛</span><br/>
<span class='tline' id='l124' data-llen='2688:2714'><a onclick="displayPageImage('KR1c0064', 'WYG', '024-7b' );" name="024-7b" class="pb">[024-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2714:2737'>　之常至此覺煥然一新無小無大從公于邁猶所謂</span><br/>
<span class='tline' id='l126' data-llen='2737:2757'>　圜橋而觀聴者甚衆也即此已足聳動逺人</span><br/>
<span class='tline' id='l127' data-llen='2757:2780'>　二章小大從公亦曰樂親其教也公闡揚禮義之徳</span><br/>
<span class='tline' id='l128' data-llen='2780:2803'>　音昭昭然又匪有詞氣之厲也載色載笑以為教此</span><br/>
<span class='tline' id='l129' data-llen='2803:2826'>　真善教也二語形容僖公宛肖遂為後世幸學良規</span><br/>
<span class='tline' id='l130' data-llen='2826:2849'>　三章在泮飲酒不重重行禮既畢而飲也永錫難老</span><br/>
<span class='tline' id='l131' data-llen='2849:2872'>　亦壽考作人之意上章伊教言教也未有不身體而</span><br/>
<span class='tline' id='l132' data-llen='2872:2895'>　徒以言者順彼長乆之道黙體躬行以吾順道之心</span><br/>
<span class='tline' id='l133' data-llen='2895:2921'><a onclick="displayPageImage('KR1c0064', 'WYG', '024-8a' );" name="024-8a" class="pb">[024-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2921:2944'>　攝服人心孰與之梗故能屈此羣醜長道包下文明</span><br/>
<span class='tline' id='l135' data-llen='2944:2961'>　徳文武在内詩人盖有箴規之義焉</span><br/>
<span class='tline' id='l136' data-llen='2961:2984'>　四章順彼長道者在敬明其徳也表裏協於一敬纔</span><br/>
<span class='tline' id='l137' data-llen='2984:3007'>　謂之明所謂敬以明之也威儀為徳之符民則即在</span><br/>
<span class='tline' id='l138' data-llen='3007:3030'>　徳上而徳之見於治内為文見於扞外為武烈祖周</span><br/>
<span class='tline' id='l139' data-llen='3030:3053'>　公魯公文武兼備允文而不尚粉飾浮華允武而不</span><br/>
<span class='tline' id='l140' data-llen='3053:3076'>　在喜功好大實有一畨徳中作用即此已足昭格烈</span><br/>
<span class='tline' id='l141' data-llen='3076:3099'>　祖而為孝矣即此已是自求多祜而受福矣此章説</span><br/>
<span class='tline' id='l142' data-llen='3099:3125'><a onclick="displayPageImage('KR1c0064', 'WYG', '024-8b' );" name="024-8b" class="pb">[024-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3125:3148'>　治道至精的是僖公對針之藥盖稱頌而寓匡救之</span><br/>
<span class='tline' id='l144' data-llen='3148:3153'>　意也</span><br/>
<span class='tline' id='l145' data-llen='3153:3176'>　五章克明其徳以下即在泮敷教而冀其有服淮夷</span><br/>
<span class='tline' id='l146' data-llen='3176:3182'>　之功也</span><br/>
<span class='tline' id='l147' data-llen='3182:3205'>　六章克廣徳心承明徳之君善於敷教來盖偷生免</span><br/>
<span class='tline' id='l148' data-llen='3205:3228'>　死之心掃除得盡而後忠君愛國之心充拓得開立</span><br/>
<span class='tline' id='l149' data-llen='3228:3244'>　功之勇居功之和皆徳心發露耳</span><br/>
<span class='tline' id='l150' data-llen='3244:3267'>　七章八章淮夷附楚附徐世為東南諸國之患一見</span><br/>
<span class='tline' id='l151' data-llen='3267:3293'><a onclick="displayPageImage('KR1c0064', 'WYG', '024-9a' );" name="024-9a" class="pb">[024-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3293:3316'>　於魯公之費誓再見於宣王之常武其强乆矣至僖</span><br/>
<span class='tline' id='l153' data-llen='3316:3339'>　公十三年齊桓之霸方盛而淮夷病杞公從齊桓㑹</span><br/>
<span class='tline' id='l154' data-llen='3339:3362'>　于鹹以討之十六年淮夷病鄫又從齊桓會于淮則</span><br/>
<span class='tline' id='l155' data-llen='3362:3385'>　魯君臣所憂者淮夷也故詩人以服淮夷為稱願之</span><br/>
<span class='tline' id='l156' data-llen='3385:3408'>　詞然此未然之事也連牽四章似實有其事者然故</span><br/>
<span class='tline' id='l157' data-llen='3408:3431'>　於第七章云式固爾猷淮夷卒獲言能審固其謀猷</span><br/>
<span class='tline' id='l158' data-llen='3431:3454'>　淮夷豈終不獲哉著此二語上章之獻囚獻馘狄彼</span><br/>
<span class='tline' id='l159' data-llen='3454:3477'>　東南下章之元龜象齒大賂南金皆望梅止渴之辭</span><br/>
<span class='tline' id='l160' data-llen='3477:3503'><a onclick="displayPageImage('KR1c0064', 'WYG', '024-9b' );" name="024-9b" class="pb">[024-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3503:3515'>　也然則詩人早自救矣</span><br/>
<span class='tline' id='l162' data-llen='3515:3525'>　泮水八章章八句</span><br/>
<span class='tline' id='l163' data-llen='3525:3539'>閟宮頌僖公能復周公之宇也</span><br/>
<span class='tline' id='l164' data-llen='3539:3562'>　頌而用之稱美其君頌之變體也頌而用之稱願其</span><br/>
<span class='tline' id='l165' data-llen='3562:3585'>　君尤魯頌之變體也夫以其詞之夸誕如是而聖人</span><br/>
<span class='tline' id='l166' data-llen='3585:3608'>　弗削則以猶有箴規責難之㣲意焉按武王分天下</span><br/>
<span class='tline' id='l167' data-llen='3608:3631'>　為二伯陜以東周公主之陜以西召公主之魯為諸</span><br/>
<span class='tline' id='l168' data-llen='3631:3654'>　姬之長凡東南諸侯莫不統于魯以及淮夷徐方荆</span><br/>
<span class='tline' id='l169' data-llen='3654:3681'><a onclick="displayPageImage('KR1c0064', 'WYG', '024-10a' );" name="024-10a" class="pb">[024-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3681:3704'>　楚南海蠻貊皆在統馭之内所謂周公之宇也大雅</span><br/>
<span class='tline' id='l171' data-llen='3704:3727'>　韓奕之稱韓侯云奄受北國其追其貊亦猶是歟春</span><br/>
<span class='tline' id='l172' data-llen='3727:3750'>　秋時王室東遷魯寖削弱役于齊晉大國即常與許</span><br/>
<span class='tline' id='l173' data-llen='3750:3773'>　在魯封内者一奪于齊一易于鄭安得如周公大啟</span><br/>
<span class='tline' id='l174' data-llen='3773:3796'>　爾宇之時耶詩人因修閟宫奉命作頌歴叙先王先</span><br/>
<span class='tline' id='l175' data-llen='3796:3819'>　公遺緒而冀其東服淮徐南懲荆楚使諸侯奉天子</span><br/>
<span class='tline' id='l176' data-llen='3819:3842'>　命以尊二伯仍周公分陜之舊夫豈徒享祀豐潔之</span><br/>
<span class='tline' id='l177' data-llen='3842:3865'>　所能致又豈徒御畢出之所能勝者哉盖必有道矣</span><br/>
<span class='tline' id='l178' data-llen='3865:3892'><a onclick="displayPageImage('KR1c0064', 'WYG', '024-10b' );" name="024-10b" class="pb">[024-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3892:3915'>　法周公之治以治魯斯可以復周公之宇無如卜郊</span><br/>
<span class='tline' id='l180' data-llen='3915:3938'>　僭禘幾于身䧟大憝從齊伐楚不過因人成事以若</span><br/>
<span class='tline' id='l181' data-llen='3938:3961'>　所為求若所欲保有龜䝉幸矣經云復周公之宇指</span><br/>
<span class='tline' id='l182' data-llen='3961:3984'>　常與許也序云復周公之宇即大啟爾宇之舊合下</span><br/>
<span class='tline' id='l183' data-llen='3984:4007'>　五章而言之也上篇云頌僖公能修泮宮已然之事</span><br/>
<span class='tline' id='l184' data-llen='4007:4024'>　也此為未然而稱願之故曰不能也</span><br/>
<span class='tline' id='l185' data-llen='4024:4047'>　一章閟宮傳以為姜嫄廟又引孟仲子謂禖宮祀姜</span><br/>
<span class='tline' id='l186' data-llen='4047:4070'>　嫄而不祀帝嚳是知母而不知父也禖宮之說亦以</span><br/>
<span class='tline' id='l187' data-llen='4070:4097'><a onclick="displayPageImage('KR1c0064', 'WYG', '024-11a' );" name="024-11a" class="pb">[024-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4097:4120'>　郊禖附會之朱子曰魯之羣廟也按周公廟曰太廟</span><br/>
<span class='tline' id='l189' data-llen='4120:4143'>　魯公廟曰世室羣公廟曰宫閟宫者深邃之宫非宫</span><br/>
<span class='tline' id='l190' data-llen='4143:4166'>　名也因其舊而新之故曰新廟既曰閟宫又曰新廟</span><br/>
<span class='tline' id='l191' data-llen='4166:4189'>　則合太廟世室及羣廟並修之也春秋不書未嘗改</span><br/>
<span class='tline' id='l192' data-llen='4189:4212'>　作也閟宫有侐實實枚枚是言修廟之美以下推本</span><br/>
<span class='tline' id='l193' data-llen='4212:4235'>　后稷以魯之封國本於周周之受命由稷也上帝是</span><br/>
<span class='tline' id='l194' data-llen='4235:4258'>　依依猶眷顧也可見履巨人跡之妄如果有是異則</span><br/>
<span class='tline' id='l195' data-llen='4258:4281'>　魯頌早發其神竒矣奄有下國封之邰也奄有下土</span><br/>
<span class='tline' id='l196' data-llen='4281:4308'><a onclick="displayPageImage('KR1c0064', 'WYG', '024-11b' );" name="024-11b" class="pb">[024-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4308:4331'>　大利布之天下皆黍稷之土也覆舉黍稷别出稻秬</span><br/>
<span class='tline' id='l198' data-llen='4331:4354'>　何也補正云有邰之國唯宜四種及為農官九土所</span><br/>
<span class='tline' id='l199' data-llen='4354:4377'>　宜百榖皆播于下地舉稻于異種舉秬所以包其餘</span><br/>
<span class='tline' id='l200' data-llen='4377:4400'>　二章實始翦商集傳云盖有翦商之漸矣語極妥貼</span><br/>
<span class='tline' id='l201' data-llen='4400:4423'>　如加志字便非太王心術届及也致天命之及周也</span><br/>
<span class='tline' id='l202' data-llen='4423:4446'>　何以驗之於牧野而人心無貳無虞知上帝之臨汝</span><br/>
<span class='tline' id='l203' data-llen='4446:4469'>　而天命届矣大啓爾字宇土宇也言其統馭所至已</span><br/>
<span class='tline' id='l204' data-llen='4469:4492'>　包封内及東南諸夷在内　此章從太王文武以及</span><br/>
<span class='tline' id='l205' data-llen='4492:4519'><a onclick="displayPageImage('KR1c0064', 'WYG', '024-12a' );" name="024-12a" class="pb">[024-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4519:4531'>　周公明周公受封之由</span><br/>
<span class='tline' id='l207' data-llen='4531:4554'>　三章錫之山川土田附庸明未嘗錫以郊禘也莊公</span><br/>
<span class='tline' id='l208' data-llen='4554:4577'>　之子僖公也以明僣禮之始然止為夸大之辭若不</span><br/>
<span class='tline' id='l209' data-llen='4577:4600'>　知為僣者然既云春秋匪懈又言享祀不忒盖匪懈</span><br/>
<span class='tline' id='l210' data-llen='4600:4623'>　者時祭也不忒者禘祭也諸侯用禘似乎差忒然周</span><br/>
<span class='tline' id='l211' data-llen='4623:4646'>　公有大勲勞可以援宋為例此述僖公之意也皇皇</span><br/>
<span class='tline' id='l212' data-llen='4646:4669'>　后帝皇祖后稷享以騂犠言郊祀也是饗是宜降福</span><br/>
<span class='tline' id='l213' data-llen='4669:4692'>　既多郊而獲福也周公皇祖亦其福女禘而獲福也</span><br/>
<span class='tline' id='l214' data-llen='4692:4719'><a onclick="displayPageImage('KR1c0064', 'WYG', '024-12b' );" name="024-12b" class="pb">[024-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4719:4741'>　下章秋而載嘗夏而楅衡又詳言春秋匪懈之事</span><br/>
<span class='tline' id='l216' data-llen='4741:4764'>　周禮日月為常交龍為旂僖公不建日月而建交龍</span><br/>
<span class='tline' id='l217' data-llen='4764:4787'>　不敢全用也周尚騂祀周公以王禮乃從殷之白自</span><br/>
<span class='tline' id='l218' data-llen='4787:4810'>　比於宋也周郊以冬至而魯以孟春周禘推所自出</span><br/>
<span class='tline' id='l219' data-llen='4810:4833'>　而魯専禘於周公皆自知僣妄而稍殺也僣禘則忒</span><br/>
<span class='tline' id='l220' data-llen='4833:4856'>　矣僣郊則不宜矣曰不忒曰是宜詩人其以此為諷</span><br/>
<span class='tline' id='l221' data-llen='4856:4879'>　歟　郊禘竝僣未有言郊而不及禘者而魯之禘其</span><br/>
<span class='tline' id='l222' data-llen='4879:4902'>　實祫也用禘之禮耳未嘗僣五年之禘也猶之僣祈</span><br/>
<span class='tline' id='l223' data-llen='4902:4929'><a onclick="displayPageImage('KR1c0064', 'WYG', '024-13a' );" name="024-13a" class="pb">[024-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4929:4952'>　穀之郊而未嘗僣日至之郊也明堂位曰夏季六月</span><br/>
<span class='tline' id='l225' data-llen='4952:4975'>　以禘禮祀周公於太廟言禘禮用天子之禮樂也言</span><br/>
<span class='tline' id='l226' data-llen='4975:4988'>　祀周公則不推所自出也</span><br/>
<span class='tline' id='l227' data-llen='4988:5011'>　四章魯五廟太廟二昭二穆合魯公之世室而六白</span><br/>
<span class='tline' id='l228' data-llen='5011:5034'>　牡祀周公於太廟也騂剛祀魯公以下也諸侯祫嘗</span><br/>
<span class='tline' id='l229' data-llen='5034:5057'>　祫烝其并升世室昭穆之主於太廟而祀之也三夀</span><br/>
<span class='tline' id='l230' data-llen='5057:5080'>　箋謂三卿即三家也李氏云季友受費而季孫氏始</span><br/>
<span class='tline' id='l231' data-llen='5080:5103'>　公孫兹帥師而叔孫氏始公孫敖帥師而孟孫氏始</span><br/>
<span class='tline' id='l232' data-llen='5103:5130'><a onclick="displayPageImage('KR1c0064', 'WYG', '024-13b' );" name="024-13b" class="pb">[024-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5130:5144'>　三桓之基皆肇於僖公之編</span><br/>
<span class='tline' id='l234' data-llen='5144:5167'>　五章僖公四年齊桓會七國之師伐楚盟于召陵公</span><br/>
<span class='tline' id='l235' data-llen='5167:5190'>　亦與焉十年經書齊侯許男伐北戎公未嘗與也詩</span><br/>
<span class='tline' id='l236' data-llen='5190:5213'>　人安得以他人之功為己功乎李迃仲云言僖公可</span><br/>
<span class='tline' id='l237' data-llen='5213:5236'>　以膺戎狄懲荆舒耳其說是也盖與爾昌而熾一例</span><br/>
<span class='tline' id='l238' data-llen='5236:5259'>　上章保彼東方願其長享魯邦此章公車千乗願其</span><br/>
<span class='tline' id='l239' data-llen='5259:5282'>　扞禦蠻貊泰山巖巖一章願淮夷之同保有鳬繹一</span><br/>
<span class='tline' id='l240' data-llen='5282:5305'>　章願南夷之順皆未然之事也　以魯國言則曰昌</span><br/>
<span class='tline' id='l241' data-llen='5305:5332'><a onclick="displayPageImage('KR1c0064', 'WYG', '024-14a' );" name="024-14a" class="pb">[024-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5332:5355'>　而熾昌而大以君身言則曰夀而富耆而艾又著夀</span><br/>
<span class='tline' id='l243' data-llen='5355:5378'>　胥與試亦動之以用賢之意上三夀敬大臣此與試</span><br/>
<span class='tline' id='l244' data-llen='5378:5399'>　體羣臣也惟老成是用則無新進喜事之咎矣</span><br/>
<span class='tline' id='l245' data-llen='5399:5422'>　六章七章周公肇封之日統馭所至東南諸夷莫非</span><br/>
<span class='tline' id='l246' data-llen='5422:5445'>　奄受之國乃昔之服從於魯者今轉為魯患故願其</span><br/>
<span class='tline' id='l247' data-llen='5445:5468'>　來同又願其莫敢不諾也天錫公純嘏言天而祖在</span><br/>
<span class='tline' id='l248' data-llen='5468:5473'>　其中</span><br/>
<span class='tline' id='l249' data-llen='5473:5496'>　八章魯先公叠遭文姜哀姜之禍則妻之不令者多</span><br/>
<span class='tline' id='l250' data-llen='5496:5523'><a onclick="displayPageImage('KR1c0064', 'WYG', '024-14b' );" name="024-14b" class="pb">[024-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5523:5546'>　矣母之不壽者有矣又亂賊肆行則大夫庶士之不</span><br/>
<span class='tline' id='l252' data-llen='5546:5569'>　宜者多矣故詩人及之前七章寫得後日功業照耀</span><br/>
<span class='tline' id='l253' data-llen='5569:5592'>　天壤而歸結處只言家庭聚順之常夫婦子母之樂</span><br/>
<span class='tline' id='l254' data-llen='5592:5615'>　盖必家正而後朝廷正國治而後逺人服也而其本</span><br/>
<span class='tline' id='l255' data-llen='5615:5626'>　在於君身可微㑹矣</span><br/>
<span class='tline' id='l256' data-llen='5626:5649'>　九章以終閟宫有侐實實枚枚之意萬民是若謂周</span><br/>
<span class='tline' id='l257' data-llen='5649:5672'>　公魯公而下功在生民無不被其澤咸頼寢廟之新</span><br/>
<span class='tline' id='l258' data-llen='5672:5695'>　故新廟奕奕而民心無不順也民心順則祭可以獲</span><br/>
<span class='tline' id='l259' data-llen='5695:5722'><a onclick="displayPageImage('KR1c0064', 'WYG', '024-15a' );" name="024-15a" class="pb">[024-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5722:5745'>　福戰可以克敵岡陵壽考無不在其中此又通篇大</span><br/>
<span class='tline' id='l261' data-llen='5745:5751'>　結穴處</span><br/>
<span class='tline' id='l262' data-llen='5751:5780'>　閟宫九章五章章十七句<span class='krp-note'>内第四章/脫一句</span>二章章八句二</span><br/>
<span class='tline' id='l263' data-llen='5780:5787'>　章章十句</span><br/>
<span class='tline' id='l264' data-llen='5787:5810'>　　黄氏佐曰此詩之頌僖公者拳拳於夀考不一而</span><br/>
<span class='tline' id='l265' data-llen='5810:5833'>　　足何也曰可以見詩人之情也入春秋以來隐及</span><br/>
<span class='tline' id='l266' data-llen='5833:5856'>　　于鍾巫桓乗于彭生般賊于圉犖閔戕于卜齮弑</span><br/>
<span class='tline' id='l267' data-llen='5856:5879'>　　逆踵繼其來甚矣國人飲恨尚未舒也故此詩拳</span><br/>
<span class='tline' id='l268' data-llen='5879:5906'><a onclick="displayPageImage('KR1c0064', 'WYG', '024-15b' );" name="024-15b" class="pb">[024-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5906:5929'>　　拳以壽考為言欲僖公戒覆車耳或者以諛辭溢</span><br/>
<span class='tline' id='l270' data-llen='5929:5952'>　　美例之抑知其忠君愛國之意不得冺邪厥後僖</span><br/>
<span class='tline' id='l271' data-llen='5952:5973'>　　公在位三十三年薨于小寢則詩未為無助</span><br/>
<span class='tline' id='l272' data-llen='5973:5990'>　魯頌四篇二十四章二百四十三句</span><br/>
<span class='tline' id='l273' data-llen='5990:5995'>　商頌</span><br/>
<span class='tline' id='l274' data-llen='5995:6018'>　　聖人作樂莫不有樂章以為舞節豈獨商為然而</span><br/>
<span class='tline' id='l275' data-llen='6018:6041'>　　頌之名則自商始鄭譜云商者契所封之地十四</span><br/>
<span class='tline' id='l276' data-llen='6041:6064'>　　世至湯則受命伐夏定天下後世有中宗者嚴恭</span><br/>
<span class='tline' id='l277' data-llen='6064:6091'><a onclick="displayPageImage('KR1c0064', 'WYG', '024-16a' );" name="024-16a" class="pb">[024-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6091:6114'>　　寅畏不敢荒寧有髙宗者嘉靖殷邦至于小大無</span><br/>
<span class='tline' id='l279' data-llen='6114:6137'>　　時或怨此三王有受命中興之功作詩頌之武王</span><br/>
<span class='tline' id='l280' data-llen='6137:6161'>　　伐紂乃以陶唐氏火正閼伯之墟封紂兄微子啓為</span><br/>
<span class='tline' id='l281' data-llen='6161:6184'>　　宋公代武庚為商後自後政衰散亡商之禮樂七</span><br/>
<span class='tline' id='l282' data-llen='6184:6207'>　　世至戴公時當周宣王有大夫正考甫者校商頌</span><br/>
<span class='tline' id='l283' data-llen='6207:6230'>　　十二篇于周太師歸以祀其先王孔子錄詩之時</span><br/>
<span class='tline' id='l284' data-llen='6230:6253'>　　得五篇而已乃列之以備三頌按鄭氏據國語閔</span><br/>
<span class='tline' id='l285' data-llen='6253:6276'>　　馬父之言夫校者因其舊有而校正之得者得此</span><br/>
<span class='tline' id='l286' data-llen='6276:6303'><a onclick="displayPageImage('KR1c0064', 'WYG', '024-16b' );" name="024-16b" class="pb">[024-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6303:6326'>　　而其餘失也揚子乃謂正考甫作商頌誤矣正考</span><br/>
<span class='tline' id='l288' data-llen='6326:6349'>　　甫孔子七世祖也世本正考甫生孔父嘉為宋司</span><br/>
<span class='tline' id='l289' data-llen='6349:6372'>　　馬華督所殺而絶其世左傳正考甫佐戴武桓三</span><br/>
<span class='tline' id='l290' data-llen='6372:6395'>　　君俱在襄公之前而史記宋世家乃云襄公欲為</span><br/>
<span class='tline' id='l291' data-llen='6395:6418'>　　盟主其大夫正考甫美之作商頌不亦謬乎襄公</span><br/>
<span class='tline' id='l292' data-llen='6418:6448'>　　為楚所執後伐楚傷于<img height='20' width='20' alt='&amp;KR3578' title='KR3578' src='https://raw.githubusercontent.com/kanripo/KR-Gaiji/master/images/KR3578.png'/>而云莫敢不來享莫敢</span><br/>
<span class='tline' id='l293' data-llen='6448:6471'>　　不來王無是理也史遷本於韓詩不足信矣或曰</span><br/>
<span class='tline' id='l294' data-llen='6471:6494'>　　殷有三宗太宗何以無頌按禮祖有功宗有德成</span><br/>
<span class='tline' id='l295' data-llen='6494:6521'><a onclick="displayPageImage('KR1c0064', 'WYG', '024-17a' );" name="024-17a" class="pb">[024-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6521:6544'>　　湯為開創之君三宗為中興之主其廟百世不遷</span><br/>
<span class='tline' id='l297' data-llen='6544:6567'>　　各有專頌太宗無頌先儒謂其詩散亡耳安知不</span><br/>
<span class='tline' id='l298' data-llen='6567:6590'>　　即在此十二篇至孔子編詩而又軼邪孔子欲言</span><br/>
<span class='tline' id='l299' data-llen='6590:6613'>　　夏殷深慨於杞宋之無徵微獨杞宋唐虞以前苟</span><br/>
<span class='tline' id='l300' data-llen='6613:6636'>　　有文獻聖人必且表章恐後夫予嘗曰某殷人也</span><br/>
<span class='tline' id='l301' data-llen='6636:6659'>　　則此五篇祖功宗德所存聖人何啻璠璵視之歟</span><br/>
<span class='tline' id='l302' data-llen='6659:6682'>　　商頌之異於周者周頌三十一篇皆作於周公故</span><br/>
<span class='tline' id='l303' data-llen='6682:6705'>　　有一詩而羣廟用之後雖有制作之才不敢增周</span><br/>
<span class='tline' id='l304' data-llen='6705:6732'><a onclick="displayPageImage('KR1c0064', 'WYG', '024-17b' );" name="024-17b" class="pb">[024-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6732:6755'>　　公之舊也商頌則三宗皆有頌随時而逓增者也</span><br/>
<span class='tline' id='l306' data-llen='6755:6778'>　　而商頌之同於周者祖功宗德百世不遷始得為</span><br/>
<span class='tline' id='l307' data-llen='6778:6801'>　　頌故周太祖二世室皆有頌而成康親盡則祧無</span><br/>
<span class='tline' id='l308' data-llen='6801:6824'>　　所謂頌也商則太祖三宗皆有頌而盤庚祖甲雖</span><br/>
<span class='tline' id='l309' data-llen='6824:6841'>　　曰賢君親盡則祧亦未聞有頌也</span><br/>
<span class='tline' id='l310' data-llen='6841:6864'>那祀成湯也　微子至於戴公其間禮樂廢壊有正考</span><br/>
<span class='tline' id='l311' data-llen='6864:6884'>　父者得商頌十二篇於周之太師以那為首</span><br/>
<span class='tline' id='l312' data-llen='6884:6907'>　或謂郊特牲云殷人尚聲臭味未成滌蕩其聲樂三</span><br/>
<span class='tline' id='l313' data-llen='6907:6934'><a onclick="displayPageImage('KR1c0064', 'WYG', '024-18a' );" name="024-18a" class="pb">[024-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6934:6957'>　闋然後出迎牲聲音之號所以詔告於天地之間故</span><br/>
<span class='tline' id='l315' data-llen='6957:6980'>　此詩多言樂其說非也殷人尚聲未迎牲而先奏樂</span><br/>
<span class='tline' id='l316' data-llen='6980:7003'>　猶周人尚臭未迎牲而鬱鬯以灌也那止言樂列祖</span><br/>
<span class='tline' id='l317' data-llen='7003:7027'>　言味𤣥鳥言大糦各舉一事以該其餘不然豈長發</span><br/>
<span class='tline' id='l318' data-llen='7027:7050'>　殷武兩篇樂與味興黍稷皆不用耶　全詩只舉鞉</span><br/>
<span class='tline' id='l319' data-llen='7050:7073'>　鼓管磬庸鼓萬舞而聲容無一不該節次無一不具</span><br/>
<span class='tline' id='l320' data-llen='7073:7095'>　成湯功德只一烈字盡之商頌簡樸亦以那為冠</span><br/>
<span class='tline' id='l321' data-llen='7095:7118'>　置鞉鼓奏之所以節樂樂三闋然後出迎牲盖求神</span><br/>
<span class='tline' id='l322' data-llen='7118:7145'><a onclick="displayPageImage('KR1c0064', 'WYG', '024-18b' );" name="024-18b" class="pb">[024-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7145:7168'>　之時也牲既入行九獻仍以鞉鼓節之獨舉管者管</span><br/>
<span class='tline' id='l324' data-llen='7168:7191'>　聲細尤難與鞉鼓相諧鞉鼓管籥是堂下所奏玉磬</span><br/>
<span class='tline' id='l325' data-llen='7191:7214'>　即所謂鳴球是堂上所奏淵淵嘒嘒則深逺清亮中</span><br/>
<span class='tline' id='l326' data-llen='7214:7237'>　各具和平之韻國語云聲應相保曰和細大不踰曰</span><br/>
<span class='tline' id='l327' data-llen='7237:7260'>　平然未能與玉磬相依猶未見和平之至盖磬聲天</span><br/>
<span class='tline' id='l328' data-llen='7260:7283'>　然和平不假人力鞉管來依磬聲斯真和平矣於赫</span><br/>
<span class='tline' id='l329' data-llen='7283:7306'>　湯孫頌湯非自誇也言湯之功德赫然故主鬯之孫</span><br/>
<span class='tline' id='l330' data-llen='7306:7329'>　亦承湯緒而於赫也此一節正行禮之時下節九獻</span><br/>
<span class='tline' id='l331' data-llen='7329:7356'><a onclick="displayPageImage('KR1c0064', 'WYG', '024-19a' );" name="024-19a" class="pb">[024-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7356:7379'>　之後鐘鼓交作萬舞皆陳則祭畢之時自古在昔以</span><br/>
<span class='tline' id='l333' data-llen='7379:7402'>　下則所謂輯之亂也按周因於殷禮雖尚聲尚臭微</span><br/>
<span class='tline' id='l334' data-llen='7402:7425'>　有不同而節次應不甚異觀那詩可見至祭義謂禘</span><br/>
<span class='tline' id='l335' data-llen='7425:7442'>　有樂而嘗無樂者又有以知其非也</span><br/>
<span class='tline' id='l336' data-llen='7442:7452'>　那一章二十二句</span><br/>
<span class='tline' id='l337' data-llen='7452:7460'>烈祖祀中宗也</span><br/>
<span class='tline' id='l338' data-llen='7460:7483'>　太戊湯之四世孫有桑穀之異懼而修德商道復興</span><br/>
<span class='tline' id='l339' data-llen='7483:7506'>　號為中宗其廟百世不遷疏云此祀中宗之樂歌也</span><br/>
<span class='tline' id='l340' data-llen='7506:7533'><a onclick="displayPageImage('KR1c0064', 'WYG', '024-19b' );" name="024-19b" class="pb">[024-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7533:7556'>　按歐陽氏曰湯孫自太甲至紂皆是張氏彩曰湯為</span><br/>
<span class='tline' id='l342' data-llen='7556:7579'>　創業之始祖故後世率稱湯孫猶周之文子文孫耳</span><br/>
<span class='tline' id='l343' data-llen='7579:7602'>　然則可稱以祀湯亦可稱以祀大戊郝氏敬曰詩言</span><br/>
<span class='tline' id='l344' data-llen='7602:7625'>　及爾斯所自成湯及大戊也諸侯來假受命溥將言</span><br/>
<span class='tline' id='l345' data-llen='7625:7638'>　天命人心表中興之功也</span><br/>
<span class='tline' id='l346' data-llen='7638:7661'>　一節烈祖指成湯爾爾大戊也詩言嗟我烈祖成湯</span><br/>
<span class='tline' id='l347' data-llen='7661:7684'>　革夏受命有秩然常乆之福申錫于無疆延及爾大</span><br/>
<span class='tline' id='l348' data-llen='7684:7707'>　戊再造天下烈祖重光得祭于斯所斯所猶云此地</span><br/>
<span class='tline' id='l349' data-llen='7707:7734'><a onclick="displayPageImage('KR1c0064', 'WYG', '024-20a' );" name="024-20a" class="pb">[024-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7734:7757'>　指大戊之廟言而中宗一叚中興事業宗祀不遷已</span><br/>
<span class='tline' id='l351' data-llen='7757:7763'>　在其中</span><br/>
<span class='tline' id='l352' data-llen='7763:7786'>　二節薦酒薦羮正斯所所備之祭物賚與綏不同前</span><br/>
<span class='tline' id='l353' data-llen='7786:7809'>　篇樂以安神神亦安我故云綏此酒以祀神神亦錫</span><br/>
<span class='tline' id='l354' data-llen='7809:7832'>　我故云賚到得主祭者奏假無言時靡有争正是凝</span><br/>
<span class='tline' id='l355' data-llen='7832:7855'>　合上下之思而成清酤和羮不過假此以將我思也</span><br/>
<span class='tline' id='l356' data-llen='7855:7878'>　三節約軧錯衡以下又從時靡有争時追寫其乗車</span><br/>
<span class='tline' id='l357' data-llen='7878:7901'>　而來助祭也王政衰則諸侯不朝大戊中興故今日</span><br/>
<span class='tline' id='l358' data-llen='7901:7928'><a onclick="displayPageImage('KR1c0064', 'WYG', '024-20b' );" name="024-20b" class="pb">[024-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7928:7951'>　助祭諸侯無逺不至致我受命之廣大也自天降康</span><br/>
<span class='tline' id='l360' data-llen='7951:7967'>　豐年穰穰由祖考格故降福多也</span><br/>
<span class='tline' id='l361' data-llen='7967:7990'>　四節言中宗尚顧予烝嘗哉此湯孫之所奉者也盖</span><br/>
<span class='tline' id='l362' data-llen='7990:8013'>　中宗中興之業即烈祖申錫之緒而湯孫于以丕承</span><br/>
<span class='tline' id='l363' data-llen='8013:8028'>　於弗替與前篇詞同而㫖微别</span><br/>
<span class='tline' id='l364' data-llen='8028:8039'>　烈祖一章二十二句</span><br/>
<span class='tline' id='l365' data-llen='8039:8048'>𤣥鳥祀髙宗也</span><br/>
<span class='tline' id='l366' data-llen='8048:8071'>　武丁中宗之五世孫恭黙思道商道復興號稱髙宗</span><br/>
<span class='tline' id='l367' data-llen='8071:8098'><a onclick="displayPageImage('KR1c0064', 'WYG', '024-21a' );" name="024-21a" class="pb">[024-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8098:8121'>　　其廟不毁頌髙宗而推本祖德正所以表中興也</span><br/>
<span class='tline' id='l369' data-llen='8121:8144'>　一節自史記述緯書謂娀簡吞墮卵生契鄭氏引以</span><br/>
<span class='tline' id='l370' data-llen='8144:8168'>　箋詩而怪誕不經矣按天命𤣥鳥降而生商只天命</span><br/>
<span class='tline' id='l371' data-llen='8168:8192'>　生商耳盖天命生商之時正𤣥鳥降之時也降者鳥</span><br/>
<span class='tline' id='l372' data-llen='8192:8207'>　之髙飛從上而下非天降之也</span><br/>
<span class='tline' id='l373' data-llen='8207:8230'>　二節方命厥後補正云承上帝命武湯而言不獨命</span><br/>
<span class='tline' id='l374' data-llen='8230:8253'>　湯方命其後奄有九有也商之先后指中宗以下受</span><br/>
<span class='tline' id='l375' data-llen='8253:8276'>　天命而不危殆者其故在武丁之為人孫子也　先</span><br/>
<span class='tline' id='l376' data-llen='8276:8303'><a onclick="displayPageImage('KR1c0064', 'WYG', '024-21b' );" name="024-21b" class="pb">[024-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8303:8326'>　儒作武丁之孫子按武丁之後未聞賢君子孫祭其</span><br/>
<span class='tline' id='l378' data-llen='8326:8349'>　祖考而云命之不殆由於已恐無是理下文又侈陳</span><br/>
<span class='tline' id='l379' data-llen='8349:8371'>　功德更甚矣不如從王肅作武丁為人孫子為妥</span><br/>
<span class='tline' id='l380' data-llen='8371:8394'>　三節武丁之為人孫子也負荷武王之業無不勝焉</span><br/>
<span class='tline' id='l381' data-llen='8394:8417'>　補正云武王成湯也與武王載斾同故諸侯皆建龍</span><br/>
<span class='tline' id='l382' data-llen='8417:8431'>　旂十乘奉大糦以供王祭也</span><br/>
<span class='tline' id='l383' data-llen='8431:8454'>　四節當是時畿内地方千里惟民所居止而肇開封</span><br/>
<span class='tline' id='l384' data-llen='8454:8477'>　域極彼四海無異正域之初焉孟子所謂武丁朝諸</span><br/>
<span class='tline' id='l385' data-llen='8477:8504'><a onclick="displayPageImage('KR1c0064', 'WYG', '024-22a' );" name="024-22a" class="pb">[024-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8504:8513'>　侯有天下是也</span><br/>
<span class='tline' id='l387' data-llen='8513:8536'>　五節今日髙宗之祭四海來格祁祁衆多由景山四</span><br/>
<span class='tline' id='l388' data-llen='8536:8559'>　周之大河以至王都可見殷之受命百世皆宜而百</span><br/>
<span class='tline' id='l389' data-llen='8559:8566'>　禄是荷也</span><br/>
<span class='tline' id='l390' data-llen='8566:8578'>　𤣥鳥一章二十二句</span><br/>
<span class='tline' id='l391' data-llen='8578:8585'>長發大禘也</span><br/>
<span class='tline' id='l392' data-llen='8585:8608'>　禘考詳見周頌雝詩今讀是詩雖未明言禘嚳而首</span><br/>
<span class='tline' id='l393' data-llen='8608:8631'>　云長發其祥又云有娀方將帝立子生商則其為禘</span><br/>
<span class='tline' id='l394' data-llen='8631:8658'><a onclick="displayPageImage('KR1c0064', 'WYG', '024-22b' );" name="024-22b" class="pb">[024-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8658:8681'>　所自出之帝可知也而祖妣並祀如雝所謂既右烈</span><br/>
<span class='tline' id='l396' data-llen='8681:8705'>　考亦右文母可知也國語云𤣥王勤商十四代興盖</span><br/>
<span class='tline' id='l397' data-llen='8705:8728'>　契至湯十有四世也史記相土昭明之子契之孫宋</span><br/>
<span class='tline' id='l398' data-llen='8728:8752'>　𠂻曰相土就封于商此詩作于湯崩之後商書曰七</span><br/>
<span class='tline' id='l399' data-llen='8752:8775'>　世之廟可以觀德則商本七廟相土早為毁廟之祖</span><br/>
<span class='tline' id='l400' data-llen='8775:8798'>　矣詩曰相土烈烈則毁廟未毁廟之主並合食于太</span><br/>
<span class='tline' id='l401' data-llen='8798:8821'>　祖可知也末言卿士阿衡盤庚云兹予大享于先王</span><br/>
<span class='tline' id='l402' data-llen='8821:8844'>　爾祖其從與享之則禘時功臣皆祭可知也周之禘</span><br/>
<span class='tline' id='l403' data-llen='8844:8871'><a onclick="displayPageImage('KR1c0064', 'WYG', '024-23a' );" name="024-23a" class="pb">[024-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8871:8894'>　經無功臣皆祭之文周禮司勲凡有功者銘書於王</span><br/>
<span class='tline' id='l405' data-llen='8894:8917'>　之大常祭於大烝賈疏本孔安國傳謂周時烝祭功</span><br/>
<span class='tline' id='l406' data-llen='8917:8940'>　臣殷時烝嘗俱祭未有烝祭及之而大禘反不及者</span><br/>
<span class='tline' id='l407' data-llen='8940:8963'>　則周因殷禮可知也何休以功臣皆祭為禘不祭為</span><br/>
<span class='tline' id='l408' data-llen='8963:8986'>　祫則臆説矣長發序曰大禘故不言禘太祖雝序言</span><br/>
<span class='tline' id='l409' data-llen='8986:9002'>　禘太祖則大禘可知也故不言大</span><br/>
<span class='tline' id='l410' data-llen='9002:9025'>　一章禹敷下土方三句不是賛禹功只是急須契耳</span><br/>
<span class='tline' id='l411' data-llen='9025:9048'>　言水患既去幅隕既廣而下土安逸使五品不遜百</span><br/>
<span class='tline' id='l412' data-llen='9048:9075'><a onclick="displayPageImage('KR1c0064', 'WYG', '024-23b' );" name="024-23b" class="pb">[024-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9075:9098'>　姓不親將入於禽獸亂之道也故天生契以敷教焉</span><br/>
<span class='tline' id='l414' data-llen='9098:9123'>　二章𤣥王契也歐陽氏曰𤣥深微之意　傳云桓大</span><br/>
<span class='tline' id='l415' data-llen='9123:9146'>　撥治也集傳易大為武盖頌后稷曰思文以衣食足</span><br/>
<span class='tline' id='l416' data-llen='9146:9169'>　而禮義興陳常于時夏也頌契曰桓撥以禮義興則</span><br/>
<span class='tline' id='l417' data-llen='9169:9192'>　禍亂不生干戈不作威武撥亂莫大於此皆表微之</span><br/>
<span class='tline' id='l418' data-llen='9192:9196'>　論</span><br/>
<span class='tline' id='l419' data-llen='9196:9219'>　補正云相土侯國雖强大豈能致海外有截盖契為</span><br/>
<span class='tline' id='l420' data-llen='9219:9242'>　司徒受命敷教而小大之邦莫不通達惟契能以身</span><br/>
<span class='tline' id='l421' data-llen='9242:9269'><a onclick="displayPageImage('KR1c0064', 'WYG', '024-24a' );" name="024-24a" class="pb">[024-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9269:9292'>　先之故其應甚速至相土嗣其世職聲教益烈至於</span><br/>
<span class='tline' id='l423' data-llen='9292:9306'>　海外莫不截然秉其法式也</span><br/>
<span class='tline' id='l424' data-llen='9306:9329'>　三章帝命不違非人不違之謂世無失德則帝命自</span><br/>
<span class='tline' id='l425' data-llen='9329:9352'>　不去之至湯則商家積累之德與上天眷顧之命相</span><br/>
<span class='tline' id='l426' data-llen='9352:9375'>　㑹合故湯之降生即於此時所謂湯齊湯降不遲也</span><br/>
<span class='tline' id='l427' data-llen='9375:9398'>　日躋者脫盡聲色貨利之人欲超然天理清明之境</span><br/>
<span class='tline' id='l428' data-llen='9398:9421'>　界日新又新歴乆見他遲遲不息始終無非一敬式</span><br/>
<span class='tline' id='l429' data-llen='9421:9432'>　于九圍作之君師也</span><br/>
<span class='tline' id='l430' data-llen='9432:9459'><a onclick="displayPageImage('KR1c0064', 'WYG', '024-24b' );" name="024-24b" class="pb">[024-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9459:9482'>　四章五章詩所云方是言湯為方伯天下歸之武王</span><br/>
<span class='tline' id='l432' data-llen='9482:9505'>　載斾以下乃言革夏之事按小球大球謂鄰國聘問</span><br/>
<span class='tline' id='l433' data-llen='9505:9528'>　之玉也為下國綴旒言綱紀諸侯而諸侯之於方伯</span><br/>
<span class='tline' id='l434' data-llen='9528:9551'>　如旌旂之綴於縿固結而不解也小共大共謂屬國</span><br/>
<span class='tline' id='l435' data-llen='9551:9574'>　貢獻之禮也為下國駿厖言驅策諸侯而諸侯之於</span><br/>
<span class='tline' id='l436' data-llen='9574:9591'>　方伯如駿厖之足任使奔走不辭也</span><br/>
<span class='tline' id='l437' data-llen='9591:9614'>　六章湯以武定天下故曰武王猶周書所謂寧王爾</span><br/>
<span class='tline' id='l438' data-llen='9614:9637'>　非謚也䖍敬也秉鉞尚武以敬行之纔見全體聖敬</span><br/>
<span class='tline' id='l439' data-llen='9637:9664'><a onclick="displayPageImage('KR1c0064', 'WYG', '024-25a' );" name="024-25a" class="pb">[024-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9664:9687'>　九州之治不能截然歸於一德以苞有三蘖遂其惡</span><br/>
<span class='tline' id='l441' data-llen='9687:9710'>　行其志故也今莫遂莫達而九有有截者則以初伐</span><br/>
<span class='tline' id='l442' data-llen='9710:9733'>　韋次伐顧次伐昆吾乃伐夏桀苞與蘖並去也湯年</span><br/>
<span class='tline' id='l443' data-llen='9733:9756'>　八十有七始伐夏到得有䖍秉鉞是萬不得己非有</span><br/>
<span class='tline' id='l444' data-llen='9756:9779'>　利天下之心苞有三蘖以下正是如火烈烈之勢猶</span><br/>
<span class='tline' id='l445' data-llen='9779:9795'>　周書所云一戎衣而天下大定也</span><br/>
<span class='tline' id='l446' data-llen='9795:9818'>　七章補正云仲虺之誥曰小大戰戰罔不懼于非辜</span><br/>
<span class='tline' id='l447' data-llen='9818:9841'>　有震且業盖謂此也謂之中葉者在湯為初年自契</span><br/>
<span class='tline' id='l448' data-llen='9841:9868'><a onclick="displayPageImage('KR1c0064', 'WYG', '024-25b' );" name="024-25b" class="pb">[024-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9868:9891'>　以來則為中葉也降于卿士孟子所謂學焉而後臣</span><br/>
<span class='tline' id='l450' data-llen='9891:9908'>　之也　按此章又言阿衡配享之故</span><br/>
<span class='tline' id='l451' data-llen='9908:9931'>　長發七章一章八句四章章七句一章九句一章六</span><br/>
<span class='tline' id='l452' data-llen='9931:9935'>　句</span><br/>
<span class='tline' id='l453' data-llen='9935:9943'>殷武祀髙宗也</span><br/>
<span class='tline' id='l454' data-llen='9943:9966'>　帝乙之世武丁親盡當祧以中興功髙故為百世不</span><br/>
<span class='tline' id='l455' data-llen='9966:9990'>　遷之廟此其祔主於廟之樂歌也𤣥鳥則其時祭之</span><br/>
<span class='tline' id='l456' data-llen='9990:10013'>　樂歌也商頌終於殷武以見商之賢君於此究矣三</span><br/>
<span class='tline' id='l457' data-llen='10013:10040'><a onclick="displayPageImage('KR1c0064', 'WYG', '024-26a' );" name="024-26a" class="pb">[024-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10040:10063'>　百篇始二南而終殷武二南文德也殷武武功也周</span><br/>
<span class='tline' id='l459' data-llen='10063:10086'>　公作立政云克詰兵戎以陟禹之迹王者先文德而</span><br/>
<span class='tline' id='l460' data-llen='10086:10109'>　後武功文以經之武以緯之内治修外夷服而王道</span><br/>
<span class='tline' id='l461' data-llen='10109:10113'>　備</span><br/>
<span class='tline' id='l462' data-llen='10113:10136'>　一章撻彼殷武奮伐荆楚其蓄勢在恭黙思道來運</span><br/>
<span class='tline' id='l463' data-llen='10136:10159'>　籌决勝削平禍亂威服四夷在此一舉　補正云荆</span><br/>
<span class='tline' id='l464' data-llen='10159:10182'>　楚之地川谷盤亘山林深阻羣蠻雜居各保其險故</span><br/>
<span class='tline' id='l465' data-llen='10182:10198'>　必入其阻致其衆然後能盡平之</span><br/>
<span class='tline' id='l466' data-llen='10198:10225'><a onclick="displayPageImage('KR1c0064', 'WYG', '024-26b' );" name="024-26b" class="pb">[024-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10225:10248'>　二章居國南鄉言其地近為聲教所加不比氐羌之</span><br/>
<span class='tline' id='l468' data-llen='10248:10271'>　逺也乃逺者曰商是常而近者敢不至乎既克之又</span><br/>
<span class='tline' id='l469' data-llen='10271:10285'>　以文告責之所以服其心也</span><br/>
<span class='tline' id='l470' data-llen='10285:10308'>　三章勿予禍適盖商道先罸後賞故諸侯凛凛以禍</span><br/>
<span class='tline' id='l471' data-llen='10308:10327'>　謫為懼稼穡匪解則可以免咎乃自度語</span><br/>
<span class='tline' id='l472' data-llen='10327:10350'>　四章以下天命降監一節正中興之本商邑翼翼一</span><br/>
<span class='tline' id='l473' data-llen='10350:10373'>　節是中興之盛以保我後生便引起下章作廟之意</span><br/>
<span class='tline' id='l474' data-llen='10373:10388'>　或以下章為武丁考室者謬也</span><br/>
<span class='tline' id='l475' data-llen='10388:10415'><a onclick="displayPageImage('KR1c0064', 'WYG', '024-27a' );" name="024-27a" class="pb">[024-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10415:10436'>　殷武六章三章章六句二章章七句一章五句</span><br/>
<span class='tline' id='l477' data-llen='10436:10459'>　　楚雄南服立國在江漢之間其强最乆周以前世</span><br/>
<span class='tline' id='l478' data-llen='10459:10482'>　　系無所考武王封熊繹為楚子春秋莊公之世楚</span><br/>
<span class='tline' id='l479' data-llen='10482:10505'>　　皆書荆至僖元年乃書楚人伐鄭李氏樗曰世亂</span><br/>
<span class='tline' id='l480' data-llen='10505:10528'>　　則先叛世治則後服當湯之時不敢抗衡及商中</span><br/>
<span class='tline' id='l481' data-llen='10528:10551'>　　微為中國患此髙宗所以伐之也文武之時亦未</span><br/>
<span class='tline' id='l482' data-llen='10551:10574'>　　聞為患厲王之後然後大邦為讎宣王所以伐之</span><br/>
<span class='tline' id='l483' data-llen='10574:10597'>　　也郝敬援二南為證謂天下有道則荆楚首善則</span><br/>
<span class='tline' id='l484' data-llen='10597:10624'><a onclick="displayPageImage('KR1c0064', 'WYG', '024-27b' );" name="024-27b" class="pb">[024-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10624:10647'>　　非也夫文王之化及於江漢之間乃德化之成非</span><br/>
<span class='tline' id='l486' data-llen='10647:10670'>　　岐西後而江漢轉先也盖楚最難服天下視為向</span><br/>
<span class='tline' id='l487' data-llen='10670:10693'>　　背責一不享之楚而天下莫敢不享責一不王之</span><br/>
<span class='tline' id='l488' data-llen='10693:10716'>　　楚而天下莫敢不王平荆楚者平天下之大機也</span><br/>
<span class='tline' id='l489' data-llen='10716:10738'>　　故詩人頌武丁中興之功先叙奮伐荆楚之績</span><br/>
<span class='tline' id='l490' data-llen='10738:10754'>　商頌五篇十六章一百五十四句</span><br/>
<span class='tline' id='l491' data-llen='10754:10757'>　</span><br/>
<span class='tline' id='l492' data-llen='10757:10768'>　詩序補義卷二十四</span><br/>
</p>
<p><br/>
</p>
  </div>
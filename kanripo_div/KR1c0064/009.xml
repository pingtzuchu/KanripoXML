<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0064', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　詩序補義卷九</span><br/>
<span class='tline' id='l10' data-llen='198:219'>　　　　　　　　　　石泉縣知縣姜炳璋撰</span><br/>
<span class='tline' id='l11' data-llen='219:223'>　魏</span><br/>
<span class='tline' id='l12' data-llen='223:246'>　　説者謂諸國有世家小序得據以為説惟魏與鄶</span><br/>
<span class='tline' id='l13' data-llen='246:269'>　　史遷所不能述故其美刺皆湮没不傳可證詩序</span><br/>
<span class='tline' id='l14' data-llen='269:292'>　　非子夏所授受按鄶滅於東遷之前魏滅於魯閔</span><br/>
<span class='tline' id='l15' data-llen='292:315'>　　公之世子夏生於春秋季世相去二百餘年安得</span><br/>
<span class='tline' id='l16' data-llen='315:341'><a onclick="displayPageImage('KR1c0064', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='341:364'>　　逆溯其世次而曲為之説且諸篇之序國史所傳</span><br/>
<span class='tline' id='l18' data-llen='364:387'>　　國既就滅史亦隨亡魯史拾遺乃於殘編斷簡中</span><br/>
<span class='tline' id='l19' data-llen='387:410'>　　得此二國之詩世已不可考矣於此見國史考核</span><br/>
<span class='tline' id='l20' data-llen='410:433'>　　之詳記載之慎孔門傳信之確而不敢以鑿空無</span><br/>
<span class='tline' id='l21' data-llen='433:456'>　　據者惑後人之見聞也史記曹世家世次甚明今</span><br/>
<span class='tline' id='l22' data-llen='456:479'>　　所云昭公共公皆後序之辭其在古序亦何嘗有</span><br/>
<span class='tline' id='l23' data-llen='479:502'>　　一篇指為某公乎而以是為疑則凡註書一有未</span><br/>
<span class='tline' id='l24' data-llen='502:515'>　　詳其餘說皆不足信矣</span><br/>
<span class='tline' id='l25' data-llen='515:541'><a onclick="displayPageImage('KR1c0064', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='541:564'>葛屨刺褊也　魏地陿隘其民機巧趨利其君儉嗇褊</span><br/>
<span class='tline' id='l27' data-llen='564:574'>　急而無徳以將之</span><br/>
<span class='tline' id='l28' data-llen='574:597'>　此於風詩别立一格蓋風人從未説出所以刺之之</span><br/>
<span class='tline' id='l29' data-llen='597:620'>　故而此詩明言之以儉本美徳原無可刺儉而太過</span><br/>
<span class='tline' id='l30' data-llen='620:643'>　至於褊急則不能無譏矣詩人之意正使後世驕侈</span><br/>
<span class='tline' id='l31' data-llen='643:667'>　惰慢者不得以是詩為口實也通篇最喫𦂳在好人</span><br/>
<span class='tline' id='l32' data-llen='667:690'>　二字蓋當時之卿大夫有爵位者非可與賤者伍也</span><br/>
<span class='tline' id='l33' data-llen='690:704'>　提出好人來以明所刺之人</span><br/>
<span class='tline' id='l34' data-llen='704:730'><a onclick="displayPageImage('KR1c0064', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='730:753'>　此篇賦也首章從屨説到裳説到要説到領要襋亦</span><br/>
<span class='tline' id='l36' data-llen='753:776'>　女手所縫説者言治其要襋而大人即服之不待女</span><br/>
<span class='tline' id='l37' data-llen='776:799'>　功之詳備不知衣裳自有制度豈有即治要襋而便</span><br/>
<span class='tline' id='l38' data-llen='799:822'>　可服之之理朱鬱儀言衣之綻裂或治其要或治其</span><br/>
<span class='tline' id='l39' data-llen='822:845'>　襋略補緝之而好人遂以為服也此似不見其可刺</span><br/>
<span class='tline' id='l40' data-llen='845:849'>　也</span><br/>
<span class='tline' id='l41' data-llen='849:872'>　二章左辟讓也以右為上故讓而避左也揥所以摘</span><br/>
<span class='tline' id='l42' data-llen='872:888'>　髪象骨為之婦人之飾也　恭錄</span><br/>
<span class='tline' id='l43' data-llen='888:914'><a onclick="displayPageImage('KR1c0064', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='914:937'>折中云魏之風俗大約男事耕耘垢衣敝履而見客則</span><br/>
<span class='tline' id='l45' data-llen='937:960'>必致敬女操井臼裙布釵荆而行禮則必致飾故葛屨</span><br/>
<span class='tline' id='l46' data-llen='960:983'>之人皆能宛然左辟縫裳之女有時佩其象揥乃實事</span><br/>
<span class='tline' id='l47' data-llen='983:1006'>也此則儉而有禮更無可刺所可刺者以其心褊也蓋</span><br/>
<span class='tline' id='l48' data-llen='1006:1029'>俗過於儉則有計較錙銖吝嗇廹狹之意惟此以為刺</span><br/>
<span class='tline' id='l49' data-llen='1029:1048'>而餘無譏焉嘉其所已能而勉其所未至也</span><br/>
<span class='tline' id='l50' data-llen='1048:1063'>　葛屨二章一章六句一章五句</span><br/>
<span class='tline' id='l51' data-llen='1063:1086'>　　傳以好人指縫裳之女而左辟又引婦至門夫揖</span><br/>
<span class='tline' id='l52' data-llen='1086:1112'><a onclick="displayPageImage('KR1c0064', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1112:1135'>　　而入不敢當尊之禮象揥所以為飾此説自通然</span><br/>
<span class='tline' id='l54' data-llen='1135:1158'>　　以褊心刺娶婦之人未免費解不如集傳好人訓</span><br/>
<span class='tline' id='l55' data-llen='1158:1172'>　　大人而刺褊之意更醒也</span><br/>
<span class='tline' id='l56' data-llen='1172:1192'>汾沮洳刺儉也　其君儉以能勤刺不得禮也</span><br/>
<span class='tline' id='l57' data-llen='1192:1215'>　天下豈有人君而躬自采莫者哉采桑婦人之事即</span><br/>
<span class='tline' id='l58' data-llen='1215:1238'>　公行公族儼然大夫魏俗雖儉亦不至此況君乎如</span><br/>
<span class='tline' id='l59' data-llen='1238:1261'>　英如玉正所謂如圭如璧者以是為公路公族綽有</span><br/>
<span class='tline' id='l60' data-llen='1261:1284'>　餘地尚何儉不中禮之刺或云即不稱其服意未聞</span><br/>
<span class='tline' id='l61' data-llen='1284:1310'><a onclick="displayPageImage('KR1c0064', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1310:1333'>　如英如玉而服猶不稱也惟何氏楷云彼其之子指</span><br/>
<span class='tline' id='l63' data-llen='1333:1356'>　君子在下位者蓋所美在之子而所刺在公路也魏</span><br/>
<span class='tline' id='l64' data-llen='1356:1379'>　俗儉嗇有君子其人者文質彬彬為俗儀表詩人目</span><br/>
<span class='tline' id='l65' data-llen='1379:1402'>　擊其時卿大夫惟是褊心故賛其人以為絶不類今</span><br/>
<span class='tline' id='l66' data-llen='1402:1425'>　之為公路者伐檀深賛君子以刺貪意亦猶是所謂</span><br/>
<span class='tline' id='l67' data-llen='1425:1436'>　美乙而刺在甲者也</span><br/>
<span class='tline' id='l68' data-llen='1436:1459'>　一章集傳興也沮洳雖下猶有美菜可採喻之子雖</span><br/>
<span class='tline' id='l69' data-llen='1459:1482'>　賤猶有美徳可稱蓋彼其之子才猷外著與公路相</span><br/>
<span class='tline' id='l70' data-llen='1482:1508'><a onclick="displayPageImage('KR1c0064', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1508:1525'>　反但覺彼則風采此殊樸遬可刺也</span><br/>
<span class='tline' id='l72' data-llen='1525:1548'>　二章以汾之一方逺於國興之子在下逺於朝也如</span><br/>
<span class='tline' id='l73' data-llen='1548:1571'>　英宜從集傳言其風華文物掩映於水湄也尤與儉</span><br/>
<span class='tline' id='l74' data-llen='1571:1577'>　嗇相反</span><br/>
<span class='tline' id='l75' data-llen='1577:1600'>　三章無度以才猷言如英以威儀言如玉則統内外</span><br/>
<span class='tline' id='l76' data-llen='1600:1618'>　言之君子比徳於玉如之則備乎徳矣</span><br/>
<span class='tline' id='l77' data-llen='1618:1629'>　汾沮洳三章章六句</span><br/>
<span class='tline' id='l78' data-llen='1629:1652'>　　或曰汾為晉水公路公行公族為晉官此晉詩而</span><br/>
<span class='tline' id='l79' data-llen='1652:1678'><a onclick="displayPageImage('KR1c0064', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1678:1701'>　　采之魏地者竊以為不然地理志汾水出于太原</span><br/>
<span class='tline' id='l81' data-llen='1701:1724'>　　西南入河王氏謂入河之處即魏舊國所謂南枕</span><br/>
<span class='tline' id='l82' data-llen='1724:1747'>　　河曲北涉汾水是也如言汾者即為晉何異言江</span><br/>
<span class='tline' id='l83' data-llen='1747:1770'>　　漢者即為秦地哉吳有太宰陳鄭宋魯亦有太宰</span><br/>
<span class='tline' id='l84' data-llen='1770:1793'>　　鄭有少正魯亦有少正晉有公行齊亦有公行安</span><br/>
<span class='tline' id='l85' data-llen='1793:1816'>　　見晉有是官而魏獨無之魏之官明見於詩況左</span><br/>
<span class='tline' id='l86' data-llen='1816:1839'>　　傳晉但有公族公行餘子而無公路也季札於魏</span><br/>
<span class='tline' id='l87' data-llen='1839:1862'>　　風曰泱泱乎大而婉儉而易行以此二詩觀之誠</span><br/>
<span class='tline' id='l88' data-llen='1862:1888'><a onclick="displayPageImage('KR1c0064', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1888:1911'>　　有合矣武公篡唐日即于侈已渺不相涉曲沃以</span><br/>
<span class='tline' id='l90' data-llen='1911:1934'>　　前魏尚無恙晉太史安得即採詩於魏地乎皆不</span><br/>
<span class='tline' id='l91' data-llen='1934:1943'>　　辨而知者也</span><br/>
<span class='tline' id='l92' data-llen='1943:1966'>園有桃刺時也　大夫憂其君國小而廹而儉以嗇不</span><br/>
<span class='tline' id='l93' data-llen='1966:1986'>　能用其民而無徳教日以侵削故作是詩也</span><br/>
<span class='tline' id='l94' data-llen='1986:2009'>　刺時者刺時政也辨説國小而廹日以侵削者得之</span><br/>
<span class='tline' id='l95' data-llen='2009:2015'>　餘非是</span><br/>
<span class='tline' id='l96' data-llen='2015:2038'>　王風黍離作於既亡之後故其辭怨而歸之于天曰</span><br/>
<span class='tline' id='l97' data-llen='2038:2064'><a onclick="displayPageImage('KR1c0064', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2064:2087'>　此何人哉不忍斥其人諱之也園有桃作於將亡之</span><br/>
<span class='tline' id='l99' data-llen='2087:2110'>　日故其思憂而責之于人曰彼人是哉不欲寛其罪</span><br/>
<span class='tline' id='l100' data-llen='2110:2133'>　警之也朱子謂國小無政無政無善政也後序但云</span><br/>
<span class='tline' id='l101' data-llen='2133:2156'>　儉嗇箋又云民無以戰豈詩意乎蓋國勢日削强大</span><br/>
<span class='tline' id='l102' data-llen='2156:2179'>　見陵其君茍簡為心其大臣偷惰成習詩人憂之而</span><br/>
<span class='tline' id='l103' data-llen='2179:2202'>　作歌彼昏不知轉謂之驕責其露才揚已正坐不思</span><br/>
<span class='tline' id='l104' data-llen='2202:2226'>　耳若能思之便知朝露之危不可終日𤼵憤自雄自</span><br/>
<span class='tline' id='l105' data-llen='2226:2249'>　不容己是篇一氣六折自已心事全在一憂字喚醒</span><br/>
<span class='tline' id='l106' data-llen='2249:2275'><a onclick="displayPageImage('KR1c0064', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2275:2298'>　羣迷全在一思字至其所憂之事所思之故則俱在</span><br/>
<span class='tline' id='l108' data-llen='2298:2309'>　筆墨之外托興之中</span><br/>
<span class='tline' id='l109' data-llen='2309:2332'>　范家相云棘之實棗也桃與棗皆落實於秋詩人因</span><br/>
<span class='tline' id='l110' data-llen='2332:2355'>　所見以起興見其隕落將為人所取食故目擊而生</span><br/>
<span class='tline' id='l111' data-llen='2355:2378'>　憂士季本謂未仕之稱非也此詩哀愁婉轉是大夫</span><br/>
<span class='tline' id='l112' data-llen='2378:2401'>　憂國之辭當從箋訓事謂不知我者以我所言之事</span><br/>
<span class='tline' id='l113' data-llen='2401:2407'>　為驕也</span><br/>
<span class='tline' id='l114' data-llen='2407:2430'>　人君之職在論相兩言彼人是哉彼人曰是孰敢以</span><br/>
<span class='tline' id='l115' data-llen='2430:2456'><a onclick="displayPageImage('KR1c0064', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2456:2479'>　為非茍延旦夕終日泄泄而以其君國拱手輸之晉</span><br/>
<span class='tline' id='l117' data-llen='2479:2483'>　也</span><br/>
<span class='tline' id='l118' data-llen='2483:2495'>　園有桃二章章十二句</span><br/>
<span class='tline' id='l119' data-llen='2495:2518'>陟岵孝子行役思念父母也　國廹而數侵削役乎大</span><br/>
<span class='tline' id='l120' data-llen='2518:2533'>　國父母兄弟離散而作是詩也</span><br/>
<span class='tline' id='l121' data-llen='2533:2556'>　補正自古無子别父母之詩葢仁人孝子不忍一日</span><br/>
<span class='tline' id='l122' data-llen='2556:2579'>　離親而宿於外至以征役逺行則暌隔之傷意外之</span><br/>
<span class='tline' id='l123' data-llen='2579:2602'>　慮有不忍出諸口者故必待辭家就途之後始自言</span><br/>
<span class='tline' id='l124' data-llen='2602:2628'><a onclick="displayPageImage('KR1c0064', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2628:2651'>　其瞻望之情也不言已慮父母之疾痛衰羸但言父</span><br/>
<span class='tline' id='l126' data-llen='2651:2672'>　母憫已之勞悴懼已之棄捐隠深悱惻之辭也</span><br/>
<span class='tline' id='l127' data-llen='2672:2695'>　序曰孝子行役思念父母則詩為孝子自作登山望</span><br/>
<span class='tline' id='l128' data-llen='2695:2705'>　親正孝子之情也</span><br/>
<span class='tline' id='l129' data-llen='2705:2728'>　爾雅釋山多草木岵無草木屺傳言無草木曰岵有</span><br/>
<span class='tline' id='l130' data-llen='2728:2747'>　草木曰屺正與釋山相反集傳未正其誤</span><br/>
<span class='tline' id='l131' data-llen='2747:2770'>　王氏聞句嗟乃一字句也　夙夜無已箋作勉勵之</span><br/>
<span class='tline' id='l132' data-llen='2770:2793'>　辭與上嗟字不相呌應而上慎一頓亦無力集傳為</span><br/>
<span class='tline' id='l133' data-llen='2793:2819'><a onclick="displayPageImage('KR1c0064', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2819:2823'>　優</span><br/>
<span class='tline' id='l135' data-llen='2823:2846'>　遊子行役所懼死亡父母與兄之心一也故曰止曰</span><br/>
<span class='tline' id='l136' data-llen='2846:2869'>　棄曰死皆一意也止者止其地棄者棄我不歸皆含</span><br/>
<span class='tline' id='l137' data-llen='2869:2881'>　死宇末章方明㸃出耳</span><br/>
<span class='tline' id='l138' data-llen='2881:2891'>　陟岵三章章六句</span><br/>
<span class='tline' id='l139' data-llen='2891:2911'>十畆之間刺時也　言其國削小民無所居焉</span><br/>
<span class='tline' id='l140' data-llen='2911:2934'>　刺時者刺時事之不可為也桑者桑婦也穆天子傳</span><br/>
<span class='tline' id='l141' data-llen='2934:2957'>　居范宫以觀桑者是也采桑豈男子之事此詩葢朝</span><br/>
<span class='tline' id='l142' data-llen='2957:2983'><a onclick="displayPageImage('KR1c0064', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2983:3006'>　士之婦勸其君子歸隠而詩人述之以刺時也魏國</span><br/>
<span class='tline' id='l144' data-llen='3006:3029'>　削弱上下困敝君子仕於其朝不得行其志其室家</span><br/>
<span class='tline' id='l145' data-llen='3029:3052'>　勸之也曰十畆之間此採桑之婦閑閑自得吾將與</span><br/>
<span class='tline' id='l146' data-llen='3052:3075'>　子還兮不能鬱鬱居此也又曰吾將與子逝兮長徃</span><br/>
<span class='tline' id='l147' data-llen='3075:3098'>　而不返也夫賢者不得其所而室家有歸隠之辭其</span><br/>
<span class='tline' id='l148' data-llen='3098:3121'>　為時可知故曰刺時也春秋之世田制未壊魏國雖</span><br/>
<span class='tline' id='l149' data-llen='3121:3144'>　小豈至一夫受田十畆箋謬也十畆之間東萊吕氏</span><br/>
<span class='tline' id='l150' data-llen='3144:3167'>　謂甚言之未可為定數也一云五畆之宅合兩家所</span><br/>
<span class='tline' id='l151' data-llen='3167:3193'><a onclick="displayPageImage('KR1c0064', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3193:3199'>　授言之</span><br/>
<span class='tline' id='l153' data-llen='3199:3211'>　十畆之間二章章三句</span><br/>
<span class='tline' id='l154' data-llen='3211:3234'>伐檀刺貪也　在位貪鄙無功而受祿君子不得進仕</span><br/>
<span class='tline' id='l155' data-llen='3234:3238'>　爾</span><br/>
<span class='tline' id='l156' data-llen='3238:3261'>　朱子從序說而少變之蓋本孔叢子于伐檀見賢者</span><br/>
<span class='tline' id='l157' data-llen='3261:3284'>　之先事後得也然美在君子則刺在貪夫故註孟子</span><br/>
<span class='tline' id='l158' data-llen='3284:3307'>　不素餐章仍用序説箋云上三句為君子之人不得</span><br/>
<span class='tline' id='l159' data-llen='3307:3330'>　仕進也不稼不穡四句為在位貪鄙無功而受祿也</span><br/>
<span class='tline' id='l160' data-llen='3330:3356'><a onclick="displayPageImage('KR1c0064', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3356:3365'>　足盡此篇大意</span><br/>
<span class='tline' id='l162' data-llen='3365:3388'>　大烹以養聖賢而今日有不然者君子才可任國猶</span><br/>
<span class='tline' id='l163' data-llen='3388:3411'>　檀木之可以為車也乃坎坎伐檀而反有河干之寘</span><br/>
<span class='tline' id='l164' data-llen='3411:3434'>　但見河水清漣伊人冷落而佌佌有穀者何多也於</span><br/>
<span class='tline' id='l165' data-llen='3434:3457'>　是呼而問之曰爾不稼不穡何以取我之禾三百廛</span><br/>
<span class='tline' id='l166' data-llen='3457:3480'>　乎爾不狩不獵何以瞻爾之庭有懸貆乎食於人而</span><br/>
<span class='tline' id='l167' data-llen='3480:3503'>　無以治人是素餐也彼河干之君子不素餐而不與</span><br/>
<span class='tline' id='l168' data-llen='3503:3526'>　之餐爾何以居其位食其祿而不自返乎義本詩緝</span><br/>
<span class='tline' id='l169' data-llen='3526:3553'><a onclick="displayPageImage('KR1c0064', 'WYG', '009-10a' );" name="009-10a" class="pb">[009-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3553:3576'>　傳云坎坎伐檀聲木之堅故伐之勞重檀之難得不</span><br/>
<span class='tline' id='l171' data-llen='3576:3599'>　重伐之勞也河水清且漣猗猶云泌水樂飢正與取</span><br/>
<span class='tline' id='l172' data-llen='3599:3622'>　三百廛庭有懸貆相反蓋伐檀二句已反照起小人</span><br/>
<span class='tline' id='l173' data-llen='3622:3645'>　無才而任用河水句已反照起小人得志而受禄故</span><br/>
<span class='tline' id='l174' data-llen='3645:3668'>　呼而問之素餐本直刺小人此又於君子身上反照</span><br/>
<span class='tline' id='l175' data-llen='3668:3675'>　刺意更婉</span><br/>
<span class='tline' id='l176' data-llen='3675:3698'>　伐檀三句興也若作君子實事則輿人一流似非君</span><br/>
<span class='tline' id='l177' data-llen='3698:3704'>　子之業</span><br/>
<span class='tline' id='l178' data-llen='3704:3731'><a onclick="displayPageImage('KR1c0064', 'WYG', '009-10b' );" name="009-10b" class="pb">[009-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3731:3754'>　補正此與碩鼠相表裏三百廛三百億三百囷乃下</span><br/>
<span class='tline' id='l180' data-llen='3754:3777'>　所以奉上且於禾曰取則為取於下明矣古者民風</span><br/>
<span class='tline' id='l181' data-llen='3777:3800'>　淳厚田獵獲禽必獻于上豳詩所謂言私其豵獻豜</span><br/>
<span class='tline' id='l182' data-llen='3800:3807'>　于公是也</span><br/>
<span class='tline' id='l183' data-llen='3807:3830'>　輻也者欲其直指也故下云河水清且直輪取其轉</span><br/>
<span class='tline' id='l184' data-llen='3830:3851'>　淪小風水成文轉如輪也詩人用字之精如此</span><br/>
<span class='tline' id='l185' data-llen='3851:3861'>　伐檀三章章九句</span><br/>
<span class='tline' id='l186' data-llen='3861:3884'>碩鼠刺重歛也　國人刺其君蠶食於民不修其政貪</span><br/>
<span class='tline' id='l187' data-llen='3884:3911'><a onclick="displayPageImage('KR1c0064', 'WYG', '009-11a' );" name="009-11a" class="pb">[009-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3911:3921'>　而畏人若大鼠也</span><br/>
<span class='tline' id='l189' data-llen='3921:3944'>　辨説此亦托於碩鼠以刺其有司之辭未必直以碩</span><br/>
<span class='tline' id='l190' data-llen='3944:3951'>　鼠比君也</span><br/>
<span class='tline' id='l191' data-llen='3951:3974'>　是時卿大夫各有采地横征于私邑故詩人述其民</span><br/>
<span class='tline' id='l192' data-llen='3974:3997'>　刺有司之言誦之於朝以刺其君也唐仲友詩解以</span><br/>
<span class='tline' id='l193' data-llen='3997:4020'>　碩鼠為愛君之至其以此乎通篇為民將去之辭著</span><br/>
<span class='tline' id='l194' data-llen='4020:4043'>　眼在誰之永號一語君門萬里拊膺長號其君不聞</span><br/>
<span class='tline' id='l195' data-llen='4043:4066'>　也涕泗入告而壅不之達也惟舍之以去庻不哀呼</span><br/>
<span class='tline' id='l196' data-llen='4066:4093'><a onclick="displayPageImage('KR1c0064', 'WYG', '009-11b' );" name="009-11b" class="pb">[009-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4093:4116'>　斯土耳詩人述其辭而歸結于此以見嗸嗸滿野呼</span><br/>
<span class='tline' id='l198' data-llen='4116:4139'>　籲莫知人心一失君將何恃使魏君聞之先去掊克</span><br/>
<span class='tline' id='l199' data-llen='4139:4150'>　之吏而後國可安也</span><br/>
<span class='tline' id='l200' data-llen='4150:4173'>　一章連呼鼠而女之怨毒之深也集傳顧念也不念</span><br/>
<span class='tline' id='l201' data-llen='4173:4196'>　我仰事俯育但取脂膏而朘之耳碩鼠且貪且畏是</span><br/>
<span class='tline' id='l202' data-llen='4196:4219'>　貪有司伎俩逝徃也言徃矣將去女矣適彼樂土正</span><br/>
<span class='tline' id='l203' data-llen='4219:4226'>　找足去女</span><br/>
<span class='tline' id='l204' data-llen='4226:4249'>　二章莫我肯徳我以為脂膏彼以為錙銖耳我以為</span><br/>
<span class='tline' id='l205' data-llen='4249:4276'><a onclick="displayPageImage('KR1c0064', 'WYG', '009-12a' );" name="009-12a" class="pb">[009-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4276:4299'>　額外之求彼以為奉上之義耳直者不敢望其分外</span><br/>
<span class='tline' id='l207' data-llen='4299:4318'>　施恩只是無碩鼠之貪殘便是直道宜民</span><br/>
<span class='tline' id='l208' data-llen='4318:4341'>　三章聶夷中詩二月賣新絲五月糶新穀即食我苗</span><br/>
<span class='tline' id='l209' data-llen='4341:4364'>　之謂也不言穀而言黍麥者額外之征也不言實而</span><br/>
<span class='tline' id='l210' data-llen='4364:4387'>　言苗者稱貸之益也誰之永號言樂郊無碩鼠則誰</span><br/>
<span class='tline' id='l211' data-llen='4387:4395'>　使之永號也</span><br/>
<span class='tline' id='l212' data-llen='4395:4405'>　碩鼠三章章八句</span><br/>
<span class='tline' id='l213' data-llen='4405:4428'>　　讀伐檀碩鼠二篇魏固亡于貪殘而不亡於儉嗇</span><br/>
<span class='tline' id='l214' data-llen='4428:4455'><a onclick="displayPageImage('KR1c0064', 'WYG', '009-12b' );" name="009-12b" class="pb">[009-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4455:4478'>　　也然以儉嗇始必以貪殘終聖人之道中而已儉</span><br/>
<span class='tline' id='l216' data-llen='4478:4501'>　　而失中安于庸鄙苟延旦夕其於經國大猷一似</span><br/>
<span class='tline' id='l217' data-llen='4501:4524'>　　夏蟲之不可以語氷説苑云邯鄲子陽園人忘桃</span><br/>
<span class='tline' id='l218' data-llen='4524:4547'>　　則知之其亡也不知務小者亦忘大也儉嗇之極</span><br/>
<span class='tline' id='l219' data-llen='4547:4570'>　　必至貪殘猶之老莊之後必為申韓其勢然乎魏</span><br/>
<span class='tline' id='l220' data-llen='4570:4593'>　　風七篇次第井然葢簡編頗約秦火之後未經龎</span><br/>
<span class='tline' id='l221' data-llen='4593:4605'>　　雜故血脈貫通如此</span><br/>
<span class='tline' id='l222' data-llen='4605:4628'>　　此七篇中先王良法宛然具在其輿服則衣裳佩</span><br/>
<span class='tline' id='l223' data-llen='4628:4655'><a onclick="displayPageImage('KR1c0064', 'WYG', '009-13a' );" name="009-13a" class="pb">[009-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4655:4678'>　　飾一衷于古無瓊弁玉纓之侈也檀車輪輻一本</span><br/>
<span class='tline' id='l225' data-llen='4678:4701'>　　考工無小戎二廣之竒也其官制則公路公行公</span><br/>
<span class='tline' id='l226' data-llen='4701:4724'>　　族非如晉之以異姓卿之子為之也其役法則兄</span><br/>
<span class='tline' id='l227' data-llen='4724:4747'>　　留弟行户無兩役非如唐風之父母何食也其田</span><br/>
<span class='tline' id='l228' data-llen='4747:4770'>　　制十畆曰場圃其外曰外圃一夫百畆曰廛井田</span><br/>
<span class='tline' id='l229' data-llen='4770:4793'>　　之制燦若列眉即孟子所謂鄉田同井也其男務</span><br/>
<span class='tline' id='l230' data-llen='4793:4816'>　　稼穡其女事蠶桑歌謡止以抒憂狩獵所以講武</span><br/>
<span class='tline' id='l231' data-llen='4816:4839'>　　而刺滛之作無聞是以有忠臣有孝子有如玉之</span><br/>
<span class='tline' id='l232' data-llen='4839:4866'><a onclick="displayPageImage('KR1c0064', 'WYG', '009-13b' );" name="009-13b" class="pb">[009-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4866:4889'>　　君子有退隠之髙人士媿素餐而不貪民避碩鼠</span><br/>
<span class='tline' id='l234' data-llen='4889:4912'>　　而不叛非先王之遺澤猶有存焉者乎季札曰以</span><br/>
<span class='tline' id='l235' data-llen='4912:4933'>　　徳輔之則明主也蓋深慕乎其風之近古也</span><br/>
<span class='tline' id='l236' data-llen='4933:4956'>　　詩所云魏者周同姓之國東遷後乃為晉滅則其</span><br/>
<span class='tline' id='l237' data-llen='4956:4979'>　　詩多西周詩也蘓氏疑皆為晉而作此猶以其列</span><br/>
<span class='tline' id='l238' data-llen='4979:5002'>　　于唐風之前也檜之序于鄭逺矣亦以為檜詩皆</span><br/>
<span class='tline' id='l239' data-llen='5002:5025'>　　為鄭作是蘓氏之意謂西周不應有風也成康而</span><br/>
<span class='tline' id='l240' data-llen='5025:5048'>　　後幽厲以前太史之所採者安在況衛武鄭桓㤗</span><br/>
<span class='tline' id='l241' data-llen='5048:5075'><a onclick="displayPageImage('KR1c0064', 'WYG', '009-14a' );" name="009-14a" class="pb">[009-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5075:5098'>　　仲之屬明在西周乎朱傳國風之首二南以用之</span><br/>
<span class='tline' id='l243' data-llen='5098:5121'>　　閨門鄉黨邦國而化天下十三國則亦領在樂官</span><br/>
<span class='tline' id='l244' data-llen='5121:5136'>　　以時存肄此西京舊典如此</span><br/>
<span class='tline' id='l245' data-llen='5136:5151'>　魏國七篇十八章百二十八句</span><br/>
<span class='tline' id='l246' data-llen='5151:5154'>　</span><br/>
<span class='tline' id='l247' data-llen='5154:5157'>　</span><br/>
<span class='tline' id='l248' data-llen='5157:5160'>　</span><br/>
<span class='tline' id='l249' data-llen='5160:5163'>　</span><br/>
<span class='tline' id='l250' data-llen='5163:5190'><a onclick="displayPageImage('KR1c0064', 'WYG', '009-14b' );" name="009-14b" class="pb">[009-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5190:5193'>　</span><br/>
<span class='tline' id='l252' data-llen='5193:5196'>　</span><br/>
<span class='tline' id='l253' data-llen='5196:5199'>　</span><br/>
<span class='tline' id='l254' data-llen='5199:5202'>　</span><br/>
<span class='tline' id='l255' data-llen='5202:5205'>　</span><br/>
<span class='tline' id='l256' data-llen='5205:5208'>　</span><br/>
<span class='tline' id='l257' data-llen='5208:5211'>　</span><br/>
<span class='tline' id='l258' data-llen='5211:5220'>　詩序補義卷九</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0123', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:198'>欽定四庫全書　　　　　經部一</span>
<span class='tline' id='l9' data-llen='198:215'>　易學象數論　　　　　　易𩔖</span>
<span class='tline' id='l10' data-llen='215:221'>　　提要</span>
<span class='tline' id='l11' data-llen='221:241'>　　　　<span class='krp-note'>臣/</span>等謹案易學象數論六卷</span>
<span class='tline' id='l12' data-llen='241:264'>　　　國朝黄宗羲撰宗羲字太沖號梨洲餘姚人明</span>
<span class='tline' id='l13' data-llen='264:287'>　　　　御史尊素之子也博學通經多所著述其南</span>
<span class='tline' id='l14' data-llen='287:310'>　　　　雷文案中當日自序作是書之㫖云易廣大</span>
<span class='tline' id='l15' data-llen='310:333'>　　　　無所不備自九流百家借之以行其説而易</span>
<span class='tline' id='l16' data-llen='333:359'><a onclick="displayPageImage('KR1a0123', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='359:382'>　　　　之本意反晦世儒過視象數以為絶學故為</span>
<span class='tline' id='l18' data-llen='382:405'>　　　　所欺今一一疏通之知其于易本了無干涉</span>
<span class='tline' id='l19' data-llen='405:428'>　　　　而後反求程傳亦廓清之一端又稱王輔嗣</span>
<span class='tline' id='l20' data-llen='428:451'>　　　　注簡當而無浮義而病朱子添入康節先天</span>
<span class='tline' id='l21' data-llen='451:474'>　　　　之學為添一障盖易至京房焦延夀而流為</span>
<span class='tline' id='l22' data-llen='474:497'>　　　　方術至宋陳摶而岐入道家學者失其初㫖</span>
<span class='tline' id='l23' data-llen='497:520'>　　　　彌推衍而轇轕彌増宗羲病其末派之支離</span>
<span class='tline' id='l24' data-llen='520:543'>　　　　先糾其本原之依托前三卷論河圖洛書先</span>
<span class='tline' id='l25' data-llen='543:569'><a onclick="displayPageImage('KR1a0123', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='569:592'>　　　　天方位納甲納音月建卦氣卦變互卦筮法</span>
<span class='tline' id='l27' data-llen='592:615'>　　　　占法而附以所著之原象為内篇皆象也後</span>
<span class='tline' id='l28' data-llen='615:638'>　　　　三卷論太元乾鑿度元苞潛虚洞極洪範數</span>
<span class='tline' id='l29' data-llen='638:661'>　　　　皇極數以及六壬太乙遁甲為外篇皆數也</span>
<span class='tline' id='l30' data-llen='661:684'>　　　　大㫖謂聖人以象示人有八卦之象六爻之</span>
<span class='tline' id='l31' data-llen='684:707'>　　　　象象形之象爻位之象反對之象方位之象</span>
<span class='tline' id='l32' data-llen='707:730'>　　　　互體之象七者備而象窮矣後儒之為偽象</span>
<span class='tline' id='l33' data-llen='730:753'>　　　　者納甲也動爻也卦變也先天也四者雜而</span>
<span class='tline' id='l34' data-llen='753:779'><a onclick="displayPageImage('KR1a0123', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='779:802'>　　　　七者晦矣故是編崇七象而斥四象而七者</span>
<span class='tline' id='l36' data-llen='802:825'>　　　　之中又必求其合于古以辨象學之訛又遁</span>
<span class='tline' id='l37' data-llen='825:848'>　　　　甲太乙六壬三書世謂之三式皆主九宫以</span>
<span class='tline' id='l38' data-llen='848:871'>　　　　參詳人事是編以鄭康成之太乙行九宫法</span>
<span class='tline' id='l39' data-llen='871:894'>　　　　證太乙以吳越春秋之占法國語伶州鳩之</span>
<span class='tline' id='l40' data-llen='894:917'>　　　　對證六壬而云後世皆失其傳以訂數學之</span>
<span class='tline' id='l41' data-llen='917:940'>　　　　失其持論皆有依據盖宗羲究心象數故一</span>
<span class='tline' id='l42' data-llen='940:963'>　　　　一洞曉其始末而得其瑕疵非但據理空談</span>
<span class='tline' id='l43' data-llen='963:989'><a onclick="displayPageImage('KR1a0123', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='989:1012'>　　　　不能中其要害者比也惟本宋薛季宣之説</span>
<span class='tline' id='l45' data-llen='1012:1035'>　　　　以河圖為即後世圖經洛書為即後世地志</span>
<span class='tline' id='l46' data-llen='1035:1065'>　　　　顧命之河圖即今之黄冊則未<img height='20' width='20' alt='&amp;KR0693' title='KR0693' src='https://raw.githubusercontent.com/kanripo/KR-Gaiji/master/images/KR0693.png'/>主持太過</span>
<span class='tline' id='l47' data-llen='1065:1088'>　　　　至矯枉過正轉使傳陳摶之學者得據經典</span>
<span class='tline' id='l48' data-llen='1088:1111'>　　　　而反脣是其一失然其宏綱巨目辨論精詳</span>
<span class='tline' id='l49' data-llen='1111:1134'>　　　　與胡渭圖書辨惑均可謂有功易道者矣乾</span>
<span class='tline' id='l50' data-llen='1134:1151'>　　　　隆四十六年十二月恭校上</span>
<span class='tline' id='l51' data-llen='1151:1183'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l52' data-llen='1183:1209'><a onclick="displayPageImage('KR1a0123', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1209:1234'>　　　　　　　總　校　官　<span class='krp-note'>臣/</span>　陸　費　墀</span>
</p>
<p>
</p>
  </div>
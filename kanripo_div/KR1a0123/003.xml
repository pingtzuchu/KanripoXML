<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0123', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　易學象數論卷三</span><br/>
<span class='tline' id='l10' data-llen='200:220'>　　　　　　　　　　　　餘姚黄宗羲撰</span><br/>
<span class='tline' id='l11' data-llen='220:226'>　　原象</span><br/>
<span class='tline' id='l12' data-llen='226:249'>聖人以象示人有八卦之象六畫之象象形之象爻位</span><br/>
<span class='tline' id='l13' data-llen='249:272'>之象反對之象方位之象互體之象七者而象窮矣後</span><br/>
<span class='tline' id='l14' data-llen='272:295'>儒之為偽象者納甲也動爻也卦變也先天也四者雜</span><br/>
<span class='tline' id='l15' data-llen='295:318'>而七者晦矣吾觀聖人之繫辭六爻必有總象以為之</span><br/>
<span class='tline' id='l16' data-llen='318:344'><a onclick="displayPageImage('KR1a0123', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='344:367'>綱紀而後一爻有一爻之分象以為之脉絡學易者詳</span><br/>
<span class='tline' id='l18' data-llen='367:390'>分象而畧總象則象先之㫖亦晦矣劉長民鈎深索隠</span><br/>
<span class='tline' id='l19' data-llen='390:413'>圖每談總象又雜四者而為言以是不免穿鑿附㑹之</span><br/>
<span class='tline' id='l20' data-llen='413:425'>病羲故别著之以為象學</span><br/>
<span class='tline' id='l21' data-llen='425:428'>　</span><br/>
<span class='tline' id='l22' data-llen='428:431'>　</span><br/>
<span class='tline' id='l23' data-llen='431:454'>東方蒼龍七宿角亢氐房心尾箕子丑月黄昏蒼龍入</span><br/>
<span class='tline' id='l24' data-llen='454:477'>地故曰濳寅卯月角宿昏見天淵之分故曰在淵辰巳</span><br/>
<span class='tline' id='l25' data-llen='477:503'><a onclick="displayPageImage('KR1a0123', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='503:526'>月蒼龍昏見天田星下故曰見龍在田午未月龍星昏</span><br/>
<span class='tline' id='l27' data-llen='526:549'>中於天故曰在天申酉月大火西流龍將入地故曰夕</span><br/>
<span class='tline' id='l28' data-llen='549:572'>惕戌亥月平旦龍見於東北晝晦其形故曰亢魏獻子</span><br/>
<span class='tline' id='l29' data-llen='572:595'>問龍於蔡墨蔡墨曰周易有之在乾之姤云云若不朝</span><br/>
<span class='tline' id='l30' data-llen='595:613'>夕見誰能物之龍非星也豈得朝夕見乎</span><br/>
<span class='tline' id='l31' data-llen='613:616'>　</span><br/>
<span class='tline' id='l32' data-llen='616:619'>　</span><br/>
<span class='tline' id='l33' data-llen='619:642'>氷霜之候農功未施直方大田疇之經界也三之含章</span><br/>
<span class='tline' id='l34' data-llen='642:668'><a onclick="displayPageImage('KR1a0123', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='668:691'>黍稷華秀也四之括囊穫稻納稼也五之黄裳授衣載</span><br/>
<span class='tline' id='l36' data-llen='691:714'>績也上龍戰野塞向墐戸春秋傳曰凡土功龍見而畢</span><br/>
<span class='tline' id='l37' data-llen='714:717'>務</span><br/>
<span class='tline' id='l38' data-llen='717:720'>　</span><br/>
<span class='tline' id='l39' data-llen='720:723'>　</span><br/>
<span class='tline' id='l40' data-llen='723:746'>屯難之時凄然有墟墓之象盤大石桓豐碑所以下棺</span><br/>
<span class='tline' id='l41' data-llen='746:769'>者林中墓木叢生之處上之泣血孝子也二之不字婺</span><br/>
<span class='tline' id='l42' data-llen='769:792'>婦也五之屯膏取蕭祭脂也班如馬行别其類左氏有</span><br/>
<span class='tline' id='l43' data-llen='792:818'><a onclick="displayPageImage('KR1a0123', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='818:826'>班馬之聲是也</span><br/>
<span class='tline' id='l45' data-llen='826:829'>　</span><br/>
<span class='tline' id='l46' data-llen='829:832'>　</span><br/>
<span class='tline' id='l47' data-llen='832:855'>陽為師隂為弟子包為傳道擊為解惑氣稟如桎梏物</span><br/>
<span class='tline' id='l48' data-llen='855:878'>欲如金夫玩物喪志徇聞見者困山無草木之為童為</span><br/>
<span class='tline' id='l49' data-llen='878:890'>道日損獨露性真亦童也</span><br/>
<span class='tline' id='l50' data-llen='890:893'>　</span><br/>
<span class='tline' id='l51' data-llen='893:896'>　</span><br/>
<span class='tline' id='l52' data-llen='896:922'><a onclick="displayPageImage('KR1a0123', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='922:945'>需為飲食農者飲食所自出也需郊需沙需泥需穴皆</span><br/>
<span class='tline' id='l54' data-llen='945:968'>農事也血即洫字需血者致力於溝洫由是而嵗功成</span><br/>
<span class='tline' id='l55' data-llen='968:991'>矣故得酒食以速客古者穴居農事興而出穴農事畢</span><br/>
<span class='tline' id='l56' data-llen='991:1002'>而入穴此四上之義也</span><br/>
<span class='tline' id='l57' data-llen='1002:1005'>　</span><br/>
<span class='tline' id='l58' data-llen='1005:1008'>　</span><br/>
<span class='tline' id='l59' data-llen='1008:1031'>訟與獄異此亦一是非彼亦一是非皆訟也初之小有</span><br/>
<span class='tline' id='l60' data-llen='1031:1054'>言枝葉之辯也二不能自持其説三唯諾無别白四如</span><br/>
<span class='tline' id='l61' data-llen='1054:1080'><a onclick="displayPageImage('KR1a0123', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1080:1103'>漢儒堅守師説五如孟子之闢楊墨上則小言破道直</span><br/>
<span class='tline' id='l63' data-llen='1103:1121'>待得不見自家有是世間有非斯無訟矣</span><br/>
<span class='tline' id='l64' data-llen='1121:1124'>　</span><br/>
<span class='tline' id='l65' data-llen='1124:1127'>　</span><br/>
<span class='tline' id='l66' data-llen='1127:1150'>天子六師將皆命卿故六爻皆軍將也將不從中制六</span><br/>
<span class='tline' id='l67' data-llen='1150:1173'>五者中軍之佐而非天子内卦為行軍之象故曰師出</span><br/>
<span class='tline' id='l68' data-llen='1173:1196'>曰在師中外卦為養兵之象左次者在閭左而不發田</span><br/>
<span class='tline' id='l69' data-llen='1196:1215'>有禽者農隙講武開國承家者兵民不分也</span><br/>
<span class='tline' id='l70' data-llen='1215:1241'><a onclick="displayPageImage('KR1a0123', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1241:1244'>　</span><br/>
<span class='tline' id='l72' data-llen='1244:1247'>　</span><br/>
<span class='tline' id='l73' data-llen='1247:1270'>王者巡狩諸侯來朝皆畋獵講武故五爻皆諸侯也上</span><br/>
<span class='tline' id='l74' data-llen='1270:1289'>之為无首者處在荒服逺於敎化非梗化也</span><br/>
<span class='tline' id='l75' data-llen='1289:1292'>　</span><br/>
<span class='tline' id='l76' data-llen='1292:1295'>　</span><br/>
<span class='tline' id='l77' data-llen='1295:1318'>大畜小畜皆畜乾也遇艮而止其畜宜也風以散之而</span><br/>
<span class='tline' id='l78' data-llen='1318:1341'>言畜者以風行天上則為罡風不能及下而下畜矣下</span><br/>
<span class='tline' id='l79' data-llen='1341:1367'><a onclick="displayPageImage('KR1a0123', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1367:1390'>三爻取畜牧為義初為始生之犢往來自恣故曰復自</span><br/>
<span class='tline' id='l81' data-llen='1390:1413'>道二則已受羈靮故曰牽三則已在轅下故曰輿上三</span><br/>
<span class='tline' id='l82' data-llen='1413:1436'>爻取畜積為義四言惕出五言富鄰上言既處其指一</span><br/>
<span class='tline' id='l83' data-llen='1436:1439'>也</span><br/>
<span class='tline' id='l84' data-llen='1439:1442'>　</span><br/>
<span class='tline' id='l85' data-llen='1442:1445'>　</span><br/>
<span class='tline' id='l86' data-llen='1445:1468'>西方七宿為白虎乾兑當之初當昴昴為白衣故素履</span><br/>
<span class='tline' id='l87' data-llen='1468:1491'>二當畢昴畢間為天街故履道坦坦三當觜參觜為虎</span><br/>
<span class='tline' id='l88' data-llen='1491:1517'><a onclick="displayPageImage('KR1a0123', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1517:1540'>首故咥人四當奎奎為虎尾故云履虎尾五當婁在虎</span><br/>
<span class='tline' id='l90' data-llen='1540:1563'>尾之上卦中言履者指此一爻故云夬履上當胃胃為</span><br/>
<span class='tline' id='l91' data-llen='1563:1577'>天倉明則天下和平故云考祥</span><br/>
<span class='tline' id='l92' data-llen='1577:1580'>　</span><br/>
<span class='tline' id='l93' data-llen='1580:1583'>　</span><br/>
<span class='tline' id='l94' data-llen='1583:1606'>否泰之往來一嵗之寒暑也兩卦内爻同為拔茅而時</span><br/>
<span class='tline' id='l95' data-llen='1606:1629'>異泰之拔茅言拔地而生也野火燒不盡春風吹又生</span><br/>
<span class='tline' id='l96' data-llen='1629:1652'>包荒之象无平不陂无往不復者薈蔚參差之貌否之</span><br/>
<span class='tline' id='l97' data-llen='1652:1678'><a onclick="displayPageImage('KR1a0123', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1678:1701'>拔茅言隕落而根撥也野有死麕白茅包之故包承包</span><br/>
<span class='tline' id='l99' data-llen='1701:1724'>羞皆取用於茅也當泰則隂亦為美在人民則不富以</span><br/>
<span class='tline' id='l100' data-llen='1724:1747'>鄰大道為公也在女則為帝乙之妹不自有其貴也在</span><br/>
<span class='tline' id='l101' data-llen='1747:1770'>土則為城隍可以守禦也當否則陽亦無用四之委於</span><br/>
<span class='tline' id='l102' data-llen='1770:1788'>天命五之憂亡上之望治徒袖手旁觀耳</span><br/>
<span class='tline' id='l103' data-llen='1788:1791'>　</span><br/>
<span class='tline' id='l104' data-llen='1791:1794'>　</span><br/>
<span class='tline' id='l105' data-llen='1794:1817'>彖言大同爻則天下為家各親其親各子其子之事也</span><br/>
<span class='tline' id='l106' data-llen='1817:1843'><a onclick="displayPageImage('KR1a0123', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='1843:1866'>故同必以族家庭為一族宗黨為一族山林為一族城</span><br/>
<span class='tline' id='l108' data-llen='1866:1889'>市為一族軍旅為一族田野為一族其事同則其心不</span><br/>
<span class='tline' id='l109' data-llen='1889:1905'>得不同離事以為同而後謂之君子</span><br/>
<span class='tline' id='l110' data-llen='1905:1908'>　</span><br/>
<span class='tline' id='l111' data-llen='1908:1911'>　</span><br/>
<span class='tline' id='l112' data-llen='1911:1934'>大有者以覲禮為象无交害者覲亦交也大車所載之</span><br/>
<span class='tline' id='l113' data-llen='1934:1957'>庭實在道者享於天子上公三享侯伯再享子男一享</span><br/>
<span class='tline' id='l114' data-llen='1957:1980'>匪其彭者彭盛貌束帛加璧以致庭實匹馬卓上九馬</span><br/>
<span class='tline' id='l115' data-llen='1980:2006'><a onclick="displayPageImage('KR1a0123', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2006:2029'>隨之儀文盛矣而將之以恭敬匪僅儀文也交如者天</span><br/>
<span class='tline' id='l117' data-llen='2029:2052'>子賜侯氏以車服答其貢賦也自天祐之者侯氏肉袒</span><br/>
<span class='tline' id='l118' data-llen='2052:2067'>告聽事於廟門天子辭以歸寧也</span><br/>
<span class='tline' id='l119' data-llen='2067:2070'>　</span><br/>
<span class='tline' id='l120' data-llen='2070:2073'>　</span><br/>
<span class='tline' id='l121' data-llen='2073:2096'>謙以五禮為象初屬吉禮祭祀之道求之於隂一謙也</span><br/>
<span class='tline' id='l122' data-llen='2096:2119'>求之於陽一謙也故曰謙謙二屬凶禮哭踊皆鳴也无</span><br/>
<span class='tline' id='l123' data-llen='2119:2142'>不利者大小通行之謂嘉禮以親萬民故屬之鄰者邦</span><br/>
<span class='tline' id='l124' data-llen='2142:2168'><a onclick="displayPageImage('KR1a0123', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2168:2191'>國賔禮以親邦國故屬之行師屬軍禮有鐘鼓曰伐故</span><br/>
<span class='tline' id='l126' data-llen='2191:2209'>亦鳴也五禮以忠信為主三之一陽是也</span><br/>
<span class='tline' id='l127' data-llen='2209:2212'>　</span><br/>
<span class='tline' id='l128' data-llen='2212:2215'>　</span><br/>
<span class='tline' id='l129' data-llen='2215:2238'>謙豫兩卦一禮一樂雷出地而後有聲故五為宫貞疾</span><br/>
<span class='tline' id='l130' data-llen='2238:2261'>恒不死者陽氣不可滅而出也冥豫有渝者祀神之樂</span><br/>
<span class='tline' id='l131' data-llen='2261:2284'>謂之冥豫渝則變其聲不用商也角如雉登木鳴初應</span><br/>
<span class='tline' id='l132' data-llen='2284:2307'>震木而鳴也中聲所止而徵生宫天也徵地也磬鼓長</span><br/>
<span class='tline' id='l133' data-llen='2307:2333'><a onclick="displayPageImage('KR1a0123', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2333:2356'>而狹以象天股短而厚以象地二居中當徵故如石張</span><br/>
<span class='tline' id='l135' data-llen='2356:2379'>羽為宫其細已甚則為靡靡之樂三之盱睢亡國之音</span><br/>
<span class='tline' id='l136' data-llen='2379:2392'>也四則八音克諧故為朋盍</span><br/>
<span class='tline' id='l137' data-llen='2392:2395'>　</span><br/>
<span class='tline' id='l138' data-llen='2395:2398'>　</span><br/>
<span class='tline' id='l139' data-llen='2398:2421'>震春也兑秋也初至四有離象三至上有坎象夏與冬</span><br/>
<span class='tline' id='l140' data-llen='2421:2444'>也又互為艮巽六子皆備具乾坤之徳故元亨利貞爻</span><br/>
<span class='tline' id='l141' data-llen='2444:2467'>以隨前為義初隨二二隨三三隨四四隨五五隨上不</span><br/>
<span class='tline' id='l142' data-llen='2467:2493'><a onclick="displayPageImage('KR1a0123', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2493:2516'>論比應初隨二中正故出門有功二隨三失初故係小</span><br/>
<span class='tline' id='l144' data-llen='2516:2539'>子三隨四失二故係丈夫四隨五故有獲而凶五隨上</span><br/>
<span class='tline' id='l145' data-llen='2539:2562'>詩云縶之維之于焉嘉客故孚于嘉上居天位人道已</span><br/>
<span class='tline' id='l146' data-llen='2562:2579'>畢無所復隨則隨於神故有西山之享</span><br/>
<span class='tline' id='l147' data-llen='2579:2582'>　</span><br/>
<span class='tline' id='l148' data-llen='2582:2585'>　</span><br/>
<span class='tline' id='l149' data-llen='2585:2608'>艮為門闕所謂象魏也㢲以申命有號令之義以號令</span><br/>
<span class='tline' id='l150' data-llen='2608:2631'>縣之於象魏當蠱壞之時不得不以此感動人心先甲</span><br/>
<span class='tline' id='l151' data-llen='2631:2657'><a onclick="displayPageImage('KR1a0123', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2657:2680'>三日後甲三日周禮挾日而藏之鄭云從甲至甲謂之</span><br/>
<span class='tline' id='l153' data-llen='2680:2692'>挾日此先甲後甲之義與</span><br/>
<span class='tline' id='l154' data-llen='2692:2695'>　</span><br/>
<span class='tline' id='l155' data-llen='2695:2698'>　</span><br/>
<span class='tline' id='l156' data-llen='2698:2721'>臨似夾畫之震觀似夾畫之艮震為雷八月雷始收聲</span><br/>
<span class='tline' id='l157' data-llen='2721:2744'>則非震之時矣故曰有凶艮為鬼門又為宫闕地上有</span><br/>
<span class='tline' id='l158' data-llen='2744:2767'>木而為鬼門宫闕者天子宗廟之象故有盥薦之事臨</span><br/>
<span class='tline' id='l159' data-llen='2767:2790'>本體為澤加坤其上是澤之厚者故水深而甘觀本體</span><br/>
<span class='tline' id='l160' data-llen='2790:2816'><a onclick="displayPageImage('KR1a0123', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='2816:2835'>為風加坤其下是風之培者故能化及童女</span><br/>
<span class='tline' id='l162' data-llen='2835:2838'>　</span><br/>
<span class='tline' id='l163' data-llen='2838:2841'>　</span><br/>
<span class='tline' id='l164' data-llen='2841:2864'>噬嗑有圜土之象九四寘之圜土者也初上則司冦之</span><br/>
<span class='tline' id='l165' data-llen='2864:2887'>屬在圜土之中宜以困苦象之而二三四五皆言飲食</span><br/>
<span class='tline' id='l166' data-llen='2887:2910'>何也周禮曰以圜土聚敎罷民先王之設刑官所以輔</span><br/>
<span class='tline' id='l167' data-llen='2910:2933'>敎官之不逮非欲以斬刈之也以燕享祭祀之心革縲</span><br/>
<span class='tline' id='l168' data-llen='2933:2956'>絏桎梏之事膚者膚鼎也腊肉者腊鼎也乾胏者二骨</span><br/>
<span class='tline' id='l169' data-llen='2956:2983'><a onclick="displayPageImage('KR1a0123', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='2983:3006'>以並也乾肉者腵脩也陳鼎時膚為下故二噬膚腵脩</span><br/>
<span class='tline' id='l171' data-llen='3006:3019'>主婦所設最後故五噬乾肉</span><br/>
<span class='tline' id='l172' data-llen='3019:3022'>　</span><br/>
<span class='tline' id='l173' data-llen='3022:3025'>　</span><br/>
<span class='tline' id='l174' data-llen='3025:3048'>離有繼明之象而賁變離之四爻日月相抱持也其六</span><br/>
<span class='tline' id='l175' data-llen='3048:3071'>爻皆有天文之象初當軫軫為車在下而未出地故曰</span><br/>
<span class='tline' id='l176' data-llen='3071:3094'>舍車二當須女故曰賁其須須女之上為天漢三之濡</span><br/>
<span class='tline' id='l177' data-llen='3094:3117'>如言天漢也四之白馬言天駟也五之束帛言織女也</span><br/>
<span class='tline' id='l178' data-llen='3117:3144'><a onclick="displayPageImage('KR1a0123', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3144:3167'>五居君位故以天孫當之白賁者西宫白帝也其象爼</span><br/>
<span class='tline' id='l180' data-llen='3167:3190'>豆五隂為足一陽為牀由鼎而升於爼者為膚為魚貫</span><br/>
<span class='tline' id='l181' data-llen='3190:3214'>魚者饋食禮魚用鮒十有五而爼縮載是也籩豆之實水</span><br/>
<span class='tline' id='l182' data-llen='3214:3237'>土之品故有碩果五爻數竒故言魚上爻數偶故言果</span><br/>
<span class='tline' id='l183' data-llen='3237:3247'>鼎爼竒而籩豆偶也</span><br/>
<span class='tline' id='l184' data-llen='3247:3250'>　</span><br/>
<span class='tline' id='l185' data-llen='3250:3253'>　</span><br/>
<span class='tline' id='l186' data-llen='3253:3276'>剥復為本末陽在木上為末剥也陽在木下為本復也</span><br/>
<span class='tline' id='l187' data-llen='3276:3303'><a onclick="displayPageImage('KR1a0123', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3303:3326'>七日者剥之上九為一日反對之即復之上六為二日</span><br/>
<span class='tline' id='l189' data-llen='3326:3349'>去復逺故迷六五為三日土再覆為敦隂氣重也六四</span><br/>
<span class='tline' id='l190' data-llen='3349:3372'>為四日在七日之中故云中行六三為五日頻者中道</span><br/>
<span class='tline' id='l191' data-llen='3372:3395'>而又往之謂六二為六日與復相近故休初九為七日</span><br/>
<span class='tline' id='l192' data-llen='3395:3418'>七日似逺同一卦體故云不逺坤體本虚任人來往一</span><br/>
<span class='tline' id='l193' data-llen='3418:3429'>陽横亘其下有闗之象</span><br/>
<span class='tline' id='l194' data-llen='3429:3432'>　</span><br/>
<span class='tline' id='l195' data-llen='3432:3435'>　</span><br/>
<span class='tline' id='l196' data-llen='3435:3462'><a onclick="displayPageImage('KR1a0123', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3462:3485'>天下之无妄者莫如五榖春稼秋穯時侯不爽或遭旱</span><br/>
<span class='tline' id='l198' data-llen='3485:3508'>澇則无所用其耕穫菑畬有牛亦且繋之趨吉避凶人</span><br/>
<span class='tline' id='l199' data-llen='3508:3531'>所同然雖甚愚者未嘗以求疾眚為事乃忽然而至是</span><br/>
<span class='tline' id='l200' data-llen='3531:3554'>出於非望者也於是逐妄迷復喪其固有故惟置身於</span><br/>
<span class='tline' id='l201' data-llen='3554:3577'>榮枯得喪之外而後能无妄三所繋之牛即畜畜六四</span><br/>
<span class='tline' id='l202' data-llen='3577:3600'>之童牛在大畜居艮體為邑人在无妄居震體為行人</span><br/>
<span class='tline' id='l203' data-llen='3600:3627'><a onclick="displayPageImage('KR1a0123', 'WYG', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span><br/>
<span class='tline' id='l204' data-llen='3627:3650'>大畜亦以畜牧為義下三爻皆取象於馬以乾為馬也</span><br/>
<span class='tline' id='l205' data-llen='3650:3680'>有厲利已馬而病厲不可行者也二之説輹<img height='20' width='20' alt='&amp;KR0034' title='KR0034' src='https://raw.githubusercontent.com/kanripo/KR-Gaiji/master/images/KR0034.png'/>駕之馬</span><br/>
<span class='tline' id='l206' data-llen='3680:3703'>也唯三為艮馬則知初二皆不艮矣三至上有離象故</span><br/>
<span class='tline' id='l207' data-llen='3703:3726'>四為童牛艮為黔喙故五為豕牙艮象門闕是豕在牢</span><br/>
<span class='tline' id='l208' data-llen='3726:3749'>牛在宫者也艮為徑路路在天上則為天衢何天衢者</span><br/>
<span class='tline' id='l209' data-llen='3749:3755'>其天駟與</span><br/>
<span class='tline' id='l210' data-llen='3755:3758'>　</span><br/>
<span class='tline' id='l211' data-llen='3758:3761'>　</span><br/>
<span class='tline' id='l212' data-llen='3761:3788'><a onclick="displayPageImage('KR1a0123', 'WYG', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span><br/>
<span class='tline' id='l213' data-llen='3788:3811'>卦中二陽養人四隂待養初不能養民惟剥民以自養</span><br/>
<span class='tline' id='l214' data-llen='3811:3834'>如後世之君誅求無厭故二三顛拂無告亂世之民也</span><br/>
<span class='tline' id='l215' data-llen='3834:3857'>上九分田制地徇民好惡故四五皆得其養雖待哺之</span><br/>
<span class='tline' id='l216' data-llen='3857:3874'>民有若飢虎亦應之不倦治世之民也</span><br/>
<span class='tline' id='l217' data-llen='3874:3877'>　</span><br/>
<span class='tline' id='l218' data-llen='3877:3880'>　</span><br/>
<span class='tline' id='l219' data-llen='3880:3903'>初六在㢲體㢲為本上六在己巳當㢲位㢲又為木二</span><br/>
<span class='tline' id='l220' data-llen='3903:3926'>木在外以夾四陽四陽互體為二乾乾為君為父二木</span><br/>
<span class='tline' id='l221' data-llen='3926:3953'><a onclick="displayPageImage('KR1a0123', 'WYG', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span><br/>
<span class='tline' id='l222' data-llen='3953:3976'>夾君父是棺椁之象養生者不足以當大事惟送死可</span><br/>
<span class='tline' id='l223' data-llen='3976:3999'>以當大事送死不嫌於大過也孔子曰五十以學易可</span><br/>
<span class='tline' id='l224' data-llen='3999:4022'>以無大過矣言可以無死也原始反終知死生之説故</span><br/>
<span class='tline' id='l225' data-llen='4022:4037'>可以無死與朝聞夕死同一義矣</span><br/>
<span class='tline' id='l226' data-llen='4037:4040'>　</span><br/>
<span class='tline' id='l227' data-llen='4040:4043'>　</span><br/>
<span class='tline' id='l228' data-llen='4043:4066'>坎為水又為月月臨子午則潮盛水與月同一氣也内</span><br/>
<span class='tline' id='l229' data-llen='4066:4089'>三爻言水之在天地間外三爻言人之治水初六水始</span><br/>
<span class='tline' id='l230' data-llen='4089:4116'><a onclick="displayPageImage('KR1a0123', 'WYG', '003-13b' );" name="003-13b" class="pb">[003-13b] <img width="20"  src="/static/img/kanseki-5.png"/></a></span><br/>
<span class='tline' id='l231' data-llen='4116:4139'>導源江河之坎窞也六三萬川歸之大海之坎窞也水</span><br/>
<span class='tline' id='l232' data-llen='4139:4162'>為天地間大患在治之得人樽酒簋貳巡行治水者以</span><br/>
<span class='tline' id='l233' data-llen='4162:4185'>勞之也五不盈九川滌源九澤既陂也徽纆黑索也叢</span><br/>
<span class='tline' id='l234' data-llen='4185:4208'>棘聚大木若棘也治水用索挽木以塞決口皆不順水</span><br/>
<span class='tline' id='l235' data-llen='4208:4221'>性故績用不成三嵗不得也</span><br/>
<span class='tline' id='l236' data-llen='4221:4224'>　</span><br/>
<span class='tline' id='l237' data-llen='4224:4227'>　</span><br/>
<span class='tline' id='l238' data-llen='4227:4250'>明兩作在天為日在地為火内卦日也外卦火也初為</span><br/>
<span class='tline' id='l239' data-llen='4250:4277'><a onclick="displayPageImage('KR1a0123', 'WYG', '003-14a' );" name="003-14a" class="pb">[003-14a] <img width="20"  src="/static/img/kanseki-5.png"/></a></span><br/>
<span class='tline' id='l240' data-llen='4277:4300'>始旦二為日中三為日昃日運於上人事作於下四之</span><br/>
<span class='tline' id='l241' data-llen='4300:4323'>焚如心火上炎進退失序也五之沱若水為火所逼也</span><br/>
<span class='tline' id='l242' data-llen='4323:4346'>王用出征兵猶火也不戢自焚君子退藏於宻猶火藏</span><br/>
<span class='tline' id='l243' data-llen='4346:4353'>於木石而已</span><br/>
<span class='tline' id='l244' data-llen='4353:4356'>　</span><br/>
<span class='tline' id='l245' data-llen='4356:4359'>　</span><br/>
<span class='tline' id='l246' data-llen='4359:4382'>自有此身不能離感應偽往則偽來誠往則誠來思慮</span><br/>
<span class='tline' id='l247' data-llen='4382:4405'>纔動肺肝已見無一而非感也人惟求感人不求自感</span><br/>
<span class='tline' id='l248' data-llen='4405:4432'><a onclick="displayPageImage('KR1a0123', 'WYG', '003-14b' );" name="003-14b" class="pb">[003-14b] <img width="20"  src="/static/img/kanseki-5.png"/></a></span><br/>
<span class='tline' id='l249' data-llen='4432:4455'>逆詐億不信見有人已故有往來不逆詐不億不信不</span><br/>
<span class='tline' id='l250' data-llen='4455:4478'>信者吾亦信之往來之路窮斯之為真感君子以虚受</span><br/>
<span class='tline' id='l251' data-llen='4478:4491'>人心尚為下而况於口舌乎</span><br/>
<span class='tline' id='l252' data-llen='4491:4494'>　</span><br/>
<span class='tline' id='l253' data-llen='4494:4497'>　</span><br/>
<span class='tline' id='l254' data-llen='4497:4520'>蘇子瞻曰自其變者而觀之則天地曾不能以一瞬自</span><br/>
<span class='tline' id='l255' data-llen='4520:4543'>其不變者而觀之則物與我皆無盡也人但知男女飲</span><br/>
<span class='tline' id='l256' data-llen='4543:4566'>食之為恒事盡力與造化相摶造化以至變者為恒人</span><br/>
<span class='tline' id='l257' data-llen='4566:4593'><a onclick="displayPageImage('KR1a0123', 'WYG', '003-15a' );" name="003-15a" class="pb">[003-15a] <img width="20"  src="/static/img/kanseki-5.png"/></a></span><br/>
<span class='tline' id='l258' data-llen='4593:4616'>以其求恒者受變苟知乾坤成毁不離俄頃則恒久之</span><br/>
<span class='tline' id='l259' data-llen='4616:4631'>道得矣故爻多以飲食男女為象</span><br/>
<span class='tline' id='l260' data-llen='4631:4634'>　</span><br/>
<span class='tline' id='l261' data-llen='4634:4637'>　</span><br/>
<span class='tline' id='l262' data-llen='4637:4660'>遯為重畫之㢲壯為重畫之兑㢲之象為雞故初之遯</span><br/>
<span class='tline' id='l263' data-llen='4660:4683'>尾雄雞自斷其尾者也上之蜚遯風雨如晦雞鳴不已</span><br/>
<span class='tline' id='l264' data-llen='4683:4706'>鼓翼而飛者也兑之象為羊統一卦而言之皆有羊象</span><br/>
<span class='tline' id='l265' data-llen='4706:4729'>焉初者羊之足趾也羊以角觸而趾用其力故曰壯于</span><br/>
<span class='tline' id='l266' data-llen='4729:4756'><a onclick="displayPageImage('KR1a0123', 'WYG', '003-15b' );" name="003-15b" class="pb">[003-15b] <img width="20"  src="/static/img/kanseki-5.png"/></a></span><br/>
<span class='tline' id='l267' data-llen='4756:4759'>趾</span><br/>
<span class='tline' id='l268' data-llen='4759:4762'>　</span><br/>
<span class='tline' id='l269' data-llen='4762:4765'>　</span><br/>
<span class='tline' id='l270' data-llen='4765:4788'>晉有日行黄道之象内三爻為夜外三爻為晝夜行為</span><br/>
<span class='tline' id='l271' data-llen='4788:4811'>人目所不見故摧如愁如遲明出海萬目睽睽此衆允</span><br/>
<span class='tline' id='l272' data-llen='4811:4834'>也帝堯時日南至纒虚虚為䑕也六五矢得矢箭籌也</span><br/>
<span class='tline' id='l273' data-llen='4834:4857'>用之以算日次角東方七宿之首自虚至此七宿日行</span><br/>
<span class='tline' id='l274' data-llen='4857:4863'>一周天矣</span><br/>
<span class='tline' id='l275' data-llen='4863:4890'><a onclick="displayPageImage('KR1a0123', 'WYG', '003-16a' );" name="003-16a" class="pb">[003-16a] <img width="20"  src="/static/img/kanseki-5.png"/></a></span><br/>
<span class='tline' id='l276' data-llen='4890:4893'>　</span><br/>
<span class='tline' id='l277' data-llen='4893:4896'>　</span><br/>
<span class='tline' id='l278' data-llen='4896:4919'>明夷有日食之象初在食限去合朔尚逺故曰三日不</span><br/>
<span class='tline' id='l279' data-llen='4919:4942'>食二為初虧四為食甚五為復圓上為入地曰左股左</span><br/>
<span class='tline' id='l280' data-llen='4942:4965'>腹者日月俱東行日遲月疾其食也日在右而月從左</span><br/>
<span class='tline' id='l281' data-llen='4965:4988'>追及之故日食必先於左若日在左則與月不相及矣</span><br/>
<span class='tline' id='l282' data-llen='4988:4991'>　</span><br/>
<span class='tline' id='l283' data-llen='4991:4994'>　</span><br/>
<span class='tline' id='l284' data-llen='4994:5021'><a onclick="displayPageImage('KR1a0123', 'WYG', '003-16b' );" name="003-16b" class="pb">[003-16b] <img width="20"  src="/static/img/kanseki-5.png"/></a></span><br/>
<span class='tline' id='l285' data-llen='5021:5044'>或問文中子家人之象子曰明内而齊外蓋離㢲之卦</span><br/>
<span class='tline' id='l286' data-llen='5044:5067'>也一陽一隂相配於中有父母夫婦之象焦延夀以上</span><br/>
<span class='tline' id='l287' data-llen='5067:5085'>爻為宗廟五為君在家人則君位為父矣</span><br/>
<span class='tline' id='l288' data-llen='5085:5088'>　</span><br/>
<span class='tline' id='l289' data-llen='5088:5091'>　</span><br/>
<span class='tline' id='l290' data-llen='5091:5114'>睽有人死為鬼之象祖而薦馬故初言喪馬將葬甸人</span><br/>
<span class='tline' id='l291' data-llen='5114:5137'>抗重而出重有主道遇主於巷者謂重也輿喪車也輿</span><br/>
<span class='tline' id='l292' data-llen='5137:5160'>曳牛掣者所謂輪按軌以徐進馬悲鳴而跼顧也其人</span><br/>
<span class='tline' id='l293' data-llen='5160:5187'><a onclick="displayPageImage('KR1a0123', 'WYG', '003-17a' );" name="003-17a" class="pb">[003-17a] <img width="20"  src="/static/img/kanseki-5.png"/></a></span><br/>
<span class='tline' id='l294' data-llen='5187:5210'>天且劓者括髪擁鼻而號哭也元夫尸也孝子不見親</span><br/>
<span class='tline' id='l295' data-llen='5210:5233'>之形象於虞祭立尸遇元夫也膚膚鼎宗廟之祭内神</span><br/>
<span class='tline' id='l296' data-llen='5233:5243'>也車中之鬼外神也</span><br/>
<span class='tline' id='l297' data-llen='5243:5246'>　</span><br/>
<span class='tline' id='l298' data-llen='5246:5249'>　</span><br/>
<span class='tline' id='l299' data-llen='5249:5272'>蹇卦内艮為山城象也外坎為谿隍象也世道之壞起</span><br/>
<span class='tline' id='l300' data-llen='5272:5295'>於人心當蹇難之時機械争勝天下皆往而不來靡然</span><br/>
<span class='tline' id='l301' data-llen='5295:5318'>降服唯君子反身修徳固守名教有干城之象亦如燕</span><br/>
<span class='tline' id='l302' data-llen='5318:5345'><a onclick="displayPageImage('KR1a0123', 'WYG', '003-17b' );" name="003-17b" class="pb">[003-17b] <img width="20"  src="/static/img/kanseki-5.png"/></a></span><br/>
<span class='tline' id='l303' data-llen='5345:5359'>盡降齊城獨莒即墨不肯下耳</span><br/>
<span class='tline' id='l304' data-llen='5359:5362'>　</span><br/>
<span class='tline' id='l305' data-llen='5362:5365'>　</span><br/>
<span class='tline' id='l306' data-llen='5365:5388'>坎中之一陽即震下之一陽始包於坎中既而出坎為</span><br/>
<span class='tline' id='l307' data-llen='5388:5411'>震若果核之仁變而為芽則甲拆矣坎為狐三狐故三</span><br/>
<span class='tline' id='l308' data-llen='5411:5434'>爻也二以剛居中一陽貫於二隂之間似矢中之射之</span><br/>
<span class='tline' id='l309' data-llen='5434:5457'>者髙墉之上六也上六柔也何以能射蓋剛已中狐無</span><br/>
<span class='tline' id='l310' data-llen='5457:5462'>矢故柔</span><br/>
<span class='tline' id='l311' data-llen='5462:5489'><a onclick="displayPageImage('KR1a0123', 'WYG', '003-18a' );" name="003-18a" class="pb">[003-18a] <img width="20"  src="/static/img/kanseki-5.png"/></a></span><br/>
<span class='tline' id='l312' data-llen='5489:5492'>　</span><br/>
<span class='tline' id='l313' data-llen='5492:5495'>　</span><br/>
<span class='tline' id='l314' data-llen='5495:5518'>分田授土於下貢税終事於上上與下交相損益者也</span><br/>
<span class='tline' id='l315' data-llen='5518:5541'>損初舉趾粟米之征也九二利貞布縷之征也六三損</span><br/>
<span class='tline' id='l316' data-llen='5541:5564'>人力役之征也四損民之疾苦者也百姓足君孰與不</span><br/>
<span class='tline' id='l317' data-llen='5564:5587'>足故五有或益之龜不以天下自富故上有無家之譽</span><br/>
<span class='tline' id='l318' data-llen='5587:5610'>益初大作受田而耕六二享帝春秋祈報國之大事在</span><br/>
<span class='tline' id='l319' data-llen='5610:5633'>祀與農二爻皆養生之事也六三凶事送死之事也四</span><br/>
<span class='tline' id='l320' data-llen='5633:5660'><a onclick="displayPageImage('KR1a0123', 'WYG', '003-18b' );" name="003-18b" class="pb">[003-18b] <img width="20"  src="/static/img/kanseki-5.png"/></a></span><br/>
<span class='tline' id='l321' data-llen='5660:5683'>之遷國封建諸侯各行井田也九五恵心以不忍人之</span><br/>
<span class='tline' id='l322' data-llen='5683:5706'>心行不忍人之政也損益之道如此聖人逆知後世剥</span><br/>
<span class='tline' id='l323' data-llen='5706:5729'>下奉上民不聊生不授田養民則上無益下之道矣民</span><br/>
<span class='tline' id='l324' data-llen='5729:5752'>買田以自養又復重税驅而納之溝壑使下損無可損</span><br/>
<span class='tline' id='l325' data-llen='5752:5775'>而後之俗儒猶曰十一而税先王之制也是上之於下</span><br/>
<span class='tline' id='l326' data-llen='5775:5790'>非益之乃擊之也故以上九終焉</span><br/>
<span class='tline' id='l327' data-llen='5790:5817'><a onclick="displayPageImage('KR1a0123', 'WYG', '003-19a' );" name="003-19a" class="pb">[003-19a] <img width="20"  src="/static/img/kanseki-5.png"/></a></span><br/>
<span class='tline' id='l328' data-llen='5817:5840'>兑為羊上卦之羊固矣而統卦皆有羊象爻中所言皆</span><br/>
<span class='tline' id='l329' data-llen='5840:5863'>統卦之義也上為羊頄三以應之故曰壯頄非三為頄</span><br/>
<span class='tline' id='l330' data-llen='5863:5886'>也四為羊臀初為羊趾莧陸羊所食之草羊善鳴得草</span><br/>
<span class='tline' id='l331' data-llen='5886:5892'>故無號也</span><br/>
<span class='tline' id='l332' data-llen='5892:5895'>　</span><br/>
<span class='tline' id='l333' data-llen='5895:5898'>　</span><br/>
<span class='tline' id='l334' data-llen='5898:5921'>彖辭勿用取女六爻皆以此為象女登車而金柅見繋</span><br/>
<span class='tline' id='l335' data-llen='5921:5944'>是為不吉嫁娶之家必宴㑹賔客而庖中無魚臀肉無</span><br/>
<span class='tline' id='l336' data-llen='5944:5971'><a onclick="displayPageImage('KR1a0123', 'WYG', '003-19b' );" name="003-19b" class="pb">[003-19b] <img width="20"  src="/static/img/kanseki-5.png"/></a></span><br/>
<span class='tline' id='l337' data-llen='5971:5995'>膚𤓰尚在杞羊餘惟角則不成禮矣其為牝雞索家不</span><br/>
<span class='tline' id='l338' data-llen='5995:6000'>待言也</span><br/>
<span class='tline' id='l339' data-llen='6000:6003'>　</span><br/>
<span class='tline' id='l340' data-llen='6003:6006'>　</span><br/>
<span class='tline' id='l341' data-llen='6006:6029'>聚天下之人心者莫如宗廟九五萃有位四海之内各</span><br/>
<span class='tline' id='l342' data-llen='6029:6052'>以其職來祭四之大吉二之用禴吉萃也上六齎咨涕</span><br/>
<span class='tline' id='l343' data-llen='6052:6075'>洟是王者大喪羣公萃而哭臨三之嗟如初之號若凶</span><br/>
<span class='tline' id='l344' data-llen='6075:6079'>萃也</span><br/>
<span class='tline' id='l345' data-llen='6079:6106'><a onclick="displayPageImage('KR1a0123', 'WYG', '003-20a' );" name="003-20a" class="pb">[003-20a] <img width="20"  src="/static/img/kanseki-5.png"/></a></span><br/>
<span class='tline' id='l346' data-llen='6106:6109'>　</span><br/>
<span class='tline' id='l347' data-llen='6109:6112'>　</span><br/>
<span class='tline' id='l348' data-llen='6112:6135'>此王者升中祭告之事允升者徳洽而後升也用禴者</span><br/>
<span class='tline' id='l349' data-llen='6135:6158'>宗廟之祭也虗邑者名山之邑如春秋邴者鄭伯之所</span><br/>
<span class='tline' id='l350' data-llen='6158:6181'>受命而祭泰山之邑是也將享岐山先宿其邑而後升</span><br/>
<span class='tline' id='l351' data-llen='6181:6204'>也升階者築土為壇故有階也冥升者感格於冥冥也</span><br/>
<span class='tline' id='l352' data-llen='6204:6207'>　</span><br/>
<span class='tline' id='l353' data-llen='6207:6210'>　</span><br/>
<span class='tline' id='l354' data-llen='6210:6237'><a onclick="displayPageImage('KR1a0123', 'WYG', '003-20b' );" name="003-20b" class="pb">[003-20b] <img width="20"  src="/static/img/kanseki-5.png"/></a></span><br/>
<span class='tline' id='l355' data-llen='6237:6260'>兑正秋而坎為冬兑之一隂象乎始秋之氣蔓草禾殺</span><br/>
<span class='tline' id='l356' data-llen='6260:6283'>故為葛藟之困六三則秋冬之交蔓草葉脱而刺存焉</span><br/>
<span class='tline' id='l357' data-llen='6283:6306'>故為蒺藜之困初六則在坎之下大寒之時也蔓為霜</span><br/>
<span class='tline' id='l358' data-llen='6306:6321'>殺而靡有孑遺所存者株木而已</span><br/>
<span class='tline' id='l359' data-llen='6321:6324'>　</span><br/>
<span class='tline' id='l360' data-llen='6324:6327'>　</span><br/>
<span class='tline' id='l361' data-llen='6327:6350'>此即井田之制故以名卦㢲為繩直坎為水區畫於水</span><br/>
<span class='tline' id='l362' data-llen='6350:6373'>上者田也田以溝洫為主溝洫之水人即取汲為食井</span><br/>
<span class='tline' id='l363' data-llen='6373:6400'><a onclick="displayPageImage('KR1a0123', 'WYG', '003-21a' );" name="003-21a" class="pb">[003-21a] <img width="20"  src="/static/img/kanseki-5.png"/></a></span><br/>
<span class='tline' id='l364' data-llen='6400:6423'>泥不食者溝洫不治涸而見泥荒田也故為鳥雀所不</span><br/>
<span class='tline' id='l365' data-llen='6423:6446'>集井谷射鮒者水深而有魚可射也井渫井甃井冽皆</span><br/>
<span class='tline' id='l366' data-llen='6446:6469'>我疆我理南東其畆者也井収勿幕者大有之年粒米</span><br/>
<span class='tline' id='l367' data-llen='6469:6492'>狼戾當収歛而勿蓋藏也勞民勸相省耕省斂也若以</span><br/>
<span class='tline' id='l368' data-llen='6492:6513'>井泉取義禽固不能入井有魚之井亦不多見矣</span><br/>
<span class='tline' id='l369' data-llen='6513:6516'>　</span><br/>
<span class='tline' id='l370' data-llen='6516:6519'>　</span><br/>
<span class='tline' id='l371' data-llen='6519:6542'>革有爐鞴之象離火鼓鑄兑金而金從革也金成器則</span><br/>
<span class='tline' id='l372' data-llen='6542:6569'><a onclick="displayPageImage('KR1a0123', 'WYG', '003-21b' );" name="003-21b" class="pb">[003-21b] <img width="20"  src="/static/img/kanseki-5.png"/></a></span><br/>
<span class='tline' id='l373' data-llen='6569:6592'>文彩生故虎變豹變黄牛之革橐籥也已日乃革已為</span><br/>
<span class='tline' id='l374' data-llen='6592:6615'>土冶必用土也革言三就者黑濁之氣竭黄白之氣竭</span><br/>
<span class='tline' id='l375' data-llen='6615:6638'>青白之氣竭然後可鑄也器敝改鑄之之為革天下亦</span><br/>
<span class='tline' id='l376' data-llen='6638:6661'>大器也禮樂制度人心風俗一切變衰聖人起而革之</span><br/>
<span class='tline' id='l377' data-llen='6661:6684'>使就我範圍以成器後世以力取天下仍襲亡國之政</span><br/>
<span class='tline' id='l378' data-llen='6684:6689'>惡乎革</span><br/>
<span class='tline' id='l379' data-llen='6689:6716'><a onclick="displayPageImage('KR1a0123', 'WYG', '003-22a' );" name="003-22a" class="pb">[003-22a] <img width="20"  src="/static/img/kanseki-5.png"/></a></span><br/>
<span class='tline' id='l380' data-llen='6716:6739'>初為鼎足二三四為鼎腹五為鼎耳上為鼎鉉凡烹飪</span><br/>
<span class='tline' id='l381' data-llen='6739:6762'>之事自鑊升於鼎自鼎載於俎鼎不受烹者也彖傳以</span><br/>
<span class='tline' id='l382' data-llen='6762:6785'>木㢲火烹飪也此因鼎以及烹飪非烹飪以鼎也顛趾</span><br/>
<span class='tline' id='l383' data-llen='6785:6808'>出否雍人陳鼎於門外以告潔也鼎有實司馬司士升</span><br/>
<span class='tline' id='l384' data-llen='6808:6831'>性於鼎中也耳革行塞者主人未迎鼎之時也折足覆</span><br/>
<span class='tline' id='l385' data-llen='6831:6854'>餗者舉鼎入門佐食升之爼也折足非鼎牲體節折之</span><br/>
<span class='tline' id='l386' data-llen='6854:6877'>謂之折爼自脊脅以外肩脅臑膞胳皆足也黄耳金鉉</span><br/>
<span class='tline' id='l387' data-llen='6877:6900'>者牛鼎受一斛羊鼎五斗豕鼎三斗天子皆飾以黄金</span><br/>
<span class='tline' id='l388' data-llen='6900:6927'><a onclick="displayPageImage('KR1a0123', 'WYG', '003-22b' );" name="003-22b" class="pb">[003-22b] <img width="20"  src="/static/img/kanseki-5.png"/></a></span><br/>
<span class='tline' id='l389' data-llen='6927:6930'>也</span><br/>
<span class='tline' id='l390' data-llen='6930:6933'>　</span><br/>
<span class='tline' id='l391' data-llen='6933:6936'>　</span><br/>
<span class='tline' id='l392' data-llen='6936:6959'>雷之在天地間能生物亦能殺物笑言啞啞萬物之鬱</span><br/>
<span class='tline' id='l393' data-llen='6959:6982'>結解也七日得隂不能錮陽也蘇蘇更生之貌言草木</span><br/>
<span class='tline' id='l394' data-llen='6982:7005'>禽蟲也内三爻皆為生物雷將擊物其聲重濁為震泥</span><br/>
<span class='tline' id='l395' data-llen='7005:7028'>上下不已物遇而傷焉為往來厲其擊物也若有鬼神</span><br/>
<span class='tline' id='l396' data-llen='7028:7046'>憑之為震索索視矍矍外三爻皆為殺物</span><br/>
<span class='tline' id='l397' data-llen='7046:7073'><a onclick="displayPageImage('KR1a0123', 'WYG', '003-23a' );" name="003-23a" class="pb">[003-23a] <img width="20"  src="/static/img/kanseki-5.png"/></a></span><br/>
<span class='tline' id='l398' data-llen='7073:7076'>　</span><br/>
<span class='tline' id='l399' data-llen='7076:7079'>　</span><br/>
<span class='tline' id='l400' data-llen='7079:7102'>艮為門闕兩艮為重門互坎為月重門不啓明月在庭</span><br/>
<span class='tline' id='l401' data-llen='7102:7125'>静之至也其爻言輔頰不言口言身不言腹言夤限不</span><br/>
<span class='tline' id='l402' data-llen='7125:7148'>言臍有背面而立之象四隂拂布狀背脅也上一陽為</span><br/>
<span class='tline' id='l403' data-llen='7148:7158'>肩膞中一陽為脊背</span><br/>
<span class='tline' id='l404' data-llen='7158:7161'>　</span><br/>
<span class='tline' id='l405' data-llen='7161:7164'>　</span><br/>
<span class='tline' id='l406' data-llen='7164:7191'><a onclick="displayPageImage('KR1a0123', 'WYG', '003-23b' );" name="003-23b" class="pb">[003-23b] <img width="20"  src="/static/img/kanseki-5.png"/></a></span><br/>
<span class='tline' id='l407' data-llen='7191:7212'>㢲為長女艮為門庭女自外而歸男家之象六禮</span><br/>
<span class='tline' id='l408' data-llen='7212:7233'>必奠鴈放彖言女歸爻言鴻漸鴻者隨陽之鳥艮</span><br/>
<span class='tline' id='l409' data-llen='7233:7254'>㢲界於子午鴻之去來應之地勢北髙南下干者</span><br/>
<span class='tline' id='l410' data-llen='7254:7275'>水之涯磐者岸之下陸則及於岸南方之象也木</span><br/>
<span class='tline' id='l411' data-llen='7275:7296'>者林木之髙陵者邱陵之際逵者天際北方之象</span><br/>
<span class='tline' id='l412' data-llen='7296:7299'>也</span><br/>
<span class='tline' id='l413' data-llen='7299:7326'><a onclick="displayPageImage('KR1a0123', 'WYG', '003-24a' );" name="003-24a" class="pb">[003-24a] <img width="20"  src="/static/img/kanseki-5.png"/></a></span><br/>
<span class='tline' id='l414' data-llen='7326:7349'>震為春兑為秋正嫁娶之時也下三爻明嫡妾之分二</span><br/>
<span class='tline' id='l415' data-llen='7349:7372'>得中為嫡初與三皆娣姪也四之愆期謂請期也五為</span><br/>
<span class='tline' id='l416' data-llen='7372:7395'>親迎婦入門也上爻婦見舅姑故承筐舅姑醴婦故刲</span><br/>
<span class='tline' id='l417' data-llen='7395:7398'>羊</span><br/>
<span class='tline' id='l418' data-llen='7398:7401'>　</span><br/>
<span class='tline' id='l419' data-llen='7401:7404'>　</span><br/>
<span class='tline' id='l420' data-llen='7404:7427'>豐亦為日食之象初之配主月也此在日食前月之望</span><br/>
<span class='tline' id='l421' data-llen='7427:7450'>故雖旬无咎過旬則災離南方之卦五六月之交日在</span><br/>
<span class='tline' id='l422' data-llen='7450:7477'><a onclick="displayPageImage('KR1a0123', 'WYG', '003-24b' );" name="003-24b" class="pb">[003-24b] <img width="20"  src="/static/img/kanseki-5.png"/></a></span><br/>
<span class='tline' id='l423' data-llen='7477:7500'>午未日食於井栁則斗宿逺而得見日中見昧日食之</span><br/>
<span class='tline' id='l424' data-llen='7500:7523'>既也其應在大臣故折其右肱震東方之卦正二月之</span><br/>
<span class='tline' id='l425' data-llen='7523:7546'>交日在亥戌日食於室壁則斗柄之指午未者逺而得</span><br/>
<span class='tline' id='l426' data-llen='7546:7569'>見卦中兩斗異星也來章從固也閴其無入日入而人</span><br/>
<span class='tline' id='l427' data-llen='7569:7573'>息也</span><br/>
<span class='tline' id='l428' data-llen='7573:7576'>　</span><br/>
<span class='tline' id='l429' data-llen='7576:7579'>　</span><br/>
<span class='tline' id='l430' data-llen='7579:7602'>艮為闕門有次舍之象故内卦皆為即次三之焚次以</span><br/>
<span class='tline' id='l431' data-llen='7602:7629'><a onclick="displayPageImage('KR1a0123', 'WYG', '003-25a' );" name="003-25a" class="pb">[003-25a] <img width="20"  src="/static/img/kanseki-5.png"/></a></span><br/>
<span class='tline' id='l432' data-llen='7629:7652'>近離火也離為科上槁則是巢而已非次舍也上卦本</span><br/>
<span class='tline' id='l433' data-llen='7652:7675'>三陽有三矢象六來居之亡其一矢是為野鳥入室故</span><br/>
<span class='tline' id='l434' data-llen='7675:7698'>有焚巢之變人生何在非逆旅豈能久居聖人以焚巢</span><br/>
<span class='tline' id='l435' data-llen='7698:7721'>示象瑣瑣者世人經營求望之心爭城受禪皆瑣瑣也</span><br/>
<span class='tline' id='l436' data-llen='7721:7744'>焚巢喪牛運數之在天者也中四爻之得失何足芥蔕</span><br/>
<span class='tline' id='l437' data-llen='7744:7747'>乎</span><br/>
<span class='tline' id='l438' data-llen='7747:7750'>　</span><br/>
<span class='tline' id='l439' data-llen='7750:7753'>　</span><br/>
<span class='tline' id='l440' data-llen='7753:7780'><a onclick="displayPageImage('KR1a0123', 'WYG', '003-25b' );" name="003-25b" class="pb">[003-25b] <img width="20"  src="/static/img/kanseki-5.png"/></a></span><br/>
<span class='tline' id='l441' data-llen='7780:7803'>㢲有爼象隂象足陽象牀上下二㢲為重爼凡易之言</span><br/>
<span class='tline' id='l442' data-llen='7803:7826'>牀皆指爼豆而言非人所卧之牀也三為牀二為史巫</span><br/>
<span class='tline' id='l443' data-llen='7826:7849'>初為主人三品牀上所設之牲也上又一牀亦宜加以</span><br/>
<span class='tline' id='l444' data-llen='7849:7872'>鼎實六四在上卦是上爻所設之物也今設之於下卦</span><br/>
<span class='tline' id='l445' data-llen='7872:7886'>之上不可復加故云喪其資斧</span><br/>
<span class='tline' id='l446' data-llen='7886:7889'>　</span><br/>
<span class='tline' id='l447' data-llen='7889:7892'>　</span><br/>
<span class='tline' id='l448' data-llen='7892:7915'>兑為正秋之卦下三爻七月之象中二爻八月之象上</span><br/>
<span class='tline' id='l449' data-llen='7915:7942'><a onclick="displayPageImage('KR1a0123', 'WYG', '003-26a' );" name="003-26a" class="pb">[003-26a] <img width="20"  src="/static/img/kanseki-5.png"/></a></span><br/>
<span class='tline' id='l450' data-llen='7942:7965'>二爻九月之象言和言孚者陽氣猶盛也秋於五音為</span><br/>
<span class='tline' id='l451' data-llen='7965:7988'>商介者隂陽之介也剥則隂欲剥陽引則陽欲避隂衰</span><br/>
<span class='tline' id='l452' data-llen='7988:7994'>落之侯也</span><br/>
<span class='tline' id='l453' data-llen='7994:7997'>　</span><br/>
<span class='tline' id='l454' data-llen='7997:8000'>　</span><br/>
<span class='tline' id='l455' data-llen='8000:8023'>上㢲下坎有東風解凍之象辭離之後天地閉賢人隠</span><br/>
<span class='tline' id='l456' data-llen='8023:8046'>故用拯馬壯以求巖穴之士相助為理机儿也既得賢</span><br/>
<span class='tline' id='l457' data-llen='8046:8068'>才則使之几而崇禮之渙其躬所為學焉而後臣也</span><br/>
<span class='tline' id='l458' data-llen='8068:8095'><a onclick="displayPageImage('KR1a0123', 'WYG', '003-26b' );" name="003-26b" class="pb">[003-26b] <img width="20"  src="/static/img/kanseki-5.png"/></a></span><br/>
<span class='tline' id='l459' data-llen='8095:8118'>當是時不知㡬人稱王㡬人稱帝聚而為羣吾從而涣</span><br/>
<span class='tline' id='l460' data-llen='8118:8141'>之涣汗其大號者建立諸侯各有封號也涣其血者原</span><br/>
<span class='tline' id='l461' data-llen='8141:8163'>野厭人之内川谷流人之血吾以不嗜殺人涣之也</span><br/>
<span class='tline' id='l462' data-llen='8163:8166'>　</span><br/>
<span class='tline' id='l463' data-llen='8166:8169'>　</span><br/>
<span class='tline' id='l464' data-llen='8169:8192'>水澤何以謂之節也百川注海無澤以納之則水利不</span><br/>
<span class='tline' id='l465' data-llen='8192:8215'>興旱澇為患内爻為興居之節互艮為門户初二兩陽</span><br/>
<span class='tline' id='l466' data-llen='8215:8238'>若人處其中外爻為飲食之節安者五味相和自三至</span><br/>
<span class='tline' id='l467' data-llen='8238:8265'><a onclick="displayPageImage('KR1a0123', 'WYG', '003-27a' );" name="003-27a" class="pb">[003-27a] <img width="20"  src="/static/img/kanseki-5.png"/></a></span><br/>
<span class='tline' id='l468' data-llen='8265:8288'>上五以一陽處於三隂之中坤之稼穡作甘也自二至</span><br/>
<span class='tline' id='l469' data-llen='8288:8305'>五有離象火性炎上作苦故上為苦也</span><br/>
<span class='tline' id='l470' data-llen='8305:8308'>　</span><br/>
<span class='tline' id='l471' data-llen='8308:8311'>　</span><br/>
<span class='tline' id='l472' data-llen='8311:8334'>中孚生陽羽族即生也咸卦生隂血肉之物胎生也中</span><br/>
<span class='tline' id='l473' data-llen='8334:8357'>孚為生陽之始小過為生陽之成有嫗卵之象焉當燕</span><br/>
<span class='tline' id='l474' data-llen='8357:8380'>之來鳥雀生卵之時也鶴鳴子和鶴以聲抱者也或鼓</span><br/>
<span class='tline' id='l475' data-llen='8380:8403'>或罷或泣或歌調和伏卵之節也月㡬望其氣侯將至</span><br/>
<span class='tline' id='l476' data-llen='8403:8430'><a onclick="displayPageImage('KR1a0123', 'WYG', '003-27b' );" name="003-27b" class="pb">[003-27b] <img width="20"  src="/static/img/kanseki-5.png"/></a></span><br/>
<span class='tline' id='l477' data-llen='8430:8453'>也有孚攣如卵已成形其爪尚攣也翰音登天則出鷇</span><br/>
<span class='tline' id='l478' data-llen='8453:8476'>而鳴矣小過飛鳥之音即翰音也中二陽為鳥之腹背</span><br/>
<span class='tline' id='l479' data-llen='8476:8499'>下二隂為左翼上二隂為右翼有東飛之象大道不行</span><br/>
<span class='tline' id='l480' data-llen='8499:8522'>鳥獸之卵胎既不可俯闚飛而害之者至矣故初為飛</span><br/>
<span class='tline' id='l481' data-llen='8522:8545'>鳥之凶三之或戕四之往厲五為矰繳上為網罟人世</span><br/>
<span class='tline' id='l482' data-llen='8545:8553'>之險一至於此</span><br/>
<span class='tline' id='l483' data-llen='8553:8580'><a onclick="displayPageImage('KR1a0123', 'WYG', '003-28a' );" name="003-28a" class="pb">[003-28a] <img width="20"  src="/static/img/kanseki-5.png"/></a></span><br/>
<span class='tline' id='l484' data-llen='8580:8603'>乾坤分六隂六陽而為坎離坎離合而為既濟未濟在</span><br/>
<span class='tline' id='l485' data-llen='8603:8626'>六十四卦之中一律一吕可以相配者更無别卦既濟</span><br/>
<span class='tline' id='l486' data-llen='8626:8649'>初為黄鐘黄鐘陽之始生曳輪濡尾象其初出之貌二</span><br/>
<span class='tline' id='l487' data-llen='8649:8672'>為大吕隂為陽侣有婦女之義三為太簇其分野幽州</span><br/>
<span class='tline' id='l488' data-llen='8672:8695'>故云鬼方四為夾鐘陽以隂為夾猶衣以袽為夾也五</span><br/>
<span class='tline' id='l489' data-llen='8695:8718'>為姑洗百物滌故就新猶祭祀之齋戒也上為中呂濡</span><br/>
<span class='tline' id='l490' data-llen='8718:8741'>其首者首陽而為隂所伏也未濟初為林鐘辟卦在遯</span><br/>
<span class='tline' id='l491' data-llen='8741:8764'>濡尾即遯尾濡二為蕤賔隂為主陽為賔既為賔主是</span><br/>
<span class='tline' id='l492' data-llen='8764:8791'><a onclick="displayPageImage('KR1a0123', 'WYG', '003-28b' );" name="003-28b" class="pb">[003-28b] <img width="20"  src="/static/img/kanseki-5.png"/></a></span><br/>
<span class='tline' id='l493' data-llen='8791:8814'>曳其輪而未行也三為南吕四隂盛長未可濟也四為</span><br/>
<span class='tline' id='l494' data-llen='8814:8837'>夷則夷傷也故有伐鬼方之事五為應鐘㣲陽應而將</span><br/>
<span class='tline' id='l495' data-llen='8837:8860'>復故有君子之光上為無射射厭也萬物之資陽氣無</span><br/>
<span class='tline' id='l496' data-llen='8860:8874'>有厭射猶人之飲酒無厭射也</span><br/>
<span class='tline' id='l497' data-llen='8874:8877'>　</span><br/>
<span class='tline' id='l498' data-llen='8877:8880'>　</span><br/>
<span class='tline' id='l499' data-llen='8880:8883'>　</span><br/>
<span class='tline' id='l500' data-llen='8883:8893'>　易學象數論卷三</span><br/>
</p>
<p><br/>
</p>
  </div>
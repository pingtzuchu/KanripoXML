<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0050', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:198'>欽定四庫全書　　　　經部四</span><br/>
<span class='tline' id='l9' data-llen='198:219'>　内外服制通釋　　　　禮類二<span class='krp-note'>附錄/</span></span><br/>
<span class='tline' id='l10' data-llen='219:225'>　　提要</span><br/>
<span class='tline' id='l11' data-llen='225:251'>　　　　<span class='krp-note'>臣/</span>等謹案内外服制通釋七卷宋車垓撰垓</span><br/>
<span class='tline' id='l12' data-llen='251:274'>　　　　字經臣天台人咸淳中由特奏名授迪功郎</span><br/>
<span class='tline' id='l13' data-llen='274:297'>　　　　浦城縣尉以年老不赴徳祐二年卒垓及從</span><br/>
<span class='tline' id='l14' data-llen='297:320'>　　　　兄若水皆受業於季父安行安行受業於陳</span><br/>
<span class='tline' id='l15' data-llen='320:343'>　　　　埴埴受業於朱子故垓是書一仿文公家禮</span><br/>
<span class='tline' id='l16' data-llen='343:369'><a onclick="displayPageImage('KR1d0050', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='369:392'>　　　　而補其所未備有圖有説有名義有提要凡</span><br/>
<span class='tline' id='l18' data-llen='392:415'>　　　　正服義服加服降服皆推闡明晰具有條理</span><br/>
<span class='tline' id='l19' data-llen='415:438'>　　　　牟楷序謂家禮著所當然此釋其所以然葢</span><br/>
<span class='tline' id='l20' data-llen='438:461'>　　　　不誣也朱彛尊經義考曰車氏書余所儲者</span><br/>
<span class='tline' id='l21' data-llen='461:484'>　　　　闕第八卷以後卷八書目為三殤以次降服</span><br/>
<span class='tline' id='l22' data-llen='484:507'>　　　　如應服期而殤者則降服大功應服大功而</span><br/>
<span class='tline' id='l23' data-llen='507:530'>　　　　殤者降服小功應服小功而殤者降服緦麻</span><br/>
<span class='tline' id='l24' data-llen='530:553'>　　　　卷九為深衣疑義其標題則仍稱九卷註存</span><br/>
<span class='tline' id='l25' data-llen='553:579'><a onclick="displayPageImage('KR1d0050', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='579:602'>　　　　而不註闕盖未敢斷後二卷之必佚然今所</span><br/>
<span class='tline' id='l27' data-llen='602:625'>　　　　傳冩皆與彛尊本同則此二卷已佚矣據馬</span><br/>
<span class='tline' id='l28' data-llen='625:648'>　　　　良驥所作垓行狀其深衣疑義本别為一書</span><br/>
<span class='tline' id='l29' data-llen='648:671'>　　　　特附録於此書之後良驥所舉用皇氏廣頭</span><br/>
<span class='tline' id='l30' data-llen='671:694'>　　　　在下之註以續袵為裳之上衣之旁者説亦</span><br/>
<span class='tline' id='l31' data-llen='694:717'>　　　　頗合惜其全文不可睹也乾隆四十六年十</span><br/>
<span class='tline' id='l32' data-llen='717:728'>　　　　一月恭校上</span><br/>
<span class='tline' id='l33' data-llen='728:760'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l34' data-llen='760:786'><a onclick="displayPageImage('KR1d0050', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='786:811'>　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l37' data-llen='832:858'><a onclick="displayPageImage('KR1d0050', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l38' data-llen='858:881'>余聞雙峰先生服制有書舊矣而常恨莫之見也年幾</span><br/>
<span class='tline' id='l39' data-llen='881:904'>耳順先生之子大雅翁始編以示余且俾題其首余以</span><br/>
<span class='tline' id='l40' data-llen='904:927'>晚學辭弗獲遂為之言曰美哉是書其文公家禮之羽</span><br/>
<span class='tline' id='l41' data-llen='927:950'>翼歟或曰喪服之制家禮備矣此書之作不殆於贅乎</span><br/>
<span class='tline' id='l42' data-llen='950:973'>哉余謂不然家禮著其所當然此則釋其所當然也孔</span><br/>
<span class='tline' id='l43' data-llen='973:996'>子曰民可使由之不可使知之徒由之而不求以知之</span><br/>
<span class='tline' id='l44' data-llen='996:1019'>可乎哉此先生之書所以作也然禮有冠昏喪祭而此</span><br/>
<span class='tline' id='l45' data-llen='1019:1042'>獨有取於喪又何歟禮之行由於俗之厚俗之厚由於</span><br/>
<span class='tline' id='l46' data-llen='1042:1068'><a onclick="displayPageImage('KR1d0050', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l47' data-llen='1068:1091'>喪之重也周公所以成周家忠厚之俗亦惟喪祭之重</span><br/>
<span class='tline' id='l48' data-llen='1091:1114'>而已喪祭之重民俗之厚也民俗厚而后冠昏之禮可</span><br/>
<span class='tline' id='l49' data-llen='1114:1137'>行矣噫親喪固所自盡也世降俗澆齊斬且莫之盡况</span><br/>
<span class='tline' id='l50' data-llen='1137:1160'>期功乎期功之正者且莫之盡况若義若降若加者乎</span><br/>
<span class='tline' id='l51' data-llen='1160:1183'>噫安得如先生者出而司風俗之柄即是書而躬行之</span><br/>
<span class='tline' id='l52' data-llen='1183:1206'>且律天下之人盡行之則變澆為淳有不難者矣噫後</span><br/>
<span class='tline' id='l53' data-llen='1206:1229'>之人讀是書而昧於天理者烏足以知先生之心哉先</span><br/>
<span class='tline' id='l54' data-llen='1229:1252'>生姓車氏諱垓字經臣玉峰先生之委也至元後已夘</span><br/>
<span class='tline' id='l55' data-llen='1252:1278'><a onclick="displayPageImage('KR1d0050', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l56' data-llen='1278:1294'>暢月下澣葛屋野人牟楷仲裴謹序</span><br/>
</p>
<p><br/>
</p>
  </div>
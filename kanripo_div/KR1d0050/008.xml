<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1d0050', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:207'>雙峰先生内外服制通釋余聞其書舊矣今始獲一覩</span><br/>
<span class='tline' id='l9' data-llen='207:230'>其發明朱夫子家禮殆無餘藴豈曰小補之哉因思丱</span><br/>
<span class='tline' id='l10' data-llen='230:253'>角時從玉峰先生於上蔡東湖書院引試聖則堂舉孟</span><br/>
<span class='tline' id='l11' data-llen='253:276'>子使契為司徒教以人倫章為題先生曰此帝堯命契</span><br/>
<span class='tline' id='l12' data-llen='276:299'>教天下萬世以人道之始也余對曰朱夫子喪禮一書</span><br/>
<span class='tline' id='l13' data-llen='299:322'>豈非教天下萬世以人道之終乎先生喟然曰小子真</span><br/>
<span class='tline' id='l14' data-llen='322:345'>能以三隅反矣雙峰先生玉峰先生之委也宜其熟於</span><br/>
<span class='tline' id='l15' data-llen='345:368'>禮也烏乎微契不能啟之於前微朱夫子不能成之於</span><br/>
<span class='tline' id='l16' data-llen='368:394'><a onclick="displayPageImage('KR1d0050', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='394:417'>後微先生通釋又不能使人行著而習察也讀先生之</span><br/>
<span class='tline' id='l18' data-llen='417:440'>書者孝弟之心油然如風之於草雷之於蟄豈曰小補</span><br/>
<span class='tline' id='l19' data-llen='440:463'>之哉時至元後庚辰六月朢日東海布衣此山張復謹</span><br/>
<span class='tline' id='l20' data-llen='463:466'>跋</span><br/>
<span class='tline' id='l21' data-llen='466:492'><a onclick="displayPageImage('KR1d0050', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span><br/>
<span class='tline' id='l22' data-llen='492:515'>先君成此書未脱藁而更化及逃竄山谷竟以疾終家</span><br/>
<span class='tline' id='l23' data-llen='515:538'>塾悉為煨燼時瑢兄弟尚幼若罔聞知洎長有識而手</span><br/>
<span class='tline' id='l24' data-llen='538:561'>澤無存蚤夜痛心有負先志嵗庚午春先師栖筠鄭先</span><br/>
<span class='tline' id='l25' data-llen='561:584'>生亡瑢往吊于先生書房中見内外服制通釋一書儼</span><br/>
<span class='tline' id='l26' data-llen='584:607'>然具在驚喜無地栖筠葢先君之愛友曽傳之於是編</span><br/>
<span class='tline' id='l27' data-llen='607:630'>寫成帙衆謂是書有補世教瑢不敢私遂鋟諸梓與衆</span><br/>
<span class='tline' id='l28' data-llen='630:649'>共之至元後戊寅孟春朢日男瑢百拜謹識</span><br/>
<span class='tline' id='l29' data-llen='649:672'>是書之出可與文公喪禮相表裏而並行也或曰朱子</span><br/>
<span class='tline' id='l30' data-llen='672:698'><a onclick="displayPageImage('KR1d0050', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span><br/>
<span class='tline' id='l31' data-llen='698:721'>一代道學之宗其肩可比乎曰不然朱子于是書猶君</span><br/>
<span class='tline' id='l32' data-llen='721:744'>子之射也吾伯父雙峰于是書乃養由基之射也學專</span><br/>
<span class='tline' id='l33' data-llen='744:767'>而精詳而明有補家禮之未偹有發前賢之未發非謂</span><br/>
<span class='tline' id='l34' data-llen='767:790'>學問相高也為之圖使人易見為之釋使人易知易見</span><br/>
<span class='tline' id='l35' data-llen='790:813'>易知親疎隆殺之等人人可得而盡矣必師友講説云</span><br/>
<span class='tline' id='l36' data-llen='813:836'>乎有補于治教明矣時至元後戊寅仲夏中澣從子惟</span><br/>
<span class='tline' id='l37' data-llen='836:843'>賢百拜謹跋</span><br/>
</p>
<p><br/>
</p>
  </div>
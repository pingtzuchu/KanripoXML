<div id="txtcont" class="span9" style="position: relative;">
    <p><br/>
<span class='tline' id='l7' data-llen='160:186'><a onclick="displayPageImage('KR1c0005', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='186:202'>欽定四庫全書　　　　　經部三</span><br/>
<span class='tline' id='l9' data-llen='202:219'>　毛詩草木鳥獸蟲魚疏　　詩𩔖</span><br/>
<span class='tline' id='l10' data-llen='219:225'>　　提要</span><br/>
<span class='tline' id='l11' data-llen='225:251'>　　　　<span class='krp-note'>臣/</span>等謹案毛詩草木鳥獸蟲魚疏二卷吳陸</span><br/>
<span class='tline' id='l12' data-llen='251:274'>　　　　璣撰明北監本詩正義全部所引皆作陸機</span><br/>
<span class='tline' id='l13' data-llen='274:297'>　　　　考隋書經籍志毛詩草木蟲魚疏二巻注云</span><br/>
<span class='tline' id='l14' data-llen='297:320'>　　　　烏程令吳郡陸璣撰陸徳明經典釋文序録</span><br/>
<span class='tline' id='l15' data-llen='320:343'>　　　　陸璣毛詩草木鳥獸蟲魚疏二巻注云字元</span><br/>
<span class='tline' id='l16' data-llen='343:369'><a onclick="displayPageImage('KR1c0005', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='369:392'>　　　　恪吳郡人吳太子中庶子烏程令唐書藝文</span><br/>
<span class='tline' id='l18' data-llen='392:415'>　　　　志亦作陸璣則監本為悞又毛晉津逮秘書</span><br/>
<span class='tline' id='l19' data-llen='415:438'>　　　　所刻援陳振孫之言謂其書引爾雅郭璞注</span><br/>
<span class='tline' id='l20' data-llen='438:461'>　　　　當在郭後未必吳人因而題曰唐陸璣夫唐</span><br/>
<span class='tline' id='l21' data-llen='461:484'>　　　　代之書隋志烏能著録且書中所引爾雅注</span><br/>
<span class='tline' id='l22' data-llen='484:507'>　　　　僅及漢犍為文學樊光實無一字涉郭璞不</span><br/>
<span class='tline' id='l23' data-llen='507:530'>　　　　知陳氏何以云然姚士粦跋已辨之或晉未</span><br/>
<span class='tline' id='l24' data-llen='530:553'>　　　　見士粦跋歟原本久佚此本不知何人所輯</span><br/>
<span class='tline' id='l25' data-llen='553:579'><a onclick="displayPageImage('KR1c0005', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='579:602'>　　　　大抵從詩正義中録出然正義衛風淇澳篇</span><br/>
<span class='tline' id='l27' data-llen='602:625'>　　　　引陸璣疏淇澳二水名今本乃無此條知由</span><br/>
<span class='tline' id='l28' data-llen='625:648'>　　　　採摭未周故有所漏非璣之舊帙矣又衛風</span><br/>
<span class='tline' id='l29' data-llen='648:671'>　　　　椅桐梓漆一條稱今雲南䍧牱人績以為布</span><br/>
<span class='tline' id='l30' data-llen='671:694'>　　　　考漢書地理志益州郡有雲南縣後漢書郡</span><br/>
<span class='tline' id='l31' data-llen='694:717'>　　　　國志永昌郡有雲南縣皆一邑之名唐書地</span><br/>
<span class='tline' id='l32' data-llen='717:740'>　　　　理志姚州雲南郡武徳四年以漢雲南縣地</span><br/>
<span class='tline' id='l33' data-llen='740:764'>　　　　置盖至是始升為大郡而𡊮滋雲南記竇滂</span><br/>
<span class='tline' id='l34' data-llen='764:790'><a onclick="displayPageImage('KR1c0005', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='790:813'>　　　　雲南别錄諸書作焉璣在三國即以雲南配</span><br/>
<span class='tline' id='l36' data-llen='813:836'>　　　　䍧牱似乎諸家傳寫又有所竄亂非盡原文</span><br/>
<span class='tline' id='l37' data-llen='836:859'>　　　　然勘驗諸書所引一一符合要非依託之本</span><br/>
<span class='tline' id='l38' data-llen='859:882'>　　　　也末附載四詩源流四篇而毛詩特詳考王</span><br/>
<span class='tline' id='l39' data-llen='882:905'>　　　　柏詩疑已詆璣所載與經典釋文不合王應</span><br/>
<span class='tline' id='l40' data-llen='905:928'>　　　　麟困學紀聞亦議其誤以曽申為申公則宋</span><br/>
<span class='tline' id='l41' data-llen='928:951'>　　　　本已有之非後人所附益矣蟲魚草木今昔</span><br/>
<span class='tline' id='l42' data-llen='951:974'>　　　　異名年代迢遥傳疑彌甚璣去古未逺所言</span><br/>
<span class='tline' id='l43' data-llen='974:1000'><a onclick="displayPageImage('KR1c0005', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1000:1023'>　　　　猶不甚失真詩正義全用其說陳啟源作毛</span><br/>
<span class='tline' id='l45' data-llen='1023:1046'>　　　　詩稽古編其駁正諸家亦多以璣說為據講</span><br/>
<span class='tline' id='l46' data-llen='1046:1069'>　　　　多識之學者固當以此為最古焉乾隆四十</span><br/>
<span class='tline' id='l47' data-llen='1069:1082'>　　　　六年九月恭校上</span><br/>
<span class='tline' id='l48' data-llen='1082:1114'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l49' data-llen='1114:1140'>　　　　　　　　總　校　官　<span class='krp-note'>臣/</span>　陸　費　墀</span><br/>
</p>
<p><br/>
</p>
  </div>
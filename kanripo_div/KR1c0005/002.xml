<div id="txtcont" class="span9" style="position: relative;">
    <p><br/>
<span class='tline' id='l7' data-llen='160:186'><a onclick="displayPageImage('KR1c0005', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='186:194'>欽定四庫全書</span><br/>
<span class='tline' id='l9' data-llen='194:208'>　毛詩草木鳥獸蟲魚疏卷下</span><br/>
<span class='tline' id='l10' data-llen='208:229'>　　　　　　　　　　　　　呉　陸璣　撰</span><br/>
<span class='tline' id='l11' data-llen='229:237'>　　鳳皇于飛</span><br/>
<span class='tline' id='l12' data-llen='237:260'>鳳雄曰鳳雌曰皇其雛為鸑鷟或曰鳳皇一名鶠非梧</span><br/>
<span class='tline' id='l13' data-llen='260:270'>桐不棲非竹實不食</span><br/>
<span class='tline' id='l14' data-llen='270:279'>　　鶴鳴于九臯</span><br/>
<span class='tline' id='l15' data-llen='279:302'>鶴形狀大如鵞長三尺脚青黒髙三尺餘赤頂赤目喙</span><br/>
<span class='tline' id='l16' data-llen='302:328'><a onclick="displayPageImage('KR1c0005', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='328:351'>長四寸餘多純白亦有蒼色蒼色者人謂之赤頰常夜</span><br/>
<span class='tline' id='l18' data-llen='351:374'>半鳴淮南子亦云雞知將旦鶴知夜半其鳴髙亮聞八</span><br/>
<span class='tline' id='l19' data-llen='374:397'>九里雌者聲差下今呉人園囿中及士大夫家皆養之</span><br/>
<span class='tline' id='l20' data-llen='397:404'>雞鳴時亦鳴</span><br/>
<span class='tline' id='l21' data-llen='404:412'>　　鸛鳴于垤</span><br/>
<span class='tline' id='l22' data-llen='412:435'>鸛鸛雀也似鴻而大長頸赤喙白身黒尾翅樹上作巢</span><br/>
<span class='tline' id='l23' data-llen='435:458'>大如車輪卵如三升杯望見人按其子令伏徑舎去一</span><br/>
<span class='tline' id='l24' data-llen='458:481'>名負釡一名黒尻一名背竈一名皂裙又泥其巢一傍</span><br/>
<span class='tline' id='l25' data-llen='481:507'><a onclick="displayPageImage('KR1c0005', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='507:530'>為池含水滿之取魚置池中稍稍以食其雛若殺其子</span><br/>
<span class='tline' id='l27' data-llen='530:538'>則一村致旱災</span><br/>
<span class='tline' id='l28' data-llen='538:546'>　　鴥彼晨風</span><br/>
<span class='tline' id='l29' data-llen='546:569'>晨風一名鸇似鷂青黄色燕頷鈎喙嚮風摇翅乃因風</span><br/>
<span class='tline' id='l30' data-llen='569:581'>飛急疾擊鳩鴿燕雀食之</span><br/>
<span class='tline' id='l31' data-llen='581:589'>　　鴥彼飛隼</span><br/>
<span class='tline' id='l32' data-llen='589:622'>隼鷂屬也齊人謂之擊征<span class='krp-note'>擊一/作鷙</span>或謂之題肩<span class='krp-note'>肩一/作眉</span>或謂</span><br/>
<span class='tline' id='l33' data-llen='622:642'>之雀鷹春化為布榖者是也此屬數種皆為隼</span><br/>
<span class='tline' id='l34' data-llen='642:668'><a onclick="displayPageImage('KR1c0005', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='668:676'>　　有集維鷮</span><br/>
<span class='tline' id='l36' data-llen='676:699'>鷮微小于翟也走而且鳴曰鷮鷮其尾長肉甚美故林</span><br/>
<span class='tline' id='l37' data-llen='699:722'>慮山下人語曰四足之美有麃兩足之美有鷮麃者似</span><br/>
<span class='tline' id='l38' data-llen='722:727'>鹿而小</span><br/>
<span class='tline' id='l39' data-llen='727:735'>　　闗闗雎鳩</span><br/>
<span class='tline' id='l40' data-llen='735:756'>雎鳩大小如鳩深目目上骨露出幽州人謂之鷲</span><br/>
<span class='tline' id='l41' data-llen='756:764'>　　鳲鳩在桑</span><br/>
<span class='tline' id='l42' data-llen='764:787'>鳲鳩鴶鵴今梁宋之間謂布榖為鴶鵴一名擊榖一名</span><br/>
<span class='tline' id='l43' data-llen='787:813'><a onclick="displayPageImage('KR1c0005', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='813:836'>桑鳩按鳲鳩有均一之徳飼其子旦從上而下暮從下</span><br/>
<span class='tline' id='l45' data-llen='836:844'>而上平均如一</span><br/>
<span class='tline' id='l46' data-llen='844:852'>　　宛彼鳴鳩</span><br/>
<span class='tline' id='l47' data-llen='852:875'>鳴鳩今雲南鳥大如鳩而黄啼鳴相呼不同集謂金鳥</span><br/>
<span class='tline' id='l48' data-llen='875:898'>或云黄當為鳩聲轉故名移也又云鳴鳩一名爽又云</span><br/>
<span class='tline' id='l49' data-llen='898:902'>是鸇</span><br/>
<span class='tline' id='l50' data-llen='902:910'>　　翩翩者鵻</span><br/>
<span class='tline' id='l51' data-llen='910:940'>鵻其今小鳩也一名䳕鳩幽州人或謂之鷱<img height='20' width='20' alt='&amp;KR1991' title='KR1991' src='https://raw.githubusercontent.com/kanripo/KR-Gaiji/master/images/KR1991.png'/>梁宋之</span><br/>
<span class='tline' id='l52' data-llen='940:966'><a onclick="displayPageImage('KR1c0005', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='966:977'>間謂之鵻揚州人亦然</span><br/>
<span class='tline' id='l54' data-llen='977:985'>　　脊令在原</span><br/>
<span class='tline' id='l55' data-llen='985:1008'>脊令大如鷃雀長脚長尾尖喙背上青灰色腹下白頸</span><br/>
<span class='tline' id='l56' data-llen='1008:1023'>下黒如連錢故杜陽人謂之連錢</span><br/>
<span class='tline' id='l57' data-llen='1023:1031'>　　黄鳥于飛</span><br/>
<span class='tline' id='l58' data-llen='1031:1054'>黄鳥黄鸝鶹也或謂之黄栗留幽州人謂之黄鸎或謂</span><br/>
<span class='tline' id='l59' data-llen='1054:1077'>之黄鳥一名倉庚一名商庚一名鵹黄一名楚雀齊人</span><br/>
<span class='tline' id='l60' data-llen='1077:1100'>謂之摶黍闗西謂之黄鳥當葚熟時來在桑間故里語</span><br/>
<span class='tline' id='l61' data-llen='1100:1126'><a onclick="displayPageImage('KR1c0005', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1126:1149'>曰黄栗留看我麥黄葚熟亦是應節趨時之鳥或謂之</span><br/>
<span class='tline' id='l63' data-llen='1149:1153'>黄袍</span><br/>
<span class='tline' id='l64' data-llen='1153:1159'>　　鴟鴞</span><br/>
<span class='tline' id='l65' data-llen='1159:1182'>鴟鴞似黄雀而小其喙尖如錐取茅莠為巢以麻紩之</span><br/>
<span class='tline' id='l66' data-llen='1182:1205'>如刺襪然縣著樹枝或一房或二房幽州人謂之鸋鴂</span><br/>
<span class='tline' id='l67' data-llen='1205:1228'>或曰巧婦或曰女匠關東謂之工雀或謂之過羸關西</span><br/>
<span class='tline' id='l68' data-llen='1228:1243'>謂之桑飛或謂之襪雀或曰巧女</span><br/>
<span class='tline' id='l69' data-llen='1243:1251'>　　交交桑扈</span><br/>
<span class='tline' id='l70' data-llen='1251:1277'><a onclick="displayPageImage('KR1c0005', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1277:1296'>桑扈青雀也好竊人脯肉脂及膏故曰竊脂</span><br/>
<span class='tline' id='l72' data-llen='1296:1305'>　　肇允彼桃蟲</span><br/>
<span class='tline' id='l73' data-llen='1305:1328'>桃蟲今鷦鷯是也微小于黄雀其雛化而為鵰故俗語</span><br/>
<span class='tline' id='l74' data-llen='1328:1334'>鷦鷯生鵰</span><br/>
<span class='tline' id='l75' data-llen='1334:1342'>　　振鷺于飛</span><br/>
<span class='tline' id='l76' data-llen='1342:1365'>鷺水鳥也好而潔白故謂之白鳥齊魯之間謂之舂鉏</span><br/>
<span class='tline' id='l77' data-llen='1365:1388'>遼東樂浪呉揚人皆謂之白鷺大小如鴟青脚髙尺七</span><br/>
<span class='tline' id='l78' data-llen='1388:1411'>八寸尾如鷹尾喙長三寸所頭上有毛十數枚長尺餘</span><br/>
<span class='tline' id='l79' data-llen='1411:1437'><a onclick="displayPageImage('KR1c0005', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1437:1460'>毿毿然與衆毛異甚好將欲取魚時則弭之今呉人亦</span><br/>
<span class='tline' id='l81' data-llen='1460:1483'>養焉好羣飛鳴楚威王時有朱鷺合沓飛翔而來舞則</span><br/>
<span class='tline' id='l82' data-llen='1483:1506'>復有赤者舊鼓吹朱鷺曲是也然則鳥名白鷺赤者少</span><br/>
<span class='tline' id='l83' data-llen='1506:1518'>耳此舞所持持其白羽也</span><br/>
<span class='tline' id='l84' data-llen='1518:1526'>　　維鵜在梁</span><br/>
<span class='tline' id='l85' data-llen='1526:1549'>鵜水鳥形如鶚而極大喙長尺餘直而廣口中正赤頷</span><br/>
<span class='tline' id='l86' data-llen='1549:1572'>下胡大如數升囊好羣飛若小澤中有魚便羣共抒水</span><br/>
<span class='tline' id='l87' data-llen='1572:1595'>滿其胡而棄之令水竭盡魚在陸地乃共食之故曰淘</span><br/>
<span class='tline' id='l88' data-llen='1595:1621'><a onclick="displayPageImage('KR1c0005', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1621:1624'>河</span><br/>
<span class='tline' id='l90' data-llen='1624:1632'>　　鴻飛遵渚</span><br/>
<span class='tline' id='l91' data-llen='1632:1655'>鴻鵠羽毛光澤純白似鶴而大長頸肉美如鴈又有小</span><br/>
<span class='tline' id='l92' data-llen='1655:1671'>鴻大小如鳬色亦白今人直謂鴻也</span><br/>
<span class='tline' id='l93' data-llen='1671:1679'>　　弋鳬與雁</span><br/>
<span class='tline' id='l94' data-llen='1679:1699'>鳬大小如鴨青色卑脚短喙水鳥之謹願者也</span><br/>
<span class='tline' id='l95' data-llen='1699:1707'>　　肅肅鴇羽</span><br/>
<span class='tline' id='l96' data-llen='1707:1730'>鴇鳥似雁而虎文連蹄性不樹止樹止則為苦故以喻</span><br/>
<span class='tline' id='l97' data-llen='1730:1756'><a onclick="displayPageImage('KR1c0005', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1756:1767'>君子從征役為危苦也</span><br/>
<span class='tline' id='l99' data-llen='1767:1775'>　　翩彼飛鴞</span><br/>
<span class='tline' id='l100' data-llen='1775:1798'>鴞大如斑鳩緑色惡聲之鳥也入人家凶賈誼所賦鵩</span><br/>
<span class='tline' id='l101' data-llen='1798:1821'>鳥是也其肉甚美可為羹臛又可為炙漢供御物各隨</span><br/>
<span class='tline' id='l102' data-llen='1821:1837'>其時唯鴞冬夏常施之以其美故也</span><br/>
<span class='tline' id='l103' data-llen='1837:1845'>　　流離之子</span><br/>
<span class='tline' id='l104' data-llen='1845:1868'>流離梟也自關而西謂梟為流離其子適長大還食其</span><br/>
<span class='tline' id='l105' data-llen='1868:1888'>母故張奐云鶹鷅食母許慎云梟不孝鳥是也</span><br/>
<span class='tline' id='l106' data-llen='1888:1914'><a onclick="displayPageImage('KR1c0005', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='1914:1921'>　　麟之趾</span><br/>
<span class='tline' id='l108' data-llen='1921:1944'>麟麕身牛尾馬足黄色圓蹄一角角端有肉音中鐘吕</span><br/>
<span class='tline' id='l109' data-llen='1944:1967'>行中規矩遊必擇地詳而後處不履生蟲不踐生草不</span><br/>
<span class='tline' id='l110' data-llen='1967:1990'>羣居不侣行不入䧟阱不罹羅網王者至仁則出今并</span><br/>
<span class='tline' id='l111' data-llen='1990:2013'>州界有麟大小如鹿非瑞麟也故司馬相如賦曰射麋</span><br/>
<span class='tline' id='l112' data-llen='2013:2021'>脚麟謂此麟也</span><br/>
<span class='tline' id='l113' data-llen='2021:2030'>　　于嗟乎騶虞</span><br/>
<span class='tline' id='l114' data-llen='2030:2053'>騶虞即白虎也黒文尾長于軀不食生物不履生草君</span><br/>
<span class='tline' id='l115' data-llen='2053:2079'><a onclick="displayPageImage('KR1c0005', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2079:2092'>王有徳則見應徳而至者也</span><br/>
<span class='tline' id='l117' data-llen='2092:2100'>　　有熊有羆</span><br/>
<span class='tline' id='l118' data-llen='2100:2123'>熊能攀緣上髙樹見人則顛倒自投地而下冬多入穴</span><br/>
<span class='tline' id='l119' data-llen='2123:2146'>而蟄始春而出脂謂之熊白羆有黄羆有赤羆大於熊</span><br/>
<span class='tline' id='l120' data-llen='2146:2162'>其脂如熊白而麄理不如熊白美也</span><br/>
<span class='tline' id='l121' data-llen='2162:2170'>　　羔裘豹飾</span><br/>
<span class='tline' id='l122' data-llen='2170:2193'>豹赤豹毛赤而文黒謂之赤豹毛白而文黒謂之白豹</span><br/>
<span class='tline' id='l123' data-llen='2193:2201'>　　獻其貔皮</span><br/>
<span class='tline' id='l124' data-llen='2201:2227'><a onclick="displayPageImage('KR1c0005', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2227:2250'>貔似虎或曰似熊一名執夷一名白狐其子為毅遼東</span><br/>
<span class='tline' id='l126' data-llen='2250:2257'>人謂之白羆</span><br/>
<span class='tline' id='l127' data-llen='2257:2265'>　　狼跋其胡</span><br/>
<span class='tline' id='l128' data-llen='2265:2288'>狼牡名獾牝名狼其子名獥有力者名迅其鳴能小能</span><br/>
<span class='tline' id='l129' data-llen='2288:2311'>大善為小兒啼聲以誘人去數十步止其猛捷者人不</span><br/>
<span class='tline' id='l130' data-llen='2311:2334'>能制雖善用兵者亦不能免也其膏可煎和其皮可為</span><br/>
<span class='tline' id='l131' data-llen='2334:2337'>裘</span><br/>
<span class='tline' id='l132' data-llen='2337:2345'>　　敎猱升木</span><br/>
<span class='tline' id='l133' data-llen='2345:2371'><a onclick="displayPageImage('KR1c0005', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2371:2394'>猱獼猴也楚人謂之沐猴老者為玃長臂者為猨猨之</span><br/>
<span class='tline' id='l135' data-llen='2394:2416'>白腰者為獑胡獑胡猨駿捷于獼猴其鳴噭噭而悲</span><br/>
<span class='tline' id='l136' data-llen='2416:2424'>　　有鱣有鮪</span><br/>
<span class='tline' id='l137' data-llen='2424:2447'>鱣出江海三月中從河下頭來上鱣身形似龍鋭頭口</span><br/>
<span class='tline' id='l138' data-llen='2447:2470'>在頷下背上腹下皆有甲縱廣四五尺今于盟津東石</span><br/>
<span class='tline' id='l139' data-llen='2470:2493'>磧上釣取之大者千餘斤可蒸為臛又可為鮓子可為</span><br/>
<span class='tline' id='l140' data-llen='2493:2516'>醤鮪魚形似鱣而色青黒頭小而尖似鐵兜鍪口在頷</span><br/>
<span class='tline' id='l141' data-llen='2516:2539'>下其甲可以磨薑大者不過七八尺益州人謂之鱣鮪</span><br/>
<span class='tline' id='l142' data-llen='2539:2565'><a onclick="displayPageImage('KR1c0005', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2565:2588'>大者為王鮪小者為叔鮪一名鮥肉色白味不如鱣也</span><br/>
<span class='tline' id='l144' data-llen='2588:2611'>今東萊遼東人謂之尉魚或謂之仲明魚仲明者樂浪</span><br/>
<span class='tline' id='l145' data-llen='2611:2634'>尉也溺死海中化為此魚又河南鞏縣東北崖上山腹</span><br/>
<span class='tline' id='l146' data-llen='2634:2657'>有穴舊説此穴與江湖通鮪從此穴而來北入河西上</span><br/>
<span class='tline' id='l147' data-llen='2657:2680'>龍門入漆沮故張衡賦云王鮪岫居山穴為岫認此穴</span><br/>
<span class='tline' id='l148' data-llen='2680:2683'>也</span><br/>
<span class='tline' id='l149' data-llen='2683:2691'>　　維魴及鱮</span><br/>
<span class='tline' id='l150' data-llen='2691:2714'>魴今伊洛濟潁魴魚也廣而薄肥恬而少力細鱗魚之</span><br/>
<span class='tline' id='l151' data-llen='2714:2740'><a onclick="displayPageImage('KR1c0005', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2740:2763'>美者漁陽泉牣刀口遼東梁水魴特肥而厚尤美于中</span><br/>
<span class='tline' id='l153' data-llen='2763:2786'>國魴故其鄉語居就糧梁水魴鱮似魴厚而頭大魚之</span><br/>
<span class='tline' id='l154' data-llen='2786:2809'>不美者故里語曰網魚得鱮不如㗖茹其頭尤大而肥</span><br/>
<span class='tline' id='l155' data-llen='2809:2832'>者徐州人謂之鰱或謂之鱅幽州人謂之鴞□或謂之</span><br/>
<span class='tline' id='l156' data-llen='2832:2836'>胡鱅</span><br/>
<span class='tline' id='l157' data-llen='2836:2846'>　　魚麗于罶魴鯉</span><br/>
<span class='tline' id='l158' data-llen='2846:2869'>魴鯉爾雅曰鯉鮦也許慎以為鯉魚璣以為似鯉頰狹</span><br/>
<span class='tline' id='l159' data-llen='2869:2873'>而厚</span><br/>
<span class='tline' id='l160' data-llen='2873:2899'><a onclick="displayPageImage('KR1c0005', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='2899:2909'>　　九罭之魚鱒魴</span><br/>
<span class='tline' id='l162' data-llen='2909:2926'>鱒似鯤魚而鱗細于鯤也赤眼多細文</span><br/>
<span class='tline' id='l163' data-llen='2926:2936'>　　魚麗于罶鱨鯋</span><br/>
<span class='tline' id='l164' data-llen='2936:2959'>鱨一名揚合黄頰魚似燕頭魚身形厚而長骨正黄魚</span><br/>
<span class='tline' id='l165' data-llen='2959:2982'>之大而有力解飛者今江東呼黄鱨魚一名黄頰魚尾</span><br/>
<span class='tline' id='l166' data-llen='2982:3005'>微黄大者長尺七八寸許鯋吹沙也似鯽魚狹而小體</span><br/>
<span class='tline' id='l167' data-llen='3005:3023'>圓而有黒㸃一名重脣籥鯋常張口吹沙</span><br/>
<span class='tline' id='l168' data-llen='3023:3031'>　　象弭魚服</span><br/>
<span class='tline' id='l169' data-llen='3031:3058'><a onclick="displayPageImage('KR1c0005', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3058:3081'>魚服魚獸之皮也魚獸似猪東海有之一名魚貍其皮</span><br/>
<span class='tline' id='l171' data-llen='3081:3104'>背上斑文腹下純青今以為弓鞬步义者也其皮雖乾</span><br/>
<span class='tline' id='l172' data-llen='3104:3127'>燥以為弓鞬矢服經年海水將潮及天將雨其毛皆起</span><br/>
<span class='tline' id='l173' data-llen='3127:3150'>水潮還及天晴其毛復如故雖在數千里外可以知海</span><br/>
<span class='tline' id='l174' data-llen='3150:3160'>水之潮氣自相感也</span><br/>
<span class='tline' id='l175' data-llen='3160:3168'>　　鼉皷逄逄</span><br/>
<span class='tline' id='l176' data-llen='3168:3191'>鼉形似蜥蜴四足長丈餘生卵大如鵞卵甲如鎧今合</span><br/>
<span class='tline' id='l177' data-llen='3191:3207'>藥鼉魚甲是也其皮堅厚可以冒鼓</span><br/>
<span class='tline' id='l178' data-llen='3207:3234'><a onclick="displayPageImage('KR1c0005', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3234:3242'>　　成是貝錦</span><br/>
<span class='tline' id='l180' data-llen='3242:3265'>貝水中介蟲也龜鼈之屬大者蚢小者為貝其文彩之</span><br/>
<span class='tline' id='l181' data-llen='3265:3288'>異大小之殊甚衆古者貨貝是也餘蚳黄為質以白為</span><br/>
<span class='tline' id='l182' data-llen='3288:3311'>文餘泉白為質黄為文又有紫貝其白質如玉紫㸃為</span><br/>
<span class='tline' id='l183' data-llen='3311:3334'>文皆行列相當其大者常有徑一尺小者七八寸今九</span><br/>
<span class='tline' id='l184' data-llen='3334:3346'>真交趾以為杯盤實物也</span><br/>
<span class='tline' id='l185' data-llen='3346:3352'>　　螽斯</span><br/>
<span class='tline' id='l186' data-llen='3352:3375'>爾雅曰螽蜙蝑也揚雄云舂黍也幽州人謂之舂箕舂</span><br/>
<span class='tline' id='l187' data-llen='3375:3402'><a onclick="displayPageImage('KR1c0005', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3402:3425'>箕即舂黍蝗類也長而青長角長股青色黒斑其股似</span><br/>
<span class='tline' id='l189' data-llen='3425:3444'>玳瑁文五月中以兩股相搓作聲聞數十步</span><br/>
<span class='tline' id='l190' data-llen='3444:3452'>　　喓喓草蟲</span><br/>
<span class='tline' id='l191' data-llen='3452:3475'>草蟲常羊也大小長短如蝗竒音青色好在茅草中今</span><br/>
<span class='tline' id='l192' data-llen='3475:3490'>人謂蝗子為螽子兖州人謂之螣</span><br/>
<span class='tline' id='l193' data-llen='3490:3498'>　　趯趯阜螽</span><br/>
<span class='tline' id='l194' data-llen='3498:3521'>阜螽蝗子一名負蠜今人謂蝗子為螽子兖州人亦謂</span><br/>
<span class='tline' id='l195' data-llen='3521:3525'>之螣</span><br/>
<span class='tline' id='l196' data-llen='3525:3552'><a onclick="displayPageImage('KR1c0005', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3552:3560'>　　莎雞振羽</span><br/>
<span class='tline' id='l198' data-llen='3560:3583'>莎雞如蝗而斑色毛翅數重翅正赤或謂之天雞六月</span><br/>
<span class='tline' id='l199' data-llen='3583:3600'>中飛而振羽索索作聲幽州謂之蒲錯</span><br/>
<span class='tline' id='l200' data-llen='3600:3612'>　　去其螟螣及其蟊賊</span><br/>
<span class='tline' id='l201' data-llen='3612:3635'>螟似虸蚄而頭不赤螣蝗也賊桃李中蠹蟲赤頭身長</span><br/>
<span class='tline' id='l202' data-llen='3635:3658'>而細耳或説云蟊螻蛄食苗根為人害許慎云吏㝠人</span><br/>
<span class='tline' id='l203' data-llen='3658:3681'>犯法即生螟吏乞貸則生蟘吏秖冒取人財則生蟊舊</span><br/>
<span class='tline' id='l204' data-llen='3681:3704'>説云螟螣蟊賊一種蟲也如言寇賊奸宄内外言之耳</span><br/>
<span class='tline' id='l205' data-llen='3704:3731'><a onclick="displayPageImage('KR1c0005', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3731:3753'>故犍為文學曰此四種蟲皆蝗也實不同故分釋之</span><br/>
<span class='tline' id='l207' data-llen='3753:3761'>　　螟蛉有子</span><br/>
<span class='tline' id='l208' data-llen='3761:3784'>螟蛉者犍為文學曰桑上小青蟲也似步屈其色青而</span><br/>
<span class='tline' id='l209' data-llen='3784:3807'>細小或在草葉上蜾蠃土蜂也一名蒲盧似蜂而小腰</span><br/>
<span class='tline' id='l210' data-llen='3807:3830'>故許慎云細腰也取桑蟲負之于木空中或書簡筆筒</span><br/>
<span class='tline' id='l211' data-llen='3830:3849'>中七日而化為其子里語曰呪云象我象我</span><br/>
<span class='tline' id='l212' data-llen='3849:3857'>　　蟋蟀在堂</span><br/>
<span class='tline' id='l213' data-llen='3857:3880'>蟋蟀似蝗而小正黒有光澤如漆有角翅一名蛬一名</span><br/>
<span class='tline' id='l214' data-llen='3880:3907'><a onclick="displayPageImage('KR1c0005', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='3907:3937'>蜻<img height='20' width='20' alt='&amp;KR1465' title='KR1465' src='https://raw.githubusercontent.com/kanripo/KR-Gaiji/master/images/KR1465.png'/>楚人謂之王孫幽州人謂之趣織督促之言也里</span><br/>
<span class='tline' id='l216' data-llen='3937:3949'>語曰趨織鳴懶婦驚是也</span><br/>
<span class='tline' id='l217' data-llen='3949:3957'>　　蜉蝣之羽</span><br/>
<span class='tline' id='l218' data-llen='3957:3980'>蜉蝣方土語也通謂之渠畧似甲蟲有角大如指長三</span><br/>
<span class='tline' id='l219' data-llen='3980:4003'>四寸甲下有翅能飛夏月隂雨時地中出今人燒炙噉</span><br/>
<span class='tline' id='l220' data-llen='4003:4026'>之美如蟬也樊光曰是糞中蠋蟲隨雨而出朝生而夕</span><br/>
<span class='tline' id='l221' data-llen='4026:4029'>死</span><br/>
<span class='tline' id='l222' data-llen='4029:4037'>　　如蜩如螗</span><br/>
<span class='tline' id='l223' data-llen='4037:4064'><a onclick="displayPageImage('KR1c0005', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4064:4087'>鳴蜩蟬也宋衛謂之蜩陳鄭云蜋海岱之間謂之蟬蟬</span><br/>
<span class='tline' id='l225' data-llen='4087:4110'>通語也螗蟬之大而黒色者有五徳文清亷儉信一名</span><br/>
<span class='tline' id='l226' data-llen='4110:4133'>蝘虭一名虭蟟青徐謂之螇螰楚人謂之蟪蛄秦燕謂</span><br/>
<span class='tline' id='l227' data-llen='4133:4143'>之蛥蚗或名之蜓蚞</span><br/>
<span class='tline' id='l228' data-llen='4143:4151'>　　伊威在室</span><br/>
<span class='tline' id='l229' data-llen='4151:4174'>伊威一名委黍一名鼠婦在壁根下甕底土中生似白</span><br/>
<span class='tline' id='l230' data-llen='4174:4180'>魚者是也</span><br/>
<span class='tline' id='l231' data-llen='4180:4188'>　　蠨蛸在户</span><br/>
<span class='tline' id='l232' data-llen='4188:4215'><a onclick="displayPageImage('KR1c0005', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4215:4238'>蠨蛸長踦一名長脚荆州河内人謂之喜母此蟲來著</span><br/>
<span class='tline' id='l234' data-llen='4238:4261'>人衣當有親客至有喜也幽州人謂之親客亦如蜘蛛</span><br/>
<span class='tline' id='l235' data-llen='4261:4268'>為網羅居之</span><br/>
<span class='tline' id='l236' data-llen='4268:4274'>　　碩鼠</span><br/>
<span class='tline' id='l237' data-llen='4274:4297'>樊光謂即爾雅鼫鼠也許慎云鼫鼠五伎鼠也今河東</span><br/>
<span class='tline' id='l238' data-llen='4297:4320'>有大鼠能人立交前兩脚于頸上跳舞善鳴食人禾苗</span><br/>
<span class='tline' id='l239' data-llen='4320:4343'>人逐則走入樹空中亦有五伎或謂之雀鼠其形大故</span><br/>
<span class='tline' id='l240' data-llen='4343:4366'>叙云石鼠也魏今河東河北縣也詩言其方物宜謂此</span><br/>
<span class='tline' id='l241' data-llen='4366:4393'><a onclick="displayPageImage('KR1c0005', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4393:4416'>鼠非今大鼠又不食禾苗本草又謂螻蛄為石鼠亦五</span><br/>
<span class='tline' id='l243' data-llen='4416:4433'>伎古今方土名蟲鳥物異名同故異也</span><br/>
<span class='tline' id='l244' data-llen='4433:4441'>　　為鬼為蜮</span><br/>
<span class='tline' id='l245' data-llen='4441:4464'>蜮短狐也一名射影如龜二足江淮水濱皆有之人在</span><br/>
<span class='tline' id='l246' data-llen='4464:4487'>岸上影見水中投人影則殺之故曰射影也南方人將</span><br/>
<span class='tline' id='l247' data-llen='4487:4510'>入水先以瓦石投水中令水濁然後入或曰含細沙射</span><br/>
<span class='tline' id='l248' data-llen='4510:4520'>人入人肌其創如疥</span><br/>
<span class='tline' id='l249' data-llen='4520:4528'>　　卷髪如蠆</span><br/>
<span class='tline' id='l250' data-llen='4528:4555'><a onclick="displayPageImage('KR1c0005', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4555:4572'>蠆一名杜伯河内謂之蚊幽州謂之蠍</span><br/>
<span class='tline' id='l252' data-llen='4572:4580'>　　胡為虺蜴</span><br/>
<span class='tline' id='l253' data-llen='4580:4603'>虺蜴一名蠑螈蜴也或謂之蛇醫如蜥蜴青緑色大如</span><br/>
<span class='tline' id='l254' data-llen='4603:4610'>指形狀可惡</span><br/>
<span class='tline' id='l255' data-llen='4610:4618'>　　領如蝤蠐</span><br/>
<span class='tline' id='l256' data-llen='4618:4642'>蠐螬生糞中爾雅曰<img height='20' width='20' alt='&amp;KR1853' title='KR1853' src='https://raw.githubusercontent.com/kanripo/KR-Gaiji/master/images/KR1853.png'/>螬也蝤蠐蠍也</span><br/>
<span class='tline' id='l257' data-llen='4642:4648'>　　魯詩</span><br/>
<span class='tline' id='l258' data-llen='4648:4671'>申公培魯人少事齊人浮丘伯受詩為楚王太子戊傅</span><br/>
<span class='tline' id='l259' data-llen='4671:4698'><a onclick="displayPageImage('KR1c0005', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='4698:4721'>及戊立為王胥靡申公申公媿之歸魯以詩經為訓以</span><br/>
<span class='tline' id='l261' data-llen='4721:4744'>敎無傳疑是為魯詩于是蘭陵王臧代趙綰皆從申公</span><br/>
<span class='tline' id='l262' data-llen='4744:4767'>受學臧為郎中令綰為御史大夫皆以明堂事自殺其</span><br/>
<span class='tline' id='l263' data-llen='4767:4790'>他弟子如同郡臨淮太守孔安國膠西内史周霸城陽</span><br/>
<span class='tline' id='l264' data-llen='4790:4813'>内史夏寛東海太守碭魯賜長沙内史蘭陵繆生膠西</span><br/>
<span class='tline' id='l265' data-llen='4813:4836'>中尉徐偃膠東内史鄒人闕門慶忌治官皆有亷節稱</span><br/>
<span class='tline' id='l266' data-llen='4836:4859'>申公卒瑕丘江公盡能傳之以授魯許生免中徐公而</span><br/>
<span class='tline' id='l267' data-llen='4859:4883'>韋賢治詩事江公許生至丞相傳子𤣥成亦至丞相及</span><br/>
<span class='tline' id='l268' data-llen='4883:4910'><a onclick="displayPageImage('KR1c0005', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='4910:4933'>兄子賞以詩授哀帝至大司馬由是魯詩有韋氏學而</span><br/>
<span class='tline' id='l270' data-llen='4933:4956'>東平王式以事徐公許生為昌邑王師其後山陽張長</span><br/>
<span class='tline' id='l271' data-llen='4956:4979'>安東平唐長賓沛褚少孫亦先後事式為博士由是又</span><br/>
<span class='tline' id='l272' data-llen='4979:5002'>有張唐褚氏之學張生兄子游卿以詩授元帝為諫大</span><br/>
<span class='tline' id='l273' data-llen='5002:5025'>夫其門人瑯琊王扶為泗水中尉陳留許晏為博士由</span><br/>
<span class='tline' id='l274' data-llen='5025:5048'>是張家更有許氏學初薛廣徳亦事王式以博士論石</span><br/>
<span class='tline' id='l275' data-llen='5048:5071'>渠授龔舎廣徳至御史大夫舎至山陽太守時平原髙</span><br/>
<span class='tline' id='l276' data-llen='5071:5094'>嘉亦以詩授元帝為上谷太守傳子容少為光禄大夫</span><br/>
<span class='tline' id='l277' data-llen='5094:5121'><a onclick="displayPageImage('KR1c0005', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5121:5144'>孫詡以父任為郎中以世傳魯詩知名王莽時逃去不</span><br/>
<span class='tline' id='l279' data-llen='5144:5167'>仕又有曲阿包咸師事博士右師細君習魯詩亦去歸</span><br/>
<span class='tline' id='l280' data-llen='5167:5190'>鄉里世祖即位徴詡為博士至大司農咸舉孝亷除郎</span><br/>
<span class='tline' id='l281' data-llen='5190:5213'>中至大鴻臚永平初任城魏應亦以習魯詩為博士徴</span><br/>
<span class='tline' id='l282' data-llen='5213:5222'>拜騎都尉卒于官</span><br/>
<span class='tline' id='l283' data-llen='5222:5228'>　　齊詩</span><br/>
<span class='tline' id='l284' data-llen='5228:5251'>轅固生齊人以治詩孝景時為博士竇太后好老子書</span><br/>
<span class='tline' id='l285' data-llen='5251:5274'>召問固曰此家人言耳太后怒令固刺彘帝憐之以利</span><br/>
<span class='tline' id='l286' data-llen='5274:5301'><a onclick="displayPageImage('KR1c0005', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5301:5324'>兵與固彘應手倒後帝以固亷直拜為清河王太傅固</span><br/>
<span class='tline' id='l288' data-llen='5324:5348'>老罷歸已九十餘矣公孫𢎞亦事固固授昌邑太傅夏</span><br/>
<span class='tline' id='l289' data-llen='5348:5371'>侯始昌始昌授東海剡人后蒼蒼為博士至少府蒼授</span><br/>
<span class='tline' id='l290' data-llen='5371:5394'>諌大夫翼奉前將軍蕭望之丞相匡衡衡授大司空琅</span><br/>
<span class='tline' id='l291' data-llen='5394:5417'>邪師丹髙宻太傅伏理詹事潁川滿昌由是齊詩有翼</span><br/>
<span class='tline' id='l292' data-llen='5417:5440'>匡師伏之學滿昌又授九江張邯琅邪皮容皆至大官</span><br/>
<span class='tline' id='l293' data-llen='5440:5463'>其後伏黯傳理家學改定章句作解説九篇位至光祿</span><br/>
<span class='tline' id='l294' data-llen='5463:5486'>勲以授嗣子恭恭以黯任為郎永平中拜司空恭刪黯</span><br/>
<span class='tline' id='l295' data-llen='5486:5513'><a onclick="displayPageImage('KR1c0005', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5513:5536'>章句定為二十萬言年九十卒又蜀郡任末廣漢景鸞</span><br/>
<span class='tline' id='l297' data-llen='5536:5550'>皆以明習齊詩敎授著述而卒</span><br/>
<span class='tline' id='l298' data-llen='5550:5556'>　　韓詩</span><br/>
<span class='tline' id='l299' data-llen='5556:5579'>韓嬰燕人景帝時為常山太傅嬰推詩之意而作内外</span><br/>
<span class='tline' id='l300' data-llen='5579:5602'>傳其言頗與齊魯間殊淮南賁生受之燕趙間言詩者</span><br/>
<span class='tline' id='l301' data-llen='5602:5625'>由韓生河内趙子事嬰授同國蔡誼誼至丞相誼授同</span><br/>
<span class='tline' id='l302' data-llen='5625:5648'>國食子公與王吉為昌邑王中尉食生為博士授泰山</span><br/>
<span class='tline' id='l303' data-llen='5648:5671'>豐吉吉授淄川長孫順順為博士豐為部刺史由是韓</span><br/>
<span class='tline' id='l304' data-llen='5671:5698'><a onclick="displayPageImage('KR1c0005', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5698:5721'>詩有王食長孫之學豐授山陽張順順授東海髪福皆</span><br/>
<span class='tline' id='l306' data-llen='5721:5744'>至大官建武初博士淮陽薛漢傳父業尤善説災異䜟</span><br/>
<span class='tline' id='l307' data-llen='5744:5767'>緯受詔定圖䜟當世言詩推為長後為千乗太守坐事</span><br/>
<span class='tline' id='l308' data-llen='5767:5790'>下獄死弟子犍為杜撫㑹稽澹臺敬伯鉅鹿韓伯髙最</span><br/>
<span class='tline' id='l309' data-llen='5790:5813'>知名撫定韓詩章句建初中為公車令卒官其所作詩</span><br/>
<span class='tline' id='l310' data-llen='5813:5836'>題約義通學者傳之曰杜君注撫授㑹稽趙曄曄舉有</span><br/>
<span class='tline' id='l311' data-llen='5836:5859'>道時又有光祿勲九江召馴閬中令巴郡揚仁山陽張</span><br/>
<span class='tline' id='l312' data-llen='5859:5879'>匡皆習韓詩匡為作章句舉有道徴博士不就</span><br/>
<span class='tline' id='l313' data-llen='5879:5906'><a onclick="displayPageImage('KR1c0005', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='5906:5912'>　　毛詩</span><br/>
<span class='tline' id='l315' data-llen='5912:5935'>孔子刪詩授卜商商為之序以授魯人魯身授魏人李</span><br/>
<span class='tline' id='l316' data-llen='5935:5958'>克克授魯人孟仲子仲子授振牟子振牟子授趙人荀</span><br/>
<span class='tline' id='l317' data-llen='5958:5981'>卿荀卿授魯國毛享享作詁訓傳以授趙國毛萇時人</span><br/>
<span class='tline' id='l318' data-llen='5981:6004'>謂享為大毛公萇為小毛公以其所傳故名其詩曰毛</span><br/>
<span class='tline' id='l319' data-llen='6004:6027'>詩萇為河間獻王博士授同國貫長卿長卿授阿武令</span><br/>
<span class='tline' id='l320' data-llen='6027:6050'>解延年延年授徐敖敖授九江陳俠為新莽講學大夫</span><br/>
<span class='tline' id='l321' data-llen='6050:6073'>由是言毛詩者本之徐敖時九江謝曼卿亦善毛詩乃</span><br/>
<span class='tline' id='l322' data-llen='6073:6100'><a onclick="displayPageImage('KR1c0005', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6100:6123'>為其訓東海衛宏從曼卿受學因作毛詩序得風雅之</span><br/>
<span class='tline' id='l324' data-llen='6123:6146'>㫖世祖以為議郎濟南徐廵師事宏亦以儒顯其後鄭</span><br/>
<span class='tline' id='l325' data-llen='6146:6170'>衆賈逵傳毛詩馬融作毛詩傳鄭𤣥作毛詩箋然魯齊</span><br/>
<span class='tline' id='l326' data-llen='6170:6188'>韓詩三氏皆立博士惟毛詩不立博士耳</span><br/>
<span class='tline' id='l327' data-llen='6188:6191'>　</span><br/>
<span class='tline' id='l328' data-llen='6191:6194'>　</span><br/>
<span class='tline' id='l329' data-llen='6194:6197'>　</span><br/>
<span class='tline' id='l330' data-llen='6197:6211'>　毛詩草木鳥獸蟲魚疏卷下</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0099', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:196'>欽定四庫全書　　　　經部一</span><br/>
<span class='tline' id='l9' data-llen='196:211'>　易象鈎解　　　　　　易類</span><br/>
<span class='tline' id='l10' data-llen='211:217'>　　提要</span><br/>
<span class='tline' id='l11' data-llen='217:243'>　　　　<span class='krp-note'>臣/</span>等謹案易象鈎解四卷明陳士元撰士元</span><br/>
<span class='tline' id='l12' data-llen='243:266'>　　　　字心叔應城人嘉靖甲辰進士官至灤州知</span><br/>
<span class='tline' id='l13' data-llen='266:289'>　　　　州是編專闡經文取象之義前有士元自序</span><br/>
<span class='tline' id='l14' data-llen='289:312'>　　　　稱朱晦菴張南軒善談易者皆謂互體五行</span><br/>
<span class='tline' id='l15' data-llen='312:335'>　　　　納甲飛伏之類俱不可廢蓋文周彖爻雖非</span><br/>
<span class='tline' id='l16' data-llen='335:361'><a onclick="displayPageImage('KR1a0099', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='361:384'>　　　　後世緯數瑣碎而道則無不冒焉傳註者惟</span><br/>
<span class='tline' id='l18' data-llen='384:407'>　　　　以虚元之㫖例之有遺論矣其履卦註又曰</span><br/>
<span class='tline' id='l19' data-llen='407:430'>　　　　京房之學授受有自今之學士大夫擯斥不</span><br/>
<span class='tline' id='l20' data-llen='430:453'>　　　　取使聖人不因卜筮而作易惟欲立言垂訓</span><br/>
<span class='tline' id='l21' data-llen='453:476'>　　　　則畫卦揲蓍何為哉朱子曰易之取象固必</span><br/>
<span class='tline' id='l22' data-llen='476:499'>　　　　有所自來而其為説必已具于太卜之官今</span><br/>
<span class='tline' id='l23' data-llen='499:522'>　　　　不可復考亦不可謂象為假設然則京氏之</span><br/>
<span class='tline' id='l24' data-llen='522:545'>　　　　學安知非太卜所藏者耶云云案太卜之法</span><br/>
<span class='tline' id='l25' data-llen='545:571'><a onclick="displayPageImage('KR1a0099', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='571:594'>　　　　雖不可考然左傳所載變爻互體諸占猶可</span><br/>
<span class='tline' id='l27' data-llen='594:617'>　　　　以見其崖畧漢易自田何以下無異説孟喜</span><br/>
<span class='tline' id='l28' data-llen='617:640'>　　　　六日七分之學云出田王孫而田王孫之徒</span><br/>
<span class='tline' id='l29' data-llen='640:663'>　　　　以為非焦贛直日用事之例云出孟喜而孟</span><br/>
<span class='tline' id='l30' data-llen='663:686'>　　　　喜之徒又以為非劉向校書亦云惟京氏為</span><br/>
<span class='tline' id='l31' data-llen='686:709'>　　　　異黨漢書儒林傳源委秩然可以覆按京氏</span><br/>
<span class='tline' id='l32' data-llen='709:732'>　　　　書雖多散佚而易傳三卷猶存其占法亦大</span><br/>
<span class='tline' id='l33' data-llen='732:755'>　　　　概可考與左傳所載迥殊士元以京氏易當</span><br/>
<span class='tline' id='l34' data-llen='755:781'><a onclick="displayPageImage('KR1a0099', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='781:804'>　　　　太卜所藏殊為無據且京氏之法絶不主象</span><br/>
<span class='tline' id='l36' data-llen='804:827'>　　　　引以為明象之證亦失其真然其謂易以卜</span><br/>
<span class='tline' id='l37' data-llen='827:850'>　　　　筮為用卜筮以象為宗則深有合于作易之</span><br/>
<span class='tline' id='l38' data-llen='850:873'>　　　　本㫖故所論雖或穿鑿而犁然有當者為多</span><br/>
<span class='tline' id='l39' data-llen='873:896'>　　　　要勝於虚談名理荒蔑古義者矣是書每卷</span><br/>
<span class='tline' id='l40' data-llen='896:919'>　　　　標目之下皆題歸雲别集卷數自五十八至</span><br/>
<span class='tline' id='l41' data-llen='919:942'>　　　　六十一蓋當時編入全集如李石方舟集收</span><br/>
<span class='tline' id='l42' data-llen='942:965'>　　　　易互體之例其序又稱往為彚解二卷括其</span><br/>
<span class='tline' id='l43' data-llen='965:991'><a onclick="displayPageImage('KR1a0099', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='991:1014'>　　　　大凡考明史藝文志載士元易象鈎解四卷</span><br/>
<span class='tline' id='l45' data-llen='1014:1038'>　　　　易象彚解二卷則彚解亦𤼵明象學者今以</span><br/>
<span class='tline' id='l46' data-llen='1038:1061'>　　　　未見其書故不著録焉乾隆四十一年五月</span><br/>
<span class='tline' id='l47' data-llen='1061:1070'>　　　　恭校上</span><br/>
<span class='tline' id='l48' data-llen='1070:1102'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l49' data-llen='1102:1128'>　　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l51' data-llen='1148:1174'><a onclick="displayPageImage('KR1a0099', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l52' data-llen='1174:1182'>易象鈎解原序</span><br/>
<span class='tline' id='l53' data-llen='1182:1205'>昔者伏羲則河圖爲六十四卦是爲先天易文王繫彖</span><br/>
<span class='tline' id='l54' data-llen='1205:1228'>辭周公繫爻辭是爲後天易孔子曰易之興也其於中</span><br/>
<span class='tline' id='l55' data-llen='1228:1251'>古乎作易者其有憂患乎今觀泰否剥復損益夬姤之</span><br/>
<span class='tline' id='l56' data-llen='1251:1274'>相次也隂陽消長治亂存亡之幾㣲矣先儒傳註論義</span><br/>
<span class='tline' id='l57' data-llen='1274:1297'>理不論禍福慮人以卜筮淺易也發明彖爻非不顯著</span><br/>
<span class='tline' id='l58' data-llen='1297:1320'>而取象之由則畧而不論夫文周繫辭觀象以闡吉凶</span><br/>
<span class='tline' id='l59' data-llen='1320:1343'>占者玩辭稽象以定趨避朱晦菴張南軒善談易者皆</span><br/>
<span class='tline' id='l60' data-llen='1343:1369'><a onclick="displayPageImage('KR1a0099', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l61' data-llen='1369:1392'>謂互體五行納甲飛伏之類俱不可廢豈不豁然於蓍</span><br/>
<span class='tline' id='l62' data-llen='1392:1416'>變而歉然於傳註哉蓋文周彖爻雖非後世緯數𤨏碎</span><br/>
<span class='tline' id='l63' data-llen='1416:1439'>拘拘互體五行納甲飛伏也而道則無不冐焉傳註者</span><br/>
<span class='tline' id='l64' data-llen='1439:1463'>惟以虚𤣥之㫖例之有遺論矣往余爲彚解二卷括其</span><br/>
<span class='tline' id='l65' data-llen='1463:1486'>大凡而舊所謬承尚闕質問者兹則述之簡篇題曰鈎</span><br/>
<span class='tline' id='l66' data-llen='1486:1509'>解云鈎曲也轉取也本無所見引物而旁通者也若夫</span><br/>
<span class='tline' id='l67' data-llen='1509:1532'>隂陽消長治亂存亡之幾其何能解哉其何能解哉嘉</span><br/>
<span class='tline' id='l68' data-llen='1532:1551'>靖辛亥冬十月朔日後學楚應城陳士元識</span><br/>
</p>
<p><br/>
</p>
  </div>
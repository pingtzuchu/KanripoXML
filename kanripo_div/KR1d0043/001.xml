<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0043', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:195'>　補饗禮</span><br/>
<span class='tline' id='l10' data-llen='195:216'>　　　　　　　　　　　　　左賛善諸錦輯</span><br/>
<span class='tline' id='l11' data-llen='216:239'>　　儀禮十七篇有燕禮公食大夫禮而無饗禮饗禮</span><br/>
<span class='tline' id='l12' data-llen='239:262'>　　亡矣其見於周禮春秋傳戴記者猶可考也今據</span><br/>
<span class='tline' id='l13' data-llen='262:285'>　　周官賓客之聨事而比次之并取傳記中相發明</span><br/>
<span class='tline' id='l14' data-llen='285:305'>　　者條注扵其下以補亡竢説禮者取裁焉</span><br/>
<span class='tline' id='l15' data-llen='305:324'>饗禮大宰掌賓客之式幣帛之式好用之式</span><br/>
<span class='tline' id='l16' data-llen='324:350'><a onclick="displayPageImage('KR1d0043', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='350:373'>　春秋傳昭五年朝聘有圭享頫有璋小有述職大有</span><br/>
<span class='tline' id='l18' data-llen='373:396'>　廵功設机而不倚爵盈而不飲宴有好貨飱有陪鼎</span><br/>
<span class='tline' id='l19' data-llen='396:411'>　入有郊勞出有贈賄禮之至也</span><br/>
<span class='tline' id='l20' data-llen='411:431'>膳夫王賓客食則徹王之胙俎燕飲則為獻主</span><br/>
<span class='tline' id='l21' data-llen='431:454'>　春秋傳宣十六年晉侯使士㑹平王室王享之原襄</span><br/>
<span class='tline' id='l22' data-llen='454:477'>　公相禮殽烝武子私問其故王聞之召武子曰季氏</span><br/>
<span class='tline' id='l23' data-llen='477:500'>　而弗聞乎王享有體薦宴有折俎公當享卿當宴王</span><br/>
<span class='tline' id='l24' data-llen='500:528'>　室之禮也武子歸而講求典禮以修晉國之法<span class='krp-note'>餘見/國語</span></span><br/>
<span class='tline' id='l25' data-llen='528:554'><a onclick="displayPageImage('KR1d0043', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='554:577'>内饔掌割亨之事外饔共凡賓客之飱饔亨人共大羮</span><br/>
<span class='tline' id='l27' data-llen='577:600'>鉶羮獸人共其死獸生獸入于腊人䱷人共其魚之鱻</span><br/>
<span class='tline' id='l28' data-llen='600:614'>薧腊人共其脯腊凡乾肉之事</span><br/>
<span class='tline' id='l29' data-llen='614:637'>　聘義酒清人渴而不敢飲也肉乾人飢而不敢食也</span><br/>
<span class='tline' id='l30' data-llen='637:657'>　日莫人倦齊莊正齊而不敢解惰以成禮節</span><br/>
<span class='tline' id='l31' data-llen='657:680'>酒正共禮酒共后之致飲于賓客之禮醫酏糟皆使其</span><br/>
<span class='tline' id='l32' data-llen='680:703'>士奉之酒人共禮酒飲酒而奉之漿人共稍禮共夫人</span><br/>
<span class='tline' id='l33' data-llen='703:720'>致飲于賓客之禮清醴醫酏糟而奉之</span><br/>
<span class='tline' id='l34' data-llen='720:746'><a onclick="displayPageImage('KR1d0043', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='746:769'>　春秋傳莊十八年虢公晉侯朝王王饗禮命之宥僖</span><br/>
<span class='tline' id='l36' data-llen='769:783'>　二十八年王享禮命晉侯宥</span><br/>
<span class='tline' id='l37' data-llen='783:789'>凌人共氷</span><br/>
<span class='tline' id='l38' data-llen='789:812'>　　案傳昭四年古者日在北陸而蔵氷其出之也朝</span><br/>
<span class='tline' id='l39' data-llen='812:826'>　　之禄位賔食于是乎用之</span><br/>
<span class='tline' id='l40' data-llen='826:836'>籩人共其薦籩羞籩</span><br/>
<span class='tline' id='l41' data-llen='836:855'>　　案禮器諸侯相朝無籩豆之薦與此異</span><br/>
<span class='tline' id='l42' data-llen='855:871'>醢人共醢五十罋醯人共酼五十罋</span><br/>
<span class='tline' id='l43' data-llen='871:897'><a onclick="displayPageImage('KR1d0043', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='897:920'>　郊特牲恒豆之菹水草之和氣也其醢陸産之物也</span><br/>
<span class='tline' id='l45' data-llen='920:933'>　加豆陸産也其醢水物也</span><br/>
<span class='tline' id='l46' data-llen='933:943'>鹽人共其形鹽散鹽</span><br/>
<span class='tline' id='l47' data-llen='943:966'>　春秋傳僖三十年王使周公閲來聘饗有昌歜白黒</span><br/>
<span class='tline' id='l48' data-llen='966:989'>　形鹽辭曰國君文足昭也武可畏也則有備物之饗</span><br/>
<span class='tline' id='l49' data-llen='989:1012'>　以象其徳薦五味羞嘉穀鹽虎形以獻其功吾何以</span><br/>
<span class='tline' id='l50' data-llen='1012:1017'>　堪之</span><br/>
<span class='tline' id='l51' data-llen='1017:1038'>内宰凡賓客之祼獻瑶爵皆贊致后之賓客之禮</span><br/>
<span class='tline' id='l52' data-llen='1038:1064'><a onclick="displayPageImage('KR1d0043', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1064:1087'>　坊記禮非祭不交爵以此坊民陽侯猶殺繆侯而竊</span><br/>
<span class='tline' id='l54' data-llen='1087:1109'>　其夫人故大饗廢夫人之禮注夫人之禮使人攝</span><br/>
<span class='tline' id='l55' data-llen='1109:1121'>閽人設門燎蹕宫門廟門</span><br/>
<span class='tline' id='l56' data-llen='1121:1144'>　　案燎地燭也束葦纒布以蜜塗之天子百公五十</span><br/>
<span class='tline' id='l57' data-llen='1144:1167'>　　侯伯子男皆三十記曰庭燎之百由齊桓公始也</span><br/>
<span class='tline' id='l58' data-llen='1167:1190'>　　又春秋傳襄三十一年諸侯賓至甸設庭燎周禮</span><br/>
<span class='tline' id='l59' data-llen='1190:1213'>　　甸師帥其徒以薪蒸役外内饔之事是知門燎又</span><br/>
<span class='tline' id='l60' data-llen='1213:1236'>　　甸人掌也又案郊特牲鄭註云賓入大門謂朝聘</span><br/>
<span class='tline' id='l61' data-llen='1236:1262'><a onclick="displayPageImage('KR1d0043', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1262:1285'>　　之賓行朝聘既畢燕饗之時燕則大門是寢門也</span><br/>
<span class='tline' id='l63' data-llen='1285:1297'>　　饗則大門是廟門也</span><br/>
<span class='tline' id='l64' data-llen='1297:1320'>寺人帥女宫而致于有司内豎為内人蹕牛人共其膳</span><br/>
<span class='tline' id='l65' data-llen='1320:1325'>羞之牛</span><br/>
<span class='tline' id='l66' data-llen='1325:1348'>　郊特牲天子適諸侯諸侯膳用犢諸侯適天子天子</span><br/>
<span class='tline' id='l67' data-llen='1348:1371'>　賜之禮大牢貴誠之義也大饗尚腶脩而已矣疏設</span><br/>
<span class='tline' id='l68' data-llen='1371:1390'>　大牢之饌先薦腶脩于前注亦不饗味也</span><br/>
<span class='tline' id='l69' data-llen='1390:1404'>川衡共川奠澤虞共澤物之奠</span><br/>
<span class='tline' id='l70' data-llen='1404:1430'><a onclick="displayPageImage('KR1d0043', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1430:1450'>　　案此備物之饗以象其德已見前鹽人下</span><br/>
<span class='tline' id='l72' data-llen='1450:1473'>囿人共其生獸死獸之物場人共其果蓏舍人共簠簋</span><br/>
<span class='tline' id='l73' data-llen='1473:1500'>實之陳之舂人共其食米<img height='20' width='20' alt='&amp;KR1066' title='KR1066' src='https://raw.githubusercontent.com/kanripo/KR-Gaiji/master/images/KR1066.png'/>人共其簠簋之實</span><br/>
<span class='tline' id='l74' data-llen='1500:1513'>　　案春秋傳羞嘉糓見前</span><br/>
<span class='tline' id='l75' data-llen='1513:1536'>大宗伯以饗燕之禮親四方之賔客大賓客則攝而載</span><br/>
<span class='tline' id='l76' data-llen='1536:1559'>果小宗伯辨六尊之名物以待賔客以時将瓚果肆師</span><br/>
<span class='tline' id='l77' data-llen='1559:1582'>涖筵几築䰞贊果將共設匪罋之禮饗食授祭鬱人掌</span><br/>
<span class='tline' id='l78' data-llen='1582:1586'>果事</span><br/>
<span class='tline' id='l79' data-llen='1586:1612'><a onclick="displayPageImage('KR1d0043', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1612:1630'>　郊特牲諸侯為賓灌用鬱鬯灌用臭也</span><br/>
<span class='tline' id='l81' data-llen='1630:1657'>雞人夜嘑旦以<img height='20' width='20' alt='&amp;KR1127' title='KR1127' src='https://raw.githubusercontent.com/kanripo/KR-Gaiji/master/images/KR1127.png'/>百官司几筵掌几席大饗射</span><br/>
<span class='tline' id='l82' data-llen='1657:1680'>　郊特牲大饗君三重席而酢焉三獻之介君專席而</span><br/>
<span class='tline' id='l83' data-llen='1680:1692'>　酢焉此降尊以就卑也</span><br/>
<span class='tline' id='l84' data-llen='1692:1715'>典瑞掌果圭有瓚以果賓客璋邸射以造贈賓客凡賔</span><br/>
<span class='tline' id='l85' data-llen='1715:1738'>客之事共其玉器而奉之内宗薦加豆籩及以樂徹則</span><br/>
<span class='tline' id='l86' data-llen='1738:1761'>佐傳豆籩外宗佐王后薦玉豆眡豆籩及以樂徹亦如</span><br/>
<span class='tline' id='l87' data-llen='1761:1772'>之王后以樂羞齍則贊</span><br/>
<span class='tline' id='l88' data-llen='1772:1798'><a onclick="displayPageImage('KR1d0043', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1798:1822'>　春秋傳僖二十二年楚子入饗于鄭九獻庭實旅百加</span><br/>
<span class='tline' id='l90' data-llen='1822:1845'>　籩豆六品昭六年季孫宿如晉晉侯享之有加籩武</span><br/>
<span class='tline' id='l91' data-llen='1845:1868'>　子退使行人告曰小國之事大國也苟免于討不敢</span><br/>
<span class='tline' id='l92' data-llen='1868:1891'>　求貺得貺不過三獻今豆有加下臣弗堪無乃戾也</span><br/>
<span class='tline' id='l93' data-llen='1891:1914'>　韓宣子曰寡君以為驩也對曰寡君猶未敢况下臣</span><br/>
<span class='tline' id='l94' data-llen='1914:1938'>　君之𨽻也敢聞加貺固請徹加而後卒事晉人以為</span><br/>
<span class='tline' id='l95' data-llen='1938:1943'>　知禮</span><br/>
<span class='tline' id='l96' data-llen='1943:1966'>　　案疏楚實子爵以霸主自許故鄭以上公極禮待</span><br/>
<span class='tline' id='l97' data-llen='1966:1992'><a onclick="displayPageImage('KR1d0043', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1992:2002'>　　之饗受皆非也</span><br/>
<span class='tline' id='l99' data-llen='2002:2025'>大司樂宿縣遂以聲展之出入則令奏王夏肆夏昭夏</span><br/>
<span class='tline' id='l100' data-llen='2025:2048'>　春秋傳襄四年穆叔如晉晉侯享之金奏肆夏之三</span><br/>
<span class='tline' id='l101' data-llen='2048:2071'>　不拜工歌文王之三又不拜對曰三夏天子所以享</span><br/>
<span class='tline' id='l102' data-llen='2071:2094'>　元侯也使臣弗敢與聞文王兩君相見之樂也臣不</span><br/>
<span class='tline' id='l103' data-llen='2094:2099'>　敢及</span><br/>
<span class='tline' id='l104' data-llen='2099:2122'>樂師序其樂事令奏鍾鼓令相大師帥瞽登歌令奏擊</span><br/>
<span class='tline' id='l105' data-llen='2122:2152'>拊下管播樂器令奏鼔<img height='20' width='20' alt='&amp;KR0615' title='KR0615' src='https://raw.githubusercontent.com/kanripo/KR-Gaiji/master/images/KR0615.png'/>小師登歌擊拊下管擊應鼓</span><br/>
<span class='tline' id='l106' data-llen='2152:2178'><a onclick="displayPageImage('KR1d0043', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2178:2201'>鍾師奏燕樂笙師共鍾笙之樂鎛師鼓金奏之樂韎師</span><br/>
<span class='tline' id='l108' data-llen='2201:2224'>掌韎樂帥屬舞旄人舞其燕樂籥師鼔羽籥之舞典庸</span><br/>
<span class='tline' id='l109' data-llen='2224:2247'>器帥其屬而設筍簴陳庸器司干授舞器既舞則受之</span><br/>
<span class='tline' id='l110' data-llen='2247:2270'>　仲尼燕居子曰禮有九大饗有四焉苟知此矣雖在</span><br/>
<span class='tline' id='l111' data-llen='2270:2293'>　畎畆之中事之聖人已兩君相見揖譲而入門入門</span><br/>
<span class='tline' id='l112' data-llen='2293:2316'>　而縣興揖譲而升堂升堂而樂闋下管象武夏籥序</span><br/>
<span class='tline' id='l113' data-llen='2316:2339'>　興陳其薦俎序其禮樂備其百官如此而后君子知</span><br/>
<span class='tline' id='l114' data-llen='2339:2368'>　仁焉行中規還中矩和鸞中采齊客出<span class='krp-note'>句/</span>以雍徹<span class='krp-note'>句/</span></span><br/>
<span class='tline' id='l115' data-llen='2368:2394'><a onclick="displayPageImage('KR1d0043', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2394:2417'>　以振羽是故君子無物而不在禮矣入門而金作示</span><br/>
<span class='tline' id='l117' data-llen='2417:2440'>　情也升歌清廟示徳也下而管象示事也是故古之</span><br/>
<span class='tline' id='l118' data-llen='2440:2463'>　君子不必親相與言也以禮樂相示而已　郊特牲</span><br/>
<span class='tline' id='l119' data-llen='2463:2486'>　賓入大門而奏肆夏示易以敬也卒爵而樂闋孔子</span><br/>
<span class='tline' id='l120' data-llen='2486:2509'>　屢歎之奠酬而工升歌發徳也歌者在上匏竹在下</span><br/>
<span class='tline' id='l121' data-llen='2509:2532'>　貴人聲也樂由陽来者也禮由隂作者也隂陽和而</span><br/>
<span class='tline' id='l122' data-llen='2532:2538'>　萬物得</span><br/>
<span class='tline' id='l123' data-llen='2538:2561'>大司馬羞牲魚授其祭小司馬饗射掌其事量人制其</span><br/>
<span class='tline' id='l124' data-llen='2561:2587'><a onclick="displayPageImage('KR1d0043', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2587:2611'>從獻脯燔之數量大僕賓客正王之服位詔灋儀小臣饗</span><br/>
<span class='tline' id='l126' data-llen='2611:2634'>食如大僕之灋齊僕朝覲宗遇饗食皆乘金路其灋儀</span><br/>
<span class='tline' id='l127' data-llen='2634:2646'>各以其等為車送逆之節</span><br/>
<span class='tline' id='l128' data-llen='2646:2669'>士師諸侯為賓帥其屬而蹕于王宫訝士帥其屬而為</span><br/>
<span class='tline' id='l129' data-llen='2669:2682'>之蹕職金饗諸侯共其金版</span><br/>
<span class='tline' id='l130' data-llen='2682:2699'>　　案鄭康成注帥蹕兼饗食時而言</span><br/>
<span class='tline' id='l131' data-llen='2699:2722'>大行人掌大賓之禮大客之儀上公之禮廟中将幣三</span><br/>
<span class='tline' id='l132' data-llen='2722:2745'>享王禮再祼而酢饗禮九獻食禮九舉諸侯廟中將幣</span><br/>
<span class='tline' id='l133' data-llen='2745:2771'><a onclick="displayPageImage('KR1d0043', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2771:2794'>三享王禮壹祼而酢饗禮七獻食禮七舉諸伯如諸侯</span><br/>
<span class='tline' id='l135' data-llen='2794:2817'>之禮諸子廟中將幣三享王禮壹祼不酢饗禮五獻食</span><br/>
<span class='tline' id='l136' data-llen='2817:2840'>禮五舉諸男如諸子之禮小行人掌邦國賓客之禮籍</span><br/>
<span class='tline' id='l137' data-llen='2840:2863'>以待四方之使者司儀掌九儀之賓客詔王儀南鄉見</span><br/>
<span class='tline' id='l138' data-llen='2863:2886'>諸侯土揖庶姓時揖異姓天揖同姓及其擯之各以其</span><br/>
<span class='tline' id='l139' data-llen='2886:2909'>禮公於上等侯伯於中等子男於下等其将幣亦如之</span><br/>
<span class='tline' id='l140' data-llen='2909:2933'>賓饗食如将幣之儀賓拜饗食賓繼主君皆如主國之禮</span><br/>
<span class='tline' id='l141' data-llen='2933:2956'>大夫饗食如將幣之儀諸侯諸伯諸子諸男之相為賓</span><br/>
<span class='tline' id='l142' data-llen='2956:2982'><a onclick="displayPageImage('KR1d0043', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2982:3005'>也各以其禮相待也如諸公之儀諸公之臣相為國客</span><br/>
<span class='tline' id='l144' data-llen='3005:3029'>凡侯伯子男之臣以其國之爵相為客而相禮其儀亦如</span><br/>
<span class='tline' id='l145' data-llen='3029:3052'>之凡四方之賓客禮儀辭命餼牢賜獻以二等從其爵</span><br/>
<span class='tline' id='l146' data-llen='3052:3075'>而上下之凡賓客送逆同禮凡諸侯之交各稱其邦而</span><br/>
<span class='tline' id='l147' data-llen='3075:3098'>為之幣以其幣為之禮掌訝前驅聚柝待事掌交通事</span><br/>
<span class='tline' id='l148' data-llen='3098:3121'>　　案鄭康成注繼主君儐主君也若饗食主君及燕</span><br/>
<span class='tline' id='l149' data-llen='3121:3144'>　　亦速焉賈氏公彦疏儐者報也報主君為儐聘禮</span><br/>
<span class='tline' id='l150' data-llen='3144:3167'>　　賓無饗食速主君者臣於君雖他國亦不敢速君</span><br/>
<span class='tline' id='l151' data-llen='3167:3193'><a onclick="displayPageImage('KR1d0043', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3193:3216'>　　故記云大夫饗君非禮是也若兩君有儐皆得速</span><br/>
<span class='tline' id='l153' data-llen='3216:3240'>　　主君案春秋傳莊二十一年鄭伯享王于闕西辟樂</span><br/>
<span class='tline' id='l154' data-llen='3240:3263'>　　備郊特牲云天子無客禮莫敢為主焉君適其臣</span><br/>
<span class='tline' id='l155' data-llen='3263:3277'>　　升自阼階不敢有其室也</span><br/>
<span class='tline' id='l156' data-llen='3277:3300'>　春秋傳莊十八年虢公晉侯朝王王饗醴命之宥皆</span><br/>
<span class='tline' id='l157' data-llen='3300:3323'>　賜玉五㲄馬三匹非禮也　僖二十四年宋成公入</span><br/>
<span class='tline' id='l158' data-llen='3323:3346'>　鄭鄭伯将享之皇武子曰宋先代之後也於周為客</span><br/>
<span class='tline' id='l159' data-llen='3346:3369'>　天子有事膰焉有䘮拜焉豐厚可也鄭伯享宋公有</span><br/>
<span class='tline' id='l160' data-llen='3369:3395'><a onclick="displayPageImage('KR1d0043', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3395:3418'>　加禮　二十八年王享醴命晉侯宥䇿命晉侯為侯</span><br/>
<span class='tline' id='l162' data-llen='3418:3441'>　伯賜之大輅之服戎輅之服彤弓一彤矢百玈弓矢</span><br/>
<span class='tline' id='l163' data-llen='3441:3464'>　千秬鬯一卣虎賁三百人　文三年公如晉晉侯享</span><br/>
<span class='tline' id='l164' data-llen='3464:3487'>　公賦菁菁者莪荘叔以公降拜曰小國受命於大國</span><br/>
<span class='tline' id='l165' data-llen='3487:3510'>　敢不慎儀君貺之以大禮何樂如之抑小國之樂大</span><br/>
<span class='tline' id='l166' data-llen='3510:3534'>　國之惠也晉侯降辭登成拜公賦嘉樂　四年衛甯武</span><br/>
<span class='tline' id='l167' data-llen='3534:3557'>　子來聘公與之宴為賦湛露及彤弓不辭又不答賦</span><br/>
<span class='tline' id='l168' data-llen='3557:3580'>　使行人私焉對曰臣以為肄業及之也昔諸侯朝正</span><br/>
<span class='tline' id='l169' data-llen='3580:3607'><a onclick="displayPageImage('KR1d0043', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3607:3630'>　於王王宴樂之於是乎賦湛露則天子當陽諸侯用</span><br/>
<span class='tline' id='l171' data-llen='3630:3654'>　命也諸侯敵王所愾而獻其功王於是乎賜之彤弓一</span><br/>
<span class='tline' id='l172' data-llen='3654:3677'>　彤矢百玈弓矢千以覺報宴今陪臣来繼舊好君辱</span><br/>
<span class='tline' id='l173' data-llen='3677:3700'>　貺之其敢干大禮以自取戾　宣十六年晉侯使士</span><br/>
<span class='tline' id='l174' data-llen='3700:3723'>　㑹平王室定王享之原襄公相禮殽烝武子私問其</span><br/>
<span class='tline' id='l175' data-llen='3723:3746'>　故王聞之召武子曰季氏而弗聞乎王享有體薦宴</span><br/>
<span class='tline' id='l176' data-llen='3746:3769'>　有折俎公當享卿當宴王室之禮也武子歸而講求</span><br/>
<span class='tline' id='l177' data-llen='3769:3792'>　典禮以修晉國之法　成九年季文子如宋致女復</span><br/>
<span class='tline' id='l178' data-llen='3792:3819'><a onclick="displayPageImage('KR1d0043', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3819:3842'>　命公享之賦韓奕之五章穆姜出于房再拜曰大夫</span><br/>
<span class='tline' id='l180' data-llen='3842:3865'>　勤辱不忘先君以及嗣君施及未亡人先君猶有望</span><br/>
<span class='tline' id='l181' data-llen='3865:3888'>　也敢拜大夫之重勤又賦綠衣之卒章而入　十四</span><br/>
<span class='tline' id='l182' data-llen='3888:3910'>　年衛侯享苦成叔苦成叔傲甯子曰古之為享食</span><br/>
<span class='tline' id='l183' data-llen='3910:3933'>　也以觀威儀省禍福也故詩曰兕觵其觩㫖酒思柔</span><br/>
<span class='tline' id='l184' data-llen='3933:3956'>　彼交匪傲萬福来求今夫子傲取禍之道也　襄八</span><br/>
<span class='tline' id='l185' data-llen='3956:3979'>　年晋范宣子来聘且拜公之辱告将用師于鄭公享</span><br/>
<span class='tline' id='l186' data-llen='3979:4002'>　之賓将出武子賦彤弓宣子曰城濮之役我先君文</span><br/>
<span class='tline' id='l187' data-llen='4002:4029'><a onclick="displayPageImage('KR1d0043', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4029:4052'>　公獻功于衡雍受彤弓于㐮王以為子孫藏匄也先</span><br/>
<span class='tline' id='l189' data-llen='4052:4075'>　君守官之嗣也敢不承命君子以為知禮　二十八</span><br/>
<span class='tline' id='l190' data-llen='4075:4098'>　年蔡侯歸自晉入于鄭鄭伯享之不敬子産曰蔡侯</span><br/>
<span class='tline' id='l191' data-llen='4098:4121'>　其不免乎日其過此也君使子展迋勞於東門之外</span><br/>
<span class='tline' id='l192' data-llen='4121:4144'>　而傲吾曰猶将更之今還受享而惰乃其心也君小</span><br/>
<span class='tline' id='l193' data-llen='4144:4167'>　國事大國而惰傲以為已心将得死乎　昭三年鄭</span><br/>
<span class='tline' id='l194' data-llen='4167:4189'>　伯如楚子産相楚子享之賦吉日子産乃具田備</span><br/>
<span class='tline' id='l195' data-llen='4189:4212'>掌客掌四方賓客之牢禮餼獻飲食之等數王合諸侯</span><br/>
<span class='tline' id='l196' data-llen='4212:4239'><a onclick="displayPageImage('KR1d0043', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4239:4262'>而饗禮則具十有二牢庶具百物備諸侯長十有再獻</span><br/>
<span class='tline' id='l198' data-llen='4262:4285'>凡諸侯之禮上公五積皆眡飱牽三問皆脩羣介行人</span><br/>
<span class='tline' id='l199' data-llen='4285:4308'>宰史皆有牢飱五牢食四十簠十豆四十鉶四十有二</span><br/>
<span class='tline' id='l200' data-llen='4308:4331'>壺四十鼎簋十有二牲三十有六皆陳饔餼九牢其死</span><br/>
<span class='tline' id='l201' data-llen='4331:4354'>牢如飱之陳牽四牢米百有二十筥酼醢百有二十罋</span><br/>
<span class='tline' id='l202' data-llen='4354:4377'>皆陳車米眡生牢牢十車車秉有五籔車禾眡死牢牢</span><br/>
<span class='tline' id='l203' data-llen='4377:4400'>十車車三秅芻薪倍禾皆陳乘禽日九十雙殷膳大牢</span><br/>
<span class='tline' id='l204' data-llen='4400:4423'>以及歸三饗三食三燕若弗酌則以幣致之凡介行人</span><br/>
<span class='tline' id='l205' data-llen='4423:4450'><a onclick="displayPageImage('KR1d0043', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4450:4473'>宰史皆有飱饔餼以其爵等為之牢禮之陳數唯上介</span><br/>
<span class='tline' id='l207' data-llen='4473:4496'>有禽獻夫人致禮八壺八豆八籩膳大牢致饗大牢食</span><br/>
<span class='tline' id='l208' data-llen='4496:4519'>大牢卿皆見以羔膳大牢侯伯四積皆眡飱牽再問皆</span><br/>
<span class='tline' id='l209' data-llen='4519:4542'>脩飱四牢食三十有二簠八豆三十有二鉶二十有八</span><br/>
<span class='tline' id='l210' data-llen='4542:4565'>壺三十有二鼎簋十有二腥二十有七皆陳饔餼七牢</span><br/>
<span class='tline' id='l211' data-llen='4565:4588'>其死牢如飱之陳牽三牢米百筥醯醢百罋皆陳米三</span><br/>
<span class='tline' id='l212' data-llen='4588:4611'>十車禾四十車芻薪倍禾皆陳乘禽日七十雙殷膳大</span><br/>
<span class='tline' id='l213' data-llen='4611:4634'>牢三饗再食再燕凡介行人宰史皆有飱饔餼以其爵</span><br/>
<span class='tline' id='l214' data-llen='4634:4661'><a onclick="displayPageImage('KR1d0043', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4661:4684'>等為之禮唯上介有禽獻夫人致禮八壺八豆八籩膳</span><br/>
<span class='tline' id='l216' data-llen='4684:4707'>大牢致饗大牢卿皆見以羔膳特牛子男三積皆眡飱</span><br/>
<span class='tline' id='l217' data-llen='4707:4730'>牽壹問以脩飱三牢食二十有四簠六豆二十有四鉶</span><br/>
<span class='tline' id='l218' data-llen='4730:4753'>十有八壺二十有四鼎簋十有二牲十有八皆陳饔餼</span><br/>
<span class='tline' id='l219' data-llen='4753:4776'>五牢其死牢如飱之陳牽二牢米八十筥醯醢八十罋</span><br/>
<span class='tline' id='l220' data-llen='4776:4799'>皆陳米二十車禾三十車芻薪倍禾皆陳乘禽日五十</span><br/>
<span class='tline' id='l221' data-llen='4799:4822'>雙壹饗壹食壹燕凡介行人宰史皆有飱饔餼以其爵</span><br/>
<span class='tline' id='l222' data-llen='4822:4845'>等為之禮唯上介有禽獻夫人致禮六壺六豆六籩膳</span><br/>
<span class='tline' id='l223' data-llen='4845:4872'><a onclick="displayPageImage('KR1d0043', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4872:4895'>眡致饗親見卿皆膳特牛凡諸侯之卿大夫士為國客</span><br/>
<span class='tline' id='l225' data-llen='4895:4906'>則如其介之禮以待之</span><br/>
<span class='tline' id='l226' data-llen='4906:4920'>　　案此條不專言饗備載之</span><br/>
<span class='tline' id='l227' data-llen='4920:4943'>　春秋傳僖十二年王以上卿之禮饗管仲管仲辭曰</span><br/>
<span class='tline' id='l228' data-llen='4943:4966'>　臣賤有司也有天子之二守國髙在若節春秋来承</span><br/>
<span class='tline' id='l229' data-llen='4966:4989'>　王命何以禮焉陪臣敢辭　成二年晉侯使鞏朔獻</span><br/>
<span class='tline' id='l230' data-llen='4989:5012'>　齊捷于周王使委于三吏禮之如侯伯克敵使大夫</span><br/>
<span class='tline' id='l231' data-llen='5012:5035'>　告慶之禮降于卿禮一等王以鞏伯宴而私賄之使</span><br/>
<span class='tline' id='l232' data-llen='5035:5062'><a onclick="displayPageImage('KR1d0043', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5062:5085'>　相吿之曰非禮也勿籍　成十二年晉郤至如楚聘</span><br/>
<span class='tline' id='l234' data-llen='5085:5108'>　子反相至登金奏作驚而走出賓曰世之治也諸侯</span><br/>
<span class='tline' id='l235' data-llen='5108:5131'>　閒於天子之事則相朝也於是乎有享宴之禮享以</span><br/>
<span class='tline' id='l236' data-llen='5131:5154'>　訓共儉宴以示慈惠共儉以行禮而慈惠以布政政</span><br/>
<span class='tline' id='l237' data-llen='5154:5177'>　以禮成民是以息百官承事朝而不夕此公侯之所</span><br/>
<span class='tline' id='l238' data-llen='5177:5200'>　以扞城其民也　㐮十九年公享晉六卿于蒲圃賜</span><br/>
<span class='tline' id='l239' data-llen='5200:5223'>　之三命之服軍尉司馬司空輿尉候奄皆受一命之</span><br/>
<span class='tline' id='l240' data-llen='5223:5248'>　服賄荀偃束錦加璧乗馬先吴夀夢之鼎　季武子如晉</span><br/>
<span class='tline' id='l241' data-llen='5248:5275'><a onclick="displayPageImage('KR1d0043', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5275:5298'>　拜師晉侯享之范宣子賦黍苗武子興再拜稽首曰</span><br/>
<span class='tline' id='l243' data-llen='5298:5322'>　小國之仰大國也如百榖之仰膏雨焉若常膏之其天</span><br/>
<span class='tline' id='l244' data-llen='5322:5346'>　下輯睦豈唯敝邑賦六月　二十年季武子如宋報聘</span><br/>
<span class='tline' id='l245' data-llen='5346:5369'>　也禇師段逆之以受享賦常棣之七章以卒宋人重</span><br/>
<span class='tline' id='l246' data-llen='5369:5392'>　賄之歸復命公享之賦魚麗之卒章公賦南山有臺</span><br/>
<span class='tline' id='l247' data-llen='5392:5415'>　武子去所曰臣不堪也　二十六年鄭伯賞入陳之</span><br/>
<span class='tline' id='l248' data-llen='5415:5438'>　功享子展賜之先路三命之服先八邑賜子産次路</span><br/>
<span class='tline' id='l249' data-llen='5438:5461'>　再命之服先六邑子産辭邑曰自上以下隆殺以兩</span><br/>
<span class='tline' id='l250' data-llen='5461:5488'><a onclick="displayPageImage('KR1d0043', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5488:5512'>　禮也臣之位在四且子展之功也臣不敢及賞禮請辭</span><br/>
<span class='tline' id='l252' data-llen='5512:5535'>　邑公固予之乃受三邑　二十七年鄭伯享趙孟于</span><br/>
<span class='tline' id='l253' data-llen='5535:5558'>　垂隴子展伯有子西子産子大叔二子石從趙孟曰</span><br/>
<span class='tline' id='l254' data-llen='5558:5581'>　七子從君以寵武也請皆賦以卒君貺武亦以觀七</span><br/>
<span class='tline' id='l255' data-llen='5581:5604'>　子之志　昭元年趙孟叔孫豹曹大夫入於鄭鄭伯</span><br/>
<span class='tline' id='l256' data-llen='5604:5628'>　兼享之子皮戒趙孟禮終趙孟賦瓠葉子皮遂戒穆叔</span><br/>
<span class='tline' id='l257' data-llen='5628:5652'>　且告之穆叔曰趙孟欲一獻子其從之及享具五獻之</span><br/>
<span class='tline' id='l258' data-llen='5652:5675'>　籩豆於幕下趙孟辭私于子産曰武請于冢宰矣乃</span><br/>
<span class='tline' id='l259' data-llen='5675:5702'><a onclick="displayPageImage('KR1d0043', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5702:5726'>　用一獻趙孟為客禮終乃宴　二年韓宣子來聘公享</span><br/>
<span class='tline' id='l261' data-llen='5726:5749'>　之季武子賦緜之卒章韓子賦角弓季武子拜曰敢</span><br/>
<span class='tline' id='l262' data-llen='5749:5764'>　拜子之彌縫敝邑寡君有望矣</span><br/>
<span class='tline' id='l263' data-llen='5764:5787'>凡禮賓客國新殺禮凶荒殺禮札䘮殺禮禍烖殺禮在</span><br/>
<span class='tline' id='l264' data-llen='5787:5810'>野在外殺禮凡賓客死致禮以喪用賓客有䘮唯芻稍</span><br/>
<span class='tline' id='l265' data-llen='5810:5826'>之受遭主國之䘮不受饗食受牲禮</span><br/>
<span class='tline' id='l266' data-llen='5826:5849'>　春秋傳昭十二年晉侯享諸侯子産相鄭伯辭于享</span><br/>
<span class='tline' id='l267' data-llen='5849:5865'>　請免䘮而後聼命晉人許之禮也</span><br/>
<span class='tline' id='l268' data-llen='5865:5892'><a onclick="displayPageImage('KR1d0043', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5892:5915'>　聘禮記凡致禮皆用其饗之加籩豆無饔者無饗禮</span><br/>
<span class='tline' id='l270' data-llen='5915:5924'>　注士介無饗禮</span><br/>
<span class='tline' id='l271' data-llen='5924:5947'>　　案嚴陵方氏慤曰禮之言大饗者十有一而其别</span><br/>
<span class='tline' id='l272' data-llen='5947:5970'>　　有五祭帝一也祫祭先王二也天子饗元侯三也</span><br/>
<span class='tline' id='l273' data-llen='5970:5993'>　　兩君相見四也凡饗賓客五也若月令季秋大饗</span><br/>
<span class='tline' id='l274' data-llen='5993:6016'>　　帝禮器郊特牲大饗腥祭帝之大饗也禮器又言</span><br/>
<span class='tline' id='l275' data-llen='6016:6039'>　　大饗其王事與大饗之禮不足以大旅祫祭先王</span><br/>
<span class='tline' id='l276' data-llen='6039:6062'>　　之大饗也郊特牲又言大饗尚腶脩天子饗諸侯</span><br/>
<span class='tline' id='l277' data-llen='6062:6089'><a onclick="displayPageImage('KR1d0043', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6089:6112'>　　之大饗也郊特牲又言大饗君三重席而酢仲尼</span><br/>
<span class='tline' id='l279' data-llen='6112:6135'>　　燕居言大饗有四坊記言大饗廢夫人之禮兩君</span><br/>
<span class='tline' id='l280' data-llen='6135:6158'>　　相見之大饗也大司樂言大饗不入牲雜記言大</span><br/>
<span class='tline' id='l281' data-llen='6158:6181'>　　饗卷三牲之俎凡饗賓客之大饗也大約饗禮以</span><br/>
<span class='tline' id='l282' data-llen='6181:6204'>　　天子饗諸侯為正詩小雅彤弓覲禮同姓大國伯</span><br/>
<span class='tline' id='l283' data-llen='6204:6227'>　　父異姓伯舅同姓小邦叔父異姓叔舅饗禮乃歸</span><br/>
<span class='tline' id='l284' data-llen='6227:6250'>　　是也若大夫而饗君非禮也由三桓始也其後以</span><br/>
<span class='tline' id='l285' data-llen='6250:6259'>　　漸而凌替矣</span><br/>
<span class='tline' id='l286' data-llen='6259:6286'><a onclick="displayPageImage('KR1d0043', 'WYG', '001-16b' );" name="001-16b" class="pb">[001-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6286:6289'>　</span><br/>
<span class='tline' id='l288' data-llen='6289:6292'>　</span><br/>
<span class='tline' id='l289' data-llen='6292:6295'>　</span><br/>
<span class='tline' id='l290' data-llen='6295:6298'>　</span><br/>
<span class='tline' id='l291' data-llen='6298:6301'>　</span><br/>
<span class='tline' id='l292' data-llen='6301:6304'>　</span><br/>
<span class='tline' id='l293' data-llen='6304:6307'>　</span><br/>
<span class='tline' id='l294' data-llen='6307:6313'>　補饗禮</span><br/>
</p>
<p><br/>
</p>
  </div>
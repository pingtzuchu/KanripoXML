<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0048', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:198'>欽定四庫全書　　　　經部二</span><br/>
<span class='tline' id='l9' data-llen='198:214'>　古文尚書疏證　　　　書𩔖</span><br/>
<span class='tline' id='l10' data-llen='214:220'>　　提要</span><br/>
<span class='tline' id='l11' data-llen='220:241'>　　　　<span class='krp-note'>臣/</span>等謹案古文尚書疏證八卷</span><br/>
<span class='tline' id='l12' data-llen='241:264'>　　　國朝閻若璩撰若璩字百詩太原人徙居山陽</span><br/>
<span class='tline' id='l13' data-llen='264:287'>　　　　康熈已未薦舉博學鴻詞古文尚書較今文</span><br/>
<span class='tline' id='l14' data-llen='287:310'>　　　　多十六篇晉魏以來絶無師説故左氏所引</span><br/>
<span class='tline' id='l15' data-llen='310:333'>　　　　杜預皆注曰逸書東晉之初其書始出乃増</span><br/>
<span class='tline' id='l16' data-llen='333:359'><a onclick="displayPageImage('KR1b0048', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='359:382'>　　　　多二十五篇初猶與今文並立自陸徳明據</span><br/>
<span class='tline' id='l18' data-llen='382:405'>　　　　以作釋文孔穎達據以作正義遂與伏生二</span><br/>
<span class='tline' id='l19' data-llen='405:428'>　　　　十九篇混合為一唐以來雖疑經惑古如劉</span><br/>
<span class='tline' id='l20' data-llen='428:451'>　　　　知㡬之流亦以尚書一家列之史通未言古</span><br/>
<span class='tline' id='l21' data-llen='451:474'>　　　　文之偽自呉棫始有異議朱子亦稍稍疑之</span><br/>
<span class='tline' id='l22' data-llen='474:497'>　　　　呉澄諸人本朱子之説相繼抉摘其偽益彰</span><br/>
<span class='tline' id='l23' data-llen='497:520'>　　　　然亦未能條分縷析以抉其罅漏明梅鷟始</span><br/>
<span class='tline' id='l24' data-llen='520:543'>　　　　參考諸書証其剽剟而見聞較狭蒐采未周</span><br/>
<span class='tline' id='l25' data-llen='543:569'><a onclick="displayPageImage('KR1b0048', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='569:592'>　　　　至若璩乃引經據古一一陳其矛盾之故古</span><br/>
<span class='tline' id='l27' data-llen='592:615'>　　　　文之偽乃大明所列一百二十八條毛竒齡</span><br/>
<span class='tline' id='l28' data-llen='615:638'>　　　　作古文尚書寃詞百計相軋終不能以强詞</span><br/>
<span class='tline' id='l29' data-llen='638:661'>　　　　奪正理則有據之言先立於不可敗也其書</span><br/>
<span class='tline' id='l30' data-llen='661:684'>　　　　初成四卷餘姚黄宗羲序之其後四卷又所</span><br/>
<span class='tline' id='l31' data-llen='684:707'>　　　　次第續成若璩没後傳寫佚其第三卷其二</span><br/>
<span class='tline' id='l32' data-llen='707:730'>　　　　卷第二十八條二十九條三十條七卷第一</span><br/>
<span class='tline' id='l33' data-llen='730:753'>　　　　百二條一百八條一百九條一百十條八卷</span><br/>
<span class='tline' id='l34' data-llen='753:779'><a onclick="displayPageImage('KR1b0048', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='779:802'>　　　　第一百二十二條至一百二十七條皆有錄</span><br/>
<span class='tline' id='l36' data-llen='802:825'>　　　　無書編次先後未歸條理蓋猶草創之本其</span><br/>
<span class='tline' id='l37' data-llen='825:848'>　　　　中偶爾未核者如據正義所載鄭元書序注</span><br/>
<span class='tline' id='l38' data-llen='848:871'>　　　　謂馬鄭所傳與孔傳篇目不符其説最確至</span><br/>
<span class='tline' id='l39' data-llen='871:894'>　　　　謂馬鄭注本亡於永嘉之亂則殊不然考二</span><br/>
<span class='tline' id='l40' data-llen='894:917'>　　　　家之本隋志尚皆著錄稱所注凡二十九篇</span><br/>
<span class='tline' id='l41' data-llen='917:940'>　　　　經典釋文備引之亦止二十九篇盖去其無</span><br/>
<span class='tline' id='l42' data-llen='940:963'>　　　　師説者十六篇止得二十九篇與伏生數合</span><br/>
<span class='tline' id='l43' data-llen='963:989'><a onclick="displayPageImage('KR1b0048', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='989:1012'>　　　　非别有一本注孔氏書也若璩誤以鄭逸者</span><br/>
<span class='tline' id='l45' data-llen='1012:1035'>　　　　即為所注之逸篇不免千慮之一失又史記</span><br/>
<span class='tline' id='l46' data-llen='1035:1058'>　　　　漢書但有安國上古文尚書之説並無受詔</span><br/>
<span class='tline' id='l47' data-llen='1058:1081'>　　　　作傳之事此偽本鑿空之顯證亦辨偽本者</span><br/>
<span class='tline' id='l48' data-llen='1081:1104'>　　　　至要之肯綮乃置而未言亦稍疎畧其他諸</span><br/>
<span class='tline' id='l49' data-llen='1104:1127'>　　　　條之後往往衍及旁文動盈卷帙盖慮所著</span><br/>
<span class='tline' id='l50' data-llen='1127:1150'>　　　　潛邱劄記或不傳故附見於此究為支蔓又</span><br/>
<span class='tline' id='l51' data-llen='1150:1173'>　　　　前卷所論後卷往往自駁而不肯刪其前説</span><br/>
<span class='tline' id='l52' data-llen='1173:1199'><a onclick="displayPageImage('KR1b0048', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1199:1222'>　　　　雖仿鄭元注禮先用魯詩後不追改之意於</span><br/>
<span class='tline' id='l54' data-llen='1222:1245'>　　　　體例亦究屬未安然反復釐剔以袪千古之</span><br/>
<span class='tline' id='l55' data-llen='1245:1268'>　　　　大疑考證之學則固未之或先矣乾隆四十</span><br/>
<span class='tline' id='l56' data-llen='1268:1281'>　　　　三年六月恭校上</span><br/>
<span class='tline' id='l57' data-llen='1281:1313'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l58' data-llen='1313:1339'>　　　　　　　　　　總　校　官　<span class='krp-note'>臣/</span>　陸費墀</span><br/>
</p>
<p><br/>
</p>
  </div>
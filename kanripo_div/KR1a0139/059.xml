<div id="txtcont" class="span9" style="position: relative;">
    <p>
<span class='tline' id='l7' data-llen='163:189'><a onclick="displayPageImage('KR1a0139', 'WYG', '059-1a' );" name="059-1a" class="pb">[059-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='189:197'>欽定四庫全書</span>
<span class='tline' id='l9' data-llen='197:214'>　合訂刪補大易集義粹言卷五十七</span>
<span class='tline' id='l10' data-llen='214:235'>　　　　　　　　　　頭等侍衛納喇性徳編</span>
<span class='tline' id='l11' data-llen='235:245'>䷴<span class='krp-note'>艮下/巽上</span></span>
<span class='tline' id='l12' data-llen='245:268'>　伊川先生曰漸序卦艮者止也物不可以終止故受</span>
<span class='tline' id='l13' data-llen='268:291'>　之以漸漸者進也止必有進屈伸消息之理也止之</span>
<span class='tline' id='l14' data-llen='291:314'>　所生亦進也所反亦進也漸所以次艮也進以序為</span>
<span class='tline' id='l15' data-llen='314:337'>　漸今人以緩進為漸進以序不越次所以緩也為卦</span>
<span class='tline' id='l16' data-llen='337:363'><a onclick="displayPageImage('KR1a0139', 'WYG', '059-1b' );" name="059-1b" class="pb">[059-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='363:391'>　上巽下艮山上有木木之髙而因山其髙<span class='krp-note'>一有/而字</span>有因</span>
<span class='tline' id='l18' data-llen='391:415'>　也其髙有因乃其進有序也所以為漸也<span class='krp-note'>易/傳</span></span>
<span class='tline' id='l19' data-llen='415:423'>漸女歸吉利貞</span>
<span class='tline' id='l20' data-llen='423:446'>　伊川先生曰以卦才兼漸義而言也乾坤之變為巽</span>
<span class='tline' id='l21' data-llen='446:469'>　艮巽艮重而為漸在漸體而言中二爻交也由二爻</span>
<span class='tline' id='l22' data-llen='469:492'>　之交然後男女各得正位初終二爻雖不當位亦陽</span>
<span class='tline' id='l23' data-llen='492:515'>　上隂下得尊卑之正男女各得其正亦得位也與歸</span>
<span class='tline' id='l24' data-llen='515:538'>　妹正相對女之歸能如是之正則吉也天下之事進</span>
<span class='tline' id='l25' data-llen='538:564'><a onclick="displayPageImage('KR1a0139', 'WYG', '059-2a' );" name="059-2a" class="pb">[059-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='564:591'>　必以<span class='krp-note'>一作/有</span>漸者莫如女歸臣之進於朝人之進於事</span>
<span class='tline' id='l27' data-llen='591:618'>　固當有序不以其序<span class='krp-note'>一作/漸</span>則陵節犯義凶咎隨之然</span>
<span class='tline' id='l28' data-llen='618:641'>　以義之輕重㢘恥之道女之從人最為大也故以女</span>
<span class='tline' id='l29' data-llen='641:669'>　歸為義且男女萬事之先也<span class='krp-note'>一有利/貞字</span>諸卦多有利貞</span>
<span class='tline' id='l30' data-llen='669:692'>　而所施或不同有渉不正之疑而為之戒者有其事</span>
<span class='tline' id='l31' data-llen='692:715'>　必貞乃得其宜者有言所以利者以其有貞也所謂</span>
<span class='tline' id='l32' data-llen='715:738'>　渉不正之疑而為之戒者損之九二是也處隂居説</span>
<span class='tline' id='l33' data-llen='738:761'>　故戒以宜貞也有其事必貞乃得宜者大畜是也言</span>
<span class='tline' id='l34' data-llen='761:787'><a onclick="displayPageImage('KR1a0139', 'WYG', '059-2b' );" name="059-2b" class="pb">[059-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='787:810'>　所畜利於貞也有言所以利者以其有貞者漸是也</span>
<span class='tline' id='l36' data-llen='810:833'>　言女歸之所以吉利於如此貞正也盖其固有非設</span>
<span class='tline' id='l37' data-llen='833:856'>　戒也漸之義宜能亨而不云亨者盖亨者通達之義</span>
<span class='tline' id='l38' data-llen='856:870'>　非漸進之義也<span class='krp-note'>易/傳</span></span>
<span class='tline' id='l39' data-llen='870:897'>　横渠先生曰漸者天地之施<span class='krp-note'>一作/始</span>交女歸吉進得位</span>
<span class='tline' id='l40' data-llen='897:909'>　皆指六四<span class='krp-note'>易/説</span></span>
<span class='tline' id='l41' data-llen='909:932'>　　白雲郭氏曰漸之進不速而不已也天地之道進</span>
<span class='tline' id='l42' data-llen='932:955'>　　皆有漸况人乎舉人道而言之則進之漸者无若</span>
<span class='tline' id='l43' data-llen='955:981'><a onclick="displayPageImage('KR1a0139', 'WYG', '059-3a' );" name="059-3a" class="pb">[059-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='981:1004'>　　女之歸也女歸不以漸則奔也漸則為歸速則為</span>
<span class='tline' id='l45' data-llen='1004:1027'>　　奔故女歸以漸為吉也凡天下之進如女歸之漸</span>
<span class='tline' id='l46' data-llen='1027:1050'>　　无不吉也利貞者女歸之道正也固守之无不利</span>
<span class='tline' id='l47' data-llen='1050:1073'>　　矣然聖人制昬禮有納采問名納吉納徵請期之</span>
<span class='tline' id='l48' data-llen='1073:1096'>　　節其禮為尤備是以知其漸也鴻之進也有于干</span>
<span class='tline' id='l49' data-llen='1096:1119'>　　于磐于木于陸之漸豈不猶女歸之禮乎故卦辭</span>
<span class='tline' id='l50' data-llen='1119:1142'>　　言女歸而爻明鴻漸其義一也伊川曰諸卦多言</span>
<span class='tline' id='l51' data-llen='1142:1165'>　　利貞而所施或不同有渉不正之疑而為之戒者</span>
<span class='tline' id='l52' data-llen='1165:1191'><a onclick="displayPageImage('KR1a0139', 'WYG', '059-3b' );" name="059-3b" class="pb">[059-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1191:1214'>　　損之九二是也處隂居説故戒以宜貞也有其事</span>
<span class='tline' id='l54' data-llen='1214:1237'>　　必貞乃得其宜者大畜是也言所畜利於貞也有</span>
<span class='tline' id='l55' data-llen='1237:1260'>　　言所以利者以其有貞漸是也言女歸之所以吉</span>
<span class='tline' id='l56' data-llen='1260:1277'>　　而利者以如此貞也<span class='krp-note'>易/説</span></span>
<span class='tline' id='l57' data-llen='1277:1300'>　　漢上朱氏曰易傳曰乾坤之變為巽艮巽艮重而</span>
<span class='tline' id='l58' data-llen='1300:1323'>　　為漸在漸體而言中二爻交也由二爻之交然後</span>
<span class='tline' id='l59' data-llen='1323:1348'>　　男女各得正位觀此則伊川亦用卦變矣<span class='krp-note'>叢/說</span></span>
<span class='tline' id='l60' data-llen='1348:1371'>　　新安氏朱曰漸漸進也為卦止於下而巽於上為</span>
<span class='tline' id='l61' data-llen='1371:1397'><a onclick="displayPageImage('KR1a0139', 'WYG', '059-4a' );" name="059-4a" class="pb">[059-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1397:1420'>　　不遽進之義有女歸之象焉又自二至五位皆得</span>
<span class='tline' id='l63' data-llen='1420:1444'>　　正故其占為女歸吉而又戒以利貞也<span class='krp-note'>本/義</span></span>
<span class='tline' id='l64' data-llen='1444:1467'>彖曰漸之進也女歸吉也進得位徃有功也進以正可</span>
<span class='tline' id='l65' data-llen='1467:1486'>以正邦也其位剛得中也止而巽動不窮也</span>
<span class='tline' id='l66' data-llen='1486:1509'>　伊川先生曰如漸之義而進乃女歸之吉也謂正而</span>
<span class='tline' id='l67' data-llen='1509:1532'>　有漸也女歸為大耳它進亦然○漸進之時而隂陽</span>
<span class='tline' id='l68' data-llen='1532:1555'>　各得正位進而有功也四復由上進而得正位三離</span>
<span class='tline' id='l69' data-llen='1555:1586'>　下而為上遂得正位亦為進得位之義<span class='krp-note'>一有是徃而/有功也六字</span></span>
<span class='tline' id='l70' data-llen='1586:1612'><a onclick="displayPageImage('KR1a0139', 'WYG', '059-4b' );" name="059-4b" class="pb">[059-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1612:1634'>　以正道而進可以正邦國至於天下也凡進於事</span>
<span class='tline' id='l72' data-llen='1634:1657'>　進於徳進於位莫不皆當以正也○上云進得位徃</span>
<span class='tline' id='l73' data-llen='1657:1680'>　有功也統言隂陽得位是以進而有功復云其位剛</span>
<span class='tline' id='l74' data-llen='1680:1703'>　得中也所謂位者五以剛陽中正得尊位也諸爻之</span>
<span class='tline' id='l75' data-llen='1703:1726'>　得正亦可謂之得位矣然未若五之得尊位故特言</span>
<span class='tline' id='l76' data-llen='1726:1749'>　之○内艮止外巽順止為安靜之象巽為和順之義</span>
<span class='tline' id='l77' data-llen='1749:1772'>　人之進也若以欲心之動則躁而不得其漸故有困</span>
<span class='tline' id='l78' data-llen='1772:1799'>　窮在漸之義内止静而外巽順故其進動不有<span class='krp-note'>一作/至</span></span>
<span class='tline' id='l79' data-llen='1799:1825'><a onclick="displayPageImage('KR1a0139', 'WYG', '059-5a' );" name="059-5a" class="pb">[059-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1825:1837'>　困窮也<span class='krp-note'>並易/傳</span></span>
<span class='tline' id='l81' data-llen='1837:1860'>　　藍田吕氏曰漸徐進而不廹也艮止於下巽進而</span>
<span class='tline' id='l82' data-llen='1860:1883'>　　上不可以速故其進徐也女子之歸必待父母之</span>
<span class='tline' id='l83' data-llen='1883:1906'>　　命媒妁之言備禮以聘然後行故以漸進為吉君</span>
<span class='tline' id='l84' data-llen='1906:1929'>　　子之難進亦斯道也君子以漸進累其功小人以</span>
<span class='tline' id='l85' data-llen='1929:1952'>　　漸進養其姦故進以正然後利也進以正故累功</span>
<span class='tline' id='l86' data-llen='1952:1975'>　　可以正邦也得位得中故正而有功止而又巽无</span>
<span class='tline' id='l87' data-llen='1975:1990'>　　過越亢滿之憂故其動無窮</span>
<span class='tline' id='l88' data-llen='1990:2016'><a onclick="displayPageImage('KR1a0139', 'WYG', '059-5b' );" name="059-5b" class="pb">[059-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2016:2039'>　　白雲郭氏曰彖言漸之進如女之歸則吉所以明</span>
<span class='tline' id='l90' data-llen='2039:2062'>　　卦辭也盖世俗多失漸進之道獨女歸有漸存焉</span>
<span class='tline' id='l91' data-llen='2062:2085'>　　耳進得位者先明女歸之漸而後言人之進也凢</span>
<span class='tline' id='l92' data-llen='2085:2108'>　　人之進以漸得位則徃有功盖其進鋭者其退必</span>
<span class='tline' id='l93' data-llen='2108:2131'>　　速是以无功也進既以漸又能以正則可以正邦</span>
<span class='tline' id='l94' data-llen='2131:2154'>　　所謂不能正其身如正人何也凡進以漸者必不</span>
<span class='tline' id='l95' data-llen='2154:2177'>　　失正進不以漸而失正者多矣故孔子於漸進之</span>
<span class='tline' id='l96' data-llen='2177:2200'>　　時又并進以正而言之也其位剛得中者言五之</span>
<span class='tline' id='l97' data-llen='2200:2226'><a onclick="displayPageImage('KR1a0139', 'WYG', '059-6a' );" name="059-6a" class="pb">[059-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2226:2249'>　　徳也止而巽動不窮者言漸以止巽而動是以其</span>
<span class='tline' id='l99' data-llen='2249:2262'>　　進不窮也<span class='krp-note'>易/說</span></span>
<span class='tline' id='l100' data-llen='2262:2285'>　　漢上朱氏曰漸否一變三之四成卦九四之剛下</span>
<span class='tline' id='l101' data-llen='2285:2308'>　　柔六三之柔上進漸柔之進也故曰漸之進也此</span>
<span class='tline' id='l102' data-llen='2308:2331'>　　以否六三之四言漸也女謂嫁曰歸自内之外也</span>
<span class='tline' id='l103' data-llen='2331:2354'>　　三坤之四成巽女徃也四乾之三成艮男下女也</span>
<span class='tline' id='l104' data-llen='2354:2377'>　　艮男下女然後巽女徃而進艮陽居三巽隂居四</span>
<span class='tline' id='l105' data-llen='2377:2400'>　　男女各得其正矣夫漸之進不一也臣之進於君</span>
<span class='tline' id='l106' data-llen='2400:2426'><a onclick="displayPageImage('KR1a0139', 'WYG', '059-6b' );" name="059-6b" class="pb">[059-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2426:2449'>　　人之進於事學者之進於道君子之進於徳未有</span>
<span class='tline' id='l108' data-llen='2449:2472'>　　犯分躐等而能進者而漸専以女歸為義者禮義</span>
<span class='tline' id='l109' data-llen='2472:2495'>　　㢘恥之重天下國家之本无若女之歸也故娶妻</span>
<span class='tline' id='l110' data-llen='2495:2518'>　　者非媒則不得非卜筮則不従納采問名納吉納</span>
<span class='tline' id='l111' data-llen='2518:2541'>　　成請期親迎莫不以漸女子之嫁也母醮之房中</span>
<span class='tline' id='l112' data-llen='2541:2564'>　　父命之阼階諸母戒之兩階之間三月廟見而後</span>
<span class='tline' id='l113' data-llen='2564:2587'>　　成婦亦必以漸如是而歸則正正則吉故曰漸女</span>
<span class='tline' id='l114' data-llen='2587:2610'>　　歸吉利貞彖曰女歸吉也言女歸之所以吉者利</span>
<span class='tline' id='l115' data-llen='2610:2636'><a onclick="displayPageImage('KR1a0139', 'WYG', '059-7a' );" name="059-7a" class="pb">[059-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2636:2659'>　　於貞也此以三四易位各得其正言漸之進也易</span>
<span class='tline' id='l117' data-llen='2659:2682'>　　傳曰在漸體而言中二爻交也横渠亦曰九三六</span>
<span class='tline' id='l118' data-llen='2682:2705'>　　四易位而居盖後之傳易者自伊川横渠二先生</span>
<span class='tline' id='l119' data-llen='2705:2728'>　　漸以卦變言之矣漸之進其徳有四進得位徃有</span>
<span class='tline' id='l120' data-llen='2728:2751'>　　功也進以正可以正邦也其位剛得中也止而巽</span>
<span class='tline' id='l121' data-llen='2751:2774'>　　動不窮也四者隂之位六徃居之得位也位者待</span>
<span class='tline' id='l122' data-llen='2774:2797'>　　才用之宅進而不得其位則无所施位過其才則</span>
<span class='tline' id='l123' data-llen='2797:2820'>　　力不勝進而得位徃必有功故曰進得位徃有功</span>
<span class='tline' id='l124' data-llen='2820:2846'><a onclick="displayPageImage('KR1a0139', 'WYG', '059-7b' );" name="059-7b" class="pb">[059-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2846:2869'>　　也四者諸侯之位坤土在上為邦君子之進正己</span>
<span class='tline' id='l126' data-llen='2869:2892'>　　而已己不正未有能正人者其始不正終必不正</span>
<span class='tline' id='l127' data-llen='2892:2915'>　　三以正進四以正交則四爻皆正邦國正也猶女</span>
<span class='tline' id='l128' data-llen='2915:2938'>　　得所歸男女既正家道不期於正而自正故曰進</span>
<span class='tline' id='l129' data-llen='2938:2961'>　　以正可以正邦也此兩者以六居四言漸也或曰</span>
<span class='tline' id='l130' data-llen='2961:2984'>　　剛得中謂九五誤也在九五當曰剛中而應如无</span>
<span class='tline' id='l131' data-llen='2984:3007'>　　妄萃是也當曰中正而應如同人是也此謂九三</span>
<span class='tline' id='l132' data-llen='3007:3030'>　　也剛陽徳也其位在六爻為一三五二始進也五</span>
<span class='tline' id='l133' data-llen='3030:3056'><a onclick="displayPageImage('KR1a0139', 'WYG', '059-8a' );" name="059-8a" class="pb">[059-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3056:3080'>　　進已極三得中也已極則不復進矣太𤣥曰月闕</span>
<span class='tline' id='l135' data-llen='3080:3103'>　　其膞不如開明於西剛得中其進未極漸如是可</span>
<span class='tline' id='l136' data-llen='3103:3126'>　　進矣故曰其位剛得中也此以九三言漸也内艮</span>
<span class='tline' id='l137' data-llen='3126:3149'>　　止也外巽巽也易傳曰人之進也以欲心之動躁</span>
<span class='tline' id='l138' data-llen='3149:3172'>　　而不得其漸則有困窮矣在漸之義内止靜而外</span>
<span class='tline' id='l139' data-llen='3172:3195'>　　巽順其動不窮也故曰止而巽動不窮也動言三</span>
<span class='tline' id='l140' data-llen='3195:3218'>　　四動動而正所以不窮此以兩體二爻言漸也在</span>
<span class='tline' id='l141' data-llen='3218:3240'>　　卦氣為正月故太𤣥凖之以銳<span class='krp-note'>易/傳</span></span>
<span class='tline' id='l142' data-llen='3240:3266'><a onclick="displayPageImage('KR1a0139', 'WYG', '059-8b' );" name="059-8b" class="pb">[059-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3266:3289'>　　新安朱氏曰之字疑衍或是漸字可以正邦也以</span>
<span class='tline' id='l144' data-llen='3289:3312'>　　卦變釋利貞之意盖此卦之變自渙而來九進居</span>
<span class='tline' id='l145' data-llen='3312:3335'>　　三自旅而來九進居五皆為得位之正剛得中以</span>
<span class='tline' id='l146' data-llen='3335:3362'>　　卦體言謂九五也動不窮以卦徳言漸進之義<span class='krp-note'>本/義</span></span>
<span class='tline' id='l147' data-llen='3362:3379'>象曰山上有木漸君子以居賢徳善俗</span>
<span class='tline' id='l148' data-llen='3379:3402'>　伊川先生曰山上有木其髙有因漸之義也君子觀</span>
<span class='tline' id='l149' data-llen='3402:3425'>　漸之象以居賢善之徳化美於風俗人之進於賢徳</span>
<span class='tline' id='l150' data-llen='3425:3448'>　必有其漸習而後能安非可陵節而遽至也在已且</span>
<span class='tline' id='l151' data-llen='3448:3474'><a onclick="displayPageImage('KR1a0139', 'WYG', '059-9a' );" name="059-9a" class="pb">[059-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3474:3497'>　然教化之於人不以漸其能入乎移風易俗非一朝</span>
<span class='tline' id='l153' data-llen='3497:3517'>　一夕所能成故善俗必以漸也<span class='krp-note'>易/傳</span></span>
<span class='tline' id='l154' data-llen='3517:3540'>　横渠先生曰居可久之徳難從无徵之徳君子不以</span>
<span class='tline' id='l155' data-llen='3540:3563'>　責人君子以賢徳自居不强率人待其心回故善俗</span>
<span class='tline' id='l156' data-llen='3563:3586'>　自然<span class='krp-note'>一作不可推行无徵/難従之徳○易說</span></span>
<span class='tline' id='l157' data-llen='3586:3609'>　　藍田吕氏曰山上有木逮其成林長養有漸矣君</span>
<span class='tline' id='l158' data-llen='3609:3632'>　　子之處賢徳使成美材善風俗使成美俗其長養</span>
<span class='tline' id='l159' data-llen='3632:3640'>　　亦有漸也</span>
<span class='tline' id='l160' data-llen='3640:3666'><a onclick="displayPageImage('KR1a0139', 'WYG', '059-9b' );" name="059-9b" class="pb">[059-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3666:3689'>　　白雲郭氏曰合抱之木生於毫末則木之生未嘗</span>
<span class='tline' id='l162' data-llen='3689:3712'>　　不以漸也有山之髙而木生焉故其髙无窮猶漸</span>
<span class='tline' id='l163' data-llen='3712:3735'>　　之進其進有道故亦不窮也進之道何如止而巽</span>
<span class='tline' id='l164' data-llen='3735:3758'>　　是也先有所止不為妄進巽而入之則有漸矣居</span>
<span class='tline' id='l165' data-llen='3758:3781'>　　賢徳先有所止也善俗巽而入之也徳非一日可</span>
<span class='tline' id='l166' data-llen='3781:3804'>　　成也俗非一日可善也居賢徳善俗又漸之義也</span>
<span class='tline' id='l167' data-llen='3804:3827'>　　居賢徳而後善俗盖先自治而後治人彖所謂進</span>
<span class='tline' id='l168' data-llen='3827:3856'>　　以正可以正邦之道也易以巽主風教故此言善俗<span class='krp-note'>易/説</span></span>
<span class='tline' id='l169' data-llen='3856:3883'><a onclick="displayPageImage('KR1a0139', 'WYG', '059-10a' );" name="059-10a" class="pb">[059-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3883:3906'>　　漢上朱氏曰山上有木止於下漸於上也君子進</span>
<span class='tline' id='l171' data-llen='3906:3929'>　　徳以漸善俗亦以漸九五易而可久賢人之徳也</span>
<span class='tline' id='l172' data-llen='3929:3952'>　　居賢徳則安之而不動矣居亦止也坤為民坎險</span>
<span class='tline' id='l173' data-llen='3952:3975'>　　也民險者惡俗之象然二三四正正為善艮止也</span>
<span class='tline' id='l174' data-llen='3975:3998'>　　君子在上進徳以漸安其徳而不動則惡俗自善</span>
<span class='tline' id='l175' data-llen='3998:4024'>　　險者漸正矣善俗之道也王肅本作善風俗<span class='krp-note'>易/傳</span></span>
<span class='tline' id='l176' data-llen='4024:4049'>　　新安朱氏曰二者皆當以漸而進疑賢字衍或善字下</span>
<span class='tline' id='l177' data-llen='4049:4082'>　　有脱字<span class='krp-note'>本/義</span>○山上有木木漸長則山漸高所以為漸<span class='krp-note'>語/錄</span></span>
<span class='tline' id='l178' data-llen='4082:4109'><a onclick="displayPageImage('KR1a0139', 'WYG', '059-10b' );" name="059-10b" class="pb">[059-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4109:4134'>初六鴻漸于干小子厲有言无咎象曰小子之厲義无咎也</span>
<span class='tline' id='l180' data-llen='4134:4159'>　伊川先生曰漸諸爻皆取鴻象鴻之為物至有時而羣有</span>
<span class='tline' id='l181' data-llen='4159:4184'>　序不失其時序乃為漸也干水湄水鳥止於水之湄水至</span>
<span class='tline' id='l182' data-llen='4184:4214'>　近也其進可謂漸矣行而以時乃所謂漸漸<span class='krp-note'>一无/漸字</span>進不失</span>
<span class='tline' id='l183' data-llen='4214:4239'>　漸得其宜矣六居初至下也隂之才至弱也而上无應援</span>
<span class='tline' id='l184' data-llen='4239:4264'>　以此而進常情之所憂也君子則深識逺照知義理之所</span>
<span class='tline' id='l185' data-llen='4264:4289'>　安時事之所宜處之不疑小人幼子唯能見已然之事従</span>
<span class='tline' id='l186' data-llen='4289:4319'>　衆人之<span class='krp-note'>一有/所字</span>知非能燭理也故危懼而有言盖不知在下</span>
<span class='tline' id='l187' data-llen='4319:4346'><a onclick="displayPageImage('KR1a0139', 'WYG', '059-11a' );" name="059-11a" class="pb">[059-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4346:4371'>　所以有進也用柔所以不躁也无應所以能漸也於義自</span>
<span class='tline' id='l189' data-llen='4371:4396'>　无咎也若漸之初而用剛急進則失漸之義不能進而有</span>
<span class='tline' id='l190' data-llen='4396:4423'>　咎必矣○雖小子以為危厲在義理實无咎也<span class='krp-note'>並易/傳</span></span>
<span class='tline' id='l191' data-llen='4423:4448'>　横渠先生曰鴻為水鳥漸進之始出至於干鴻鵠之志非</span>
<span class='tline' id='l192' data-llen='4448:4472'>　小子所量見其出陸爭欲危之且疑其所處非君子信</span>
<span class='tline' id='l193' data-llen='4472:4487'>　已而行義无咎也<span class='krp-note'>易/説</span></span>
<span class='tline' id='l194' data-llen='4487:4512'>　　藍田吕氏曰漸六爻皆以鴻喻鴻集于澤其飛戾天其</span>
<span class='tline' id='l195' data-llen='4512:4537'>　　進必有漸矣然漸于干于磐于陸于木于陵皆謂所集</span>
<span class='tline' id='l196' data-llen='4537:4564'><a onclick="displayPageImage('KR1a0139', 'WYG', '059-11b' );" name="059-11b" class="pb">[059-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4564:4589'>　　而止之之地亦有漸也干水濵也磐水濵之石也陸於</span>
<span class='tline' id='l198' data-llen='4589:4614'>　　田之逺乎水者也初六以隂居下在水之濵也方進之</span>
<span class='tline' id='l199' data-llen='4614:4638'>　　始柔弱无應又位乎底下所比所應皆隂柔之質志</span>
<span class='tline' id='l200' data-llen='4638:4662'>　　不相得必忌其進故曰小子厲有言然在止之初其</span>
<span class='tline' id='l201' data-llen='4662:4677'>　　進以正人雖咎已義无咎也</span>
<span class='tline' id='l202' data-llen='4677:4701'>　　白雲郭氏曰易以象言之則一卦一爻之内天地萬</span>
<span class='tline' id='l203' data-llen='4701:4725'>　　物无不具焉聖人或取諸身或取諸物獨能舉其一</span>
<span class='tline' id='l204' data-llen='4725:4750'>　　以明之耳理不能盡也如艮則取諸身漸則取諸鴻非</span>
<span class='tline' id='l205' data-llen='4750:4777'><a onclick="displayPageImage('KR1a0139', 'WYG', '059-12a' );" name="059-12a" class="pb">[059-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4777:4801'>　　艮之象不在物而漸之象不在人也故卦言女歸彖</span>
<span class='tline' id='l207' data-llen='4801:4827'>　　言進位爻言鴻漸互相𤼵明无嫌於不同也世之論象</span>
<span class='tline' id='l208' data-llen='4827:4851'>　　者率拘於説卦已言八卦之象其所不言者不能明</span>
<span class='tline' id='l209' data-llen='4851:4875'>　　也況六十四卦之象古人未甞明言之且震為龍而</span>
<span class='tline' id='l210' data-llen='4875:4899'>　　乾稱龍乾為馬而坤稱馬坤為牛而離稱牛皆非説</span>
<span class='tline' id='l211' data-llen='4899:4923'>　　卦之象八卦无鴻而漸稱鴻故知易之取象天地萬</span>
<span class='tline' id='l212' data-llen='4923:4947'>　　物无不具聖人亦不能盡言姑舉八卦之畧使後世</span>
<span class='tline' id='l213' data-llen='4947:4972'>　　知所謂象者如此貴夫觸類而長之也鴻漸于干者鴻</span>
<span class='tline' id='l214' data-llen='4972:4999'><a onclick="displayPageImage('KR1a0139', 'WYG', '059-12b' );" name="059-12b" class="pb">[059-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4999:5022'>　　水鳥也干水涯也言進之漸未逺於水也君子能</span>
<span class='tline' id='l216' data-llen='5022:5045'>　　安於漸也小子細人也志務速進故以漸為厲危</span>
<span class='tline' id='l217' data-llen='5045:5068'>　　之而有言是不知在漸之初未能逺進者其於君</span>
<span class='tline' id='l218' data-llen='5068:5087'>　　子之義无咎也何危之有<span class='krp-note'>易/説</span></span>
<span class='tline' id='l219' data-llen='5087:5110'>　　漢上朱氏曰初動離為飛鳥坎為水之二巽為進</span>
<span class='tline' id='l220' data-llen='5110:5133'>　　退水鳥而能進退者鴻也二坎水之涯干也三艮</span>
<span class='tline' id='l221' data-llen='5133:5156'>　　為少男小子也初之二艮變兊兊為口小子有言</span>
<span class='tline' id='l222' data-llen='5156:5179'>　　也初在下柔而无應自小子見之以為危厲者也</span>
<span class='tline' id='l223' data-llen='5179:5206'><a onclick="displayPageImage('KR1a0139', 'WYG', '059-13a' );" name="059-13a" class="pb">[059-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5206:5229'>　　不知在下所以有進之漸君子之柔其動也剛離</span>
<span class='tline' id='l225' data-llen='5229:5252'>　　隠處卑非援乎上也於義无咎夫明夷之初君子</span>
<span class='tline' id='l226' data-llen='5252:5275'>　　于行則主人有言漸之初鴻漸于干則小子厲有</span>
<span class='tline' id='l227' data-llen='5275:5299'>　　言進退之初非深識逺照不能處之而不疑豈常情</span>
<span class='tline' id='l228' data-llen='5299:5325'>　　之能窺測哉故曰君子所為衆人固不識也<span class='krp-note'>易/傳</span></span>
<span class='tline' id='l229' data-llen='5325:5349'>　　又曰漸有進退之象故諸爻以鴻明之<span class='krp-note'>叢/說</span></span>
<span class='tline' id='l230' data-llen='5349:5372'>　　新安朱氏曰鴻之行有序而進有漸干水涯也始</span>
<span class='tline' id='l231' data-llen='5372:5395'>　　進於下未得所安而上復无應故其象如此而其</span>
<span class='tline' id='l232' data-llen='5395:5422'><a onclick="displayPageImage('KR1a0139', 'WYG', '059-13b' );" name="059-13b" class="pb">[059-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5422:5447'>　　占則為小子厲雖有言而於義則无咎也<span class='krp-note'>本/義</span></span>
<span class='tline' id='l234' data-llen='5447:5470'>六二鴻漸于磐飲食衎衎吉象曰飲食衎衎不素飽也</span>
<span class='tline' id='l235' data-llen='5470:5493'>　伊川先生曰二居中得正上應於五進之安裕者也</span>
<span class='tline' id='l236' data-llen='5493:5516'>　但居漸故進不速磐石之安平者江河之濵所有象</span>
<span class='tline' id='l237' data-llen='5516:5539'>　進之安自干之磐又漸進也二與九五之君以中正</span>
<span class='tline' id='l238' data-llen='5539:5562'>　之道相應其進之安固平易莫加焉故其飲食和樂</span>
<span class='tline' id='l239' data-llen='5562:5585'>　衎衎然吉可知也○爻辭以其進之安平故取飲食</span>
<span class='tline' id='l240' data-llen='5585:5608'>　和樂為言夫子恐後人之未喻又釋之云中正君子</span>
<span class='tline' id='l241' data-llen='5608:5635'><a onclick="displayPageImage('KR1a0139', 'WYG', '059-14a' );" name="059-14a" class="pb">[059-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5635:5658'>　遇中正之主漸進於上将行其道以及天下所謂飲</span>
<span class='tline' id='l243' data-llen='5658:5686'>　食衎衎謂其得志和樂不謂空飽飲<span class='krp-note'>一无/飲字</span>食而已素</span>
<span class='tline' id='l244' data-llen='5686:5697'>　空也<span class='krp-note'>並易/傳</span></span>
<span class='tline' id='l245' data-llen='5697:5720'>　横渠先生曰衎衎和樂貌飲食和樂不徒飽而已言</span>
<span class='tline' id='l246' data-llen='5720:5733'>　獲志之多也<span class='krp-note'>易/説</span></span>
<span class='tline' id='l247' data-llen='5733:5756'>　　藍田吕氏曰六二柔得中則所居安故曰鴻漸于</span>
<span class='tline' id='l248' data-llen='5756:5779'>　　磐應乎剛則所養充故曰飲食衎衎漸至六二養</span>
<span class='tline' id='l249' data-llen='5779:5790'>　　道始備故不素飽</span>
<span class='tline' id='l250' data-llen='5790:5817'><a onclick="displayPageImage('KR1a0139', 'WYG', '059-14b' );" name="059-14b" class="pb">[059-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5817:5840'>　　白雲郭氏曰磐石之可安者自干而磐已獲安矣</span>
<span class='tline' id='l252' data-llen='5840:5863'>　　飲食衎衎盖君臣相遇安而和樂也與詩所謂嘉</span>
<span class='tline' id='l253' data-llen='5863:5886'>　　賔式燕以衎同意漸進之道見於得君之禄安樂</span>
<span class='tline' id='l254' data-llen='5886:5909'>　　飲食雖小子亦無危厲之言是以吉也不素飽者</span>
<span class='tline' id='l255' data-llen='5909:5932'>　　不素餐之謂也伊川曰不素飽者君子漸進於上</span>
<span class='tline' id='l256' data-llen='5932:5955'>　　将行其道以及天下豈徒空飽飲食而已乎而王</span>
<span class='tline' id='l257' data-llen='5955:5978'>　　輔嗣謂本无祿養進而得之其為歡樂願莫先焉</span>
<span class='tline' id='l258' data-llen='5978:6001'>　　孔氏因之曰素故也故无祿養今日得之故願莫</span>
<span class='tline' id='l259' data-llen='6001:6028'><a onclick="displayPageImage('KR1a0139', 'WYG', '059-15a' );" name="059-15a" class="pb">[059-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='6028:6051'>　　先也觀此益見伊川先生造次不忘於道二子所</span>
<span class='tline' id='l261' data-llen='6051:6074'>　　養如此而已昔孟子謂樂正子曰我不意子學古</span>
<span class='tline' id='l262' data-llen='6074:6097'>　　之道而以餔啜也飲食之事疑於餔啜故孔子言</span>
<span class='tline' id='l263' data-llen='6097:6120'>　　不素飽之義以明之而二子以得禄飬為歡樂豈</span>
<span class='tline' id='l264' data-llen='6120:6132'>　　不異哉<span class='krp-note'>易/說</span></span>
<span class='tline' id='l265' data-llen='6132:6155'>　　漢上朱氏曰自二至五有巽離坎鴻之象二之五</span>
<span class='tline' id='l266' data-llen='6155:6178'>　　坎變巽為艮艮坎為石巽為髙坤為平石髙且平</span>
<span class='tline' id='l267' data-llen='6178:6201'>　　磐也磐大石也五之二坎變兊坎為水飲也兊為</span>
<span class='tline' id='l268' data-llen='6201:6228'><a onclick="displayPageImage('KR1a0139', 'WYG', '059-15b' );" name="059-15b" class="pb">[059-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6228:6251'>　　口食也兊為和説衎衎而樂也二五以中正相應</span>
<span class='tline' id='l270' data-llen='6251:6274'>　　進而安裕飲食衎衎而樂詩鹿鳴是也巽為目離</span>
<span class='tline' id='l271' data-llen='6274:6297'>　　為大腹二之五巽離毁不素飽也素飽者无功食</span>
<span class='tline' id='l272' data-llen='6297:6320'>　　祿徒飽也君子之進豈飲食而已哉上則道行於</span>
<span class='tline' id='l273' data-llen='6320:6340'>　　君下則澤加於民不徒飽也<span class='krp-note'>易/傳</span></span>
<span class='tline' id='l274' data-llen='6340:6363'>　　新安朱氏曰磐大石也漸逺於水進於磐而益安</span>
<span class='tline' id='l275' data-llen='6363:6386'>　　矣衎衎和樂之意六二柔順中正進以其漸而上</span>
<span class='tline' id='l276' data-llen='6386:6409'>　　有九五之應故其象如此而占則吉也素飽如詩</span>
<span class='tline' id='l277' data-llen='6409:6436'><a onclick="displayPageImage('KR1a0139', 'WYG', '059-16a' );" name="059-16a" class="pb">[059-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6436:6462'>　　言素飱得之以道則不為徒飽而處之安矣<span class='krp-note'>本/義</span></span>
<span class='tline' id='l279' data-llen='6462:6485'>九三鴻漸于陸夫征不復婦孕不育凶利禦冦象曰夫</span>
<span class='tline' id='l280' data-llen='6485:6508'>征不復離羣醜也婦孕不育失其道也利用禦冦順相</span>
<span class='tline' id='l281' data-llen='6508:6512'>保也</span>
<span class='tline' id='l282' data-llen='6512:6535'>　伊川先生曰平髙曰陸平原也三在下卦之上進至</span>
<span class='tline' id='l283' data-llen='6535:6558'>　于陸也陽上進者也居漸之時志将漸進而上无應</span>
<span class='tline' id='l284' data-llen='6558:6586'>　援當守正以俟時安處平地則<span class='krp-note'>一无/則字</span>得漸之道若或</span>
<span class='tline' id='l285' data-llen='6586:6609'>　不能自守欲有所牽志有所就則失漸之道四隂在</span>
<span class='tline' id='l286' data-llen='6609:6636'><a onclick="displayPageImage('KR1a0139', 'WYG', '059-16b' );" name="059-16b" class="pb">[059-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6636:6659'>　上而宻比陽所説也三陽在下而相親隂所從也二</span>
<span class='tline' id='l288' data-llen='6659:6682'>　爻相比而无應相比則相親而易合无應則无適而</span>
<span class='tline' id='l289' data-llen='6682:6705'>　相求故為之戒夫陽也夫謂三三若不守正而與四</span>
<span class='tline' id='l290' data-llen='6705:6728'>　合是知征而不知復征行也復反也不復謂不反顧</span>
<span class='tline' id='l291' data-llen='6728:6751'>　義理婦謂四若以不正而合則雖孕而不育盖非其</span>
<span class='tline' id='l292' data-llen='6751:6778'>　道也如是則凶也三之所利在於禦寇非理<span class='krp-note'>一作/禮</span>而</span>
<span class='tline' id='l293' data-llen='6778:6801'>　至者寇也守正以閑邪所謂禦寇也不能禦寇則自</span>
<span class='tline' id='l294' data-llen='6801:6824'>　失而凶矣○夫征不復則失漸之正従欲而失正離</span>
<span class='tline' id='l295' data-llen='6824:6851'><a onclick="displayPageImage('KR1a0139', 'WYG', '059-17a' );" name="059-17a" class="pb">[059-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6851:6874'>　叛其羣類為可醜也卦之諸爻皆无不善若獨失正</span>
<span class='tline' id='l297' data-llen='6874:6897'>　是離其羣類婦孕不由其道所以不育也所利在禦</span>
<span class='tline' id='l298' data-llen='6897:6920'>　寇謂以順道相保君子之與小人比也自守以正豈</span>
<span class='tline' id='l299' data-llen='6920:6943'>　惟君子自完其己而已乎亦使小人得不陷於非義</span>
<span class='tline' id='l300' data-llen='6943:6966'>　是以順道相保禦止其惡故曰禦寇<span class='krp-note'>並易/傳</span></span>
<span class='tline' id='l301' data-llen='6966:6989'>　横渠先生曰漸卦九三六四易位而居三離上卦四</span>
<span class='tline' id='l302' data-llen='6989:7012'>　離下體故曰夫征不復婦孕不育然相與之固物莫</span>
<span class='tline' id='l303' data-llen='7012:7035'>　能閒故利用禦寇也征不復者變為艮且得位也如</span>
<span class='tline' id='l304' data-llen='7035:7062'><a onclick="displayPageImage('KR1a0139', 'WYG', '059-17b' );" name="059-17b" class="pb">[059-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='7062:7086'>　六四之得桷三四非正合故曰失其道也<span class='krp-note'>易/説</span></span>
<span class='tline' id='l306' data-llen='7086:7109'>　　藍田吕氏曰九三居下卦之上地不髙而逺乎水</span>
<span class='tline' id='l307' data-llen='7109:7132'>　　故曰陸與初六六二同處艮體舍之而求巽之六</span>
<span class='tline' id='l308' data-llen='7132:7155'>　　四既无正應其行不及四以近比其偶不正不正</span>
<span class='tline' id='l309' data-llen='7155:7178'>　　之偶既不孕何由育夫不夫婦不婦凶之道也同</span>
<span class='tline' id='l310' data-llen='7178:7201'>　　舟而濟胡越无異心雖非其正猶利禦寇三與四</span>
<span class='tline' id='l311' data-llen='7201:7211'>　　同順而相保也</span>
<span class='tline' id='l312' data-llen='7211:7234'>　　白雲郭氏曰初二之進也有漸而三則自任以剛</span>
<span class='tline' id='l313' data-llen='7234:7261'><a onclick="displayPageImage('KR1a0139', 'WYG', '059-18a' );" name="059-18a" class="pb">[059-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7261:7284'>　　其進欲速失漸之道是以致凶爾雅髙平曰陸自</span>
<span class='tline' id='l315' data-llen='7284:7307'>　　水而至於陸進之甚逺故有夫征不復之象進而</span>
<span class='tline' id='l316' data-llen='7307:7330'>　　比四不正之婦也故曰婦孕不育凶然九三之才</span>
<span class='tline' id='l317' data-llen='7330:7353'>　　有進无退患在失中獨用以禦寇則利也離羣醜</span>
<span class='tline' id='l318' data-llen='7353:7376'>　　者舍初二同體而進也失其道者比四之不正失</span>
<span class='tline' id='l319' data-llen='7376:7399'>　　漸之道也非所謂進以正可以正邦者也順相保</span>
<span class='tline' id='l320' data-llen='7399:7422'>　　者禦寇所以保其類也初二隂柔順九三之相保</span>
<span class='tline' id='l321' data-llen='7422:7445'>　　也䝉之上九利禦寇與漸九三同義盖它无所用</span>
<span class='tline' id='l322' data-llen='7445:7472'><a onclick="displayPageImage('KR1a0139', 'WYG', '059-18b' );" name="059-18b" class="pb">[059-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7472:7495'>　　獨可禦冦而已蒙之象言上下順者以己獨處上</span>
<span class='tline' id='l324' data-llen='7495:7518'>　　衆皆順之也此言順相保者初二順而相保而已</span>
<span class='tline' id='l325' data-llen='7518:7527'>　　<span class='krp-note'>易/説</span></span>
<span class='tline' id='l326' data-llen='7527:7550'>　　漢上朱氏曰三至二有坎離巽鴻之象三艮為山</span>
<span class='tline' id='l327' data-llen='7550:7573'>　　四變三為坤坤為平地髙者平矣陸之象鴻離于</span>
<span class='tline' id='l328' data-llen='7573:7596'>　　水漸進于陸三若守正待時而不妄動則得漸之</span>
<span class='tline' id='l329' data-llen='7596:7619'>　　道三四无應隂陽相比而易合守正者戒之横渠</span>
<span class='tline' id='l330' data-llen='7619:7642'>　　曰漸至九三六四易位而居坎為夫離為婦為大</span>
<span class='tline' id='l331' data-llen='7642:7669'><a onclick="displayPageImage('KR1a0139', 'WYG', '059-19a' );" name="059-19a" class="pb">[059-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7669:7691'>　　腹征以正行也三不守正而合四夫征不復也</span>
<span class='tline' id='l333' data-llen='7691:7712'>　　夫征不復者以離羣醜也三隂爻為羣隂為</span>
<span class='tline' id='l334' data-llen='7712:7733'>　　醜言不正則離乎羣衆而往不能反也四不</span>
<span class='tline' id='l335' data-llen='7733:7756'>　　守正而合三則離毁矣婦孕不育也婦孕不育者</span>
<span class='tline' id='l336' data-llen='7756:7779'>　　不以正合而失其交之道也夫人所以致非道之</span>
<span class='tline' id='l337' data-llen='7779:7802'>　　交者罔不自已求之我无隙以乗之彼何自來乎</span>
<span class='tline' id='l338' data-llen='7802:7825'>　　故三不動則四坤不來矣君子自守其正不惟君</span>
<span class='tline' id='l339' data-llen='7825:7848'>　　子无失已之累而小人亦不陷於非義是以順相</span>
<span class='tline' id='l340' data-llen='7848:7875'><a onclick="displayPageImage('KR1a0139', 'WYG', '059-19b' );" name="059-19b" class="pb">[059-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7875:7898'>　　保利用禦冦之道坎為盜離為戈兵冦也象以三</span>
<span class='tline' id='l342' data-llen='7898:7921'>　　為君子又以坎為冦者反以戒三也坤為順各得</span>
<span class='tline' id='l343' data-llen='7921:7936'>　　其正順相保也<span class='krp-note'>易/傳</span></span>
<span class='tline' id='l344' data-llen='7936:7959'>　　新安朱氏曰鴻水鳥陸非所安也九三過剛不中</span>
<span class='tline' id='l345' data-llen='7959:7982'>　　而无應故其象如此而其占夫征則不復婦孕則</span>
<span class='tline' id='l346' data-llen='7982:8009'>　　不育凶莫甚焉然以其過剛也故利禦冦<span class='krp-note'>本/義</span>○漸</span>
<span class='tline' id='l347' data-llen='8009:8032'>　　九三爻雖不好夫征不復婦孕不育却利禦冦今</span>
<span class='tline' id='l348' data-llen='8032:8055'>　　術家擇日利婚姻底日不宜用兵利相戰底日不</span>
<span class='tline' id='l349' data-llen='8055:8082'><a onclick="displayPageImage('KR1a0139', 'WYG', '059-20a' );" name="059-20a" class="pb">[059-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='8082:8105'>　　宜婚媾正是此意盖用兵則要相殺相勝婚姻則</span>
<span class='tline' id='l351' data-llen='8105:8128'>　　要和合故用不同也象曰順相保也言須是上下</span>
<span class='tline' id='l352' data-llen='8128:8149'>　　同心協力相保聚方足以禦寇<span class='krp-note'>語/録</span></span>
<span class='tline' id='l353' data-llen='8149:8172'>六四鴻漸于木或得其桷无咎象曰或得其桷順以巽</span>
<span class='tline' id='l354' data-llen='8172:8175'>也</span>
<span class='tline' id='l355' data-llen='8175:8198'>　伊川先生曰當漸之時四以隂柔進據剛陽之上陽</span>
<span class='tline' id='l356' data-llen='8198:8221'>　剛而上進豈能安處隂柔之下故四之處非安地如</span>
<span class='tline' id='l357' data-llen='8221:8253'>　鴻之進<span class='krp-note'>一作/漸</span>于木也木漸髙矣<span class='krp-note'>一无/矣字</span>而有不安之象</span>
<span class='tline' id='l358' data-llen='8253:8280'><a onclick="displayPageImage('KR1a0139', 'WYG', '059-20b' );" name="059-20b" class="pb">[059-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8280:8303'>　鴻趾連不能握枝故不木棲桷横平之柯唯平柯之</span>
<span class='tline' id='l360' data-llen='8303:8326'>　上乃能安處謂四之處本危或能自得安寧之道則</span>
<span class='tline' id='l361' data-llen='8326:8349'>　无咎也如鴻之於木本不安或得平柯而處之則安</span>
<span class='tline' id='l362' data-llen='8349:8372'>　也四居正而巽順宜无咎者也必以得失言者因得</span>
<span class='tline' id='l363' data-llen='8372:8395'>　失以明其義也○桷者平安之處求安之道唯順與</span>
<span class='tline' id='l364' data-llen='8395:8418'>　巽若其義順正其處卑巽何處而不安如四之順正</span>
<span class='tline' id='l365' data-llen='8418:8433'>　而巽乃得桷也<span class='krp-note'>並易/傳</span></span>
<span class='tline' id='l366' data-llen='8433:8456'>　横渠先生曰木非鴻所居如四之易位而在上也然</span>
<span class='tline' id='l367' data-llen='8456:8483'><a onclick="displayPageImage('KR1a0139', 'WYG', '059-21a' );" name="059-21a" class="pb">[059-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8483:8506'>　本坤之爻進而為巽故或得其桷居之可安也順巽</span>
<span class='tline' id='l369' data-llen='8506:8523'>　則衆所與也故得所安<span class='krp-note'>易/説</span></span>
<span class='tline' id='l370' data-llen='8523:8546'>　　藍田吕氏曰六四居上體之下髙於陸而下於陵</span>
<span class='tline' id='l371' data-llen='8546:8569'>　　故漸于木漸進之時以柔居隂其進愈緩姑求所</span>
<span class='tline' id='l372' data-llen='8569:8592'>　　安順以巽焉不敢擇也故曰鴻漸于木或得其桷</span>
<span class='tline' id='l373' data-llen='8592:8615'>　　无咎鴻非集木之鳥雖得其桷非所安也桷木枝</span>
<span class='tline' id='l374' data-llen='8615:8624'>　　中乎桷者也</span>
<span class='tline' id='l375' data-llen='8624:8647'>　　白雲郭氏曰六四隂柔才有不足乗九三之剛従</span>
<span class='tline' id='l376' data-llen='8647:8674'><a onclick="displayPageImage('KR1a0139', 'WYG', '059-21b' );" name="059-21b" class="pb">[059-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8674:8697'>　　而比之非所安也故有于木之象桷平衡之柯或</span>
<span class='tline' id='l378' data-llen='8697:8720'>　　得則可安矣安則无咎象言順以巽者當不安之</span>
<span class='tline' id='l379' data-llen='8720:8743'>　　際惟巽與順可得安寧故也巽權道也繫辭曰巽</span>
<span class='tline' id='l380' data-llen='8743:8766'>　　以行權然六四順以巽終為无咎之爻而先言于</span>
<span class='tline' id='l381' data-llen='8766:8789'>　　木不安之象者盖六四之象有失有得獨言其得</span>
<span class='tline' id='l382' data-llen='8789:8812'>　　則人将莫知其失而不慎始者多矣聖人雖取其</span>
<span class='tline' id='l383' data-llen='8812:8837'>　　善終又欲人之善始是以兼明其失得也<span class='krp-note'>易/説</span></span>
<span class='tline' id='l384' data-llen='8837:8860'>　　漢上朱氏曰六四之柔進而介於二剛之間猶鴻</span>
<span class='tline' id='l385' data-llen='8860:8887'><a onclick="displayPageImage('KR1a0139', 'WYG', '059-22a' );" name="059-22a" class="pb">[059-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8887:8910'>　　漸于木也鴻足蹼不能握木漸于木非所安之地</span>
<span class='tline' id='l387' data-llen='8910:8933'>　　四離飛鳥而有坎巽鴻之象巽為木漸于木也然</span>
<span class='tline' id='l388' data-llen='8933:8956'>　　上承五以巽事之下得三以順接之得所止焉惟</span>
<span class='tline' id='l389' data-llen='8956:8979'>　　順以巽故介於二剛之間得位而无咎猶或得其</span>
<span class='tline' id='l390' data-llen='8979:9002'>　　桷也桷椽之方者巽為長木艮為小木離為麗坤</span>
<span class='tline' id='l391' data-llen='9002:9025'>　　為方木小而方可麗於長木木之材中乎椽桷者</span>
<span class='tline' id='l392' data-llen='9025:9043'>　　也易傳曰横平之柯也<span class='krp-note'>易/傳</span></span>
<span class='tline' id='l393' data-llen='9043:9066'>　　新安朱氏曰鴻不木棲桷平柯也或得平柯則可</span>
<span class='tline' id='l394' data-llen='9066:9093'><a onclick="displayPageImage('KR1a0139', 'WYG', '059-22b' );" name="059-22b" class="pb">[059-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='9093:9116'>　　以安矣六四乗剛而順巽故其象如此占者如之</span>
<span class='tline' id='l396' data-llen='9116:9129'>　　則无咎也<span class='krp-note'>本/義</span></span>
<span class='tline' id='l397' data-llen='9129:9152'>九五鴻漸于陵婦三嵗不孕終莫之勝吉象曰終莫之</span>
<span class='tline' id='l398' data-llen='9152:9160'>勝吉得所願也</span>
<span class='tline' id='l399' data-llen='9160:9183'>　伊川先生曰陵髙阜也鴻之所止最髙處也象君之</span>
<span class='tline' id='l400' data-llen='9183:9206'>　位雖得尊位然漸之時其道之行固亦非遽與二為</span>
<span class='tline' id='l401' data-llen='9206:9229'>　正應而中正之徳同乃隔於三四三比二四比五皆</span>
<span class='tline' id='l402' data-llen='9229:9252'>　隔其交者也未能即合故三嵗不孕然中正之道有</span>
<span class='tline' id='l403' data-llen='9252:9279'><a onclick="displayPageImage('KR1a0139', 'WYG', '059-23a' );" name="059-23a" class="pb">[059-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='9279:9302'>　必亨之理不正豈能隔害之故終莫之能勝但其合</span>
<span class='tline' id='l405' data-llen='9302:9325'>　有漸耳終得其吉也以不正而敵中正一時之為耳</span>
<span class='tline' id='l406' data-llen='9325:9348'>　久其能勝乎○君臣以中正相交其道當行雖有間</span>
<span class='tline' id='l407' data-llen='9348:9375'>　其間者終豈能勝哉徐必得其所願乃漸之吉也<span class='krp-note'>並/易</span></span>
<span class='tline' id='l408' data-llen='9375:9382'>　<span class='krp-note'>傳/</span></span>
<span class='tline' id='l409' data-llen='9382:9405'>　　藍田吕氏曰九五進居尊位其地髙矣故曰漸于</span>
<span class='tline' id='l410' data-llen='9405:9428'>　　陵與六二為應而三四間之故婦三嵗不孕中正</span>
<span class='tline' id='l411' data-llen='9428:9449'>　　而應雖暫為所間卒得所願故終莫之勝吉</span>
<span class='tline' id='l412' data-llen='9449:9476'><a onclick="displayPageImage('KR1a0139', 'WYG', '059-23b' );" name="059-23b" class="pb">[059-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9476:9499'>　　白雲郭氏曰陵髙阜也君之象也二五正應君臣</span>
<span class='tline' id='l414' data-llen='9499:9522'>　　同中正之徳宜其吉矣然猶三嵗不孕者以三四</span>
<span class='tline' id='l415' data-llen='9522:9545'>　　為之間故也四不能間五而能間二九三禦冦之</span>
<span class='tline' id='l416' data-llen='9545:9568'>　　才足以間五然君臣同徳有間終合故終莫之勝</span>
<span class='tline' id='l417' data-llen='9568:9591'>　　也雖九五之尊猶有三嵗之久者亦為之以漸故</span>
<span class='tline' id='l418' data-llen='9591:9614'>　　也三言夫征不復五言婦三嵗不孕以卦辭言女</span>
<span class='tline' id='l419' data-llen='9614:9631'>　　歸吉故以夫婦為言<span class='krp-note'>易/説</span></span>
<span class='tline' id='l420' data-llen='9631:9654'>　　漢上朱氏曰二至五有坎離巽鴻之象五巽為髙</span>
<span class='tline' id='l421' data-llen='9654:9681'><a onclick="displayPageImage('KR1a0139', 'WYG', '059-24a' );" name="059-24a" class="pb">[059-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9681:9704'>　　二艮為山二之五自山而進於髙復有山焉陵也</span>
<span class='tline' id='l423' data-llen='9704:9727'>　　大阜曰陵二進於五得尊位也鴻水鳥進至於陵</span>
<span class='tline' id='l424' data-llen='9727:9750'>　　其位髙矣然非所樂君子之樂王天下不與存焉</span>
<span class='tline' id='l425' data-llen='9750:9773'>　　故曰鴻漸于陵巽為婦離為大腹乾為嵗二五相</span>
<span class='tline' id='l426' data-llen='9773:9796'>　　易二至五歴三爻離毁巽見婦三嵗不孕漸之時</span>
<span class='tline' id='l427' data-llen='9796:9819'>　　道未可遽行其功未見於上下之間以三四相比</span>
<span class='tline' id='l428' data-llen='9819:9842'>　　而勝之也二艮為土三四為震木勝之五巽為木</span>
<span class='tline' id='l429' data-llen='9842:9865'>　　三四為兊金勝之勝之則四比五三比二而君臣</span>
<span class='tline' id='l430' data-llen='9865:9892'><a onclick="displayPageImage('KR1a0139', 'WYG', '059-24b' );" name="059-24b" class="pb">[059-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9892:9915'>　　離矣然二五相應中正之徳同其合乃中心之所</span>
<span class='tline' id='l432' data-llen='9915:9938'>　　願欲豈三四所能間哉其行有漸功成而復其所</span>
<span class='tline' id='l433' data-llen='9938:9965'>　　則孕矣故終莫之勝吉正也<span class='krp-note'>易/傳</span>○又曰虞謂三動</span>
<span class='tline' id='l434' data-llen='9965:9988'>　　離毁上之三成既濟誤也九五婦三嵗不孕者天</span>
<span class='tline' id='l435' data-llen='9988:10011'>　　地不交之時六四柔進得位徃有功則既交矣六</span>
<span class='tline' id='l436' data-llen='10011:10034'>　　四婦貞九五之所願得也如明夷上六初登于天</span>
<span class='tline' id='l437' data-llen='10034:10057'>　　離明出地上以明後入于地此之謂曲而當○又</span>
<span class='tline' id='l438' data-llen='10057:10080'>　　曰九五言陵亦借否象言之艮為山巽為髙大阜</span>
<span class='tline' id='l439' data-llen='10080:10107'><a onclick="displayPageImage('KR1a0139', 'WYG', '059-25a' );" name="059-25a" class="pb">[059-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='10107:10119'>　　之象<span class='krp-note'>並叢/説</span></span>
<span class='tline' id='l441' data-llen='10119:10142'>　　新安朱氏曰陵髙阜也九五居尊六二正應在下</span>
<span class='tline' id='l442' data-llen='10142:10165'>　　而為三四所隔然終不能奪其正也故其象如此</span>
<span class='tline' id='l443' data-llen='10165:10182'>　　而占者如是則吉也<span class='krp-note'>本/義</span></span>
<span class='tline' id='l444' data-llen='10182:10205'>上九鴻漸于陸其羽可用為儀吉象曰其羽可用為儀</span>
<span class='tline' id='l445' data-llen='10205:10212'>吉不可亂也</span>
<span class='tline' id='l446' data-llen='10212:10235'>　伊川先生曰安定胡公以陸為逵逵雲路也謂虚空</span>
<span class='tline' id='l447' data-llen='10235:10258'>　之中爾雅九達謂之逵逵通達无阻蔽之義也上九</span>
<span class='tline' id='l448' data-llen='10258:10285'><a onclick="displayPageImage('KR1a0139', 'WYG', '059-25b' );" name="059-25b" class="pb">[059-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='10285:10308'>　在至髙之位又益上進是出乎位之外在它時則為</span>
<span class='tline' id='l450' data-llen='10308:10331'>　過矣於漸之時居巽之極必有其序如鴻之離所止</span>
<span class='tline' id='l451' data-llen='10331:10356'>　而飛於雲空在人則超逸乎常事之外者也進至於是而</span>
<span class='tline' id='l452' data-llen='10356:10379'>　不失其漸賢達之髙致也故可用為儀法而吉也羽</span>
<span class='tline' id='l453' data-llen='10379:10402'>　鴻之所用進也以其進之用況上九進之道也○君</span>
<span class='tline' id='l454' data-llen='10402:10425'>　子之進自下而上由微而著跬歩造次莫不有序不</span>
<span class='tline' id='l455' data-llen='10425:10448'>　失其序則无所不得其吉故九雖窮髙而不失其吉</span>
<span class='tline' id='l456' data-llen='10448:10472'>　可用為儀法者以其有序而不可亂也<span class='krp-note'>並易/傳</span></span>
<span class='tline' id='l457' data-llen='10472:10499'><a onclick="displayPageImage('KR1a0139', 'WYG', '059-26a' );" name="059-26a" class="pb">[059-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='10499:10522'>　横渠先生曰无應於下羽潔无汙且處於髙故曰漸</span>
<span class='tline' id='l459' data-llen='10522:10531'>　陸<span class='krp-note'>易/説</span></span>
<span class='tline' id='l460' data-llen='10531:10554'>　　藍田吕氏曰上九居上體之上然居巽之極復漸</span>
<span class='tline' id='l461' data-llen='10554:10577'>　　于陸與下體同進退雍容其序而不亂者也其羽</span>
<span class='tline' id='l462' data-llen='10577:10594'>　　可用為儀吉儀謂可則而象之也</span>
<span class='tline' id='l463' data-llen='10594:10617'>　　白雲郭氏曰先人言陸當作逵逵者九達之衢雍</span>
<span class='tline' id='l464' data-llen='10617:10640'>　　曰漸進之極至是无所不通矣安與樂皆不足以</span>
<span class='tline' id='l465' data-llen='10640:10663'>　　盡之漸之六爻其辭皆聲音相協故初則干言二</span>
<span class='tline' id='l466' data-llen='10663:10690'><a onclick="displayPageImage('KR1a0139', 'WYG', '059-26b' );" name="059-26b" class="pb">[059-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='10690:10713'>　　則磐衎三則陸復育四則木桷五則陵孕勝如此</span>
<span class='tline' id='l468' data-llen='10713:10736'>　　則上九為逵儀明矣具羽可用為儀者九達之地</span>
<span class='tline' id='l469' data-llen='10736:10759'>　　非止十目所視而已通道大都人之瞻仰者衆莫</span>
<span class='tline' id='l470' data-llen='10759:10782'>　　不以為儀表也漸進之吉孰大於是羽者外見之</span>
<span class='tline' id='l471' data-llen='10782:10805'>　　羙故人可則而象之也不可亂者至美外見獨異</span>
<span class='tline' id='l472' data-llen='10805:10825'>　　於衆人故人莫得而亂之也<span class='krp-note'>易/説</span></span>
<span class='tline' id='l473' data-llen='10825:10848'>　　漢上朱氏曰鴻漸于陵已髙矣又升而至於上窮</span>
<span class='tline' id='l474' data-llen='10848:10871'>　　而不知反則亢是以君子不居焉進九三之賢升</span>
<span class='tline' id='l475' data-llen='10871:10898'><a onclick="displayPageImage('KR1a0139', 'WYG', '059-27a' );" name="059-27a" class="pb">[059-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='10898:10921'>　　之於上已變而退之三艮為山上動之三成坤艮</span>
<span class='tline' id='l477' data-llen='10921:10944'>　　山變坤為平地陸也自下進上漸也上反三亦曰</span>
<span class='tline' id='l478' data-llen='10944:10967'>　　漸者進退相為用无退則无進之漸一進一退其</span>
<span class='tline' id='l479' data-llen='10967:10990'>　　動不窮矣離巽飛類也剛羽翰也柔其毛也九三</span>
<span class='tline' id='l480' data-llen='10990:11013'>　　之上成巽羽剛爻也所貴乎君子者謂其進退不</span>
<span class='tline' id='l481' data-llen='11013:11036'>　　失其時上九進退有序不失其時可用為儀也三</span>
<span class='tline' id='l482' data-llen='11036:11059'>　　隂爻羣也上九變而正退處而順不亂羣也亦可</span>
<span class='tline' id='l483' data-llen='11059:11086'>　　用為儀吉<span class='krp-note'>易/傳</span>○又曰安定胡先生以陸作逵案虞</span>
<span class='tline' id='l484' data-llen='11086:11113'><a onclick="displayPageImage('KR1a0139', 'WYG', '059-27b' );" name="059-27b" class="pb">[059-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='11113:11136'>　　氏所傳之象上之三成既濟三陸也夫上之所生</span>
<span class='tline' id='l486' data-llen='11136:11159'>　　者進也所反者亦進也兹所以動而不窮歟漸至</span>
<span class='tline' id='l487' data-llen='11159:11182'>　　九五極矣進至上九亢矣是以上反而之三然後</span>
<span class='tline' id='l488' data-llen='11182:11205'>　　安處考之鴻象坎象既退自南而北嚮之時也宜</span>
<span class='tline' id='l489' data-llen='11205:11228'>　　以陸為正或曰鴻漸至此千里之舉也曰不然鴻</span>
<span class='tline' id='l490' data-llen='11228:11253'>　　飛𠖇𠖇潔身而去之象也非漸也○又曰上九極</span>
<span class='tline' id='l491' data-llen='11253:11272'>　　矣而言陸者明進退也<span class='krp-note'>並叢/説</span></span>
<span class='tline' id='l492' data-llen='11272:11295'>　　新安朱氏曰胡氏程氏皆云陸當作逵謂雲路也</span>
<span class='tline' id='l493' data-llen='11295:11322'><a onclick="displayPageImage('KR1a0139', 'WYG', '059-28a' );" name="059-28a" class="pb">[059-28a] <img width="20"  src="/static/img/kanseki-5.png"/></a></span>
<span class='tline' id='l494' data-llen='11322:11345'>　　今以韻讀之良是儀羽旄旌纛之飾也上九至髙</span>
<span class='tline' id='l495' data-llen='11345:11368'>　　出乎人位之外而其羽毛可用以為儀飾位雖極</span>
<span class='tline' id='l496' data-llen='11368:11391'>　　髙而不為无用之象故其占為如是則吉也不可</span>
<span class='tline' id='l497' data-llen='11391:11414'>　　亂者漸進愈髙而不為无用其志卓然豈可得而</span>
<span class='tline' id='l498' data-llen='11414:11425'>　　亂哉<span class='krp-note'>本/義</span></span>
<span class='tline' id='l499' data-llen='11425:11428'>　</span>
<span class='tline' id='l500' data-llen='11428:11431'>　</span>
<span class='tline' id='l501' data-llen='11431:11434'>　</span>
<span class='tline' id='l502' data-llen='11434:11461'><a onclick="displayPageImage('KR1a0139', 'WYG', '059-28b' );" name="059-28b" class="pb">[059-28b] <img width="20"  src="/static/img/kanseki-5.png"/></a></span>
<span class='tline' id='l503' data-llen='11461:11464'>　</span>
<span class='tline' id='l504' data-llen='11464:11467'>　</span>
<span class='tline' id='l505' data-llen='11467:11470'>　</span>
<span class='tline' id='l506' data-llen='11470:11473'>　</span>
<span class='tline' id='l507' data-llen='11473:11476'>　</span>
<span class='tline' id='l508' data-llen='11476:11479'>　</span>
<span class='tline' id='l509' data-llen='11479:11482'>　</span>
<span class='tline' id='l510' data-llen='11482:11499'>　合訂刪補大易集義粹言卷五十七</span>
</p>
<p>
</p>
  </div>
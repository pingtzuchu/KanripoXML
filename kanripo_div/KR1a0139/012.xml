<div id="txtcont" class="span9" style="position: relative;">
    <p>
<span class='tline' id='l7' data-llen='161:187'><a onclick="displayPageImage('KR1a0139', 'WYG', '012-1a' );" name="012-1a" class="pb">[012-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='187:195'>欽定四庫全書</span>
<span class='tline' id='l9' data-llen='195:208'>　合訂刪補大易集義粹言</span>
<span class='tline' id='l10' data-llen='208:229'>　　　　　　　　　　頭等侍衞納喇性徳編</span>
<span class='tline' id='l11' data-llen='229:239'>䷅<span class='krp-note'>坎下/乾上</span></span>
<span class='tline' id='l12' data-llen='239:262'>　伊川先生曰訟序卦飲食必有訟故受之以訟人之</span>
<span class='tline' id='l13' data-llen='262:285'>　所需者飲食既有所須争訟所由起也訟所以次需</span>
<span class='tline' id='l14' data-llen='285:308'>　也為卦乾上坎下以二象言之天陽上行水性就下</span>
<span class='tline' id='l15' data-llen='308:331'>　其行相違所以成訟也以二體言之上剛下險剛險</span>
<span class='tline' id='l16' data-llen='331:357'><a onclick="displayPageImage('KR1a0139', 'WYG', '012-1b' );" name="012-1b" class="pb">[012-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='357:384'>　相接能无訟乎又人内險阻而外剛強所以訟也<span class='krp-note'>易/傳</span></span>
<span class='tline' id='l18' data-llen='384:407'>　　東萊吕氏曰訟傳旣有所須争所由起无所須則</span>
<span class='tline' id='l19' data-llen='407:420'>　　无争<span class='krp-note'>己丑/課程</span></span>
<span class='tline' id='l20' data-llen='420:440'>訟有孚窒惕中吉終凶利見大人不利渉大川</span>
<span class='tline' id='l21' data-llen='440:463'>　伊川先生曰訟之道必有其孚實中无其實乃是誣</span>
<span class='tline' id='l22' data-llen='463:486'>　妄凶之道也卦之中實為有孚之象訟者與人争辯</span>
<span class='tline' id='l23' data-llen='486:509'>　而待決于人雖有孚亦須窒塞未通不窒則已明无</span>
<span class='tline' id='l24' data-llen='509:532'>　訟矣事既未辯吉凶未可必也故有畏惕中吉得中</span>
<span class='tline' id='l25' data-llen='532:558'><a onclick="displayPageImage('KR1a0139', 'WYG', '012-2a' );" name="012-2a" class="pb">[012-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='558:581'>　則吉也終凶終極其事則凶也○訟者求辯其曲直</span>
<span class='tline' id='l27' data-llen='581:604'>　也故利見于大人大人則能以其剛明中正決所訟</span>
<span class='tline' id='l28' data-llen='604:627'>　也訟非和平之事當擇安地而處不可陷于危險故</span>
<span class='tline' id='l29' data-llen='627:642'>　不利涉大川也<span class='krp-note'>並易/傳</span></span>
<span class='tline' id='l30' data-llen='642:665'>　　白雲郭氏曰需訟一體也相親而需則為需相違</span>
<span class='tline' id='l31' data-llen='665:688'>　　而訟則為訟性情之異耳然性情之異而有孚則</span>
<span class='tline' id='l32' data-llen='688:711'>　　同者親而无孚需之妄也訟而无孚訟之妄也窒</span>
<span class='tline' id='l33' data-llen='711:734'>　　者塞其源而不流也惕者謹其事而知懼也得其</span>
<span class='tline' id='l34' data-llen='734:760'><a onclick="displayPageImage('KR1a0139', 'WYG', '012-2b' );" name="012-2b" class="pb">[012-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='760:783'>　　中則吉成其終則凶知此則知訟之為道矣非特</span>
<span class='tline' id='l36' data-llen='783:806'>　　訟者為然聴訟亦如之也好生之徳洽于民心兹</span>
<span class='tline' id='l37' data-llen='806:829'>　　用不犯于有司窒之也欽哉欽哉惟刑之恤哉惕</span>
<span class='tline' id='l38' data-llen='829:852'>　　之也吕刑曰簡孚有衆又曰獄成而孚輸而孚有</span>
<span class='tline' id='l39' data-llen='852:875'>　　孚也故乃明于刑之中中吉也舜典之疑惟輕吕</span>
<span class='tline' id='l40' data-llen='875:894'>　　刑之疑有赦不成其終也<span class='krp-note'>易/說</span></span>
<span class='tline' id='l41' data-llen='894:917'>　　漢上朱氏曰訟反需者也需四之五剛往而得位</span>
<span class='tline' id='l42' data-llen='917:940'>　　二隂避之故曰亨訟三之二剛來而失位二隂塞</span>
<span class='tline' id='l43' data-llen='940:966'><a onclick="displayPageImage('KR1a0139', 'WYG', '012-3a' );" name="012-3a" class="pb">[012-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='966:989'>　　之故曰窒需有孚而亨于外故物需之訟有孚而</span>
<span class='tline' id='l45' data-llen='989:1005'>　　窒于内故已訟之<span class='krp-note'>叢/說</span></span>
<span class='tline' id='l46' data-llen='1005:1028'>　　五峯胡氏曰韓馮翊之訟蕭趙廣漢之訟魏皆中</span>
<span class='tline' id='l47' data-llen='1028:1051'>　　无孚實不知畏惕過而失中道者也故終極其事</span>
<span class='tline' id='l48' data-llen='1051:1076'>　　皆至于凶左雄周舉中吉也王渾王濬<span class='krp-note'>易外/傳</span></span>
<span class='tline' id='l49' data-llen='1076:1099'>　　新安朱氏曰訟争辯也上乾下坎乾剛坎險上剛</span>
<span class='tline' id='l50' data-llen='1099:1122'>　　以制其下下險以伺其上又為内險而外健又為</span>
<span class='tline' id='l51' data-llen='1122:1145'>　　己險而彼健皆訟之道也九二中實上无應與又</span>
<span class='tline' id='l52' data-llen='1145:1171'><a onclick="displayPageImage('KR1a0139', 'WYG', '012-3b' );" name="012-3b" class="pb">[012-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1171:1194'>　　為加憂且於卦變自遯而來為剛來居二而當下</span>
<span class='tline' id='l54' data-llen='1194:1217'>　　卦之中有有孚而見窒能懼而得中之象上九過</span>
<span class='tline' id='l55' data-llen='1217:1240'>　　剛居訟之極有終極其訟之象九五剛健中正以</span>
<span class='tline' id='l56' data-llen='1240:1263'>　　居尊位有大人之象以剛乘險以實履陷有不利</span>
<span class='tline' id='l57' data-llen='1263:1286'>　　渉大川之象故戒占者必有争辯之事而隨其所</span>
<span class='tline' id='l58' data-llen='1286:1313'>　　處為吉凶也<span class='krp-note'>本/義</span>○不利涉大川是上面三畫陽載</span>
<span class='tline' id='l59' data-llen='1313:1336'>　　不起壓了這船重○問訟卦大指因言大凡卦辭</span>
<span class='tline' id='l60' data-llen='1336:1359'>　　取義不一如訟有孚窒惕中吉蓋取九二中實坎</span>
<span class='tline' id='l61' data-llen='1359:1385'><a onclick="displayPageImage('KR1a0139', 'WYG', '012-4a' );" name="012-4a" class="pb">[012-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1385:1425'>　　為加憂之象<span class='krp-note'>中實為有孚坎陷為窒坎為加憂為/惕九二居下卦之中故曰有信而見</span></span>
<span class='tline' id='l63' data-llen='1425:1454'>　　<span class='krp-note'>窒能懼而/得中也</span>終凶蓋取上九終極于訟之象利見大</span>
<span class='tline' id='l64' data-llen='1454:1477'>　　人蓋取九五剛健中正居尊之象不利涉大川又</span>
<span class='tline' id='l65' data-llen='1477:1500'>　　取以剛乘險以實履陷之象此取義不一也然亦</span>
<span class='tline' id='l66' data-llen='1500:1523'>　　有不必如此取者此特其一例也先生曰卦辭如</span>
<span class='tline' id='l67' data-llen='1523:1546'>　　此辭極齊整蓋所取諸爻義皆與爻中本辭協亦</span>
<span class='tline' id='l68' data-llen='1546:1569'>　　有雖取爻義而與爻本辭不同者此為不齊整處</span>
<span class='tline' id='l69' data-llen='1569:1580'>　　也<span class='krp-note'>並語/録</span></span>
<span class='tline' id='l70' data-llen='1580:1606'><a onclick="displayPageImage('KR1a0139', 'WYG', '012-4b' );" name="012-4b" class="pb">[012-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1606:1629'>　　東萊吕氏曰凡訟之道當以誠實為先誠實則利</span>
<span class='tline' id='l72' data-llen='1629:1652'>　　見大人事不實則不利見大人而利見昏迷之人</span>
<span class='tline' id='l73' data-llen='1652:1675'>　　矣雖誠實而不利涉大川恃其實而訟則訟極而</span>
<span class='tline' id='l74' data-llen='1675:1702'>　　陷溺其身矣<span class='krp-note'>易/說</span>○衆人之言訟以勝為吉易之言</span>
<span class='tline' id='l75' data-llen='1702:1724'>　　訟以中為吉不中則雖勝亦凶也<span class='krp-note'>紀/聞</span></span>
<span class='tline' id='l76' data-llen='1724:1747'>彖曰訟上剛下險險而健訟訟有孚窒惕中吉剛來而</span>
<span class='tline' id='l77' data-llen='1747:1770'>得中也終凶訟不可成也利見大人尚中正也不利涉</span>
<span class='tline' id='l78' data-llen='1770:1778'>大川入于淵也</span>
<span class='tline' id='l79' data-llen='1778:1804'><a onclick="displayPageImage('KR1a0139', 'WYG', '012-5a' );" name="012-5a" class="pb">[012-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1804:1827'>　濂溪先生曰天以春生萬物止之以秋物之生也既</span>
<span class='tline' id='l81' data-llen='1827:1850'>　成矣不止則過焉故得秋以成聖人之法天以政養</span>
<span class='tline' id='l82' data-llen='1850:1873'>　萬民肅之以刑民之盛也欲動情勝利害相攻不止</span>
<span class='tline' id='l83' data-llen='1873:1896'>　則賊滅無倫焉故得刑以治情偽微曖其變千狀苟</span>
<span class='tline' id='l84' data-llen='1896:1919'>　非中正明逹果斷者不能治也訟卦曰利見大人以</span>
<span class='tline' id='l85' data-llen='1919:1942'>　剛得中也噬嗑曰利用獄以動而明也嗚呼天下至</span>
<span class='tline' id='l86' data-llen='1942:1965'>　廣主刑者民之司命也任用可不慎乎<span class='krp-note'>通/書</span></span>
<span class='tline' id='l87' data-llen='1965:1988'>　伊川先生曰訟之為卦上剛下險險而又健也又為</span>
<span class='tline' id='l88' data-llen='1988:2014'><a onclick="displayPageImage('KR1a0139', 'WYG', '012-5b' );" name="012-5b" class="pb">[012-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2014:2037'>　險健相接内險外健皆所以為訟也若健而不險不</span>
<span class='tline' id='l90' data-llen='2037:2060'>　生訟也險而不健不能訟也險而又健是以訟也○</span>
<span class='tline' id='l91' data-llen='2060:2083'>　訟之道固如是又據卦才而言九二以剛自外來而</span>
<span class='tline' id='l92' data-llen='2083:2106'>　成訟則二乃訟之主也以剛處中中實之象故為有</span>
<span class='tline' id='l93' data-llen='2106:2129'>　孚處訟之時雖有孚信亦必艱阻窒塞而有惕懼不</span>
<span class='tline' id='l94' data-llen='2129:2152'>　窒則不成訟矣又居險陷之中亦為窒塞惕懼之義</span>
<span class='tline' id='l95' data-llen='2152:2175'>　二以陽剛自外來而得中為以剛來訟而不過之義</span>
<span class='tline' id='l96' data-llen='2175:2198'>　是以吉也卦有更取成卦之由為義者此是也卦義</span>
<span class='tline' id='l97' data-llen='2198:2224'><a onclick="displayPageImage('KR1a0139', 'WYG', '012-6a' );" name="012-6a" class="pb">[012-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2224:2247'>　不取成卦之由則更不言所變之爻也據卦辭二乃</span>
<span class='tline' id='l99' data-llen='2247:2270'>　善也而爻中不見其善蓋卦辭取其有孚得中而言</span>
<span class='tline' id='l100' data-llen='2270:2293'>　乃善也爻則以自下訟上為義所取不同也○訟非</span>
<span class='tline' id='l101' data-llen='2293:2316'>　善事不得已也安可終極其事極意于其事則凶矣</span>
<span class='tline' id='l102' data-llen='2316:2339'>　故曰不可成也成謂窮盡其事也○訟者求辯其是</span>
<span class='tline' id='l103' data-llen='2339:2362'>　非也辯之當乃中正也故利見大人以所尚者中正</span>
<span class='tline' id='l104' data-llen='2362:2385'>　也聴者非其人則或不得其中正也中正大人九五</span>
<span class='tline' id='l105' data-llen='2385:2408'>　是也○與人訟者必處其身於安平之地若蹈危險</span>
<span class='tline' id='l106' data-llen='2408:2434'><a onclick="displayPageImage('KR1a0139', 'WYG', '012-6b' );" name="012-6b" class="pb">[012-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2434:2457'>　則陷其身矣乃入于深淵也卦中有中正險陷之象</span>
<span class='tline' id='l108' data-llen='2457:2466'>　<span class='krp-note'>並易/傳</span></span>
<span class='tline' id='l109' data-llen='2466:2489'>　　藍田吕氏曰訟兩以曲直争也險而健其勢必争</span>
<span class='tline' id='l110' data-llen='2489:2512'>　　此所以訟也訟之時可以理勝而不可多上人不</span>
<span class='tline' id='l111' data-llen='2512:2535'>　　得已而訟求伸則已此有孚窒惕然後可訟中則</span>
<span class='tline' id='l112' data-llen='2535:2558'>　　吉終則凶也利見大人曲直當也訟險事也居訟</span>
<span class='tline' id='l113' data-llen='2558:2581'>　　之時不求理勝而以力争是以健涉險必不濟矣</span>
<span class='tline' id='l114' data-llen='2581:2604'>　　需險在前非健不濟訟不尚力愈健愈屈此需所</span>
<span class='tline' id='l115' data-llen='2604:2630'><a onclick="displayPageImage('KR1a0139', 'WYG', '012-7a' );" name="012-7a" class="pb">[012-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2630:2653'>　　以利涉大川而訟所以不利所遭之時異也入于</span>
<span class='tline' id='l117' data-llen='2653:2676'>　　淵回旋而不得出也居訟之時隂爻終吉而陽多</span>
<span class='tline' id='l118' data-llen='2676:2686'>　　不克不尚力也</span>
<span class='tline' id='l119' data-llen='2686:2709'>　　龜山楊氏曰乾健而上行坎險而趨下居險健而</span>
<span class='tline' id='l120' data-llen='2709:2732'>　　不相與訟之所興也九二剛來而得中有孚也訟</span>
<span class='tline' id='l121' data-llen='2732:2755'>　　以有孚為主訟而无孚則刑隨之矣凶之道也剛</span>
<span class='tline' id='l122' data-llen='2755:2778'>　　來而陷乎險中見窒也見窒而後訟訟非得已也</span>
<span class='tline' id='l123' data-llen='2778:2801'>　　訟而惕焉中而止非成訟也是以吉非剛而得中</span>
<span class='tline' id='l124' data-llen='2801:2827'><a onclick="displayPageImage('KR1a0139', 'WYG', '012-7b' );" name="012-7b" class="pb">[012-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2827:2850'>　　疇克爾終凶以上九言也處訟之極不能復即命</span>
<span class='tline' id='l126' data-llen='2850:2873'>　　渝安正則成訟者也終凶不亦宜乎然訟非中正</span>
<span class='tline' id='l127' data-llen='2873:2896'>　　者不能聴而決故利見大人九五是也孔子曰聴</span>
<span class='tline' id='l128' data-llen='2896:2919'>　　訟吾猶人也必也使无訟乎大人能使无訟者若</span>
<span class='tline' id='l129' data-llen='2919:2942'>　　恃險健之才往而犯難則鮮不敗矣故不利涉大</span>
<span class='tline' id='l130' data-llen='2942:2952'>　　川<span class='krp-note'>易/說</span></span>
<span class='tline' id='l131' data-llen='2952:2979'>　　兼山郭氏曰訟三升而三降乃剛來而得中也<span class='krp-note'>易/說</span></span>
<span class='tline' id='l132' data-llen='2979:3002'>　　白雲郭氏曰訟不親也不親而健健而陷此所以</span>
<span class='tline' id='l133' data-llen='3002:3028'><a onclick="displayPageImage('KR1a0139', 'WYG', '012-8a' );" name="012-8a" class="pb">[012-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3028:3051'>　　為訟剛來居二而得中故二為成卦之主用中則</span>
<span class='tline' id='l135' data-llen='3051:3074'>　　吉也大人與天地合徳日月合明无私之大者況</span>
<span class='tline' id='l136' data-llen='3074:3097'>　　訟乎是以利見之也險欲陷健逺之可也故不利</span>
<span class='tline' id='l137' data-llen='3097:3120'>　　渉大川渉之則自入于淵矣需之利涉大川險在</span>
<span class='tline' id='l138' data-llen='3120:3145'>　　前也訟之不利涉大川險在下而必陷也<span class='krp-note'>易/說</span></span>
<span class='tline' id='l139' data-llen='3145:3168'>　　漢上朱氏曰乾健也坎險也兩者相敵所以訟也</span>
<span class='tline' id='l140' data-llen='3168:3191'>　　无險則无訟无健則不能訟險而健故訟此以兩</span>
<span class='tline' id='l141' data-llen='3191:3214'>　　體言訟也訟自遯來九三之二二有孚於五剛來</span>
<span class='tline' id='l142' data-llen='3214:3240'><a onclick="displayPageImage('KR1a0139', 'WYG', '012-8b' );" name="012-8b" class="pb">[012-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3240:3263'>　　揜於二隂之中剛實有孚信而見窒於人不窒則</span>
<span class='tline' id='l144' data-llen='3263:3286'>　　无所事於訟矣雖有孚也然剛失位見窒於二隂</span>
<span class='tline' id='l145' data-llen='3286:3309'>　　邪正是非上未辨也能惕懼處柔訟而不過乎中</span>
<span class='tline' id='l146' data-llen='3309:3332'>　　則免矣離為目巽為多白眼惕之象故曰有孚窒</span>
<span class='tline' id='l147' data-llen='3332:3355'>　　惕中吉剛來而得中也此以訟三之二言九二之</span>
<span class='tline' id='l148' data-llen='3355:3378'>　　才也訟剛過而不反終成其訟必凶故曰終凶訟</span>
<span class='tline' id='l149' data-llen='3378:3401'>　　不可成也此以成卦上九言訟之終也九五大人</span>
<span class='tline' id='l150' data-llen='3401:3424'>　　聴訟者也中正在上无所偏繫君子小人各得其</span>
<span class='tline' id='l151' data-llen='3424:3450'><a onclick="displayPageImage('KR1a0139', 'WYG', '012-9a' );" name="012-9a" class="pb">[012-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3450:3474'>　　平故九二利見之以中正為尚也離為目見也有善</span>
<span class='tline' id='l153' data-llen='3474:3497'>　　聴者然後孚信懼而得中吉故曰利見大人尚中</span>
<span class='tline' id='l154' data-llen='3497:3520'>　　正也此以九五言訟之主也訟一變巽二變鼎三</span>
<span class='tline' id='l155' data-llen='3520:3543'>　　變大過坎水變兌川壅為澤乾首沒于澤中入于</span>
<span class='tline' id='l156' data-llen='3543:3566'>　　淵也天下之難未有不起于争剛險不相下君子</span>
<span class='tline' id='l157' data-llen='3566:3589'>　　小人不相容難始作矣聖人見其訟也戒之中正</span>
<span class='tline' id='l158' data-llen='3589:3612'>　　戒之不可成若濟之以争是以亂益亂相激而為</span>
<span class='tline' id='l159' data-llen='3612:3635'>　　深矣漢唐之亂始於小人為險君子疾之已甚其</span>
<span class='tline' id='l160' data-llen='3635:3661'><a onclick="displayPageImage('KR1a0139', 'WYG', '012-9b' );" name="012-9b" class="pb">[012-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3661:3684'>　　弊至於君子小人淪胥以敗而國遂亡故曰不利</span>
<span class='tline' id='l162' data-llen='3684:3707'>　　涉大川入于淵也此以卦變終言一卦之義也在</span>
<span class='tline' id='l163' data-llen='3707:3731'>　　卦氣為清明三月節故太𤣥凖之以争卦一變二</span>
<span class='tline' id='l164' data-llen='3731:3754'>　　變何說也曰在賁之彖曰柔來而文剛分剛上而</span>
<span class='tline' id='l165' data-llen='3754:3777'>　　文柔在无妄之彖曰剛自外來而為主於内此舉</span>
<span class='tline' id='l166' data-llen='3777:3800'>　　一隅也剛柔相變上下往來明利害吉凶之无常</span>
<span class='tline' id='l167' data-llen='3800:3823'>　　也是故一卦變六十有三此焦延夀易林之說也</span>
<span class='tline' id='l168' data-llen='3823:3850'>　　<span class='krp-note'>易/傳</span>○或曰乾當在上處乎下則必升坤當在下處</span>
<span class='tline' id='l169' data-llen='3850:3877'><a onclick="displayPageImage('KR1a0139', 'WYG', '012-10a' );" name="012-10a" class="pb">[012-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3877:3900'>　　乎上則必降此言否泰可也於訟无妄不通矣訟</span>
<span class='tline' id='l171' data-llen='3900:3923'>　　曰剛來而得中无妄曰剛自外來而為主於内二</span>
<span class='tline' id='l172' data-llen='3923:3946'>　　卦陽爻皆四畫蓋訟者遯三之二无妄者遯三之</span>
<span class='tline' id='l173' data-llen='3946:3971'>　　初凡言來者皆自外來初二視三則外矣<span class='krp-note'>叢/說</span></span>
<span class='tline' id='l174' data-llen='3971:3994'>　　新安朱氏曰險而健訟以卦徳釋卦名義入于淵</span>
<span class='tline' id='l175' data-llen='3994:4021'>　　以卦變卦體卦象釋卦辭<span class='krp-note'>本/義</span>○上剛下險是屬上</span>
<span class='tline' id='l176' data-llen='4021:4044'>　　句險而健訟是屬下句○或問訟彖云剛來而得</span>
<span class='tline' id='l177' data-llen='4044:4067'>　　中也大抵上體是剛下體是柔剛下而變柔則為</span>
<span class='tline' id='l178' data-llen='4067:4094'><a onclick="displayPageImage('KR1a0139', 'WYG', '012-10b' );" name="012-10b" class="pb">[012-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4094:4117'>　　剛來今訟之上體既是純剛安得謂之剛來邪先</span>
<span class='tline' id='l180' data-llen='4117:4140'>　　生曰此等要須畫個圖子㸔便好以某觀之訟卦</span>
<span class='tline' id='l181' data-llen='4140:4163'>　　本是遯卦變來遯之六二上為訟之六三其九三</span>
<span class='tline' id='l182' data-llen='4163:4186'>　　下為九二乃為訟卦此類如柔來而文剛分剛上</span>
<span class='tline' id='l183' data-llen='4186:4209'>　　而文柔與夫剛自外來而為主於内皆是如此若</span>
<span class='tline' id='l184' data-llen='4209:4232'>　　畫圖子起便極好㸔更不待說若如先儒說則多</span>
<span class='tline' id='l185' data-llen='4232:4255'>　　牽強矣○問卦變之義先生曰此訟卦變自遯而</span>
<span class='tline' id='l186' data-llen='4255:4278'>　　來為剛來居二此是卦變中二爻變者蓋四陽二</span>
<span class='tline' id='l187' data-llen='4278:4305'><a onclick="displayPageImage('KR1a0139', 'WYG', '012-11a' );" name="012-11a" class="pb">[012-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4305:4328'>　　隂自遯來者十四卦訟即初變之卦剛來居二柔</span>
<span class='tline' id='l189' data-llen='4328:4351'>　　進居三故曰剛來而得中又問細讀本義所釋卦</span>
<span class='tline' id='l190' data-llen='4351:4374'>　　辭若㸔得分明則彖辭之義亦自明只須畧提破</span>
<span class='tline' id='l191' data-llen='4374:4397'>　　此是卦義此是卦象卦體卦變不必更下注脚矣</span>
<span class='tline' id='l192' data-llen='4397:4420'>　　先生曰某當初作此文字時正欲如此蓋彖辭本</span>
<span class='tline' id='l193' data-llen='4420:4443'>　　是釋經之卦辭若㸔卦辭分明則彖辭亦已可見</span>
<span class='tline' id='l194' data-llen='4443:4466'>　　但後來要重整頓過未及不知而今所解能如此</span>
<span class='tline' id='l195' data-llen='4466:4479'>　　本意否<span class='krp-note'>並語/録</span></span>
<span class='tline' id='l196' data-llen='4479:4506'><a onclick="displayPageImage('KR1a0139', 'WYG', '012-11b' );" name="012-11b" class="pb">[012-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4506:4523'>象曰天與水違行訟君子以作事謀始</span>
<span class='tline' id='l198' data-llen='4523:4546'>　伊川先生曰天上水下相違而行二體違戾訟之由</span>
<span class='tline' id='l199' data-llen='4546:4569'>　也若上下相順訟何由興君子觀象知人情有争訟</span>
<span class='tline' id='l200' data-llen='4569:4592'>　之道故凡所作事必謀其始絶訟端於事之始則訟</span>
<span class='tline' id='l201' data-llen='4592:4615'>　无由生矣謀始之義廣矣若愼交結明契劵之類是</span>
<span class='tline' id='l202' data-llen='4615:4624'>　也<span class='krp-note'>易/傳</span></span>
<span class='tline' id='l203' data-llen='4624:4647'>　　龜山楊氏曰天左旋而水東注違行也作事至於</span>
<span class='tline' id='l204' data-llen='4647:4665'>　　違行而後謀則无及矣<span class='krp-note'>易/說</span></span>
<span class='tline' id='l205' data-llen='4665:4692'><a onclick="displayPageImage('KR1a0139', 'WYG', '012-12a' );" name="012-12a" class="pb">[012-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4692:4715'>　　兼山郭氏曰天體於上水行於下天道左旋水性</span>
<span class='tline' id='l207' data-llen='4715:4738'>　　右流皆違行而不相親故曰訟不親也不親所以</span>
<span class='tline' id='l208' data-llen='4738:4761'>　　為訟也孔子曰聴訟吾猶人也必也使无訟乎无</span>
<span class='tline' id='l209' data-llen='4761:4784'>　　訟在於謀始謀始在於制作契之不明訟之所以</span>
<span class='tline' id='l210' data-llen='4784:4807'>　　生也故有徳司契而不責於人上古結繩以治後</span>
<span class='tline' id='l211' data-llen='4807:4830'>　　世聖人易之以書契良以此也方此為治訟之始</span>
<span class='tline' id='l212' data-llen='4830:4846'>　　未及夫化民之道<span class='krp-note'>易/說</span></span>
<span class='tline' id='l213' data-llen='4846:4869'>　　白雲郭氏曰天水違行大不親矣作事謀始期无</span>
<span class='tline' id='l214' data-llen='4869:4896'><a onclick="displayPageImage('KR1a0139', 'WYG', '012-12b' );" name="012-12b" class="pb">[012-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4896:4919'>　　訟也邦无道免於刑戮在下之謀始也刑期无刑</span>
<span class='tline' id='l216' data-llen='4919:4944'>　　必也无訟在上之謀始也此謂窒惕之道<span class='krp-note'>易/說</span></span>
<span class='tline' id='l217' data-llen='4944:4967'>　　漢上朱氏曰天西行水東行違行也行相違乃有</span>
<span class='tline' id='l218' data-llen='4967:4990'>　　訟巽為事乾陽始於坎作事而謀始則訟不作窒</span>
<span class='tline' id='l219' data-llen='4990:5003'>　　訟之源也<span class='krp-note'>易/傳</span></span>
<span class='tline' id='l220' data-llen='5003:5026'>　　新安朱氏曰天上水下其行相違作事謀始訟端</span>
<span class='tline' id='l221' data-llen='5026:5053'>　　絶矣<span class='krp-note'>本/義</span>○作事謀始言觀此等象便當每事謀之</span>
<span class='tline' id='l222' data-llen='5053:5076'>　　於其始○天自向上去水自向下來所以為訟○</span>
<span class='tline' id='l223' data-llen='5076:5103'><a onclick="displayPageImage('KR1a0139', 'WYG', '012-13a' );" name="012-13a" class="pb">[012-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5103:5126'>　　王弼言有徳司契是借這個契字說言自家執這</span>
<span class='tline' id='l225' data-llen='5126:5149'>　　個契在此人來合得我便與它自家先定了這是</span>
<span class='tline' id='l226' data-llen='5149:5166'>　　謀始司契底意思<span class='krp-note'>並語/録</span></span>
<span class='tline' id='l227' data-llen='5166:5189'>初六不永所事小有言終吉象曰不永所事訟不可長</span>
<span class='tline' id='l228' data-llen='5189:5200'>也雖小有言其辯明也</span>
<span class='tline' id='l229' data-llen='5200:5223'>　伊川先生曰六以柔弱居下不能終極其訟者也故</span>
<span class='tline' id='l230' data-llen='5223:5246'>　於訟之初因六之才為之戒曰若不長永其事則雖</span>
<span class='tline' id='l231' data-llen='5246:5269'>　小有言終得吉也蓋訟非可長之事以隂柔之才而</span>
<span class='tline' id='l232' data-llen='5269:5296'><a onclick="displayPageImage('KR1a0139', 'WYG', '012-13b' );" name="012-13b" class="pb">[012-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5296:5319'>　訟於下難以吉矣以上有應援而能不永其事故雖</span>
<span class='tline' id='l234' data-llen='5319:5342'>　小有言終得吉也有言災之小者也不永其事而不</span>
<span class='tline' id='l235' data-llen='5342:5365'>　至於凶乃訟之吉也○六以柔弱而訟於下其義固</span>
<span class='tline' id='l236' data-llen='5365:5388'>　不可長永也永其訟則不勝而禍難及矣又於訟之</span>
<span class='tline' id='l237' data-llen='5388:5411'>　初即戒訟非可長之事也○柔弱居下才不能訟雖</span>
<span class='tline' id='l238' data-llen='5411:5434'>　不永其事既訟矣必有小災故小有言也既不永其</span>
<span class='tline' id='l239' data-llen='5434:5457'>　事又上有剛陽之正應辨理之明故終得其吉也不</span>
<span class='tline' id='l240' data-llen='5457:5480'>　然其能免乎在訟之義同位而相應相與者也故初</span>
<span class='tline' id='l241' data-llen='5480:5507'><a onclick="displayPageImage('KR1a0139', 'WYG', '012-14a' );" name="012-14a" class="pb">[012-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5507:5530'>　於四為獲其辯明同位而不相得相訟者也故二與</span>
<span class='tline' id='l243' data-llen='5530:5544'>　五為對敵也<span class='krp-note'>並易/傳</span></span>
<span class='tline' id='l244' data-llen='5544:5567'>　横渠先生曰初於正應中有隂陽之間不无訟但以</span>
<span class='tline' id='l245' data-llen='5567:5594'>　隂居下體為柔順履險方初不永所事其理辨直<span class='krp-note'>一/作</span></span>
<span class='tline' id='l246' data-llen='5594:5612'>　<span class='krp-note'>正/</span>故小有言終吉<span class='krp-note'>易/說</span></span>
<span class='tline' id='l247' data-llen='5612:5635'>　　龜山楊氏曰險而健卦之所以為訟也險故興訟</span>
<span class='tline' id='l248' data-llen='5635:5658'>　　健故能訟居險之初柔不當位非險而健也无能</span>
<span class='tline' id='l249' data-llen='5658:5681'>　　訟之才故不永所事當上下違行之時隂柔在下</span>
<span class='tline' id='l250' data-llen='5681:5708'><a onclick="displayPageImage('KR1a0139', 'WYG', '012-14b' );" name="012-14b" class="pb">[012-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5708:5731'>　　而二以剛乘之近而不相與故小有言然有應在</span>
<span class='tline' id='l252' data-llen='5731:5754'>　　上順而不為險故其辨易明既已有言則非无訟</span>
<span class='tline' id='l253' data-llen='5754:5777'>　　也以其辨明故終吉夫訟非可長之事居訟之初</span>
<span class='tline' id='l254' data-llen='5777:5804'>　　謀始之時也故孔子因以戒之有不可之辭焉<span class='krp-note'>易/說</span></span>
<span class='tline' id='l255' data-llen='5804:5827'>　　白雲郭氏曰訟之初未始不小有言也永其事則</span>
<span class='tline' id='l256' data-llen='5827:5850'>　　有成終之凶不永其事是以終吉言於初者戒之</span>
<span class='tline' id='l257' data-llen='5850:5873'>　　於始也初四在訟之應者是以其辨易明二五在</span>
<span class='tline' id='l258' data-llen='5873:5895'>　　訟之不應者是以不克而掇患也<span class='krp-note'>易/說</span></span>
<span class='tline' id='l259' data-llen='5895:5922'><a onclick="displayPageImage('KR1a0139', 'WYG', '012-15a' );" name="012-15a" class="pb">[012-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5922:5945'>　　漢上朱氏曰初與四應九二間之此初六所以訟</span>
<span class='tline' id='l261' data-llen='5945:5968'>　　也初往訟二四來應初坎毁巽降兌見坎險也兌</span>
<span class='tline' id='l262' data-llen='5968:5991'>　　說也巽為事坎又為可不永所訟之事也訟事之</span>
<span class='tline' id='l263' data-llen='5991:6014'>　　險者不永所事以訟不可長也永其訟者未有不</span>
<span class='tline' id='l264' data-llen='6014:6037'>　　及禍者也兌為言隂為小小有言也初六往而直</span>
<span class='tline' id='l265' data-llen='6037:6060'>　　已九四體離而明四剛初柔各得其正故雖小有</span>
<span class='tline' id='l266' data-llen='6060:6083'>　　言而其辨易明明故終吉初以四為終也易傳曰</span>
<span class='tline' id='l267' data-llen='6083:6106'>　　在訟之義同位而相應相與者也故初與四為獲</span>
<span class='tline' id='l268' data-llen='6106:6133'><a onclick="displayPageImage('KR1a0139', 'WYG', '012-15b' );" name="012-15b" class="pb">[012-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6133:6156'>　　其辨明同位而不相得相訟者也故二與五為對</span>
<span class='tline' id='l270' data-llen='6156:6167'>　　敵也<span class='krp-note'>易/傳</span></span>
<span class='tline' id='l271' data-llen='6167:6186'>　　五峯胡氏曰鄭興桓譚<span class='krp-note'>易外/傳</span></span>
<span class='tline' id='l272' data-llen='6186:6209'>　　新安朱氏曰隂柔居下不能終訟故其象占如此</span>
<span class='tline' id='l273' data-llen='6209:6218'>　　<span class='krp-note'>本/義</span></span>
<span class='tline' id='l274' data-llen='6218:6241'>　　東萊吕氏曰尋常人争訟所以拖延嵗月長久而</span>
<span class='tline' id='l275' data-llen='6241:6264'>　　不決者只為恥於小不勝故不肯住終至於凶若</span>
<span class='tline' id='l276' data-llen='6264:6287'>　　知訟之不可長不顧小有言之辱更不報復目下</span>
<span class='tline' id='l277' data-llen='6287:6314'><a onclick="displayPageImage('KR1a0139', 'WYG', '012-16a' );" name="012-16a" class="pb">[012-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6314:6337'>　　雖似可恥終久誰得計其利害不待辨說而明也</span>
<span class='tline' id='l279' data-llen='6337:6346'>　　<span class='krp-note'>紀/聞</span></span>
<span class='tline' id='l280' data-llen='6346:6369'>九二不克訟歸而逋其邑人三百户无眚象曰不克訟</span>
<span class='tline' id='l281' data-llen='6369:6383'>歸逋竄也自下訟上患至掇也</span>
<span class='tline' id='l282' data-llen='6383:6406'>　伊川先生曰二五相應之地而兩剛不相與相訟者</span>
<span class='tline' id='l283' data-llen='6406:6429'>　也九二自外來以剛處險為訟之主乃與五為敵五</span>
<span class='tline' id='l284' data-llen='6429:6452'>　以中正處君位其可敵乎是為訟而義不克也若能</span>
<span class='tline' id='l285' data-llen='6452:6475'>　知其義之不可退歸而逋避以寡約自處則得无過</span>
<span class='tline' id='l286' data-llen='6475:6502'><a onclick="displayPageImage('KR1a0139', 'WYG', '012-16b' );" name="012-16b" class="pb">[012-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6502:6525'>　眚也必逋者避為敵之地也三百户邑之至小者若</span>
<span class='tline' id='l288' data-llen='6525:6548'>　處強大是猶競也能无眚乎眚過也處不當也與知</span>
<span class='tline' id='l289' data-llen='6548:6571'>　惡而為有分也○義既不敵故不能訟歸而逋竄避</span>
<span class='tline' id='l290' data-llen='6571:6594'>　去其所也勢自下而訟其上義乖○屈禍患之至猶</span>
<span class='tline' id='l291' data-llen='6594:6612'>　拾掇而取之言易得也<span class='krp-note'>並易/傳</span></span>
<span class='tline' id='l292' data-llen='6612:6635'>　横渠先生曰處險體剛好訟者也上下二隂俱非已</span>
<span class='tline' id='l293' data-llen='6635:6658'>　應理為不直故不訟歸而逋竄使其邑人之衆无辜</span>
<span class='tline' id='l294' data-llen='6658:6674'>　被禍故曰邑人无眚<span class='krp-note'>易/説</span></span>
<span class='tline' id='l295' data-llen='6674:6701'><a onclick="displayPageImage('KR1a0139', 'WYG', '012-17a' );" name="012-17a" class="pb">[012-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6701:6724'>　　藍田吕氏曰九二居二隂之間上无正應比初則</span>
<span class='tline' id='l297' data-llen='6724:6747'>　　為四所拒比三則為上所拒剛體不屈自下訟上</span>
<span class='tline' id='l298' data-llen='6747:6770'>　　理卒不勝不如退就窮約克己自新亦庶乎无過</span>
<span class='tline' id='l299' data-llen='6770:6784'>　　也知歸而自反以居中也</span>
<span class='tline' id='l300' data-llen='6784:6807'>　　龜山楊氏曰以成卦之才言之則九二剛來而得</span>
<span class='tline' id='l301' data-llen='6807:6830'>　　中能有孚窒惕中吉也以爻言之二五正應也二</span>
<span class='tline' id='l302' data-llen='6830:6853'>　　以剛險而不應訟上者也而五以剛中正而履尊</span>
<span class='tline' id='l303' data-llen='6853:6876'>　　位訟之主也人所利見而取決焉不可得而訟也</span>
<span class='tline' id='l304' data-llen='6876:6903'><a onclick="displayPageImage('KR1a0139', 'WYG', '012-17b' );" name="012-17b" class="pb">[012-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6903:6926'>　　故不克訟然九二剛而中知義不克則非怙終者</span>
<span class='tline' id='l306' data-llen='6926:6949'>　　故歸而逋其邑人三百户无眚歸而逋者自反不</span>
<span class='tline' id='l307' data-llen='6949:6972'>　　縮逋竄而自逭也邑人三百户則其居寡弱矣不</span>
<span class='tline' id='l308' data-llen='6972:6999'>　　為險健也不為險健則訟息矣故无眚眚過也<span class='krp-note'>易/說</span></span>
<span class='tline' id='l309' data-llen='6999:7022'>　　兼山郭氏曰孔子稱十室之邑必有忠信如丘者</span>
<span class='tline' id='l310' data-llen='7022:7045'>　　焉則三百户之邑亦不為小矣或謂下之敢訟上</span>
<span class='tline' id='l311' data-llen='7045:7068'>　　者以附己之衆為得之矣附己之衆上之所不容</span>
<span class='tline' id='l312' data-llen='7068:7093'>　　故置其邑而逋乃可无眚眚甚於凶明矣<span class='krp-note'>易/說</span></span>
<span class='tline' id='l313' data-llen='7093:7120'><a onclick="displayPageImage('KR1a0139', 'WYG', '012-18a' );" name="012-18a" class="pb">[012-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7120:7143'>　　白雲郭氏曰先人曰十室之邑必有忠信則三百</span>
<span class='tline' id='l315' data-llen='7143:7166'>　　户不為小矣雍曰二五有君臣之位上下之分非</span>
<span class='tline' id='l316' data-llen='7166:7189'>　　可訟也訟之義不克也不克則置三百户之邑而</span>
<span class='tline' id='l317' data-llen='7189:7212'>　　歸逋竄之中可无眚矣蓋以下訟上其患自取苟</span>
<span class='tline' id='l318' data-llen='7212:7235'>　　不違其邑是速誅伐之禍也九二以剛中之才一</span>
<span class='tline' id='l319' data-llen='7235:7258'>　　陷險中而不克訟其取患如此況无其才者乎是</span>
<span class='tline' id='l320' data-llen='7258:7281'>　　以聖人貴夫窒惕而不利涉難也伯氏駢邑三百</span>
<span class='tline' id='l321' data-llen='7281:7308'>　　管仲奪之而没齒无怨言豈有訟上之患者乎<span class='krp-note'>易/說</span></span>
<span class='tline' id='l322' data-llen='7308:7335'><a onclick="displayPageImage('KR1a0139', 'WYG', '012-18b' );" name="012-18b" class="pb">[012-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7335:7358'>　　漢上朱氏曰二五本相應以兩剛不相下此二所</span>
<span class='tline' id='l324' data-llen='7358:7381'>　　以訟五也然五君也其徳中正以不正而訟中正</span>
<span class='tline' id='l325' data-llen='7381:7404'>　　不可也況以臣訟君乎不克訟者義不克也故退</span>
<span class='tline' id='l326' data-llen='7404:7427'>　　歸而逋則其邑人三百户得以无眚不然五來討</span>
<span class='tline' id='l327' data-llen='7427:7450'>　　二禍及邑人矣歸者二自五而反逋者失位而竄</span>
<span class='tline' id='l328' data-llen='7450:7473'>　　坎為隠伏坤為衆坎動入于衆中竄也故曰不克</span>
<span class='tline' id='l329' data-llen='7473:7496'>　　訟歸逋竄也自下訟上於勢為逆於義為非禍患</span>
<span class='tline' id='l330' data-llen='7496:7519'>　　至於逋竄自取之猶掇拾也二變成艮手掇拾之</span>
<span class='tline' id='l331' data-llen='7519:7546'><a onclick="displayPageImage('KR1a0139', 'WYG', '012-19a' );" name="012-19a" class="pb">[012-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7546:7569'>　　象乾䇿三十有六坤䇿二十有四九二變則二三</span>
<span class='tline' id='l333' data-llen='7569:7592'>　　坤䇿四五乾䇿合而言之三百也坤為户二在大</span>
<span class='tline' id='l334' data-llen='7592:7615'>　　夫位為邑自三至五歴三爻坎在内為眚二動去</span>
<span class='tline' id='l335' data-llen='7615:7639'>　　位則无眚故曰其邑人三百户无眚太𤣥曰兩虎</span>
<span class='tline' id='l336' data-llen='7639:7662'>　　相牙掣者全也歸而逋之謂乎古者諸侯建國大</span>
<span class='tline' id='l337' data-llen='7662:7685'>　　夫受邑諸侯之下士視上農夫食九人中士倍下</span>
<span class='tline' id='l338' data-llen='7685:7708'>　　士上士倍中士大夫倍上士卿四大夫君十卿禄</span>
<span class='tline' id='l339' data-llen='7708:7731'>　　天子之大夫視子男大國之卿當小國之君然則</span>
<span class='tline' id='l340' data-llen='7731:7758'><a onclick="displayPageImage('KR1a0139', 'WYG', '012-19b' );" name="012-19b" class="pb">[012-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7758:7781'>　　諸侯之卿當天子之大夫也食二百八十有八人</span>
<span class='tline' id='l342' data-llen='7781:7798'>　　三百户舉全數也<span class='krp-note'>易外/傳</span></span>
<span class='tline' id='l343' data-llen='7798:7815'>　　五峯胡氏曰楊惲<span class='krp-note'>易外/傳</span></span>
<span class='tline' id='l344' data-llen='7815:7838'>　　新安朱氏曰九二陽剛為險之主本欲訟者也然</span>
<span class='tline' id='l345' data-llen='7838:7861'>　　以剛居柔得下之中而上應九五陽剛居尊勢不</span>
<span class='tline' id='l346' data-llen='7861:7884'>　　可敵故其象占如此邑人三百户邑之小者言自</span>
<span class='tline' id='l347' data-llen='7884:7911'>　　卑約以免災患占者如是則无眚矣掇自取也<span class='krp-note'>本/義</span></span>
<span class='tline' id='l348' data-llen='7911:7934'>　　○九二正應在五五亦陽故為窒塞之象○三百</span>
<span class='tline' id='l349' data-llen='7934:7961'><a onclick="displayPageImage('KR1a0139', 'WYG', '012-20a' );" name="012-20a" class="pb">[012-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7961:7984'>　　户必須有此象今不可考王輔嗣說得意忘象是</span>
<span class='tline' id='l351' data-llen='7984:8007'>　　要忘了此象伊川又說假象是只要假借此象今</span>
<span class='tline' id='l352' data-llen='8007:8030'>　　㸔得不解得恁地全无那象只是不可知只得且</span>
<span class='tline' id='l353' data-llen='8030:8053'>　　從理上說乾為馬却說龍坤為牛却說馬離為龜</span>
<span class='tline' id='l354' data-llen='8053:8075'>　　却說牛做得箇例來括他方得<span class='krp-note'>並語/録</span></span>
<span class='tline' id='l355' data-llen='8075:8098'>六三食舊徳貞厲終吉或從王事无成象曰食舊徳從</span>
<span class='tline' id='l356' data-llen='8098:8103'>上吉也</span>
<span class='tline' id='l357' data-llen='8103:8126'>　伊川先生曰三雖居剛而應上然質本隂柔處險而</span>
<span class='tline' id='l358' data-llen='8126:8153'><a onclick="displayPageImage('KR1a0139', 'WYG', '012-20b' );" name="012-20b" class="pb">[012-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8153:8176'>　介二剛之間危懼非為訟者也禄者稱徳而受食舊</span>
<span class='tline' id='l360' data-llen='8176:8199'>　徳謂處其素分貞謂堅固自守厲終吉謂雖處危地</span>
<span class='tline' id='l361' data-llen='8199:8222'>　能知危懼則終必獲吉也守素分而无求則不訟矣</span>
<span class='tline' id='l362' data-llen='8222:8245'>　處危謂在險而承乘皆剛與居訟之時也○柔從剛</span>
<span class='tline' id='l363' data-llen='8245:8268'>　者也下從上者也三不為訟而從上九所為故曰或</span>
<span class='tline' id='l364' data-llen='8268:8291'>　從王事无成謂從上而成不在己也訟者剛健之事</span>
<span class='tline' id='l365' data-llen='8291:8314'>　故初則不永三則從上皆非能訟者也二爻皆以隂</span>
<span class='tline' id='l366' data-llen='8314:8341'>　<span class='krp-note'>一作/處</span>柔不終而得吉四亦以不克而渝得吉訟以能</span>
<span class='tline' id='l367' data-llen='8341:8368'><a onclick="displayPageImage('KR1a0139', 'WYG', '012-21a' );" name="012-21a" class="pb">[012-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8368:8401'>　止為善也○守其素分雖<span class='krp-note'>一无/雖字</span>從上之<span class='krp-note'>一无/之字</span>所為非</span>
<span class='tline' id='l369' data-llen='8401:8422'>　由己也故无成而終得其吉也<span class='krp-note'>並易/傳</span></span>
<span class='tline' id='l370' data-llen='8422:8445'>　横渠先生曰履非其位處險之極若能不為他累專</span>
<span class='tline' id='l371' data-llen='8445:8468'>　應上九則雖危終吉故曰舊徳以隂居陽又處成功</span>
<span class='tline' id='l372' data-llen='8468:8484'>　必有悔吝故曰无成<span class='krp-note'>易/說</span></span>
<span class='tline' id='l373' data-llen='8484:8507'>　　廣平游氏曰訟之六三才不稱位故有食舊徳之</span>
<span class='tline' id='l374' data-llen='8507:8530'>　　象食舊徳者世其禄也世之構訟者皆出於忿慾</span>
<span class='tline' id='l375' data-llen='8530:8553'>　　而六三才不足則内省而无忮位已髙則知足而</span>
<span class='tline' id='l376' data-llen='8553:8580'><a onclick="displayPageImage('KR1a0139', 'WYG', '012-21b' );" name="012-21b" class="pb">[012-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8580:8603'>　　无求夫如是則從上而已奚其訟故食舊徳而安</span>
<span class='tline' id='l378' data-llen='8603:8626'>　　也然當訟之時才不稱其位則人必有媢嫉之者</span>
<span class='tline' id='l379' data-llen='8626:8649'>　　故不能无危要之在己者貞固自守而无争心故</span>
<span class='tline' id='l380' data-llen='8649:8664'>　　雖危而終吉也<span class='krp-note'>易/說</span></span>
<span class='tline' id='l381' data-llen='8664:8687'>　　龜山楊氏曰六三以隂居陽无險健之才而承乘</span>
<span class='tline' id='l382' data-llen='8687:8710'>　　皆剛力不能訟也上九處剛健之極而下為之應</span>
<span class='tline' id='l383' data-llen='8710:8733'>　　柔而不能抗也則從上而已故曰食舊徳貞厲蓋</span>
<span class='tline' id='l384' data-llen='8733:8756'>　　先王詔禄以功餼廩稱事食其食不任其責而惟</span>
<span class='tline' id='l385' data-llen='8756:8783'><a onclick="displayPageImage('KR1a0139', 'WYG', '012-22a' );" name="012-22a" class="pb">[012-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8783:8806'>　　上之從則唯食舊徳可也當上下違行之時居險</span>
<span class='tline' id='l387' data-llen='8806:8829'>　　健之中雖以舊徳而食然從之而不以貞安之而</span>
<span class='tline' id='l388' data-llen='8829:8852'>　　不知戒失義犯難將无所不至矣故惟貞厲乃終</span>
<span class='tline' id='l389' data-llen='8852:8870'>　　吉與之從事則无成矣<span class='krp-note'>易/說</span></span>
<span class='tline' id='l390' data-llen='8870:8893'>　　白雲郭氏曰以隂柔而介二剛之間危懼也能不</span>
<span class='tline' id='l391' data-llen='8893:8916'>　　以訟為事所謂窒惕者也故能保舊徳之禄而固</span>
<span class='tline' id='l392' data-llen='8916:8939'>　　守弗失與逋其邑而喪者異矣雖介二剛為危道</span>
<span class='tline' id='l393' data-llen='8939:8962'>　　而終獲吉者能窒其訟故也介二剛有道乎捨二</span>
<span class='tline' id='l394' data-llen='8962:8989'><a onclick="displayPageImage('KR1a0139', 'WYG', '012-22b' );" name="012-22b" class="pb">[012-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8989:9012'>　　之訟上從乾道代終而已從其大體者也故吉六</span>
<span class='tline' id='l396' data-llen='9012:9035'>　　三不以訟為事上從乾吉之大可謂徳與位稱者</span>
<span class='tline' id='l397' data-llen='9035:9059'>　　矣然僅能食舊徳而已九二自下訟上掇患已至又</span>
<span class='tline' id='l398' data-llen='9059:9079'>　　豈能保其舊邑哉逋竄宜矣<span class='krp-note'>易/說</span></span>
<span class='tline' id='l399' data-llen='9079:9102'>　　漢上朱氏曰乾為剛徳上九陽極而老舊也三之</span>
<span class='tline' id='l400' data-llen='9102:9125'>　　上成兌為口食舊徳也食舊者食其素分猶言不</span>
<span class='tline' id='l401' data-llen='9125:9148'>　　失舊物也古者分田制禄公卿以下必有圭田以</span>
<span class='tline' id='l402' data-llen='9148:9171'>　　徳而食其來舊矣公卿以下所食如周官家邑小</span>
<span class='tline' id='l403' data-llen='9171:9198'><a onclick="displayPageImage('KR1a0139', 'WYG', '012-23a' );" name="012-23a" class="pb">[012-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='9198:9221'>　　都大都之田是也三公位乾上九郊之象六三當</span>
<span class='tline' id='l405' data-llen='9221:9244'>　　争勝之時不喪其舊以不從四而從上也三從上</span>
<span class='tline' id='l406' data-llen='9244:9267'>　　而四間之宜有訟然三柔而明柔則不能訟明則</span>
<span class='tline' id='l407' data-llen='9267:9290'>　　知不可訟而止是以從上而食舊徳六三介九二</span>
<span class='tline' id='l408' data-llen='9290:9313'>　　九四兩剛之間而失位厲也往從上九則上屈其</span>
<span class='tline' id='l409' data-llen='9313:9336'>　　剛就之无所事訟得位而食終吉也三之從上非</span>
<span class='tline' id='l410' data-llen='9336:9359'>　　苟從也或從王事以成功歸之已終其事不以无</span>
<span class='tline' id='l411' data-llen='9359:9382'>　　事而食是以食舊徳也非從上之吉乎乾五為王</span>
<span class='tline' id='l412' data-llen='9382:9409'><a onclick="displayPageImage('KR1a0139', 'WYG', '012-23b' );" name="012-23b" class="pb">[012-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9409:9432'>　　巽為事三内卦之成上外卦之終故曰或從王事</span>
<span class='tline' id='l414' data-llen='9432:9455'>　　无成有終竇嬰訟田蚡上下相激至亡其身不知</span>
<span class='tline' id='l415' data-llen='9455:9478'>　　六三吉也易傳曰訟者剛健之事故初則不永三</span>
<span class='tline' id='l416' data-llen='9478:9501'>　　則從上二爻皆以處柔不終得吉四亦以不克而</span>
<span class='tline' id='l417' data-llen='9501:9520'>　　渝得吉訟以能止為善也<span class='krp-note'>易/傳</span></span>
<span class='tline' id='l418' data-llen='9520:9541'>　　五峯胡氏曰郭子儀魚朝恩<span class='krp-note'>易外/傳</span></span>
<span class='tline' id='l419' data-llen='9541:9564'>　　新安朱氏曰食猶食邑之食言所享也六三隂柔</span>
<span class='tline' id='l420' data-llen='9564:9587'>　　非能訟者故守舊居正則雖危而終吉然或出而</span>
<span class='tline' id='l421' data-llen='9587:9614'><a onclick="displayPageImage('KR1a0139', 'WYG', '012-24a' );" name="012-24a" class="pb">[012-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9614:9637'>　　從上之事則亦必无成功占者守常而不出則善</span>
<span class='tline' id='l423' data-llen='9637:9664'>　　也從上吉謂隨人則吉明自主事則无成功也<span class='krp-note'>本/義</span></span>
<span class='tline' id='l424' data-llen='9664:9687'>　　東萊吕氏曰六三食舊徳貞厲終吉或從王事无</span>
<span class='tline' id='l425' data-llen='9687:9710'>　　成象曰食舊徳從上吉也易傳曰守其素分雖從</span>
<span class='tline' id='l426' data-llen='9710:9733'>　　上之所為非由己也故无成而終得其吉也蓋在</span>
<span class='tline' id='l427' data-llen='9733:9756'>　　下位者為上所寵任往往忘其素分臨事不能退</span>
<span class='tline' id='l428' data-llen='9756:9779'>　　托擅以為己功此所以多得禍也只如簿尉驟為</span>
<span class='tline' id='l429' data-llen='9779:9802'>　　郡守所委任遂忘自身元是簿尉遇事專輒偃然</span>
<span class='tline' id='l430' data-llen='9802:9829'><a onclick="displayPageImage('KR1a0139', 'WYG', '012-24b' );" name="012-24b" class="pb">[012-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9829:9853'>　　以成功自居豈不招忌病而致禍敗乎<span class='krp-note'>紀/聞</span></span>
<span class='tline' id='l432' data-llen='9853:9876'>九四不克訟復即命渝安貞吉象曰復即命渝安貞不</span>
<span class='tline' id='l433' data-llen='9876:9880'>失也</span>
<span class='tline' id='l434' data-llen='9880:9903'>　伊川先生曰四以陽剛而居健體不得中正本為訟</span>
<span class='tline' id='l435' data-llen='9903:9931'>　者也承五履三而應<span class='krp-note'>一有/于字</span>初五君也義不克訟三居</span>
<span class='tline' id='l436' data-llen='9931:9954'>　下而柔不與之訟初正應而順從非與訟者也四雖</span>
<span class='tline' id='l437' data-llen='9954:9977'>　剛健欲訟无與對敵其訟无由而興故不克訟也又</span>
<span class='tline' id='l438' data-llen='9977:10000'>　居柔而應柔亦為能止之義既義不克訟若能克其</span>
<span class='tline' id='l439' data-llen='10000:10027'><a onclick="displayPageImage('KR1a0139', 'WYG', '012-25a' );" name="012-25a" class="pb">[012-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='10027:10050'>　剛忿欲訟之心復即就於命革其心平其氣變而為</span>
<span class='tline' id='l441' data-llen='10050:10073'>　安貞則吉矣命謂正理失正理為方命故以即命為</span>
<span class='tline' id='l442' data-llen='10073:10096'>　復也方不順也書曰方命圮族孟子云方命虐民夫</span>
<span class='tline' id='l443' data-llen='10096:10119'>　剛健而不中正則躁動故不安處非中正故不貞不</span>
<span class='tline' id='l444' data-llen='10119:10142'>　安貞所以好訟也若義不克訟而不訟反就正理變</span>
<span class='tline' id='l445' data-llen='10142:10165'>　其不安貞為安貞則吉矣○安正能如是則為无失</span>
<span class='tline' id='l446' data-llen='10165:10179'>　矣所以吉也<span class='krp-note'>並易/傳</span></span>
<span class='tline' id='l447' data-llen='10179:10206'>　横渠先生曰體健而比於三理為不直故不克訟<span class='krp-note'>易/說</span></span>
<span class='tline' id='l448' data-llen='10206:10233'><a onclick="displayPageImage('KR1a0139', 'WYG', '012-25b' );" name="012-25b" class="pb">[012-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='10233:10256'>　　藍田吕氏曰二欲比初初應在四固已自辨九四</span>
<span class='tline' id='l450' data-llen='10256:10279'>　　不諒猶小有言初卒明辯九四之訟所以不克然</span>
<span class='tline' id='l451' data-llen='10279:10302'>　　四雖以剛致訟而居隂位能以理自反者也故曰</span>
<span class='tline' id='l452' data-llen='10302:10313'>　　復即命渝安貞吉</span>
<span class='tline' id='l453' data-llen='10313:10336'>　　龜山楊氏曰居非中正義不克訟也復即命變而</span>
<span class='tline' id='l454' data-llen='10336:10359'>　　為安貞則吉矣命天理也知義不克自反而即理</span>
<span class='tline' id='l455' data-llen='10359:10381'>　　則非迷而不復者其吉不亦宜乎<span class='krp-note'>易/說</span></span>
<span class='tline' id='l456' data-llen='10381:10404'>　　白雲郭氏曰剛強之才未嘗下人非得位必多訟</span>
<span class='tline' id='l457' data-llen='10404:10431'><a onclick="displayPageImage('KR1a0139', 'WYG', '012-26a' );" name="012-26a" class="pb">[012-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='10431:10454'>　　九四居上訟下為初辨明既不克訟復即初之命</span>
<span class='tline' id='l459' data-llen='10454:10477'>　　變而安於貞是以獲吉復即初命捨訟而應初也</span>
<span class='tline' id='l460' data-llen='10477:10500'>　　應初所以為正也是亦不失舊徳之道苟非復即</span>
<span class='tline' id='l461' data-llen='10500:10523'>　　命渝安貞殆亦逋邑之流乎九四蓋嘗有訟能變</span>
<span class='tline' id='l462' data-llen='10523:10546'>　　而獲吉故不言舊徳而象但言不失也既云不克</span>
<span class='tline' id='l463' data-llen='10546:10569'>　　訟則无徳可言矣論訟則四優於二論徳則三優</span>
<span class='tline' id='l464' data-llen='10569:10594'>　　於初其訟者上九乎亦愈於二之犯上也<span class='krp-note'>易/說</span></span>
<span class='tline' id='l465' data-llen='10594:10617'>　　漢上朱氏曰訟生於讎敵故有忿争不安其命者</span>
<span class='tline' id='l466' data-llen='10617:10644'><a onclick="displayPageImage('KR1a0139', 'WYG', '012-26b' );" name="012-26b" class="pb">[012-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='10644:10667'>　　焉九四上承五下乘三而初為應五君也不可訟</span>
<span class='tline' id='l468' data-llen='10667:10690'>　　也三從上初從四无與為敵者故不克訟乃克其</span>
<span class='tline' id='l469' data-llen='10690:10713'>　　剛強欲訟之心而與初相應相應則情義相得各</span>
<span class='tline' id='l470' data-llen='10713:10736'>　　復其所何訟之有各復其所者復即命也命者正</span>
<span class='tline' id='l471' data-llen='10736:10759'>　　理也復即命則變前之失安於正理矣訟者始於</span>
<span class='tline' id='l472' data-llen='10759:10782'>　　剛強而不明九四處柔體離巽柔巽故无狠怒明</span>
<span class='tline' id='l473' data-llen='10782:10805'>　　則知可否斯九四所以能復者歟巽為命何也曰</span>
<span class='tline' id='l474' data-llen='10805:10828'>　　巽為風風者天之號令在人則命也受之於天也</span>
<span class='tline' id='l475' data-llen='10828:10855'><a onclick="displayPageImage('KR1a0139', 'WYG', '012-27a' );" name="012-27a" class="pb">[012-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='10855:10878'>　　故先儒以巽為命為號令為事巽象曰申命行事</span>
<span class='tline' id='l477' data-llen='10878:10901'>　　正與否則繫乎爻位之得失陸績曰訟之復乾變</span>
<span class='tline' id='l478' data-llen='10901:10912'>　　而巽<span class='krp-note'>易/傳</span></span>
<span class='tline' id='l479' data-llen='10912:10929'>　　五峯胡氏曰杜淹<span class='krp-note'>易外/傳</span></span>
<span class='tline' id='l480' data-llen='10929:10952'>　　新安朱氏曰即就也命正理也渝變也九四剛而</span>
<span class='tline' id='l481' data-llen='10952:10975'>　　不中故有訟象以其居柔故又為不克而復就正</span>
<span class='tline' id='l482' data-llen='10975:11002'>　　理渝變其心安處於正之象占者如是則吉也<span class='krp-note'>本/義</span></span>
<span class='tline' id='l483' data-llen='11002:11027'>　　○復即命渝言復就命而變其不順之命<span class='krp-note'>語/録</span></span>
<span class='tline' id='l484' data-llen='11027:11054'><a onclick="displayPageImage('KR1a0139', 'WYG', '012-27b' );" name="012-27b" class="pb">[012-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='11054:11077'>　　東萊吕氏曰九四不克訟復即命渝安貞吉以九</span>
<span class='tline' id='l486' data-llen='11077:11100'>　　居四是剛強之人處不中正之地本好訟者也然</span>
<span class='tline' id='l487' data-llen='11100:11123'>　　所承者五五至尊而不敢與之訟所履者三三至</span>
<span class='tline' id='l488' data-llen='11123:11146'>　　柔而不至於生訟所應者初初既相應亦非與之</span>
<span class='tline' id='l489' data-llen='11146:11169'>　　為訟者也左右前後皆无可訟雖有好訟之心略</span>
<span class='tline' id='l490' data-llen='11169:11192'>　　不得騁則其心必自還而歸善故曰復即命渝命</span>
<span class='tline' id='l491' data-llen='11192:11215'>　　正理也好訟之心既无所施則必復就於正理變</span>
<span class='tline' id='l492' data-llen='11215:11238'>　　而為善也譬如水之泛溢欲擊東岸而其岸堅而</span>
<span class='tline' id='l493' data-llen='11238:11265'><a onclick="displayPageImage('KR1a0139', 'WYG', '012-28a' );" name="012-28a" class="pb">[012-28a] <img width="20"  src="/static/img/kanseki-5.png"/></a></span>
<span class='tline' id='l494' data-llen='11265:11288'>　　不可動欲擊西岸而其岸又堅而不可動則必循</span>
<span class='tline' id='l495' data-llen='11288:11311'>　　循歸於故道矣心之所之只有善惡兩件於惡既</span>
<span class='tline' id='l496' data-llen='11311:11331'>　　不得騁不之於善將何之乎<span class='krp-note'>紀/聞</span></span>
<span class='tline' id='l497' data-llen='11331:11347'>九五訟元吉象曰訟元吉以中正也</span>
<span class='tline' id='l498' data-llen='11347:11370'>　伊川先生曰以中正居尊位治訟者也治訟得其中</span>
<span class='tline' id='l499' data-llen='11370:11393'>　正所以元吉也元吉大吉而盡善也吉大而不盡善</span>
<span class='tline' id='l500' data-llen='11393:11417'>　者有矣○以中正之道何施而不元吉<span class='krp-note'>並易/傳</span></span>
<span class='tline' id='l501' data-llen='11417:11440'>　　廣平游氏曰訟元吉謂聴訟之主也非身有訟也</span>
<span class='tline' id='l502' data-llen='11440:11467'><a onclick="displayPageImage('KR1a0139', 'WYG', '012-28b' );" name="012-28b" class="pb">[012-28b] <img width="20"  src="/static/img/kanseki-5.png"/></a></span>
<span class='tline' id='l503' data-llen='11467:11490'>　　九五得尊位大中以正決天下之訟已則何訟之</span>
<span class='tline' id='l504' data-llen='11490:11513'>　　有當訟之時至而以中正決之是以元吉也若虞</span>
<span class='tline' id='l505' data-llen='11513:11536'>　　芮質厥成文王蹶厥生則聴訟之道孰善於此吉</span>
<span class='tline' id='l506' data-llen='11536:11559'>　　孰大焉故卦言利見大人大人則九五之謂也且</span>
<span class='tline' id='l507' data-llen='11559:11582'>　　訟而有孚猶窒而後通惕而後寜中焉則吉終焉</span>
<span class='tline' id='l508' data-llen='11582:11599'>　　則凶自无元吉之理<span class='krp-note'>易/說</span></span>
<span class='tline' id='l509' data-llen='11599:11622'>　　龜山楊氏曰剛中正而履尊位訟之所利見也故</span>
<span class='tline' id='l510' data-llen='11622:11642'>　　元吉元吉者大而盡善者也<span class='krp-note'>易/說</span></span>
<span class='tline' id='l511' data-llen='11642:11669'><a onclick="displayPageImage('KR1a0139', 'WYG', '012-29a' );" name="012-29a" class="pb">[012-29a] <img width="20"  src="/static/img/kanseki-5.png"/></a></span>
<span class='tline' id='l512' data-llen='11669:11692'>　　兼山郭氏曰九五利見大人尚中正也九五之象</span>
<span class='tline' id='l513' data-llen='11692:11715'>　　曰訟元吉以中正也則九五之无訟而為聴訟之</span>
<span class='tline' id='l514' data-llen='11715:11738'>　　主明矣詩曰虞芮質厥成文王蹶厥生則知訟元</span>
<span class='tline' id='l515' data-llen='11738:11754'>　　吉所以為中正也<span class='krp-note'>易/說</span></span>
<span class='tline' id='l516' data-llen='11754:11777'>　　白雲郭氏曰九五中正大人也聴訟之主也天下</span>
<span class='tline' id='l517' data-llen='11777:11800'>　　之長也為天下之長以中正之徳聴天下之訟人</span>
<span class='tline' id='l518' data-llen='11800:11823'>　　之所利見其為吉也大矣蓋非一人之吉實天下</span>
<span class='tline' id='l519' data-llen='11823:11846'>　　之吉也獄訟之歸虞舜虞芮之質文王其九五之</span>
<span class='tline' id='l520' data-llen='11846:11873'><a onclick="displayPageImage('KR1a0139', 'WYG', '012-29b' );" name="012-29b" class="pb">[012-29b] <img width="20"  src="/static/img/kanseki-5.png"/></a></span>
<span class='tline' id='l521' data-llen='11873:11884'>　　謂也<span class='krp-note'>易/說</span></span>
<span class='tline' id='l522' data-llen='11884:11907'>　　漢上朱氏曰九五聴訟之主未能使人无訟何謂</span>
<span class='tline' id='l523' data-llen='11907:11930'>　　元吉大人得尊位以中正在上无所偏繫邪枉之</span>
<span class='tline' id='l524' data-llen='11930:11953'>　　道不行故吉元吉者其始本吉吉之至善者也此</span>
<span class='tline' id='l525' data-llen='11953:11972'>　　皐陶淑問召伯聴訟之爻<span class='krp-note'>易/傳</span></span>
<span class='tline' id='l526' data-llen='11972:11995'>　　五峯胡氏曰曹騰梁商賀若弼韓擒虎賈復寇恂</span>
<span class='tline' id='l527' data-llen='11995:12009'>　　和事天子<span class='krp-note'>易外/傳</span></span>
<span class='tline' id='l528' data-llen='12009:12032'>　　新安朱氏曰陽剛中正以居尊位聴訟而得其平</span>
<span class='tline' id='l529' data-llen='12032:12059'><a onclick="displayPageImage('KR1a0139', 'WYG', '012-30a' );" name="012-30a" class="pb">[012-30a] <img width="20"  src="/static/img/kanseki-5.png"/></a></span>
<span class='tline' id='l530' data-llen='12059:12082'>　　者也占者遇之訟而有理必獲伸矣中則聴不偏</span>
<span class='tline' id='l531' data-llen='12082:12109'>　　正則斷合理<span class='krp-note'>本/義</span>○訟元吉便似乾之利見大人有</span>
<span class='tline' id='l532' data-llen='12109:12133'>　　占无象者爻便是象訟元吉九五便是<span class='krp-note'>語/録</span></span>
<span class='tline' id='l533' data-llen='12133:12156'>　　東萊吕氏曰九五訟元吉象曰訟元吉以中正也</span>
<span class='tline' id='l534' data-llen='12156:12179'>　　九五聴訟者也訴訟之繁多至千百聴訟者欲其</span>
<span class='tline' id='l535' data-llen='12179:12202'>　　盡善而咸吉苟件件尋一道理以應之則亦不勝</span>
<span class='tline' id='l536' data-llen='12202:12225'>　　其勞矣殊不知聽訟所以能盡善而咸吉者本无</span>
<span class='tline' id='l537' data-llen='12225:12246'>　　多術只是一箇中正待之而已<span class='krp-note'>紀/聞</span></span>
<span class='tline' id='l538' data-llen='12246:12273'><a onclick="displayPageImage('KR1a0139', 'WYG', '012-30b' );" name="012-30b" class="pb">[012-30b] <img width="20"  src="/static/img/kanseki-5.png"/></a></span>
<span class='tline' id='l539' data-llen='12273:12296'>上九或錫之鞶帶終朝三褫之象曰以訟受服亦不足</span>
<span class='tline' id='l540' data-llen='12296:12300'>敬也</span>
<span class='tline' id='l541' data-llen='12300:12323'>　伊川先生曰九以陽居上剛健之極又處訟之終極</span>
<span class='tline' id='l542' data-llen='12323:12346'>　其訟者也人之肆其剛強窮極於訟取禍喪身固其</span>
<span class='tline' id='l543' data-llen='12346:12369'>　理也設或使之善訟能勝窮極不已至於受服命之</span>
<span class='tline' id='l544' data-llen='12369:12392'>　賞是亦與人讎争所獲其能安保之乎故終一朝而</span>
<span class='tline' id='l545' data-llen='12392:12415'>　三見褫奪也○窮極訟事設使受服命之寵亦且不</span>
<span class='tline' id='l546' data-llen='12415:12436'>　足敬而可賤惡況又禍患隨至乎<span class='krp-note'>易/傳</span></span>
<span class='tline' id='l547' data-llen='12436:12463'><a onclick="displayPageImage('KR1a0139', 'WYG', '012-31a' );" name="012-31a" class="pb">[012-31a] <img width="20"  src="/static/img/kanseki-5.png"/></a></span>
<span class='tline' id='l548' data-llen='12463:12486'>　　龜山楊氏曰以剛健居訟之終成訟者也成訟凶</span>
<span class='tline' id='l549' data-llen='12486:12509'>　　之道雖足以取勝而受服人所賤辱也故終朝而</span>
<span class='tline' id='l550' data-llen='12509:12536'>　　三褫之或錫非誠與也三褫者言疾之者衆也<span class='krp-note'>易/說</span></span>
<span class='tline' id='l551' data-llen='12536:12559'>　　兼山郭氏曰上九許愼云鞶大帶也君子帶鞶婦</span>
<span class='tline' id='l552' data-llen='12559:12582'>　　人帶絲蓋爵命之服非所以賞訟也衆所不與故</span>
<span class='tline' id='l553' data-llen='12582:12601'>　　終朝三褫之言不足貴也<span class='krp-note'>易/說</span></span>
<span class='tline' id='l554' data-llen='12601:12624'>　　白雲郭氏曰先人言鞶大帶也男子帶鞶婦人帶</span>
<span class='tline' id='l555' data-llen='12624:12647'>　　絲蓋爵命之服非所以賞訟也雍曰上九以訟而</span>
<span class='tline' id='l556' data-llen='12647:12674'><a onclick="displayPageImage('KR1a0139', 'WYG', '012-31b' );" name="012-31b" class="pb">[012-31b] <img width="20"  src="/static/img/kanseki-5.png"/></a></span>
<span class='tline' id='l557' data-llen='12674:12697'>　　錫之鞶帶其招褫不足貴如此況自下訟上義不</span>
<span class='tline' id='l558' data-llen='12697:12720'>　　克者奪邑宜矣是不若六三不言訟而守舊徳又</span>
<span class='tline' id='l559' data-llen='12720:12740'>　　不若九四復即命而不失也<span class='krp-note'>易/說</span></span>
<span class='tline' id='l560' data-llen='12740:12763'>　　漢上朱氏曰三限乎上下之際腰之象也上九之</span>
<span class='tline' id='l561' data-llen='12763:12786'>　　三或錫之乾變為金腰以金飾鞶帶也三離日之</span>
<span class='tline' id='l562' data-llen='12786:12809'>　　上為終朝兌為毁折伏艮為手為受服三復位鞶</span>
<span class='tline' id='l563' data-llen='12809:12832'>　　帶毁有褫之象也故曰或錫之鞶帶終朝三褫之</span>
<span class='tline' id='l564' data-llen='12832:12855'>　　自五之三歴三爻三褫也敬者人以其正足憚故</span>
<span class='tline' id='l565' data-llen='12855:12882'><a onclick="displayPageImage('KR1a0139', 'WYG', '012-32a' );" name="012-32a" class="pb">[012-32a] <img width="20"  src="/static/img/kanseki-5.png"/></a></span>
<span class='tline' id='l566' data-llen='12882:12905'>　　敬之上九成訟而居上位受服不以正知其雖有</span>
<span class='tline' id='l567' data-llen='12905:12928'>　　是物亦不足取敬於人内自愧恥不安其服是以</span>
<span class='tline' id='l568' data-llen='12928:12951'>　　終朝三褫之争訟逆徳非人之本心故不克訟則</span>
<span class='tline' id='l569' data-llen='12951:12973'>　　歸而逋竄以訟受服則愧而三褫<span class='krp-note'>易/傳</span></span>
<span class='tline' id='l570' data-llen='12973:12996'>　　五峯胡氏曰來俊臣之徒主父偃<span class='krp-note'>易外/傳</span></span>
<span class='tline' id='l571' data-llen='12996:13019'>　　新安朱氏曰鞶帶命服之飾褫奪也以剛居訟極</span>
<span class='tline' id='l572' data-llen='13019:13042'>　　終訟而能勝之故有錫命受服之象然以訟得之</span>
<span class='tline' id='l573' data-llen='13042:13065'>　　豈能安久故又有終朝三褫之象其占為終訟无</span>
<span class='tline' id='l574' data-llen='13065:13092'><a onclick="displayPageImage('KR1a0139', 'WYG', '012-32b' );" name="012-32b" class="pb">[012-32b] <img width="20"  src="/static/img/kanseki-5.png"/></a></span>
<span class='tline' id='l575' data-llen='13092:13115'>　　理而或取勝然其所得終必失之聖人為戒之意</span>
<span class='tline' id='l576' data-llen='13115:13142'>　　深矣<span class='krp-note'>本/義</span>○問觀訟一卦之體只是訟不可成初只</span>
<span class='tline' id='l577' data-llen='13142:13165'>　　不永所事九二不克訟六三守舊居正非能訟者</span>
<span class='tline' id='l578' data-llen='13165:13188'>　　九四不克訟而能復就正理渝變心志安處於正</span>
<span class='tline' id='l579' data-llen='13188:13211'>　　九五聴訟元吉上九雖有鞶帶之錫而不免終朝</span>
<span class='tline' id='l580' data-llen='13211:13234'>　　之褫首尾皆是不可訟之意故彖曰終凶訟不可</span>
<span class='tline' id='l581' data-llen='13234:13257'>　　成此句豈即本義所指卦體邪先生曰然因問易</span>
<span class='tline' id='l582' data-llen='13257:13289'>　　最難㸃如訟九四不克訟<span class='krp-note'>句/</span>復即命<span class='krp-note'>句/</span>渝<span class='krp-note'>句/</span>安貞</span>
<span class='tline' id='l583' data-llen='13289:13316'><a onclick="displayPageImage('KR1a0139', 'WYG', '012-33a' );" name="012-33a" class="pb">[012-33a] <img width="20"  src="/static/img/kanseki-5.png"/></a></span>
<span class='tline' id='l584' data-llen='13316:13351'>　　<span class='krp-note'>句/</span>吉六三食舊徳<span class='krp-note'>句/</span>貞<span class='krp-note'>句/</span>厲終吉<span class='krp-note'>句/</span>先生曰厲自</span>
<span class='tline' id='l585' data-llen='13351:13374'>　　是一句終吉又是一句易辭只是元排此幾句在</span>
<span class='tline' id='l586' data-llen='13374:13397'>　　此伊川作變其不安者為安貞作一句讀恐不甚</span>
<span class='tline' id='l587' data-llen='13397:13408'>　　自然<span class='krp-note'>語/録</span></span>
<span class='tline' id='l588' data-llen='13408:13431'>　　東萊吕氏曰上九或錫之鞶帶終朝三褫之象曰</span>
<span class='tline' id='l589' data-llen='13431:13454'>　　以訟受服亦不足敬也說者多謂以訟受服終不</span>
<span class='tline' id='l590' data-llen='13454:13477'>　　能保必見褫奪此未盡爻象之意蓋以訟受服人</span>
<span class='tline' id='l591' data-llen='13477:13500'>　　情所最辱者若便見褫奪服不在身其辱亦除褫</span>
<span class='tline' id='l592' data-llen='13500:13527'><a onclick="displayPageImage('KR1a0139', 'WYG', '012-33b' );" name="012-33b" class="pb">[012-33b] <img width="20"  src="/static/img/kanseki-5.png"/></a></span>
<span class='tline' id='l593' data-llen='13527:13550'>　　其服所以減其辱也惟其常著此服在身内則心</span>
<span class='tline' id='l594' data-llen='13550:13573'>　　自羞愧外則人共指目終朝之頃三次褫脫忸怩</span>
<span class='tline' id='l595' data-llen='13573:13596'>　　不寜一至於此其為辱也孰大焉若謂服為它人</span>
<span class='tline' id='l596' data-llen='13596:13619'>　　所褫則一褫便无何待至三所以言三褫者蓋其</span>
<span class='tline' id='l597' data-llen='13619:13642'>　　負愧懐恥視鞶帶如纆索時褫時服不能一朝居</span>
<span class='tline' id='l598' data-llen='13642:13652'>　　耳<span class='krp-note'>紀/聞</span></span>
<span class='tline' id='l599' data-llen='13652:13655'>　</span>
<span class='tline' id='l600' data-llen='13655:13670'>　合訂刪補大易集義粹言卷十</span>
</p>
<p>
</p>
  </div>
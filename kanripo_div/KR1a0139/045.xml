<div id="txtcont" class="span9" style="position: relative;">
    <p><br/>
<span class='tline' id='l7' data-llen='163:189'><a onclick="displayPageImage('KR1a0139', 'WYG', '045-1a' );" name="045-1a" class="pb">[045-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='189:197'>欽定四庫全書</span><br/>
<span class='tline' id='l9' data-llen='197:214'>　合訂刪補大易集義粹言卷四十三</span><br/>
<span class='tline' id='l10' data-llen='214:235'>　　　　　　　　　　頭等侍衛納喇性徳編</span><br/>
<span class='tline' id='l11' data-llen='235:245'>䷦<span class='krp-note'>艮下/坎上</span></span><br/>
<span class='tline' id='l12' data-llen='245:268'>　伊川先生曰蹇序卦睽者乖也乖必有難故受之以</span><br/>
<span class='tline' id='l13' data-llen='268:291'>　蹇蹇者難也睽乖之時必有蹇難蹇所以次睽也蹇</span><br/>
<span class='tline' id='l14' data-llen='291:314'>　險阻之義故為蹇難為卦坎上艮下坎險也艮止也</span><br/>
<span class='tline' id='l15' data-llen='314:337'>　險在前而止不能進也前有險陷後有峻阻故為蹇</span><br/>
<span class='tline' id='l16' data-llen='337:363'><a onclick="displayPageImage('KR1a0139', 'WYG', '045-1b' );" name="045-1b" class="pb">[045-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='363:393'>　也<span class='krp-note'>易/傳</span>　蹇是處蹇之道退无時不可行<span class='krp-note'>㳺定夫/所錄</span></span><br/>
<span class='tline' id='l18' data-llen='393:416'>　　新安朱氏曰屯是隂陽未通之象蹇是流行之中</span><br/>
<span class='tline' id='l19' data-llen='416:432'>　　有蹇滯困則窮矣<span class='krp-note'>語/録</span></span><br/>
<span class='tline' id='l20' data-llen='432:455'>　　東萊吕氏曰睽者乖也乖必有難故受之以蹇蹇</span><br/>
<span class='tline' id='l21' data-llen='455:478'>　　者難也夫患難者人之所同畏然知其患難之可</span><br/>
<span class='tline' id='l22' data-llen='478:501'>　　畏而不知患難之本原睽乖者患難之本原也今</span><br/>
<span class='tline' id='l23' data-llen='501:524'>　　人處患難而常懐乖異不平之心汨汨不反是猶</span><br/>
<span class='tline' id='l24' data-llen='524:547'>　　惡熱而増焚惡醉而强酒何往而非患難哉故欲</span><br/>
<span class='tline' id='l25' data-llen='547:573'><a onclick="displayPageImage('KR1a0139', 'WYG', '045-2a' );" name="045-2a" class="pb">[045-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='573:594'>　　去險難必先去險難之本可也<span class='krp-note'>易/説</span></span><br/>
<span class='tline' id='l27' data-llen='594:610'>蹇利西南不利東北利見大人貞吉</span><br/>
<span class='tline' id='l28' data-llen='610:633'>　伊川先生曰西南坤方坤地也體順而易東北艮方</span><br/>
<span class='tline' id='l29' data-llen='633:656'>　艮山也體止而險在蹇難之時利於順處平易之地</span><br/>
<span class='tline' id='l30' data-llen='656:679'>　不利止於危險也處順易則難可紓止於險則難益</span><br/>
<span class='tline' id='l31' data-llen='679:702'>　甚矣蹇難之時必有聖賢之人則能濟天下之難故</span><br/>
<span class='tline' id='l32' data-llen='702:725'>　利見大人也濟難者必以大正之道而堅固其守故</span><br/>
<span class='tline' id='l33' data-llen='725:758'>　貞則吉也凡處難者必在乎<span class='krp-note'>一无/乎字</span>守貞正<span class='krp-note'>一无/正字</span>設使</span><br/>
<span class='tline' id='l34' data-llen='758:784'><a onclick="displayPageImage('KR1a0139', 'WYG', '045-2b' );" name="045-2b" class="pb">[045-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='784:807'>　難不解不失正徳是以吉也若遇難而不能固其守</span><br/>
<span class='tline' id='l36' data-llen='807:834'>　入於邪濫雖使茍免亦惡徳也知義命者不為也<span class='krp-note'>易/傳</span></span><br/>
<span class='tline' id='l37' data-llen='834:856'>　横渠先生曰蹇之世大人乃能成功<span class='krp-note'>易/説</span></span><br/>
<span class='tline' id='l38' data-llen='856:879'>　　白雲郭氏曰蹇難也見難而知止謂之蹇故蹇為</span><br/>
<span class='tline' id='l39' data-llen='879:902'>　　智者之事蹇之時得人則濟故利西南不利東北</span><br/>
<span class='tline' id='l40' data-llen='902:925'>　　利見大人西南得朋之地也東北䘮朋之地也大</span><br/>
<span class='tline' id='l41' data-llen='925:948'>　　人足以濟大蹇者也得人之道先在反己其身正</span><br/>
<span class='tline' id='l42' data-llen='948:966'>　　而天下歸之故貞吉也<span class='krp-note'>易/説</span></span><br/>
<span class='tline' id='l43' data-llen='966:992'><a onclick="displayPageImage('KR1a0139', 'WYG', '045-3a' );" name="045-3a" class="pb">[045-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='992:1015'>　　新安朱氏曰蹇難也足不能進行之難也為卦艮</span><br/>
<span class='tline' id='l45' data-llen='1015:1038'>　　下坎上見險而止故為蹇西南平易東北險阻又</span><br/>
<span class='tline' id='l46' data-llen='1038:1061'>　　艮方也方在蹇中不宜走險又卦自小過而來陽</span><br/>
<span class='tline' id='l47' data-llen='1061:1084'>　　進則往居五而得中退則入於艮而不進故其占</span><br/>
<span class='tline' id='l48' data-llen='1084:1107'>　　曰利西南不利東北當蹇之時必見大人然後可</span><br/>
<span class='tline' id='l49' data-llen='1107:1130'>　　以濟難又必守正然後得吉而卦之九五剛健中</span><br/>
<span class='tline' id='l50' data-llen='1130:1153'>　　正有大人之象自二以上五爻皆得正位則又貞</span><br/>
<span class='tline' id='l51' data-llen='1153:1176'>　　之義也故其占又曰利見大人貞吉蓋見險者貴</span><br/>
<span class='tline' id='l52' data-llen='1176:1202'><a onclick="displayPageImage('KR1a0139', 'WYG', '045-3b' );" name="045-3b" class="pb">[045-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1202:1225'>　　於能止而又不可終於止處險者利於進而不可</span><br/>
<span class='tline' id='l54' data-llen='1225:1239'>　　失於其正也<span class='krp-note'>本/義</span></span><br/>
<span class='tline' id='l55' data-llen='1239:1262'>　　東萊吕氏曰蹇利西南不利東北利見大人貞吉</span><br/>
<span class='tline' id='l56' data-llen='1262:1285'>　　大抵天下之理相反處乃是相治水火相反也而</span><br/>
<span class='tline' id='l57' data-llen='1285:1308'>　　救火者必以水冰炭相反也而禦冰者必以炭險</span><br/>
<span class='tline' id='l58' data-llen='1308:1331'>　　與平相反而治險必以平此聖人於蹇之卦所以</span><br/>
<span class='tline' id='l59' data-llen='1331:1355'>　　特𤼵明濟險之義西南坤位平易而順者也東北</span><br/>
<span class='tline' id='l60' data-llen='1355:1378'>　　艮位艮為山險也遇險必以平易之道而濟則險</span><br/>
<span class='tline' id='l61' data-llen='1378:1404'><a onclick="displayPageImage('KR1a0139', 'WYG', '045-4a' );" name="045-4a" class="pb">[045-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1404:1427'>　　難可治茍以險濟險則其難益甚矣貞吉者謂人</span><br/>
<span class='tline' id='l63' data-llen='1427:1450'>　　之處蹇守正則吉也吉之一字最當看今人處患</span><br/>
<span class='tline' id='l64' data-llen='1450:1473'>　　難往往不能固其所守又見古人亦有守正而身</span><br/>
<span class='tline' id='l65' data-llen='1473:1496'>　　不免於難遂以為此義不足信殊不知所謂吉者</span><br/>
<span class='tline' id='l66' data-llen='1496:1519'>　　非免於難為吉乃順理之吉也伊川説是以吉也</span><br/>
<span class='tline' id='l67' data-llen='1519:1533'>　　一叚最當看<span class='krp-note'>易/説</span></span><br/>
<span class='tline' id='l68' data-llen='1533:1556'>彖曰蹇難也險在前也見險而能止知矣哉蹇利西南</span><br/>
<span class='tline' id='l69' data-llen='1556:1579'>往得中也不利東北其道窮也利見大人往有功也當</span><br/>
<span class='tline' id='l70' data-llen='1579:1605'><a onclick="displayPageImage('KR1a0139', 'WYG', '045-4b' );" name="045-4b" class="pb">[045-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1605:1621'>位貞吉以正邦也蹇之時用大矣哉</span><br/>
<span class='tline' id='l72' data-llen='1621:1644'>　伊川先生曰蹇難也蹇之為難如乾之為健若易之</span><br/>
<span class='tline' id='l73' data-llen='1644:1671'>　為難則義有未足<span class='krp-note'>一作/盡</span>蹇有險阻之義屯亦難也困</span><br/>
<span class='tline' id='l74' data-llen='1671:1694'>　亦難也同為難而義則異屯者始難而未得通困者</span><br/>
<span class='tline' id='l75' data-llen='1694:1717'>　力之窮蹇乃險阻艱難之義各不同也險在前也坎</span><br/>
<span class='tline' id='l76' data-llen='1717:1740'>　險在前下止而不進故為蹇　見險而能止以卦才</span><br/>
<span class='tline' id='l77' data-llen='1740:1763'>　言處蹇之道也上險而下止見險而能止也犯險而</span><br/>
<span class='tline' id='l78' data-llen='1763:1790'>　進則有悔咎<span class='krp-note'>一作/吝</span>故美其能止為知也方蹇難之時</span><br/>
<span class='tline' id='l79' data-llen='1790:1816'><a onclick="displayPageImage('KR1a0139', 'WYG', '045-5a' );" name="045-5a" class="pb">[045-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1816:1839'>　惟能止為善故諸爻除五與二外皆以往為失來為</span><br/>
<span class='tline' id='l81' data-llen='1839:1862'>　得也　蹇之時利於處平易西南坤方為順易東北</span><br/>
<span class='tline' id='l82' data-llen='1862:1885'>　艮方為險阻九上居五而得中正之位是往而得平</span><br/>
<span class='tline' id='l83' data-llen='1885:1908'>　易之地故為利也五居坎險之中而謂之平易者葢</span><br/>
<span class='tline' id='l84' data-llen='1908:1931'>　卦本坤由五往而成坎故但取往而得中不取成坎</span><br/>
<span class='tline' id='l85' data-llen='1931:1954'>　之義也方蹇而又止危險之地則蹇益甚矣故不利</span><br/>
<span class='tline' id='l86' data-llen='1954:1981'>　東北其道窮也謂蹇之極也　蹇難之時非聖賢<span class='krp-note'>一/有</span></span><br/>
<span class='tline' id='l87' data-llen='1981:2008'>　<span class='krp-note'>大人/字</span>不能濟天下之蹇故利於見大人也大人當位</span><br/>
<span class='tline' id='l88' data-llen='2008:2034'><a onclick="displayPageImage('KR1a0139', 'WYG', '045-5b' );" name="045-5b" class="pb">[045-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2034:2057'>　則成濟蹇之功矣往而有功也能濟天下之蹇者惟</span><br/>
<span class='tline' id='l90' data-llen='2057:2080'>　大正之道夫子又取卦才而言蹇之諸爻除初外餘</span><br/>
<span class='tline' id='l91' data-llen='2080:2103'>　皆當正位故為貞正而吉也初六雖以隂居陽而處</span><br/>
<span class='tline' id='l92' data-llen='2103:2131'>　下亦隂之正也以如<span class='krp-note'>一作/如以</span>此正道正其邦可以濟於</span><br/>
<span class='tline' id='l93' data-llen='2131:2154'>　蹇矣　處蹇之時濟蹇之道其用至大故云大矣哉</span><br/>
<span class='tline' id='l94' data-llen='2154:2177'>　天下之難豈易平也非聖賢不能其用可謂大矣順</span><br/>
<span class='tline' id='l95' data-llen='2177:2200'>　時而處量險而行從平易之道由至正之理乃蹇之</span><br/>
<span class='tline' id='l96' data-llen='2200:2212'>　時用也<span class='krp-note'>並易/傳</span></span><br/>
<span class='tline' id='l97' data-llen='2212:2238'><a onclick="displayPageImage('KR1a0139', 'WYG', '045-6a' );" name="045-6a" class="pb">[045-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2238:2261'>　横渠先生曰見險能止然不可終止而已當見大人</span><br/>
<span class='tline' id='l99' data-llen='2261:2284'>　之徳進之坤順致養之地則得其中若更退守艮止</span><br/>
<span class='tline' id='l100' data-llen='2284:2307'>　則難无時而解也故曰不利東北其道窮也至於解</span><br/>
<span class='tline' id='l101' data-llen='2307:2330'>　卦則曰其來復吉乃得中也與此互見矣蓋難在内</span><br/>
<span class='tline' id='l102' data-llen='2330:2349'>　外與震艮之動止則相反爾<span class='krp-note'>易/説</span></span><br/>
<span class='tline' id='l103' data-llen='2349:2372'>　　藍田吕氏曰蹇方涉於危難也利見大人謂九五</span><br/>
<span class='tline' id='l104' data-llen='2372:2395'>　　以剛中處尊位也危難之世非大人不足以濟之</span><br/>
<span class='tline' id='l105' data-llen='2395:2409'>　　非當位履正不足以正之</span><br/>
<span class='tline' id='l106' data-llen='2409:2435'><a onclick="displayPageImage('KR1a0139', 'WYG', '045-6b' );" name="045-6b" class="pb">[045-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2435:2458'>　　龜山楊氏曰險在前而止卦之所以為蹇也居蹇</span><br/>
<span class='tline' id='l108' data-llen='2458:2481'>　　之時居易以俟命而已行險以徼幸不可也故利</span><br/>
<span class='tline' id='l109' data-llen='2481:2504'>　　西南西南順也止于險而不知變則道窮矣故不</span><br/>
<span class='tline' id='l110' data-llen='2504:2517'>　　利東北也<span class='krp-note'>易/説</span></span><br/>
<span class='tline' id='l111' data-llen='2517:2540'>　　白雲郭氏曰險而止蒙者之事見險而能止智者</span><br/>
<span class='tline' id='l112' data-llen='2540:2563'>　　之事蹇之與蒙用智不用智雖不同其於待人以</span><br/>
<span class='tline' id='l113' data-llen='2563:2586'>　　濟險則一也猶屯解不同其於自動以濟險亦一</span><br/>
<span class='tline' id='l114' data-llen='2586:2609'>　　也震之動剛其才足以自濟艮之止柔其才不足</span><br/>
<span class='tline' id='l115' data-llen='2609:2635'><a onclick="displayPageImage('KR1a0139', 'WYG', '045-7a' );" name="045-7a" class="pb">[045-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2635:2658'>　　以自濟故蒙蹇必止而待人也蹇利西南往得中</span><br/>
<span class='tline' id='l117' data-llen='2658:2681'>　　者謂九五也九五朋來而中節也不利東北其道</span><br/>
<span class='tline' id='l118' data-llen='2681:2704'>　　窮者寡助之至至於親戚畔之道窮可知矣利見</span><br/>
<span class='tline' id='l119' data-llen='2704:2727'>　　大人往有功者大蹇之時雖多善士亦不能有濟</span><br/>
<span class='tline' id='l120' data-llen='2727:2750'>　　必大人而後有功也當位貞吉者所處知所止則</span><br/>
<span class='tline' id='l121' data-llen='2750:2773'>　　无不當位之失无不當位之失則其身貞矣是以</span><br/>
<span class='tline' id='l122' data-llen='2773:2796'>　　吉也古之聖人莫不先於治己大人正己而物正</span><br/>
<span class='tline' id='l123' data-llen='2796:2819'>　　當位貞吉則正己者至矣所以為正邦之本也蹇</span><br/>
<span class='tline' id='l124' data-llen='2819:2845'><a onclick="displayPageImage('KR1a0139', 'WYG', '045-7b' );" name="045-7b" class="pb">[045-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2845:2868'>　　之時以見大人為主雖乾龍飛見不過利見大人</span><br/>
<span class='tline' id='l126' data-llen='2868:2884'>　　而止耳顧不大哉<span class='krp-note'>易/説</span></span><br/>
<span class='tline' id='l127' data-llen='2884:2907'>　　漢上朱氏曰蹇坎險難也艮止也坎在上險難在</span><br/>
<span class='tline' id='l128' data-llen='2907:2930'>　　前止而不進故曰蹇難也險在前也此合雨體言</span><br/>
<span class='tline' id='l129' data-llen='2930:2953'>　　蹇也離目為見見險者明也知其不可進則止而</span><br/>
<span class='tline' id='l130' data-llen='2953:2976'>　　不犯者行其所知也知者精神之㑹水火之合坎</span><br/>
<span class='tline' id='l131' data-llen='2976:2999'>　　離之象故曰見險而能止知矣哉此兼互體以卦</span><br/>
<span class='tline' id='l132' data-llen='2999:3022'>　　才言處蹇之道也蹇自臨來小過變也九四往之</span><br/>
<span class='tline' id='l133' data-llen='3022:3048'><a onclick="displayPageImage('KR1a0139', 'WYG', '045-8a' );" name="045-8a" class="pb">[045-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3048:3071'>　　五小過之五即臨之坤也坤西南體順而易坤衆</span><br/>
<span class='tline' id='l135' data-llen='3071:3094'>　　也五中蹇難不解天下思治九四能順乎衆而往</span><br/>
<span class='tline' id='l136' data-llen='3094:3117'>　　上居於五處順易以濟險難以順民心乃得中道</span><br/>
<span class='tline' id='l137' data-llen='3117:3140'>　　所謂時中蹇之利也故曰蹇利西南往得中也艮</span><br/>
<span class='tline' id='l138' data-llen='3140:3163'>　　止也東北方也見險而止非遂止不往也順時而</span><br/>
<span class='tline' id='l139' data-llen='3163:3186'>　　處以有待也若遂止於險則過矣過則道不行天</span><br/>
<span class='tline' id='l140' data-llen='3186:3209'>　　下益蹇非中道乃蹇之所不利故曰不利東北其</span><br/>
<span class='tline' id='l141' data-llen='3209:3232'>　　道窮也此以卦變四五相易言濟蹇之道也大人</span><br/>
<span class='tline' id='l142' data-llen='3232:3258'><a onclick="displayPageImage('KR1a0139', 'WYG', '045-8b' );" name="045-8b" class="pb">[045-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3258:3281'>　　九五也剛中而正量險而行其才足以濟難利見</span><br/>
<span class='tline' id='l144' data-llen='3281:3304'>　　大人者六二也非剛健中正在上則六二柔中未</span><br/>
<span class='tline' id='l145' data-llen='3304:3327'>　　有功也故曰利見大人往有功也此以二五言濟</span><br/>
<span class='tline' id='l146' data-llen='3327:3350'>　　蹇也坤在四為邦國四諸侯位也故建侯康侯正</span><br/>
<span class='tline' id='l147' data-llen='3350:3373'>　　邦无邦皆取此象蹇五爻皆正而初不正初不正</span><br/>
<span class='tline' id='l148' data-llen='3373:3396'>　　者蹇之所由生也九五當位而正以正六四而邦</span><br/>
<span class='tline' id='l149' data-llen='3396:3419'>　　國正邦國正則天下正而蹇難解矣正而吉也故</span><br/>
<span class='tline' id='l150' data-llen='3419:3442'>　　曰當位貞吉以正邦也此再以九五六四言濟蹇</span><br/>
<span class='tline' id='l151' data-llen='3442:3468'><a onclick="displayPageImage('KR1a0139', 'WYG', '045-9a' );" name="045-9a" class="pb">[045-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3468:3491'>　　也蹇之時或可止或可往往而有功非大人不能</span><br/>
<span class='tline' id='l153' data-llen='3491:3514'>　　盡其用故曰蹇之時用大矣哉在卦氣為十一月</span><br/>
<span class='tline' id='l154' data-llen='3514:3531'>　　故太𤣥準之以難<span class='krp-note'>易/傳</span></span><br/>
<span class='tline' id='l155' data-llen='3531:3554'>　　新安朱氏曰蹇難也以卦徳釋卦名義而賛其美</span><br/>
<span class='tline' id='l156' data-llen='3554:3577'>　　蹇利西南以卦變卦體釋卦辭而賛其時用之大</span><br/>
<span class='tline' id='l157' data-llen='3577:3604'>　　也<span class='krp-note'>本/義</span>　蹇利西南是説坤卦分曉但不知從何揷</span><br/>
<span class='tline' id='l158' data-llen='3604:3627'>　　入這坤卦來此須是箇變例聖人到這裏看見得</span><br/>
<span class='tline' id='l159' data-llen='3627:3650'>　　有箇做坤底道理大率陽卦多自隂來隂卦多自</span><br/>
<span class='tline' id='l160' data-llen='3650:3676'><a onclick="displayPageImage('KR1a0139', 'WYG', '045-9b' );" name="045-9b" class="pb">[045-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3676:3699'>　　陽來震是坤第一畫變坎是第二畫變艮是第三</span><br/>
<span class='tline' id='l162' data-llen='3699:3722'>　　畫變易之取象不曽確定了它　蹇无坤體只取</span><br/>
<span class='tline' id='l163' data-llen='3722:3745'>　　坎中爻變如沈存中論五姓一般蹇利西南謂地</span><br/>
<span class='tline' id='l164' data-llen='3745:3768'>　　也據卦體艮下坎上无坤而繇辭言地者往往只</span><br/>
<span class='tline' id='l165' data-llen='3768:3791'>　　取坎中爻變變則為坤矣沈存中論五姓自古无</span><br/>
<span class='tline' id='l166' data-llen='3791:3814'>　　之後人既如此呼喚即便有義可推<span class='krp-note'>語/録</span></span><br/>
<span class='tline' id='l167' data-llen='3814:3837'>　　東萊吕氏曰夫當患難之時必有處蹇之道坎為</span><br/>
<span class='tline' id='l168' data-llen='3837:3860'>　　險在上是險在前也艮為止在下是見險而能止</span><br/>
<span class='tline' id='l169' data-llen='3860:3887'><a onclick="displayPageImage('KR1a0139', 'WYG', '045-10a' );" name="045-10a" class="pb">[045-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3887:3910'>　　也坎卦本是坤卦只因第二爻變遂至於險使第</span><br/>
<span class='tline' id='l171' data-llen='3910:3933'>　　二爻知坤順之可從而復歸於坤則无復蹇惟第</span><br/>
<span class='tline' id='l172' data-llen='3933:3956'>　　二爻不肯變故止於蹇難也知矣哉知字最要看</span><br/>
<span class='tline' id='l173' data-llen='3956:3979'>　　當平易之地則縱步至險危之地則駐足則又何</span><br/>
<span class='tline' id='l174' data-llen='3979:4002'>　　以為知惟其預知其難而遂止所以為知也所謂</span><br/>
<span class='tline' id='l175' data-llen='4002:4025'>　　見險而能止非畏其難怠惰而一无所為也故大</span><br/>
<span class='tline' id='l176' data-llen='4025:4044'>　　象以君子反身修徳明之<span class='krp-note'>易/説</span></span><br/>
<span class='tline' id='l177' data-llen='4044:4060'>象曰山上有水蹇君子以反身修徳</span><br/>
<span class='tline' id='l178' data-llen='4060:4087'><a onclick="displayPageImage('KR1a0139', 'WYG', '045-10b' );" name="045-10b" class="pb">[045-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4087:4110'>　伊川先生曰山之峻阻上復有水坎水為險陷之象</span><br/>
<span class='tline' id='l180' data-llen='4110:4133'>　上下險阻故為蹇也君子觀蹇難之象而以反身修</span><br/>
<span class='tline' id='l181' data-llen='4133:4156'>　徳君子之遇艱阻必反求諸己而益自修孟子曰行</span><br/>
<span class='tline' id='l182' data-llen='4156:4179'>　有不得者皆反求諸己故遇艱蹇必自省於身有失</span><br/>
<span class='tline' id='l183' data-llen='4179:4202'>　而致之乎是反身也有所未善則改之无歉於心則</span><br/>
<span class='tline' id='l184' data-llen='4202:4229'>　加勉乃自修其徳也君子修徳以俟時而已<span class='krp-note'>易/傳</span>　蹇</span><br/>
<span class='tline' id='l185' data-llen='4229:4252'>　以反身修徳故往者在外也在外必蹇來者在内也</span><br/>
<span class='tline' id='l186' data-llen='4252:4275'>　在内則有譽无尤來連朋來來碩皆反身修徳之謂</span><br/>
<span class='tline' id='l187' data-llen='4275:4302'><a onclick="displayPageImage('KR1a0139', 'WYG', '045-11a' );" name="045-11a" class="pb">[045-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4302:4325'>　也蹇蹇不暴進内顧之象也暴進出外則无事矣連</span><br/>
<span class='tline' id='l189' data-llen='4325:4352'>　<span class='krp-note'>音/平</span>連則无窮也朋來則衆來言朋來未免於有思也</span><br/>
<span class='tline' id='l190' data-llen='4352:4379'>　至於來碩則來處於大人之事也故曰從貴<span class='krp-note'>羅氏/拾遺</span></span><br/>
<span class='tline' id='l191' data-llen='4379:4402'>　　藍田吕氏曰山上有水水行不利不得其地故蹇</span><br/>
<span class='tline' id='l192' data-llen='4402:4425'>　　也水行不得其地猶君子之行不得於人不得於</span><br/>
<span class='tline' id='l193' data-llen='4425:4448'>　　人反求諸已而已故愛人不親反其仁治人不治</span><br/>
<span class='tline' id='l194' data-llen='4448:4462'>　　反其知禮人不荅反其敬</span><br/>
<span class='tline' id='l195' data-llen='4462:4485'>　　龜山楊氏曰居險難之時惟反身修徳而己行險</span><br/>
<span class='tline' id='l196' data-llen='4485:4512'><a onclick="displayPageImage('KR1a0139', 'WYG', '045-11b' );" name="045-11b" class="pb">[045-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4512:4529'>　　以徼幸君子不為也<span class='krp-note'>易/説</span></span><br/>
<span class='tline' id='l198' data-llen='4529:4552'>　　白雲郭氏曰古之君子窮則獨善其身達則兼善</span><br/>
<span class='tline' id='l199' data-llen='4552:4575'>　　天下獨善之道无它修徳而已蒙也蹇也皆君子</span><br/>
<span class='tline' id='l200' data-llen='4575:4598'>　　遇險獨善之時也故蒙曰果行育徳蹇曰反身修</span><br/>
<span class='tline' id='l201' data-llen='4598:4621'>　　徳也蹇利得朋而反身修徳者君子愛人不親反</span><br/>
<span class='tline' id='l202' data-llen='4621:4644'>　　其仁治人不治反其智禮人不荅反其敬行有不</span><br/>
<span class='tline' id='l203' data-llen='4644:4667'>　　得者皆反求諸已其身正而天下歸之故得朋之</span><br/>
<span class='tline' id='l204' data-llen='4667:4690'>　　道莫大於反身修徳之要也屯之難濟以動故君</span><br/>
<span class='tline' id='l205' data-llen='4690:4717'><a onclick="displayPageImage('KR1a0139', 'WYG', '045-12a' );" name="045-12a" class="pb">[045-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4717:4740'>　　子以經綸困之難濟以説故君子致命遂志蹇之</span><br/>
<span class='tline' id='l207' data-llen='4740:4763'>　　難在止於至善故曰反身修徳難非一也故所以</span><br/>
<span class='tline' id='l208' data-llen='4763:4779'>　　濟難亦不能同也<span class='krp-note'>易/説</span></span><br/>
<span class='tline' id='l209' data-llen='4779:4802'>　　漢上朱氏曰山上復有險行者蹇也六五反四而</span><br/>
<span class='tline' id='l210' data-llen='4802:4825'>　　正反身修徳之象易傳曰君子之遇蹇難必自省</span><br/>
<span class='tline' id='l211' data-llen='4825:4848'>　　於身有失而致之乎有所未善則改之无歉於心</span><br/>
<span class='tline' id='l212' data-llen='4848:4860'>　　則加勉<span class='krp-note'>易/傳</span></span><br/>
<span class='tline' id='l213' data-llen='4860:4883'>　　新安朱氏曰或説蹇與困相似君子致命遂志君</span><br/>
<span class='tline' id='l214' data-llen='4883:4910'><a onclick="displayPageImage('KR1a0139', 'WYG', '045-12b' );" name="045-12b" class="pb">[045-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4910:4933'>　　子反身修徳亦一般殊不知不然澤无水困是盡</span><br/>
<span class='tline' id='l216' data-llen='4933:4956'>　　乾燥處困之極事无可為者故只得致命遂志若</span><br/>
<span class='tline' id='l217' data-llen='4956:4979'>　　山上者水蹇則猶可進步如山上之泉曲折多艱</span><br/>
<span class='tline' id='l218' data-llen='4979:5002'>　　阻然猶可行故敎人以反身修徳豈可與困為比</span><br/>
<span class='tline' id='l219' data-llen='5002:5022'>　　只觀大象兩句便全然不同<span class='krp-note'>語/録</span></span><br/>
<span class='tline' id='l220' data-llen='5022:5039'>初六往蹇來譽象曰往蹇來譽宜待也</span><br/>
<span class='tline' id='l221' data-llen='5039:5062'>　伊川先生曰六居蹇之初往進則益入於蹇往蹇也</span><br/>
<span class='tline' id='l222' data-llen='5062:5085'>　當蹇之時以隂柔无援而進其蹇可知來者對往之</span><br/>
<span class='tline' id='l223' data-llen='5085:5112'><a onclick="displayPageImage('KR1a0139', 'WYG', '045-13a' );" name="045-13a" class="pb">[045-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5112:5135'>　辭上進則為往不進則為來止而不進是有見幾知</span><br/>
<span class='tline' id='l225' data-llen='5135:5158'>　時之美來則有譽也　方蹇之初進則益蹇時之未</span><br/>
<span class='tline' id='l226' data-llen='5158:5181'>　可進也故宜見幾而止以待時可行而後行也諸爻</span><br/>
<span class='tline' id='l227' data-llen='5181:5204'>　皆蹇往而善來然則无出蹇之義乎曰在蹇而往則</span><br/>
<span class='tline' id='l228' data-llen='5204:5232'>　蹇也蹇終則變矣故上巳<span class='krp-note'>一作/六</span>有碩義<span class='krp-note'>並易/傳</span></span><br/>
<span class='tline' id='l229' data-llen='5232:5255'>　横渠先生曰蹇難之際用心存公无所偏係故譽美</span><br/>
<span class='tline' id='l230' data-llen='5255:5265'>　可獲<span class='krp-note'>易/説</span></span><br/>
<span class='tline' id='l231' data-llen='5265:5288'>　　龜山楊氏曰蹇之初險在前也往斯蹇矣見險而</span><br/>
<span class='tline' id='l232' data-llen='5288:5315'><a onclick="displayPageImage('KR1a0139', 'WYG', '045-13b' );" name="045-13b" class="pb">[045-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5315:5341'>　　能止則知之事也來斯有譽矣故往蹇來譽<span class='krp-note'>易/説</span></span><br/>
<span class='tline' id='l234' data-llen='5341:5364'>　　白雲郭氏曰蹇為智者之事見難而止智也見難</span><br/>
<span class='tline' id='l235' data-llen='5364:5387'>　　而往非智也故往則蹇而來則譽也夫知止而止</span><br/>
<span class='tline' id='l236' data-llen='5387:5410'>　　則安榮知止而不止則危辱故言來譽來譽雖美</span><br/>
<span class='tline' id='l237' data-llen='5410:5434'>　　未足以究蹇之實用故宜有待以濟也<span class='krp-note'>易/説</span></span><br/>
<span class='tline' id='l238' data-llen='5434:5457'>　　漢上朱氏曰蹇之初有險在前往則遇蹇知不可</span><br/>
<span class='tline' id='l239' data-llen='5457:5480'>　　往來而止安時處順待可動而動則有見幾知時</span><br/>
<span class='tline' id='l240' data-llen='5480:5503'>　　之譽初動而往離坎變兊兊口譽之往則蹇來則</span><br/>
<span class='tline' id='l241' data-llen='5503:5530'><a onclick="displayPageImage('KR1a0139', 'WYG', '045-14a' );" name="045-14a" class="pb">[045-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5530:5553'>　　譽宜待也天下之險未有乆結而不解者故伯夷</span><br/>
<span class='tline' id='l243' data-llen='5553:5576'>　　太公居海濵以俟若先時而起則愈蹇矣鄭氏本</span><br/>
<span class='tline' id='l244' data-llen='5576:5590'>　　作宜待時也<span class='krp-note'>易/傳</span></span><br/>
<span class='tline' id='l245' data-llen='5590:5610'>　　新安朱氏曰往遇險來得譽<span class='krp-note'>本/義</span></span><br/>
<span class='tline' id='l246' data-llen='5610:5632'>六二王臣蹇蹇匪躬之故象曰王臣蹇蹇終无尤也</span><br/>
<span class='tline' id='l247' data-llen='5632:5655'>　伊川先生曰二以中正之徳居艮體止於中正者也</span><br/>
<span class='tline' id='l248' data-llen='5655:5678'>　與五相應是中正之人為中正之君所信任故謂之</span><br/>
<span class='tline' id='l249' data-llen='5678:5701'>　王臣雖上下同徳而五方在大蹇之中致力於蹇難</span><br/>
<span class='tline' id='l250' data-llen='5701:5728'><a onclick="displayPageImage('KR1a0139', 'WYG', '045-14b' );" name="045-14b" class="pb">[045-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5728:5751'>　之時其艱蹇至甚故為蹇於蹇也二雖中正以隂柔</span><br/>
<span class='tline' id='l252' data-llen='5751:5778'>　之才豈易勝其任所以蹇於蹇也志在濟君於蹇<span class='krp-note'>一/作</span></span><br/>
<span class='tline' id='l253' data-llen='5778:5804'>　<span class='krp-note'>艱/</span>難之申其蹇蹇者非為身之故也雖使不勝志義</span><br/>
<span class='tline' id='l254' data-llen='5804:5827'>　可嘉故稱其忠藎不為己也然其才不足以濟蹇也</span><br/>
<span class='tline' id='l255' data-llen='5827:5854'>　小可濟則聖人當盛稱以為勸矣　雖艱<span class='krp-note'>一作/蹇</span>戹於</span><br/>
<span class='tline' id='l256' data-llen='5854:5882'>　蹇時然其志在濟君難雖未成功然<span class='krp-note'>一无/然字</span>終无過尤</span><br/>
<span class='tline' id='l257' data-llen='5882:5909'>　也聖人取其志義而謂其无尤所以勸忠藎也<span class='krp-note'>並易/傳</span></span><br/>
<span class='tline' id='l258' data-llen='5909:5932'>　　龜山楊氏曰九五險之中也六二險在前也所謂</span><br/>
<span class='tline' id='l259' data-llen='5932:5959'><a onclick="displayPageImage('KR1a0139', 'WYG', '045-15a' );" name="045-15a" class="pb">[045-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5959:5982'>　　王臣蹇蹇也人之徳慧術智常存乎疢疾君臣克</span><br/>
<span class='tline' id='l261' data-llen='5982:5996'>　　艱尚何尤也<span class='krp-note'>易/説</span></span><br/>
<span class='tline' id='l262' data-llen='5996:6019'>　　白雲郭氏曰六二當位得中上應九五不私其身</span><br/>
<span class='tline' id='l263' data-llen='6019:6042'>　　涉己之難以濟君之難非同徳興王之臣不能至</span><br/>
<span class='tline' id='l264' data-llen='6042:6065'>　　也孟子曰畜君何尤畜君者好君也夫畜君之徳</span><br/>
<span class='tline' id='l265' data-llen='6065:6088'>　　濟君之難其志皆同无尤宜矣初六以往為蹇六</span><br/>
<span class='tline' id='l266' data-llen='6088:6111'>　　二以蹇蹇為无尤蓋九五大人也初六非見大人</span><br/>
<span class='tline' id='l267' data-llen='6111:6134'>　　則當止不止則失身六二見大人則當往不往則</span><br/>
<span class='tline' id='l268' data-llen='6134:6161'><a onclick="displayPageImage('KR1a0139', 'WYG', '045-15b' );" name="045-15b" class="pb">[045-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6161:6178'>　　失君此其所以異也<span class='krp-note'>易/説</span></span><br/>
<span class='tline' id='l270' data-llen='6178:6201'>　　漢上朱氏曰五乾王也二坤臣也二應五王臣也</span><br/>
<span class='tline' id='l271' data-llen='6201:6224'>　　五在險中蹇也六二犯難濟五之險蹇之又蹇故</span><br/>
<span class='tline' id='l272' data-llen='6224:6247'>　　曰王臣蹇蹇坤為身三折之目視下為躬二履當</span><br/>
<span class='tline' id='l273' data-llen='6247:6270'>　　其位而艮體有保其躬之意二往濟五身任安危</span><br/>
<span class='tline' id='l274' data-llen='6270:6293'>　　五坎變坤匪躬之故也蹇時非有才而剛上輔其</span><br/>
<span class='tline' id='l275' data-llen='6293:6316'>　　君不能濟難二柔濟五才不足疑若有尤然志靖</span><br/>
<span class='tline' id='l276' data-llen='6316:6339'>　　王室忘身以衛其上雖蹇之又蹇終无尤也易傳</span><br/>
<span class='tline' id='l277' data-llen='6339:6366'><a onclick="displayPageImage('KR1a0139', 'WYG', '045-16a' );" name="045-16a" class="pb">[045-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6366:6392'>　　曰聖人取其志義謂其无尤所以勸忠藎也<span class='krp-note'>易/傳</span></span><br/>
<span class='tline' id='l279' data-llen='6392:6415'>　　新安朱氏曰柔順中正正應在上而在險中故蹇</span><br/>
<span class='tline' id='l280' data-llen='6415:6438'>　　而又蹇以求濟之非以其身之故也不言吉凶者</span><br/>
<span class='tline' id='l281' data-llen='6438:6461'>　　占者但當鞠躬盡力而已至於成敗利鈍則非所</span><br/>
<span class='tline' id='l282' data-llen='6461:6484'>　　論也終无尤者事雖不濟亦无可尤<span class='krp-note'>本/義</span></span><br/>
<span class='tline' id='l283' data-llen='6484:6502'>九三徃蹇來反象曰往蹇來反内喜之也</span><br/>
<span class='tline' id='l284' data-llen='6502:6525'>　伊川先生曰九三以剛居正處下體之上當蹇之時</span><br/>
<span class='tline' id='l285' data-llen='6525:6548'>　在下者皆柔必依於三是為下所附者也三與上為</span><br/>
<span class='tline' id='l286' data-llen='6548:6575'><a onclick="displayPageImage('KR1a0139', 'WYG', '045-16b' );" name="045-16b" class="pb">[045-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6575:6598'>　正應上隂柔而无位不足以為援故上往則蹇也來</span><br/>
<span class='tline' id='l288' data-llen='6598:6621'>　下來也反還歸也三為下二隂所喜故來為反其所</span><br/>
<span class='tline' id='l289' data-llen='6621:6644'>　也稍安之地也　内在下之隂也方蹇之時隂柔不</span><br/>
<span class='tline' id='l290' data-llen='6644:6667'>　能自立故皆附於九三之陽而喜愛之九之處三在</span><br/>
<span class='tline' id='l291' data-llen='6667:6690'>　蹇為得其所也處蹇而得下之心可以求安故以來</span><br/>
<span class='tline' id='l292' data-llen='6690:6708'>　為反猶春秋之言歸也<span class='krp-note'>並易/傳</span></span><br/>
<span class='tline' id='l293' data-llen='6708:6731'>　　龜山楊氏曰險在前故往蹇也往蹇而來反則險</span><br/>
<span class='tline' id='l294' data-llen='6731:6749'>　　得所恃矣故内喜之也<span class='krp-note'>易/説</span></span><br/>
<span class='tline' id='l295' data-llen='6749:6776'><a onclick="displayPageImage('KR1a0139', 'WYG', '045-17a' );" name="045-17a" class="pb">[045-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6776:6799'>　　白雲郭氏曰蹇難之際非見大人則皆當止故往</span><br/>
<span class='tline' id='l297' data-llen='6799:6822'>　　蹇之義皆同反者既往復反之辭蹇自觀來九三</span><br/>
<span class='tline' id='l298' data-llen='6822:6845'>　　復反於内故内喜之也初二隂爻故見剛反則喜</span><br/>
<span class='tline' id='l299' data-llen='6845:6872'>　　之伊川謂反猶春秋之言歸九三之反實歸也<span class='krp-note'>易/説</span></span><br/>
<span class='tline' id='l300' data-llen='6872:6895'>　　漢上朱氏曰往則犯難反則得位九三重剛為下</span><br/>
<span class='tline' id='l301' data-llen='6895:6918'>　　卦之主初二柔爻恃之以拒外險故往蹇來反以</span><br/>
<span class='tline' id='l302' data-llen='6918:6941'>　　内喜之而反也陽得位故喜易傳曰反猶春秋之</span><br/>
<span class='tline' id='l303' data-llen='6941:6953'>　　言歸也<span class='krp-note'>易/傳</span></span><br/>
<span class='tline' id='l304' data-llen='6953:6980'><a onclick="displayPageImage('KR1a0139', 'WYG', '045-17b' );" name="045-17b" class="pb">[045-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6980:7002'>　　新安朱氏曰反就二隂得其所安<span class='krp-note'>本/義</span></span><br/>
<span class='tline' id='l306' data-llen='7002:7020'>六四往蹇來連象曰往蹇來連當位實也</span><br/>
<span class='tline' id='l307' data-llen='7020:7043'>　伊川先生曰往則益入於坎險之深往蹇也居蹇難</span><br/>
<span class='tline' id='l308' data-llen='7043:7066'>　之時同處艱戹者其志不謀而同也又四居上位而</span><br/>
<span class='tline' id='l309' data-llen='7066:7089'>　與在下者同有得位之正又與三相比相親者也二</span><br/>
<span class='tline' id='l310' data-llen='7089:7113'>　與初同𩔖相與者也是與下同志衆所從附也故曰</span><br/>
<span class='tline' id='l311' data-llen='7113:7136'>　來連來則與在下之衆相連合也能與衆合得處蹇</span><br/>
<span class='tline' id='l312' data-llen='7136:7159'>　之道也　四當蹇之時居上位不往而來與下同志</span><br/>
<span class='tline' id='l313' data-llen='7159:7186'><a onclick="displayPageImage('KR1a0139', 'WYG', '045-18a' );" name="045-18a" class="pb">[045-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7186:7209'>　固足以得衆矣又以隂居隂為得其實以誠實與下</span><br/>
<span class='tline' id='l315' data-llen='7209:7232'>　故能連合而下之二三亦各得其實初以隂居下亦</span><br/>
<span class='tline' id='l316' data-llen='7232:7255'>　其實也當同患之時相交以實其合可知故來而連</span><br/>
<span class='tline' id='l317' data-llen='7255:7278'>　者當位以實也處蹇難非誠實何以濟當位不曰正</span><br/>
<span class='tline' id='l318' data-llen='7278:7304'>　而曰實上下之交主於誠實用各有其所也<span class='krp-note'>並易/傳</span></span><br/>
<span class='tline' id='l319' data-llen='7304:7327'>　横渠先生曰連順也序也蹇反當位正吉六四未能</span><br/>
<span class='tline' id='l320' data-llen='7327:7354'>　出險故可止而順序以俟難之解當位處隂之實<span class='krp-note'>易/説</span></span><br/>
<span class='tline' id='l321' data-llen='7354:7376'>　　藍田吕氏曰六四往則益險故曰往蹇來則當</span><br/>
<span class='tline' id='l322' data-llen='7376:7403'><a onclick="displayPageImage('KR1a0139', 'WYG', '045-18b' );" name="045-18b" class="pb">[045-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7403:7426'>　　位與三五比連故曰來連二陽交以下雖无應所</span><br/>
<span class='tline' id='l324' data-llen='7426:7433'>　　頼實矣</span><br/>
<span class='tline' id='l325' data-llen='7433:7456'>　　龜山楊氏曰往則涉險來則乗剛故往蹇來連當</span><br/>
<span class='tline' id='l326' data-llen='7456:7472'>　　位而止則不實矣<span class='krp-note'>易/説</span></span><br/>
<span class='tline' id='l327' data-llen='7472:7495'>　　白雲郭氏曰馬氏以連為難故輔嗣謂往來皆難</span><br/>
<span class='tline' id='l328' data-llen='7495:7518'>　　伊川曰來則與下同志衆所從輔也雍曰往來皆</span><br/>
<span class='tline' id='l329' data-llen='7518:7541'>　　蹇何取當位惟其來而能連在下之志故曰當位</span><br/>
<span class='tline' id='l330' data-llen='7541:7567'>　　實也六四之位實以接下為職今得其實矣<span class='krp-note'>易/説</span></span><br/>
<span class='tline' id='l331' data-llen='7567:7594'><a onclick="displayPageImage('KR1a0139', 'WYG', '045-19a' );" name="045-19a" class="pb">[045-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7594:7617'>　　漢上朱氏曰六柔无應往則犯難故往蹇來則當</span><br/>
<span class='tline' id='l333' data-llen='7617:7640'>　　位承五下連九三故來連連牽連也九三剛實四</span><br/>
<span class='tline' id='l334' data-llen='7640:7663'>　　牽連之共濟五難當位而又得濟之實也處蹇難</span><br/>
<span class='tline' id='l335' data-llen='7663:7688'>　　不以剛實濟之柔者安能獨濟乎陽為實<span class='krp-note'>易/傳</span></span><br/>
<span class='tline' id='l336' data-llen='7688:7710'>　　新安朱氏曰連於九三合力以濟<span class='krp-note'>本/義</span></span><br/>
<span class='tline' id='l337' data-llen='7710:7728'>九五大蹇朋來象曰大蹇朋來以中節也</span><br/>
<span class='tline' id='l338' data-llen='7728:7751'>　伊川先生曰五居君位而在蹇難之中是天下之大</span><br/>
<span class='tline' id='l339' data-llen='7751:7774'>　蹇也當蹇而又在險中亦為大蹇大蹇之時而二在</span><br/>
<span class='tline' id='l340' data-llen='7774:7801'><a onclick="displayPageImage('KR1a0139', 'WYG', '045-19b' );" name="045-19b" class="pb">[045-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7801:7824'>　下以中正相應是其朋助之來也方天下之蹇而得</span><br/>
<span class='tline' id='l342' data-llen='7824:7847'>　中正之臣相輔其助豈小也得朋來而无吉何也曰</span><br/>
<span class='tline' id='l343' data-llen='7847:7870'>　未足以濟蹇也以剛陽中正之君而方在大蹇之中</span><br/>
<span class='tline' id='l344' data-llen='7870:7893'>　非得剛陽中正之臣相輔之不能濟天下之蹇也二</span><br/>
<span class='tline' id='l345' data-llen='7893:7916'>　之中正固有助矣欲以隂柔之助濟天下之難非所</span><br/>
<span class='tline' id='l346' data-llen='7916:7939'>　能也自古聖王濟天下之蹇未有不由賢聖之臣為</span><br/>
<span class='tline' id='l347' data-llen='7939:7962'>　之助者湯武得伊吕是也中常之君得剛明之臣而</span><br/>
<span class='tline' id='l348' data-llen='7962:7985'>　能濟大難者則有矣劉禪之孔明唐肅宗之郭子儀</span><br/>
<span class='tline' id='l349' data-llen='7985:8012'><a onclick="displayPageImage('KR1a0139', 'WYG', '045-20a' );" name="045-20a" class="pb">[045-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='8012:8035'>　徳宗之李晟是也雖賢明之君茍无其臣則不能濟</span><br/>
<span class='tline' id='l351' data-llen='8035:8058'>　於難也故凡六居五九居二者則多由助而有功蒙</span><br/>
<span class='tline' id='l352' data-llen='8058:8086'>　泰之𩔖是也九居五六居二則其功<span class='krp-note'>一作/助</span>多不足屯</span><br/>
<span class='tline' id='l353' data-llen='8086:8110'>　否之𩔖是也蓋臣賢於君則輔君以君所不能臣不</span><br/>
<span class='tline' id='l354' data-llen='8110:8133'>　及君則賛助之而已故不能成大功也　朋者其朋</span><br/>
<span class='tline' id='l355' data-llen='8133:8157'>　𩔖也五有中正之徳而二亦中正雖大蹇之時不失</span><br/>
<span class='tline' id='l356' data-llen='8157:8180'>　其守蹇於蹇以相應助是以其中正之節也上下中</span><br/>
<span class='tline' id='l357' data-llen='8180:8203'>　正而弗濟者臣之才不足也自古守節秉義而才不</span><br/>
<span class='tline' id='l358' data-llen='8203:8230'><a onclick="displayPageImage('KR1a0139', 'WYG', '045-20b' );" name="045-20b" class="pb">[045-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8230:8253'>　足以濟者豈少乎漢李固王允晉周顗王導之徒是</span><br/>
<span class='tline' id='l360' data-llen='8253:8263'>　也<span class='krp-note'>並易/傳</span></span><br/>
<span class='tline' id='l361' data-llen='8263:8284'>　横渠先生曰剛中之徳為物所歸<span class='krp-note'>易/説</span></span><br/>
<span class='tline' id='l362' data-llen='8284:8307'>　　龜山楊氏曰履尊位大中而在險所謂大蹇也中</span><br/>
<span class='tline' id='l363' data-llen='8307:8330'>　　正而應能反身修徳者也入則无法家拂士出則</span><br/>
<span class='tline' id='l364' data-llen='8330:8353'>　　无敵國外患者國常亡則居蹇修徳其朋來宜矣</span><br/>
<span class='tline' id='l365' data-llen='8353:8362'>　　<span class='krp-note'>易/説</span></span><br/>
<span class='tline' id='l366' data-llen='8362:8385'>　　白雲郭氏曰君道居蹇則天下難矣故云大蹇也</span><br/>
<span class='tline' id='l367' data-llen='8385:8412'><a onclick="displayPageImage('KR1a0139', 'WYG', '045-21a' );" name="045-21a" class="pb">[045-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8412:8435'>　　九五以中正之道致匪躬之臣蓋所謂反求諸已</span><br/>
<span class='tline' id='l369' data-llen='8435:8458'>　　而天下歸之者也故曰朋來大蹇朋來所謂西南</span><br/>
<span class='tline' id='l370' data-llen='8458:8481'>　　得朋之利也故彖曰蹇利西南往得中也以中節</span><br/>
<span class='tline' id='l371' data-llen='8481:8500'>　　者以中自反而致朋來也<span class='krp-note'>易/説</span></span><br/>
<span class='tline' id='l372' data-llen='8500:8523'>　　漢上朱氏曰險者人情之所不敢犯也五在險中</span><br/>
<span class='tline' id='l373' data-llen='8523:8546'>　　獨安其險剛正足以任天下之難而不辭大者得</span><br/>
<span class='tline' id='l374' data-llen='8546:8569'>　　位當蹇之時如是乃為得中陽與陽為朋朋謂九</span><br/>
<span class='tline' id='l375' data-llen='8569:8592'>　　三也五下應二三來比之朋來也五為坎三來成</span><br/>
<span class='tline' id='l376' data-llen='8592:8619'><a onclick="displayPageImage('KR1a0139', 'WYG', '045-21b' );" name="045-21b" class="pb">[045-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8619:8642'>　　兊水澤節之象節者處蹇之節也九五在險得中</span><br/>
<span class='tline' id='l378' data-llen='8642:8665'>　　道應六二者有節則九三之剛不約而自來九三</span><br/>
<span class='tline' id='l379' data-llen='8665:8688'>　　外應上六内為六二初六之所喜而又六四牽連</span><br/>
<span class='tline' id='l380' data-llen='8688:8711'>　　而進同心協力斯可以濟天下之難故曰大蹇朋</span><br/>
<span class='tline' id='l381' data-llen='8711:8734'>　　來以中節也若九五前郤應於下者失剛柔緩急</span><br/>
<span class='tline' id='l382' data-llen='8734:8757'>　　之節則九三招之不來矣仲虺賛湯曰天錫王勇</span><br/>
<span class='tline' id='l383' data-llen='8757:8780'>　　智武王曰今朕必往濟蹇大難者其要在於九五</span><br/>
<span class='tline' id='l384' data-llen='8780:8790'>　　乎<span class='krp-note'>易/傳</span></span><br/>
<span class='tline' id='l385' data-llen='8790:8817'><a onclick="displayPageImage('KR1a0139', 'WYG', '045-22a' );" name="045-22a" class="pb">[045-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8817:8840'>　　新安朱氏曰大蹇者非常之蹇九五居尊而有剛</span><br/>
<span class='tline' id='l387' data-llen='8840:8863'>　　健中正之徳必有朋來而助之者占者有是徳則</span><br/>
<span class='tline' id='l388' data-llen='8863:8890'>　　有是助矣<span class='krp-note'>本/義</span>　問九五大蹇朋來先生曰處九五</span><br/>
<span class='tline' id='l389' data-llen='8890:8913'>　　尊位而居蹇之中所以為大蹇所謂遺大投艱于</span><br/>
<span class='tline' id='l390' data-llen='8913:8936'>　　朕身人君當此大蹇之時則須屈羣䇿用羣力乃</span><br/>
<span class='tline' id='l391' data-llen='8936:8959'>　　可濟也　問蹇之九五大蹇朋來程傳以為无剛</span><br/>
<span class='tline' id='l392' data-llen='8959:8982'>　　陽之臣不足以濟蹇其竊謂自古患无剛明之君</span><br/>
<span class='tline' id='l393' data-llen='8982:9005'>　　耳未有有其君而无其臣者也傳又以李固王允</span><br/>
<span class='tline' id='l394' data-llen='9005:9032'><a onclick="displayPageImage('KR1a0139', 'WYG', '045-22b' );" name="045-22b" class="pb">[045-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='9032:9055'>　　等實之竊謂當時正以无剛明之君故耳設有之</span><br/>
<span class='tline' id='l396' data-llen='9055:9078'>　　數子未必不能有為也先生曰讀易當看卦畫時</span><br/>
<span class='tline' id='l397' data-llen='9078:9101'>　　節不可以此論　問蹇九五何故為大蹇曰五是</span><br/>
<span class='tline' id='l398' data-llen='9101:9124'>　　蹇之主凡人臣之蹇只是一事至大蹇須人主當</span><br/>
<span class='tline' id='l399' data-llen='9124:9135'>　　之<span class='krp-note'>並語/録</span></span><br/>
<span class='tline' id='l400' data-llen='9135:9158'>上六往蹇來碩吉利見大人象曰往蹇來碩志在内也</span><br/>
<span class='tline' id='l401' data-llen='9158:9168'>利見大人以從貴也</span><br/>
<span class='tline' id='l402' data-llen='9168:9199'>　伊川先生曰六以隂柔居蹇之極冒極<span class='krp-note'>一作/隂</span>險<span class='krp-note'>一作/蹇</span></span><br/>
<span class='tline' id='l403' data-llen='9199:9226'><a onclick="displayPageImage('KR1a0139', 'WYG', '045-23a' );" name="045-23a" class="pb">[045-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9226:9249'>　而往所以蹇也不往而來從五求三得剛陽之助是</span><br/>
<span class='tline' id='l405' data-llen='9249:9272'>　以碩也蹇之道戹塞窮蹙碩大也寛裕之稱來則寛</span><br/>
<span class='tline' id='l406' data-llen='9272:9295'>　大其蹇舒矣蹇之極有出蹇之道上六以隂柔故不</span><br/>
<span class='tline' id='l407' data-llen='9295:9323'>　得出<span class='krp-note'>一作/能耳</span>得剛陽之助可以舒蹇而已在蹇極之時</span><br/>
<span class='tline' id='l408' data-llen='9323:9346'>　得舒則為吉矣非剛陽中正豈能出乎蹇也利見大</span><br/>
<span class='tline' id='l409' data-llen='9346:9373'>　人蹇極之時見大徳之人則能<span class='krp-note'>一作/利</span>有濟於蹇也大</span><br/>
<span class='tline' id='l410' data-llen='9373:9397'>　人謂五以相比𤼵此義五剛陽中正而居君位大人</span><br/>
<span class='tline' id='l411' data-llen='9397:9420'>　也在五不言其濟蹇之功而上六利見之何也曰在</span><br/>
<span class='tline' id='l412' data-llen='9420:9447'><a onclick="displayPageImage('KR1a0139', 'WYG', '045-23b' );" name="045-23b" class="pb">[045-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9447:9470'>　五不言以其居坎險之中无剛陽之助故无能濟蹇</span><br/>
<span class='tline' id='l414' data-llen='9470:9493'>　之義在上六蹇極而見大徳之人則能濟於蹇故為</span><br/>
<span class='tline' id='l415' data-llen='9493:9516'>　利也各爻取義不同如屯初九之志正而於六二則</span><br/>
<span class='tline' id='l416' data-llen='9516:9539'>　目之為寇也諸爻皆不言吉上獨言吉者諸爻皆得</span><br/>
<span class='tline' id='l417' data-llen='9539:9562'>　正各有所善然皆未能出於蹇故未足為吉惟上處</span><br/>
<span class='tline' id='l418' data-llen='9562:9585'>　蹇極而得寛裕乃為吉也　上六應三而從五志在</span><br/>
<span class='tline' id='l419' data-llen='9585:9608'>　内也蹇既極而有助是以碩而吉也六以隂柔當蹇</span><br/>
<span class='tline' id='l420' data-llen='9608:9631'>　之極宻近剛陽中正之君自然其志從附以求自濟</span><br/>
<span class='tline' id='l421' data-llen='9631:9658'><a onclick="displayPageImage('KR1a0139', 'WYG', '045-24a' );" name="045-24a" class="pb">[045-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9658:9681'>　故利見大人謂從九五之貴也所以云從貴恐人不</span><br/>
<span class='tline' id='l423' data-llen='9681:9697'>　知大人為指五也<span class='krp-note'>並易/傳</span></span><br/>
<span class='tline' id='l424' data-llen='9697:9715'>　横渠先生曰與解繇義同<span class='krp-note'>易/説</span></span><br/>
<span class='tline' id='l425' data-llen='9715:9738'>　　藍田吕氏曰上六往則窮險來則獲内之應故曰</span><br/>
<span class='tline' id='l426' data-llen='9738:9761'>　　往蹇來碩吉碩大也九三以陽居陽故大也利見</span><br/>
<span class='tline' id='l427' data-llen='9761:9771'>　　大人九五比也</span><br/>
<span class='tline' id='l428' data-llen='9771:9794'>　　龜山楊氏曰以柔居蹇難之極往則不足以出險</span><br/>
<span class='tline' id='l429' data-llen='9794:9817'>　　而者應於内來則碩矣九五剛得尊位大中大人</span><br/>
<span class='tline' id='l430' data-llen='9817:9844'><a onclick="displayPageImage('KR1a0139', 'WYG', '045-24b' );" name="045-24b" class="pb">[045-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9844:9867'>　　者也惟大人為足以解蹇之難比而從之其宜矣</span><br/>
<span class='tline' id='l432' data-llen='9867:9876'>　　<span class='krp-note'>易/説</span></span><br/>
<span class='tline' id='l433' data-llen='9876:9899'>　　白雲郭氏曰居難之極難將革矣猶能以往為戒</span><br/>
<span class='tline' id='l434' data-llen='9899:9922'>　　慎之至也故有來碩之吉利見大人者以居難之</span><br/>
<span class='tline' id='l435' data-llen='9922:9945'>　　極志當濟難茍謹失身之戒則乖正邦之義矣故</span><br/>
<span class='tline' id='l436' data-llen='9945:9968'>　　利見九五之大人也志在内者謹失身之戒也以</span><br/>
<span class='tline' id='l437' data-llen='9968:9991'>　　從貴者明得君之義也内外兩盡其道宜其來碩</span><br/>
<span class='tline' id='l438' data-llen='9991:10014'>　　而吉矣蹇自二至上五爻皆當位故彖言當位貞</span><br/>
<span class='tline' id='l439' data-llen='10014:10041'><a onclick="displayPageImage('KR1a0139', 'WYG', '045-25a' );" name="045-25a" class="pb">[045-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='10041:10064'>　　吉其曰來譽來反來連來碩碩大也反身修徳至</span><br/>
<span class='tline' id='l441' data-llen='10064:10087'>　　於盛大則至矣譽則次之反者衆之所喜連則當</span><br/>
<span class='tline' id='l442' data-llen='10087:10110'>　　其實而已方險難之時无悔吝凶咎而有譽反連</span><br/>
<span class='tline' id='l443' data-llen='10110:10135'>　　碩无尤中節之得斯其所以為智之事與<span class='krp-note'>易/説</span></span><br/>
<span class='tline' id='l444' data-llen='10135:10158'>　　漢上朱氏曰上六志在紓難然柔也才不足以柔</span><br/>
<span class='tline' id='l445' data-llen='10158:10181'>　　犯難故往蹇柔自外來求助於九三三以剛濟柔</span><br/>
<span class='tline' id='l446' data-llen='10181:10204'>　　則難紓志乃大得故曰徃蹇來碩志在内也陽為</span><br/>
<span class='tline' id='l447' data-llen='10204:10227'>　　大艮為石碩剛大也離目為見大人九五也故曰</span><br/>
<span class='tline' id='l448' data-llen='10227:10254'><a onclick="displayPageImage('KR1a0139', 'WYG', '045-25b' );" name="045-25b" class="pb">[045-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10254:10277'>　　利見大人九五貴而有位足以行其道九三其徳</span><br/>
<span class='tline' id='l450' data-llen='10277:10300'>　　剛大佐五以濟天下之難上六志在内因九三利</span><br/>
<span class='tline' id='l451' data-llen='10300:10323'>　　見九五斯可以出難故曰以從貴也陽為貴蹇難</span><br/>
<span class='tline' id='l452' data-llen='10323:10346'>　　未解人不知所從上六因九三以從九五之貴則</span><br/>
<span class='tline' id='l453' data-llen='10346:10361'>　　君臣之分定矣<span class='krp-note'>易/傳</span></span><br/>
<span class='tline' id='l454' data-llen='10361:10384'>　　新安朱氏曰已在卦極往无所之益以蹇耳來就</span><br/>
<span class='tline' id='l455' data-llen='10384:10407'>　　九五與之濟蹇則有碩大之功大人指九五曉占</span><br/>
<span class='tline' id='l456' data-llen='10407:10434'>　　者宜如是也<span class='krp-note'>本/義</span>　問蹇卦往蹇來譽先生曰來往</span><br/>
<span class='tline' id='l457' data-llen='10434:10461'><a onclick="displayPageImage('KR1a0139', 'WYG', '045-26a' );" name="045-26a" class="pb">[045-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10461:10484'>　　二字唯程傳言上進則為往不進則為來説得極</span><br/>
<span class='tline' id='l459' data-llen='10484:10507'>　　好今人或謂六四往蹇來連是來就三九三往蹇</span><br/>
<span class='tline' id='l460' data-llen='10507:10530'>　　來反是來就二上六往蹇來碩是來就五亦説得</span><br/>
<span class='tline' id='l461' data-llen='10530:10553'>　　通但初六來譽則位居最下无可來之地其説不</span><br/>
<span class='tline' id='l462' data-llen='10553:10582'>　　得通矣故不若程傳好只是不往為佳耳<span class='krp-note'>不往者/守而不</span></span><br/>
<span class='tline' id='l463' data-llen='10582:10611'>　　<span class='krp-note'>進故不進/則為來</span>諸爻皆不言吉蓋未離乎蹇中也至上</span><br/>
<span class='tline' id='l464' data-llen='10611:10634'>　　六往蹇來碩吉却是蹇極有可濟之理既是不往</span><br/>
<span class='tline' id='l465' data-llen='10634:10657'>　　惟守於蹇則必得見九五之大人與共濟蹇而有</span><br/>
<span class='tline' id='l466' data-llen='10657:10684'><a onclick="displayPageImage('KR1a0139', 'WYG', '045-26b' );" name="045-26b" class="pb">[045-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10684:10698'>　　碩大之功矣<span class='krp-note'>語/録</span></span><br/>
<span class='tline' id='l468' data-llen='10698:10721'>　　東萊吕氏曰六爻初六曰往蹇來譽九二曰往蹇</span><br/>
<span class='tline' id='l469' data-llen='10721:10744'>　　來反六四曰往蹇來連上六曰往蹇來碩皆以冒</span><br/>
<span class='tline' id='l470' data-llen='10744:10767'>　　險而往為戒以知難而退為美至於六二九五兩</span><br/>
<span class='tline' id='l471' data-llen='10767:10790'>　　爻一言王臣蹇蹇匪躬之故一曰大蹇朋來與四</span><br/>
<span class='tline' id='l472' data-llen='10790:10813'>　　爻之義不同何也蓋五與二相應是君臣相與勠</span><br/>
<span class='tline' id='l473' data-llen='10813:10837'>　　力以濟險難者也安得袖手而不為乎<span class='krp-note'>易/説</span></span><br/>
<span class='tline' id='l474' data-llen='10837:10854'>　合訂刪補大易集義粹言卷四十三</span><br/>
</p>
<p><br/>
</p>
  </div>
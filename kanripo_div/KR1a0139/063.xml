<div id="txtcont" class="span9" style="position: relative;">
    <p>
<span class='tline' id='l7' data-llen='163:189'><a onclick="displayPageImage('KR1a0139', 'WYG', '063-1a' );" name="063-1a" class="pb">[063-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='189:197'>欽定四庫全書</span>
<span class='tline' id='l9' data-llen='197:214'>　合訂刪補大易集義粹言卷六十一</span>
<span class='tline' id='l10' data-llen='214:235'>　　　　　　　　　　頭等侍衛納喇性徳編</span>
<span class='tline' id='l11' data-llen='235:245'>䷸<span class='krp-note'>巽下/巽上</span></span>
<span class='tline' id='l12' data-llen='245:269'>　伊川先生曰巽序卦旅而无所取容故受之以巽巽者</span>
<span class='tline' id='l13' data-llen='269:292'>　入也羈旅親寡非巽順何所取容茍能巽順雖旅困</span>
<span class='tline' id='l14' data-llen='292:315'>　之中何往而不能入巽所以次旅也為卦一隂在二</span>
<span class='tline' id='l15' data-llen='315:335'>　陽之下巽順於陽所以為巽也<span class='krp-note'>易/傳</span></span>
<span class='tline' id='l16' data-llen='335:361'><a onclick="displayPageImage('KR1a0139', 'WYG', '063-1b' );" name="063-1b" class="pb">[063-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='361:374'>巽小亨利有攸往利見大人</span>
<span class='tline' id='l18' data-llen='374:398'>　伊川先生曰卦之才可以小亨利有攸往利見大人也</span>
<span class='tline' id='l19' data-llen='398:425'>　巽與兊皆剛中正巽説<span class='krp-note'>一作/兊</span>義亦相類而兊則亨巽</span>
<span class='tline' id='l20' data-llen='425:448'>　乃小亨者兊陽之為也巽隂之為也兊柔在外用柔</span>
<span class='tline' id='l21' data-llen='448:471'>　也巽柔在内性柔也巽之亨所以小也<span class='krp-note'>易/傳</span></span>
<span class='tline' id='l22' data-llen='471:494'>　　白雲郭氏曰伊川曰巽與兊皆剛中正巽兊義亦</span>
<span class='tline' id='l23' data-llen='494:517'>　　相類而兊則亨巽乃小亨者兊陽之為也巽隂之</span>
<span class='tline' id='l24' data-llen='517:540'>　　為也兊柔在外用柔也巽柔在内性柔也巽之亨</span>
<span class='tline' id='l25' data-llen='540:566'><a onclick="displayPageImage('KR1a0139', 'WYG', '063-2a' );" name="063-2a" class="pb">[063-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='566:589'>　　所以小也雍曰巽入也故能亨然柔弱自居其小</span>
<span class='tline' id='l27' data-llen='589:612'>　　宜矣能入故利有攸往居柔小亨故利見大人聖</span>
<span class='tline' id='l28' data-llen='612:635'>　　人懼小其志而欲養其大體也是亦沈潛剛克之</span>
<span class='tline' id='l29' data-llen='635:646'>　　意與<span class='krp-note'>易/説</span></span>
<span class='tline' id='l30' data-llen='646:670'>　　新安朱氏曰巽入也一隂伏於二陽之下其性能巽</span>
<span class='tline' id='l31' data-llen='670:693'>　　以入也其象為風亦取入義隂為主故其占為小</span>
<span class='tline' id='l32' data-llen='693:716'>　　亨以隂従陽故又利有所往然必知所従乃得其</span>
<span class='tline' id='l33' data-llen='716:734'>　　正故又曰利見大人也<span class='krp-note'>本/義</span></span>
<span class='tline' id='l34' data-llen='734:760'><a onclick="displayPageImage('KR1a0139', 'WYG', '063-2b' );" name="063-2b" class="pb">[063-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='760:783'>彖曰重巽以申命剛巽乎中正而志行柔皆順乎剛是</span>
<span class='tline' id='l36' data-llen='783:796'>以小亨利有攸往利見大人</span>
<span class='tline' id='l37' data-llen='796:819'>　伊川先生曰重巽者上下皆巽也上順道以出令下</span>
<span class='tline' id='l38' data-llen='819:842'>　奉命而順従上下皆順重巽之象也又重為重複之</span>
<span class='tline' id='l39' data-llen='842:865'>　義君子體重巽之義以申復其命令申重復也丁寜</span>
<span class='tline' id='l40' data-llen='865:888'>　之謂也○剛巽乎中正以卦才言也陽剛居巽而得</span>
<span class='tline' id='l41' data-llen='888:911'>　中正巽順於中正之道也陽性上其志在以中正之</span>
<span class='tline' id='l42' data-llen='911:934'>　道上行也又上下之柔皆巽順於剛其才如是雖内</span>
<span class='tline' id='l43' data-llen='934:960'><a onclick="displayPageImage('KR1a0139', 'WYG', '063-3a' );" name="063-3a" class="pb">[063-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='960:984'>　柔可以小亨也○巽順之道无往不能入故利有攸往</span>
<span class='tline' id='l45' data-llen='984:1007'>　巽順雖善道必知所従能巽順於陽剛中正之大人</span>
<span class='tline' id='l46' data-llen='1007:1030'>　則為利故利見大人也如五二之陽剛中正大人也</span>
<span class='tline' id='l47' data-llen='1030:1051'>　巽順不於大人未必不為過也<span class='krp-note'>並易/傳</span></span>
<span class='tline' id='l48' data-llen='1051:1074'>　　藍田吕氏曰巽有所下而不亢也柔皆下乎剛巽</span>
<span class='tline' id='l49' data-llen='1074:1097'>　　也出命而至申命物无違者非上下皆巽不足以</span>
<span class='tline' id='l50' data-llen='1097:1120'>　　能之故重巽以申命剛巽乎中正而志行柔皆順</span>
<span class='tline' id='l51' data-llen='1120:1143'>　　乎剛小亨而不可以大亨者柔道終不可以大也</span>
<span class='tline' id='l52' data-llen='1143:1169'><a onclick="displayPageImage('KR1a0139', 'WYG', '063-3b' );" name="063-3b" class="pb">[063-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1169:1193'>　　執巽而行无往不利巽乎中正而志行故利見大人</span>
<span class='tline' id='l54' data-llen='1193:1216'>　　白雲郭氏曰上下皆巽是為重巽上以巽入而化</span>
<span class='tline' id='l55' data-llen='1216:1239'>　　下下以巽順而従上是以命行无違也剛巽乎中</span>
<span class='tline' id='l56' data-llen='1239:1262'>　　正而志行者上以巽入而化下是剛以巽而无太</span>
<span class='tline' id='l57' data-llen='1262:1285'>　　過也柔皆順乎剛者下以巽順而従上是柔以巽</span>
<span class='tline' id='l58' data-llen='1285:1310'>　　而无不及也上下之巽如此故亨而利也<span class='krp-note'>易/説</span></span>
<span class='tline' id='l59' data-llen='1310:1333'>　　漢上朱氏曰柔在下而承二剛巽也巽為風風者</span>
<span class='tline' id='l60' data-llen='1333:1356'>　　天之號令命者天之令也故巽為命内巽者命之</span>
<span class='tline' id='l61' data-llen='1356:1382'><a onclick="displayPageImage('KR1a0139', 'WYG', '063-4a' );" name="063-4a" class="pb">[063-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1382:1405'>　　始外巽者巽而達乎外申前之命也重巽之象惟</span>
<span class='tline' id='l63' data-llen='1405:1428'>　　可施之於申命先儒謂上下皆巽不違其令命乃</span>
<span class='tline' id='l64' data-llen='1428:1451'>　　行也若施之於它則巽己甚矣故曰重巽以申命</span>
<span class='tline' id='l65' data-llen='1451:1474'>　　此以兩體而言巽也巽自遯來訟之變六三之四</span>
<span class='tline' id='l66' data-llen='1474:1497'>　　上下皆巽九二之剛巽乎中也九五之剛巽乎中</span>
<span class='tline' id='l67' data-llen='1497:1520'>　　正也巽乎中正則其剛不過而所施當乎人心是</span>
<span class='tline' id='l68' data-llen='1520:1543'>　　以志行乎上下故曰剛中正而志行此以三四相</span>
<span class='tline' id='l69' data-llen='1543:1566'>　　易而言九二九五之巽也九二之剛巽乎正則初</span>
<span class='tline' id='l70' data-llen='1566:1592'><a onclick="displayPageImage('KR1a0139', 'WYG', '063-4b' );" name="063-4b" class="pb">[063-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1592:1615'>　　六之柔順之九五之剛巽乎中正則六四之柔順</span>
<span class='tline' id='l72' data-llen='1615:1638'>　　之上下之柔皆順乎剛則物无違者而九二九五</span>
<span class='tline' id='l73' data-llen='1638:1661'>　　之志行故曰柔皆順乎剛此以初六六四言大者</span>
<span class='tline' id='l74' data-llen='1661:1684'>　　巽則小者无不順也柔皆順乎剛雖无違者然順</span>
<span class='tline' id='l75' data-llen='1684:1707'>　　乎中正乃善不然失所従矣六四離目為見大人</span>
<span class='tline' id='l76' data-llen='1707:1730'>　　者九五剛而巽乎中正者也剛巽乎中正而柔順</span>
<span class='tline' id='l77' data-llen='1730:1753'>　　之則柔者亦得其正而小者亨矣豈非小者之利</span>
<span class='tline' id='l78' data-llen='1753:1776'>　　乎故曰利見大人此以九五言巽之利也小者亨</span>
<span class='tline' id='l79' data-llen='1776:1802'><a onclick="displayPageImage('KR1a0139', 'WYG', '063-5a' );" name="063-5a" class="pb">[063-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1802:1825'>　　矣故六四利有攸往利見大人而其道上行故曰</span>
<span class='tline' id='l81' data-llen='1825:1848'>　　是以小亨利有攸往利見大人徐氏王昭素考王</span>
<span class='tline' id='l82' data-llen='1848:1871'>　　弼注有命乃行也四字當在重巽以申命之下疑</span>
<span class='tline' id='l83' data-llen='1871:1895'>　　彖或脱文理若有之在卦氣為七月故太𤣥準之</span>
<span class='tline' id='l84' data-llen='1895:1906'>　　以翕<span class='krp-note'>易/傅</span></span>
<span class='tline' id='l85' data-llen='1906:1929'>　　新安朱氏曰重巽申命釋卦義也巽順而入必究</span>
<span class='tline' id='l86' data-llen='1929:1952'>　　乎下命令之象重巽故為申命也剛巽乎中正而</span>
<span class='tline' id='l87' data-llen='1952:1975'>　　志行柔皆順乎剛以卦體釋卦辭剛巽乎中正而</span>
<span class='tline' id='l88' data-llen='1975:2001'><a onclick="displayPageImage('KR1a0139', 'WYG', '063-5b' );" name="063-5b" class="pb">[063-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2001:2028'>　　志行指九五柔謂初四<span class='krp-note'>本/義</span>○巽卦是於重巽上取</span>
<span class='tline' id='l90' data-llen='2028:2051'>　　義重巽所以為申命○巽以行權兊見而巽伏權</span>
<span class='tline' id='l91' data-llen='2051:2075'>　　是隐然做底物事若顯然地做却不成行權○問重</span>
<span class='tline' id='l92' data-llen='2075:2098'>　　巽以申命重字之義如何曰只是重卦巽是重卦</span>
<span class='tline' id='l93' data-llen='2098:2121'>　　故曰重巽八卦之象皆是如此○問申字是兩番</span>
<span class='tline' id='l94' data-llen='2121:2144'>　　降命令否曰非也只是丁寧反復説便是申命巽</span>
<span class='tline' id='l95' data-llen='2144:2167'>　　風之吹物无處不入无物不鼓動詔令之入人淪</span>
<span class='tline' id='l96' data-llen='2167:2190'>　　肌浹髓亦如風之動物也○隂陽各有清濁偏正</span>
<span class='tline' id='l97' data-llen='2190:2216'><a onclick="displayPageImage('KR1a0139', 'WYG', '063-6a' );" name="063-6a" class="pb">[063-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2216:2226'>　　<span class='krp-note'>並語/録</span></span>
<span class='tline' id='l99' data-llen='2226:2240'>象曰隨風巽君子以申命行事</span>
<span class='tline' id='l100' data-llen='2240:2267'>　伊川先生曰兩風相重<span class='krp-note'>一作/従</span>隨風也隨相繼之義君</span>
<span class='tline' id='l101' data-llen='2267:2290'>　子觀重巽相繼之象而以申命令行政事隨與重上</span>
<span class='tline' id='l102' data-llen='2290:2313'>　下皆順也上順下而出之下順上而従之上下皆順</span>
<span class='tline' id='l103' data-llen='2313:2336'>　重巽之義也命令政事順理則合民心而民順従矣</span>
<span class='tline' id='l104' data-llen='2336:2344'>　<span class='krp-note'>易/傳</span></span>
<span class='tline' id='l105' data-llen='2344:2367'>　　藍田吕氏曰風行相隨所向皆靡故可以申命行</span>
<span class='tline' id='l106' data-llen='2367:2393'><a onclick="displayPageImage('KR1a0139', 'WYG', '063-6b' );" name="063-6b" class="pb">[063-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2393:2398'>　　事</span>
<span class='tline' id='l108' data-llen='2398:2421'>　　白雲郭氏曰君子之徳風也有風之徳而下无不</span>
<span class='tline' id='l109' data-llen='2421:2444'>　　従然後具重巽之義故象言隨風巽則知重巽隨</span>
<span class='tline' id='l110' data-llen='2444:2467'>　　風之義皆繫乎上下而言也君子有是徳下民如</span>
<span class='tline' id='l111' data-llen='2467:2490'>　　是而従其於申命行事也何有易於巽主教命猶</span>
<span class='tline' id='l112' data-llen='2490:2514'>　　詩之言風也故觀則省方觀民設教姤則施命誥四</span>
<span class='tline' id='l113' data-llen='2514:2537'>　　方蠱則振民育徳皆主巽而言也由是觀之則巽</span>
<span class='tline' id='l114' data-llen='2537:2560'>　　之命可順之命也命或不可順而欲以剛强之亦</span>
<span class='tline' id='l115' data-llen='2560:2586'><a onclick="displayPageImage('KR1a0139', 'WYG', '063-7a' );" name="063-7a" class="pb">[063-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2586:2598'>　　難矣哉<span class='krp-note'>易/説</span></span>
<span class='tline' id='l117' data-llen='2598:2621'>　　漢上朱氏曰巽為風風巽而入者也前後相隨而</span>
<span class='tline' id='l118' data-llen='2621:2644'>　　至則嵗事行矣故巽又有事之象傳言八風之至</span>
<span class='tline' id='l119' data-llen='2644:2667'>　　各以四十五日而成一嵗是也君子申命諄諄者</span>
<span class='tline' id='l120' data-llen='2667:2688'>　　行事也行事莫如巽巽則易入<span class='krp-note'>易/傳</span></span>
<span class='tline' id='l121' data-llen='2688:2715'>　　新安朱氏曰隨相繼之義<span class='krp-note'>本/義</span>○巽象申命是丁寧</span>
<span class='tline' id='l122' data-llen='2715:2739'>　　反復之意風无所不入如命令之丁寧告戒无所不</span>
<span class='tline' id='l123' data-llen='2739:2754'>　　至也故象以之<span class='krp-note'>語/録</span></span>
<span class='tline' id='l124' data-llen='2754:2780'><a onclick="displayPageImage('KR1a0139', 'WYG', '063-7b' );" name="063-7b" class="pb">[063-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2780:2803'>初六進退利武人之貞象曰進退志疑也利武人之貞</span>
<span class='tline' id='l126' data-llen='2803:2808'>志治也</span>
<span class='tline' id='l127' data-llen='2808:2831'>　伊川先生曰六以隂柔居卑巽而不中處最下而承</span>
<span class='tline' id='l128' data-llen='2831:2854'>　剛過於卑巽者也隂柔之人卑巽太過則志意恐畏</span>
<span class='tline' id='l129' data-llen='2854:2877'>　而不安或進或退不知所従其所利在武人之貞若</span>
<span class='tline' id='l130' data-llen='2877:2900'>　能用武人剛貞之志則為宜也勉為剛貞則无過卑</span>
<span class='tline' id='l131' data-llen='2900:2923'>　恐畏之失矣○進退不知所安者其志疑懼也利用</span>
<span class='tline' id='l132' data-llen='2923:2950'>　武人之剛貞以立其志則其志治也治謂修立也<span class='krp-note'>並/易</span></span>
<span class='tline' id='l133' data-llen='2950:2976'><a onclick="displayPageImage('KR1a0139', 'WYG', '063-8a' );" name="063-8a" class="pb">[063-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2976:2983'>　<span class='krp-note'>傳/</span></span>
<span class='tline' id='l135' data-llen='2983:3006'>　横渠先生曰體柔居下在巽之始謙抑過中故施於</span>
<span class='tline' id='l136' data-llen='3006:3033'>　武人之貞則適得其宜進退者柔不自決之象也<span class='krp-note'>易/説</span></span>
<span class='tline' id='l137' data-llen='3033:3056'>　　藍田吕氏曰初六居巽之時以柔居下為剛所乘</span>
<span class='tline' id='l138' data-llen='3056:3079'>　　進則必巽退則過巽疑而未決失其所守如有志</span>
<span class='tline' id='l139' data-llen='3079:3102'>　　於治莫若執巽順之志果敢以任事故利武人之</span>
<span class='tline' id='l140' data-llen='3102:3121'>　　貞利於武人之貞所謂果敢以任事也</span>
<span class='tline' id='l141' data-llen='3121:3144'>　　白雲郭氏曰卦以居柔而不能大初六又以柔而</span>
<span class='tline' id='l142' data-llen='3144:3170'><a onclick="displayPageImage('KR1a0139', 'WYG', '063-8b' );" name="063-8b" class="pb">[063-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3170:3193'>　　不能決是以有進退之象武人三軍之勇者不膚</span>
<span class='tline' id='l144' data-llen='3193:3216'>　　撓不目逃其志決於進者也初六疑於申命行事</span>
<span class='tline' id='l145' data-llen='3216:3239'>　　之際則敗且至矣宜以武人之貞自治其志可也</span>
<span class='tline' id='l146' data-llen='3239:3262'>　　治己以武人之貞斯无進退之疑矣孔子語冉求</span>
<span class='tline' id='l147' data-llen='3262:3285'>　　以聞斯行諸是也然道雖不一於進而此利在行</span>
<span class='tline' id='l148' data-llen='3285:3301'>　　事是亦行權之義<span class='krp-note'>易/説</span></span>
<span class='tline' id='l149' data-llen='3301:3324'>　　漢上朱氏曰巽初行事之始也居卑體柔不能自</span>
<span class='tline' id='l150' data-llen='3324:3347'>　　立過於巽者也退則不安進則无應又二剛據之</span>
<span class='tline' id='l151' data-llen='3347:3373'><a onclick="displayPageImage('KR1a0139', 'WYG', '063-9a' );" name="063-9a" class="pb">[063-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3373:3396'>　　莫知所従巽為不果故曰進退志疑也六變九巽</span>
<span class='tline' id='l153' data-llen='3396:3419'>　　成乾應兊乾為健兊為決疑志去矣健決者武人</span>
<span class='tline' id='l154' data-llen='3419:3442'>　　之貞天道尚右故兊為武人志疑者不先治其志</span>
<span class='tline' id='l155' data-llen='3442:3465'>　　也君子自治其動以正行之以健決確乎不可移</span>
<span class='tline' id='l156' data-llen='3465:3487'>　　雖千萬人必往孰能奪其志哉故曰利武人之</span>
<span class='tline' id='l157' data-llen='3487:3510'>　　貞志治也巽為工有治之意易傳曰治謂修立也</span>
<span class='tline' id='l158' data-llen='3510:3519'>　　<span class='krp-note'>易/傳</span></span>
<span class='tline' id='l159' data-llen='3519:3542'>　　新安朱氏曰初以隂居下為巽之主卑巽之過故</span>
<span class='tline' id='l160' data-llen='3542:3568'><a onclick="displayPageImage('KR1a0139', 'WYG', '063-9b' );" name="063-9b" class="pb">[063-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3568:3591'>　　為進退不果之象若以武人之貞處之則有以濟</span>
<span class='tline' id='l162' data-llen='3591:3609'>　　其所不及而得所宜矣<span class='krp-note'>本/義</span></span>
<span class='tline' id='l163' data-llen='3609:3632'>九二巽在牀下用史巫紛若吉无咎象曰紛若之吉得</span>
<span class='tline' id='l164' data-llen='3632:3636'>中也</span>
<span class='tline' id='l165' data-llen='3636:3659'>　伊川先生曰二居巽時以陽處隂而在下過於巽者</span>
<span class='tline' id='l166' data-llen='3659:3682'>　也牀人之所安巽在牀下是過於巽過所安矣人之</span>
<span class='tline' id='l167' data-llen='3682:3705'>　過於卑巽非恐怯則諂説皆非正也二實剛中雖巽</span>
<span class='tline' id='l168' data-llen='3705:3728'>　體而居柔為過於巽非有邪心也恭巽之過雖非正</span>
<span class='tline' id='l169' data-llen='3728:3755'><a onclick="displayPageImage('KR1a0139', 'WYG', '063-10a' );" name="063-10a" class="pb">[063-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3755:3778'>　禮可以逺恥辱絶怨咎亦吉道也史巫者通誠意於</span>
<span class='tline' id='l171' data-llen='3778:3801'>　神明者也紛若多也苟至誠安於謙巽能使通其誠</span>
<span class='tline' id='l172' data-llen='3801:3824'>　意者多則吉而无咎謂其誠足以動人也人不察其</span>
<span class='tline' id='l173' data-llen='3824:3847'>　誠意則以過巽為諂矣○二以居柔在下為過巽之</span>
<span class='tline' id='l174' data-llen='3847:3870'>　象而能使通其誠意者衆多紛然由得中也陽居中</span>
<span class='tline' id='l175' data-llen='3870:3898'>　為中實之象中既誠實則<span class='krp-note'>一元/則字</span>人自當信之以誠意</span>
<span class='tline' id='l176' data-llen='3898:3918'>　則非諂畏也所以吉而无咎<span class='krp-note'>並易/傳</span></span>
<span class='tline' id='l177' data-llen='3918:3941'>　横渠先生曰以陽居隂其志下比无應於上故曰巽</span>
<span class='tline' id='l178' data-llen='3941:3968'><a onclick="displayPageImage('KR1a0139', 'WYG', '063-10b' );" name="063-10b" class="pb">[063-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3968:3991'>　在牀下然不失中道下為之用故史巫紛若樂為之</span>
<span class='tline' id='l180' data-llen='3991:4014'>　使吉而无咎非如上九喪其資斧史巫諭虚華過實</span>
<span class='tline' id='l181' data-llen='4014:4036'>　者言不失中道則樂盡其誠者衆矣<span class='krp-note'>易/説</span></span>
<span class='tline' id='l182' data-llen='4036:4059'>　　藍田吕氏曰九二下體之中以陽居隂其巽已甚</span>
<span class='tline' id='l183' data-llen='4059:4082'>　　故曰巽在牀下以此事人失之太卑不能以自立</span>
<span class='tline' id='l184' data-llen='4082:4105'>　　以此事神雖史巫紛若敬不過中神亨之矣故用</span>
<span class='tline' id='l185' data-llen='4105:4116'>　　史巫紛若吉无咎</span>
<span class='tline' id='l186' data-llen='4116:4139'>　　白雲郭氏曰二有剛中之徳巽无不行矣而猶過</span>
<span class='tline' id='l187' data-llen='4139:4166'><a onclick="displayPageImage('KR1a0139', 'WYG', '063-11a' );" name="063-11a" class="pb">[063-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4166:4189'>　　於恭巽有牀下不安之象者此其所以謂之巽也</span>
<span class='tline' id='l189' data-llen='4189:4212'>　　是道也雖神明可交而受福況人乎然過於巽在</span>
<span class='tline' id='l190' data-llen='4212:4235'>　　聖人之道疑若有咎矣而當巽之時九二以剛徳</span>
<span class='tline' id='l191' data-llen='4235:4258'>　　能行巽之道是其所以无咎也故象言紛若之吉</span>
<span class='tline' id='l192' data-llen='4258:4281'>　　得中也然惟九二剛中故有巽在牀下之美不然</span>
<span class='tline' id='l193' data-llen='4281:4294'>　　殆且過矣<span class='krp-note'>易/説</span></span>
<span class='tline' id='l194' data-llen='4294:4317'>　　漢上朱氏曰巽初坤變乾也巽為木坤西南方乾</span>
<span class='tline' id='l195' data-llen='4317:4340'>　　為人設木於西南之奥而人即安焉者牀也巽股</span>
<span class='tline' id='l196' data-llen='4340:4367'><a onclick="displayPageImage('KR1a0139', 'WYG', '063-11b' );" name="063-11b" class="pb">[063-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4367:4390'>　　變艮股見手伏蒲伏於牀下之象九二不正卑巽</span>
<span class='tline' id='l198' data-llen='4390:4413'>　　如此宜有咎然九二剛中其動也正卑巽者非為</span>
<span class='tline' id='l199' data-llen='4413:4436'>　　利也將以誠意感動九五而已故用史巫紛若吉</span>
<span class='tline' id='l200' data-llen='4436:4459'>　　吉者正也九二之動上之五成震震為聲五之二</span>
<span class='tline' id='l201' data-llen='4459:4482'>　　成兊兊為言上九宗廟兊口出聲祝史道人之意</span>
<span class='tline' id='l202' data-llen='4482:4505'>　　以達於鬼神之象六降於二巫以鬼神之意告於</span>
<span class='tline' id='l203' data-llen='4505:4528'>　　人之象史巫皆尚口而巽故也四巽離為絲二五</span>
<span class='tline' id='l204' data-llen='4528:4551'>　　升降史巫紛若則卑巽之意達於上下巽在牀下</span>
<span class='tline' id='l205' data-llen='4551:4578'><a onclick="displayPageImage('KR1a0139', 'WYG', '063-12a' );" name="063-12a" class="pb">[063-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4578:4601'>　　何咎之有此子游重服立諸臣之位以感悟文子</span>
<span class='tline' id='l207' data-llen='4601:4624'>　　之道也二五中也九五未應則巽在牀下用史巫</span>
<span class='tline' id='l208' data-llen='4624:4639'>　　紛若乃為得中<span class='krp-note'>易/傳</span></span>
<span class='tline' id='l209' data-llen='4639:4662'>　　新安朱氏曰二以陽處隂而居下有不安之意然</span>
<span class='tline' id='l210' data-llen='4662:4685'>　　當巽之時不厭其卑而二又居中不至已甚故其</span>
<span class='tline' id='l211' data-llen='4685:4708'>　　占為能過於巽而丁寧煩悉其辭以自道達則可</span>
<span class='tline' id='l212' data-llen='4708:4733'>　　以吉而无咎亦竭誠意以祭祀之吉占也<span class='krp-note'>本/義</span></span>
<span class='tline' id='l213' data-llen='4733:4749'>九三頻巽吝象曰頻巽之吝志窮也</span>
<span class='tline' id='l214' data-llen='4749:4776'><a onclick="displayPageImage('KR1a0139', 'WYG', '063-12b' );" name="063-12b" class="pb">[063-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4776:4799'>　伊川先生曰三以陽處剛不得其中又在下體之上</span>
<span class='tline' id='l216' data-llen='4799:4822'>　以剛亢之質而居巽順之時非能巽者勉而為之故</span>
<span class='tline' id='l217' data-llen='4822:4845'>　屢失也居巽之時處下而上臨之以巽又四以柔順</span>
<span class='tline' id='l218' data-llen='4845:4868'>　相親所乗者剛而上復有重剛雖欲不巽得乎故頻</span>
<span class='tline' id='l219' data-llen='4868:4891'>　失而頻巽是可吝也○三之才質本非能巽而上臨</span>
<span class='tline' id='l220' data-llen='4891:4914'>　之以巽承重剛而履剛勢不得行其志故頻失而頻</span>
<span class='tline' id='l221' data-llen='4914:4934'>　巽是其志窮困可吝之甚也<span class='krp-note'>並易/傳</span></span>
<span class='tline' id='l222' data-llen='4934:4957'>　横渠先生曰三處陽剛失巽之道乘剛而動頻吝所</span>
<span class='tline' id='l223' data-llen='4957:4984'><a onclick="displayPageImage('KR1a0139', 'WYG', '063-13a' );" name="063-13a" class="pb">[063-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4984:5007'>　宜志在比物故吝如復之六三志窮也<span class='krp-note'>易/説</span></span>
<span class='tline' id='l225' data-llen='5007:5030'>　　藍田吕氏曰復之六三陷衆隂之中而未逺於陽</span>
<span class='tline' id='l226' data-llen='5030:5053'>　　不得已而求復故致於頻復巽之九三以陽居陽</span>
<span class='tline' id='l227' data-llen='5053:5076'>　　主於髙亢而為六四隂柔之所乗不得已而卑巽</span>
<span class='tline' id='l228' data-llen='5076:5096'>　　故至於頻巽志窮而巽勢不得已吝道也</span>
<span class='tline' id='l229' data-llen='5096:5119'>　　白雲郭氏曰過於剛而不中是以或巽或失所謂</span>
<span class='tline' id='l230' data-llen='5119:5142'>　　既不能令又不受命者也非吝而何其志終不能</span>
<span class='tline' id='l231' data-llen='5142:5158'>　　以有行是以窮也<span class='krp-note'>易/説</span></span>
<span class='tline' id='l232' data-llen='5158:5185'><a onclick="displayPageImage('KR1a0139', 'WYG', '063-13b' );" name="063-13b" class="pb">[063-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5185:5208'>　　漢上朱氏曰頻水厓與復六三頻復之頻同兊水</span>
<span class='tline' id='l234' data-llen='5208:5231'>　　澤三水澤之際九三重剛不中在下體之上巽極</span>
<span class='tline' id='l235' data-llen='5231:5255'>　　而決躁不能巽者也將遂其剛亢歟則上臨之以巽</span>
<span class='tline' id='l236' data-llen='5255:5278'>　　四以柔相親九二之剛近而不相得將變而為柔</span>
<span class='tline' id='l237' data-llen='5278:5301'>　　歟則安其所處憚於改過有吝之意然志已窮不</span>
<span class='tline' id='l238' data-llen='5301:5324'>　　得已而巽猶人行至於水之厓欲前得乎故曰頻</span>
<span class='tline' id='l239' data-llen='5324:5349'>　　巽之吝志窮也易傳曰雖欲不巽得乎哉<span class='krp-note'>易/傳</span></span>
<span class='tline' id='l240' data-llen='5349:5372'>　　新安朱氏曰過剛不中居下之上非能巽者勉為</span>
<span class='tline' id='l241' data-llen='5372:5399'><a onclick="displayPageImage('KR1a0139', 'WYG', '063-14a' );" name="063-14a" class="pb">[063-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5399:5420'>　　屢失吝之道也故其象占如此<span class='krp-note'>本/義</span></span>
<span class='tline' id='l243' data-llen='5420:5439'>六四悔亡田獲三品象曰田獲三品有功也</span>
<span class='tline' id='l244' data-llen='5439:5462'>　伊川先生曰隂柔无援而承乗皆剛宜有悔也而四</span>
<span class='tline' id='l245' data-llen='5462:5485'>　以隂居隂得巽之正在上體之下居上而能下也居</span>
<span class='tline' id='l246' data-llen='5485:5508'>　上之下巽於上也以巽臨下巽於下也善處如此故</span>
<span class='tline' id='l247' data-llen='5508:5531'>　得悔亡所以得悔亡以如田之獲三品也田獲三品</span>
<span class='tline' id='l248' data-llen='5531:5554'>　及於上下也田獵之獲分三品一為乾豆一供賔客</span>
<span class='tline' id='l249' data-llen='5554:5577'>　與充庖一頒徒御四能巽於上下之陽如田之獲三</span>
<span class='tline' id='l250' data-llen='5577:5604'><a onclick="displayPageImage('KR1a0139', 'WYG', '063-14b' );" name="063-14b" class="pb">[063-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5604:5627'>　品謂遍及上下也四之地本有悔以處之至善故悔</span>
<span class='tline' id='l252' data-llen='5627:5655'>　<span class='krp-note'>一无/悔字</span>亡而復有功天下之事茍善處則悔或可以為</span>
<span class='tline' id='l253' data-llen='5655:5678'>　功也○巽於上下如田之獲三品而遍及上下成巽</span>
<span class='tline' id='l254' data-llen='5678:5690'>　之功也<span class='krp-note'>並易/傳</span></span>
<span class='tline' id='l255' data-llen='5690:5713'>　横渠先生曰柔順之徳以居隂位雖或乗剛悔終可</span>
<span class='tline' id='l256' data-llen='5713:5736'>　亡近比於五不為諂妄而又二三并為所獲不私其</span>
<span class='tline' id='l257' data-llen='5736:5759'>　累而樂為己用田獲之類也使三陽見獲四之功也</span>
<span class='tline' id='l258' data-llen='5759:5767'>　<span class='krp-note'>易/説</span></span>
<span class='tline' id='l259' data-llen='5767:5794'><a onclick="displayPageImage('KR1a0139', 'WYG', '063-15a' );" name="063-15a" class="pb">[063-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5794:5817'>　　藍田吕氏曰六四乗剛宜悔而以隂居隂上承九</span>
<span class='tline' id='l261' data-llen='5817:5834'>　　五能全巽道非特悔亡所獲亦多</span>
<span class='tline' id='l262' data-llen='5834:5857'>　　白雲郭氏曰六四近君志決於進无初六之疑既</span>
<span class='tline' id='l263' data-llen='5857:5880'>　　无羣疑則悔亡矣是以有田獲三品之功也六四</span>
<span class='tline' id='l264' data-llen='5880:5903'>　　至柔不當有田獲之功而此以順乎剛故得之由</span>
<span class='tline' id='l265' data-llen='5903:5926'>　　是觀之則剛以巽而无太過柔以巽而无不及則</span>
<span class='tline' id='l266' data-llen='5926:5949'>　　巽之為道豈柔弱畏懦之義哉是其可與有行也</span>
<span class='tline' id='l267' data-llen='5949:5958'>　　<span class='krp-note'>易/説</span></span>
<span class='tline' id='l268' data-llen='5958:5985'><a onclick="displayPageImage('KR1a0139', 'WYG', '063-15b' );" name="063-15b" class="pb">[063-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5985:6008'>　　漢上朱氏曰四无應乗承皆剛宜有悔四本遯之</span>
<span class='tline' id='l270' data-llen='6008:6031'>　　六二自二之四一變訟二變巽二田也艮為手柔</span>
<span class='tline' id='l271' data-llen='6031:6054'>　　道上行之四得位處二陽之際上巽於五下巽於</span>
<span class='tline' id='l272' data-llen='6054:6077'>　　三三爻皆正而相得故田獲三品古之田者上殺</span>
<span class='tline' id='l273' data-llen='6077:6100'>　　中殺下殺為三品三品則徧及於上下兊有刑殺</span>
<span class='tline' id='l274' data-llen='6100:6123'>　　之意而又伏艮為黔喙之屬巽為雞離為雉為三</span>
<span class='tline' id='l275' data-llen='6123:6148'>　　品以巽事上臨下上下與之巽而有功雖无應也乘承</span>
<span class='tline' id='l276' data-llen='6148:6171'>　　皆剛也其悔亡矣故曰有功也易傳曰天下之事</span>
<span class='tline' id='l277' data-llen='6171:6198'><a onclick="displayPageImage('KR1a0139', 'WYG', '063-16a' );" name="063-16a" class="pb">[063-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6198:6217'>　　茍善處則悔可以有功矣<span class='krp-note'>易/傳</span></span>
<span class='tline' id='l279' data-llen='6217:6240'>　　新安朱氏曰隂柔无應乘承皆剛宜有悔也而以</span>
<span class='tline' id='l280' data-llen='6240:6263'>　　隂居隂處上之下故得悔亡而又為卜田之吉占</span>
<span class='tline' id='l281' data-llen='6263:6288'>　　也三品者一為乾豆一為賔客一以充庖<span class='krp-note'>本/義</span></span>
<span class='tline' id='l282' data-llen='6288:6311'>九五貞吉悔亡无不利无初有終先庚三日後庚三曰</span>
<span class='tline' id='l283' data-llen='6311:6324'>吉象曰九五之吉位正中也</span>
<span class='tline' id='l284' data-llen='6324:6347'>　明道先生曰先甲三日以窮其所以然而處其事後</span>
<span class='tline' id='l285' data-llen='6347:6370'>　甲三日以究其將然而為之防甲者事之始也庚者</span>
<span class='tline' id='l286' data-llen='6370:6397'><a onclick="displayPageImage('KR1a0139', 'WYG', '063-16b' );" name="063-16b" class="pb">[063-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6397:6420'>　有所革也自甲至於戊巳春夏生物之氣已備庚者</span>
<span class='tline' id='l288' data-llen='6420:6445'>　秋冬成物之氣也故有所革别一般氣<span class='krp-note'>劉絢/師訓</span></span>
<span class='tline' id='l289' data-llen='6445:6468'>　伊川先生曰五居尊位為巽之主命令之所出也處</span>
<span class='tline' id='l290' data-llen='6468:6491'>　得中正盡巽之善然巽者柔順之道所利在貞非五</span>
<span class='tline' id='l291' data-llen='6491:6514'>　之不足在巽當戒也既貞則吉而悔亡无所不利貞</span>
<span class='tline' id='l292' data-llen='6514:6537'>　正中也處巽出令皆以中正為吉柔巽而不貞則有</span>
<span class='tline' id='l293' data-llen='6537:6560'>　悔安能无所不利也命令之出有所變更也无初始</span>
<span class='tline' id='l294' data-llen='6560:6583'>　未善也有終更之使善也若已善則何用命也何用</span>
<span class='tline' id='l295' data-llen='6583:6610'><a onclick="displayPageImage('KR1a0139', 'WYG', '063-17a' );" name="063-17a" class="pb">[063-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6610:6637'>　更也先庚三日後庚三日吉出命更改<span class='krp-note'>一作/故</span>之道當</span>
<span class='tline' id='l297' data-llen='6637:6660'>　如是也甲者事之端也庚者變更之始也十干戊巳</span>
<span class='tline' id='l298' data-llen='6660:6683'>　為中過中則變故謂之庚事之改更當原始要終如</span>
<span class='tline' id='l299' data-llen='6683:6706'>　先甲後甲之義如是則吉也解在蠱卦○九五之吉</span>
<span class='tline' id='l300' data-llen='6706:6729'>　以處正中也得正中之道則吉而其悔亡也正中謂</span>
<span class='tline' id='l301' data-llen='6729:6758'>　不過无不及<span class='krp-note'>一作无/過不及</span>正得其中也處柔巽與出命令</span>
<span class='tline' id='l302' data-llen='6758:6777'>　惟得中為善失中則悔也<span class='krp-note'>並易/傳</span></span>
<span class='tline' id='l303' data-llen='6777:6800'>　横渠先生曰解見蠱卦志不以正則將有悔先庚三</span>
<span class='tline' id='l304' data-llen='6800:6827'><a onclick="displayPageImage('KR1a0139', 'WYG', '063-17b' );" name="063-17b" class="pb">[063-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6827:6850'>　日讓始也後庚三日存終也雖體陽居尊无應於下</span>
<span class='tline' id='l306' data-llen='6850:6873'>　故不可為事之唱乃吉不著於繇辭者巽非憂患之</span>
<span class='tline' id='l307' data-llen='6873:6884'>　時故也<span class='krp-note'>易/説</span></span>
<span class='tline' id='l308' data-llen='6884:6907'>　　白雲郭氏曰剛以巽而後貞吉柔以巽而後有功</span>
<span class='tline' id='l309' data-llen='6907:6930'>　　貞吉則无太過有功則无不及是以四五皆得巽</span>
<span class='tline' id='l310' data-llen='6930:6953'>　　道而悔亡也九五居尊中正為巽之主固守是道</span>
<span class='tline' id='l311' data-llen='6953:6976'>　　吉无不利猶曰无初有終者巽之為象以柔而用</span>
<span class='tline' id='l312' data-llen='6976:6999'>　　剛也惟以柔故有初六進退之疑惟用剛故有九</span>
<span class='tline' id='l313' data-llen='6999:7026'><a onclick="displayPageImage('KR1a0139', 'WYG', '063-18a' );" name="063-18a" class="pb">[063-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7026:7049'>　　五正中之吉是為无初有終也先庚三日後庚三</span>
<span class='tline' id='l315' data-llen='7049:7072'>　　日吉者九五人君之位也出命人君之所先也慎</span>
<span class='tline' id='l316' data-llen='7072:7095'>　　乃出令君人之道也故必先後三日而申命之夫</span>
<span class='tline' id='l317' data-llen='7095:7118'>　　上有巽入之道下有巽順之義風行草偃莫易於</span>
<span class='tline' id='l318' data-llen='7118:7141'>　　斯時猶且先後三日而申命之者慎之至也慎之</span>
<span class='tline' id='l319' data-llen='7141:7164'>　　至者令出惟行弗惟反故也命令之出有必可行</span>
<span class='tline' id='l320' data-llen='7164:7187'>　　之善而无不可行復反之失是以吉也上曰貞吉</span>
<span class='tline' id='l321' data-llen='7187:7210'>　　九五之吉也下曰吉盖命令以是為吉也庚即命</span>
<span class='tline' id='l322' data-llen='7210:7237'><a onclick="displayPageImage('KR1a0139', 'WYG', '063-18b' );" name="063-18b" class="pb">[063-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7237:7260'>　　令也先庚謂未出令之前己申命後庚謂出令之</span>
<span class='tline' id='l324' data-llen='7260:7283'>　　後三日而後行事也伊川曰甲者事之始也庚者</span>
<span class='tline' id='l325' data-llen='7283:7297'>　　變更之始也<span class='krp-note'>易/説</span></span>
<span class='tline' id='l326' data-llen='7297:7320'>　　漢上朱氏曰九五君位而正中巽為號令有申命</span>
<span class='tline' id='l327' data-llen='7320:7343'>　　之象故舉全卦以盡一爻之義五无應宜有悔正</span>
<span class='tline' id='l328' data-llen='7343:7366'>　　故悔亡動則二應之二五皆正故无不利初二不</span>
<span class='tline' id='l329' data-llen='7366:7389'>　　正始未善也五正善而有終也无初故申命申命</span>
<span class='tline' id='l330' data-llen='7389:7412'>　　則有終初未善也故巽以命之先庚三日變家人</span>
<span class='tline' id='l331' data-llen='7412:7439'><a onclick="displayPageImage('KR1a0139', 'WYG', '063-19a' );" name="063-19a" class="pb">[063-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7439:7462'>　　變益之時也下三爻震震納庚離為日先於此庚</span>
<span class='tline' id='l333' data-llen='7462:7485'>　　之使善也後庚三日變噬嗑變震之時也震納庚</span>
<span class='tline' id='l334' data-llen='7485:7508'>　　離為日後於此庚之慮其未盡善也先庚後庚主</span>
<span class='tline' id='l335' data-llen='7508:7531'>　　於中正也十日之次以戊巳為中過中則變故庚</span>
<span class='tline' id='l336' data-llen='7531:7554'>　　謂之更更而正中正則吉此九五之所以吉歟蠱</span>
<span class='tline' id='l337' data-llen='7554:7577'>　　卦六五柔故為蠱巽九五剛乃有更變之善更天</span>
<span class='tline' id='l338' data-llen='7577:7604'>　　下之弊其惟剛中乎<span class='krp-note'>易/傳</span>○又曰巽九五貞吉悔亡</span>
<span class='tline' id='l339' data-llen='7604:7627'>　　无不利无初有終先庚三日吉虞曰震庚也謂變</span>
<span class='tline' id='l340' data-llen='7627:7654'><a onclick="displayPageImage('KR1a0139', 'WYG', '063-19b' );" name="063-19b" class="pb">[063-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7654:7677'>　　初至二成離至三成震震主庚離為日震三爻在</span>
<span class='tline' id='l342' data-llen='7677:7700'>　　前故先庚三日謂益時也動四至五成離終上成</span>
<span class='tline' id='l343' data-llen='7700:7723'>　　震震三爻在後故後庚三日也巽初失正終變成</span>
<span class='tline' id='l344' data-llen='7723:7746'>　　震得位故无初有終吉震兊為蕃鮮白為巽也巽</span>
<span class='tline' id='l345' data-llen='7746:7769'>　　究為躁卦謂震也又曰乾成於甲坤成於庚隂陽</span>
<span class='tline' id='l346' data-llen='7769:7796'>　　天地之終始故經舉甲庚於蠱彖巽五也<span class='krp-note'>震庚/固説</span></span>
<span class='tline' id='l347' data-llen='7796:7819'>　　新安朱氏曰九五剛健中正而居巽體故有悔以</span>
<span class='tline' id='l348' data-llen='7819:7842'>　　有貞而吉也故得亡其悔而无不利有悔是无初</span>
<span class='tline' id='l349' data-llen='7842:7869'><a onclick="displayPageImage('KR1a0139', 'WYG', '063-20a' );" name="063-20a" class="pb">[063-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7869:7892'>　　也亡之是有終也庚更也事之變也先庚三日丁</span>
<span class='tline' id='l351' data-llen='7892:7915'>　　也後庚三日癸也丁所以丁寧於其變之前癸所</span>
<span class='tline' id='l352' data-llen='7915:7938'>　　以揆度於其變之後有所變更而得此占者如是</span>
<span class='tline' id='l353' data-llen='7938:7965'>　　則吉也<span class='krp-note'>本/義</span>○无初有終也彷彿是伊川説始未善</span>
<span class='tline' id='l354' data-llen='7965:7988'>　　是无初更之而善是有終自貞吉悔亡以下都是</span>
<span class='tline' id='l355' data-llen='7988:8011'>　　這一箇意思一如坤卦先迷後得以下都只是一</span>
<span class='tline' id='l356' data-llen='8011:8038'>　　箇意○先庚後庚是説那後面變了底一截<span class='krp-note'>並語/録</span></span>
<span class='tline' id='l357' data-llen='8038:8061'>上九巽在牀下喪其資斧貞凶象曰巽在牀下上窮也</span>
<span class='tline' id='l358' data-llen='8061:8088'><a onclick="displayPageImage('KR1a0139', 'WYG', '063-20b' );" name="063-20b" class="pb">[063-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8088:8098'>喪其資斧正乎凶也</span>
<span class='tline' id='l360' data-llen='8098:8121'>　伊川先生曰牀人所安也在牀下過所安之義也九</span>
<span class='tline' id='l361' data-llen='8121:8149'>　居巽之極過於巽者<span class='krp-note'>一无/者字</span>也資所有也斧以斷也陽</span>
<span class='tline' id='l362' data-llen='8149:8172'>　剛本有斷以過巽而失其剛斷失其所有喪資斧也</span>
<span class='tline' id='l363' data-llen='8172:8195'>　居上而過巽至於自失在正道為凶也○巽在牀下</span>
<span class='tline' id='l364' data-llen='8195:8218'>　過於巽也處卦之上巽至於窮極也居上而過極於</span>
<span class='tline' id='l365' data-llen='8218:8241'>　巽至於自失得為正乎乃凶道也巽本善行故疑之</span>
<span class='tline' id='l366' data-llen='8241:8262'>　曰得為正乎復斷之曰乃凶也<span class='krp-note'>並易/傳</span></span>
<span class='tline' id='l367' data-llen='8262:8289'><a onclick="displayPageImage('KR1a0139', 'WYG', '063-21a' );" name="063-21a" class="pb">[063-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8289:8312'>　横渠先生曰柔巽過極難為之下物不為用故曰喪</span>
<span class='tline' id='l369' data-llen='8312:8332'>　其資斧凶資斧尚喪餘用殫矣<span class='krp-note'>易/説</span></span>
<span class='tline' id='l370' data-llen='8332:8355'>　　藍田吕氏曰上九處巽之窮以陽居亢位之地其</span>
<span class='tline' id='l371' data-llen='8355:8378'>　　巽己甚與九二同故巽在牀下窮矣其所養失其</span>
<span class='tline' id='l372' data-llen='8378:8401'>　　備用失其利守是不變正入於凶故曰喪其資斧</span>
<span class='tline' id='l373' data-llen='8401:8407'>　　正凶</span>
<span class='tline' id='l374' data-llen='8407:8430'>　　白雲郭氏曰九二有為之臣也以巽用剛者也上</span>
<span class='tline' id='l375' data-llen='8430:8453'>　　九巽之極者也巽極不知變而欲同九二之道則</span>
<span class='tline' id='l376' data-llen='8453:8480'><a onclick="displayPageImage('KR1a0139', 'WYG', '063-21b' );" name="063-21b" class="pb">[063-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8480:8503'>　　其過也甚矣過則失故喪其資斧貞凶也巽之道</span>
<span class='tline' id='l378' data-llen='8503:8526'>　　剛柔用之皆獲其利今喪其所資之利能无凶乎</span>
<span class='tline' id='l379' data-llen='8526:8549'>　　故巽在牀下无用於上窮之時喪其資斧殊乖悔</span>
<span class='tline' id='l380' data-llen='8549:8572'>　　亡之利彼以悔亡而吉則此以喪失正乎凶矣觀</span>
<span class='tline' id='l381' data-llen='8572:8595'>　　此則知謂之資斧者其行權之義乎是不可失者</span>
<span class='tline' id='l382' data-llen='8595:8605'>　　也<span class='krp-note'>易/説</span></span>
<span class='tline' id='l383' data-llen='8605:8628'>　　漢上朱氏曰上九以巽而居髙位處之不當窮則</span>
<span class='tline' id='l384' data-llen='8628:8651'>　　變而反下三以重剛乘之巽股變艮手有恐懼自</span>
<span class='tline' id='l385' data-llen='8651:8678'><a onclick="displayPageImage('KR1a0139', 'WYG', '063-22a' );" name="063-22a" class="pb">[063-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8678:8701'>　　失而蒲伏於牀下之象故曰巽在牀下離兊為蠃</span>
<span class='tline' id='l387' data-llen='8701:8724'>　　貝為資所以利也離為兵巽為木貫之為斧所以</span>
<span class='tline' id='l388' data-llen='8724:8747'>　　斷也上窮反三離見巽毁故曰喪其資斧喪其所</span>
<span class='tline' id='l389' data-llen='8747:8770'>　　以利則莫或愛之喪其所以斷則莫或畏之正乎</span>
<span class='tline' id='l390' data-llen='8770:8793'>　　凶矣上復位遇坎險正凶也魯自襄公三家分其</span>
<span class='tline' id='l391' data-llen='8793:8816'>　　民其君四世従之至昭公失國无所竄伏盖處上</span>
<span class='tline' id='l392' data-llen='8816:8839'>　　極巽盡亡其資斧乃正凶也方自失之初告之以</span>
<span class='tline' id='l393' data-llen='8839:8853'>　　凶詎肯信乎<span class='krp-note'>易/傳</span></span>
<span class='tline' id='l394' data-llen='8853:8880'><a onclick="displayPageImage('KR1a0139', 'WYG', '063-22b' );" name="063-22b" class="pb">[063-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8880:8903'>　　新安朱氏曰巽在牀下過於巽者也喪其資斧失</span>
<span class='tline' id='l396' data-llen='8903:8926'>　　所以斷也如是則雖貞亦凶矣居巽之極失其剛</span>
<span class='tline' id='l397' data-llen='8926:8953'>　　陽之徳故其象占如此正乎凶言必凶<span class='krp-note'>本/義</span>○資斧</span>
<span class='tline' id='l398' data-llen='8953:8976'>　　有做齎斧説底這資斧在巽上説也自分曉然而</span>
<span class='tline' id='l399' data-llen='8976:9001'>　　旅中亦豈可无備禦底物事次第這便是<span class='krp-note'>語/録</span></span>
<span class='tline' id='l400' data-llen='9001:9004'>　</span>
<span class='tline' id='l401' data-llen='9004:9007'>　</span>
<span class='tline' id='l402' data-llen='9007:9024'>　合訂刪補大易集義粹言卷六十一</span>
</p>
<p>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1c0011', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　毛詩名物解卷一</span><br/>
<span class='tline' id='l10' data-llen='200:220'>　　　　　　　　　　宋　蔡　卞　集解</span><br/>
<span class='tline' id='l11' data-llen='220:225'>　釋天</span><br/>
<span class='tline' id='l12' data-llen='225:243'>　　　月　　星　　電　　斗　　漢</span><br/>
<span class='tline' id='l13' data-llen='243:248'>　　月</span><br/>
<span class='tline' id='l14' data-llen='248:271'>說文曰太陰之精象形古文作　内象蟾桂之形故夕</span><br/>
<span class='tline' id='l15' data-llen='271:294'>從月半見而林罕以爲象其未有蟾桂之狀也釋名曰</span><br/>
<span class='tline' id='l16' data-llen='294:320'><a onclick="displayPageImage('KR1c0011', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='320:343'>月闕也言滿則復缺也朔月初之名也朔蘇也月死後</span><br/>
<span class='tline' id='l18' data-llen='343:366'>蘇生也晦月盡之名晦死也死爲灰月光盡似之也禮</span><br/>
<span class='tline' id='l19' data-llen='366:389'>曰大明生於東月生於西蓋朔而月出西序夕見莫也</span><br/>
<span class='tline' id='l20' data-llen='389:412'>故王者早見曰朝暮見曰夕義取諸此所謂朝夕放於</span><br/>
<span class='tline' id='l21' data-llen='412:435'>日月者也至望然後出於東方夕見尚書大傳以爲晦</span><br/>
<span class='tline' id='l22' data-llen='435:458'>而月見西方謂之朏朔而月見東方謂之朒蓋言異也</span><br/>
<span class='tline' id='l23' data-llen='458:481'>詩曰東方之日兮彼姝者子在我室兮在我室兮履我</span><br/>
<span class='tline' id='l24' data-llen='481:504'>即兮東方之月兮彼姝者子在我闥兮在我闥兮履我</span><br/>
<span class='tline' id='l25' data-llen='504:530'><a onclick="displayPageImage('KR1c0011', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='530:553'>發兮履禮也而日月之盛皆在東方故詩舉以刺襄而</span><br/>
<span class='tline' id='l27' data-llen='553:576'>言男女滛奔不能以禮化也蓋君無失道如東方之日</span><br/>
<span class='tline' id='l28' data-llen='576:599'>以禮即我故彼姝者子在我室兮也臣無失道如東方</span><br/>
<span class='tline' id='l29' data-llen='599:622'>之月以禮發我故彼姝者子在我闥兮也詩曰如日之</span><br/>
<span class='tline' id='l30' data-llen='622:645'>升如月之恒恒上弦也字或作絙蓋冝以絙爲正升言</span><br/>
<span class='tline' id='l31' data-llen='645:668'>有隆而無降恒言有盈而無虧也書曰哉生明又曰哉</span><br/>
<span class='tline' id='l32' data-llen='668:691'>生魄說者以謂朔後月明生而魄死望後月明死而魄</span><br/>
<span class='tline' id='l33' data-llen='691:714'>生故書以朏望生明生魄紀月甲子紀日也楊子曰未</span><br/>
<span class='tline' id='l34' data-llen='714:740'><a onclick="displayPageImage('KR1c0011', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='740:763'>望則載魄於西既望則終魄於東其遡於日乎此言士</span><br/>
<span class='tline' id='l36' data-llen='763:786'>之或貴或賤或肆或拘其在上與之如何而已風俗通</span><br/>
<span class='tline' id='l37' data-llen='786:809'>曰吳牛望月而喘言使之苦於日矣是故見月而喘蓋</span><br/>
<span class='tline' id='l38' data-llen='809:832'>傷禽驚於虛疲牛望而喘物之憚怯見似而驚有如此</span><br/>
<span class='tline' id='l39' data-llen='832:855'>者屈子曰懲於羮者吹韲此之謂也舊說積陽之氣生</span><br/>
<span class='tline' id='l40' data-llen='855:878'>火火氣之精爲日積隂之氣生水水氣之精爲月故陽</span><br/>
<span class='tline' id='l41' data-llen='878:901'>燧取火於日方諸取水於月易曰離爲日坎爲月其以</span><br/>
<span class='tline' id='l42' data-llen='901:905'>此乎</span><br/>
<span class='tline' id='l43' data-llen='905:931'><a onclick="displayPageImage('KR1c0011', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='931:936'>　　星</span><br/>
<span class='tline' id='l45' data-llen='936:959'>三五厯曰星者元氣之精蓋積氣之中有光耀者也星</span><br/>
<span class='tline' id='l46' data-llen='959:982'>精也月魄也雲魂也釋名曰祭雨曰升祭星曰布升取</span><br/>
<span class='tline' id='l47' data-llen='982:1005'>其氣之升也布取其象之布也書曰卿士惟月庶人惟</span><br/>
<span class='tline' id='l48' data-llen='1005:1028'>星言卿士之證月是也庶人之證星是也月之好惡從</span><br/>
<span class='tline' id='l49' data-llen='1028:1052'>星而已故月之從星則以風雨詩曰月離于畢俾霶𩃱</span><br/>
<span class='tline' id='l50' data-llen='1052:1075'>矣此之謂也蓋役久病於外則天下幸亂卿士下比於</span><br/>
<span class='tline' id='l51' data-llen='1075:1098'>民莫肯念難適能使難滋大而已故是詩取譬如此詩</span><br/>
<span class='tline' id='l52' data-llen='1098:1124'><a onclick="displayPageImage('KR1c0011', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1124:1147'>曰嘒彼小星三五在東衆無知者三心五噣四時更見</span><br/>
<span class='tline' id='l54' data-llen='1147:1170'>日月夫婦之象也則三星以況姪娣而小星當賤妾矣</span><br/>
<span class='tline' id='l55' data-llen='1170:1193'>蓋諸侯一娶九女姪娣與嬪而八故詩正以三五況之</span><br/>
<span class='tline' id='l56' data-llen='1193:1216'>三心以春見於東方最先見者五噣以冬見於東方最</span><br/>
<span class='tline' id='l57' data-llen='1216:1239'>後見者賤妾之進御於君也猶之小星随此三五先後</span><br/>
<span class='tline' id='l58' data-llen='1239:1262'>更見於天不見陵掩則以夫人之惠下故也然進御之</span><br/>
<span class='tline' id='l59' data-llen='1262:1285'>法姪娣兩兩當夕故詩又以參昴況之參昴二星也而</span><br/>
<span class='tline' id='l60' data-llen='1285:1308'>又皆西方之星其在於東則以夕並見而小星随焉夫</span><br/>
<span class='tline' id='l61' data-llen='1308:1334'><a onclick="displayPageImage('KR1c0011', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1334:1357'>月也大星也小星也各以其分夜見於天則夫人惠及</span><br/>
<span class='tline' id='l63' data-llen='1357:1380'>賤妾豈特人事而已哉堯典春曰日中星鳥夏曰日永</span><br/>
<span class='tline' id='l64' data-llen='1380:1403'>星火秋曰宵中星虛冬曰日短星昴或言星鳥或言星</span><br/>
<span class='tline' id='l65' data-llen='1403:1426'>火或言星虚或言星昴相備也蓋聖人南面視四星之</span><br/>
<span class='tline' id='l66' data-llen='1426:1449'>中言星鳥則以見四星之形也言星火則以見四星之</span><br/>
<span class='tline' id='l67' data-llen='1449:1472'>次也先儒以爲四方七宿各成一形東方成龍西方成</span><br/>
<span class='tline' id='l68' data-llen='1472:1495'>虎前成鳥形後成龜形所謂在天成象在地成形是也</span><br/>
<span class='tline' id='l69' data-llen='1495:1520'>傳曰龜與蛇交謂之𤣥武則𤣥武七星室壁具龜蛇之</span><br/>
<span class='tline' id='l70' data-llen='1520:1546'><a onclick="displayPageImage('KR1c0011', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1546:1569'>形不得獨成龜形而已以今垂象考之虛危前以象蛇</span><br/>
<span class='tline' id='l72' data-llen='1569:1592'>室壁象龜梓慎所謂宋鄭其飢乎今蛇乘龍是也蛇蓋</span><br/>
<span class='tline' id='l73' data-llen='1592:1615'>虚危之星考工記曰龍旂丸斿以象大火也鳥旟七斿</span><br/>
<span class='tline' id='l74' data-llen='1615:1638'>以象鶉火也熊旗六斿以象伐也龜蛇四斿以象營室</span><br/>
<span class='tline' id='l75' data-llen='1638:1662'>也四斿變言龜蛇亦以𤣥朔道之所在龜蛇相成異乎</span><br/>
<span class='tline' id='l76' data-llen='1662:1685'>三方不可謂之龜旐故也爾雅曰氐天根也國語曰天</span><br/>
<span class='tline' id='l77' data-llen='1685:1708'>根見而水涸本見而草木節解駟見而隕霜火見而清</span><br/>
<span class='tline' id='l78' data-llen='1708:1731'>風戒寒天根亢也本氐也駟房也火心也爾雅曰營室</span><br/>
<span class='tline' id='l79' data-llen='1731:1757'><a onclick="displayPageImage('KR1c0011', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1757:1780'>謂之定傳曰營室之中土功其始說以爲定昏見而中</span><br/>
<span class='tline' id='l81' data-llen='1780:1803'>然後可以營建宫室故亦謂之營室詩曰定之方中作</span><br/>
<span class='tline' id='l82' data-llen='1803:1826'>于楚宫揆之以日作于楚室是也傳曰度日出入以知</span><br/>
<span class='tline' id='l83' data-llen='1826:1849'>東西南視定北準極以正南北謂之營室又非定取其</span><br/>
<span class='tline' id='l84' data-llen='1849:1872'>時而已禮運曰日星以爲紀故事可列也蓋以爲龍見</span><br/>
<span class='tline' id='l85' data-llen='1872:1893'>而雩水昏見而栽若此之類所謂日星爲紀者也</span><br/>
<span class='tline' id='l86' data-llen='1893:1898'>　　電</span><br/>
<span class='tline' id='l87' data-llen='1898:1921'>隂陽激耀與雷同氣發而爲光者也雷從回電從申隂</span><br/>
<span class='tline' id='l88' data-llen='1921:1947'><a onclick="displayPageImage('KR1c0011', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1947:1970'>陽以回薄而成雷以申洩而成電故也或曰雷出天氣</span><br/>
<span class='tline' id='l90' data-llen='1970:1993'>電出地氣故電從坤者管子所謂天冬雷地冬霆是也</span><br/>
<span class='tline' id='l91' data-llen='1993:2016'>記曰地載神氣神氣風霆風霆流形言萬物以風霆流</span><br/>
<span class='tline' id='l92' data-llen='2016:2039'>形而風霆出於地中神氣也說卦曰離爲雷電火屬也</span><br/>
<span class='tline' id='l93' data-llen='2039:2062'>蓋隂陽暴格分争激射有火生焉其光爲電其聲爲雷</span><br/>
<span class='tline' id='l94' data-llen='2062:2085'>今鐵石相擊則星火燒石損井則雷又況天地大爐之</span><br/>
<span class='tline' id='l95' data-llen='2085:2108'>所薄動真火之所激射乎易曰雷電噬嗑又曰雷電皆</span><br/>
<span class='tline' id='l96' data-llen='2108:2131'>至豐雷電噬嗑言雷電合而章也按月令雷乃發聲後</span><br/>
<span class='tline' id='l97' data-llen='2131:2157'><a onclick="displayPageImage('KR1c0011', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2157:2180'>五日始電而今旱暵亦或電而不雷則電雷不必皆合</span><br/>
<span class='tline' id='l99' data-llen='2180:2203'>而章也故易雷電合而章然後爲噬嗑然雷電合而章</span><br/>
<span class='tline' id='l100' data-llen='2203:2226'>又不必皆至若今震雷與電俱起者所謂雷電皆至者</span><br/>
<span class='tline' id='l101' data-llen='2226:2249'>也故君子折獄致刑以象天之至威非特明罰勅法而</span><br/>
<span class='tline' id='l102' data-llen='2249:2272'>已詩燁燁震電不寧不令言變亂於上不安故常且非</span><br/>
<span class='tline' id='l103' data-llen='2272:2295'>所以號令萬物也董子曰太平之時雷不驚人號令啓</span><br/>
<span class='tline' id='l104' data-llen='2295:2312'>蟄而已矣電不眩目宣示光輝而已矣</span><br/>
<span class='tline' id='l105' data-llen='2312:2317'>　　斗</span><br/>
<span class='tline' id='l106' data-llen='2317:2343'><a onclick="displayPageImage('KR1c0011', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2343:2366'>北斗七星輔一星一至四爲魁五至七爲杓所以運量</span><br/>
<span class='tline' id='l108' data-llen='2366:2389'>萬物莊子所謂維斗得之終古不忒者也斗有環域太</span><br/>
<span class='tline' id='l109' data-llen='2389:2413'>𤣥曰斗一南而萬物盈斗一北而萬物虛言物豐於纁</span><br/>
<span class='tline' id='l110' data-llen='2413:2437'>夏耗於𤣥冬随斗轉徙而已鶡冠子曰斗運於上事立</span><br/>
<span class='tline' id='l111' data-llen='2437:2460'>於下斗指一方四寒俱威此之謂也易曰豐其蔀日中</span><br/>
<span class='tline' id='l112' data-llen='2460:2483'>見斗又曰豐其沛日中見沬沬蓋星之激者蒒之輔星</span><br/>
<span class='tline' id='l113' data-llen='2483:2506'>理或然也孔子曰豐其蔀位不當也日中見斗幽不明</span><br/>
<span class='tline' id='l114' data-llen='2506:2529'>也然則日中見斗尚非所宜日中見沬尤非所宜也蓋</span><br/>
<span class='tline' id='l115' data-llen='2529:2555'><a onclick="displayPageImage('KR1c0011', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2555:2578'>三應上非所宜應而應焉非所宜應而應焉此昏所以</span><br/>
<span class='tline' id='l117' data-llen='2578:2601'>更出於四也詩曰曽孫維主酒醴維濡酌以大斗以祈</span><br/>
<span class='tline' id='l118' data-llen='2601:2624'>黄耉罍取象於雷斗取象於斗燕禮曰王燕則宰夫爲</span><br/>
<span class='tline' id='l119' data-llen='2624:2647'>獻主臣莫敢與君亢禮今此曽孫維主更以大斗酬之</span><br/>
<span class='tline' id='l120' data-llen='2647:2670'>則以尊事黄耉非禮之正也非禮之正則亦所以爲厚</span><br/>
<span class='tline' id='l121' data-llen='2670:2693'>也郊特牲曰郊之祭也大報天而主日主日則明王者</span><br/>
<span class='tline' id='l122' data-llen='2693:2706'>不敢主天與膳夫燕主同義</span><br/>
<span class='tline' id='l123' data-llen='2706:2711'>　　漢</span><br/>
<span class='tline' id='l124' data-llen='2711:2737'><a onclick="displayPageImage('KR1c0011', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2737:2760'>萬物之精上列爲星河精上爲天漢詩倬彼雲漢昭回</span><br/>
<span class='tline' id='l126' data-llen='2760:2783'>于天言水氣之在天爲雲水象之在天爲漢今皆倬然</span><br/>
<span class='tline' id='l127' data-llen='2783:2806'>昭明回摶於上則非雨之候也又曰瞻卬昊天有嘒其</span><br/>
<span class='tline' id='l128' data-llen='2806:2829'>星言旱乆繁星備見則尤非雨之候也且其正言昊天</span><br/>
<span class='tline' id='l129' data-llen='2829:2852'>則夏之時也以今觀之炎夏旱暵而熱則小星森而如</span><br/>
<span class='tline' id='l130' data-llen='2852:2875'>碁蓋星陽之精也陽盛而充則星稠於上其理然也詩</span><br/>
<span class='tline' id='l131' data-llen='2875:2898'>曰維天有漢監亦有光言有光而無明也蓋況幽王無</span><br/>
<span class='tline' id='l132' data-llen='2898:2921'>監察之實矣又曰跂彼織女終日七襄雖則七襄不成</span><br/>
<span class='tline' id='l133' data-llen='2921:2947'><a onclick="displayPageImage('KR1c0011', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2947:2970'>報章睆彼牽牛不以服箱東有啓明西有長庚織女則</span><br/>
<span class='tline' id='l135' data-llen='2970:2993'>以況其内牽牛則以況其外跂彼織女不成報章言有</span><br/>
<span class='tline' id='l136' data-llen='2993:3016'>織之名與象而已無成女事衣被之實也睆彼牽牛不</span><br/>
<span class='tline' id='l137' data-llen='3016:3039'>以服箱言有牽之名與象而已無成男事轉輸之實也</span><br/>
<span class='tline' id='l138' data-llen='3039:3062'>啓明則以況其左長庚則以況其右言王左右或當養</span><br/>
<span class='tline' id='l139' data-llen='3062:3085'>人以啓道王徳或當養人以庚續王事今皆有名位而</span><br/>
<span class='tline' id='l140' data-llen='3085:3108'>已無其實也又曰有捄天畢者所以助載鼎實則天漢</span><br/>
<span class='tline' id='l141' data-llen='3108:3131'>言幽王哲不足以照察天畢言幽王惠不足以化養亦</span><br/>
<span class='tline' id='l142' data-llen='3131:3157'><a onclick="displayPageImage('KR1c0011', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3157:3180'>皆有名位而已無其實也星皆在天而天漢天畢獨言</span><br/>
<span class='tline' id='l144' data-llen='3180:3203'>天則以況王故也又曰維南有箕不可以簸揚維北有</span><br/>
<span class='tline' id='l145' data-llen='3203:3226'>斗不可以挹酒漿維南有箕載翕其舌維北有斗西柄</span><br/>
<span class='tline' id='l146' data-llen='3226:3249'>之揭斗南斗也聖人南面視四星之中以箕在南則斗</span><br/>
<span class='tline' id='l147' data-llen='3249:3272'>在北矣箕則以況其前斗則以況其後不可以簸揚言</span><br/>
<span class='tline' id='l148' data-llen='3272:3295'>有箕之名而已於養人無簸揚之實也不可以挹酒漿</span><br/>
<span class='tline' id='l149' data-llen='3295:3318'>言有斗之名而已於養人無挹注之實也箕之用在舌</span><br/>
<span class='tline' id='l150' data-llen='3318:3341'>言翕則其形反矣斗之用在心言揭則其形覆矣此又</span><br/>
<span class='tline' id='l151' data-llen='3341:3367'><a onclick="displayPageImage('KR1c0011', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3367:3390'>言箕斗之將落而其象變也蓋二十八宿者經星舎於</span><br/>
<span class='tline' id='l153' data-llen='3390:3413'>天而不動者也至於向晨則天牽之而西没故北斗言</span><br/>
<span class='tline' id='l154' data-llen='3413:3436'>西柄之揭是詩於織女言不成報章則非不以也不成</span><br/>
<span class='tline' id='l155' data-llen='3436:3459'>而已矣牽牛言不以服箱則非不可也不以而已矣於</span><br/>
<span class='tline' id='l156' data-llen='3459:3482'>織女言跂猶有織之象也於牽牛言睆猶有牽之象也</span><br/>
<span class='tline' id='l157' data-llen='3482:3505'>至於箕斗不可以簸揚不可以挹酒漿其舌則言翕其</span><br/>
<span class='tline' id='l158' data-llen='3505:3528'>柄則言揭以眀幽王内外左右前後之臣其惡皆有加</span><br/>
<span class='tline' id='l159' data-llen='3528:3551'>而無已也天亦有光猶有光也載施其行則言天畢虛</span><br/>
<span class='tline' id='l160' data-llen='3551:3577'><a onclick="displayPageImage('KR1c0011', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3577:3600'>設於其位而已矣夫幽王之君臣皆有名位無照察化</span><br/>
<span class='tline' id='l162' data-llen='3600:3623'>養衣被轉輸啓道庚續簸揚挹注育人之實此東國之</span><br/>
<span class='tline' id='l163' data-llen='3623:3646'>所以困於役而傷於財也故其卒篇所陳如此夏小正</span><br/>
<span class='tline' id='l164' data-llen='3646:3656'>曰漢案戸正南北也</span><br/>
<span class='tline' id='l165' data-llen='3656:3659'>　</span><br/>
<span class='tline' id='l166' data-llen='3659:3662'>　</span><br/>
<span class='tline' id='l167' data-llen='3662:3665'>　</span><br/>
<span class='tline' id='l168' data-llen='3665:3675'>　毛詩名物解卷一</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1c0011', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　毛詩名物解卷九</span><br/>
<span class='tline' id='l10' data-llen='200:220'>　　　　　　　　　　宋　蔡　卞　集解</span><br/>
<span class='tline' id='l11' data-llen='220:225'>　釋獸</span><br/>
<span class='tline' id='l12' data-llen='225:246'>　　　麐　　兎　　鹿　　麝　　犀　　麈</span><br/>
<span class='tline' id='l13' data-llen='246:268'>　　　虎　　猱　　厖　　狼　　狐　　猲驕</span><br/>
<span class='tline' id='l14' data-llen='268:277'>　　　駮　　豵</span><br/>
<span class='tline' id='l15' data-llen='277:282'>　　麐</span><br/>
<span class='tline' id='l16' data-llen='282:308'><a onclick="displayPageImage('KR1c0011', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='308:332'>麐麒麐土畜也信至應禮以足至者也音中鍾吕行中規</span><br/>
<span class='tline' id='l18' data-llen='332:356'>矩不羣居不旅行不入䧟穽不罹羅網王者至仁則出角</span><br/>
<span class='tline' id='l19' data-llen='356:380'>端有肉示有武而不用不踐生草不食生物有愛吝之道</span><br/>
<span class='tline' id='l20' data-llen='380:404'>故麐從吝牡麒牝麐隂主吝嗇故有曰吝也詩曰麟之趾</span><br/>
<span class='tline' id='l21' data-llen='404:428'>之定之角始於趾終於角言徳以升進為美也易曰徳言</span><br/>
<span class='tline' id='l22' data-llen='428:452'>盛故是詩每況愈上爾雅曰麐似麕一角故西狩獲麟曰</span><br/>
<span class='tline' id='l23' data-llen='452:476'>有麕而角也或曰麐肉角鳯肉咮皆示有武而不用也傳</span><br/>
<span class='tline' id='l24' data-llen='476:500'>云麟似麒而無角案爾雅曰驨如馬一角不角者麒然則</span><br/>
<span class='tline' id='l25' data-llen='500:526'><a onclick="displayPageImage('KR1c0011', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='526:550'>麟從麒省不角故也或曰詩序以為皆信厚如麟趾之時</span><br/>
<span class='tline' id='l27' data-llen='550:573'>從吝以厚故也從其以信故也其信也其者指物之辭</span><br/>
<span class='tline' id='l28' data-llen='573:578'>　　兎</span><br/>
<span class='tline' id='l29' data-llen='578:601'>兎口有缺吐而生子故謂之兎吐也舊說兎者明月之</span><br/>
<span class='tline' id='l30' data-llen='601:624'>精視月而孕故楚辭曰顧兎在腹言顧兎在月之腹而</span><br/>
<span class='tline' id='l31' data-llen='624:647'>天下之兎望焉於是感氣禮云兎曰明視亦此意也蓋</span><br/>
<span class='tline' id='l32' data-llen='647:670'>咀嚼者九竅而胎生獨兎雌雄八竅故陶氏書云兎䑛</span><br/>
<span class='tline' id='l33' data-llen='670:693'>雄毫而孕五月而吐子而里俗又謂視顧兎而感氣故</span><br/>
<span class='tline' id='l34' data-llen='693:719'><a onclick="displayPageImage('KR1c0011', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='719:742'>卜秋月之明暗以知兎之多寡也今孔雀亦合蓋先儒</span><br/>
<span class='tline' id='l36' data-llen='742:765'>以孔雀聞雷而孕則兎雖䑛毫而其感孕以月理或然</span><br/>
<span class='tline' id='l37' data-llen='765:788'>也月缺也故其口缺詩曰肅肅兎罝施于中林蓋椓木</span><br/>
<span class='tline' id='l38' data-llen='788:811'>之丁丁以有所聞施于中逵以有所見施于中林則無</span><br/>
<span class='tline' id='l39' data-llen='811:834'>所聞無所見於是焉肅肅則好徳之至也故詩以此為</span><br/>
<span class='tline' id='l40' data-llen='834:857'>徳徐幹中論曰肅肅兎罝施于中林處獨之謂且先王</span><br/>
<span class='tline' id='l41' data-llen='857:880'>之化言格於蒭蕘行至於雉兎然後為博故是詩正言</span><br/>
<span class='tline' id='l42' data-llen='880:903'>兎罝而叙者以為莫不好徳也古今注曰兎口有缺尻</span><br/>
<span class='tline' id='l43' data-llen='903:929'><a onclick="displayPageImage('KR1c0011', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='929:952'>有九孔今尻於文從九蓋生於兎也内則曰兎去尻狐</span><br/>
<span class='tline' id='l45' data-llen='952:975'>去首蓋狐亦正丘首不忘本也說文無兎字以免為兎</span><br/>
<span class='tline' id='l46' data-llen='975:998'>兎生自口而出冝有留難而後免故字又通為免俗作</span><br/>
<span class='tline' id='l47' data-llen='998:1021'>兎非也今免身亦謂之分娩蓋物之産乳莫易於羊莫</span><br/>
<span class='tline' id='l48' data-llen='1021:1044'>難於兎故羊子曰逹免子曰嬎逹之為言羊也嬎之為</span><br/>
<span class='tline' id='l49' data-llen='1044:1067'>言兎也兎足前卑後倨其形俛又從免也冕字從免古</span><br/>
<span class='tline' id='l50' data-llen='1067:1090'>之說冕者以為位彌髙而志彌恭其以此乎内則曰姆</span><br/>
<span class='tline' id='l51' data-llen='1090:1111'>敎婉娩聽從蓋婉妻道娩母道聼婦道從姑道也</span><br/>
<span class='tline' id='l52' data-llen='1111:1137'><a onclick="displayPageImage('KR1c0011', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1137:1142'>　　鹿</span><br/>
<span class='tline' id='l54' data-llen='1142:1165'>字說曰鹿性警防相背而食以備人物之害蓋鹿羣居</span><br/>
<span class='tline' id='l55' data-llen='1165:1188'>善走者也分背而食則相呼羣居則環其角外向以備</span><br/>
<span class='tline' id='l56' data-llen='1188:1211'>物之害己故詩以況君臣之義而詩草蟲經曰鹿欲食</span><br/>
<span class='tline' id='l57' data-llen='1211:1234'>則皆鳴相召志不忌也蓋鹿愛其類發於天性周官曰</span><br/>
<span class='tline' id='l58' data-llen='1234:1257'>視朝則服皮弁正以鹿皮為之蓋取諸此詩曰王在靈</span><br/>
<span class='tline' id='l59' data-llen='1257:1280'>沼於牣魚躍王在靈囿麀鹿攸伏言人之與物異類則</span><br/>
<span class='tline' id='l60' data-llen='1280:1303'>魚見之深入鹿見之決驟今魚樂於沼鹿安於囿如此</span><br/>
<span class='tline' id='l61' data-llen='1303:1329'><a onclick="displayPageImage('KR1c0011', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1329:1352'>則以文王之德行於靈沼靈囿而有以及之故也小爾</span><br/>
<span class='tline' id='l63' data-llen='1352:1375'>雅曰鳥之所乳謂之巢雞雉所乳謂之窠兎之所息謂</span><br/>
<span class='tline' id='l64' data-llen='1375:1398'>之窟鹿之所息謂之場詩曰町疃鹿場言町疃之中無</span><br/>
<span class='tline' id='l65' data-llen='1398:1408'>人焉故鹿以為場也</span><br/>
<span class='tline' id='l66' data-llen='1408:1413'>　　麝</span><br/>
<span class='tline' id='l67' data-llen='1413:1436'>釋獸云麝父麕足如小鹿有香故文從鹿從射虎豹之</span><br/>
<span class='tline' id='l68' data-llen='1436:1459'>文來田麝之香來射則皮與臍為之累今商汝山中多</span><br/>
<span class='tline' id='l69' data-llen='1459:1485'>羣麝所遺糞常就一<span class='krp-note'>闕/</span>雖逺就食還走其地不敢遺跡</span><br/>
<span class='tline' id='l70' data-llen='1485:1511'><a onclick="displayPageImage('KR1c0011', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1511:1534'>他所慮人獲之人反以是從跡其所在必掩羣取之蓋</span><br/>
<span class='tline' id='l72' data-llen='1534:1557'>麝絶愛其香毎人所迫逐勢且急即自投髙巖舉爪剔</span><br/>
<span class='tline' id='l73' data-llen='1557:1580'>出其臍就縶且死猶拱四足保其臍吳筠猿賦以為麝</span><br/>
<span class='tline' id='l74' data-llen='1580:1603'>懐香以賈害狙伐巧以招射蓋謂是也陶氏云麝形似</span><br/>
<span class='tline' id='l75' data-llen='1603:1626'>鹿今俗謂之香麞常食柏葉故養生論云虱處頭而黒</span><br/>
<span class='tline' id='l76' data-llen='1626:1649'>麝食柏而香也又曰啗蛇今以蛇蛻裹之彌香夏月食</span><br/>
<span class='tline' id='l77' data-llen='1649:1672'>蛇多至寒香滿入春而臍内極痛即以爪剔出之置尿</span><br/>
<span class='tline' id='l78' data-llen='1672:1695'>溺之中皆有常處蓋象退牙犀退角麝退香皆輒藏覆</span><br/>
<span class='tline' id='l79' data-llen='1695:1721'><a onclick="displayPageImage('KR1c0011', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1721:1728'>知自珍其貨</span><br/>
<span class='tline' id='l81' data-llen='1728:1733'>　　犀</span><br/>
<span class='tline' id='l82' data-llen='1733:1756'>犀性絶躁似豕一管三孔毛大腹卑腳腳有蹄黒色三</span><br/>
<span class='tline' id='l83' data-llen='1756:1779'>角一在頂上一在額上一在鼻上在鼻者即食角者也</span><br/>
<span class='tline' id='l84' data-llen='1779:1802'>小而不□好食棘亦有一角者交州記曰犀有二角鼻</span><br/>
<span class='tline' id='l85' data-llen='1802:1825'>上角長額上角短或曰三角者水犀也二角者山犀也</span><br/>
<span class='tline' id='l86' data-llen='1825:1848'>在頂謂之頂犀在鼻謂之鼻犀犀有四輩其紋或如爛</span><br/>
<span class='tline' id='l87' data-llen='1848:1871'>椹或如狗鼻者上黔一犀無文螺犀文旋㹀犀文細牯</span><br/>
<span class='tline' id='l88' data-llen='1871:1897'><a onclick="displayPageImage('KR1c0011', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1897:1920'>犀文大而勻舊說犀之通天者惡影常飲濁水重霧厚</span><br/>
<span class='tline' id='l90' data-llen='1920:1943'>露不濡其裏白星徹端世云犀望星而入角即此也可</span><br/>
<span class='tline' id='l91' data-llen='1943:1966'>以破水駭雞蓋犀之美者有光故雞見影而驚其次角</span><br/>
<span class='tline' id='l92' data-llen='1966:1989'>理復有正插倒插正插者角腰已上通倒插者角腰已</span><br/>
<span class='tline' id='l93' data-llen='1989:2012'>下通亦以尖花小而根花大者謂之正插根花小而尖</span><br/>
<span class='tline' id='l94' data-llen='2012:2035'>花大者謂之倒插故南人以牙為白暗以犀為黒暗亦</span><br/>
<span class='tline' id='l95' data-llen='2035:2058'>難别也犀亦絶愛其角墮角埋之王粲游海賦羣犀代</span><br/>
<span class='tline' id='l96' data-llen='2058:2081'>角巨象解齒是也周官函人為甲犀甲七屬兕甲六屬</span><br/>
<span class='tline' id='l97' data-llen='2081:2107'><a onclick="displayPageImage('KR1c0011', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2107:2130'>蓋犀革甲差劣於兕七屬増一也或曰翡翠屑金人氣</span><br/>
<span class='tline' id='l99' data-llen='2130:2154'>粉犀犀最難𢷬惟鋸犀成小塊以極薄紙裹置懐中令</span><br/>
<span class='tline' id='l100' data-llen='2154:2178'>近肉以人氣蒸之候氣蒸潤乘熱投臼中急𢷬應手如</span><br/>
<span class='tline' id='l101' data-llen='2178:2181'>粉</span><br/>
<span class='tline' id='l102' data-llen='2181:2186'>　　麈</span><br/>
<span class='tline' id='l103' data-llen='2186:2209'>麈獸似鹿而大其尾辟塵以置蒨帛中能令歳久紅色</span><br/>
<span class='tline' id='l104' data-llen='2209:2232'>不涴又以拂氊不蠧蓋蠅㸃變白麈尾留紅而狐白貂</span><br/>
<span class='tline' id='l105' data-llen='2232:2255'>䑕之類燕見之則毛脫物有相制其異如此今麋鹿醜</span><br/>
<span class='tline' id='l106' data-llen='2255:2281'><a onclick="displayPageImage('KR1c0011', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2281:2304'>亦喜紅南人取之則衣䞓服而舞麋鹿注視不動因以</span><br/>
<span class='tline' id='l108' data-llen='2304:2327'>利刃刺之名苑曰鹿之大者曰麈羣鹿隨之皆視麈尾</span><br/>
<span class='tline' id='l109' data-llen='2327:2350'>所轉為凖於文主鹿為麈而古之談者揮焉良為是也</span><br/>
<span class='tline' id='l110' data-llen='2350:2373'>恩平郡譜曰沉牛謂之回沙牛謂之磨鹿謂之荒麈謂</span><br/>
<span class='tline' id='l111' data-llen='2373:2377'>之擢</span><br/>
<span class='tline' id='l112' data-llen='2377:2382'>　　虎</span><br/>
<span class='tline' id='l113' data-llen='2382:2405'>虎奮衝破又能劃地卜食蓋蛇蟠向壬鵲巢面歳燕伏</span><br/>
<span class='tline' id='l114' data-llen='2405:2428'>戊巳虎奮衝破此亦鳥獸之所以靈也兵法曰將門牙</span><br/>
<span class='tline' id='l115' data-llen='2428:2454'><a onclick="displayPageImage('KR1c0011', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2454:2477'>門常背建向破其以此歟類從曰虎行以爪坼地觀竒</span><br/>
<span class='tline' id='l117' data-llen='2477:2500'>偶者曰虎卜云簡兮曰執轡如組有力如虎組以言其</span><br/>
<span class='tline' id='l118' data-llen='2500:2523'>藝虎以言其勇常武曰厥進虎臣闞如虓虎蓋虎之自</span><br/>
<span class='tline' id='l119' data-llen='2523:2546'>怒虓然闞如虓虎則以言帥之勇發於忠毅非激而怒</span><br/>
<span class='tline' id='l120' data-llen='2546:2569'>之也何草不黄曰匪兕匪虎率彼曠野哀我征夫朝夕</span><br/>
<span class='tline' id='l121' data-llen='2569:2592'>不暇言兕抵觸虎摶噬先王驅而逺之則率彼曠野兕</span><br/>
<span class='tline' id='l122' data-llen='2592:2615'>虎之所宜今征夫如此則可哀矣爾雅曰熊虎醜其子</span><br/>
<span class='tline' id='l123' data-llen='2615:2638'>狗絶有力麙漢律曰捕虎一購錢三千其狗半之是也</span><br/>
<span class='tline' id='l124' data-llen='2638:2664'><a onclick="displayPageImage('KR1c0011', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2664:2687'>方言曰虎陳魏宋楚之間謂之李公江淮南海之間謂</span><br/>
<span class='tline' id='l126' data-llen='2687:2710'>之李耳注云虎食物值耳即止以觸其諱故然則仁人</span><br/>
<span class='tline' id='l127' data-llen='2710:2733'>之於親聞名心瞿見似目瞿豈自外至哉吳越春秋曰</span><br/>
<span class='tline' id='l128' data-llen='2733:2756'>虎之卑身將有以擊也蓋鳥之擊先髙獸之擊先卑舊</span><br/>
<span class='tline' id='l129' data-llen='2756:2779'>說虎威王夜方旦目精豆晝即漸大又云虎死必倚巖</span><br/>
<span class='tline' id='l130' data-llen='2779:2802'>壁淮南子曰虎之乳子不能摶噬者殺之為其墮武此</span><br/>
<span class='tline' id='l131' data-llen='2802:2813'>君子所以貴夫箕裘也</span><br/>
<span class='tline' id='l132' data-llen='2813:2818'>　　猱</span><br/>
<span class='tline' id='l133' data-llen='2818:2844'><a onclick="displayPageImage('KR1c0011', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2844:2867'>猱體柔而善猜者也猜者犬之性而猱善猜故從犬又</span><br/>
<span class='tline' id='l135' data-llen='2867:2890'>猜以入人者讒佞也其狗猱焉角弓論幽王之好讒佞</span><br/>
<span class='tline' id='l136' data-llen='2890:2903'>則曰無敎猱升木如塗塗附</span><br/>
<span class='tline' id='l137' data-llen='2903:2908'>　　厖</span><br/>
<span class='tline' id='l138' data-llen='2908:2931'>厖金獸也秋則得氣之正故天子於秋食之金為剛故</span><br/>
<span class='tline' id='l139' data-llen='2931:2954'>字從阜故畜之而能擾成豪則剛果而善相慝未成豪</span><br/>
<span class='tline' id='l140' data-llen='2954:2977'>則能吠而已能吠而大故謂之厖犬以牙為威者長喙</span><br/>
<span class='tline' id='l141' data-llen='2977:3000'>則所制者衆故謂之獫雖喙短亦足以揚而肆其力故</span><br/>
<span class='tline' id='l142' data-llen='3000:3026'><a onclick="displayPageImage('KR1c0011', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3026:3033'>謂之猲驕爾</span><br/>
<span class='tline' id='l144' data-llen='3033:3038'>　　狼</span><br/>
<span class='tline' id='l145' data-llen='3038:3061'>狼犬類而長者也剛則強而樂取故牝謂之貛柔則剛</span><br/>
<span class='tline' id='l146' data-llen='3061:3084'>而自守故牡謂之狼知進而不知退者也貛知剛知柔</span><br/>
<span class='tline' id='l147' data-llen='3084:3107'>者今狼也詩曰狼䟦其胡載㚄其尾言乎不逆而動也</span><br/>
<span class='tline' id='l148' data-llen='3107:3130'>夫胡䟦則可上而不可退退則觸尾尾㚄則可就而不</span><br/>
<span class='tline' id='l149' data-llen='3130:3153'>可進進則踢胡能委順以解之身逸而體全矣故㚄䟦</span><br/>
<span class='tline' id='l150' data-llen='3153:3176'>之難而不能害之謂狼讒巧之敗而不能失之之謂聖</span><br/>
<span class='tline' id='l151' data-llen='3176:3202'><a onclick="displayPageImage('KR1c0011', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3202:3207'>　　狐</span><br/>
<span class='tline' id='l153' data-llen='3207:3230'>狐性之不果於進者也人疑則衆乖而不附獸疑則羣</span><br/>
<span class='tline' id='l154' data-llen='3230:3253'>離而不親故謂之狐疑者好思而難其動也故狐貉之</span><br/>
<span class='tline' id='l155' data-llen='3253:3276'>厚以居而為逍遥服南山之詩曰南山崔崔雄狐綏綏</span><br/>
<span class='tline' id='l156' data-llen='3276:3299'>疑而不明也何草不黄曰有芃者狐率彼幽草君不明</span><br/>
<span class='tline' id='l157' data-llen='3299:3307'>而臣疑其上也</span><br/>
<span class='tline' id='l158' data-llen='3307:3313'>　　猲驕</span><br/>
<span class='tline' id='l159' data-llen='3313:3323'>犬短喙曷以為驕也</span><br/>
<span class='tline' id='l160' data-llen='3323:3349'><a onclick="displayPageImage('KR1c0011', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3349:3354'>　　駮</span><br/>
<span class='tline' id='l162' data-llen='3354:3377'>駮類馬駮食虎虎食馬凡類已也而能除己害者在所</span><br/>
<span class='tline' id='l163' data-llen='3377:3381'>交也</span><br/>
<span class='tline' id='l164' data-llen='3381:3386'>　　豵</span><br/>
<span class='tline' id='l165' data-llen='3386:3409'>豕俯而聼有軄者如之生一曰特猶之正也生二曰師</span><br/>
<span class='tline' id='l166' data-llen='3409:3428'>猶之師也生三曰豵猶之師帥而從之者也</span><br/>
<span class='tline' id='l167' data-llen='3428:3431'>　</span><br/>
<span class='tline' id='l168' data-llen='3431:3441'>　毛詩名物解卷九</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1c0011', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　毛詩名物解卷十</span><br/>
<span class='tline' id='l10' data-llen='200:219'>　　　　　　　　　宋　蔡　卞　集解</span><br/>
<span class='tline' id='l11' data-llen='219:224'>　釋獸</span><br/>
<span class='tline' id='l12' data-llen='224:243'>　　　麕　兕　　豺　　獺　　熊　豹</span><br/>
<span class='tline' id='l13' data-llen='243:260'>　　　羊　牛　　貉　　豜　　貆</span><br/>
<span class='tline' id='l14' data-llen='260:265'>　　麕</span><br/>
<span class='tline' id='l15' data-llen='265:288'>崔豹古今注曰鹿有角而不能觸麞有牙而不能噬麞</span><br/>
<span class='tline' id='l16' data-llen='288:314'><a onclick="displayPageImage('KR1c0011', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='314:337'>麕也齊人謂麕為麞麞如小鹿而美故從麞也章美也</span><br/>
<span class='tline' id='l18' data-llen='337:360'>易曰隂雖有美含之以從王事古之制字如此麞從章</span><br/>
<span class='tline' id='l19' data-llen='360:383'>□從音其義一也語曰四足之美有麃麃即麞也或曰</span><br/>
<span class='tline' id='l20' data-llen='383:406'>麞性善驚故從章呉越春秋曰章者傽偟也蓋麕鹿皆</span><br/>
<span class='tline' id='l21' data-llen='406:429'>善駭而麕尤怯飲水見影輒奔道書曰麞鹿白膽善驚</span><br/>
<span class='tline' id='l22' data-llen='429:452'>為是故也詩曰野有死麕白茅包之云考工記曰山以</span><br/>
<span class='tline' id='l23' data-llen='452:475'>麞水以龍言畫水必以龍畫山必以麞也麞山物也蓋</span><br/>
<span class='tline' id='l24' data-llen='475:498'>麞性喜山麋性喜澤鹿性喜林故林屬於山為麓而其</span><br/>
<span class='tline' id='l25' data-llen='498:524'><a onclick="displayPageImage('KR1c0011', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='524:547'>字從鹿麓者鹿之所在故也鹿林獸也麋澤獸也博物</span><br/>
<span class='tline' id='l27' data-llen='547:570'>志曰麋掘澤草而食其場成泥名曰麋暖民隨此暖種</span><br/>
<span class='tline' id='l28' data-llen='570:593'>稻不耕而穫其收百倍麕性羣聚故從囷囷聚也語曰</span><br/>
<span class='tline' id='l29' data-llen='593:616'>市無赤米而囷鹿空虛先儒以為圓曰囷方曰鹿蓋鹿</span><br/>
<span class='tline' id='l30' data-llen='616:628'>亦羣聚故囷或謂之鹿也</span><br/>
<span class='tline' id='l31' data-llen='628:633'>　　兕</span><br/>
<span class='tline' id='l32' data-llen='633:656'>釋獸曰兕似牛重千斤一角青色其皮堅厚可以制鎧</span><br/>
<span class='tline' id='l33' data-llen='656:679'>故水剸蛟龍陸斷犀兕蓋取諸此吉日曰發彼小豝殪</span><br/>
<span class='tline' id='l34' data-llen='679:705'><a onclick="displayPageImage('KR1c0011', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='705:728'>此大兕言能中微而制大也老子曰兕無所投其角兕</span><br/>
<span class='tline' id='l36' data-llen='728:751'>善抵觸先王制罰爵以兕角為之蓋酒陽也發人之剛</span><br/>
<span class='tline' id='l37' data-llen='751:774'>其過則在抵觸故先王制此以為酒戒詩曰兕觥其觩</span><br/>
<span class='tline' id='l38' data-llen='774:795'>旨酒思柔此之謂也四升曰角角觸也與此同意</span><br/>
<span class='tline' id='l39' data-llen='795:800'>　　豺</span><br/>
<span class='tline' id='l40' data-llen='800:823'>釋獸曰豺狗足豺似狗而長尾白頰髙前廣後其色黄</span><br/>
<span class='tline' id='l41' data-llen='823:846'>季秋取獸四面陳之以祀其先世謂之豺祭獸故先王</span><br/>
<span class='tline' id='l42' data-llen='846:869'>候之以田禮記所謂豺祭獸然後田獵是也詩曰取彼</span><br/>
<span class='tline' id='l43' data-llen='869:895'><a onclick="displayPageImage('KR1c0011', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='895:918'>讒人投畀豺虎豺虎不食投畀有北有北不受投畀有</span><br/>
<span class='tline' id='l45' data-llen='918:941'>昊蓋豺虎以殺為性則冝無所不食有北北方寒凉不</span><br/>
<span class='tline' id='l46' data-llen='941:964'>毛之地今曰豺虎不食有北不受且付昊天制其罪則</span><br/>
<span class='tline' id='l47' data-llen='964:987'>惡之至也記曰好賢如緇衣惡惡如巷伯為是故也漢</span><br/>
<span class='tline' id='l48' data-llen='987:1010'>律捕虎一購錢三千豺一購錢百豺虎皆害物之尤者</span><br/>
<span class='tline' id='l49' data-llen='1010:1033'>也故詩併言之俗云豺羣噬虎言其健猛且衆可以窘</span><br/>
<span class='tline' id='l50' data-llen='1033:1056'>虎也又曰瘦如豺豺柴也豺體細瘦故謂之豺舊說豺</span><br/>
<span class='tline' id='l51' data-llen='1056:1079'>獺祭天又或以謂皆自祭其先云疑此二物祭帝而其</span><br/>
<span class='tline' id='l52' data-llen='1079:1105'><a onclick="displayPageImage('KR1c0011', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1105:1128'>先與之焉禮曰萬物本乎天人本乎祖故曰人而不祭</span><br/>
<span class='tline' id='l54' data-llen='1128:1133'>豺獺也</span><br/>
<span class='tline' id='l55' data-llen='1133:1138'>　　獺</span><br/>
<span class='tline' id='l56' data-llen='1138:1161'>獺獸西方白虎之屬似狐而小青黑色膚如伏翼水居</span><br/>
<span class='tline' id='l57' data-llen='1161:1184'>食魚孟子所謂為淵敺魚者獺也亦自祭其先記曰獺</span><br/>
<span class='tline' id='l58' data-llen='1184:1207'>祭魚然後漁人入澤梁是也蓋獺取鯉於水裔四靣陳</span><br/>
<span class='tline' id='l59' data-llen='1207:1230'>之進而勿食世謂之祭魚其字從賴與豺從才同意援</span><br/>
<span class='tline' id='l60' data-llen='1230:1253'>神契曰蝟多賴故不使超揚賴才也舊說蟾肪合玉獺</span><br/>
<span class='tline' id='l61' data-llen='1253:1279'><a onclick="displayPageImage('KR1c0011', 'WYG', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1279:1302'>膽分巵又曰熊食鹽而死獺飲酒而斃此類之不推也</span><br/>
<span class='tline' id='l63' data-llen='1302:1325'>淮南子曰鵲巢知風之所自獺穴知水之髙下言歳多</span><br/>
<span class='tline' id='l64' data-llen='1325:1348'>風則鵲作巢卑水之所及則獺移穴其預知有如此矣</span><br/>
<span class='tline' id='l65' data-llen='1348:1371'>或曰獺一歲二祭豺祭方獺祭圓言豺獺之祭皆四面</span><br/>
<span class='tline' id='l66' data-llen='1371:1394'>陳之而獺圓布豺方布又曰獺祭魚數七缺七蓋不祭</span><br/>
<span class='tline' id='l67' data-llen='1394:1417'>也傳曰獺髓滅瘢說者以謂獺嗜魚腦其髓故能滅瘢</span><br/>
<span class='tline' id='l68' data-llen='1417:1422'>　　熊</span><br/>
<span class='tline' id='l69' data-llen='1422:1445'>熊似豕山居冬蟄其膽春在首夏在腹秋在左足冬在</span><br/>
<span class='tline' id='l70' data-llen='1445:1471'><a onclick="displayPageImage('KR1c0011', 'WYG', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1471:1494'>右足説文能獸堅中故賢能而強壮稱能傑也熊羆亦</span><br/>
<span class='tline' id='l72' data-llen='1494:1517'>堅中故熊從能羆從熊也熊好舉木而引氣謂之熊經</span><br/>
<span class='tline' id='l73' data-llen='1517:1540'>莊子所謂熊經鳥伸是也冬蟄不食飢則自舐其掌故</span><br/>
<span class='tline' id='l74' data-llen='1540:1563'>其美在掌孟子曰熊掌亦我所欲也周官射則共熊侯</span><br/>
<span class='tline' id='l75' data-llen='1563:1586'>豹侯蓋諸侯服猛下王徳一等故其射共熊豹侯而已</span><br/>
<span class='tline' id='l76' data-llen='1586:1609'>又曰田役則設熊席熊席則以莅衆尚毅故也亦以其</span><br/>
<span class='tline' id='l77' data-llen='1609:1632'>温吕子曰君居則狐裘坐則熊席云云鬼谷子曰分威</span><br/>
<span class='tline' id='l78' data-llen='1632:1650'>法伏熊說者以為熊之擊搏先伏而後動</span><br/>
<span class='tline' id='l79' data-llen='1650:1676'><a onclick="displayPageImage('KR1c0011', 'WYG', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1676:1681'>　　豹</span><br/>
<span class='tline' id='l81' data-llen='1681:1704'>豹花如錢黑而小於虎文易曰君子豹變小人革靣言</span><br/>
<span class='tline' id='l82' data-llen='1704:1727'>能革小人之面而已召南之事是也古今注曰豹尾車</span><br/>
<span class='tline' id='l83' data-llen='1727:1750'>周製也所以象君子豹變尾言謙也晉人刺其在位不</span><br/>
<span class='tline' id='l84' data-llen='1750:1773'>惜其民而其詩一章言羔裘豹袪至自我人究究言大</span><br/>
<span class='tline' id='l85' data-llen='1773:1796'>夫體柔以剛文之而已今其用暴如此則非所以稱其</span><br/>
<span class='tline' id='l86' data-llen='1796:1819'>服也居居以言其不通究究以言其不恕豹袪下大夫</span><br/>
<span class='tline' id='l87' data-llen='1819:1842'>也詩曰羔裘豹飾又言國君體柔而文之以剛其義上</span><br/>
<span class='tline' id='l88' data-llen='1842:1868'><a onclick="displayPageImage('KR1c0011', 'WYG', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1868:1892'>逹也玉藻曰狐裘豹襃𤣥衣以裼之羔裘豹飾緇衣以</span><br/>
<span class='tline' id='l90' data-llen='1892:1915'>裼之則豹飾明非襃矣毛詩傳曰飾謂縁以豹皮則縁</span><br/>
<span class='tline' id='l91' data-llen='1915:1938'>領蓋人君之服管子曰上大夫豹飾列大夫豹幨此齊</span><br/>
<span class='tline' id='l92' data-llen='1938:1961'>一時之數非古也俗云虎豹之駒未成文初皆翠宻及</span><br/>
<span class='tline' id='l93' data-llen='1961:1984'>長蛻毛然後疎煥蓋亦養而成之傳曰文豹隐霧七日</span><br/>
<span class='tline' id='l94' data-llen='1984:2007'>不食欲以澤其毛衣皆成文采殆謂是也語曰豹死留</span><br/>
<span class='tline' id='l95' data-llen='2007:2030'>皮人死留名故君子疾没世而名不稱焉廣志曰狐死</span><br/>
<span class='tline' id='l96' data-llen='2030:2053'>首丘豹死首山言不忘本也豹一名程列子曰程生馬</span><br/>
<span class='tline' id='l97' data-llen='2053:2079'><a onclick="displayPageImage('KR1c0011', 'WYG', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2079:2102'>古詩曰餓狼食不足飢豹食有餘言狼貪而豹廉有所</span><br/>
<span class='tline' id='l99' data-llen='2102:2116'>程度而食其字從勺當為是也</span><br/>
<span class='tline' id='l100' data-llen='2116:2121'>　　羊</span><br/>
<span class='tline' id='l101' data-llen='2121:2144'>羊性善羣故於文羊為羣犬為獨也蓋羊毎成羣則一</span><br/>
<span class='tline' id='l102' data-llen='2144:2167'>雄為主舉羣聽之今俗所謂壓羣者是也北人謂之羊</span><br/>
<span class='tline' id='l103' data-llen='2167:2190'>頭詩曰爾羊來思其角濈濈羊前其剛以觸者也故以</span><br/>
<span class='tline' id='l104' data-llen='2190:2213'>其角聚為善又曰爾羊來斯矜矜兢兢不騫不崩麾之</span><br/>
<span class='tline' id='l105' data-llen='2213:2236'>以肱畢來既升矜矜言羊之愛牧人也兢兢言羊之畏</span><br/>
<span class='tline' id='l106' data-llen='2236:2262'><a onclick="displayPageImage('KR1c0011', 'WYG', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2262:2285'>牧人也牧之道擾之以順其性故能使物愛攴之以制</span><br/>
<span class='tline' id='l108' data-llen='2285:2308'>其放故能使物畏或降于阿或飲于池或寢或訛所謂</span><br/>
<span class='tline' id='l109' data-llen='2308:2331'>擾之以順其性也麾之以肱畢來既升所謂攴之以制</span><br/>
<span class='tline' id='l110' data-llen='2331:2354'>其放也傳曰騫虧也崩羣疾也蓋羊之為物以瘦為病</span><br/>
<span class='tline' id='l111' data-llen='2354:2377'>而又死善耗敗故不騫不崩本羊言之也禮云羽鳥曰</span><br/>
<span class='tline' id='l112' data-llen='2377:2400'>降四足曰漬漬者謂死相瀐漬而善耗敗也六畜之死</span><br/>
<span class='tline' id='l113' data-llen='2400:2423'>皆善耗敗而羊為甚故詩如此徐鉉曰羊主給膳以瘦</span><br/>
<span class='tline' id='l114' data-llen='2423:2446'>為病故羸字從羊亦豕善肥羊善瘦故羸從羊也詩曰</span><br/>
<span class='tline' id='l115' data-llen='2446:2472'><a onclick="displayPageImage('KR1c0011', 'WYG', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2472:2495'>不騫為是故也易曰兊爲羊羊性前止故也蓋羊性前</span><br/>
<span class='tline' id='l117' data-llen='2495:2518'>逆牛性前順故傳以為使堯牽一羊舜荷箠而隨之不</span><br/>
<span class='tline' id='l118' data-llen='2518:2541'>能前矣又曰今使烏獲藉蕃從後曳牛之尾絶而不從</span><br/>
<span class='tline' id='l119' data-llen='2541:2564'>者逆也若指之桑條以貫其鼻則五尺童子牽而周四</span><br/>
<span class='tline' id='l120' data-llen='2564:2587'>海矣詩曰羊牛下來先羊而後牛者羊性畏露晚出而</span><br/>
<span class='tline' id='l121' data-llen='2587:2610'>早歸當先於牛故也内饔曰羊泠毛而毳羶犬赤股而</span><br/>
<span class='tline' id='l122' data-llen='2610:2633'>躁臊蓋言羊泠毛而毳則羶犬赤股而躁則臊矣皆物</span><br/>
<span class='tline' id='l123' data-llen='2633:2656'>之不可食者故於文臊從燥省羶從氊省也鄭氏以為</span><br/>
<span class='tline' id='l124' data-llen='2656:2682'><a onclick="displayPageImage('KR1c0011', 'WYG', '010-7b' );" name="010-7b" class="pb">[010-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2682:2705'>泠毛而毳毳謂毛别聚氊不解者是也管子曰山髙而</span><br/>
<span class='tline' id='l126' data-llen='2705:2728'>不陁則祈羊至矣淵深而不涸則沉玉極矣或言羊或</span><br/>
<span class='tline' id='l127' data-llen='2728:2735'>言玉相備也</span><br/>
<span class='tline' id='l128' data-llen='2735:2740'>　　牛</span><br/>
<span class='tline' id='l129' data-llen='2740:2763'>孔子曰牛羊之字以形舉也牛象角頭三尾之形牛土</span><br/>
<span class='tline' id='l130' data-llen='2763:2786'>畜馬火畜也土緩而和火性健決躁速故易坤為牛乾</span><br/>
<span class='tline' id='l131' data-llen='2786:2809'>為馬且乾陽物也馬故蹄圓坤隂物也牛故蹄折陽病</span><br/>
<span class='tline' id='l132' data-llen='2809:2832'>則隂勝故馬疾則卧隂病則陽勝故牛疾則立馬陽物</span><br/>
<span class='tline' id='l133' data-llen='2832:2858'><a onclick="displayPageImage('KR1c0011', 'WYG', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2858:2881'>也故起先前足卧先後足牛隂物也故起先後足卧先</span><br/>
<span class='tline' id='l135' data-llen='2881:2904'>前足而世之學者以謂坤牛取順乾馬取健蓋知其一</span><br/>
<span class='tline' id='l136' data-llen='2904:2927'>而已詩曰爾牛來思其耳濕濕以言潤澤也蓋牛之為</span><br/>
<span class='tline' id='l137' data-llen='2927:2950'>物安則耳濕病則燥冷故古之視牛者以耳祭義所謂</span><br/>
<span class='tline' id='l138' data-llen='2950:2973'>大夫袒而毛牛尚耳是也抱朴子曰鴈銜蘆而扞網牛</span><br/>
<span class='tline' id='l139' data-llen='2973:2996'>結陣以卻虎蓋牛善觸虎環其首外觸虎雖猛巧不能</span><br/>
<span class='tline' id='l140' data-llen='2996:3019'>制也傳曰禘郊之牛角繭栗宗廟之牛角握社稷之牛</span><br/>
<span class='tline' id='l141' data-llen='3019:3042'>角尺詩曰殺時犉牡有捄其角捄長貌社稷之牛角尺</span><br/>
<span class='tline' id='l142' data-llen='3042:3068'><a onclick="displayPageImage('KR1c0011', 'WYG', '010-8b' );" name="010-8b" class="pb">[010-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3068:3091'>故曰有捄其角也禮云牛曰一元大武六牲之號牛曰</span><br/>
<span class='tline' id='l144' data-llen='3091:3114'>一元大武號最為美者牛大牲故也周官曰牛夜鳴則</span><br/>
<span class='tline' id='l145' data-llen='3114:3137'>庮說文云庮久屋朽木牛夜鳴則庮臭如朽木也蓋牛</span><br/>
<span class='tline' id='l146' data-llen='3137:3160'>膏曰香故其臭朽則不可食矣封人曰凡祭祀飾其牛</span><br/>
<span class='tline' id='l147' data-llen='3160:3175'>牲即莊子所謂衣之以文繡者也</span><br/>
<span class='tline' id='l148' data-llen='3175:3180'>　　貉</span><br/>
<span class='tline' id='l149' data-llen='3180:3206'>貉之性不與物<span class='krp-note'>闕/</span>不為物宗故為居服為賤者之裘詩</span><br/>
<span class='tline' id='l150' data-llen='3206:3236'>曰一之日于貉取彼狐狸為公子裘言于則有見於<img height='20' width='20' alt='&amp;KR0616' title='KR0616' src='https://raw.githubusercontent.com/kanripo/KR-Gaiji/master/images/KR0616.png'/></span><br/>
<span class='tline' id='l151' data-llen='3236:3262'><a onclick="displayPageImage('KR1c0011', 'WYG', '010-9a' );" name="010-9a" class="pb">[010-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3262:3285'>非必得之辭言取則得之矣其時則可以為貉其志則</span><br/>
<span class='tline' id='l153' data-llen='3285:3301'>在于取狐狸而已緩於賤而要於貴</span><br/>
<span class='tline' id='l154' data-llen='3301:3306'>　　豜</span><br/>
<span class='tline' id='l155' data-llen='3306:3329'>豜牡白麇絶有力豜者力足以發物而搆獻之故也字</span><br/>
<span class='tline' id='l156' data-llen='3329:3352'>從开七月詩云言私其豵獻豜于公絶有力猶能獲之</span><br/>
<span class='tline' id='l157' data-llen='3352:3375'>以獻況力弱者乎豵小而豜大大者公之小者私之豳</span><br/>
<span class='tline' id='l158' data-llen='3375:3385'>民豈食取而無厭哉</span><br/>
<span class='tline' id='l159' data-llen='3385:3390'>　　貆</span><br/>
<span class='tline' id='l160' data-llen='3390:3416'><a onclick="displayPageImage('KR1c0011', 'WYG', '010-9b' );" name="010-9b" class="pb">[010-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3416:3439'>貆貉之小善止者也雖小而善止者易獲蓋待獸獵而</span><br/>
<span class='tline' id='l162' data-llen='3439:3460'>後得之故伐檀曰不獸不獵胡瞻爾庭有懸貆兮</span><br/>
<span class='tline' id='l163' data-llen='3460:3463'>　</span><br/>
<span class='tline' id='l164' data-llen='3463:3466'>　</span><br/>
<span class='tline' id='l165' data-llen='3466:3469'>　</span><br/>
<span class='tline' id='l166' data-llen='3469:3472'>　</span><br/>
<span class='tline' id='l167' data-llen='3472:3475'>　</span><br/>
<span class='tline' id='l168' data-llen='3475:3485'>　毛詩名物解卷十</span><br/>
</p>
<p><br/>
</p>
  </div>
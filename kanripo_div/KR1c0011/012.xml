<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0011', 'WYG', '012-1a' );" name="012-1a" class="pb">[012-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　毛詩名物解卷十二</span><br/>
<span class='tline' id='l10' data-llen='202:222'>　　　　　　　　　　　宋　蔡卞　集解</span><br/>
<span class='tline' id='l11' data-llen='222:227'>　釋蟲</span><br/>
<span class='tline' id='l12' data-llen='227:248'>　　　螢　　蟋蟀　蛣蜣　　阜螽　　蟦蠐</span><br/>
<span class='tline' id='l13' data-llen='248:268'>　　　蛾　　蠁　　蝶　　　莎雞　　蜩</span><br/>
<span class='tline' id='l14' data-llen='268:289'>　　　螟蛉　蜴　　蝤蠐　　熠燿　　蜉蝣</span><br/>
<span class='tline' id='l15' data-llen='289:294'>　　螢</span><br/>
<span class='tline' id='l16' data-llen='294:320'><a onclick="displayPageImage('KR1c0011', 'WYG', '012-1b' );" name="012-1b" class="pb">[012-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='320:343'>夜飛腹下有火故字從熒省螢小火也月令季夏曰腐</span><br/>
<span class='tline' id='l18' data-llen='343:366'>草爲螢不言化者不復爲腐草也傳曰螢帶火而宵行</span><br/>
<span class='tline' id='l19' data-llen='366:389'>是故秋隂數雨螢火夜飛之時一名挾火一名據火一</span><br/>
<span class='tline' id='l20' data-llen='389:412'>名熠燿詩曰熠燿宵行今西北多螢火大者如棗其小</span><br/>
<span class='tline' id='l21' data-llen='412:435'>者尚如蠶蠋行輒有光正曰宵行以此故也詩傳曰熠</span><br/>
<span class='tline' id='l22' data-llen='435:458'>燿燐也燐螢火也先儒以爲老槐生火血久爲燐燐非</span><br/>
<span class='tline' id='l23' data-llen='458:481'>螢火誤矣蓋燐者微火之名故此兩者通謂之燐廣雅</span><br/>
<span class='tline' id='l24' data-llen='481:504'>曰景天螢火燐也而古今注亦以爲螢食蚊蚋一名夜</span><br/>
<span class='tline' id='l25' data-llen='504:530'><a onclick="displayPageImage('KR1c0011', 'WYG', '012-2a' );" name="012-2a" class="pb">[012-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='530:553'>光一名宵燭一名燐然則燐亦螢火明矣崇有論曰鳥</span><br/>
<span class='tline' id='l27' data-llen='553:564'>無胃而生螢無胃而育</span><br/>
<span class='tline' id='l28' data-llen='564:570'>　　蟋蟀</span><br/>
<span class='tline' id='l29' data-llen='570:593'>蟋蟀似蝗而小善跳正黑光澤如漆一名蛬一名促織</span><br/>
<span class='tline' id='l30' data-llen='593:616'>語曰促織鳴懶婦驚有悉率之義故曰蟋蟀之道也曹</span><br/>
<span class='tline' id='l31' data-llen='616:639'>奢而迫唐儉而勤故詩一以蜉蝣一以蟋蟀刺之詩曰</span><br/>
<span class='tline' id='l32' data-llen='639:662'>蟋蟀在堂嵗聿云莫在堂九月之時也九月建戍於文</span><br/>
<span class='tline' id='l33' data-llen='662:685'>禾千爲年歩戌爲嵗一章曰職思其居言於行思其居</span><br/>
<span class='tline' id='l34' data-llen='685:711'><a onclick="displayPageImage('KR1c0011', 'WYG', '012-2b' );" name="012-2b" class="pb">[012-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='711:734'>也二章曰職思其外言於内思其外也三章曰職思其</span><br/>
<span class='tline' id='l36' data-llen='734:757'>憂言於樂思其憂也序所謂憂深思逺有堯之遺風此</span><br/>
<span class='tline' id='l37' data-llen='757:780'>也詩曰十月蟋蟀入我床下言蟋蟀微物也猶知随時</span><br/>
<span class='tline' id='l38' data-llen='780:803'>可以人而不如乎故曰物有微而志信人有賤而言忠</span><br/>
<span class='tline' id='l39' data-llen='803:826'>也傳曰蟋蟀之蟲隨隂迎陽一名吟蛩秋初生得寒乃</span><br/>
<span class='tline' id='l40' data-llen='826:829'>鳴</span><br/>
<span class='tline' id='l41' data-llen='829:835'>　　蛣蜣</span><br/>
<span class='tline' id='l42' data-llen='835:858'>蛣蜣一名蜣蜋爾雅所謂蛣蜣蜣蜋是也黑甲翅在甲</span><br/>
<span class='tline' id='l43' data-llen='858:884'><a onclick="displayPageImage('KR1c0011', 'WYG', '012-3a' );" name="012-3a" class="pb">[012-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='884:907'>下五六月之間經營穢場之下車走糞丸一前挽之一</span><br/>
<span class='tline' id='l45' data-llen='907:930'>後推之若僕人轉車久之輒羽化而尸解仙去也莊子</span><br/>
<span class='tline' id='l46' data-llen='930:953'>蛣蜣之智在於轉丸夫以蜘蛛蛣蜣之智也猶知能布</span><br/>
<span class='tline' id='l47' data-llen='953:976'>網轉丸則萬物付之自然各有觧矣此莊列之徒所以</span><br/>
<span class='tline' id='l48' data-llen='976:999'>欲攦工倕之指也淮南子曰周鼎著倕使銜其指以明</span><br/>
<span class='tline' id='l49' data-llen='999:1023'>大巧之不可爲正謂是歟故抱朴言𤣥蟬潔飢不如蜣</span><br/>
<span class='tline' id='l50' data-llen='1023:1040'>蜋穢飽故囬之簞瓢有以輕猗頓之冨</span><br/>
<span class='tline' id='l51' data-llen='1040:1046'>　　阜螽</span><br/>
<span class='tline' id='l52' data-llen='1046:1072'><a onclick="displayPageImage('KR1c0011', 'WYG', '012-3b' );" name="012-3b" class="pb">[012-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1072:1095'>爾雅曰阜螽蠜亦名負蠜蓋草蟲鳴阜螽躍而從之故</span><br/>
<span class='tline' id='l54' data-llen='1095:1118'>阜螽負草蟲謂之負蠜也詩曰喓喓草蟲趯趯阜螽言</span><br/>
<span class='tline' id='l55' data-llen='1118:1141'>大夫妻求而進疾於聽從如此枤杜亦云者蓋言赫赫</span><br/>
<span class='tline' id='l56' data-llen='1141:1164'>南仲薄伐西戎故從役之大夫婚姻得以及時如召南</span><br/>
<span class='tline' id='l57' data-llen='1164:1187'>之世也豈特大夫而已蓋其下者歸亦以時得及婚姻</span><br/>
<span class='tline' id='l58' data-llen='1187:1206'>祭祀蠶耕之事故曰春日遲遲至獫狁于夷</span><br/>
<span class='tline' id='l59' data-llen='1206:1212'>　　蟦蠐</span><br/>
<span class='tline' id='l60' data-llen='1212:1235'>爾雅曰蟦蠐螬蝤蠐蝎蓋蟦蠐一名蝎本草亦曰一名</span><br/>
<span class='tline' id='l61' data-llen='1235:1261'><a onclick="displayPageImage('KR1c0011', 'WYG', '012-4a' );" name="012-4a" class="pb">[012-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1261:1284'>蟦蠐舊說蝤蠐生於木中内外潔白蟦蠐生糞草中外</span><br/>
<span class='tline' id='l63' data-llen='1284:1307'>黄内黑亦或謂之蠐螬是也大者如足大指以背行乃</span><br/>
<span class='tline' id='l64' data-llen='1307:1325'>駛於足造化權輿曰蛇豸腹竄蠐螬背行</span><br/>
<span class='tline' id='l65' data-llen='1325:1330'>　　蛾</span><br/>
<span class='tline' id='l66' data-llen='1330:1353'>慱物志曰食桑者有蛹而蛾蛾類皆先孕而後交蓋蛹</span><br/>
<span class='tline' id='l67' data-llen='1353:1376'>者蠶之所化蛾者蛹之所化荀子曰蛹以爲母蛾以爲</span><br/>
<span class='tline' id='l68' data-llen='1376:1399'>父是也蛹一名螝蛾一名羅孫炎爾雅正義謂螝是雄</span><br/>
<span class='tline' id='l69' data-llen='1399:1422'>蛹是雌羅雄蛾雌似黄蝶而小其睂勾曲如畵詩以譬</span><br/>
<span class='tline' id='l70' data-llen='1422:1448'><a onclick="displayPageImage('KR1c0011', 'WYG', '012-4b' );" name="012-4b" class="pb">[012-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1448:1470'>莊姜今一種善拂燈火夜飛蛾一名慕光亦其類也</span><br/>
<span class='tline' id='l72' data-llen='1470:1475'>　　蠁</span><br/>
<span class='tline' id='l73' data-llen='1475:1498'>爾雅曰國貉蟲蠁郭璞云今呼蛹蟲爲蠁廣雅曰土蛹</span><br/>
<span class='tline' id='l74' data-llen='1498:1521'>蠁蟲也舊說蠶爲蟬身乳子己繭化而成蛆俗呼蠁子</span><br/>
<span class='tline' id='l75' data-llen='1521:1544'>入土爲蟬爾雅曰強醜捋即此是也羣飛草上好以手</span><br/>
<span class='tline' id='l76' data-llen='1544:1565'>摩捋其鬚其物稍強因名之蠁蓋蟲之知聲者也</span><br/>
<span class='tline' id='l77' data-llen='1565:1570'>　　蝶</span><br/>
<span class='tline' id='l78' data-llen='1570:1593'>蝶粉翅有須一名蝴蝶列子曰蝴蝶胥也烏足之根爲</span><br/>
<span class='tline' id='l79' data-llen='1593:1619'><a onclick="displayPageImage('KR1c0011', 'WYG', '012-5a' );" name="012-5a" class="pb">[012-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1619:1642'>蠐螬其葉爲蝴蝶嘗見園蔬其葉爲蝴蝶者有三分二</span><br/>
<span class='tline' id='l81' data-llen='1642:1665'>已蝶矣其一尚葉也干寳曰稲成蛬麥成蛺蝶豈虚語</span><br/>
<span class='tline' id='l82' data-llen='1665:1668'>哉</span><br/>
<span class='tline' id='l83' data-llen='1668:1674'>　　莎雞</span><br/>
<span class='tline' id='l84' data-llen='1674:1697'>小蟲黑身赤首一名樗雞一名天雞爾雅曰螒天雞蓋</span><br/>
<span class='tline' id='l85' data-llen='1697:1720'>其鳴以時故有雞之號詩曰六月莎雞振羽言於是時</span><br/>
<span class='tline' id='l86' data-llen='1720:1743'>莎雞羽成而振迅之也草木疏曰如蝗而斑色毛翅數</span><br/>
<span class='tline' id='l87' data-llen='1743:1766'>重其翅正赤六月中飛而振羽索索作聲幽州人謂之</span><br/>
<span class='tline' id='l88' data-llen='1766:1792'><a onclick="displayPageImage('KR1c0011', 'WYG', '012-5b' );" name="012-5b" class="pb">[012-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1792:1815'>蒲錯古今注曰莎雞一名絡緯謂其聲如絡緯也俗云</span><br/>
<span class='tline' id='l90' data-llen='1815:1832'>絡緯雄鳴於上風雌鳴於下風而風化</span><br/>
<span class='tline' id='l91' data-llen='1832:1837'>　　蜩</span><br/>
<span class='tline' id='l92' data-llen='1837:1860'>蜩蟬五月鳴蜺也譁以無理則用口而已然其聲調而</span><br/>
<span class='tline' id='l93' data-llen='1860:1883'>如緝故謂之蜩五月鳴謂之蜩以其聲也七月鳴謂之</span><br/>
<span class='tline' id='l94' data-llen='1883:1906'>蟬以其生之寡特形之單微也蟪蛄所化謂之蜩螗蜩</span><br/>
<span class='tline' id='l95' data-llen='1906:1929'>有文故或謂之蜻螗無文或謂之夷詩曰如蜩如螗蜩</span><br/>
<span class='tline' id='l96' data-llen='1929:1949'>大而螗小蜩言其譁而無理螗言其夷而無文</span><br/>
<span class='tline' id='l97' data-llen='1949:1975'><a onclick="displayPageImage('KR1c0011', 'WYG', '012-6a' );" name="012-6a" class="pb">[012-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1975:1981'>　　螟蛉</span><br/>
<span class='tline' id='l99' data-llen='1981:2004'>螟蛉者蟲之感氣而化者也然所化必以類故惟桑蟃</span><br/>
<span class='tline' id='l100' data-llen='2004:2027'>爲能取之以爲已子君子之於民亦類也苟有道以得</span><br/>
<span class='tline' id='l101' data-llen='2027:2050'>之孰不爲化哉詩曰螟蛉有子蜾蠃負之則能以氣化</span><br/>
<span class='tline' id='l102' data-llen='2050:2073'>其類者也故譬則君㝠者無知令者有以從無知則有</span><br/>
<span class='tline' id='l103' data-llen='2073:2096'>從所以能化於物也故譬則民桑蟃之爲物其氣腴白</span><br/>
<span class='tline' id='l104' data-llen='2096:2108'>螟蛉有以氣化故其氣清</span><br/>
<span class='tline' id='l105' data-llen='2108:2113'>　　蜴</span><br/>
<span class='tline' id='l106' data-llen='2113:2139'><a onclick="displayPageImage('KR1c0011', 'WYG', '012-6b' );" name="012-6b" class="pb">[012-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2139:2162'>蜴蠑螗也其類似多而所生異蓋在陸者蟲屬在水者</span><br/>
<span class='tline' id='l108' data-llen='2162:2185'>魚屬蠑螗在汙澤者也或謂之蛇醫守宫祝蜓在野者</span><br/>
<span class='tline' id='l109' data-llen='2185:2208'>也蠦蟾蝘蜓在室者也然蜴非常候蛉蚧者也二者大</span><br/>
<span class='tline' id='l110' data-llen='2208:2231'>而能鳴蜴非能鳴也正月云哀今之人胡爲虺蜴言徒</span><br/>
<span class='tline' id='l111' data-llen='2231:2245'>隂伏蕩不平之氣而不能有聲</span><br/>
<span class='tline' id='l112' data-llen='2245:2251'>　　蝤蠐</span><br/>
<span class='tline' id='l113' data-llen='2251:2274'>蝤蠐桑蟲也桑質柔腴白蝤蠐食桑之腴故色白而體</span><br/>
<span class='tline' id='l114' data-llen='2274:2277'>柔</span><br/>
<span class='tline' id='l115' data-llen='2277:2303'><a onclick="displayPageImage('KR1c0011', 'WYG', '012-7a' );" name="012-7a" class="pb">[012-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2303:2309'>　　熠燿</span><br/>
<span class='tline' id='l117' data-llen='2309:2332'>熠燿謂之燐幽隂之血化而爲燐者也言吝而不能廣</span><br/>
<span class='tline' id='l118' data-llen='2332:2355'>照也荄本之腐草化而爲螢螢者火華之細者也非燐</span><br/>
<span class='tline' id='l119' data-llen='2355:2378'>也萬物以情動故物變於外而情動於内東山之民所</span><br/>
<span class='tline' id='l120' data-llen='2378:2401'>以見燐而有懐也其幽隂之血所化故疑於可畏然而</span><br/>
<span class='tline' id='l121' data-llen='2401:2423'>有懐役之思而忘其所畏故曰亦可畏也伊可懐也</span><br/>
<span class='tline' id='l122' data-llen='2423:2429'>　　蜉蝣</span><br/>
<span class='tline' id='l123' data-llen='2429:2452'>蜉蝣輕也朝生而暮死故謂之渠略生於夏月隂陽氣</span><br/>
<span class='tline' id='l124' data-llen='2452:2478'><a onclick="displayPageImage('KR1c0011', 'WYG', '012-7b' );" name="012-7b" class="pb">[012-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2478:2501'>之卑濕而浮游者故其爲物不實而小曹君無篤實之</span><br/>
<span class='tline' id='l126' data-llen='2501:2515'>德而從其小體若此刺其甚矣</span><br/>
<span class='tline' id='l127' data-llen='2515:2518'>　</span><br/>
<span class='tline' id='l128' data-llen='2518:2521'>　</span><br/>
<span class='tline' id='l129' data-llen='2521:2524'>　</span><br/>
<span class='tline' id='l130' data-llen='2524:2527'>　</span><br/>
<span class='tline' id='l131' data-llen='2527:2530'>　</span><br/>
<span class='tline' id='l132' data-llen='2530:2541'>　毛詩名物解卷十二</span><br/>
</p>
<p><br/>
</p>
  </div>
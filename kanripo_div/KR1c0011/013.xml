<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0011', 'WYG', '013-1a' );" name="013-1a" class="pb">[013-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　毛詩名物觧卷十三</span><br/>
<span class='tline' id='l10' data-llen='202:223'>　　　　　　　　　　　宋　蔡　卞　集觧</span><br/>
<span class='tline' id='l11' data-llen='223:228'>　釋魚</span><br/>
<span class='tline' id='l12' data-llen='228:246'>　　　鱒　　鯉　　魴　　鼉　　龜</span><br/>
<span class='tline' id='l13' data-llen='246:251'>　　鱒</span><br/>
<span class='tline' id='l14' data-llen='251:274'>鱒鮅也人能以魴節而必取之也不以法度則不足以</span><br/>
<span class='tline' id='l15' data-llen='274:289'>得之故必以緩細之數九罭是也</span><br/>
<span class='tline' id='l16' data-llen='289:315'><a onclick="displayPageImage('KR1c0011', 'WYG', '013-1b' );" name="013-1b" class="pb">[013-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='315:320'>　　鯉</span><br/>
<span class='tline' id='l18' data-llen='320:343'>鯉易得之魚甘而無毒足以養人者也故字從里衡門</span><br/>
<span class='tline' id='l19' data-llen='343:366'>先魴而後鯉先其至美者也魚麗言萬物盛多故自其</span><br/>
<span class='tline' id='l20' data-llen='366:389'>多得言之先之以鱨鯊次之以魴鯉潛言備饗獻之物</span><br/>
<span class='tline' id='l21' data-llen='389:412'>自其大者言之先之以鱣鮪次之以鰷鱨又次之以鰋</span><br/>
<span class='tline' id='l22' data-llen='412:433'>鯉大而至於鱣小而至於鯉此潛之所謂多魚也</span><br/>
<span class='tline' id='l23' data-llen='433:438'>　　魴</span><br/>
<span class='tline' id='l24' data-llen='438:461'>魴寡力而易困者也勞則尾赤以寡力之性而人勞矣</span><br/>
<span class='tline' id='l25' data-llen='461:487'><a onclick="displayPageImage('KR1c0011', 'WYG', '013-2a' );" name="013-2a" class="pb">[013-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='487:510'>其易困也尤甚故汝墳喻商餘憔悴之民禮物得其正</span><br/>
<span class='tline' id='l27' data-llen='510:533'>則美而無思魚隂物魴爲至順故爲味肥甘而衡門有</span><br/>
<span class='tline' id='l28' data-llen='533:556'>至美之意以不可必得者也以魴之幽隂則喻其居之</span><br/>
<span class='tline' id='l29' data-llen='556:579'>静以魴之柔順易制而肥甘則喻齊女之美鱨不可多</span><br/>
<span class='tline' id='l30' data-llen='579:602'>得之魚故字從嘗與直從且同意惟其甘而不可多得</span><br/>
<span class='tline' id='l31' data-llen='602:625'>之魚且能盛多此魚麗所以首言之也鱨鯊固美矣而</span><br/>
<span class='tline' id='l32' data-llen='625:648'>不可多得故美不足以言而以多爲貴詩曰㫖且多言</span><br/>
<span class='tline' id='l33' data-llen='648:671'>其㫖而又多也魴鯉固多矣而隂陽一有暴戾之氣則</span><br/>
<span class='tline' id='l34' data-llen='671:697'><a onclick="displayPageImage('KR1c0011', 'WYG', '013-2b' );" name="013-2b" class="pb">[013-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='697:720'>不美矣故多有不足以言而以美爲貴詩曰多且㫖言</span><br/>
<span class='tline' id='l36' data-llen='720:743'>其多而又㫖矣鰋鯉故多矣而又美取之爲易食之而</span><br/>
<span class='tline' id='l37' data-llen='743:766'>甘旨也多也皆不足以言而以時取之爲貴詩曰旨且</span><br/>
<span class='tline' id='l38' data-llen='766:789'>有蓋不時不足以爲有也春行羔豚夏行腒䐹秋行犢</span><br/>
<span class='tline' id='l39' data-llen='789:812'>麛冬行鱻羽蓋性至此而後定則食之皆所以順時氣</span><br/>
<span class='tline' id='l40' data-llen='812:825'>故有得之而致美乎滋味也</span><br/>
<span class='tline' id='l41' data-llen='825:830'>　　鼉</span><br/>
<span class='tline' id='l42' data-llen='830:853'>鼉從黽腹大之形鼓腹大而鳴之而逺聞故謂之鼉鼔</span><br/>
<span class='tline' id='l43' data-llen='853:879'><a onclick="displayPageImage('KR1c0011', 'WYG', '013-3a' );" name="013-3a" class="pb">[013-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='879:886'>鼉善鳴者也</span><br/>
<span class='tline' id='l45' data-llen='886:891'>　　龜</span><br/>
<span class='tline' id='l46' data-llen='891:914'>龜有神靈之性而非盡然者也蓋一有龜而其性不同</span><br/>
<span class='tline' id='l47' data-llen='914:937'>詩有曰元龜言其大意言大不足以盡之故易有曰元</span><br/>
<span class='tline' id='l48' data-llen='937:960'>吉有曰大吉而此不曰大也蓋元之爲言始也先也大</span><br/>
<span class='tline' id='l49' data-llen='960:983'>也人致之以知吉凶之始可先事而得其始也諸侯庭</span><br/>
<span class='tline' id='l50' data-llen='983:1006'>實以爲先列者其先也詩曰我龜旣厭不我告猶其靈</span><br/>
<span class='tline' id='l51' data-llen='1006:1018'>通乎人而吉凶可以觀也</span><br/>
<span class='tline' id='l52' data-llen='1018:1044'><a onclick="displayPageImage('KR1c0011', 'WYG', '013-3b' );" name="013-3b" class="pb">[013-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1044:1047'>　</span><br/>
<span class='tline' id='l54' data-llen='1047:1050'>　</span><br/>
<span class='tline' id='l55' data-llen='1050:1053'>　</span><br/>
<span class='tline' id='l56' data-llen='1053:1056'>　</span><br/>
<span class='tline' id='l57' data-llen='1056:1059'>　</span><br/>
<span class='tline' id='l58' data-llen='1059:1062'>　</span><br/>
<span class='tline' id='l59' data-llen='1062:1065'>　</span><br/>
<span class='tline' id='l60' data-llen='1065:1076'>　毛詩名物解卷十三</span><br/>
</p>
<p><br/>
</p>
  </div>
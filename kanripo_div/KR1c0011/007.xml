<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1c0011', 'WYG', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　毛詩名物解卷七</span><br/>
<span class='tline' id='l10' data-llen='200:221'>　　　　　　　　　　　宋　蔡　卞　集解</span><br/>
<span class='tline' id='l11' data-llen='221:226'>　釋鳥</span><br/>
<span class='tline' id='l12' data-llen='226:248'>　　　雞　　鵲　　鸛　　鵝　　雉　　鷂雉</span><br/>
<span class='tline' id='l13' data-llen='248:258'>　　　鳶<span class='krp-note'>缺/</span></span><br/>
<span class='tline' id='l14' data-llen='258:263'>　　雞</span><br/>
<span class='tline' id='l15' data-llen='263:286'>鹽鐵論曰雞亷狼貪故曰小廉如雞爾雅曰雞大者蜀</span><br/>
<span class='tline' id='l16' data-llen='286:312'><a onclick="displayPageImage('KR1c0011', 'WYG', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='312:336'>蜀大雞郭璞曰雞大者蜀今蜀雞也蓋雞有蜀魯荆越之</span><br/>
<span class='tline' id='l18' data-llen='336:360'>種越雞小蜀雞大而魯雞又其大者莊子曰越雞不能伏</span><br/>
<span class='tline' id='l19' data-llen='360:384'>鵠卵魯雞固能矣成元英曰越雞荆雞也魯雞今之蜀雞</span><br/>
<span class='tline' id='l20' data-llen='384:408'>案韓子曰魯雞之不期蜀雞之不支則元英所謂非是傳</span><br/>
<span class='tline' id='l21' data-llen='408:432'>曰雞爲積陽南方之象故陽出雞鳴以類感也案陽氣生</span><br/>
<span class='tline' id='l22' data-llen='432:456'>於子雞應子而初鳴隂氣生於午雞應午而又鳴則非陽</span><br/>
<span class='tline' id='l23' data-llen='456:480'>出故鳴也詩曰風雨瀟瀟雞鳴膠膠言雞之信度如此蓋</span><br/>
<span class='tline' id='l24' data-llen='480:504'>秋氣慘而凄凄風雨如此則疑不能和秋物脫而瀟瀟風</span><br/>
<span class='tline' id='l25' data-llen='504:530'><a onclick="displayPageImage('KR1c0011', 'WYG', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='530:554'>雨如此則疑不能固向晦則君子入宴息之時也風雨如</span><br/>
<span class='tline' id='l27' data-llen='554:578'>此則又疑於己今曰風雨凄凄雞鳴喈喈則亂世之君子</span><br/>
<span class='tline' id='l28' data-llen='578:602'>不改其度之譬也喈喈言鳴而不失其和膠膠言鳴而不</span><br/>
<span class='tline' id='l29' data-llen='602:626'>失其固易曰㢲為雞蓋兌見而㢲伏故為雞雞知時而善</span><br/>
<span class='tline' id='l30' data-llen='626:650'>伏者也乳狗噬虎伏雞摶貍又曰伏雞曰抱王襃曰魚瞰</span><br/>
<span class='tline' id='l31' data-llen='650:674'>雞睨李善以為魚目不瞑雞好邪視此言是也禽經曰陸</span><br/>
<span class='tline' id='l32' data-llen='674:698'>鳥曰棲水鳥曰宿一鳥曰止衆鳥曰集蓋水鳥晚於林棲</span><br/>
<span class='tline' id='l33' data-llen='698:722'>故曰宿說文云日在西方而鳥栖因以為東西之西詩曰</span><br/>
<span class='tline' id='l34' data-llen='722:748'><a onclick="displayPageImage('KR1c0011', 'WYG', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='748:772'>雞栖于塒日之夕矣言雞栖矣日於是夕夕於是月見故</span><br/>
<span class='tline' id='l36' data-llen='772:785'>也夕象半月未有蟾桂之狀</span><br/>
<span class='tline' id='l37' data-llen='785:790'>　　鵲</span><br/>
<span class='tline' id='l38' data-llen='790:813'>鵲搆巢取在木杪枝不取墮地者皆摶枝受卵故一曰</span><br/>
<span class='tline' id='l39' data-llen='813:836'>乾鵲而莊子言魚傅沫烏鵲孺蓋鵲以傅而孕育故曰</span><br/>
<span class='tline' id='l40' data-llen='836:859'>孺也列子曰細腰純雄其名穉蜂與鵲言孺同意淮南</span><br/>
<span class='tline' id='l41' data-llen='859:882'>子曰太隂所建蟄蟲首穴而處鵲巢向而為户又曰蟄</span><br/>
<span class='tline' id='l42' data-llen='882:905'>蟲鵲巢皆向天一蓋鵲巢開戸向天一而背太歲博物</span><br/>
<span class='tline' id='l43' data-llen='905:931'><a onclick="displayPageImage('KR1c0011', 'WYG', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='931:954'>志云鵲背太歳也先儒以爲鵲巢居而知風蟻穴居而</span><br/>
<span class='tline' id='l45' data-llen='954:977'>知雨蓋鵲歳多風則去喬木巢旁枝故能髙而不危也</span><br/>
<span class='tline' id='l46' data-llen='977:1000'>然而强且不滛知風之自而搆其巢知歳所在而開其</span><br/>
<span class='tline' id='l47' data-llen='1000:1023'>戸者鵲也强而不滛所以成徳故有行知風之自而搆</span><br/>
<span class='tline' id='l48' data-llen='1023:1046'>其巢知歳所在而開其户所以趨時故有功詩人以譬</span><br/>
<span class='tline' id='l49' data-llen='1046:1069'>國君積行累功詩曰防有鵲巢卭有旨苕言不驚懼之</span><br/>
<span class='tline' id='l50' data-llen='1069:1092'>故防有鵲巢言不殘賤之故卭有旨苕俗說鵲巢中必</span><br/>
<span class='tline' id='l51' data-llen='1092:1115'>有梁見鵲上梁者必貴蓋今二鵲共銜一木置巢中謂</span><br/>
<span class='tline' id='l52' data-llen='1115:1141'><a onclick="displayPageImage('KR1c0011', 'WYG', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1141:1164'>之上梁說文作舄象形通於舄履古之人履欲行不欲</span><br/>
<span class='tline' id='l54' data-llen='1164:1187'>如鵲故其字借為舄履之舄所以為行戒其在相法有</span><br/>
<span class='tline' id='l55' data-llen='1187:1210'>之鵲行蹌蹌性行勿良是也亦言舄以木置履下乾昔</span><br/>
<span class='tline' id='l56' data-llen='1210:1233'>如鵲崔豹古今注曰乾昔不畏泥濕故曰鵲也象文作</span><br/>
<span class='tline' id='l57' data-llen='1233:1256'>鵲蓋從錯省淮南子曰如鵲之駮一何從昔昔言乾也</span><br/>
<span class='tline' id='l58' data-llen='1256:1279'>考工記曰穉牛之角直而澤老牛之角珍而昔周官屨</span><br/>
<span class='tline' id='l59' data-llen='1279:1302'>為赤舄黑舄赤繶黄繶青絇此言王及后服屨赤舄以</span><br/>
<span class='tline' id='l60' data-llen='1302:1325'>赤為繶黑舄以黄為繶皆青絇也鄭氏以為王吉服有</span><br/>
<span class='tline' id='l61' data-llen='1325:1351'><a onclick="displayPageImage('KR1c0011', 'WYG', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1351:1374'>九舄有三等赤舄為上冕服之舄下有白舄黑舄王后</span><br/>
<span class='tline' id='l63' data-llen='1374:1398'>吉服六維祭服有舄𤣥舄為上禕衣之舄也下有青舄</span><br/>
<span class='tline' id='l64' data-llen='1398:1421'>赤舄今云赤繶黄繶雜互言之非是也蓋王及后舄之</span><br/>
<span class='tline' id='l65' data-llen='1421:1444'>名一而已赤舄王六冕之舄黒舄后三翟之舄其他服</span><br/>
<span class='tline' id='l66' data-llen='1444:1468'>則屨爾詩曰𤣥衮赤舄又曰赤舄几几其傳曰赤舄人</span><br/>
<span class='tline' id='l67' data-llen='1468:1491'>君之盛屨也又曰赤芾金舄㑹同有繹其傳曰金舄逹</span><br/>
<span class='tline' id='l68' data-llen='1491:1517'>屨也舄蓋臣道也所服之<span class='krp-note'>闕/</span>故屨人無之而謂之逹屨</span><br/>
<span class='tline' id='l69' data-llen='1517:1540'>謂之金舄舄而金絇也然則古者諸侯方其為人君則</span><br/>
<span class='tline' id='l70' data-llen='1540:1566'><a onclick="displayPageImage('KR1c0011', 'WYG', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1566:1589'>赤舄方其為人臣則金舄氏子抄曰舄九寫而為烏虎</span><br/>
<span class='tline' id='l72' data-llen='1589:1612'>三寫而為帝言書之轉易如此意林曰書三寫魚成魯</span><br/>
<span class='tline' id='l73' data-llen='1612:1621'>帝成虎亦是意也</span><br/>
<span class='tline' id='l74' data-llen='1621:1626'>　　鸛</span><br/>
<span class='tline' id='l75' data-llen='1626:1649'>鸛形狀略似鶴其性甘帶毎遇大石知其下有蛇即於</span><br/>
<span class='tline' id='l76' data-llen='1649:1672'>石前如術氏禹歩其石阞然而轉南方星人學其法者</span><br/>
<span class='tline' id='l77' data-llen='1672:1695'>伺其養雛縁木以篾絙縳其巢鸛必作法解之乃於木</span><br/>
<span class='tline' id='l78' data-llen='1695:1718'>下鋪沙印其足跡而放學之天將雨則長鳴而喜蓋知</span><br/>
<span class='tline' id='l79' data-llen='1718:1744'><a onclick="displayPageImage('KR1c0011', 'WYG', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1744:1767'>雨者也又善羣飛薄霄激雨雨為之散作巢大如車輪</span><br/>
<span class='tline' id='l81' data-llen='1767:1793'>卵如三升<span class='krp-note'>闕/</span>擇石以嫗卵蓋鸛水鳥也伏卵時數入水</span><br/>
<span class='tline' id='l82' data-llen='1793:1816'>卵則不毈取礜石周圍繞卵以助暖氣故方術家以鵲</span><br/>
<span class='tline' id='l83' data-llen='1816:1839'>巢暖中礜石為真物也又泥一㫄為池以石宿水今人</span><br/>
<span class='tline' id='l84' data-llen='1839:1862'>謂之鸛石取魚置池中稍以飼其雛俗謂鵲巢蔽形鸛</span><br/>
<span class='tline' id='l85' data-llen='1862:1885'>石歸酒又曰礜石濕鸛石凉故能使卵不毈水不臭腐</span><br/>
<span class='tline' id='l86' data-llen='1885:1908'>也詩曰鸛鳴于垤婦歎于室垤蟻室也蓋鸛知天將雨</span><br/>
<span class='tline' id='l87' data-llen='1908:1931'>有見於上蟻知地將雨有見於下鸛鳴于垤將雨之候</span><br/>
<span class='tline' id='l88' data-llen='1931:1957'><a onclick="displayPageImage('KR1c0011', 'WYG', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1957:1980'>也將雨則征夫之至不必如期故婦歎于室也且行百</span><br/>
<span class='tline' id='l90' data-llen='1980:2003'>里者半九十言末路之難也則於是遇雨為尤苦詩人</span><br/>
<span class='tline' id='l91' data-llen='2003:2026'>道此叙其情而序曰三章言室家之望女也禽經曰鸛</span><br/>
<span class='tline' id='l92' data-llen='2026:2049'>俯鳴則隂仰鳴則晴仰鳴是有見於上也俯鳴是有見</span><br/>
<span class='tline' id='l93' data-llen='2049:2064'>於下也夫文雚見為觀亦取諸此</span><br/>
<span class='tline' id='l94' data-llen='2064:2069'>　　鵝</span><br/>
<span class='tline' id='l95' data-llen='2069:2099'>鴿鵛如癭鵝顙如瘤今鵝江東呼<img height='20' width='20' alt='&amp;KR1391' title='KR1391' src='https://raw.githubusercontent.com/kanripo/KR-Gaiji/master/images/KR1391.png'/>長頭善鳴又喜轉</span><br/>
<span class='tline' id='l96' data-llen='2099:2122'>旋其項故古之學書者法以動腕羲之好鵝者以此亦</span><br/>
<span class='tline' id='l97' data-llen='2122:2148'><a onclick="displayPageImage('KR1c0011', 'WYG', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2148:2171'>取其自然而有行列故聘禮曰出如舒鴈而古者兵有</span><br/>
<span class='tline' id='l99' data-llen='2171:2194'>鵝鸛之陣也左氏曰鄭翩願為鵞蓋舊說言江淮謂羣</span><br/>
<span class='tline' id='l100' data-llen='2194:2217'>鸛旋飛為鸛井則鸛善旋飛盤薄霄漢與鵞之成列正</span><br/>
<span class='tline' id='l101' data-llen='2217:2240'>異故陣法或願為鵞或願為鸛卞子曰羊性滛而狠猪</span><br/>
<span class='tline' id='l102' data-llen='2240:2263'>性卑而率鵝性頑而傲狗性險而出蓋鵞峩首似傲故</span><br/>
<span class='tline' id='l103' data-llen='2263:2286'>曰傲也名之曰鵝其謂是歟禽經曰鵝飛則蜮沈鸛鳴</span><br/>
<span class='tline' id='l104' data-llen='2286:2309'>則蛇結又曰鵝伏隨日鳱伏隨月說者以謂乳鵝伏卵</span><br/>
<span class='tline' id='l105' data-llen='2309:2332'>隨日鳱伏卵隨月光所轉又曰腳短者多伏腳長者多</span><br/>
<span class='tline' id='l106' data-llen='2332:2358'><a onclick="displayPageImage('KR1c0011', 'WYG', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2358:2387'>立腳近尾者好歩近臆者好躑多伏<img height='20' width='20' alt='&amp;KR1391' title='KR1391' src='https://raw.githubusercontent.com/kanripo/KR-Gaiji/master/images/KR1391.png'/>鵞之類是也</span><br/>
<span class='tline' id='l108' data-llen='2387:2392'>　　雉</span><br/>
<span class='tline' id='l109' data-llen='2392:2415'>雉死耿介妬壟護疆善鬭雖飛不越分域一界之内要</span><br/>
<span class='tline' id='l110' data-llen='2415:2438'>以一雄為長餘者雖衆莫敢鴝鳴潘岳所謂畫墳衍以</span><br/>
<span class='tline' id='l111' data-llen='2438:2461'>分畿者也周官曰士執雉蓋士死制故執雉所謂二生</span><br/>
<span class='tline' id='l112' data-llen='2461:2484'>一死贄者也又其交有時别有倫而其羽文明可用為</span><br/>
<span class='tline' id='l113' data-llen='2484:2507'>儀故古者后服三翟詩曰有瀰濟盈有鷕雉鳴濟盈不</span><br/>
<span class='tline' id='l114' data-llen='2507:2530'>濡軌雉鳴求其牡言雉冝交有時别有倫而今反以雌</span><br/>
<span class='tline' id='l115' data-llen='2530:2556'><a onclick="displayPageImage('KR1c0011', 'WYG', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2556:2579'>求雄非特以雌求雄又求牡焉以雌求雄滛也以雌求</span><br/>
<span class='tline' id='l117' data-llen='2579:2602'>牡焉亂也故曰公與夫人並為淫亂又曰雄雌于飛泄</span><br/>
<span class='tline' id='l118' data-llen='2602:2625'>泄其羽言雉交有時别有倫而又性善鬭雖今不犯域</span><br/>
<span class='tline' id='l119' data-llen='2625:2648'>分宣公滛亂不恤國事軍旅數起則雉之不如也易曰</span><br/>
<span class='tline' id='l120' data-llen='2648:2671'>離為雉蓋離火其體文明其性復焱悍故為雉雉雖非</span><br/>
<span class='tline' id='l121' data-llen='2671:2694'>辰属而正是南方之物陶氏所謂丙午日不可食者明</span><br/>
<span class='tline' id='l122' data-llen='2694:2717'>王於火也禮云雉曰疏趾蓋鴈鴨醜趾間有幕其足蹼</span><br/>
<span class='tline' id='l123' data-llen='2717:2740'>雞雉醜指閒無幕其足疏故曰疏趾也簡兮之詩曰左</span><br/>
<span class='tline' id='l124' data-llen='2740:2766'><a onclick="displayPageImage('KR1c0011', 'WYG', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2766:2789'>手執籥右手秉翟此大舞也宛丘之詩曰無冬無夏值</span><br/>
<span class='tline' id='l126' data-llen='2789:2812'>其鷺羽此小舞也蓋雉取文明鷺則取其潔白之容而</span><br/>
<span class='tline' id='l127' data-llen='2812:2835'>已所謂大舞者籥舞也所謂小舞者羽舞也故樂師云</span><br/>
<span class='tline' id='l128' data-llen='2835:2858'>掌教國子小舞而一曰羽舞或曰雉性突前其字從矢</span><br/>
<span class='tline' id='l129' data-llen='2858:2881'>或曰虎豹之文來田雉之文來射故從矢也易曰射雉</span><br/>
<span class='tline' id='l130' data-llen='2881:2904'>一矢亡雉雞類也不能逺飛騰躍而上髙不踰丈横不</span><br/>
<span class='tline' id='l131' data-llen='2904:2927'>過三丈故先儒云雉髙一丈長三丈也蓋古者數數以</span><br/>
<span class='tline' id='l132' data-llen='2927:2950'>萬度度以雉書曰雉不再合信也說文曰雷始動雉鳴</span><br/>
<span class='tline' id='l133' data-llen='2950:2976'><a onclick="displayPageImage('KR1c0011', 'WYG', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2976:2999'>而鴝其頸蔡邕月令以謂雷在地中雉性精剛故獨知</span><br/>
<span class='tline' id='l135' data-llen='2999:3006'>之應而鳴也</span><br/>
<span class='tline' id='l136' data-llen='3006:3012'>　　鷂雉</span><br/>
<span class='tline' id='l137' data-llen='3012:3035'>釋鳥云江淮之南青質五采皆備成章曰鷂雉王后之</span><br/>
<span class='tline' id='l138' data-llen='3035:3058'>服一曰翬翟畫以翠雉二曰揄翟畫以揄雉三曰闕翟</span><br/>
<span class='tline' id='l139' data-llen='3058:3080'>言刻繒為之闕而不畫闕而不畫則其制屈於三翟</span><br/>
<span class='tline' id='l140' data-llen='3080:3083'>　</span><br/>
<span class='tline' id='l141' data-llen='3083:3086'>　</span><br/>
<span class='tline' id='l142' data-llen='3086:3112'><a onclick="displayPageImage('KR1c0011', 'WYG', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3112:3115'>　</span><br/>
<span class='tline' id='l144' data-llen='3115:3118'>　</span><br/>
<span class='tline' id='l145' data-llen='3118:3121'>　</span><br/>
<span class='tline' id='l146' data-llen='3121:3124'>　</span><br/>
<span class='tline' id='l147' data-llen='3124:3127'>　</span><br/>
<span class='tline' id='l148' data-llen='3127:3130'>　</span><br/>
<span class='tline' id='l149' data-llen='3130:3133'>　</span><br/>
<span class='tline' id='l150' data-llen='3133:3143'>　毛詩名物解卷七</span><br/>
</p>
<p><br/>
</p>
  </div>
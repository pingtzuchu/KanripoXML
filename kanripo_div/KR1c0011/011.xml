<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0011', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　毛詩名物解卷十一</span><br/>
<span class='tline' id='l10' data-llen='202:223'>　　　　　　　　　　　宋　蔡　卞　集解</span><br/>
<span class='tline' id='l11' data-llen='223:228'>　釋蟲</span><br/>
<span class='tline' id='l12' data-llen='228:249'>　　　蟻　蠅　蠨蛸　蠋　蜂　螽斯　騰蛇</span><br/>
<span class='tline' id='l13' data-llen='249:263'>　　　蛇　虺　蚺蛇　蝍蛆</span><br/>
<span class='tline' id='l14' data-llen='263:268'>　　蟻</span><br/>
<span class='tline' id='l15' data-llen='268:291'>莊子曰道在螻蟻蟻有君臣之義故其字從義繁露曰</span><br/>
<span class='tline' id='l16' data-llen='291:317'><a onclick="displayPageImage('KR1c0011', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='317:340'>人者仁也我者義也故其義字亦從我記曰蛾子時述</span><br/>
<span class='tline' id='l18' data-llen='340:363'>之其字從我是也書曰王麻冕黼裳卿士邦君麻冕蟻</span><br/>
<span class='tline' id='l19' data-llen='363:386'>裳明王於此斷恩而蟻裳又言申君臣之義也詩曰鸛</span><br/>
<span class='tline' id='l20' data-llen='386:409'>鳴于垤垤蟻塚也蓋蟻將雨則出而壅穴鸛見之長鳴</span><br/>
<span class='tline' id='l21' data-llen='409:432'>而喜易林所謂蟻封穴户大雨將集是也一名蟻封傳</span><br/>
<span class='tline' id='l22' data-llen='432:455'>曰蟻封盤馬孟子曰泰山之於丘垤趙岐曰垤蟻封也</span><br/>
<span class='tline' id='l23' data-llen='455:478'>莊子曰於蟻棄智於魚得計於羊棄意言慕人之與使</span><br/>
<span class='tline' id='l24' data-llen='478:501'>人慕之皆不可爲也故至人之計在於物我兼忘其藏</span><br/>
<span class='tline' id='l25' data-llen='501:527'><a onclick="displayPageImage('KR1c0011', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='527:550'>也不厭深眇而已矣又曰得時則蟻行失時則鵲起蟻</span><br/>
<span class='tline' id='l27' data-llen='550:573'>行逶遲有序需而不速君子得時其廉於進如此夏小</span><br/>
<span class='tline' id='l28' data-llen='573:598'>正曰𤣥駒駒者蟻也方言曰梁益之間謂之𤣥駒莊子</span><br/>
<span class='tline' id='l29' data-llen='598:621'>曰鰲之冠山蟻之戴粒其於逍遥一也此即南華鵬鷃</span><br/>
<span class='tline' id='l30' data-llen='621:643'>之義言小大雖殊而理各至足豈容勝負於其間哉</span><br/>
<span class='tline' id='l31' data-llen='643:648'>　　蠅</span><br/>
<span class='tline' id='l32' data-llen='648:671'>蠅好交其前足有絞繩之象故蠅之字從繩省凖生於</span><br/>
<span class='tline' id='l33' data-llen='671:694'>隼繩生於蠅其義一也亦好交其後足摇翅自扇故爾</span><br/>
<span class='tline' id='l34' data-llen='694:720'><a onclick="displayPageImage('KR1c0011', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='720:743'>雅曰蠅醜扇也叚氏曰蒼蠅聲雄壯青蠅聲清聒聲皆</span><br/>
<span class='tline' id='l36' data-llen='743:766'>在翼又曰青蠅尤能敗物蓋青蠅善亂色蒼蠅善亂聲</span><br/>
<span class='tline' id='l37' data-llen='766:789'>故詩以青蠅刺讒而東方未明曰匪鷄則鳴蒼蠅之聲</span><br/>
<span class='tline' id='l38' data-llen='789:812'>也一章言耳聞疑而起也二章曰月出之光言目見似</span><br/>
<span class='tline' id='l39' data-llen='812:835'>而起也青蠅首赤如火背若負金蒼蠅又其大者肌色</span><br/>
<span class='tline' id='l40' data-llen='835:858'>正蒼今俗謂之麻蠅傳曰以氷致蠅蓋蠅逐臭者喜暖</span><br/>
<span class='tline' id='l41' data-llen='858:881'>而惡寒故遇氷輒側翅逺引所謂夏蟲不可以語氷者</span><br/>
<span class='tline' id='l42' data-llen='881:904'>也類從曰蠅生於灰蓋蠅墮水溺死以置灰中須臾即</span><br/>
<span class='tline' id='l43' data-llen='904:930'><a onclick="displayPageImage('KR1c0011', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='930:946'>活淮南子以爲爛灰生蠅正謂此也</span><br/>
<span class='tline' id='l45' data-llen='946:952'>　　蠨蛸</span><br/>
<span class='tline' id='l46' data-llen='952:975'>釋蟲云蠨蛸長踦蕭梢長踦之貌故名郭璞曰今小蜘</span><br/>
<span class='tline' id='l47' data-llen='975:998'>蟵長股者俗呼喜子亦如蜘蟵布網垂絲着人衣裳有</span><br/>
<span class='tline' id='l48' data-llen='998:1021'>親客至荆州河内之人謂之喜母陸子曰乾鵲噪而行</span><br/>
<span class='tline' id='l49' data-llen='1021:1042'>人至蜘蟵集而百事喜蓋謂是也詩曰蠨蛸在户</span><br/>
<span class='tline' id='l50' data-llen='1042:1047'>　　蠋</span><br/>
<span class='tline' id='l51' data-llen='1047:1070'>蠋蟲如指似蠶一名厄詩曰鞗革金厄金取其堅厄取</span><br/>
<span class='tline' id='l52' data-llen='1070:1096'><a onclick="displayPageImage('KR1c0011', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1096:1119'>其完也又謂蜎蜎者蠋烝在桑野言蠋以絲自裹又久</span><br/>
<span class='tline' id='l54' data-llen='1119:1142'>在桑野雖蠋而已然其自營也完矣詩以此托況而敘</span><br/>
<span class='tline' id='l55' data-llen='1142:1165'>曰一章曰其完也韓非子曰蟺似蛇蠶似蠋人見蛇則</span><br/>
<span class='tline' id='l56' data-llen='1165:1188'>驚駭見蠋則毛起婦人拾蠶而漁者握蟺故人利之所</span><br/>
<span class='tline' id='l57' data-llen='1188:1211'>在皆爲賁育莊子曰奔蜂不能化藿蠋以言材之有大</span><br/>
<span class='tline' id='l58' data-llen='1211:1234'>小管子曰夫龍欲小則化如蠶蠋此言龍化如蠋而已</span><br/>
<span class='tline' id='l59' data-llen='1234:1257'>然抱朴子以爲有蛇蠋化成之龍意者天下有自然之</span><br/>
<span class='tline' id='l60' data-llen='1257:1280'>龍有蛇蠋化成之龍乎故曰或生而知之或學而知之</span><br/>
<span class='tline' id='l61' data-llen='1280:1306'><a onclick="displayPageImage('KR1c0011', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1306:1314'>及其成功一也</span><br/>
<span class='tline' id='l63' data-llen='1314:1319'>　　蜂</span><br/>
<span class='tline' id='l64' data-llen='1319:1342'>蜂有兩衙應潮其主之所在衆蜂爲之旋遶如衛誅罰</span><br/>
<span class='tline' id='l65' data-llen='1342:1365'>徴令絶嚴有君臣之義化書曰蜂有君臣其毒在尾垂</span><br/>
<span class='tline' id='l66' data-llen='1365:1388'>尾如鋒故字從鋒省傳曰蜂蠆垂芒此之謂也詩曰莫</span><br/>
<span class='tline' id='l67' data-llen='1388:1411'>予荓蜂自求辛螫荓蜂使人爲辛螫之譬也言蜂善辛</span><br/>
<span class='tline' id='l68' data-llen='1411:1434'>螫藏精育毒雖小不可不愼爾雅曰蜂醜螸螸垂腴也</span><br/>
<span class='tline' id='l69' data-llen='1434:1457'>一名蠆其字象形蓋蜂類衆多動以萬計故借爲萬億</span><br/>
<span class='tline' id='l70' data-llen='1457:1483'><a onclick="displayPageImage('KR1c0011', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1483:1506'>之萬舊說數人以千數物以萬莊子曰號物之數謂之</span><br/>
<span class='tline' id='l72' data-llen='1506:1529'>萬抱朴子曰雞有專棲之雄雉有擅澤之矯蟻有兼弱</span><br/>
<span class='tline' id='l73' data-llen='1529:1552'>之智蜂有攻寡之計援理觀之人之強弱相制衆寡相</span><br/>
<span class='tline' id='l74' data-llen='1552:1575'>攻何以異此是故齊與魏闘而莊周以爲戰於蝸角也</span><br/>
<span class='tline' id='l75' data-llen='1575:1581'>　　螽斯</span><br/>
<span class='tline' id='l76' data-llen='1581:1604'>螽斯蟲之不妬忌一母百子故詩以爲子孫衆多之況</span><br/>
<span class='tline' id='l77' data-llen='1604:1627'>鵲巢言夫人德如鳲鳩能均養七子而已是詩乃稱后</span><br/>
<span class='tline' id='l78' data-llen='1627:1650'>妃之子孫衆多如此者蓋太姒則百斯男者文王之所</span><br/>
<span class='tline' id='l79' data-llen='1650:1676'><a onclick="displayPageImage('KR1c0011', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1676:1699'>以聖也文王之所以聖者天道也召南則人道而已何</span><br/>
<span class='tline' id='l81' data-llen='1699:1722'>足以與此螽斯一名舂黍或謂之舂箕草木疏曰蝗類</span><br/>
<span class='tline' id='l82' data-llen='1722:1745'>青色長角長股股鳴者也或曰似蝗而小黑股有文五</span><br/>
<span class='tline' id='l83' data-llen='1745:1768'>月中以兩股相切作聲聞數十歩者是也詩曰五月斯</span><br/>
<span class='tline' id='l84' data-llen='1768:1791'>螽動股言螽斯股成而奮迅之也爾雅曰螽醜奮蓋於</span><br/>
<span class='tline' id='l85' data-llen='1791:1814'>是時股成而奮迅之方春尚弱也故列子曰吾力堪秋</span><br/>
<span class='tline' id='l86' data-llen='1814:1837'>蟬之翼折春螽之股蔡邕月令曰其類乳於土中深埋</span><br/>
<span class='tline' id='l87' data-llen='1837:1867'>其卵江東謂虴蛨又謂蚱蜢善害田穉公羊傳曰<img height='20' width='20' alt='&amp;KR0977' title='KR0977' src='https://raw.githubusercontent.com/kanripo/KR-Gaiji/master/images/KR0977.png'/>何</span><br/>
<span class='tline' id='l88' data-llen='1867:1893'><a onclick="displayPageImage('KR1c0011', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1893:1923'>以書記災也<img height='20' width='20' alt='&amp;KR0558' title='KR0558' src='https://raw.githubusercontent.com/kanripo/KR-Gaiji/master/images/KR0558.png'/>何以書記異也字蓋從冬冬終也至冬</span><br/>
<span class='tline' id='l90' data-llen='1923:1931'>而終故謂螽也</span><br/>
<span class='tline' id='l91' data-llen='1931:1937'>　　騰蛇</span><br/>
<span class='tline' id='l92' data-llen='1937:1960'>騰蛇龍類也雄鳴於上風雌鳴於下風而風化能興雲</span><br/>
<span class='tline' id='l93' data-llen='1960:1983'>霧而游其中慎子曰騰蛇游霧飛龍乗雲是也荀子曰</span><br/>
<span class='tline' id='l94' data-llen='1983:2006'>騰蛇無足而飛梧鼠五技而窮言梧鼠之技雖多不如</span><br/>
<span class='tline' id='l95' data-llen='2006:2029'>騰蛇之結於一也故窮墨子曰靈龜近灼神蛇近暴傳</span><br/>
<span class='tline' id='l96' data-llen='2029:2052'>曰靈蛇棄鱗神龍解角以言至人達士超世㧞俗委蛻</span><br/>
<span class='tline' id='l97' data-llen='2052:2078'><a onclick="displayPageImage('KR1c0011', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2078:2082'>萬物</span><br/>
<span class='tline' id='l99' data-llen='2082:2087'>　　蛇</span><br/>
<span class='tline' id='l100' data-llen='2087:2110'>魚屬連行詩曰委蛇蓋取諸此傳曰退食自公委蛇委</span><br/>
<span class='tline' id='l101' data-llen='2110:2133'>蛇謂從者也衡而委蛇必折故序言正直洪範三德一</span><br/>
<span class='tline' id='l102' data-llen='2133:2156'>曰正直中德也其行委蛇以其德在剛柔之中太史公</span><br/>
<span class='tline' id='l103' data-llen='2156:2179'>曰大直若屈道固委蛇有是哉此之謂也舊說蛇盤向</span><br/>
<span class='tline' id='l104' data-llen='2179:2202'>壬壬北方也周官曰龜蛇爲旐先儒以爲龜蛇象其扞</span><br/>
<span class='tline' id='l105' data-llen='2202:2225'>難避害蓋龜甲者也而蛇擊前則尾應擊後則首應自</span><br/>
<span class='tline' id='l106' data-llen='2225:2251'><a onclick="displayPageImage('KR1c0011', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2251:2275'>腰擊之則首尾俱應有兵之象故龜蛇合體謂之𤣥武</span><br/>
<span class='tline' id='l108' data-llen='2275:2299'>易曰一隂一陽之謂道而𤣥朔者道之所在隂陽之理</span><br/>
<span class='tline' id='l109' data-llen='2299:2322'>具焉舊說牛以鼻聼蛇以目聽語曰蛇聾虎齆其以此</span><br/>
<span class='tline' id='l110' data-llen='2322:2325'>乎</span><br/>
<span class='tline' id='l111' data-llen='2325:2330'>　　虺</span><br/>
<span class='tline' id='l112' data-llen='2330:2353'>虺狀似蛇而小語曰爲虺弗摧爲蛇奈何以此故也正</span><br/>
<span class='tline' id='l113' data-llen='2353:2376'>曰之詩曰哀今之人胡爲虺蜴虺一名蝮□博三寸首</span><br/>
<span class='tline' id='l114' data-llen='2376:2399'>大如擘舊說蝮蛇毒在首螫手則手斷螫足則足斷蛇</span><br/>
<span class='tline' id='l115' data-llen='2399:2425'><a onclick="displayPageImage('KR1c0011', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2425:2448'>之尤爲毒烈者也一曰蝮與虺異虺如土色所在有之</span><br/>
<span class='tline' id='l117' data-llen='2448:2471'>蝮蛇鼻反其上有斜錦文衆蛇之中此獨胎産生輒拆</span><br/>
<span class='tline' id='l118' data-llen='2471:2490'>裂母腹字從蝮其以此乎亦有與蛇同色者</span><br/>
<span class='tline' id='l119' data-llen='2490:2496'>　　蚺蛇</span><br/>
<span class='tline' id='l120' data-llen='2496:2519'>蚺蛇尾圓無鱗身有斑文如故暗錦纈難死似鼉行地</span><br/>
<span class='tline' id='l121' data-llen='2519:2542'>常俯其首膽隨日轉上旬近頭中旬近心下旬近尾南</span><br/>
<span class='tline' id='l122' data-llen='2542:2565'>人云俗取其膽入藥即以線合其瘡縱之後遇捕者輒</span><br/>
<span class='tline' id='l123' data-llen='2565:2579'>自見金瘡以明無膽亦其智也</span><br/>
<span class='tline' id='l124' data-llen='2579:2605'><a onclick="displayPageImage('KR1c0011', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2605:2611'>　　蝍蛆</span><br/>
<span class='tline' id='l126' data-llen='2611:2634'>爾雅曰蒺藜蝍蛆廣雅曰蝍蛆蜈蚣性能制蛇卒見大</span><br/>
<span class='tline' id='l127' data-llen='2634:2657'>蛇使縁而啖其腦莊子曰蝍蛆甘帶是也今俗謂之百</span><br/>
<span class='tline' id='l128' data-llen='2657:2680'>足魯連曰百足之蟲斷而不蹶則其所恃者衆也一名</span><br/>
<span class='tline' id='l129' data-llen='2680:2703'>蚿方言曰馬蚿北燕謂之蛆蟝其大者謂之馬陸一名</span><br/>
<span class='tline' id='l130' data-llen='2703:2717'>商距莊子使蚊負山商距馳河</span><br/>
<span class='tline' id='l131' data-llen='2717:2720'>　</span><br/>
<span class='tline' id='l132' data-llen='2720:2731'>　毛詩名物解卷十一</span><br/>
</p>
<p><br/>
</p>
  </div>
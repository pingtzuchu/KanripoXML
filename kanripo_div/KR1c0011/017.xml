<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0011', 'WYG', '017-1a' );" name="017-1a" class="pb">[017-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　毛詩名物觧卷十七</span><br/>
<span class='tline' id='l10' data-llen='202:223'>　　　　　　　　　　　宋　蔡　卞　集觧</span><br/>
<span class='tline' id='l11' data-llen='223:228'>　雜觧</span><br/>
<span class='tline' id='l12' data-llen='228:242'>　　　草木緫觧　美刺緫觧</span><br/>
<span class='tline' id='l13' data-llen='242:250'>　　草木緫觧</span><br/>
<span class='tline' id='l14' data-llen='250:273'>匏可食葉苦不可食葑也菲也不能常美人之所不能</span><br/>
<span class='tline' id='l15' data-llen='273:296'>常善者也荼苦也有曰如薺有曰如荼皆甚美而爲之</span><br/>
<span class='tline' id='l16' data-llen='296:322'><a onclick="displayPageImage('KR1c0011', 'WYG', '017-1b' );" name="017-1b" class="pb">[017-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='322:345'>辭也菽微而采之有以貟之筐方之筥者㑹諸侯以禮</span><br/>
<span class='tline' id='l18' data-llen='345:368'>數者也匏葉以爲葅微者也兎首以爲羞薄甚也而禮</span><br/>
<span class='tline' id='l19' data-llen='368:392'>不以微薄廢者也甘瓠纍樛而上行成美之實也瓞𤓰</span><br/>
<span class='tline' id='l20' data-llen='392:416'>之小者也而緜緜能大者文王紹太王而興者也𤓰在</span><br/>
<span class='tline' id='l21' data-llen='416:439'>疆場無曠土者也苹也蒿也芩也鹿之食也而芩不若</span><br/>
<span class='tline' id='l22' data-llen='439:462'>蒿之大而蒿不若芩之美禮有加也莪蒿之細則難辨</span><br/>
<span class='tline' id='l23' data-llen='462:485'>者也莪蔚之大則易辨者也蓼莪之思彌深而易辨者</span><br/>
<span class='tline' id='l24' data-llen='485:508'>猶難辨也采芑之菜也方其始則采於新田以新田爲</span><br/>
<span class='tline' id='l25' data-llen='508:534'><a onclick="displayPageImage('KR1c0011', 'WYG', '017-2a' );" name="017-2a" class="pb">[017-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='534:557'>不足而及於菑畝也世未嘗無士也亦新美其材而㧞</span><br/>
<span class='tline' id='l27' data-llen='557:580'>取之若菑畝之芑可也有芑之草也物之微也豐水東</span><br/>
<span class='tline' id='l28' data-llen='580:603'>注言其順物之理乃能立法也故曰皇王維辟也豐水</span><br/>
<span class='tline' id='l29' data-llen='603:626'>有芑言其順物之理乃能貽謀也故曰以燕翼子也草</span><br/>
<span class='tline' id='l30' data-llen='626:649'>木有待於霜而成者蒹葭蒼蒼漸至於采采尤待霜而</span><br/>
<span class='tline' id='l31' data-llen='649:672'>成者也國待禮而後固也葭菼揭揭薍也葭也蓬也始</span><br/>
<span class='tline' id='l32' data-llen='672:695'>而生則蒐田時也葛也藟也漘滸潤之而後蕃也漘也</span><br/>
<span class='tline' id='l33' data-llen='695:718'>滸也葛藟纏而後固者也王室艱難不可以相無者也</span><br/>
<span class='tline' id='l34' data-llen='718:744'><a onclick="displayPageImage('KR1c0011', 'WYG', '017-2b' );" name="017-2b" class="pb">[017-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='744:767'>始河之滸中河之涘卒河之漘地之愈危彌不可無葛</span><br/>
<span class='tline' id='l36' data-llen='767:790'>藟之纏固也葛藟縈於樛木則衆妾附后妃之仁而進</span><br/>
<span class='tline' id='l37' data-llen='790:813'>此逮下者也葛藟施於條枚而子孫縁先祖之功而起</span><br/>
<span class='tline' id='l38' data-llen='813:836'>此受祖者也葛寄松栢而生者也蘿縈松柏而生者也</span><br/>
<span class='tline' id='l39' data-llen='836:859'>蔦蘿同姓也松柏王室也同其存亡者也卒曰松上則</span><br/>
<span class='tline' id='l40' data-llen='859:882'>引之彌髙者也萇楚材之柔不能自立而可扶掖以成</span><br/>
<span class='tline' id='l41' data-llen='882:905'>其枝華也人有不能以欲故也予之無家無知無室豈</span><br/>
<span class='tline' id='l42' data-llen='905:928'>有樂之者疾其人之欲故也芃蘭柔而蔓依以自立者</span><br/>
<span class='tline' id='l43' data-llen='928:954'><a onclick="displayPageImage('KR1c0011', 'WYG', '017-3a' );" name="017-3a" class="pb">[017-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='954:977'>也人不能者以驕故也佩觿雖文而不我知無知人之</span><br/>
<span class='tline' id='l45' data-llen='977:1000'>道也佩韘雖武而不我甲無長人之德者也知人君德</span><br/>
<span class='tline' id='l46' data-llen='1000:1023'>也山有扶蘇也喬松也隰有荷華也游龍也上下各得</span><br/>
<span class='tline' id='l47' data-llen='1023:1046'>其宜而忽之所美乃非美者也子都容之美也子充德</span><br/>
<span class='tline' id='l48' data-llen='1046:1069'>之美也茹蘆色之可染者也以禮則平易故曰東門之</span><br/>
<span class='tline' id='l49' data-llen='1069:1092'>墠墠者男子之所以行禮也下言東門之栗栗者女子</span><br/>
<span class='tline' id='l50' data-llen='1092:1115'>之所以行禮也棠棣之華桃之華蕣之華凡以喻色也</span><br/>
<span class='tline' id='l51' data-llen='1115:1138'>棠棣之華華如桃李華而實者也桃華而實有蕡家室</span><br/>
<span class='tline' id='l52' data-llen='1138:1164'><a onclick="displayPageImage('KR1c0011', 'WYG', '017-3b' );" name="017-3b" class="pb">[017-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1164:1187'>之所以成德也實而蓁蓁家人之所以庇陂之失道也</span><br/>
<span class='tline' id='l54' data-llen='1187:1210'>蕣朝華而暮隕非可恃者也此喻物之無助者也凡木</span><br/>
<span class='tline' id='l55' data-llen='1210:1233'>曰華草曰榮榮而無實爲英蕣先曰華而後曰英喻無</span><br/>
<span class='tline' id='l56' data-llen='1233:1256'>實也木生仁者也林爲君者也積仁以能蔽者也樛木</span><br/>
<span class='tline' id='l57' data-llen='1256:1279'>屈而下垂而葛藟得以纍甘瓠得以纍者仁之下屈者</span><br/>
<span class='tline' id='l58' data-llen='1279:1302'>也棠棣華所覆者鄂鄂所承者華而韡韡然天性也兄</span><br/>
<span class='tline' id='l59' data-llen='1302:1325'>弟相友亦天性也枤杜木大而特生尚有葉以蔽者也</span><br/>
<span class='tline' id='l60' data-llen='1325:1348'>而枤杜有以刺獨居而無兄弟者也有以刺不求賢以</span><br/>
<span class='tline' id='l61' data-llen='1348:1374'><a onclick="displayPageImage('KR1c0011', 'WYG', '017-4a' );" name="017-4a" class="pb">[017-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1374:1397'>自輔者有以敘征夫之情而自傷者甘棠勿翦至於勿</span><br/>
<span class='tline' id='l63' data-llen='1397:1420'>伐愛之至也然甘棠者教也惟其教之眀是以愛之至</span><br/>
<span class='tline' id='l64' data-llen='1420:1443'>若夫化則化有所至而愛有所忘者也梅先衆木而花</span><br/>
<span class='tline' id='l65' data-llen='1443:1466'>實者也梅先時則男女不可以不及時者也蔞於楚則</span><br/>
<span class='tline' id='l66' data-llen='1466:1496'>微而猶可刈者微者亦成材也樸<img height='20' width='20' alt='&amp;KR0554' title='KR0554' src='https://raw.githubusercontent.com/kanripo/KR-Gaiji/master/images/KR0554.png'/>於林猶免陵賤者</span><br/>
<span class='tline' id='l67' data-llen='1496:1519'>禮所以自防而不可以微賤薄廢者也棘堅而木之難</span><br/>
<span class='tline' id='l68' data-llen='1519:1542'>長養者棘心至於棘薪則長養劬勞而後成者也榛所</span><br/>
<span class='tline' id='l69' data-llen='1542:1565'>以養也苓所以治也養譬則德也治譬則能也德在乎</span><br/>
<span class='tline' id='l70' data-llen='1565:1591'><a onclick="displayPageImage('KR1c0011', 'WYG', '017-4b' );" name="017-4b" class="pb">[017-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1591:1614'>上故曰山有榛也職在乎下故曰隰有苓也此衞之賢</span><br/>
<span class='tline' id='l72' data-llen='1614:1637'>者又多能而苓之不若者也南山有䑓北山有萊則前</span><br/>
<span class='tline' id='l73' data-llen='1637:1660'>後皆得賢而其基大者也臺萊徧於山之上下以爲蔽</span><br/>
<span class='tline' id='l74' data-llen='1660:1683'>者也此言邦家之基也其葉有儺而幽且沃者桑也其</span><br/>
<span class='tline' id='l75' data-llen='1683:1706'>枝下垂而宛以華者楊也以其爲山蔽飾故以此言邦</span><br/>
<span class='tline' id='l76' data-llen='1706:1729'>家之光也把之實可以療李之實可以食故以此言民</span><br/>
<span class='tline' id='l77' data-llen='1729:1752'>之父母也栲之榦髙大而車以爲輻杻之名檍而古以</span><br/>
<span class='tline' id='l78' data-llen='1752:1775'>爲弓其堅以大也故於此言遐不黄耉也枸則生而茂</span><br/>
<span class='tline' id='l79' data-llen='1775:1801'><a onclick="displayPageImage('KR1c0011', 'WYG', '017-5a' );" name="017-5a" class="pb">[017-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1801:1824'>以堅楰則久而益不朽爲其可傳於後世故於此言保</span><br/>
<span class='tline' id='l81' data-llen='1824:1847'>艾爾後此其得賢之效也凡山之髙隰之下莫不有材</span><br/>
<span class='tline' id='l82' data-llen='1847:1870'>以爲賁也山之樞隰之榆不皆美材亦足以庇覆而子</span><br/>
<span class='tline' id='l83' data-llen='1870:1893'>之裳衣弗曵弗婁車馬弗馳弗驅何也山之栲即樗而</span><br/>
<span class='tline' id='l84' data-llen='1893:1916'>其葉茂隰之杻即檍而其材堅猶以爲榮觀而子之庭</span><br/>
<span class='tline' id='l85' data-llen='1916:1939'>内弗洒弗埽鐘皷弗鼓弗考何也山之漆可以爲器隰</span><br/>
<span class='tline' id='l86' data-llen='1939:1962'>之栗可以爲禮而子之酒食不鼓瑟而喜樂以永日何</span><br/>
<span class='tline' id='l87' data-llen='1962:1985'>也車鄰則美有車馬禮樂侍御之好故曰阪有漆隰有</span><br/>
<span class='tline' id='l88' data-llen='1985:2011'><a onclick="displayPageImage('KR1c0011', 'WYG', '017-5b' );" name="017-5b" class="pb">[017-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2011:2034'>栗漆可以用栗可以食而阪隰之頼以爲飾者不若桑</span><br/>
<span class='tline' id='l90' data-llen='2034:2057'>楊之美也故卒曰阪有桑隰有楊條所謂稻梅所謂柟</span><br/>
<span class='tline' id='l91' data-llen='2057:2080'>也條梅尤終南之文飾者也若夫錦衣狐裘顔如渥丹</span><br/>
<span class='tline' id='l92' data-llen='2080:2103'>則雖文以服飾以容而冝實以君之德也故曰其君也</span><br/>
<span class='tline' id='l93' data-llen='2103:2126'>哉戒之也卒使之壽考不忘勸之也把棘木之堅剛者</span><br/>
<span class='tline' id='l94' data-llen='2126:2149'>也桐椅木之柔令者也君子德欲剛儀欲柔故於把棘</span><br/>
<span class='tline' id='l95' data-llen='2149:2172'>言令德桐椅言令儀令儀嫌於無實離也桐椅以譬儀</span><br/>
<span class='tline' id='l96' data-llen='2172:2195'>之柔令者也生於朝陽則以見君之下賢不以令之柔</span><br/>
<span class='tline' id='l97' data-llen='2195:2221'><a onclick="displayPageImage('KR1c0011', 'WYG', '017-6a' );" name="017-6a" class="pb">[017-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2221:2244'>而必以德之温厚也松柏葉美材茂本堅而久者也自</span><br/>
<span class='tline' id='l99' data-llen='2244:2267'>天保福禄而下之至於竹之苞松之茂又本久而固者</span><br/>
<span class='tline' id='l100' data-llen='2267:2290'>也自福德澤而下之至於松柏之茂無不爾或承德蔽</span><br/>
<span class='tline' id='l101' data-llen='2290:2313'>廣而久也竹虚而節直而和者也淇澳德也緑竹棫樸</span><br/>
<span class='tline' id='l102' data-llen='2313:2336'>附而生者也棫樸之爲薪材微而用大此官人者也榛</span><br/>
<span class='tline' id='l103' data-llen='2336:2359'>楛者莖如荆葉如著木之微者也而在旱麓濟濟能盛</span><br/>
<span class='tline' id='l104' data-llen='2359:2382'>者以見流澤之遠此受祖者也柞棫木之堅也文王之</span><br/>
<span class='tline' id='l105' data-llen='2382:2405'>德至於柞棫矣則柔者可知故昆夷駾矣大邦畏其力</span><br/>
<span class='tline' id='l106' data-llen='2405:2431'><a onclick="displayPageImage('KR1c0011', 'WYG', '017-6b' );" name="017-6b" class="pb">[017-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2431:2454'>虞芮質厥成小邦懐其德也柞棫之枝猶堅以固者矣</span><br/>
<span class='tline' id='l108' data-llen='2454:2477'>王公於諸侯待信義而後固者也故采菽信以結之使</span><br/>
<span class='tline' id='l109' data-llen='2477:2500'>如柞柔之附於枝義以制之使如紼纚之維其舟也檀</span><br/>
<span class='tline' id='l110' data-llen='2500:2523'>木之堅而美者也谷木之㪚而惡者也把不如桑之本</span><br/>
<span class='tline' id='l111' data-llen='2523:2546'>固者也桑不如檀之堅强者也將仲子里也牆也園也</span><br/>
<span class='tline' id='l112' data-llen='2546:2569'>而戒之以無踰以言無侵我之家事也把也桑也檀也</span><br/>
<span class='tline' id='l113' data-llen='2569:2592'>而戒之以無伐以言無害我之兄弟也始於里卒於檀</span><br/>
<span class='tline' id='l114' data-llen='2592:2615'>以見養人愈强而愈不可制也柳之條柔而不可折以</span><br/>
<span class='tline' id='l115' data-llen='2615:2641'><a onclick="displayPageImage('KR1c0011', 'WYG', '017-7a' );" name="017-7a" class="pb">[017-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2641:2664'>樊圃也椒之實蕃而遠條盛則本衰者也王之揚之水</span><br/>
<span class='tline' id='l117' data-llen='2664:2687'>而不能流束薪至於束楚束蒲之彌輕以見王愈弱不</span><br/>
<span class='tline' id='l118' data-llen='2687:2710'>能有爲也鄭之揚之水不能流束蒲至於束楚束薪以</span><br/>
<span class='tline' id='l119' data-llen='2710:2733'>見臣愈强而不可令者也不能有爲罪在上故刺其上</span><br/>
<span class='tline' id='l120' data-llen='2733:2756'>也不可令罪在下故閔其上也聖人言詩而終於鳥獸</span><br/>
<span class='tline' id='l121' data-llen='2756:2779'>草木之名蓋學詩者始乎此而由於此以深求之莫非</span><br/>
<span class='tline' id='l122' data-llen='2779:2790'>性命之理道德之意也</span><br/>
<span class='tline' id='l123' data-llen='2790:2798'>　　美刺總觧</span><br/>
<span class='tline' id='l124' data-llen='2798:2824'><a onclick="displayPageImage('KR1c0011', 'WYG', '017-7b' );" name="017-7b" class="pb">[017-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2824:2847'>美與嘉者至善之謂美至美之謂嘉美不足以盡其善</span><br/>
<span class='tline' id='l126' data-llen='2847:2870'>而後有嘉召伯之甘棠武公之緇衣善之至也成王假</span><br/>
<span class='tline' id='l127' data-llen='2870:2893'>樂美之至也閔之與刺者有所不忍謂之閔欲其知之</span><br/>
<span class='tline' id='l128' data-llen='2893:2916'>謂之刺蓋閔之者惜其如此而後形之於惻隱之心而</span><br/>
<span class='tline' id='l129' data-llen='2916:2939'>刺之者譏其如此如鍼之刺物欲其知也溱洧刺亂而</span><br/>
<span class='tline' id='l130' data-llen='2939:2962'>爲亂者作也出其東門閔遭亂者作也雖知刺尚喜其</span><br/>
<span class='tline' id='l131' data-llen='2962:2985'>知而閔則惜其去也而不可復何以知其如此白駒刺</span><br/>
<span class='tline' id='l132' data-llen='2985:3008'>宣王之不用賢黍稷閔周之顚覆是以知其如此也至</span><br/>
<span class='tline' id='l133' data-llen='3008:3034'><a onclick="displayPageImage('KR1c0011', 'WYG', '017-8a' );" name="017-8a" class="pb">[017-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3034:3057'>於箴疑於規誨疑於誘而戒近於勸蓋箴者以其有所</span><br/>
<span class='tline' id='l135' data-llen='3057:3080'>不可爲不可爲而爲此其所以箴之使不爲也庭燎之</span><br/>
<span class='tline' id='l136' data-llen='3080:3103'>詩始則美之終則箴之者何也美之者以其有可爲箴</span><br/>
<span class='tline' id='l137' data-llen='3103:3126'>之者以其有不可爲也勉於視朝勤於從民此之謂可</span><br/>
<span class='tline' id='l138' data-llen='3126:3149'>爲視朝之失時從政之失事此之謂不可爲知視朝從</span><br/>
<span class='tline' id='l139' data-llen='3149:3172'>政而不知視朝從政之禮原其始不可以無美要其終</span><br/>
<span class='tline' id='l140' data-llen='3172:3195'>不可以不箴也箴之不從而後規之規者正圎之器也</span><br/>
<span class='tline' id='l141' data-llen='3195:3218'>有亂之道而使之不亂此所以爲規沔水是也規之而</span><br/>
<span class='tline' id='l142' data-llen='3218:3244'><a onclick="displayPageImage('KR1c0011', 'WYG', '017-8b' );" name="017-8b" class="pb">[017-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3244:3267'>不從又從而誨之者毎事而言以教之也故鶴鳴于九</span><br/>
<span class='tline' id='l144' data-llen='3267:3290'>臯聲聞于野此教之修德也魚潛在淵或在于渚此教</span><br/>
<span class='tline' id='l145' data-llen='3290:3313'>之治民也它山之石可以爲錯此教之用賢也誨之不</span><br/>
<span class='tline' id='l146' data-llen='3313:3336'>從而後刺之以見善之日退不善之日進惟其善之日</span><br/>
<span class='tline' id='l147' data-llen='3336:3359'>退不善之日進此聖人序詩所以次其輕重之次也然</span><br/>
<span class='tline' id='l148' data-llen='3359:3382'>而戒者以其有可戒之道勸者以其有可勸之理戒其</span><br/>
<span class='tline' id='l149' data-llen='3382:3405'>所可戒卒乎無戒公劉召康公之戒成王也公劉者世</span><br/>
<span class='tline' id='l150' data-llen='3405:3428'>之甚微成王者世之甚盈舉其甚微而著其甚盈此公</span><br/>
<span class='tline' id='l151' data-llen='3428:3454'><a onclick="displayPageImage('KR1c0011', 'WYG', '017-9a' );" name="017-9a" class="pb">[017-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3454:3477'>劉之所以作也終南之戒襄公以其有土地之廣車服</span><br/>
<span class='tline' id='l153' data-llen='3477:3500'>之盛而恐其德之不足以稱故詩曰終南何有有條有</span><br/>
<span class='tline' id='l154' data-llen='3500:3523'>梅欲其德之宜於服也故戒其所可戒成王卒至於治</span><br/>
<span class='tline' id='l155' data-llen='3523:3546'>平而襄公終不失其德故曰卒乎無戒見其所可爲而</span><br/>
<span class='tline' id='l156' data-llen='3546:3569'>勸之以善殷其雷勸以義也見其所可爲而後勸之以</span><br/>
<span class='tline' id='l157' data-llen='3569:3592'>義式微勸之以歸也見其可歸然後勸之以歸故曰見</span><br/>
<span class='tline' id='l158' data-llen='3592:3615'>其所可爲而勸之以善此戒之異乎勸也至於誘者謂</span><br/>
<span class='tline' id='l159' data-llen='3615:3638'>其心有是端而以言引而進之此之謂誘衡門誘僖公</span><br/>
<span class='tline' id='l160' data-llen='3638:3664'><a onclick="displayPageImage('KR1c0011', 'WYG', '017-9b' );" name="017-9b" class="pb">[017-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3664:3687'>也至於思則近於念憂則幾於懼哀則同於傷蓋思望</span><br/>
<span class='tline' id='l162' data-llen='3687:3710'>於其心而已念者又思之至也下泉之思治丘中有麻</span><br/>
<span class='tline' id='l163' data-llen='3710:3733'>之思賢匪風之思周道遵大路之思君子是皆想望於</span><br/>
<span class='tline' id='l164' data-llen='3733:3756'>心而願見之者也渭陽康公之念母有見其思之至也</span><br/>
<span class='tline' id='l165' data-llen='3756:3779'>陟岵孝子之思念父母蓋始乎思卒乎念至誠之心有</span><br/>
<span class='tline' id='l166' data-llen='3779:3802'>加而無已也斯其以爲孝歟憂者懼之至懼者恐之至</span><br/>
<span class='tline' id='l167' data-llen='3802:3825'>慮之深然後至於恐何以知之防有鵲巢之憂讒而詩</span><br/>
<span class='tline' id='l168' data-llen='3825:3848'>曰一日不見如三月兮此懼之所以深於憂也哀者主</span><br/>
<span class='tline' id='l169' data-llen='3848:3875'><a onclick="displayPageImage('KR1c0011', 'WYG', '017-10a' );" name="017-10a" class="pb">[017-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3875:3898'>於人傷者主於已主於人者措之於無可奈何之域而</span><br/>
<span class='tline' id='l171' data-llen='3898:3921'>直其志而已主於已者感於内而形之於外而且嗟其</span><br/>
<span class='tline' id='l172' data-llen='3921:3944'>如此也故日月緑衣終風謂皆莊姜傷已之詩也蕩則</span><br/>
<span class='tline' id='l173' data-llen='3944:3967'>周室大壞蕩然無復紀綱文章故異矣周室之顛覆閔</span><br/>
<span class='tline' id='l174' data-llen='3967:3990'>之而已壞未至於顛覆故猶有感傷之心若夫黄鳥之</span><br/>
<span class='tline' id='l175' data-llen='3990:4013'>哀三良則矜亡而已所謂闗雎哀而不傷者蓋桀紂之</span><br/>
<span class='tline' id='l176' data-llen='4013:4036'>已亡而不傷感於心也至於東門之疾亂鴟鴞之救亂</span><br/>
<span class='tline' id='l177' data-llen='4036:4059'>野有死麕之惡無禮蝃蝀之止奔擊鼓之怨州吁旄丘</span><br/>
<span class='tline' id='l178' data-llen='4059:4086'><a onclick="displayPageImage('KR1c0011', 'WYG', '017-10b' );" name="017-10b" class="pb">[017-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4086:4109'>之責衞伯小明之悔仕亂世柏舟之言仁人不遇均亂</span><br/>
<span class='tline' id='l180' data-llen='4109:4132'>一言疾一言救何也無禮則止而滛奔亦可惡州吁之</span><br/>
<span class='tline' id='l181' data-llen='4132:4155'>用兵何以不責衞伯之不修職何以不怨仁人不遇則</span><br/>
<span class='tline' id='l182' data-llen='4155:4178'>曰言仕於亂世則曰誨古人豈徒言哉亦各有所主而</span><br/>
<span class='tline' id='l183' data-llen='4178:4201'>已蓋亂之在下則可以救不可以疾亂之在上則可以</span><br/>
<span class='tline' id='l184' data-llen='4201:4224'>疾不可以救故管蔡之亂所謂在下者也徒疾之而已</span><br/>
<span class='tline' id='l185' data-llen='4224:4247'>則傷於仁此鴟鴞之所以救也幽公滛荒之亂所謂在</span><br/>
<span class='tline' id='l186' data-llen='4247:4270'>上者也孰能救之哉此東門之枌所以疾也惡者化之</span><br/>
<span class='tline' id='l187' data-llen='4270:4297'><a onclick="displayPageImage('KR1c0011', 'WYG', '017-11a' );" name="017-11a" class="pb">[017-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4297:4320'>在乎上止者化之在乎下在亂世而文王之化爲已行</span><br/>
<span class='tline' id='l189' data-llen='4320:4343'>而下之人皆知無禮之可惡此野有死麕不言止而言</span><br/>
<span class='tline' id='l190' data-llen='4343:4366'>惡也民未知滛奔之恥而衞文公以道化其民而使之</span><br/>
<span class='tline' id='l191' data-llen='4366:4389'>不齒則其所以化之者在乎上而不存乎下也此蝃蝀</span><br/>
<span class='tline' id='l192' data-llen='4389:4412'>所以不言惡而言止也怨之者猶有景慕之心而責之</span><br/>
<span class='tline' id='l193' data-llen='4412:4435'>者遏其不能行所當行蓋詩人愛之重所以怨之深待</span><br/>
<span class='tline' id='l194' data-llen='4435:4458'>之厚所以責之重至夫事在可怨之域而吾且不怨者</span><br/>
<span class='tline' id='l195' data-llen='4458:4481'>是以無知也猶有不怨而責之猶有不責者雖州吁之</span><br/>
<span class='tline' id='l196' data-llen='4481:4508'><a onclick="displayPageImage('KR1c0011', 'WYG', '017-11b' );" name="017-11b" class="pb">[017-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4508:4531'>暴猶有景慕之心此國人所以怨也修方伯連帥之職</span><br/>
<span class='tline' id='l198' data-llen='4531:4554'>衞伯之所當行也此旄丘所以責之也悔者追其事而</span><br/>
<span class='tline' id='l199' data-llen='4554:4577'>已言直言其過之所遇仕於亂世者旣徃之咎也此小</span><br/>
<span class='tline' id='l200' data-llen='4577:4600'>明所以悔也若君不受已之志特言之而不刺然後可</span><br/>
<span class='tline' id='l201' data-llen='4600:4616'>以謂之仁此柏舟所以言仁人也與</span><br/>
<span class='tline' id='l202' data-llen='4616:4619'>　</span><br/>
<span class='tline' id='l203' data-llen='4619:4622'>　</span><br/>
<span class='tline' id='l204' data-llen='4622:4633'>　毛詩名物觧卷十七</span><br/>
</p>
<p><br/>
</p>
  </div>
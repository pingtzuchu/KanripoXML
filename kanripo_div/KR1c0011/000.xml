<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1c0011', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:198'>欽定四庫全書　　　　　經部三</span><br/>
<span class='tline' id='l9' data-llen='198:214'>　毛詩名物解　　　　　　詩類</span><br/>
<span class='tline' id='l10' data-llen='214:220'>　　提要</span><br/>
<span class='tline' id='l11' data-llen='220:246'>　　　　<span class='krp-note'>臣/</span>等謹按毛詩名物解二十卷宋蔡卞撰卞</span><br/>
<span class='tline' id='l12' data-llen='246:269'>　　　　字元度興化仙㳺人熙寧三年與兄京同舉</span><br/>
<span class='tline' id='l13' data-llen='269:292'>　　　　進士第仕至觀文殿學士事迹具宋史自王</span><br/>
<span class='tline' id='l14' data-llen='292:315'>　　　　安石新義及字説行而宋之士風一變其為</span><br/>
<span class='tline' id='l15' data-llen='315:338'>　　　　名物訓詁之學者僅卞與陸佃二家佃安石</span><br/>
<span class='tline' id='l16' data-llen='338:364'><a onclick="displayPageImage('KR1c0011', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='364:387'>　　　　客卞安石壻也故佃作埤雅下作此書大㫖</span><br/>
<span class='tline' id='l18' data-llen='387:410'>　　　　皆以字説為宗陳振孫稱卞書議論穿鑿徴</span><br/>
<span class='tline' id='l19' data-llen='410:434'>　　　　引𤨏碎無禆於經義詆之甚力葢佃雖學術</span><br/>
<span class='tline' id='l20' data-llen='434:457'>　　　　本安石而力沮新法齗齗異議君子猶或取</span><br/>
<span class='tline' id='l21' data-llen='457:480'>　　　　之卞則傾邪姦憸犯天下之公惡因其人以</span><br/>
<span class='tline' id='l22' data-llen='480:503'>　　　　及其書羣相排斥亦自取也然其書雖王氏</span><br/>
<span class='tline' id='l23' data-llen='503:527'>　　　　之學而引証𤼵明亦有出於孔頴達陸璣之</span><br/>
<span class='tline' id='l24' data-llen='527:550'>　　　　外者寸有所長不以人廢言也且以邢昺之</span><br/>
<span class='tline' id='l25' data-llen='550:576'><a onclick="displayPageImage('KR1c0011', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='576:599'>　　　　僉邪而爾雅之疏列之學宫則卞書亦安得</span><br/>
<span class='tline' id='l27' data-llen='599:622'>　　　　竟棄乎書凡十一類曰釋天釋百榖釋草釋</span><br/>
<span class='tline' id='l28' data-llen='622:645'>　　　　木釋鳥釋獸釋蟲釋魚釋馬雜釋雜解陳氏</span><br/>
<span class='tline' id='l29' data-llen='645:668'>　　　　書録解題稱分十類葢傳寫誤脱一字也乾</span><br/>
<span class='tline' id='l30' data-llen='668:685'>　　　　隆三十九年十一月恭校上</span><br/>
<span class='tline' id='l31' data-llen='685:717'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l32' data-llen='717:743'>　　　　　　　　總　校　官　<span class='krp-note'>臣/</span>　陸　費　墀</span><br/>
</p>
<p><br/>
</p>
  </div>
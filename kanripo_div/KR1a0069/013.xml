<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0069', 'WYG', '013-1a' );" name="013-1a" class="pb">[013-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:212'>　易附録纂註卷十三　　　元　胡一桂　撰</span>
<span class='tline' id='l10' data-llen='212:220'>　　　　原象</span>
<span class='tline' id='l11' data-llen='220:262'>　　　　　<span class='krp-note'>愚按五賛大要皆教人以象占之學首篇/原竒偶之象推象之由也次篇述作者之</span></span>
<span class='tline' id='l12' data-llen='262:305'>　　　　　<span class='krp-note'>㫖為占而作也三篇明筮以𤼵其占四篇/稽類以考其象五篇以警學名欲人讀易</span></span>
<span class='tline' id='l13' data-llen='305:347'>　　　　　<span class='krp-note'>之際常如卜筮之臨假象辭以為儀則而/終趨於吉是又㑹象占而一之也先生嘗</span></span>
<span class='tline' id='l14' data-llen='347:380'>　　　　　<span class='krp-note'>曰某解易只作卜筮之書今五/賛皆以象占示教其㫖深矣</span></span>
<span class='tline' id='l15' data-llen='380:403'>太一肈判隂降陽升陽一以施隂兩而承惟皇昊羲仰</span>
<span class='tline' id='l16' data-llen='403:429'><a onclick="displayPageImage('KR1a0069', 'WYG', '013-1b' );" name="013-1b" class="pb">[013-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='429:452'>觀俯察竒偶既陳兩儀斯設既幹乃支一各生兩隂陽</span>
<span class='tline' id='l18' data-llen='452:475'>交錯以立四象竒加以竒曰陽之陽竒而加偶陽隂以</span>
<span class='tline' id='l19' data-llen='475:498'>章偶而加竒隂内陽外偶復加偶隂與隂㑹兩一既分</span>
<span class='tline' id='l20' data-llen='498:521'>一復生兩三才在目八卦指掌竒竒而竒初一曰乾竒</span>
<span class='tline' id='l21' data-llen='521:544'>竒而偶兊次二焉竒偶而竒次三曰離竒偶而偶四震</span>
<span class='tline' id='l22' data-llen='544:566'>以隨偶竒而竒巽居次五偶竒而偶坎六斯覩偶偶</span>
<span class='tline' id='l23' data-llen='566:589'>而竒艮居次七偶偶而偶坤八以畢初畫為儀中畫為</span>
<span class='tline' id='l24' data-llen='589:612'>象上畫卦成人文斯朗因而重之一貞八悔六十四卦</span>
<span class='tline' id='l25' data-llen='612:638'><a onclick="displayPageImage('KR1a0069', 'WYG', '013-2a' );" name="013-2a" class="pb">[013-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='638:679'>由内達外附録<span class='krp-note'>貞悔出洪範貞是正㡳便是體悔是過/㡳動則有悔凡悔都是過了方悔這悔</span></span>
<span class='tline' id='l27' data-llen='679:726'><span class='krp-note'>是過㡳意思亦是多㡳意思下三爻便是正卦上三爻/似是過多了亦似今占卜分甚主客賀孫貞是事之始</span></span>
<span class='tline' id='l28' data-llen='726:773'><span class='krp-note'>悔是事之終貞是事之主悔是事之客貞是在我㡳悔/是應人㡳一貞八悔如乾至泰内體皆乾是一貞外體</span></span>
<span class='tline' id='l29' data-llen='773:813'><span class='krp-note'>八卦是八悔/餘放此義剛</span>交易為體往此來彼附録<span class='krp-note'>先天圖一邊本/都是陽一邊本</span></span>
<span class='tline' id='l30' data-llen='813:860'><span class='krp-note'>都是隂陽中有隂隂中有陽便是陽往交易隂隂來交/易陽兩邊各各相對其實非此往彼來只其象如此僴</span></span>
<span class='tline' id='l31' data-llen='860:884'>變易為用時静時動降帝而王𫝊夏歴商有占无文民</span>
<span class='tline' id='l32' data-llen='884:907'>用弗章文王繫彖周公繫爻視此八卦二純六交乃乾</span>
<span class='tline' id='l33' data-llen='907:930'>斯父乃坤斯母震坎艮男巽離兊女離南坎北震東兊</span>
<span class='tline' id='l34' data-llen='930:956'><a onclick="displayPageImage('KR1a0069', 'WYG', '013-2b' );" name="013-2b" class="pb">[013-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='956:980'>西乾坤艮巽位以四維建官立師命曰周易孔聖𫝊之</span>
<span class='tline' id='l36' data-llen='980:1004'>是為十翼遭秦弗燼及宋而明邵𫝊羲畫程演周經象</span>
<span class='tline' id='l37' data-llen='1004:1021'>陳數列言盡理得彌億萬年永著常式</span>
<span class='tline' id='l38' data-llen='1021:1029'>　　　　述㫖</span>
<span class='tline' id='l39' data-llen='1029:1052'>昔在上古世質民淳是非莫别利害不分風氣既開乃</span>
<span class='tline' id='l40' data-llen='1052:1075'>生聖人聰明睿知出類超羣仰觀俯察始畫竒偶教之</span>
<span class='tline' id='l41' data-llen='1075:1098'>卜筮以㫁可否作為君飾開鑿户牖民用不迷以有常</span>
<span class='tline' id='l42' data-llen='1098:1121'>守降及中古世變風移淳澆質喪民偽日滋穆穆文王</span>
<span class='tline' id='l43' data-llen='1121:1147'><a onclick="displayPageImage('KR1a0069', 'WYG', '013-3a' );" name="013-3a" class="pb">[013-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1147:1170'>身蒙大難安土樂天惟世之患乃本卦義繫此彖辭爰</span>
<span class='tline' id='l45' data-llen='1170:1193'>及周公六爻是資因事設教丁寧詳宻必中必正乃亨</span>
<span class='tline' id='l46' data-llen='1193:1216'>乃吉語子惟孝語臣則忠鈎深闡㣲如日之中爰暨末</span>
<span class='tline' id='l47' data-llen='1216:1249'>流淫於術數僂句成欺黄裳亦誤纂註<span class='krp-note'>左𫝊昭公二十/五年臧昭伯如</span></span>
<span class='tline' id='l48' data-llen='1249:1296'><span class='krp-note'>晉臧㑹竊其寳龜僂句以卜為信與僭僭吉後平子立/㑹㑹曰僂句不余欺也註僂句龜所出地名僭不信也</span></span>
<span class='tline' id='l49' data-llen='1296:1330'><span class='krp-note'>謂求立為臧氏後也黄/裳事見坤卦六五爻</span>大哉孔子晚好是書韋編既絶</span>
<span class='tline' id='l50' data-llen='1330:1354'>八索以祛乃作彖象十翼之篇専用義理𤼵揮經言居</span>
<span class='tline' id='l51' data-llen='1354:1377'>省象辭動察變占存亡進退陟降飛潛曰毫曰釐匪差</span>
<span class='tline' id='l52' data-llen='1377:1403'><a onclick="displayPageImage('KR1a0069', 'WYG', '013-3b' );" name="013-3b" class="pb">[013-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1403:1426'>匪繆假我數年庶无大咎恭惟三古四聖一心垂象炳</span>
<span class='tline' id='l54' data-llen='1426:1449'>明千載是臨惟是學者不本其初文辭象數或肆或拘</span>
<span class='tline' id='l55' data-llen='1449:1472'>嗟予小子既㣲且陋鑚仰没身奚測奚究匪警滋荒匪</span>
<span class='tline' id='l56' data-llen='1472:1485'>識滋漏維用存疑敢曰垂後</span>
<span class='tline' id='l57' data-llen='1485:1493'>　　　　明筮</span>
<span class='tline' id='l58' data-llen='1493:1516'>倚數之元參天兩地衍而極之五十乃備是曰大衍虛</span>
<span class='tline' id='l59' data-llen='1516:1539'>一无為其為用者四十九蓍信手平分置右於几取右</span>
<span class='tline' id='l60' data-llen='1539:1562'>一蓍掛左小指乃以右手揲左之策四四之餘歸之於</span>
<span class='tline' id='l61' data-llen='1562:1588'><a onclick="displayPageImage('KR1a0069', 'WYG', '013-4a' );" name="013-4a" class="pb">[013-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1588:1611'>扐初扐左手无名指間右䇿左揲將指是安再扐之竒</span>
<span class='tline' id='l63' data-llen='1611:1634'>通掛之算不五則九是謂一變置此掛扐再用存策分</span>
<span class='tline' id='l64' data-llen='1634:1657'>掛揲歸復準前式三亦如之竒皆四八三變既備數斯</span>
<span class='tline' id='l65' data-llen='1657:1680'>可察數之可察其辨伊何四五為少八九為多三少為</span>
<span class='tline' id='l66' data-llen='1680:1703'>九是曰老陽三多為六老隂是當一少兩多少陽之七</span>
<span class='tline' id='l67' data-llen='1703:1726'>孰八少隂少兩多一既得初爻復合前蓍四十有九如</span>
<span class='tline' id='l68' data-llen='1726:1750'>前之為三變一爻通十八變六爻𤼵揮卦體可見老極</span>
<span class='tline' id='l69' data-llen='1750:1773'>而變少守其常六爻皆守彖辭是當變視其爻兩兼首</span>
<span class='tline' id='l70' data-llen='1773:1799'><a onclick="displayPageImage('KR1a0069', 'WYG', '013-4b' );" name="013-4b" class="pb">[013-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1799:1822'>尾變及三爻占兩卦體或四或五視彼所存四二五一</span>
<span class='tline' id='l72' data-llen='1822:1845'>二分一専皆變而他新成舊毁消息盈虛舍此視彼乾</span>
<span class='tline' id='l73' data-llen='1845:1862'>占用九坤占用六泰愕匪人姤喜來復</span>
<span class='tline' id='l74' data-llen='1862:1870'>　　　　稽類</span>
<span class='tline' id='l75' data-llen='1870:1893'>八卦之象説卦詳焉考之於經其用弗専彖以情言象</span>
<span class='tline' id='l76' data-llen='1893:1916'>以象告惟是之求斯得其要乾健天行坤順地従震動</span>
<span class='tline' id='l77' data-llen='1916:1939'>為雷巽入木風坎險水泉亦雲亦雨離麗文明電日而</span>
<span class='tline' id='l78' data-llen='1939:1962'>火艮止為山兊説為澤以是舉之其要斯得凡卦六虛</span>
<span class='tline' id='l79' data-llen='1962:1988'><a onclick="displayPageImage('KR1a0069', 'WYG', '013-5a' );" name="013-5a" class="pb">[013-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1988:2011'>竒偶殊位竒陽偶隂各以其類得位為正二五為中二</span>
<span class='tline' id='l81' data-llen='2011:2034'>臣五君初始上終貞悔體分爻以位應隂陽相求乃得</span>
<span class='tline' id='l82' data-llen='2034:2057'>其正凡陽斯淑君子居之凡隂斯慝小人是為常可類</span>
<span class='tline' id='l83' data-llen='2057:2072'>求變非例測非常曷變謹此為則</span>
<span class='tline' id='l84' data-llen='2072:2080'>　　　　警學</span>
<span class='tline' id='l85' data-llen='2080:2103'>讀易之法先正其心肅容端席有翼其臨於卦於爻如</span>
<span class='tline' id='l86' data-llen='2103:2126'>筮斯得假彼象辭為我儀則字従其訓句逆其情事因</span>
<span class='tline' id='l87' data-llen='2126:2149'>其理意適其平曰否曰臧如目斯見曰止曰行如足斯</span>
<span class='tline' id='l88' data-llen='2149:2175'><a onclick="displayPageImage('KR1a0069', 'WYG', '013-5b' );" name="013-5b" class="pb">[013-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2175:2198'>踐毋寛以畧毋宻以窮毋固而可毋必而通平易従容</span>
<span class='tline' id='l90' data-llen='2198:2221'>自表而裏及其貫之萬事一理理定既實事來尚虛用</span>
<span class='tline' id='l91' data-llen='2221:2244'>應始有體該本无稽實待虛存體應用執古御今由静</span>
<span class='tline' id='l92' data-llen='2244:2287'>制動附録<span class='krp-note'>聖人作易只説一箇理都未曽有許多事却/待甚麽事來湊所謂事來尚虛葢謂事之方</span></span>
<span class='tline' id='l93' data-llen='2287:2334'><span class='krp-note'>來尚虛而未有若論其理則先自定固已實矣用應始/有謂理之用實故有體該本無謂理之體該萬物初無</span></span>
<span class='tline' id='l94' data-llen='2334:2381'><span class='krp-note'>形迹可見故無下云稽考實理以待事物之來存此理/之體以應無窮之用執古古便是易書裏面言語御今</span></span>
<span class='tline' id='l95' data-llen='2381:2418'><span class='krp-note'>今便是今日之事以静制動理/便是静㡳事便是動㡳敬之</span>潔静精㣲是之謂易體</span>
<span class='tline' id='l96' data-llen='2418:2441'>之在我動有常吉在昔程氏繼周紹孔奥指宏剛星陳</span>
<span class='tline' id='l97' data-llen='2441:2467'><a onclick="displayPageImage('KR1a0069', 'WYG', '013-6a' );" name="013-6a" class="pb">[013-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2467:2487'>極拱惟斯未啟以俟後人小子狂簡敢述而申</span>
<span class='tline' id='l99' data-llen='2487:2490'>　</span>
<span class='tline' id='l100' data-llen='2490:2493'>　</span>
<span class='tline' id='l101' data-llen='2493:2496'>　</span>
<span class='tline' id='l102' data-llen='2496:2499'>　</span>
<span class='tline' id='l103' data-llen='2499:2502'>　</span>
<span class='tline' id='l104' data-llen='2502:2505'>　</span>
<span class='tline' id='l105' data-llen='2505:2508'>　</span>
<span class='tline' id='l106' data-llen='2508:2534'><a onclick="displayPageImage('KR1a0069', 'WYG', '013-6b' );" name="013-6b" class="pb">[013-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2534:2537'>　</span>
<span class='tline' id='l108' data-llen='2537:2540'>　</span>
<span class='tline' id='l109' data-llen='2540:2543'>　</span>
<span class='tline' id='l110' data-llen='2543:2546'>　</span>
<span class='tline' id='l111' data-llen='2546:2549'>　</span>
<span class='tline' id='l112' data-llen='2549:2552'>　</span>
<span class='tline' id='l113' data-llen='2552:2555'>　</span>
<span class='tline' id='l114' data-llen='2555:2566'>　易附録纂註卷十三</span>
</p>
<p>
</p>
  </div>
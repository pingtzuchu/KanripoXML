<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1a0069', 'WYG', '014-1a' );" name="014-1a" class="pb">[014-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　易附録纂註卷十四　　　元　胡一桂　撰</span><br/>
<span class='tline' id='l10' data-llen='212:244'>擇地潔處為蓍室南户置牀於室中央<span class='krp-note'>牀大約長五尺/廣三尺毋太近</span></span><br/>
<span class='tline' id='l11' data-llen='244:270'><span class='krp-note'>壁/</span>蓍五十莖韜以纁帛貯以皂囊納之櫝中置於牀北</span><br/>
<span class='tline' id='l12' data-llen='270:318'><span class='krp-note'>櫝以竹筒或堅木或布漆為之圓徑三寸如蓍/之長半為㡳半為葢下别為臺函之使不偃仆</span>附録<span class='krp-note'>蒿/固</span></span><br/>
<span class='tline' id='l13' data-llen='318:358'><span class='krp-note'>非蓍然亦猶是其類若以木碁行算金/錢當之則其去蓍益逺矣荅曽三異</span>設木格於櫝南</span><br/>
<span class='tline' id='l14' data-llen='358:399'>居牀二分之北<span class='krp-note'>格以横木板為之髙一尺長竟牀當中/為兩大刻相距一尺大刻之西為三小</span></span><br/>
<span class='tline' id='l15' data-llen='399:432'><span class='krp-note'>刻相距各五寸許下/施横足側立案上</span>置香爐一於格南香合一於爐南</span><br/>
<span class='tline' id='l16' data-llen='432:458'><a onclick="displayPageImage('KR1a0069', 'WYG', '014-1b' );" name="014-1b" class="pb">[014-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='458:481'>日炷香致敬將筮則洒掃拂拭滌硯一注水及筆一墨</span><br/>
<span class='tline' id='l18' data-llen='481:504'>一黄漆板一於爐東東上筮者齊潔衣冠北面盥手焚</span><br/>
<span class='tline' id='l19' data-llen='504:548'>香致敬<span class='krp-note'>筮者北面見儀禮若使人筮則主人焚香畢少/退北面立筮者進立於牀前少西南向受命主</span></span><br/>
<span class='tline' id='l20' data-llen='548:586'><span class='krp-note'>人直述所占之事筮者許諾主人/右還西向立筮者右還北向立</span>兩手奉櫝葢置於格</span><br/>
<span class='tline' id='l21' data-llen='586:609'>南爐北出蓍於櫝去囊解韜置於櫝東合五十策兩手</span><br/>
<span class='tline' id='l22' data-llen='609:642'>執之熏於爐上<span class='krp-note'>此後所用蓍策之/數其説並見啟蒙</span>命之曰假爾泰筮有</span><br/>
<span class='tline' id='l23' data-llen='642:665'>常假爾泰筮有常某官姓名今以某事云云未知可否</span><br/>
<span class='tline' id='l24' data-llen='665:688'>爰質所疑於神於靈吉凶得失悔吝憂虞惟爾有神尚</span><br/>
<span class='tline' id='l25' data-llen='688:714'><a onclick="displayPageImage('KR1a0069', 'WYG', '014-2a' );" name="014-2a" class="pb">[014-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='714:737'>明告之乃以右手取其一策反於櫝中而以左右手中</span><br/>
<span class='tline' id='l27' data-llen='737:770'>分四十九䇿置格之左右兩大刻<span class='krp-note'>此第一營所謂分而/為二以象兩者也</span></span><br/>
<span class='tline' id='l28' data-llen='770:793'>次以左手取左大刻之䇿執之而以右手取右大刻之</span><br/>
<span class='tline' id='l29' data-llen='793:825'>一策掛於左手之小指間<span class='krp-note'>此第二營所謂掛/一以象三者也</span>次以右手</span><br/>
<span class='tline' id='l30' data-llen='825:860'>四揲左手之策<span class='krp-note'>此第三營之半所謂揲/之以四以象四時者也</span>次歸其所餘之</span><br/>
<span class='tline' id='l31' data-llen='860:889'>䇿或一或二或三或四而扐之左手無名指間<span class='krp-note'>此第四/營之半</span></span><br/>
<span class='tline' id='l32' data-llen='889:920'><span class='krp-note'>所謂歸竒於扐/以象閏者也</span>次以右手反過揲之䇿於左大刻遂取</span><br/>
<span class='tline' id='l33' data-llen='920:949'>右大刻之策執之而以左手四揲之<span class='krp-note'>此第三/營之半</span>次歸其所</span><br/>
<span class='tline' id='l34' data-llen='949:975'><a onclick="displayPageImage('KR1a0069', 'WYG', '014-2b' );" name="014-2b" class="pb">[014-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='975:1008'>餘之策如前而扐之左手中指之間<span class='krp-note'>此第四營之半所/謂再扐以象再閏</span></span><br/>
<span class='tline' id='l36' data-llen='1008:1055'><span class='krp-note'>者也一變所餘之䇿左一則右必三左二則右亦二左/三則右必一左四則右亦四通掛一之策不五則九五</span></span><br/>
<span class='tline' id='l37' data-llen='1055:1092'><span class='krp-note'>以一其四而為竒九以兩其四/而為偶竒者三而偶者一也</span>次以右手反過揲之䇿</span><br/>
<span class='tline' id='l38' data-llen='1092:1115'>於右大刻而合左手一掛二扐之策置於格上第一小</span><br/>
<span class='tline' id='l39' data-llen='1115:1144'>刻<span class='krp-note'>以東為上/後放此</span>是為一變再以兩手取左右大刻之蓍合</span><br/>
<span class='tline' id='l40' data-llen='1144:1174'>之<span class='krp-note'>或四十四策/或四十策</span>復四營如第一變之儀而置其掛扐之</span><br/>
<span class='tline' id='l41' data-llen='1174:1209'>策於格上第二小刻是為二變<span class='krp-note'>二變所餘之策左一則/右必二左二則右必一</span></span><br/>
<span class='tline' id='l42' data-llen='1209:1256'><span class='krp-note'>左三則右必四左四則右必三通掛一之策不四則八/四以一其四而為竒八以兩其四而為偶竒偶各得四</span></span><br/>
<span class='tline' id='l43' data-llen='1256:1282'><a onclick="displayPageImage('KR1a0069', 'WYG', '014-3a' );" name="014-3a" class="pb">[014-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1282:1319'><span class='krp-note'>之二/焉</span>又再取左右大刻之蓍合之<span class='krp-note'>或四十策或三十/六䇿或三十二策</span>履</span><br/>
<span class='tline' id='l45' data-llen='1319:1342'>四營如第二變之儀而置其掛扐之䇿於格上第三小</span><br/>
<span class='tline' id='l46' data-llen='1342:1372'>刻是為三變<span class='krp-note'>三變餘䇿/與二變同</span>三變既畢乃視其三變所得掛</span><br/>
<span class='tline' id='l47' data-llen='1372:1408'>扐過揲之䇿而畫其爻於版<span class='krp-note'>掛扐之數五四為竒九八/為偶掛扐三竒合十三䇿</span></span><br/>
<span class='tline' id='l48' data-llen='1408:1455'><span class='krp-note'>則過揲三十六䇿而為老陽其畫為口所謂重也掛扐/兩竒一偶合十七䇿則過揲三十二䇿而為少隂其畫</span></span><br/>
<span class='tline' id='l49' data-llen='1455:1502'><span class='krp-note'>為一所謂拆也掛扐兩偶一竒合二十一䇿則過揲二/十八策而為少陽其畫為一所謂單也掛扐三偶合二</span></span><br/>
<span class='tline' id='l50' data-llen='1502:1550'><span class='krp-note'>十五策則過揲二十四策而/為老隂其畫為乂所謂交也</span>附録<span class='krp-note'>交者拆之聚故為老/隂重者單之積故為</span></span><br/>
<span class='tline' id='l51' data-llen='1550:1592'><span class='krp-note'>老/陽</span>如是每三變而成爻<span class='krp-note'>第一第四第七第十第十三第/十六凡六變並同但第三變以</span></span><br/>
<span class='tline' id='l52' data-llen='1592:1618'><a onclick="displayPageImage('KR1a0069', 'WYG', '014-3b' );" name="014-3b" class="pb">[014-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1618:1665'><span class='krp-note'>下不命而但用四十九蓍耳第二第五第八第十一第/十四第十七凡六變亦同第三第六第九第十二第十</span></span><br/>
<span class='tline' id='l54' data-llen='1665:1695'><span class='krp-note'>五第十八凡/六變亦同</span>凡十有八變而成卦乃考其卦之變而占</span><br/>
<span class='tline' id='l55' data-llen='1695:1725'>其事之吉凶<span class='krp-note'>卦變别有圖/説見啟蒙</span>禮畢韜蓍襲之以囊入櫝加</span><br/>
<span class='tline' id='l56' data-llen='1725:1757'>葢斂筆研墨版再焚香致敬而退<span class='krp-note'>如使人筮則主人/焚香揖筮者而退</span></span><br/>
<span class='tline' id='l57' data-llen='1757:1760'>　</span><br/>
<span class='tline' id='l58' data-llen='1760:1763'>　</span><br/>
<span class='tline' id='l59' data-llen='1763:1766'>　</span><br/>
<span class='tline' id='l60' data-llen='1766:1777'>　易附録纂註卷十四</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0069', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:197'>欽定四庫全書　　　　經部一</span><br/>
<span class='tline' id='l9' data-llen='197:214'>　易附録纂注　　　　　　易𩔖</span><br/>
<span class='tline' id='l10' data-llen='214:220'>　　提要</span><br/>
<span class='tline' id='l11' data-llen='220:246'>　　　　<span class='krp-note'>臣/</span>等謹案易附録纂注十五卷元胡一桂撰</span><br/>
<span class='tline' id='l12' data-llen='246:269'>　　　　一桂字庭芳號雙湖婺源人景定甲子領鄉</span><br/>
<span class='tline' id='l13' data-llen='269:292'>　　　　薦試禮部不第教授鄉里以終事迹具元史</span><br/>
<span class='tline' id='l14' data-llen='292:315'>　　　　儒學傳是編以朱子本義為宗取文集語録</span><br/>
<span class='tline' id='l15' data-llen='315:338'>　　　　之及於易者附之謂之附録取諸儒易說之</span><br/>
<span class='tline' id='l16' data-llen='338:364'><a onclick="displayPageImage('KR1a0069', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='364:387'>　　　　合於本義者纂之謂之纂注其去取别裁惟</span><br/>
<span class='tline' id='l18' data-llen='387:410'>　　　　以朱子為斷元史稱其受易源流出於朱子</span><br/>
<span class='tline' id='l19' data-llen='410:433'>　　　　殆以啟䝉翼傳及是書歟陳櫟稱一桂此書</span><br/>
<span class='tline' id='l20' data-llen='433:456'>　　　　於楊萬里易傳無半字及之今檢其所引櫟</span><br/>
<span class='tline' id='l21' data-llen='456:480'>　　　　說信然葢宋末元𥘉講學者門户最嚴而新</span><br/>
<span class='tline' id='l22' data-llen='480:503'>　　　　安諸儒於授受源流辨别尤甚萬里易傳雖</span><br/>
<span class='tline' id='l23' data-llen='503:526'>　　　　逺宗程子而早工吟詠與范成大陸㳺齊名</span><br/>
<span class='tline' id='l24' data-llen='526:549'>　　　　不甚以講學為事故雖嘗薦朱子拒韓侂胄</span><br/>
<span class='tline' id='l25' data-llen='549:575'><a onclick="displayPageImage('KR1a0069', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='575:598'>　　　　而慶元黨禁獨不列名一桂葢以詞人擯之</span><br/>
<span class='tline' id='l27' data-llen='598:621'>　　　　未必盡以其書也乾隆四十六年十月恭校</span><br/>
<span class='tline' id='l28' data-llen='621:628'>　　　　上</span><br/>
<span class='tline' id='l29' data-llen='628:660'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l30' data-llen='660:686'>　　　　　　　總　校　　官　<span class='krp-note'>臣/</span>　陸　費　墀</span><br/>
</p>
<p><br/>
</p>
  </div>
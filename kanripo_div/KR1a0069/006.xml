<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0069', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　易附録纂註卷六　　　　元　胡一桂　撰</span><br/>
<span class='tline' id='l10' data-llen='211:247'>山上有澤咸君子以虛受人<span class='krp-note'>山上有澤以/虛而通也</span>附録<span class='krp-note'>上兊下/艮兊上</span></span><br/>
<span class='tline' id='l11' data-llen='247:292'><span class='krp-note'>闕有澤口之象兊下二陽畫有澤㡳之象艮上一/畫陽有土之象下二隂畫中虛便是滲水之象砥</span>纂註</span><br/>
<span class='tline' id='l12' data-llen='292:339'><span class='krp-note'>程子曰澤性潤下土性受潤澤在山上而漸潤通徹是/二物之氣相感通也君子觀山澤通氣之象而虛其中</span></span><br/>
<span class='tline' id='l13' data-llen='339:386'><span class='krp-note'>以受於人夫人中虛則能受實則不能入矣虛中者無/我也中無私主則無感不通以量而容之擇交而受之</span></span><br/>
<span class='tline' id='l14' data-llen='386:423'><span class='krp-note'>此聖人有感/必通之道也</span>咸其拇志在外也纂註<span class='krp-note'>蔡氏曰外/謂四也</span>雖凶居</span><br/>
<span class='tline' id='l15' data-llen='423:463'>吉順不害也纂註<span class='krp-note'>程子曰二居中正其才本善以其在/咸之時質柔上應故戒以先動求君</span></span><br/>
<span class='tline' id='l16' data-llen='463:489'><a onclick="displayPageImage('KR1a0069', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='489:531'><span class='krp-note'>則凶居以自守則吉象復明之云非戒之不/得相感唯順理則不害謂守道不先動也</span>咸其股亦</span><br/>
<span class='tline' id='l18' data-llen='531:567'>不處也志在隨人所執下也<span class='krp-note'>言亦者因前二爻皆欲動/而云也二爻隂躁其動也</span></span><br/>
<span class='tline' id='l19' data-llen='567:615'><span class='krp-note'>宜九三陽剛居止之極/宜静而動可吝之甚也</span>纂註<span class='krp-note'>徐氏曰世之君子位居人/上所守不正感不以道而</span></span><br/>
<span class='tline' id='l20' data-llen='615:654'><span class='krp-note'>反徇夫褻御臣僕在下者之私情/至於多行可愧者皆執其隨者也</span>貞吉悔亡未感害也</span><br/>
<span class='tline' id='l21' data-llen='654:689'>憧憧往來未光大也<span class='krp-note'>感害言不正而/感則有害也</span>咸其脢志末也<span class='krp-note'>志/末</span></span><br/>
<span class='tline' id='l22' data-llen='689:730'><span class='krp-note'>謂不能/感物</span>咸其輔頰舌滕口説也<span class='krp-note'>滕騰/通用</span>纂註<span class='krp-note'>程子曰唯至/誠為能感人</span></span><br/>
<span class='tline' id='l23' data-llen='730:752'><span class='krp-note'>乃以柔説騰楊於口舌/言説豈能感於人乎</span></span><br/>
<span class='tline' id='l24' data-llen='752:787'>雷風恒君子以立不易方纂註<span class='krp-note'>丘行可曰巽入也而在/内震出也而在外二物</span></span><br/>
<span class='tline' id='l25' data-llen='787:813'><a onclick="displayPageImage('KR1a0069', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='813:860'><span class='krp-note'>各居其位則謂之恒故君子體之而立不易方若雷入/而従風風出而従雷二物易位而相従則謂之益矣故</span></span><br/>
<span class='tline' id='l27' data-llen='860:895'><span class='krp-note'>君子體之亦有遷改之義/此恒益之所以不同也</span>浚恒之凶始求深也九二悔</span><br/>
<span class='tline' id='l28' data-llen='895:927'>亡能久中也不恒其徳无所容也纂註<span class='krp-note'>程子曰不常之/人无所容處其</span></span><br/>
<span class='tline' id='l29' data-llen='927:954'><span class='krp-note'>身/也</span>久非其位安得禽也婦人貞吉從一而終也夫子制</span><br/>
<span class='tline' id='l30' data-llen='954:994'>義從婦凶也纂註<span class='krp-note'>徐氏曰以順為正者妾婦之道婦人/當一於従而守其終則吉若夫子則</span></span><br/>
<span class='tline' id='l31' data-llen='994:1019'><span class='krp-note'>制義者也従婦/之道則為凶矣</span>振恒在上大无功也</span><br/>
<span class='tline' id='l32' data-llen='1019:1051'>天下有山遯君子以逺小人不惡而嚴<span class='krp-note'>天體無窮山髙/有限遯之象也</span></span><br/>
<span class='tline' id='l33' data-llen='1051:1098'><span class='krp-note'>嚴者君子自守之常/而小人自不能近</span>附録<span class='krp-note'>問遯字雖是逃隠大抵亦取/逺去之意天上山下相去甚</span></span><br/>
<span class='tline' id='l34' data-llen='1098:1124'><a onclick="displayPageImage('KR1a0069', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1124:1171'><span class='krp-note'>遼絶象云君子以逺小人則君子如天小人如山相絶/之義須如此方得所以六爻在上而漸逺者愈善也曰</span></span><br/>
<span class='tline' id='l36' data-llen='1171:1210'><span class='krp-note'>恁地推得/好學蒙</span>纂註<span class='krp-note'>蔡氏曰逺小人艮/象不惡而嚴乾象</span>遯尾之厲不往何災</span><br/>
<span class='tline' id='l37' data-llen='1210:1233'>也執用黄牛固志也係遯之厲有疾憊也畜臣妾吉不</span><br/>
<span class='tline' id='l38' data-llen='1233:1256'>可大事也君子好遯小人否也嘉遯貞吉以正志也肥</span><br/>
<span class='tline' id='l39' data-llen='1256:1266'>遯无不利无所疑也</span><br/>
<span class='tline' id='l40' data-llen='1266:1301'>雷在天上大壯君子以非禮弗履<span class='krp-note'>自勝/者强</span>附録<span class='krp-note'>雷在天上/是甚生威</span></span><br/>
<span class='tline' id='l41' data-llen='1301:1348'><span class='krp-note'>嚴人之克己能如雷在天上則威嚴果決以去其惡而/必於為善若半上落下則不濟事何以為君子須是如</span></span><br/>
<span class='tline' id='l42' data-llen='1348:1395'><span class='krp-note'>雷在天上方能/克去非禮煇</span>纂註<span class='krp-note'>程子曰古人云自勝之謂强赴湯/火蹈白刃武夫之勇可能也至於</span></span><br/>
<span class='tline' id='l43' data-llen='1395:1421'><a onclick="displayPageImage('KR1a0069', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1421:1467'><span class='krp-note'>克己復禮則非君子之大壯不可能也故曰君子以非/禮勿履蔡氏曰禮者正大之文以天而動取二象言</span></span><br/>
<span class='tline' id='l45' data-llen='1467:1508'>壯于趾其孚窮也<span class='krp-note'>言必/困窮</span>纂註<span class='krp-note'>程子曰在最下而用壯以/行可必信其窮困而凶也</span></span><br/>
<span class='tline' id='l46' data-llen='1508:1539'>九二貞吉以中也小人用壯君子罔也<span class='krp-note'>小人以壯敗/君子以罔困</span>藩</span><br/>
<span class='tline' id='l47' data-llen='1539:1574'>決不羸尚往也纂註<span class='krp-note'>蔡氏曰尚往者前无困沮/可以上進也故曰尚往</span>喪羊于</span><br/>
<span class='tline' id='l48' data-llen='1574:1597'>易位不當也不能退不能遂不詳也艱則吉咎不長也</span><br/>
<span class='tline' id='l49' data-llen='1597:1615'>纂註<span class='krp-note'>蔡氏曰詳審也/不詳謂不審</span></span><br/>
<span class='tline' id='l50' data-llen='1615:1643'>明出地上晉君子以自昭明徳<span class='krp-note'>昭明/之也</span>晉如摧如獨行正</span><br/>
<span class='tline' id='l51' data-llen='1643:1683'>也裕无咎未受命也<span class='krp-note'>初居下位未/有官守之命</span>纂註<span class='krp-note'>徐氏曰居无位/之初以寛裕自</span></span><br/>
<span class='tline' id='l52' data-llen='1683:1709'><a onclick="displayPageImage('KR1a0069', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1709:1754'><span class='krp-note'>處不汲汲於求進乃其宜也故无咎若已受命則是/當事有官職茍一於裕則有曠廢之失能无咎乎</span>受</span><br/>
<span class='tline' id='l54' data-llen='1754:1785'>兹介福以中正也衆允之志上行也纂註<span class='krp-note'>程子曰上行/下従大明之</span></span><br/>
<span class='tline' id='l55' data-llen='1785:1814'><span class='krp-note'>君衆志之/所同也</span>鼫鼠貞厲位不當也失得勿恤往有慶也維</span><br/>
<span class='tline' id='l56' data-llen='1814:1823'>用伐邑道未光也</span><br/>
<span class='tline' id='l57' data-llen='1823:1853'>明入地中明夷君子以莅衆用晦而明附録<span class='krp-note'>晦地象明/日象晦則</span></span><br/>
<span class='tline' id='l58' data-llen='1853:1900'><span class='krp-note'>是不察察若晦而不明則晦得没理/㑹了故外晦而内必明乃好學蒙</span>纂註<span class='krp-note'>蔡氏曰涖明/離象衆晦坤</span></span><br/>
<span class='tline' id='l59' data-llen='1900:1933'><span class='krp-note'>象/</span>君子于行義不食也<span class='krp-note'>唯義所在/不食可也</span>六二之吉順以則也</span><br/>
<span class='tline' id='l60' data-llen='1933:1956'>南狩之志乃大得也入于左腹獲心意也箕子之貞明</span><br/>
<span class='tline' id='l61' data-llen='1956:1982'><a onclick="displayPageImage('KR1a0069', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1982:2011'>不可息也初登于天照四國也<span class='krp-note'>照四國/以位言</span>後入于地失則</span><br/>
<span class='tline' id='l63' data-llen='2011:2014'>也</span><br/>
<span class='tline' id='l64' data-llen='2014:2043'>風自火出家人君子以言有物而行有恒<span class='krp-note'>身修則/家治矣</span>附録</span><br/>
<span class='tline' id='l65' data-llen='2043:2090'><span class='krp-note'>火中有風如一爐火光此氣自薰蒸上/出是也此只是言自内及外之意煇</span>纂註<span class='krp-note'>程子曰正/家之本在</span></span><br/>
<span class='tline' id='l66' data-llen='2090:2137'><span class='krp-note'>正其身君子觀風自火出之象知事之由内而出故所/言必有物所行必有恒也物謂事實恒謂常度法則也</span></span><br/>
<span class='tline' id='l67' data-llen='2137:2179'><span class='krp-note'>徳業之著於外由言行之謹於内/也言謹行修則身正而家治矣</span>閑有家志未變也<span class='krp-note'>志/未</span></span><br/>
<span class='tline' id='l68' data-llen='2179:2226'><span class='krp-note'>變而預/防之</span>纂註<span class='krp-note'>程子曰閑之於家人志意未變之前是以/悔亡志變而後治則所傷多矣乃有悔也</span></span><br/>
<span class='tline' id='l69' data-llen='2226:2249'>六二之吉順以巽也家人嗃嗃未失也婦子嘻嘻失家</span><br/>
<span class='tline' id='l70' data-llen='2249:2275'><a onclick="displayPageImage('KR1a0069', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2275:2304'>節也富家大吉順在位也王假有家交相愛也<span class='krp-note'>程子曰/夫愛其</span></span><br/>
<span class='tline' id='l72' data-llen='2304:2343'><span class='krp-note'>内助婦愛/其刑家</span>威如之吉反身之謂也<span class='krp-note'>謂非作威也反身自/治則人畏服之矣</span></span><br/>
<span class='tline' id='l73' data-llen='2343:2380'>上火下澤睽君子以同而異<span class='krp-note'>二卦合體/而性不同</span>附録<span class='krp-note'>銖問君子/以同而異</span></span><br/>
<span class='tline' id='l74' data-llen='2380:2427'><span class='krp-note'>曰此是取兩象合體為同而其性各異在人則是和而/不同之意葢其趨則同而所以為同則異如伯夷柳下</span></span><br/>
<span class='tline' id='l75' data-llen='2427:2474'><span class='krp-note'>恵伊尹三子所趨不同而其歸則一彖辭言睽則同大/象言同而異在人則出處語黙雖不同而同歸於理講</span></span><br/>
<span class='tline' id='l76' data-llen='2474:2521'><span class='krp-note'>論文字為説不同而同於求合義理立朝論事所見不/同而同於忠君本義所謂二卦合體者言同也而性不</span></span><br/>
<span class='tline' id='l77' data-llen='2521:2568'><span class='krp-note'>同者言異也以同而異語意與用晦而明似又問睽卦/无正應而同徳相應者何也曰无正應所以為睽當睽</span></span><br/>
<span class='tline' id='l78' data-llen='2568:2615'><span class='krp-note'>之時當合者既離其離者却合也銖君子有同處有異/處如所謂周而不比羣而不黨是也大抵易中六十四</span></span><br/>
<span class='tline' id='l79' data-llen='2615:2641'><a onclick="displayPageImage('KR1a0069', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2641:2689'><span class='krp-note'>象下句皆是就人事之近處説不必/深去求他此處伊川説得甚好學蒙</span>纂註<span class='krp-note'>程子曰君子/觀睽異之象</span></span><br/>
<span class='tline' id='l81' data-llen='2689:2736'><span class='krp-note'>於大同之中而知所當異也夫聖賢之處世在人理之/常莫不大同於世俗所同者則有時而獨異葢於秉彞</span></span><br/>
<span class='tline' id='l82' data-llen='2736:2783'><span class='krp-note'>則同矣於世俗之失則異也不能大同者亂常拂理之/人也不能獨異者隨俗習非之人也要在同而能異耳</span></span><br/>
<span class='tline' id='l83' data-llen='2783:2813'>見惡人以辟咎也遇主于巷未失道也<span class='krp-note'>本其正應/非有邪也</span>見輿</span><br/>
<span class='tline' id='l84' data-llen='2813:2846'>曳位不當也无初有終遇剛也纂註<span class='krp-note'>程子曰有終者終/必與上九遇合乃</span></span><br/>
<span class='tline' id='l85' data-llen='2846:2892'><span class='krp-note'>遇剛也不正而合未有久而不離者也合以正道自/無終睽之理故賢者順理而安行知者知㡬而固守</span>交</span><br/>
<span class='tline' id='l86' data-llen='2892:2915'>孚无咎志行也厥宗噬膚往有慶也遇雨之吉羣疑亡</span><br/>
<span class='tline' id='l87' data-llen='2915:2918'>也</span><br/>
<span class='tline' id='l88' data-llen='2918:2944'><a onclick="displayPageImage('KR1a0069', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2944:2977'>山上有水蹇君子以反身修徳纂註<span class='krp-note'>程子曰君子之遇/艱阻必反求諸己</span></span><br/>
<span class='tline' id='l90' data-llen='2977:3024'><span class='krp-note'>而益自修孟子曰行有不得者皆反求諸己故遇艱蹇/必自省於身有失而致之乎是反身也有所未善則改</span></span><br/>
<span class='tline' id='l91' data-llen='3024:3072'><span class='krp-note'>之無歉於心則加勉乃自修其/徳也君子修徳以俟時而已</span>　<span class='krp-note'>愚謂反身即思不出/位之義艮象修徳即</span></span><br/>
<span class='tline' id='l92' data-llen='3072:3119'><span class='krp-note'>常徳行之義坎象坎在艮下為蒙而稱君子以果行育/徳坎在艮上為蹇而稱君子以反身修徳葢反身如山</span></span><br/>
<span class='tline' id='l93' data-llen='3119:3152'><span class='krp-note'>不動而修徳如水/滋潤乎山之象也</span>往蹇來譽宜待也王臣蹇蹇終无尤</span><br/>
<span class='tline' id='l94' data-llen='3152:3182'>也<span class='krp-note'>事雖不濟/亦無可尤</span>往蹇來反内喜之也往蹇來連當位實也</span><br/>
<span class='tline' id='l95' data-llen='3182:3205'>大蹇朋來以中節也往蹇來碩志在内也利見大人以</span><br/>
<span class='tline' id='l96' data-llen='3205:3210'>従貴也</span><br/>
<span class='tline' id='l97' data-llen='3210:3236'><a onclick="displayPageImage('KR1a0069', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3236:3269'>雷雨作解君子以赦過宥罪纂註<span class='krp-note'>蔡氏曰赦宥解義過/動震象罪陷坎象</span></span><br/>
<span class='tline' id='l99' data-llen='3269:3315'>　<span class='krp-note'>愚謂坎在上為雲在下為雨方雲雷而為屯則隂陽/之未通今雷雨作解則隂陽之已通矣屯其為難之</span></span><br/>
<span class='tline' id='l100' data-llen='3315:3354'><span class='krp-note'>始解其散屯/之難者歟</span>剛柔之際義无咎也纂註<span class='krp-note'>蔡氏曰際謂交/際柔居解初入</span></span><br/>
<span class='tline' id='l101' data-llen='3354:3393'><span class='krp-note'>坎尚淺而承剛應剛得剛柔交際/之宜難必解者也故曰義无咎也</span>九二貞吉得中道也</span><br/>
<span class='tline' id='l102' data-llen='3393:3416'>負且乗亦可醜也自我致戎又誰咎也解而拇未當位</span><br/>
<span class='tline' id='l103' data-llen='3416:3444'>也君子有解小人退也公用射隼以解悖也纂註<span class='krp-note'>蔡氏/曰悖</span></span><br/>
<span class='tline' id='l104' data-llen='3444:3465'><span class='krp-note'>逆也解悖謂解三之/悖逆而卒得其順也</span></span><br/>
<span class='tline' id='l105' data-llen='3465:3501'>山下有澤損君子以懲忿窒欲<span class='krp-note'>君子修身所當/損者莫切於此</span>附録<span class='krp-note'>問/懲</span></span><br/>
<span class='tline' id='l106' data-llen='3501:3527'><a onclick="displayPageImage('KR1a0069', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3527:3575'><span class='krp-note'>忿窒欲忿怒易𤼵難制故曰懲懲是戒於後欲之起則/甚㣲漸漸到熾處故曰窒窒謂窒於初古人説情竇竇</span></span><br/>
<span class='tline' id='l108' data-llen='3575:3622'><span class='krp-note'>是罅隙須是窒其罅隙曰懲也不専是戒於後若是怒/時也須去懲治他始得懲者懲於今而戒於後耳窒亦</span></span><br/>
<span class='tline' id='l109' data-llen='3622:3669'><span class='krp-note'>非是真有箇孔穴去塞了但遏絶之使不行耳又曰懲/忿如救火窒欲如防水大雅問何以窒欲莫是欲心一</span></span><br/>
<span class='tline' id='l110' data-llen='3669:3716'><span class='krp-note'>萌當思禮義以勝之否曰然又曰觀山之象以懲忿觀/澤之象以窒欲欲如汚澤然其中穢濁解汚染人須當</span></span><br/>
<span class='tline' id='l111' data-llen='3716:3760'><span class='krp-note'>填塞了廣問觀山之象以懲忿是如何曰人怒時/自是恁地突兀起來故孫權曰令人氣湧如山</span>纂註</span><br/>
<span class='tline' id='l112' data-llen='3760:3807'><span class='krp-note'>蔡氏曰山下之澤潤上行而水漸減損之象也懲止也/窒塞也忿則陵物欲則溺己二者皆所當損懲忿艮象</span></span><br/>
<span class='tline' id='l113' data-llen='3807:3839'><span class='krp-note'>窒欲/兊象</span>己事遄往尚合志也<span class='krp-note'>尚上/通</span>九二利貞中以為志也</span><br/>
<span class='tline' id='l114' data-llen='3839:3862'>一人行三則疑也損其疾亦可喜也六五元吉自上祐</span><br/>
<span class='tline' id='l115' data-llen='3862:3888'><a onclick="displayPageImage('KR1a0069', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='3888:3899'>也弗損益之大得志也</span><br/>
<span class='tline' id='l117' data-llen='3899:3932'>風雷益君子以見善則遷有過則改<span class='krp-note'>風雷之勢交相助/益遷善改過益之</span></span><br/>
<span class='tline' id='l118' data-llen='3932:3980'><span class='krp-note'>大者而其相/益亦猶是也</span>附録<span class='krp-note'>遷善當如風之速改過當如雷之猛/祖道曰莫是才遷善便是改過否曰</span></span><br/>
<span class='tline' id='l119' data-llen='3980:4027'><span class='krp-note'>不然遷善字輕改過字重遷善如慘淡之物要使之白/改過如黑之物要使之白用力自是不同遷善者但是</span></span><br/>
<span class='tline' id='l120' data-llen='4027:4074'><span class='krp-note'>見人做得一事强似我心有所未安即便遷之若改過/須是大段勇猛始得祖道風是一箇急㡳物見人之善</span></span><br/>
<span class='tline' id='l121' data-llen='4074:4119'><span class='krp-note'>已將不及遷之如風之急雷是一箇勇決㡳物已/有過便㫁然改之如雷之勇決不容其些子遲緩</span>元吉</span><br/>
<span class='tline' id='l122' data-llen='4119:4160'>无咎下不厚事也<span class='krp-note'>下本不當任厚事故不/如是則不足以塞咎也</span>附録<span class='krp-note'>利用遷/國一爻</span></span><br/>
<span class='tline' id='l123' data-llen='4160:4207'><span class='krp-note'>象只曰下不厚事也自此推之則凡居下者不當厚事/如子之於父臣之於君僚屬之於官長皆不可以踰分</span></span><br/>
<span class='tline' id='l124' data-llen='4207:4233'><a onclick="displayPageImage('KR1a0069', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='4233:4275'><span class='krp-note'>越職縦可為亦須是盡善方能無/過所以有元吉无咎之戒也謨</span>或益之自外來也<span class='krp-note'>或/者</span></span><br/>
<span class='tline' id='l126' data-llen='4275:4314'><span class='krp-note'>衆無定/主之辭</span>益用凶事固有之也<span class='krp-note'>益用凶事欲其困心/衡慮而固有之也</span>告公</span><br/>
<span class='tline' id='l127' data-llen='4314:4337'>從以益志也有孚恵心勿問之矣恵我徳大得志也莫</span><br/>
<span class='tline' id='l128' data-llen='4337:4372'>益之偏辭也或擊之自外來也<span class='krp-note'>莫益之者猶従其求益/之偏辭而言也若究而</span></span><br/>
<span class='tline' id='l129' data-llen='4372:4386'><span class='krp-note'>言之則又有/擊之者矣</span></span><br/>
<span class='tline' id='l130' data-llen='4386:4417'>澤上於天夬君子以施禄及下居徳則忌<span class='krp-note'>澤上於天潰/決之勢也施</span></span><br/>
<span class='tline' id='l131' data-llen='4417:4465'><span class='krp-note'>禄及下潰決之意/也居徳則忌未詳</span>　<span class='krp-note'>愚謂施禄及下乃在上者之常/事遽以徳自居非所宜也故忌</span>不</span><br/>
<span class='tline' id='l132' data-llen='4465:4497'>勝而往咎也有戎勿恤得中道也纂註<span class='krp-note'>蔡氏曰先事則/當惕及事不可</span></span><br/>
<span class='tline' id='l133' data-llen='4497:4523'><a onclick="displayPageImage('KR1a0069', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='4523:4551'><span class='krp-note'>憂得中/道也</span>君子夬夬終无咎也其行次且位不當也聞言</span><br/>
<span class='tline' id='l135' data-llen='4551:4586'>不信聰不明也中行无咎中未光也<span class='krp-note'>程𫝊/備矣</span>附録<span class='krp-note'>中未光/也事雖</span></span><br/>
<span class='tline' id='l136' data-llen='4586:4633'><span class='krp-note'>正而意潛有所係吝如所謂流/注不㫁皆意不誠之本也銖</span>纂註<span class='krp-note'>程子曰夫人心正/意誠乃能極中正</span></span><br/>
<span class='tline' id='l137' data-llen='4633:4680'><span class='krp-note'>之道而充實光輝五心有所比以義之不可而決之雖/行於外不失中正之義可以无咎然於中道則未得為</span></span><br/>
<span class='tline' id='l138' data-llen='4680:4708'><span class='krp-note'>光大也葢人心一/有所欲則離道矣</span>无號之凶終不可長也</span><br/>
<span class='tline' id='l139' data-llen='4708:4741'>天下有風姤后以施命誥四方纂註<span class='krp-note'>蔡氏曰風行天下/物無不遇姤之象</span></span><br/>
<span class='tline' id='l140' data-llen='4741:4782'><span class='krp-note'>也施乾象命巽象誥四/方取風行天下之象</span>繫于金柅柔道牽也<span class='krp-note'>牽進也以/其進故止</span></span><br/>
<span class='tline' id='l141' data-llen='4782:4808'><span class='krp-note'>之/</span>包有魚義不及賔也其行次且行未牽也无魚之凶</span><br/>
<span class='tline' id='l142' data-llen='4808:4834'><a onclick="displayPageImage('KR1a0069', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='4834:4874'>逺民也<span class='krp-note'>民之去已/猶已逺之</span>纂註<span class='krp-note'>徐氏曰民謂初柔/逺民謂去初逺也</span>九五含章中</span><br/>
<span class='tline' id='l144' data-llen='4874:4909'>正也有隕自天志不舍命也　<span class='krp-note'>愚謂命謂天命命即理/也志不違於天理所以</span></span><br/>
<span class='tline' id='l145' data-llen='4909:4926'><span class='krp-note'>有自天/之福</span>姤其角上窮吝也</span><br/>
<span class='tline' id='l146' data-llen='4926:4960'>澤上於地萃君子以除戎器戒不虞<span class='krp-note'>除者修而/聚之之謂</span>附録<span class='krp-note'>大/凡</span></span><br/>
<span class='tline' id='l147' data-llen='4960:5007'><span class='krp-note'>物聚衆盛必有事故當豫為之備如人少處必無争纔/人多少間便自有争所以當豫為之防也又澤本地中</span></span><br/>
<span class='tline' id='l148' data-llen='5007:5054'><span class='krp-note'>今却上於地上是水盛有潰決/奔突之憂故其取象如此僴</span>　<span class='krp-note'>愚謂除戎器澤容水/象戒不虞地順象</span></span><br/>
<span class='tline' id='l149' data-llen='5054:5077'>乃亂乃萃其志亂也引吉无咎終未變也往无咎上巽</span><br/>
<span class='tline' id='l150' data-llen='5077:5108'>也纂註<span class='krp-note'>蔡氏曰従上/二陽有巽體</span>大吉无咎位不當也萃有位志未</span><br/>
<span class='tline' id='l151' data-llen='5108:5134'><a onclick="displayPageImage('KR1a0069', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='5134:5154'>光也<span class='krp-note'>未光謂/匪孚</span>齎咨涕洟未安上也</span><br/>
<span class='tline' id='l153' data-llen='5154:5186'>地中生木升君子以順徳積小以髙大<span class='krp-note'>王肅本順作慎/今按他書引此</span></span><br/>
<span class='tline' id='l154' data-llen='5186:5234'><span class='krp-note'>亦多作慎意尤明白葢古/字通用也説見上篇蒙卦</span>附録<span class='krp-note'>曽考究得樹木之生日/日滋長若一日不長便</span></span><br/>
<span class='tline' id='l155' data-llen='5234:5281'><span class='krp-note'>將枯瘁便是生理不接學者之於學不可一日少懈大/抵得須日日要進若一日不進便退便昬近來學者纔</span></span><br/>
<span class='tline' id='l156' data-llen='5281:5323'><span class='krp-note'>相疎便都休了其/弊葢以此必大</span>纂註<span class='krp-note'>徐氏曰順徳坤象/積小髙大巽木象</span>允升大吉上</span><br/>
<span class='tline' id='l157' data-llen='5323:5346'>合志也九二之孚有喜也升虛邑无所疑也王用亨于</span><br/>
<span class='tline' id='l158' data-llen='5346:5381'>岐山順事也<span class='krp-note'>以順而升登/祭於山之象</span>貞吉升階大得志也纂註<span class='krp-note'>蔡/氏</span></span><br/>
<span class='tline' id='l159' data-llen='5381:5419'><span class='krp-note'>曰萃者澤聚於下故九五志未光/升者木升於上故六五大得志</span>冥升在上消不富也</span><br/>
<span class='tline' id='l160' data-llen='5419:5445'><a onclick="displayPageImage('KR1a0069', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='5445:5481'>澤无水困君子以致命遂志<span class='krp-note'>水下漏則澤上枯故曰澤/无水致命猶言授命言持</span></span><br/>
<span class='tline' id='l162' data-llen='5481:5528'><span class='krp-note'>以與人而不之有也能/如是則雖困而亨矣</span>附録<span class='krp-note'>君子道窮之時但當委致/其命以遂吾之志而已致</span></span><br/>
<span class='tline' id='l163' data-llen='5528:5575'><span class='krp-note'>命猶送這命與他不復為吾之有雖委致其命而志則/自遂無所回屈論語中致字都是委致之致事君能致</span></span><br/>
<span class='tline' id='l164' data-llen='5575:5622'><span class='krp-note'>其身與士見危致命見危授命皆是此意授亦致字之/意言将這命授與之也僴困厄有重輕力量有小大若</span></span><br/>
<span class='tline' id='l165' data-llen='5622:5669'><span class='krp-note'>能一日十二辰檢㸃自已念慮動作都是合宜仰不愧/俯不怍如此而不幸填溝壑喪身隕命有不暇恤只得</span></span><br/>
<span class='tline' id='l166' data-llen='5669:5716'><span class='krp-note'>成就一箇是處如此則方寸之間全是天理雖遇大困/厄有致命遂志而已亦不知有人之是非向背惟其是</span></span><br/>
<span class='tline' id='l167' data-llen='5716:5760'><span class='krp-note'>而已/大雅</span>　<span class='krp-note'>愚謂水在澤下則是澤漏而無水致/命是兊澤涸象遂志是坎心亨象</span>入于幽谷</span><br/>
<span class='tline' id='l168' data-llen='5760:5783'>幽不明也困于酒食中有慶也據于蒺藜乗剛也入于</span><br/>
<span class='tline' id='l169' data-llen='5783:5810'><a onclick="displayPageImage('KR1a0069', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='5810:5833'>其宫不見其妻不祥也來徐徐志在下也雖不當位有</span><br/>
<span class='tline' id='l171' data-llen='5833:5856'>與也劓刖志未得也乃徐有説以中直也利用祭祀受</span><br/>
<span class='tline' id='l172' data-llen='5856:5874'>福也困于葛藟未當也動悔有悔吉行也</span><br/>
<span class='tline' id='l173' data-llen='5874:5909'>木上有水井君子以勞民勸相<span class='krp-note'>木上有水津潤上行井/之象也勞民者以君養</span></span><br/>
<span class='tline' id='l174' data-llen='5909:5957'><span class='krp-note'>民勸相者使民相/養皆取井養之義</span>附録<span class='krp-note'>井象只取巽入之義不取木義/淵僴問木上有水之義曰如草</span></span><br/>
<span class='tline' id='l175' data-llen='5957:6004'><span class='krp-note'>木之生津潤皆上行露水直至樹末此即木上有水之/義雖至小之物亦然如石菖蒲每晨葉尾皆潮水珠雖</span></span><br/>
<span class='tline' id='l176' data-llen='6004:6051'><span class='krp-note'>蔵之宻室亦然非露水也又云上面露珠便是下面水/上去大率裏面水氣上則外面㡳也上問井字之義與</span></span><br/>
<span class='tline' id='l177' data-llen='6051:6098'><span class='krp-note'>木上有水何與曰木上有水便如井中之水水本在井/㡳却能汲上來供人食用故取象如此淵或謂木為汲</span></span><br/>
<span class='tline' id='l178' data-llen='6098:6125'><a onclick="displayPageImage('KR1a0069', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='6125:6159'><span class='krp-note'>器則後面却有瓶瓶/自是瓦器此不可曉</span>井泥不食下也舊井无禽時舍也</span><br/>
<span class='tline' id='l180' data-llen='6159:6187'><span class='krp-note'>言為時/所棄</span>井谷射鮒无與也井渫不食行惻也求王明受</span><br/>
<span class='tline' id='l181' data-llen='6187:6219'>福也<span class='krp-note'>行惻者行道之/人皆以為惻也</span>井甃无咎修井也寒泉之食中正</span><br/>
<span class='tline' id='l182' data-llen='6219:6229'>也元吉在上大成也</span><br/>
<span class='tline' id='l183' data-llen='6229:6265'>澤中有火革君子以治厯明時<span class='krp-note'>四時之變/革之大者</span>附録<span class='krp-note'>水能滅/火則只</span></span><br/>
<span class='tline' id='l184' data-llen='6265:6312'><span class='krp-note'>是説隂盛陽衰火盛則克水水盛則克火此是澤中有/火之象便有那四時改革㡳意思君子觀這象便去治</span></span><br/>
<span class='tline' id='l185' data-llen='6312:6361'><span class='krp-note'>厯明時淵澤中有火革是言隂/陽相勝復故君子治歴明時髙</span>　<span class='krp-note'>愚謂以兊繼離是以/秋繼夏有暑往寒來</span></span><br/>
<span class='tline' id='l186' data-llen='6361:6393'><span class='krp-note'>之象故君子體/之以治厯明時</span>鞏用黄牛不可以有為也己日革之行</span><br/>
<span class='tline' id='l187' data-llen='6393:6420'><a onclick="displayPageImage('KR1a0069', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='6420:6447'>有嘉也革言三就又何之矣<span class='krp-note'>言己/審</span>改命之吉信志也大</span><br/>
<span class='tline' id='l189' data-llen='6447:6470'>人虎變其文炳也君子豹變其文蔚也小人革面順以</span><br/>
<span class='tline' id='l190' data-llen='6470:6475'>從君也</span><br/>
<span class='tline' id='l191' data-llen='6475:6510'>木上有火鼎君子以正位凝命<span class='krp-note'>鼎重器也故有正位凝/命之意凝猶至道不凝</span></span><br/>
<span class='tline' id='l192' data-llen='6510:6558'><span class='krp-note'>之凝𫝊所謂協于上/下以承天休者也</span>附録<span class='krp-note'>正位凝命言人君臨朝也須/端莊安重一似那鼎相似安</span></span><br/>
<span class='tline' id='l193' data-llen='6558:6607'><span class='krp-note'>在這裏不動然後可以凝住那天蔚/之命所謂協于上下以承天休文</span>纂註<span class='krp-note'>丘行可曰正位/離象離有南面</span></span><br/>
<span class='tline' id='l194' data-llen='6607:6654'><span class='krp-note'>之位凝命巽象巽為命或謂革四言改命鼎言凝命葢/凝其己改之命也以鼎繼革欲人於變革之後以端重</span></span><br/>
<span class='tline' id='l195' data-llen='6654:6691'><span class='krp-note'>守之其/㫖㣲矣</span>鼎顛趾未悖也利出否以従貴也<span class='krp-note'>鼎而顛趾悖/道也而因可</span></span><br/>
<span class='tline' id='l196' data-llen='6691:6718'><a onclick="displayPageImage('KR1a0069', 'WYG', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='6718:6754'><span class='krp-note'>出否以従貴則未為悖也従/貴謂應四亦為取新之意</span>鼎有實慎所之也我仇有</span><br/>
<span class='tline' id='l198' data-llen='6754:6797'>疾終无尤也<span class='krp-note'>有實而不慎其所往則/為仇所即而陷於惡矣</span>纂註<span class='krp-note'>程子曰二不/昵初而上従</span></span><br/>
<span class='tline' id='l199' data-llen='6797:6841'><span class='krp-note'>六三之正應乃是慎所之也初比已而非正是/有疾也自守以正彼不能即我所以終无尤也</span>鼎耳革</span><br/>
<span class='tline' id='l200' data-llen='6841:6882'>失其義也纂註<span class='krp-note'>徐氏曰君臣以義合志也鼎耳革其行/塞雉膏不食則於義乖矣故曰失其義</span></span><br/>
<span class='tline' id='l201' data-llen='6882:6913'><span class='krp-note'>也/</span>覆公餗信如何也<span class='krp-note'>言失/信也</span>鼎黄耳中以為實也玉鉉在</span><br/>
<span class='tline' id='l202' data-llen='6913:6920'>上剛柔節也</span><br/>
<span class='tline' id='l203' data-llen='6920:6955'>洊雷震君子以恐懼修省纂註<span class='krp-note'>程子曰君子畏天之威/則修正其身思省其過</span></span><br/>
<span class='tline' id='l204' data-llen='6955:6983'><span class='krp-note'>咎而/改之</span>震來虩虩恐致福也笑言啞啞後有則也震來厲</span><br/>
<span class='tline' id='l205' data-llen='6983:7010'><a onclick="displayPageImage('KR1a0069', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='7010:7033'>乗剛也震蘇蘇位不當也震遂泥未光也震往來厲危</span><br/>
<span class='tline' id='l207' data-llen='7033:7056'>行也其事在中大无喪也震索索中未得也雖凶无咎</span><br/>
<span class='tline' id='l208' data-llen='7056:7069'>畏鄰戒也<span class='krp-note'>中謂/中心</span></span><br/>
<span class='tline' id='l209' data-llen='7069:7092'>兼山艮君子以思不出其位艮其趾未失正也不拯其</span><br/>
<span class='tline' id='l210' data-llen='7092:7124'>隨未退聴也<span class='krp-note'>三止乎上亦不肯/退而聴乎二也</span>艮其限危薫心也艮其</span><br/>
<span class='tline' id='l211' data-llen='7124:7154'>身止諸躬也艮其輔以中正也<span class='krp-note'>正字羨文/協韻可見</span>敦艮之吉以</span><br/>
<span class='tline' id='l212' data-llen='7154:7159'>厚終也</span><br/>
<span class='tline' id='l213' data-llen='7159:7193'>山上有木漸君子以居賢徳善俗<span class='krp-note'>二者皆當以漸而進/疑賢字衍或善下有</span></span><br/>
<span class='tline' id='l214' data-llen='7193:7220'><a onclick="displayPageImage('KR1a0069', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='7220:7268'><span class='krp-note'>脱/字</span>附録<span class='krp-note'>山上有木木漸長則/山漸髙所以為漸</span>纂註<span class='krp-note'>蔡氏曰居徳艮止象/善俗巽入象居徳以</span></span><br/>
<span class='tline' id='l216' data-llen='7268:7299'><span class='krp-note'>漸而進善俗/以剛而入也</span>小子之厲義无咎也飲食衎衎不素飽也</span><br/>
<span class='tline' id='l217' data-llen='7299:7335'><span class='krp-note'>素飽如詩言素餐得之以道/則不為徒飽而處之安矣</span>夫征不復離羣醜也婦孕</span><br/>
<span class='tline' id='l218' data-llen='7335:7358'>不育失其道也利用禦寇順相保也或得其桷順以巽</span><br/>
<span class='tline' id='l219' data-llen='7358:7381'>也終莫之勝吉得所願也其羽可用為儀吉不可亂也</span><br/>
<span class='tline' id='l220' data-llen='7381:7405'><span class='krp-note'>漸進愈髙而不為無用其/志卓然豈可得而亂哉</span></span><br/>
<span class='tline' id='l221' data-llen='7405:7439'>澤上有雷歸妹君子以永終知敝<span class='krp-note'>雷動澤隨歸妹之象/君子觀其合之不正</span></span><br/>
<span class='tline' id='l222' data-llen='7439:7487'><span class='krp-note'>知其終之有敝也推/之事物莫不皆然</span>纂註<span class='krp-note'>程子曰永終謂生息嗣續永/久其𫝊也知敝謂知物有敝</span></span><br/>
<span class='tline' id='l223' data-llen='7487:7514'><a onclick="displayPageImage('KR1a0069', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='7514:7561'><span class='krp-note'>壊而為相繼之道也又曰夫婦之道當常永有終必知/其有敝之理而戒慎之敝壊謂離隙歸妹説以動者也</span></span><br/>
<span class='tline' id='l225' data-llen='7561:7590'>歸妹以娣以恒也跛能履吉相承也<span class='krp-note'>恒謂有常/久之徳</span>利幽人</span><br/>
<span class='tline' id='l226' data-llen='7590:7613'>之貞未變常也歸妹以須未當也愆期之志有待而行</span><br/>
<span class='tline' id='l227' data-llen='7613:7636'>也帝乙歸妹不如其娣之袂良也其位在中以貴行也</span><br/>
<span class='tline' id='l228' data-llen='7636:7662'><span class='krp-note'>以其有中徳之貴/而行故不尚飾</span>上六无實承虛筐也</span><br/>
<span class='tline' id='l229' data-llen='7662:7698'>雷電皆至豐君子以折獄致刑<span class='krp-note'>取其威照/並行之象</span>纂註<span class='krp-note'>程子曰/雷電皆</span></span><br/>
<span class='tline' id='l230' data-llen='7698:7745'><span class='krp-note'>至明震並行也二體相合故云皆至明動相資成豐之/象離明也照察之象震動也威㫁之象折獄者必照其</span></span><br/>
<span class='tline' id='l231' data-llen='7745:7792'><span class='krp-note'>情實惟明克允致刑者以威其姦惡惟㫁乃成故君子/觀雷電明動之象以折獄致刑也蔡氏曰折獄離明象</span></span><br/>
<span class='tline' id='l232' data-llen='7792:7819'><a onclick="displayPageImage('KR1a0069', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='7819:7860'><span class='krp-note'>致刑震懼象震者陽破隂/刑者君子所以懼小人</span>雖旬无咎過旬災也<span class='krp-note'>戒占者/不可求</span></span><br/>
<span class='tline' id='l234' data-llen='7860:7892'><span class='krp-note'>勝其配亦/爻辭外意</span>有孚𤼵若信以𤼵志也豐其沛不可大事也</span><br/>
<span class='tline' id='l235' data-llen='7892:7915'>折其右肱終不可用也豐其蔀位不當也日中見斗幽</span><br/>
<span class='tline' id='l236' data-llen='7915:7938'>不明也遇其夷主吉行也六五之吉有慶也豐其屋天</span><br/>
<span class='tline' id='l237' data-llen='7938:7973'>際翔也闚其户闃其无人自蔵也<span class='krp-note'>蔵謂/障蔽</span>附録<span class='krp-note'>天際翔也/是其屋髙</span></span><br/>
<span class='tline' id='l238' data-llen='7973:8008'><span class='krp-note'>大至於天際却只是自障蔽又曰似是/説如翬斯飛様言其屋之大蔽障闊淵</span></span><br/>
<span class='tline' id='l239' data-llen='8008:8038'>山上有火旅君子以明慎用刑而不留獄<span class='krp-note'>慎刑如山/不留如火</span>纂</span><br/>
<span class='tline' id='l240' data-llen='8038:8079'>註<span class='krp-note'>蔡氏曰火行山上而不留旅之象也明離/象慎用刑艮象不留獄火行不處之象</span>旅瑣瑣志</span><br/>
<span class='tline' id='l241' data-llen='8079:8106'><a onclick="displayPageImage('KR1a0069', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='8106:8129'>窮災也得童僕貞終无尤也旅焚其次亦以傷矣以旅</span><br/>
<span class='tline' id='l243' data-llen='8129:8162'>與下其義喪也<span class='krp-note'>以旅之時而與下之/道如此義當喪也</span>旅于處未得位也</span><br/>
<span class='tline' id='l244' data-llen='8162:8193'>得其資斧心未快也終以譽命上逮也<span class='krp-note'>上逮言其譽/命聞於上也</span>以</span><br/>
<span class='tline' id='l245' data-llen='8193:8211'>旅在上其義焚也喪牛于易終莫之聞也</span><br/>
<span class='tline' id='l246' data-llen='8211:8248'>隨風巽君子以申命行事<span class='krp-note'>隨相繼/之義</span>附録<span class='krp-note'>巽風也風之吹/物無處不入無</span></span><br/>
<span class='tline' id='l247' data-llen='8248:8293'><span class='krp-note'>物不鼓動詔令之入人淪肌/浹髓亦如風之動物也僴</span>纂註<span class='krp-note'>蔡氏曰申命重/巽象行事風象</span>進退</span><br/>
<span class='tline' id='l248' data-llen='8293:8316'>志疑也利武人之貞志治也紛若之吉得中也頻巽之</span><br/>
<span class='tline' id='l249' data-llen='8316:8339'>吝志窮也田獲三品有功也九五之吉位正中也巽在</span><br/>
<span class='tline' id='l250' data-llen='8339:8366'><a onclick="displayPageImage('KR1a0069', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='8366:8390'>牀下上窮也喪其資斧正乎凶也<span class='krp-note'>正乎凶/言必凶</span></span><br/>
<span class='tline' id='l252' data-llen='8390:8428'>麗澤兊君子以朋友講習<span class='krp-note'>兩澤相麗互相滋益/朋友講習其象如此</span>纂註<span class='krp-note'>蔡/氏</span></span><br/>
<span class='tline' id='l253' data-llen='8428:8475'><span class='krp-note'>曰講兊象習重兊象徐氏曰天下之至可説者無如朋/友講習講而不習則言語徒詳紬繹無得雖曰為學亦</span></span><br/>
<span class='tline' id='l254' data-llen='8475:8522'><span class='krp-note'>將枯燥生澁而無可嗜之味危殆杌陧而無可即之安/矣豈終能恱懌於心乎故必従容論説以講之於先又</span></span><br/>
<span class='tline' id='l255' data-llen='8522:8569'><span class='krp-note'>必切實體驗以習之於後則心與理相涵而所知者益/精身與事相安而所能者益固麗澤之益庶乎其有相</span></span><br/>
<span class='tline' id='l256' data-llen='8569:8608'><span class='krp-note'>滋之實而真/説在我矣</span>和兊之吉行未疑也<span class='krp-note'>居卦之初其説也/正未有所疑也</span>纂</span><br/>
<span class='tline' id='l257' data-llen='8608:8646'>註<span class='krp-note'>蔡氏曰初未牽於隂所行未有/疑惑若四比三有商兊之疑矣</span>孚兊之吉信志也纂</span><br/>
<span class='tline' id='l258' data-llen='8646:8690'>註<span class='krp-note'>程子曰心之所存為志二剛實居中孚信存於中/也志存誠信豈至説小人而自失乎是以吉也</span>來</span><br/>
<span class='tline' id='l259' data-llen='8690:8717'><a onclick="displayPageImage('KR1a0069', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='8717:8740'>兊之凶位不當也九四之喜有慶也孚于剥位正當也</span><br/>
<span class='tline' id='l261' data-llen='8740:8780'><span class='krp-note'>與履九/五同</span>上六引兊未光也纂註<span class='krp-note'>馮氏曰小人欺蔽其君/厭然掩其隂柔晦昧之</span></span><br/>
<span class='tline' id='l262' data-llen='8780:8803'><span class='krp-note'>迹卒為陽明之害者皆/其心之未光者為之也</span></span><br/>
<span class='tline' id='l263' data-llen='8803:8838'>風行水上渙先王以享于帝立廟<span class='krp-note'>皆所以/合其散</span>纂註<span class='krp-note'>徐氏曰/風行水</span></span><br/>
<span class='tline' id='l264' data-llen='8838:8885'><span class='krp-note'>上渙散披離渙之象也先王享帝立廟所以合其渙也/此誠敬仁孝之至幽無不格散無不聚故於彖象申言</span></span><br/>
<span class='tline' id='l265' data-llen='8885:8911'><span class='krp-note'>之/</span>初六之吉順也渙奔其机得願也渙其躬志在外也</span><br/>
<span class='tline' id='l266' data-llen='8911:8934'>渙其羣元吉光大也王居无咎正位也渙其血逺害也</span><br/>
<span class='tline' id='l267' data-llen='8934:8965'>澤上有水節君子以制數度議徳行纂註<span class='krp-note'>蔡氏曰澤容/水而有限節</span></span><br/>
<span class='tline' id='l268' data-llen='8965:8992'><a onclick="displayPageImage('KR1a0069', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='8992:9040'><span class='krp-note'>之象也制數度節乎外也兊見象議徳行節乎内也坎數/心亨象程子曰君子觀節之象制立數度所以為節也</span></span><br/>
<span class='tline' id='l270' data-llen='9040:9085'><span class='krp-note'>多寡度法制議徳行者存諸中為徳𤼵於外為/行人之徳行當義則中節議謂商度求中節也</span>不出户</span><br/>
<span class='tline' id='l271' data-llen='9085:9115'>庭知通塞也纂註<span class='krp-note'>蔡氏曰塞謂/二剛在前</span>不出門庭凶失時極也</span><br/>
<span class='tline' id='l272' data-llen='9115:9157'>纂註<span class='krp-note'>丘行可曰前無剛塞可以有行之時也極/中也知守位之中而不知失時之中故凶</span>不節之</span><br/>
<span class='tline' id='l273' data-llen='9157:9189'>嗟又誰咎也<span class='krp-note'>此无咎與諸爻異/言无所歸咎也</span>安節之亨承上道也甘</span><br/>
<span class='tline' id='l274' data-llen='9189:9206'>節之吉居位中也苦節貞凶其道窮也</span><br/>
<span class='tline' id='l275' data-llen='9206:9240'>澤上有風中孚君子以議獄緩死<span class='krp-note'>風感水受中孚之象/議獄緩死中孚之意</span></span><br/>
<span class='tline' id='l276' data-llen='9240:9285'>附録<span class='krp-note'>議獄緩死只是以誠意求之澤上有風感得水動/議獄緩死則能感人心淵須是澤中之水海即澤</span></span><br/>
<span class='tline' id='l277' data-llen='9285:9312'><a onclick="displayPageImage('KR1a0069', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='9312:9360'><span class='krp-note'>之大者方能相従乎風若溪湍之/水其性急流就下風又不奈他何</span>纂註<span class='krp-note'>蔡氏曰議獄兊/象緩死巽象徐</span></span><br/>
<span class='tline' id='l279' data-llen='9360:9407'><span class='krp-note'>氏曰象言刑獄者五噬嗑賁豐旅中孚離為戈兵有刑/獄象又取離明照知情實則刑不濫也中孚厚畫㡳離</span></span><br/>
<span class='tline' id='l280' data-llen='9407:9454'><span class='krp-note'>噬嗑豐兼取震賁旅兼取艮者明以察其情動以致其/決噬嗑去間豐多故非震以動之無以威衆也賁過於</span></span><br/>
<span class='tline' id='l281' data-llen='9454:9500'><span class='krp-note'>文旅不留獄非艮以止之或輕於用刑也葢獄乃人命/所繋一成不可變聖人立象盡意而致其謹審如此</span></span><br/>
<span class='tline' id='l282' data-llen='9500:9546'>　<span class='krp-note'>愚謂象言刑獄五卦噬嗑豐以其有離之明震之威/也賁次噬嗑旅次豐離明不易震皆反為艮矣葢明</span></span><br/>
<span class='tline' id='l283' data-llen='9546:9593'><span class='krp-note'>貴無時不然威則有時當止至於中孚則全體似離互/體有震艮而又兊以議之巽以緩之聖人即象垂教其</span></span><br/>
<span class='tline' id='l284' data-llen='9593:9639'><span class='krp-note'>忠厚惻怛之意見於謹刑如此何其仁哉五卦中文王/唯於噬嗑取象夫子即噬嗑賁豐旅中孚以盡其義</span></span><br/>
<span class='tline' id='l285' data-llen='9639:9662'>初九虞吉志未變也其子和之中心願也或鼓或罷位</span><br/>
<span class='tline' id='l286' data-llen='9662:9689'><a onclick="displayPageImage('KR1a0069', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='9689:9712'>不當也馬匹亡絶類上也有孚攣如位正當也翰音登</span><br/>
<span class='tline' id='l288' data-llen='9712:9720'>于天何可長也</span><br/>
<span class='tline' id='l289' data-llen='9720:9743'>山上有雷小過君子以行過乎恭喪過乎哀用過乎儉</span><br/>
<span class='tline' id='l290' data-llen='9743:9790'><span class='krp-note'>山上有雷其聲小過三者之過皆小者之過可過於小/而不可過於大可以小過而不可甚過彖所謂可小事</span></span><br/>
<span class='tline' id='l291' data-llen='9790:9837'><span class='krp-note'>而宜下/者也</span>附録<span class='krp-note'>聲在髙處是小過之義淵互論大過卦義/小過大率是過得不多如大過便説獨立</span></span><br/>
<span class='tline' id='l292' data-llen='9837:9882'><span class='krp-note'>不懼小過只説這行喪用度都只是小事又曰小/過是過於慈恵之類大過是剛嚴果毅底氣象僴</span>飛鳥</span><br/>
<span class='tline' id='l293' data-llen='9882:9913'>以凶不可如何也不及其君臣不可過也<span class='krp-note'>所以不及其/君而還遇臣</span></span><br/>
<span class='tline' id='l294' data-llen='9913:9961'><span class='krp-note'>者以臣不/可過故也</span>纂註<span class='krp-note'>程子曰過之時事無不過其常故於上/進則戒及其君臣不可過不可過者臣</span></span><br/>
<span class='tline' id='l295' data-llen='9961:9988'><a onclick="displayPageImage('KR1a0069', 'WYG', '006-17a' );" name="006-17a" class="pb">[006-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='9988:10015'><span class='krp-note'>之分/也</span>従或戕之凶如何也弗過遇之位不當也往厲必</span><br/>
<span class='tline' id='l297' data-llen='10015:10050'>戒終不可長也<span class='krp-note'>爻義未明/此亦當闕</span>宻雲不雨已上也<span class='krp-note'>已上太/髙也</span>弗</span><br/>
<span class='tline' id='l298' data-llen='10050:10058'>遇過之已亢也</span><br/>
<span class='tline' id='l299' data-llen='10058:10088'>水在火上既濟君子以思患而豫防之纂註<span class='krp-note'>蔡氏曰思/患坎難象</span></span><br/>
<span class='tline' id='l300' data-llen='10088:10116'><span class='krp-note'>豫防離/明象</span>曳其輪義无咎也七日得以中道也三年克之</span><br/>
<span class='tline' id='l301' data-llen='10116:10158'>憊也附録<span class='krp-note'>用兵不得已以髙宗之賢三年而克鬼方/亦不勝其憊矣葢言兵不可輕用也學履</span>終</span><br/>
<span class='tline' id='l302' data-llen='10158:10181'>日戒有所疑也東鄰殺牛不如西鄰之時也實受其福</span><br/>
<span class='tline' id='l303' data-llen='10181:10195'>吉大來也濡其首厲何可久也</span><br/>
<span class='tline' id='l304' data-llen='10195:10222'><a onclick="displayPageImage('KR1a0069', 'WYG', '006-17b' );" name="006-17b" class="pb">[006-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='10222:10255'>火在水上未濟君子以慎辨物居方<span class='krp-note'>水火異物各居其/所故君子觀象而</span></span><br/>
<span class='tline' id='l306' data-llen='10255:10296'><span class='krp-note'>審辨/之</span>纂註<span class='krp-note'>蔡氏曰慎坎/象辨離象</span>濡其尾亦不知極也<span class='krp-note'>極字未詳/考上下韻</span></span><br/>
<span class='tline' id='l307' data-llen='10296:10335'><span class='krp-note'>亦不協或恐是/敬字今且闕之</span>附録<span class='krp-note'>極字或云/當作拯字</span>九二貞吉中以行正也</span><br/>
<span class='tline' id='l308' data-llen='10335:10367'><span class='krp-note'>九居二本非正/以中故得正也</span>未濟征凶位不當也貞吉悔亡志行也</span><br/>
<span class='tline' id='l309' data-llen='10367:10395'>君子之光其暉吉也<span class='krp-note'>暉者光/之散也</span>飲酒濡首亦不知節也</span><br/>
<span class='tline' id='l310' data-llen='10395:10398'>　</span><br/>
<span class='tline' id='l311' data-llen='10398:10401'>　</span><br/>
<span class='tline' id='l312' data-llen='10401:10411'>　易附録纂註卷六</span><br/>
</p>
<p><br/>
</p>
  </div>
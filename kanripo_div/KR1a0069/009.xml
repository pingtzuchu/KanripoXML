<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0069', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:212'>　易附録纂註卷九　　　　元　胡一桂　撰</span>
<span class='tline' id='l10' data-llen='212:260'>　　<span class='krp-note'>此篇申彖𫝊象𫝊之意以盡乾坤二/卦之藴而餘卦之説因可以例推云</span>纂註<span class='krp-note'>蔡氏曰/文飾也</span></span>
<span class='tline' id='l11' data-llen='260:305'>　　<span class='krp-note'>言辭也文飾彖象之辭以盡彖象之意乾坤居衆/卦之首故特詳之而餘卦之説亦可以類而推也</span></span>
<span class='tline' id='l12' data-llen='305:328'>元者善之長也亨者嘉之㑹也利者義之和也貞者事</span>
<span class='tline' id='l13' data-llen='328:372'>之幹也<span class='krp-note'>元者生物之始天地之徳莫先於此故於時為/春於人則為仁而衆善之長也亨者生物之通</span></span>
<span class='tline' id='l14' data-llen='372:419'><span class='krp-note'>物至於此莫不嘉美故於時為夏於人則為禮而衆美/之㑹也利者生物之遂物各得宜不相妨害故於時為</span></span>
<span class='tline' id='l15' data-llen='419:466'><span class='krp-note'>秋於人則為義而得其分之和貞者生物之成實理具/備隨在各足故於時為冬於人則為智而為衆事之幹</span></span>
<span class='tline' id='l16' data-llen='466:492'><a onclick="displayPageImage('KR1a0069', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='492:540'><span class='krp-note'>幹木之身枝葉/所依以立者也</span>附録<span class='krp-note'>萬物之生天命流行自始至終無/非此理但初生之際淳粹未散尤</span></span>
<span class='tline' id='l18' data-llen='540:587'><span class='krp-note'>易見爾只如元亨利貞皆是善而元則為善之長亨利/貞皆自這來仁義禮智亦皆是善而仁則為善之首義</span></span>
<span class='tline' id='l19' data-llen='587:634'><span class='krp-note'>禮智皆従這出淵元者天地生物之心得之最先而兼/統四者故曰元者善之長嘉美也㑹猶齊也嘉㑹衆美</span></span>
<span class='tline' id='l20' data-llen='634:682'><span class='krp-note'>之㑹猶言齊好也春天𤼵生萬物未大故齊到夏時洪/纎髙下各各暢茂葢春方生育至此乃無一物不暢茂</span></span>
<span class='tline' id='l21' data-llen='682:729'><span class='krp-note'>其在人則禮儀三百威儀三千事事物物大大小小一/齊到恰好處所謂動容周旋皆中禮故於時為夏於人</span></span>
<span class='tline' id='l22' data-llen='729:776'><span class='krp-note'>為禮謨就亨者嘉之會觀之嘉字是實㑹字是虚嘉㑹/足以合禮則嘉字却輕㑹字却重謨文言只説利者義</span></span>
<span class='tline' id='l23' data-llen='776:823'><span class='krp-note'>之和是掉了那利葢是不去利上求利只義之和處便/是利煇利是那義裏面生出來㡳凡事處置得合宜利</span></span>
<span class='tline' id='l24' data-llen='823:870'><span class='krp-note'>便隨之所以云利者義之和是義便兼得和若只理㑹/和却是従中間半截做下去遺了上面一截義㡳小人</span></span>
<span class='tline' id='l25' data-llen='870:896'><a onclick="displayPageImage('KR1a0069', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='896:943'><span class='krp-note'>只理㑹後面一截君子却従頭來植以理言之義自是/箇㫁制㡳氣象有凛然不可犯處似不和矣然實則和</span></span>
<span class='tline' id='l27' data-llen='943:990'><span class='krp-note'>葢分别後萬物各得其所却是和若臣而僭君子而犯/父不安其分便是不義不義則不和矣孟子云未有仁</span></span>
<span class='tline' id='l28' data-llen='990:1037'><span class='krp-note'>而遺其親者也未有義而後其君者也却是這意思只/是箇依本分若依本分時你得你㡳我得我㡳則自然</span></span>
<span class='tline' id='l29' data-llen='1037:1084'><span class='krp-note'>和而有别若上下交争利則上下相侵相奪便是不義/不義便不和矣有開看來義之為義只是一箇宜其初</span></span>
<span class='tline' id='l30' data-llen='1084:1131'><span class='krp-note'>則甚嚴如男正位乎外女正位乎内直是有内外之辨/君尊於上臣卑於下尊卑大小截然不可犯似若不和</span></span>
<span class='tline' id='l31' data-llen='1131:1178'><span class='krp-note'>之甚然能使之各得其宜則其和也孰大於是至於天/地萬物無不得其所亦只是義之和耳此只是就義中</span></span>
<span class='tline' id='l32' data-llen='1178:1218'><span class='krp-note'>便有箇和謨幹猶身之有骨故版築之/栽謂之楨幹此可以識貞之理矣淵</span>君子體仁足以</span>
<span class='tline' id='l33' data-llen='1218:1245'>長人嘉㑹足以合禮利物足以和義貞固足以幹事<span class='krp-note'>以/仁</span></span>
<span class='tline' id='l34' data-llen='1245:1271'><a onclick="displayPageImage('KR1a0069', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='1271:1318'><span class='krp-note'>為體則無一物不在所愛之中故足以長人嘉其所㑹/則無不合禮使物各得所利則義無不和貞固者知正</span></span>
<span class='tline' id='l36' data-llen='1318:1366'><span class='krp-note'>之所在而固守之所謂知而/弗去者也故足以為事之幹</span>附録<span class='krp-note'>以仁為體謂身便是/仁也淵體仁如體物</span></span>
<span class='tline' id='l37' data-llen='1366:1413'><span class='krp-note'>相似人在那仁裏做箇骨子故謂之體仁仁是道理須/有這人做得他骨子比而效之之説却覺得未是節體</span></span>
<span class='tline' id='l38' data-llen='1413:1462'><span class='krp-note'>仁不是将仁來為我之體我之體便都是仁也僴㑹是/禮𤼵見之後意思却在未𤼵見之前嘉㑹未説到那禮</span></span>
<span class='tline' id='l39' data-llen='1462:1510'><span class='krp-note'>上然能如此則便能合禮㑹字説萬物一齊𤼵見在這/裏處得盡是謂之嘉㑹如只一事兩事嘉美時未為嘉</span></span>
<span class='tline' id='l40' data-llen='1510:1557'><span class='krp-note'>㑹淵厚薄親疎尊卑小大相接之禮各有節文無不中/節則所㑹皆美所以能合於禮也銖利物使萬物各得</span></span>
<span class='tline' id='l41' data-llen='1557:1604'><span class='krp-note'>其所乃是義之和處義自然和不是義外别有和顯子/貞固是固得恰好如尾生之信不貞之固須固得好方</span></span>
<span class='tline' id='l42' data-llen='1604:1651'><span class='krp-note'>是貞人傑貞固二字與體仁嘉㑹利物之文不同屬比/方者便著用兩字方能盡之必大貞正也知其正之所</span></span>
<span class='tline' id='l43' data-llen='1651:1677'><a onclick="displayPageImage('KR1a0069', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1677:1724'><span class='krp-note'>在固守而不去故足為事之幹幹事言事之所依以立/葢正而能固萬物依此而立在人則是智至靈至明是</span></span>
<span class='tline' id='l45' data-llen='1724:1771'><span class='krp-note'>是非非確然不可移易不可欺瞞所以能立事也幹如/木之幹事如木之枝葉貞固者正而固守之貞固在事</span></span>
<span class='tline' id='l46' data-llen='1771:1818'><span class='krp-note'>是與立箇骨子所以為事之幹欲為事而非此貞固便/植立不起自然倒了謨元者善之長以下四句説天徳</span></span>
<span class='tline' id='l47' data-llen='1818:1866'><span class='krp-note'>之自然君子體仁以下四句説人事之當然/銖君子體仁以下倒用上面四箇字極有力</span>纂註<span class='krp-note'>徐氏/曰嘉</span></span>
<span class='tline' id='l48' data-llen='1866:1908'><span class='krp-note'>㑹謂嘉其所㑹致美於動容周旋之際而三/千三百之儀無一不中於理故足以合禮</span>君子行此</span>
<span class='tline' id='l49' data-llen='1908:1946'>四徳者故曰乾元亨利貞<span class='krp-note'>非君子之至健無以行此故/曰乾元亨利貞  此第一節</span></span>
<span class='tline' id='l50' data-llen='1946:1995'><span class='krp-note'>申彖𫝊之意與春秋𫝊所載穆姜之言不異疑古者已/有此語穆姜稱之而夫子亦有取焉故下文别以子曰</span></span>
<span class='tline' id='l51' data-llen='1995:2044'><span class='krp-note'>表孔子之辭葢𫝊者欲/以明此章之為古語也</span>附録<span class='krp-note'>生是元長是亨收斂是利/蔵是貞只是一氣理無形</span></span>
<span class='tline' id='l52' data-llen='2044:2070'><a onclick="displayPageImage('KR1a0069', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='2070:2117'><span class='krp-note'>故就氣上看理也是恁地節以天道言之為元亨利貞/以四時言之為春夏秋冬以人道言之為仁義禮智以</span></span>
<span class='tline' id='l54' data-llen='2117:2164'><span class='krp-note'>氣候言之為温涼燥濕以方言之為東西南北節以五/臟言之如肝屬木木便是元心屬火火便是亨肺屬金</span></span>
<span class='tline' id='l55' data-llen='2164:2211'><span class='krp-note'>金便是利腎屬水水便是貞道夫仁為四徳之首而智/則能成始而成終猶元為四徳之長然元不生於元而</span></span>
<span class='tline' id='l56' data-llen='2211:2259'><span class='krp-note'>生於貞葢天地之化不翕聚則不能𤼵散理固然也仁/智交際之間乃萬化之機軸此理循環不窮脗合無間</span></span>
<span class='tline' id='l57' data-llen='2259:2306'><span class='krp-note'>不貞則無以為元也銖知覺自是智之事在四徳是貞/字而知所以近乎仁便是四端循環處若無這知便起</span></span>
<span class='tline' id='l58' data-llen='2306:2353'><span class='krp-note'>這仁不得淵氣無始無終是従元處説起元之前又是/貞了如子時是今日子之前又是昨日之亥無空闕時</span></span>
<span class='tline' id='l59' data-llen='2353:2400'><span class='krp-note'>又曰乾四徳元最重其次貞亦重以明始終之義非元/則無以生非貞則無以終非終則無以為始不始則不</span></span>
<span class='tline' id='l60' data-llen='2400:2428'><span class='krp-note'>能成/終矣</span>初九曰潛龍勿用何謂也子曰龍徳而隠者也不</span>
<span class='tline' id='l61' data-llen='2428:2454'><a onclick="displayPageImage('KR1a0069', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='2454:2477'>易乎世不成乎名遯世无悶不見是而无悶樂則行之</span>
<span class='tline' id='l63' data-llen='2477:2511'>憂則違之確乎其不可拔潛龍也<span class='krp-note'>龍徳聖人之徳也在/下故隠易謂變其所</span></span>
<span class='tline' id='l64' data-llen='2511:2558'><span class='krp-note'>守大抵乾卦六爻文言皆以聖/人明之有隠顯而無淺深也</span>附録<span class='krp-note'>確乎其不可拔非/専謂退遯不改其</span></span>
<span class='tline' id='l65' data-llen='2558:2606'><span class='krp-note'>操憂樂行違時焉而已其守無自而/可奪如富貴不淫貧賤不移之意淵</span>纂註<span class='krp-note'>程子曰初九/守其道不隨</span></span>
<span class='tline' id='l66' data-llen='2606:2653'><span class='krp-note'>世而變晦其行不求知於時自信自樂見可而動知難/而避其守堅不可奪潛龍之徳也徐氏曰遯世无悶者</span></span>
<span class='tline' id='l67' data-llen='2653:2700'><span class='krp-note'>安土樂天也樂行憂違最説出潛龍意思初九備聖人/之徳従容無礙日用之間無非此道之流行意茍順適</span></span>
<span class='tline' id='l68' data-llen='2700:2747'><span class='krp-note'>與物無忤則不私其有庶同於人陽之舒也此樂則行/之之意也少有拂逆我心不快則超然順避不失於己</span></span>
<span class='tline' id='l69' data-llen='2747:2794'><span class='krp-note'>隂之翕也此憂則違之之意也樂行憂違雖不凝滯於/物而所以立己者葢確乎其不可拔非守道之固者能</span></span>
<span class='tline' id='l70' data-llen='2794:2820'><a onclick="displayPageImage('KR1a0069', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='2820:2851'><span class='krp-note'>之乎此其所/以為潛龍也</span>九二曰見龍在田利見大人何謂也子曰</span>
<span class='tline' id='l72' data-llen='2851:2874'>龍徳而正中者也庸言之信庸行之謹閑邪存其誠善</span>
<span class='tline' id='l73' data-llen='2874:2897'>世而不伐徳博而化易曰見龍在田利見大人君徳也</span>
<span class='tline' id='l74' data-llen='2897:2944'><span class='krp-note'>正中不潛而未躍之時也常言亦信常行亦謹盛徳之/至也閉邪存其誠無斁亦保之意言君徳也者釋大人</span></span>
<span class='tline' id='l75' data-llen='2944:2991'><span class='krp-note'>之為九/二也</span>附録<span class='krp-note'>庸言庸行盛徳之至到這裏不消得恁地/猶自閑邪存誠便是無斁亦保言雖無厭</span></span>
<span class='tline' id='l76' data-llen='2991:3038'><span class='krp-note'>斁亦當保也淵既處無過之地則惟在閑邪存誠而已/雖曰無過然而不閑則有過矣僴夫子怕人不把九二</span></span>
<span class='tline' id='l77' data-llen='3038:3085'><span class='krp-note'>做大人别討一箇所以説箇君徳也兩處皆如此説龍/徳正中以下皆君徳言雖不當君位却有君徳所以做</span></span>
<span class='tline' id='l78' data-llen='3085:3112'><span class='krp-note'>大人/淵</span>九三曰君子終日乾乾夕惕若厲无咎何謂也子</span>
<span class='tline' id='l79' data-llen='3112:3138'><a onclick="displayPageImage('KR1a0069', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='3138:3161'>曰君子進徳修業忠信所以進徳也修辭立其誠所以</span>
<span class='tline' id='l81' data-llen='3161:3184'>居業也知至至之可與㡬也知終終之可與存義也是</span>
<span class='tline' id='l82' data-llen='3184:3207'>故居上位而不驕在下位而不憂故乾乾因其時而惕</span>
<span class='tline' id='l83' data-llen='3207:3249'>雖危无咎矣<span class='krp-note'>忠信主於心者無一念之不誠也修辭見/於事者無一言之不實也雖有忠信之心</span></span>
<span class='tline' id='l84' data-llen='3249:3296'><span class='krp-note'>然非修辭立誠則無以居之知至至之進徳之事知終/終之居業之事所以終日乾乾而夕猶惕若者以此故</span></span>
<span class='tline' id='l85' data-llen='3296:3344'><span class='krp-note'>也可上可下不驕/不憂所謂无咎也</span>附録<span class='krp-note'>忠信猶言實其善之謂能實其/為善之意自是住不得徳不期</span></span>
<span class='tline' id='l86' data-llen='3344:3391'><span class='krp-note'>進而自進猶飢之欲食自不可已學蒙因舉破釡竈燒/廬舍持三日糧示士卒必死無還心如此方㑹厮殺忠</span></span>
<span class='tline' id='l87' data-llen='3391:3438'><span class='krp-note'>信便是有這心如此方㑹進徳賜忠信則無事不誠實/猶木之有根其生自不能已佐本義云主於心者無一</span></span>
<span class='tline' id='l88' data-llen='3438:3464'><a onclick="displayPageImage('KR1a0069', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='3464:3511'><span class='krp-note'>念之不誠葢無一念不誠然後有以為進徳之地若有/不實如捕風捉影徳何由進須是表裏皆實無一毫之</span></span>
<span class='tline' id='l90' data-llen='3511:3558'><span class='krp-note'>偽徳方日新大抵以忠信為本忠信只是實若無實如/何㑹進如播種相似須是實有種子下在泥中方㑹日</span></span>
<span class='tline' id='l91' data-llen='3558:3607'><span class='krp-note'>日見𤼵生若把箇空殻下在裏面如何㑹𤼵生道理須/是實見得若徒將耳聴過將口説過濟甚事忠信所以</span></span>
<span class='tline' id='l92' data-llen='3607:3654'><span class='krp-note'>為實者且如孝須實是孝方始那孝之徳一日進一日/若不實却自無根了如何㑹進今日覺見恁地去明日</span></span>
<span class='tline' id='l93' data-llen='3654:3701'><span class='krp-note'>便漸能熟明日方見得有一二分後日便見有三四分/意思自然覺得不同賀孫忠信所以進徳者欲吾之心</span></span>
<span class='tline' id='l94' data-llen='3701:3749'><span class='krp-note'>實明是理而真好惡之若好好色而惡惡臭也修辭立/誠以居業者欲吾之謹夫所𤼵以致其實而尤先於言</span></span>
<span class='tline' id='l95' data-llen='3749:3796'><span class='krp-note'>語之易放而難收也荅鞏豐進徳則所知所行自進不/已居業則只在此住了不去只看進字居字可見進者</span></span>
<span class='tline' id='l96' data-llen='3796:3843'><span class='krp-note'>日新而不已居者一定而不易學蒙進如日知其所亡/只管進前去居如月無忘其所能只管日日恁地做賀</span></span>
<span class='tline' id='l97' data-llen='3843:3869'><a onclick="displayPageImage('KR1a0069', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='3869:3917'><span class='krp-note'>孫徳者得之於心者也業者乃事之就緒者也如古人/所謂業已如是也廣言是行之表凡人所行者無不𤼵</span></span>
<span class='tline' id='l99' data-llen='3917:3964'><span class='krp-note'>出來也是一件大事淵人多因言語上便不忠信首先/是言語修辭只是言顧行行顧言之意又曰出辭氣斯</span></span>
<span class='tline' id='l100' data-llen='3964:4011'><span class='krp-note'>逺鄙倍是修辭立其誠意思賀孫誠便即是忠信修省/言辭便是要立得忠信若口不擇言只管逢事便説則</span></span>
<span class='tline' id='l101' data-llen='4011:4058'><span class='krp-note'>忠信亦被汨没動蕩立不住了賀孫知至至之屬忠信/進徳㡳意思葢是見得在那裏如望見在那裏相似便</span></span>
<span class='tline' id='l102' data-llen='4058:4105'><span class='krp-note'>要到那裏所以曰可與㡬也進字貼著㡬字至字貼著/進字知終終之屬修辭立誠居業㡳意思葢已在這裏</span></span>
<span class='tline' id='l103' data-llen='4105:4152'><span class='krp-note'>做硬做到那裏所以曰可與存義若是見得不去行時/也如何存得許多道理惟是見得而又能行方可以存</span></span>
<span class='tline' id='l104' data-llen='4152:4199'><span class='krp-note'>義也居字貼著存字終字貼著居字煇知至則知其道/之所止至之乃行矣而驗其所知也知終見其道之極</span></span>
<span class='tline' id='l105' data-llen='4199:4246'><span class='krp-note'>至終之乃力行而期至於歸宿之地也僴知至知終不/是言修為先後之漸只是見徳業内外之别葢心則至</span></span>
<span class='tline' id='l106' data-llen='4246:4272'><a onclick="displayPageImage('KR1a0069', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='4272:4319'><span class='krp-note'>誠以進徳身則修辭以居業又曰忠信進徳修辭立誠/居業工夫之條件也如至至之止可與存義工夫之功</span></span>
<span class='tline' id='l108' data-llen='4319:4366'><span class='krp-note'>程也此一段只是説終日乾乾而已學蒙忠信進徳與/知至至之可與㡬也這㡬句都是去㡳字修辭立誠與</span></span>
<span class='tline' id='l109' data-llen='4366:4413'><span class='krp-note'>知終終之可與存義都是住㡳字賜銖問本義云乾六/爻文言皆以聖人明之但九三一爻又似説學者事曰</span></span>
<span class='tline' id='l110' data-llen='4413:4460'><span class='krp-note'>聖人亦是如此進徳亦是如此居業只是在學者則勉/强而行之在聖人則自然安而行之知至知終亦然銖</span></span>
<span class='tline' id='l111' data-llen='4460:4507'><span class='krp-note'>九三雖曰聖人之學其實通上下而言學者亦可用力/聖學淵源㡬無餘藴矣忠信心也修辭事也然藴於心</span></span>
<span class='tline' id='l112' data-llen='4507:4554'><span class='krp-note'>者所以見於事也修於事者所以養其心也此聖人之/學所以内外兩進而非判然兩事也總論九二九三爻</span></span>
<span class='tline' id='l113' data-llen='4554:4601'><span class='krp-note'>九二處得其中却不費力若九三則剛而不中過髙而/危故有乾乾之戒人傑問閑邪存誠與修辭立誠相似</span></span>
<span class='tline' id='l114' data-llen='4601:4648'><span class='krp-note'>否曰閑邪存誠不大段用力修辭立誠大段費氣力賜/謹信存誠是裏面工夫無迹忠信進徳修辭居業是外</span></span>
<span class='tline' id='l115' data-llen='4648:4674'><a onclick="displayPageImage('KR1a0069', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='4674:4722'><span class='krp-note'>面事㣲有迹在聖人/分位皆做得自别銖</span>纂註<span class='krp-note'>程子曰内積忠信所以進徳/也擇言篤志所以居業也知</span></span>
<span class='tline' id='l117' data-llen='4722:4769'><span class='krp-note'>至至之致知也求知所至而後至之知之在先故可與/㡬所謂始條理者智之事也知終終之力行也既知所</span></span>
<span class='tline' id='l118' data-llen='4769:4816'><span class='krp-note'>終則力進而終之守之在後故可與存義所謂終條理/者聖之事也此學之始終也又曰修辭立其誠不可不</span></span>
<span class='tline' id='l119' data-llen='4816:4863'><span class='krp-note'>仔細理㑹言能修省言辭便是要立誠若只是修飾言/辭為心只是為偽也修其言辭正為體當自家敬以直</span></span>
<span class='tline' id='l120' data-llen='4863:4910'><span class='krp-note'>内義以方外之實事道之浩浩何處下手惟立誠才有/可居之處有可居之處則可以修業也終日乾乾謂天</span></span>
<span class='tline' id='l121' data-llen='4910:4949'><span class='krp-note'>下事却只是忠信所以進徳為實/下手處修辭立其誠為實修業處</span>九四曰或躍在淵无</span>
<span class='tline' id='l122' data-llen='4949:4972'>咎何謂也子曰上下无常非為邪也進退无恒非離羣</span>
<span class='tline' id='l123' data-llen='4972:5005'>也君子進徳修業欲及時也故无咎<span class='krp-note'>内卦以徳學言外/卦以時位言進徳</span></span>
<span class='tline' id='l124' data-llen='5005:5031'><a onclick="displayPageImage('KR1a0069', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='5031:5078'><span class='krp-note'>修業九三備矣此則/欲其及時而進也</span>附録<span class='krp-note'>此説文言六段葢雖言徳學/而時位亦在其中非徳學何</span></span>
<span class='tline' id='l126' data-llen='5078:5125'><span class='krp-note'>以處時位學蒙問上下无常進退无恒非為邪枉非離/羣類則其心之所處果安在哉曰隨時而變動静不失</span></span>
<span class='tline' id='l127' data-llen='5125:5173'><span class='krp-note'>其宜乃進徳修業之實也淵君子進徳修業/不但為一身亦欲有為於天下及時而進賜</span>纂註<span class='krp-note'>張氏/曰上</span></span>
<span class='tline' id='l128' data-llen='5173:5213'><span class='krp-note'>與進釋躍義下與退釋在淵義无常无/恒釋或義非為邪非離羣釋无咎義</span>九五曰飛龍在</span>
<span class='tline' id='l129' data-llen='5213:5236'>天利見大人何謂也子曰同聲相應同氣相求水流濕</span>
<span class='tline' id='l130' data-llen='5236:5260'>火就燥雲從龍風從虎聖人作而萬物覩本乎天者親上</span>
<span class='tline' id='l131' data-llen='5260:5295'>本乎地者親下則各從其類也<span class='krp-note'>作起也物猶人也覩釋/利見之意也本乎天者</span></span>
<span class='tline' id='l132' data-llen='5295:5343'><span class='krp-note'>謂動物本乎地者謂植物物各従其類聖/人人類之首也故興起於上則人皆見之</span>附録<span class='krp-note'>本乎天/者親上</span></span>
<span class='tline' id='l133' data-llen='5343:5369'><a onclick="displayPageImage('KR1a0069', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='5369:5416'><span class='krp-note'>凡動物首向上是親乎上人類是也本乎地者親下凡/植物首向下是親乎下草木是也禽獸首多横所以無</span></span>
<span class='tline' id='l135' data-llen='5416:5463'><span class='krp-note'>智此本康節説銖天下所患無君不患無臣有如是君/必有如是臣雖使而今無少間也必有出來雲従龍風</span></span>
<span class='tline' id='l136' data-llen='5463:5510'><span class='krp-note'>従虎只怕不是真箇龍虎若是真龍虎必生風致雲也/僴文言分明是以聖人為龍以作言飛以萬物覩解利</span></span>
<span class='tline' id='l137' data-llen='5510:5545'><span class='krp-note'>見大人只是言天下利/見夫大徳之君也道夫</span>上九曰亢龍有悔何謂也子曰</span>
<span class='tline' id='l138' data-llen='5545:5568'>貴而无位髙而无民賢人在下位而无輔是以動而有</span>
<span class='tline' id='l139' data-llen='5568:5613'>悔也<span class='krp-note'>賢人在下位謂九五以下无輔以上九過髙志/滿不來輔助之也  此第二節申象𫝊之意</span>附</span>
<span class='tline' id='l140' data-llen='5613:5659'>録<span class='krp-note'>問王弼説初上無隂陽定位如何曰伊川説隂陽竒/耦豈容無也乾上九貴而无位需上九不當位乃爵</span></span>
<span class='tline' id='l141' data-llen='5659:5706'><span class='krp-note'>禄之位非隂陽之位此説極好學蒙總論六爻易卦爻/辭本只是各著本卦本爻之象明吉凶之占隂陽之變</span></span>
<span class='tline' id='l142' data-llen='5706:5732'><a onclick="displayPageImage('KR1a0069', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='5732:5779'><span class='krp-note'>非是就聖賢地位説道理也故乾六爻自天子以至於/庶人自聖人以至於愚不肖筮或得之義皆有取但純</span></span>
<span class='tline' id='l144' data-llen='5779:5826'><span class='krp-note'>陽之徳剛健之至若以義類推之則為聖人之象而其/六位之髙下又有似聖人之進退故文言因潛見飛躍</span></span>
<span class='tline' id='l145' data-llen='5826:5873'><span class='krp-note'>自然之文而以聖人之迹各明其義位有髙下而徳無/淺深也然其本意亦甚分明未嘗過為深巧且如初九</span></span>
<span class='tline' id='l146' data-llen='5873:5920'><span class='krp-note'>則是徳已成而行未著故衆人未見其徳而君子之心/確然已有以自信也九二則人見其庸言庸行閑邪存</span></span>
<span class='tline' id='l147' data-llen='5920:5967'><span class='krp-note'>誠之道又従而化之也九三則雖涉此危地而但進徳/修業之不已也九四則其位愈進其危益甚而亦但知</span></span>
<span class='tline' id='l148' data-llen='5967:6014'><span class='krp-note'>循理不恤其他也九五則以天徳居天位而天下莫不/仰觀之也上九則過極而亢不能無悔矣若以徳言則</span></span>
<span class='tline' id='l149' data-llen='6014:6061'><span class='krp-note'>愈進愈髙此當為聖而不可知之地又豈有可悔邪人/傑問九二説聖人之徳已備何故九三又言進徳修業</span></span>
<span class='tline' id='l150' data-llen='6061:6108'><span class='krp-note'>知至至之曰聖人只逐爻取象此不是言徳學節次是/言居位節次六爻皆是聖人之徳只所處之位不同初</span></span>
<span class='tline' id='l151' data-llen='6108:6134'><a onclick="displayPageImage('KR1a0069', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='6134:6181'><span class='krp-note'>爻言不易乎世不成乎名稱潛龍也已是説聖人之徳/了只是潛而未用耳到九二却好其化己能及人矣葢</span></span>
<span class='tline' id='l153' data-llen='6181:6228'><span class='krp-note'>正是人位所以恰好到九三居下卦之上位已髙了那/時節無可做只得恐懼進徳修業乾乾不息此便是伊</span></span>
<span class='tline' id='l154' data-llen='6228:6275'><span class='krp-note'>周地位九四位便乖不似九二安穏此時進退不得皆/不由我只聴天時了以聖人明之便是舜歴試文王三</span></span>
<span class='tline' id='l155' data-llen='6275:6322'><span class='krp-note'>分有二湯武鳴條牧野時到上九又亢了看來人處大/運中無一時閒吉凶悔吝一息不曽停如大車輪一般</span></span>
<span class='tline' id='l156' data-llen='6322:6366'><span class='krp-note'>一恁滚将去聖人只隨他恁地去看道理如何這/裏則将這道理處之那裏則将那道理處之淳</span>潛龍</span>
<span class='tline' id='l157' data-llen='6366:6395'>勿用下也見龍在田時舍也<span class='krp-note'>言未為/時用也</span>終日乾乾行事也</span>
<span class='tline' id='l158' data-llen='6395:6430'>或躍在淵自試也<span class='krp-note'>未據有為/姑試其可</span>飛龍在天上治也<span class='krp-note'>居上以/治下</span></span>
<span class='tline' id='l159' data-llen='6430:6461'>亢龍有悔窮之災也乾元用九天下治也<span class='krp-note'>言乾元用九/見與他卦不</span></span>
<span class='tline' id='l160' data-llen='6461:6487'><a onclick="displayPageImage('KR1a0069', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='6487:6536'><span class='krp-note'>同君道剛而能柔天下無不/治矣  此第三節再申前意</span>附録<span class='krp-note'>九是天徳健中便自/有順用之則天下治</span></span>
<span class='tline' id='l162' data-llen='6536:6568'><span class='krp-note'>如下文乃見天/則便是天徳砥</span>潛龍勿用陽氣潛蔵見龍在田天下文</span>
<span class='tline' id='l163' data-llen='6568:6605'>明<span class='krp-note'>雖不在上位然/天下已被其化</span>終日乾乾與時偕行<span class='krp-note'>時當/然也</span>或躍在淵</span>
<span class='tline' id='l164' data-llen='6605:6642'>乾道乃革<span class='krp-note'>離下而上/變革之時</span>飛龍在天乃位乎天徳<span class='krp-note'>天徳即天/位也葢唯</span></span>
<span class='tline' id='l165' data-llen='6642:6674'><span class='krp-note'>有是徳乃宜居/是位故以明之</span>亢龍有悔與時偕極乾元用九乃見天</span>
<span class='tline' id='l166' data-llen='6674:6714'>則<span class='krp-note'>剛而能柔天之法也/此第四節又申前意</span>　乾元者始而亨者也<span class='krp-note'>始則必/亨理勢</span></span>
<span class='tline' id='l167' data-llen='6714:6759'><span class='krp-note'>然/矣</span>利貞者性情也<span class='krp-note'>收斂歸蔵乃/見性情之實</span>附録<span class='krp-note'>始而亨是生出去/利貞是收斂了方</span></span>
<span class='tline' id='l168' data-llen='6759:6807'><span class='krp-note'>見性情所以言元亨誠之通利貞誠之復砥性情是乾/元之性情始而亨時是乾之𤼵用處共是一箇性情到</span></span>
<span class='tline' id='l169' data-llen='6807:6834'><a onclick="displayPageImage('KR1a0069', 'WYG', '009-10a' );" name="009-10a" class="pb">[009-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='6834:6881'><span class='krp-note'>那利貞處一箇有一箇性情百穀草木皆有箇性情了/元亨方是他開花結子時到利貞時方見得他㡳性情</span></span>
<span class='tline' id='l171' data-llen='6881:6928'><span class='krp-note'>就這上看乾之性情便見得這是箇誠之復處淵人只/到秋冬疑若不見生意不知都已收斂在内必大如樹</span></span>
<span class='tline' id='l172' data-llen='6928:6970'><span class='krp-note'>上開一花結一子未到利貞處尚是運下/面氣去䕃他及到利貞處自不用恁地節</span>乾始能以美</span>
<span class='tline' id='l173' data-llen='6970:7006'>利利天下不言所利大矣哉<span class='krp-note'>始者元而亨也利天下者/利也不言所利者貞也或</span></span>
<span class='tline' id='l174' data-llen='7006:7054'><span class='krp-note'>曰坤利牝馬/則言所利矣</span>附録<span class='krp-note'>不言所利明道云不有其功常久而/不已者乾也淵乾則無所不利坤則</span></span>
<span class='tline' id='l175' data-llen='7054:7102'><span class='krp-note'>只利牝馬之貞/則有所不利矣</span>纂註<span class='krp-note'>程子曰乾始之道能使庶類生成/天下蒙其美利而不言所利者葢</span></span>
<span class='tline' id='l176' data-llen='7102:7149'><span class='krp-note'>無所不利非可指名也故賛其利之大曰大矣哉蔡氏/曰不言所利此所以為大也如言利建侯利涉大川則</span></span>
<span class='tline' id='l177' data-llen='7149:7187'><span class='krp-note'>言所/利矣</span>大哉乾乎剛健中正純粹精也<span class='krp-note'>剛以體言健兼用/言中者其行無過</span></span>
<span class='tline' id='l178' data-llen='7187:7214'><a onclick="displayPageImage('KR1a0069', 'WYG', '009-10b' );" name="009-10b" class="pb">[009-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='7214:7261'><span class='krp-note'>不及正者其立不偏四者乾之徳也純者不雜於隂柔/粹者不雜於邪惡葢剛健中正之至極而精者又純粹</span></span>
<span class='tline' id='l180' data-llen='7261:7308'><span class='krp-note'>之至極也或疑乾剛無柔不得言中正者不然也天地/之間本一氣之流行而有動静耳以其流行之統體而</span></span>
<span class='tline' id='l181' data-llen='7308:7356'><span class='krp-note'>言則但謂之乾而無所不包矣以其/動静分之然後有隂陽剛柔之别也</span>附録<span class='krp-note'>大哉乾乎陽/氣方流行固</span></span>
<span class='tline' id='l182' data-llen='7356:7403'><span class='krp-note'>已包了全體隂便在這裏了所以説剛健中正然不可/道這裏却夾雜些隂柔所以却説純粹精淵剛健中正</span></span>
<span class='tline' id='l183' data-llen='7403:7450'><span class='krp-note'>為其嫌於不中正所以説箇中正陽剛自是全體豈得/不中正這若近日趙善譽者著一件易説道只乾坤二</span></span>
<span class='tline' id='l184' data-llen='7450:7497'><span class='krp-note'>卦便偏了乾只是剛㡳一邊坤只是柔㡳一邊某説與/他道聖人做一部易如何却将兩箇偏㡳物事放在劈</span></span>
<span class='tline' id='l185' data-llen='7497:7544'><span class='krp-note'>頭如何不討箇渾淪㡳放在那裏本義中便是破他説/淵大哉乾元萬物資始乾道變化各正性命只乾便是</span></span>
<span class='tline' id='l186' data-llen='7544:7591'><span class='krp-note'>氣之統體物之所資始物之所正性命豈非無所不包/但自其氣之動而言則為陽自其氣之静而言則為隂</span></span>
<span class='tline' id='l187' data-llen='7591:7618'><a onclick="displayPageImage('KR1a0069', 'WYG', '009-11a' );" name="009-11a" class="pb">[009-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='7618:7659'><span class='krp-note'>所以陽常兼隂隂不/得兼陽皆此意也銖</span>六爻𤼵揮旁通情也<span class='krp-note'>旁通猶/言曲盡</span>纂註</span>
<span class='tline' id='l189' data-llen='7659:7706'><span class='krp-note'>蔡氏曰剛則不屈健則不息中則無過不及正則不偏/不倚純粹精則不雜數徳無一之不備者惟九五當之</span></span>
<span class='tline' id='l190' data-llen='7706:7743'><span class='krp-note'>兼用六爻以𤼵揮其義者欲/旁通以盡夫事物之情耳</span>時乗六龍以御天也雲行</span>
<span class='tline' id='l191' data-llen='7743:7785'>雨施天下平也<span class='krp-note'>言聖人時乗六龍以御天則如天之雲/行雨施而天下平也  此第五節復申</span></span>
<span class='tline' id='l192' data-llen='7785:7812'><span class='krp-note'>首章/之意</span>君子以成徳為行日可見之行也潛之為言也</span>
<span class='tline' id='l193' data-llen='7812:7844'>隠而未見行而未成是以君子弗用也<span class='krp-note'>成徳已成之徳/也初九固成徳</span></span>
<span class='tline' id='l194' data-llen='7844:7891'><span class='krp-note'>但其行未/可見耳</span>附録<span class='krp-note'>問行而未成曰只是事業未就又問乾/六爻皆聖人事安得有未成曰雖是聖</span></span>
<span class='tline' id='l195' data-llen='7891:7939'><span class='krp-note'>人畢竟初九行而未成問此只論事業不論徳否/曰且如伊尹居有莘之時便是行而未成文蔚</span>　<span class='krp-note'>愚/讀</span></span>
<span class='tline' id='l196' data-llen='7939:7966'><a onclick="displayPageImage('KR1a0069', 'WYG', '009-11b' );" name="009-11b" class="pb">[009-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='7966:8013'><span class='krp-note'>徳行以在身者而言見之行以在事者而言初九徳成/行立固自可以見之行事矣但其時位方當潛隠故其</span></span>
<span class='tline' id='l198' data-llen='8013:8052'><span class='krp-note'>徳行雖可見之行而時位未能成/其所行也是以爻辭以勿用言之</span>君子學以聚之問以</span>
<span class='tline' id='l199' data-llen='8052:8075'>辨之寛以居之仁以行之易曰見龍在田利見大人君</span>
<span class='tline' id='l200' data-llen='8075:8121'>徳也<span class='krp-note'>葢由四者以成大人之徳再言/君徳以深明九二之為大人也</span>附録<span class='krp-note'>學以聚之問/以辨之既探</span></span>
<span class='tline' id='l201' data-llen='8121:8169'><span class='krp-note'>討得是當且放頓寛大田地待觸/類自然有㑹合處故曰寛以居之</span>纂註<span class='krp-note'>徐氏曰徳者人/所得於天之理</span></span>
<span class='tline' id='l202' data-llen='8169:8216'><span class='krp-note'>雖我之所固有然亦未嘗不散在事事物物之間茍不/務學則無以㑹聚衆理而有諸己也學而弗問亦無以</span></span>
<span class='tline' id='l203' data-llen='8216:8263'><span class='krp-note'>辨别衆理使之條件不紊而精粗本末或不知所擇也/學聚矣問辨矣必有涵養寛裕之意自莫匪従容中道</span></span>
<span class='tline' id='l204' data-llen='8263:8310'><span class='krp-note'>之妙故横渠張子曰心大則百物皆通心小則百物皆/病必寛以居之則吾之所以學聚問辨者常見其與心</span></span>
<span class='tline' id='l205' data-llen='8310:8337'><a onclick="displayPageImage('KR1a0069', 'WYG', '009-12a' );" name="009-12a" class="pb">[009-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='8337:8384'><span class='krp-note'>為一矣然仁者心之全徳生生而不窮也徳至於仁與/天同運無一息問㫁則吾之所居者固非徒大而無實</span></span>
<span class='tline' id='l207' data-llen='8384:8429'><span class='krp-note'>亦非固守而不化者也此仁以行之乃學問之極/功君子之成徳龍徳正中所以為九二之大人歟</span>九三</span>
<span class='tline' id='l208' data-llen='8429:8452'>重剛而不中上不在天下不在田故乾乾因其時而惕</span>
<span class='tline' id='l209' data-llen='8452:8494'>雖危无咎矣<span class='krp-note'>重剛謂陽/爻陽位</span>纂註<span class='krp-note'>蔡氏曰天五也田二也上/未至乎五下已離乎二進</span></span>
<span class='tline' id='l210' data-llen='8494:8530'><span class='krp-note'>徳修業乾乾行事因其時/而惕則雖危而可无咎矣</span>九四重剛而不中上不在天</span>
<span class='tline' id='l211' data-llen='8530:8557'>下不在田中不在人故或之或之者疑之也故无咎<span class='krp-note'>九/四</span></span>
<span class='tline' id='l212' data-llen='8557:8604'><span class='krp-note'>非重剛重字疑衍在人謂/三或者隨時而未定也</span>附録<span class='krp-note'>九四中不在人則其進/而至乎九五之位亦無</span></span>
<span class='tline' id='l213' data-llen='8604:8651'><span class='krp-note'>嫌矣但君子本非有此心故云或躍而文/言又以非為邪也等語釋之荅方士繇</span>纂註<span class='krp-note'>蔡氏曰/重剛謂</span></span>
<span class='tline' id='l214' data-llen='8651:8678'><a onclick="displayPageImage('KR1a0069', 'WYG', '009-12b' );" name="009-12b" class="pb">[009-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='8678:8720'><span class='krp-note'>重乾也以六爻之卦言之則三四居中以重/剛三爻之卦言之則二五為中三四非中</span>夫大人者</span>
<span class='tline' id='l216' data-llen='8720:8743'>與天地合其徳與日月合其明與四時合其序與鬼神</span>
<span class='tline' id='l217' data-llen='8743:8766'>合其吉凶先天而天弗違後天而奉天時天且弗違而</span>
<span class='tline' id='l218' data-llen='8766:8804'>況於人乎況於鬼神乎<span class='krp-note'>大人即釋爻辭所利見之大人/也有是徳而當其位乃可當之</span></span>
<span class='tline' id='l219' data-llen='8804:8851'><span class='krp-note'>人與天地鬼神本無二理特蔽於有我之私是以梏於/形體而不能相通大人無私以道為體曽何彼此先後</span></span>
<span class='tline' id='l220' data-llen='8851:8898'><span class='krp-note'>之可言哉先天不違謂意之所為黙與道契後天奉時/謂知理如是奉而行之回紇謂郭子儀曰卜者言此行</span></span>
<span class='tline' id='l221' data-llen='8898:8944'><span class='krp-note'>當見一大人而還其占葢與此合若子儀者雖未及乎/夫子之所論然其至公無我亦可謂當時之大人矣</span></span>
<span class='tline' id='l222' data-llen='8944:8989'>附録<span class='krp-note'>問聖人與天為一安有先後之殊曰只是聖人意/要如此天便順従先後相應不差毫釐時舉先天</span></span>
<span class='tline' id='l223' data-llen='8989:9016'><a onclick="displayPageImage('KR1a0069', 'WYG', '009-13a' );" name="009-13a" class="pb">[009-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='9016:9064'><span class='krp-note'>後天乃是左右參賛之意如左𫝊云實先後之意思却/在中間正合天運不差毫釐所謂啐啄同時也與欽夫</span></span>
<span class='tline' id='l225' data-llen='9064:9111'><span class='krp-note'>謨問胡文定公云舜先天而天弗違志壹則動氣也孔/子後天而奉天時氣壹則動志也如何曰先天而天弗</span></span>
<span class='tline' id='l226' data-llen='9111:9158'><span class='krp-note'>違者舜先作韶樂而鳯凰來儀後天而奉天時者孔子/因獲麟而作春秋志壹動氣氣壹動志皆借孟子之言</span></span>
<span class='tline' id='l227' data-llen='9158:9205'><span class='krp-note'>而形容天地感格之意謨天地只以形言先天而天弗/違者如禮雖先王未之有而可以義起之類葢雖天所</span></span>
<span class='tline' id='l228' data-llen='9205:9252'><span class='krp-note'>未為而吾意之所為自與道契天亦不能違也後天而/奉天時如天敘有典天秩有禮之類雖天之所已為而</span></span>
<span class='tline' id='l229' data-llen='9252:9300'><span class='krp-note'>理之所在吾亦奉而行之耳葢大人無/私以道為體此一節是釋大人之徳銖</span>纂註<span class='krp-note'>程子曰大/人與天地</span></span>
<span class='tline' id='l230' data-llen='9300:9347'><span class='krp-note'>日月四時鬼神合者合乎道也天地者道也鬼神者造/化之迹也聖人先於天而天同之後於天而能順天者</span></span>
<span class='tline' id='l231' data-llen='9347:9395'><span class='krp-note'>合於道而已合於道則人與鬼神豈能違也張子曰鬼/神者二氣之良能也  按朱子曰将天地對日月四時</span></span>
<span class='tline' id='l232' data-llen='9395:9422'><a onclick="displayPageImage('KR1a0069', 'WYG', '009-13b' );" name="009-13b" class="pb">[009-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='9422:9471'><span class='krp-note'>鬼神説便只是指形而下者言/傳曰天地者道也某未敢道是</span>　<span class='krp-note'>愚謂天地日月四時/鬼神者以形氣言也</span></span>
<span class='tline' id='l234' data-llen='9471:9510'><span class='krp-note'>而其所以為徳明序吉凶者以道/言也大人之與合亦合其道而已</span>亢之為言也知進而</span>
<span class='tline' id='l235' data-llen='9510:9539'>不知退知存而不知亡知得而不知喪<span class='krp-note'>所以動而/有悔也</span>其唯</span>
<span class='tline' id='l236' data-llen='9539:9567'>聖人乎知進退存亡而不失其正者其唯聖人乎<span class='krp-note'>知其/理勢</span></span>
<span class='tline' id='l237' data-llen='9567:9615'><span class='krp-note'>如是而處之以道則不至於有悔矣固非計私以避害/者也再言其唯聖人乎始若設問而卒自應之也  此</span></span>
<span class='tline' id='l238' data-llen='9615:9634'><span class='krp-note'>第六節復申第二/第三第四節之意</span></span>
<span class='tline' id='l239' data-llen='9634:9667'>坤至柔而動也剛至静而徳方<span class='krp-note'>剛方釋牝馬之貞/也方謂生物有常</span>附録</span>
<span class='tline' id='l240' data-llen='9667:9716'><span class='krp-note'>坤只是承天如一氣之施坤則盡能𤼵生承載非剛則/安能如此僴問程𫝊云坤道至柔而動則剛坤體至静</span></span>
<span class='tline' id='l241' data-llen='9716:9743'><a onclick="displayPageImage('KR1a0069', 'WYG', '009-14a' );" name="009-14a" class="pb">[009-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='9743:9790'><span class='krp-note'>而徳則方柔與剛相反静與方疑相似何也曰静無形/方有體方謂生物有常言其徳方正一定確然不易而</span></span>
<span class='tline' id='l243' data-llen='9790:9837'><span class='krp-note'>生物有常也静言其體則不可得見方言其徳則是其/著也銖問坤之徳恐似此處順只是順理不是柔順之</span></span>
<span class='tline' id='l244' data-llen='9837:9884'><span class='krp-note'>順曰也是柔順只是他都有力乾行健固是有力坤雖/柔順亦是決然恁地順不是柔弱放倒了所以聖人亦</span></span>
<span class='tline' id='l245' data-llen='9884:9926'><span class='krp-note'>説坤至柔而動也剛/至静而徳方道夫</span>纂註<span class='krp-note'>徐氏曰柔剛釋/牝馬静方釋貞</span>後得主而有</span>
<span class='tline' id='l246' data-llen='9926:9973'>常<span class='krp-note'>程𫝊曰主下/當有利字</span>纂註<span class='krp-note'>徐氏曰後得主而有常再釋利義/謂處後順乾則得其道而主利可</span></span>
<span class='tline' id='l247' data-llen='9973:10015'><span class='krp-note'>以常/久也</span>含萬物而化光<span class='krp-note'>復明/亨義</span>纂註<span class='krp-note'>徐氏曰即含/𢎞光大之謂</span>坤道其順</span>
<span class='tline' id='l248' data-llen='10015:10057'>乎承天而時行<span class='krp-note'>復明順承天之義意/此以上申彖𫝊之</span>附録<span class='krp-note'>未有乾行而/坤止此説是</span></span>
<span class='tline' id='l249' data-llen='10057:10101'><span class='krp-note'>且如乾施物坤不應則不能生物既㑹生物便/是動若不是他健後如何配乾只是健得來順</span>積善之</span>
<span class='tline' id='l250' data-llen='10101:10128'><a onclick="displayPageImage('KR1a0069', 'WYG', '009-14b' );" name="009-14b" class="pb">[009-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='10128:10151'>家必有餘慶積不善之家必有餘殃臣弑其君子弑其</span>
<span class='tline' id='l252' data-llen='10151:10174'>父非一朝一夕之故其所由來者漸矣由辯之不早辯</span>
<span class='tline' id='l253' data-llen='10174:10209'>也易曰履霜堅氷至葢言順也<span class='krp-note'>古字順慎通用按此當/作慎言當辯之於㣲也</span></span>
<span class='tline' id='l254' data-llen='10209:10254'>附録<span class='krp-note'>隂陽皆自㣲至著不是隂便積著陽便合下具足/此處亦不説這箇意履霜堅冰只是説那㣲時便</span></span>
<span class='tline' id='l255' data-llen='10254:10302'><span class='krp-note'>須著慎來所以説葢言慎也由辯之不早辯李光祖云不/早辯他直到得郎當了却方辯剗地激成事來此説最</span></span>
<span class='tline' id='l256' data-llen='10302:10350'><span class='krp-note'>好/淵</span>纂註<span class='krp-note'>程子曰天下之事未有不由積而成家之所積/者善則福慶及於子孫所積不善則災殃流於</span></span>
<span class='tline' id='l257' data-llen='10350:10397'><span class='krp-note'>後世其大至於弑逆之禍皆因積累而至非朝夕所能/成也明者則知漸不可長小積成大辯之於早不使順</span></span>
<span class='tline' id='l258' data-llen='10397:10444'><span class='krp-note'>長故天下之惡無由而成乃知霜冰之戒也霜而至於/冰小惡而至於大皆事勢之順長也石氏曰孔子言積</span></span>
<span class='tline' id='l259' data-llen='10444:10471'><a onclick="displayPageImage('KR1a0069', 'WYG', '009-15a' );" name="009-15a" class="pb">[009-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='10471:10518'><span class='krp-note'>善之家必有餘慶勸忠臣孝子也積不善之家必有餘/殃懼亂臣賊子也庶乎為臣子者希福而為善懼禍而</span></span>
<span class='tline' id='l261' data-llen='10518:10565'><span class='krp-note'>不敢為惡此聖人之心也臣弑其君以下罪君父也言/狎比小人必有弑逆之禍積謂従㣲至著几大惡非一</span></span>
<span class='tline' id='l262' data-llen='10565:10610'><span class='krp-note'>朝一夕卒暴而成若君父一見其不善必即去之/則不至成惡由辯之不早至於弑逆君父之罪也</span>直其</span>
<span class='tline' id='l263' data-llen='10610:10633'>正也方其義也君子敬以直内義以方外敬義立而徳</span>
<span class='tline' id='l264' data-llen='10633:10663'>不孤直方大不習无不利則不疑其所行也<span class='krp-note'>此以學言/之也正謂</span></span>
<span class='tline' id='l265' data-llen='10663:10709'><span class='krp-note'>本體義謂裁制敬則本體之守也直内方外程𫝊備/矣不孤言大也疑故習而後利不疑則何假於習</span>附</span>
<span class='tline' id='l266' data-llen='10709:10755'>録<span class='krp-note'>敬以直内是持守工夫義以方外是講學工夫升卿/敬以直内是立己之本是無纎毫私意胷中洞然徹</span></span>
<span class='tline' id='l267' data-llen='10755:10802'><span class='krp-note'>上徹下表裏如一義以方外是見得是處決定是恁地/截然方方正正賀孫方外之方謂有義以處之事皆合</span></span>
<span class='tline' id='l268' data-llen='10802:10829'><a onclick="displayPageImage('KR1a0069', 'WYG', '009-15b' );" name="009-15b" class="pb">[009-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='10829:10876'><span class='krp-note'>冝移易不得如物之方截然不可動若圓物則可運而/轉也必大端莊嚴肅則敬便存須是将敬來做本領涵</span></span>
<span class='tline' id='l270' data-llen='10876:10923'><span class='krp-note'>養得貫通時纔敬以直内便義以方外義便有敬敬便/有義淵主敬為為學之要固是然平日工夫不可全靠</span></span>
<span class='tline' id='l271' data-llen='10923:10970'><span class='krp-note'>箇敬字不理㑹義惟集義以驅利欲之蔽則於敬益有/助工夫不可偏廢精粗本末融液貫通乃善學耳荅吳</span></span>
<span class='tline' id='l272' data-llen='10970:11018'><span class='krp-note'>昶敬義二者相濟則無失大雅孤猶偏也敬義既立則/徳不偏孤不孤言徳盛又曰不孤正是𤼵明大字意思</span></span>
<span class='tline' id='l273' data-llen='11018:11065'><span class='krp-note'>謂徳盛者得之矣易中所説與論語不同徳盛逢原者/易之説也善以類應者論語之説也荅方誼總論六二</span></span>
<span class='tline' id='l274' data-llen='11065:11112'><span class='krp-note'>爻辭六二爻聖人本意謂人占得此爻者若直方大則/不習自无不利夫子遂従而解之将敬字解直字将義</span></span>
<span class='tline' id='l275' data-llen='11112:11159'><span class='krp-note'>字解方字徳不孤解大字敬而無義則做出事來必錯/了只義而無敬則無本何以為義皆是孤也須是敬義</span></span>
<span class='tline' id='l276' data-llen='11159:11206'><span class='krp-note'>立方不孤以之事君則忠於君以之事親則説於親以/之交朋友則信於朋友自然不習而无不利矣㽦通論</span></span>
<span class='tline' id='l277' data-llen='11206:11233'><a onclick="displayPageImage('KR1a0069', 'WYG', '009-16a' );" name="009-16a" class="pb">[009-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='11233:11280'><span class='krp-note'>乾九二爻文言問乾之九二是聖人之徳坤之六二是/賢人之徳如何曰只為九二是見成㡳不待修為自庸</span></span>
<span class='tline' id='l279' data-llen='11280:11327'><span class='krp-note'>言之信至徳博而化此即聖人之徳也坤六二直方大/不習无不利須是敬以直内義以方外如此方能徳不</span></span>
<span class='tline' id='l280' data-llen='11327:11374'><span class='krp-note'>孤方即是大耳此是自直與方以至於大修為之序如/此是賢人之徳也有開通論乾九三文言坤只説得持</span></span>
<span class='tline' id='l281' data-llen='11374:11421'><span class='krp-note'>守一邊事如乾九三言忠信所以進徳修辭立誠所以/居業便連致知持守都説了坤従首至尾皆去那一箇</span></span>
<span class='tline' id='l282' data-llen='11421:11468'><span class='krp-note'>頭如云後得主而有常或従王事无成有終皆是無頭/文蔚曰此見聖人賢人之分不同處曰然文蔚忠信所</span></span>
<span class='tline' id='l283' data-llen='11468:11515'><span class='krp-note'>以進徳是乾健工夫葢是剛健純粹兢兢業業日進而/自不已如活龍然精采氣燄自有不可及者直内方外</span></span>
<span class='tline' id='l284' data-llen='11515:11562'><span class='krp-note'>是坤順工夫葢是固執持守依文按本㡳做将去所以/為學者事也人傑忠信進徳是健㡳意思是硬立脚做</span></span>
<span class='tline' id='l285' data-llen='11562:11609'><span class='krp-note'>去敬以直内是順㡳意思是恁地收斂做去㝢乾卦正/従知處説坤卦只従守處説乾卦分明是先見得這箇</span></span>
<span class='tline' id='l286' data-llen='11609:11636'><a onclick="displayPageImage('KR1a0069', 'WYG', '009-16b' );" name="009-16b" class="pb">[009-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='11636:11683'><span class='krp-note'>透徹便一直做将去如忠信所以進徳㡬句却是徑前/做去有勇猛嚴厲斬截剛果之意坤卦未到這地位敬</span></span>
<span class='tline' id='l288' data-llen='11683:11730'><span class='krp-note'>以直内義以方外未免謹貼把捉有箇持守㡳意思在/砥問修辭恐是顔子非禮勿言之類敬義如仲弓問仁</span></span>
<span class='tline' id='l289' data-llen='11730:11777'><span class='krp-note'>之類修辭等處如剛健進前一刀兩㫁工夫故屬陽而/曰乾道敬義夾持是退步收斂確實静定工夫故屬隂</span></span>
<span class='tline' id='l290' data-llen='11777:11824'><span class='krp-note'>而曰坤道不知可如/此看否曰極是銖</span>纂註<span class='krp-note'>程子曰君子主敬以直其内/守義以方其外敬立而内直</span></span>
<span class='tline' id='l291' data-llen='11824:11871'><span class='krp-note'>義形而外方義形於外非在外也敬義既立其徳盛矣/不期大而大矣徳不孤也無所用而不周無所施而不</span></span>
<span class='tline' id='l292' data-llen='11871:11919'><span class='krp-note'>利孰為疑乎以按朱子釋之曰敬立而内自直義形而/外自方若欲  敬要去直内以義要去方外則非矣又</span></span>
<span class='tline' id='l293' data-llen='11919:11959'><span class='krp-note'>曰義形而外方義是心頭㫁事㡳心/㫁於内而外便方正萬物各得其宜</span>隂雖有美含之以</span>
<span class='tline' id='l294' data-llen='11959:11982'>従王事弗敢成也地道也妻道也臣道也地道无成而</span>
<span class='tline' id='l295' data-llen='11982:12009'><a onclick="displayPageImage('KR1a0069', 'WYG', '009-17a' );" name="009-17a" class="pb">[009-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='12009:12052'>代有終也纂註<span class='krp-note'>丘行可曰美陽也六三隂/中有陽故曰有美釋章義</span>　<span class='krp-note'>愚謂美三/象含六象</span></span>
<span class='tline' id='l297' data-llen='12052:12082'><span class='krp-note'>弗敢成謂弗/敢専成也</span>天地變化草木蕃天地閉賢人隠易曰括</span>
<span class='tline' id='l298' data-llen='12082:12118'>囊无咎无譽葢言謹也附録<span class='krp-note'>草木蕃如説草/木暢茂人傑</span>纂註<span class='krp-note'>程子/曰充</span></span>
<span class='tline' id='l299' data-llen='12118:12166'><span class='krp-note'>廣得去則天地變化草木蕃充廣不去則天地閉賢人/隠  按仁父問此意如何朱子曰己所不欲勿施於人</span></span>
<span class='tline' id='l300' data-llen='12166:12213'><span class='krp-note'>只管充廣將去則萬物只管各得其所若充之於一家/則一家得其所充之於一鄉則一鄉得其所充之於天</span></span>
<span class='tline' id='l301' data-llen='12213:12260'><span class='krp-note'>下則天下得其所如何不天地變化草木蕃若充廣不/去則出門便有礙又曰推己及物推得去則物我貫通</span></span>
<span class='tline' id='l302' data-llen='12260:12307'><span class='krp-note'>自有箇生生無窮㡳意思便有天地變化草木蕃氣象/天地只是這般道理若推不去物我隔絶欲利於己不</span></span>
<span class='tline' id='l303' data-llen='12307:12352'><span class='krp-note'>利於人欲己之富欲人之貧欲己之夀欲人之夭/似這氣象全然閉塞隔絶了便似天地閉賢人隠</span>君子</span>
<span class='tline' id='l304' data-llen='12352:12379'><a onclick="displayPageImage('KR1a0069', 'WYG', '009-17b' );" name="009-17b" class="pb">[009-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='12379:12420'>黄中通理<span class='krp-note'>黄中言中徳在内/釋黄字之義也</span>正位居體<span class='krp-note'>雖在尊位而居/下體釋裳字之</span></span>
<span class='tline' id='l306' data-llen='12420:12454'><span class='krp-note'>義/也</span>美在其中而暢於四支𤼵於事業美之至也<span class='krp-note'>美在其/中復釋</span></span>
<span class='tline' id='l307' data-llen='12454:12502'><span class='krp-note'>黄中暢於四/支復釋居體</span>附録<span class='krp-note'>通論三五天地之間萬物粲然而陳/者皆隂麗於陽其美外見者也六三</span></span>
<span class='tline' id='l308' data-llen='12502:12549'><span class='krp-note'>六五皆以隂居陽故三則曰隂雖有美而五則曰美在/其中然三方進而位不中者也故隂雖有美而尚含之</span></span>
<span class='tline' id='l309' data-llen='12549:12597'><span class='krp-note'>五正位而居體者也故美在其中而𤼵於事業人臣事/業之著於世固自有時殆不可挾才能而躐進以取三</span></span>
<span class='tline' id='l310' data-llen='12597:12645'><span class='krp-note'>五同功嫌/迫之禍也</span>纂註<span class='krp-note'>徐氏曰黄中中徳在内通理文無不通/言柔順之徳藴乎内而至盛也釋黄義</span></span>
<span class='tline' id='l311' data-llen='12645:12692'><span class='krp-note'>正位當在中之位居體居下體而不僭言柔順之徳形/於外而得當也釋裳義黄中通理則美在其中而暢於</span></span>
<span class='tline' id='l312' data-llen='12692:12741'><span class='krp-note'>四支正位居體則可𤼵於事業二五皆中二内卦之中/其𤼵於外者不疑其所行而已五外卦之中其施於外</span></span>
<span class='tline' id='l313' data-llen='12741:12768'><a onclick="displayPageImage('KR1a0069', 'WYG', '009-18a' );" name="009-18a" class="pb">[009-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='12768:12815'><span class='krp-note'>者有事業之可觀坤道之美至此極矣故曰美之至也/嘗謂黄中通理四字當玩涵養不熟操守不固天理有</span></span>
<span class='tline' id='l315' data-llen='12815:12862'><span class='krp-note'>一毫之未純人欲有一毫之未去未得為黄中也涵養/熟矣操守固矣天理全而人欲去矣然條理未達脈絡</span></span>
<span class='tline' id='l316' data-llen='12862:12910'><span class='krp-note'>未貫則是藴於内者雖有中和渾厚之美而無融暢貫/通之妙未得為通理也必黄中而通理暢於四支𤼵於</span></span>
<span class='tline' id='l317' data-llen='12910:12957'><span class='krp-note'>事業而後為美之至孟子曰充實而有光輝之謂大大/而化之之謂聖亦此意也丹家亦取此義魏伯陽參同</span></span>
<span class='tline' id='l318' data-llen='12957:13004'><span class='krp-note'>契曰黄中漸通理潤澤達肌膚但作用不同此為義理/存養皆天公諸人也彼為血氣保固由人私諸己也學</span></span>
<span class='tline' id='l319' data-llen='13004:13033'><span class='krp-note'>者又不可/以不辨</span>隂疑於陽必戰為其嫌於无陽也故稱龍焉</span>
<span class='tline' id='l320' data-llen='13033:13058'>猶未離其類也故稱血焉夫𤣥黄者天地之雜也天𤣥</span>
<span class='tline' id='l321' data-llen='13058:13103'>而地黄<span class='krp-note'>疑謂均敵而無小大之差也坤雖無陽然陽未/嘗無也血隂屬葢氣陽而血隂也𤣥黄者天地</span></span>
<span class='tline' id='l322' data-llen='13103:13130'><a onclick="displayPageImage('KR1a0069', 'WYG', '009-18b' );" name="009-18b" class="pb">[009-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='13130:13180'><span class='krp-note'>之正色言隂陽皆傷也/  此以上申象𫝊之意</span>纂註<span class='krp-note'>蔡氏曰十月為純坤之月/六爻皆隂然生生之理無</span></span>
<span class='tline' id='l324' data-llen='13180:13227'><span class='krp-note'>頃刻而息一陽雖生於子而實始於亥十月之陽特未/成爻耳聖人為其純隂而或嫌於無陽也故稱龍以明</span></span>
<span class='tline' id='l325' data-llen='13227:13245'><span class='krp-note'>之古人謂十月為/陽月者葢出此</span></span>
<span class='tline' id='l326' data-llen='13245:13248'>　</span>
<span class='tline' id='l327' data-llen='13248:13251'>　</span>
<span class='tline' id='l328' data-llen='13251:13254'>　</span>
<span class='tline' id='l329' data-llen='13254:13257'>　</span>
<span class='tline' id='l330' data-llen='13257:13267'>　易附録纂註卷九</span>
</p>
<p>
</p>
  </div>
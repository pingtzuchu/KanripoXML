<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0027', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:209'>　易變體義卷六　　　　　宋　都絜　撰</span>
<span class='tline' id='l10' data-llen='209:221'>上經六<span class='krp-note'>无妄至離/</span></span>
<span class='tline' id='l11' data-llen='221:233'>䷘<span class='krp-note'>震下/乾上</span>无妄</span>
<span class='tline' id='l12' data-llen='233:241'>初九无妄往吉</span>
<span class='tline' id='l13' data-llen='241:256'>六二不耕穫不菑畬則利有攸往</span>
<span class='tline' id='l14' data-llen='256:276'>六三无妄之災或繫之牛行人之得邑人之災</span>
<span class='tline' id='l15' data-llen='276:284'>九四可貞无咎</span>
<span class='tline' id='l16' data-llen='284:310'><a onclick="displayPageImage('KR1a0027', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='310:322'>九五无妄之疾勿藥有喜</span>
<span class='tline' id='l18' data-llen='322:334'>上九无妄行有眚无攸利</span>
<span class='tline' id='l19' data-llen='334:346'>䷙<span class='krp-note'>乾下/艮上</span>大畜</span>
<span class='tline' id='l20' data-llen='346:354'>初九有厲利己</span>
<span class='tline' id='l21' data-llen='354:377'>　此大畜之蠱也而爻辭云爾者夫易以山下有風為</span>
<span class='tline' id='l22' data-llen='377:401'>　蠱之象而𫝊以風落山為蠱之實盖草木生成于山</span>
<span class='tline' id='l23' data-llen='401:424'>　使非其時則風摇落之也初九以健行之材遇畜賢</span>
<span class='tline' id='l24' data-llen='424:447'>　之世可以進矣而居六位之下在一卦之始而當上</span>
<span class='tline' id='l25' data-llen='447:473'><a onclick="displayPageImage('KR1a0027', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='473:496'>　下嚴分之時于是而輕進則有犯上之危其君必因</span>
<span class='tline' id='l27' data-llen='496:519'>　而擠之矣是猶草木非其時而風摇落之也已之而</span>
<span class='tline' id='l28' data-llen='519:542'>　未進則无犯分之危而有待時之利故曰有厲利己</span>
<span class='tline' id='l29' data-llen='542:565'>　有厲則猶遇蠱也利己則猶治蠱也其曰不犯災者</span>
<span class='tline' id='l30' data-llen='565:588'>　盖風落之者草木之遇災也君擠之者賢者之遇災</span>
<span class='tline' id='l31' data-llen='588:611'>　也知其有厲已而不進則不犯災矣終為六四所應</span>
<span class='tline' id='l32' data-llen='611:634'>　則利于是乎在此變為蠱之義也然在畜賢之初為</span>
<span class='tline' id='l33' data-llen='634:657'>　犯上之厲而有風落山之象故為大畜之蠱而與蠱</span>
<span class='tline' id='l34' data-llen='657:683'><a onclick="displayPageImage('KR1a0027', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='683:691'>　之本體異焉</span>
<span class='tline' id='l36' data-llen='691:698'>九二輿說輹</span>
<span class='tline' id='l37' data-llen='698:721'>　此大畜之賁也而爻辭云爾者盖車乃致飾之器也</span>
<span class='tline' id='l38' data-llen='721:744'>　經以坤為大輿則輿乃載上而飾之之用也又以賁</span>
<span class='tline' id='l39' data-llen='744:767'>　其趾舎車而徒為自飾之義則說輹而待時亦自飾</span>
<span class='tline' id='l40' data-llen='767:790'>　之義也所謂輿者言受畜而有飾上之才所謂說輹</span>
<span class='tline' id='l41' data-llen='790:813'>　者言待時而有自飾之禮盖九二以健行之才遇畜</span>
<span class='tline' id='l42' data-llen='813:836'>　賢之世可以載上而有行矣然以剛中之道居下卦</span>
<span class='tline' id='l43' data-llen='836:862'><a onclick="displayPageImage('KR1a0027', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='862:885'>　之内則必說輹而有待焉輿言飾上之才說輹言自</span>
<span class='tline' id='l45' data-llen='885:908'>　飾之禮而賁以致飾為義所以言輿説輹也且車輿</span>
<span class='tline' id='l46' data-llen='908:931'>　有文明之義說輹有艮止之義艮雖主于止而時行</span>
<span class='tline' id='l47' data-llen='931:954'>　則行說輹雖止而不害其可行此又文明以止恊賁</span>
<span class='tline' id='l48' data-llen='954:977'>　之象焉盖九二在下體之中則說輹而止剛健而應</span>
<span class='tline' id='l49' data-llen='977:1000'>　上則終能有行與小畜之說輹敗其所可行者異矣</span>
<span class='tline' id='l50' data-llen='1000:1023'>　然當大畜之時雖才可以飾上而義適可以自飾故</span>
<span class='tline' id='l51' data-llen='1023:1039'>　為大畜之賁而與賁之本體異矣</span>
<span class='tline' id='l52' data-llen='1039:1065'><a onclick="displayPageImage('KR1a0027', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1065:1083'>九三良馬逐利艱貞曰閑輿衛利有攸往</span>
<span class='tline' id='l54' data-llen='1083:1106'>　此大畜之損也而爻辭云爾者有至善之徳有健行</span>
<span class='tline' id='l55' data-llen='1106:1129'>　之才有能進之志則已盛矣物惡大盛而况居大畜</span>
<span class='tline' id='l56' data-llen='1129:1152'>　嚴分之時不有以自抑損之則必貽咎而速禍尚可</span>
<span class='tline' id='l57' data-llen='1152:1175'>　以往而與上合志乎哉唯有以自損則必艱以知難</span>
<span class='tline' id='l58' data-llen='1175:1198'>　正以知止日以戒之閑以習之輿以載上衛以保身</span>
<span class='tline' id='l59' data-llen='1198:1221'>　然後不至于犯上而上无僭儗之嫌于是往而受畜</span>
<span class='tline' id='l60' data-llen='1221:1244'>　則與上合志矣良言至善謂九之陽也馬言健行謂</span>
<span class='tline' id='l61' data-llen='1244:1270'><a onclick="displayPageImage('KR1a0027', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1270:1293'>　乾之體也逐言能進謂以九居三剛過中也其所以</span>
<span class='tline' id='l63' data-llen='1293:1316'>　能自損者以其未離乎下體故爾老子曰物或損之</span>
<span class='tline' id='l64' data-llen='1316:1339'>　而益艱貞而利有攸往則以損而致益也經曰損先</span>
<span class='tline' id='l65' data-llen='1339:1362'>　難而後易利艱貞則先難矣利有攸往則後易焉然</span>
<span class='tline' id='l66' data-llen='1362:1385'>　因大畜之九三而後取損之義故為大畜之損而與</span>
<span class='tline' id='l67' data-llen='1385:1394'>　損之本體異矣</span>
<span class='tline' id='l68' data-llen='1394:1404'>六四童牛之牿元吉</span>
<span class='tline' id='l69' data-llen='1404:1427'>　此大畜之大有也而爻辭云爾者大畜言以剛徳畜</span>
<span class='tline' id='l70' data-llen='1427:1453'><a onclick="displayPageImage('KR1a0027', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1453:1476'>　賢大有言以柔徳有賢盖人君之畜賢雖以剛徳為</span>
<span class='tline' id='l72' data-llen='1476:1499'>　主而所以下士者柔徳亦不廢也故高明柔克所以</span>
<span class='tline' id='l73' data-llen='1499:1522'>　昭忠善為火在天上大有之象而大畜之變體取焉</span>
<span class='tline' id='l74' data-llen='1522:1545'>　其言童牛之牿者童言㓜牛言順皆柔徳之象而牿</span>
<span class='tline' id='l75' data-llen='1545:1568'>　能閑物物无敢傷言雖以剛畜而不廢其徳之柔雖</span>
<span class='tline' id='l76' data-llen='1568:1591'>　以柔克而不害其能畜元吉亦言以仁柔下賢有得</span>
<span class='tline' id='l77' data-llen='1591:1614'>　而无失也然以大畜之剛不廢大有之柔故為大畜</span>
<span class='tline' id='l78' data-llen='1614:1629'>　之大有而與大有之本體異矣</span>
<span class='tline' id='l79' data-llen='1629:1655'><a onclick="displayPageImage('KR1a0027', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1655:1664'>六五豶豕之牙吉</span>
<span class='tline' id='l81' data-llen='1664:1687'>　此大畜之小畜也而爻辭云爾者盖孟子曰畜君何</span>
<span class='tline' id='l82' data-llen='1687:1710'>　尤畜君者好君也畜之為言養其善而使之充實也</span>
<span class='tline' id='l83' data-llen='1710:1733'>　所謂臣畜君者諫而君行之言而君聽之也故小畜</span>
<span class='tline' id='l84' data-llen='1733:1756'>　之義以臣畜君而初九言復自道者所謂格君心之</span>
<span class='tline' id='l85' data-llen='1756:1780'>　非也九二言牽復吉者所謂繩愆糾謬格其非心也豕</span>
<span class='tline' id='l86' data-llen='1780:1803'>　之豶者去其私欲之象格心之非而能從之則能勝</span>
<span class='tline' id='l87' data-llen='1803:1826'>　已之私矣故有豶豕之象焉其言豶者雖畜賢以剛</span>
<span class='tline' id='l88' data-llen='1826:1852'><a onclick="displayPageImage('KR1a0027', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1852:1875'>　而不廢從諫之徳其言牙者牙能化物雖從諫而不</span>
<span class='tline' id='l90' data-llen='1875:1898'>　害其畜賢之道也吉則畜賢而得之然因以剛畜賢</span>
<span class='tline' id='l91' data-llen='1898:1921'>　而不廢從諫之徳故為大畜之小畜而與小畜之本</span>
<span class='tline' id='l92' data-llen='1921:1927'>　體異矣</span>
<span class='tline' id='l93' data-llen='1927:1936'>上九何天之衢亨</span>
<span class='tline' id='l94' data-llen='1936:1959'>　此大畜之泰也而爻辭云爾者大畜以止健而嚴分</span>
<span class='tline' id='l95' data-llen='1959:1982'>　為義而泰以交通而忘分為義故初則利己而不可</span>
<span class='tline' id='l96' data-llen='1982:2005'>　進二則說輹而未可行三則艱貞而後利有攸往至</span>
<span class='tline' id='l97' data-llen='2005:2031'><a onclick="displayPageImage('KR1a0027', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2031:2054'>　卦之終然後其行无礙其來莫禦羣賢由我以進而</span>
<span class='tline' id='l99' data-llen='2054:2077'>　我以是為已任則所謂大來吉亨者此其時矣故變</span>
<span class='tline' id='l100' data-llen='2077:2100'>　體為泰而曰何天之衢亨夫四逹為衢固已無不通</span>
<span class='tline' id='l101' data-llen='2100:2123'>　矣而謂之天衢則非有彼疆爾界之辨太虚之中何</span>
<span class='tline' id='l102' data-llen='2123:2146'>　往而不通哉是其所以君子道長者非人之所能為</span>
<span class='tline' id='l103' data-llen='2146:2169'>　也變嚴分而止健之義為忘分而交通之道其以此</span>
<span class='tline' id='l104' data-llen='2169:2192'>　歟然變嚴分而忘分故為大畜之泰而與泰之本體</span>
<span class='tline' id='l105' data-llen='2192:2215'>　異焉夫大畜之下體皆受畜之象而其上體皆畜賢</span>
<span class='tline' id='l106' data-llen='2215:2241'><a onclick="displayPageImage('KR1a0027', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2241:2264'>　之象下體言其始故以嚴分為主上體言其終故以</span>
<span class='tline' id='l108' data-llen='2264:2287'>　忘分為義嚴分以明禮而後忘分以行道故其變也</span>
<span class='tline' id='l109' data-llen='2287:2310'>　六四為大有六五為小畜而上九為泰盖大有者雖</span>
<span class='tline' id='l110' data-llen='2310:2333'>　以剛畜賢而不廢下士之禮也小畜者雖以剛畜賢</span>
<span class='tline' id='l111' data-llen='2333:2356'>　而不廢從諫之徳也泰則進此矣雖以剛畜賢而交</span>
<span class='tline' id='l112' data-llen='2356:2379'>　際之情亦不廢焉故初雖利已而終應于四二雖說</span>
<span class='tline' id='l113' data-llen='2379:2402'>　輹而終應于五三雖利艱貞而終與上九同心同徳</span>
<span class='tline' id='l114' data-llen='2402:2425'>　則其道盛行而畜賢之道畢矣泰之所謂上下交而</span>
<span class='tline' id='l115' data-llen='2425:2451'><a onclick="displayPageImage('KR1a0027', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2451:2462'>　其志同者盖以此也</span>
<span class='tline' id='l117' data-llen='2462:2473'>䷚<span class='krp-note'>震下/艮上</span>頤</span>
<span class='tline' id='l118' data-llen='2473:2486'>初九舎爾靈龜觀我朶頤凶</span>
<span class='tline' id='l119' data-llen='2486:2509'>　此頤之剥也而爻辭云爾者盖龜有靈徳而不志于</span>
<span class='tline' id='l120' data-llen='2509:2532'>　口體之養言養其徳于内者也頤之動也如木之朶</span>
<span class='tline' id='l121' data-llen='2532:2555'>　而趍乎末盖養其形于外者也徳為本形為末本末</span>
<span class='tline' id='l122' data-llen='2555:2578'>　兼備則善矣末盛則本衰而有剥喪之道如是而致</span>
<span class='tline' id='l123' data-llen='2578:2601'>　剥是以其道得之非不幸而及之也此其所以凶且</span>
<span class='tline' id='l124' data-llen='2601:2627'><a onclick="displayPageImage('KR1a0027', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2627:2650'>　君以民為本上以下為基下不厚則剥之所以起剥</span>
<span class='tline' id='l126' data-llen='2650:2673'>　不已則國之所以危故剥以山附于地為象而為人</span>
<span class='tline' id='l127' data-llen='2673:2696'>　上者鑒之則厚下以安宅初九當一卦之始在六位</span>
<span class='tline' id='l128' data-llen='2696:2719'>　之下盖言其本也得震動之性而上應外卦盖言棄</span>
<span class='tline' id='l129' data-llen='2719:2742'>　本而徇末也故末盛本衰有剥之義而其辭如此夫</span>
<span class='tline' id='l130' data-llen='2742:2765'>　山附于地則下不厚而致剥為人上者鑒之則能厚</span>
<span class='tline' id='l131' data-llen='2765:2788'>　下以安宅向使能養靈龜之徳而不累于朶頤口體</span>
<span class='tline' id='l132' data-llen='2788:2811'>　之養則本固末茂而不至于剥矣孟子謂樂正子曰</span>
<span class='tline' id='l133' data-llen='2811:2837'><a onclick="displayPageImage('KR1a0027', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2837:2860'>　我不意子學古之道而以餔餟盖舍靈龜而觀朶頤</span>
<span class='tline' id='l135' data-llen='2860:2883'>　之謂也然樂正子知而改其過故終預善人信人之</span>
<span class='tline' id='l136' data-llen='2883:2906'>　目焉初九不能養其本而有剥之道故為頤之剥而</span>
<span class='tline' id='l137' data-llen='2906:2915'>　與其本體異矣</span>
<span class='tline' id='l138' data-llen='2915:2928'>六二顛頤拂經于丘頤征凶</span>
<span class='tline' id='l139' data-llen='2928:2951'>　此頤之損也而爻辭云爾者盖六二之于六五也以</span>
<span class='tline' id='l140' data-llen='2951:2975'>　下養上則反其正而曰顛頤不求而往則違其常而曰</span>
<span class='tline' id='l141' data-llen='2975:2998'>　拂經彼不待我以養乃以道之不足而欲養之則失</span>
<span class='tline' id='l142' data-llen='2998:3024'><a onclick="displayPageImage('KR1a0027', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3024:3047'>　其應矣故曰于丘頤征凶夫反其正違其常而以不</span>
<span class='tline' id='l144' data-llen='3047:3070'>　足之道養人是皆無益而有損也孔子曰温故而知</span>
<span class='tline' id='l145' data-llen='3070:3093'>　新可以為師矣孟子曰人之患在好為人師盖在我</span>
<span class='tline' id='l146' data-llen='3093:3116'>　有餘而可以為師則因彼來學而應之可也在我不</span>
<span class='tline' id='l147' data-llen='3116:3139'>　足又不待求而應且施之于上則顛且拂矣其好為</span>
<span class='tline' id='l148' data-llen='3139:3162'>　人師如此則今之所未有者不復裒多以求昔之所</span>
<span class='tline' id='l149' data-llen='3162:3185'>　嘗有者且將隨應而竭既不能温故知新以自養又</span>
<span class='tline' id='l150' data-llen='3185:3208'>　不能成徳逹材以養人雖有善養人之志而非多聞</span>
<span class='tline' id='l151' data-llen='3208:3234'><a onclick="displayPageImage('KR1a0027', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3234:3257'>　之益友也祗所以為損而與夫既以與人已愈多者</span>
<span class='tline' id='l153' data-llen='3257:3275'>　異矣故為頤之損而與損之本體異焉</span>
<span class='tline' id='l154' data-llen='3275:3290'>六三拂頤貞凶十年勿用无攸利</span>
<span class='tline' id='l155' data-llen='3290:3313'>　此頤之賁也而爻辭云爾者陽道常饒隂道常乏而</span>
<span class='tline' id='l156' data-llen='3313:3336'>　上宜以善養人致天下心悦而誠服則自上而養下</span>
<span class='tline' id='l157' data-llen='3336:3359'>　以剛而養柔者常然之分自然之理也今乃以下體</span>
<span class='tline' id='l158' data-llen='3359:3382'>　之柔震體之動而致養乎上九之剛則違養道之常</span>
<span class='tline' id='l159' data-llen='3382:3405'>　矣唯以柔應剛剛柔相雜有若賁飾之文者故變體</span>
<span class='tline' id='l160' data-llen='3405:3431'><a onclick="displayPageImage('KR1a0027', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3431:3454'>　為賁然以賁之卦爻推之柔自上而下以文下體之</span>
<span class='tline' id='l162' data-llen='3454:3477'>　剛則柔來而文剛剛自下而上以文上體之柔則分</span>
<span class='tline' id='l163' data-llen='3477:3500'>　剛上而文柔以上文下以剛文柔亦常然之分也今</span>
<span class='tline' id='l164' data-llen='3500:3523'>　以柔而文剛自下而文上則亦違賁飾之常矣故曰</span>
<span class='tline' id='l165' data-llen='3523:3546'>　拂頤貞凶以違上下之常分故勿用而无攸利者至</span>
<span class='tline' id='l166' data-llen='3546:3569'>　十年之乆焉然欲致養致飾于上者其心豈有他哉</span>
<span class='tline' id='l167' data-llen='3569:3592'>　乆則上必恕之故勿用无攸利者止于十年而終于</span>
<span class='tline' id='l168' data-llen='3592:3615'>　上下相應焉此即致養而見致飾皆不可違上下之</span>
<span class='tline' id='l169' data-llen='3615:3642'><a onclick="displayPageImage('KR1a0027', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3642:3660'>　常分故為頤之賁而與頤之本體異矣</span>
<span class='tline' id='l171' data-llen='3660:3677'>六四顛頤吉虎視眈眈其欲逐逐无咎</span>
<span class='tline' id='l172' data-llen='3677:3700'>　此頤之噬嗑也而爻辭云爾者盖上下實而中虚者</span>
<span class='tline' id='l173' data-llen='3700:3723'>　頤之體也初上實而中爻虚者頤之卦也中爻之間</span>
<span class='tline' id='l174' data-llen='3723:3746'>　有九四以實之則若頤中之有物而不可不噬噬而</span>
<span class='tline' id='l175' data-llen='3746:3769'>　後嗑嗑而後可以為養矣噬者除間之義而嗑者合</span>
<span class='tline' id='l176' data-llen='3769:3792'>　也方頤六四之未變則頤而已變為噬嗑之九四則</span>
<span class='tline' id='l177' data-llen='3792:3815'>　頤中有物焉物在頤中必自上而下故曰顛頤吉其</span>
<span class='tline' id='l178' data-llen='3815:3842'><a onclick="displayPageImage('KR1a0027', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3842:3865'>　物雖終于下咽而必噬焉有遇毒者不可不擬而後</span>
<span class='tline' id='l180' data-llen='3865:3888'>　動也故曰虎視眈眈方噬而未嗑則未充其欲也故</span>
<span class='tline' id='l181' data-llen='3888:3911'>　曰其欲逐逐至于噬而嗑嗑而得其所養然後无咎</span>
<span class='tline' id='l182' data-llen='3911:3934'>　初所以疑其有咎者以變體有九四之間也而終于</span>
<span class='tline' id='l183' data-llen='3934:3957'>　无咎者能噬嗑以除間而已二卦兩爻皆四也噬嗑</span>
<span class='tline' id='l184' data-llen='3957:3980'>　之四變實以為虚故為噬嗑之頤頤之四變虚以為</span>
<span class='tline' id='l185' data-llen='3980:3998'>　實故為頤之噬嗑而各與其本體異焉</span>
<span class='tline' id='l186' data-llen='3998:4012'>六五拂經居貞吉不可涉大川</span>
<span class='tline' id='l187' data-llen='4012:4039'><a onclick="displayPageImage('KR1a0027', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4039:4062'>　此頤之益也而爻辭云爾者孟子曰以善養人然後</span>
<span class='tline' id='l189' data-llen='4062:4085'>　能服天下故道足以養人而不待乎人之養者人君</span>
<span class='tline' id='l190' data-llen='4085:4108'>　之常也道未足以養人而有待于人之養則拂其常</span>
<span class='tline' id='l191' data-llen='4108:4131'>　矣然致恭盡禮而資人以求益亦可以為所居之正</span>
<span class='tline' id='l192' data-llen='4131:4154'>　而足以得志焉此變體之所以為益也然益之道利</span>
<span class='tline' id='l193' data-llen='4154:4177'>　涉大川而頤之益則不可涉大川者益之本體在已</span>
<span class='tline' id='l194' data-llen='4177:4200'>　有餘而損上益下故推恩以利物而足以濟難所以</span>
<span class='tline' id='l195' data-llen='4200:4223'>　言利涉大川若夫頤之益則在已不足而順以從上</span>
<span class='tline' id='l196' data-llen='4223:4250'><a onclick="displayPageImage('KR1a0027', 'WYG', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4250:4273'>　故資人以居正而不足以濟難此所以不可涉大川</span>
<span class='tline' id='l198' data-llen='4273:4296'>　而與夫益之九五所謂有孚惠心勿問元吉者亦有</span>
<span class='tline' id='l199' data-llen='4296:4301'>　間矣</span>
<span class='tline' id='l200' data-llen='4301:4313'>上九由頤厲吉利涉大川</span>
<span class='tline' id='l201' data-llen='4313:4336'>　此頤之復也而爻辭云爾者盖揫歛萬物以向乎肅</span>
<span class='tline' id='l202' data-llen='4336:4360'>　殺者隂也𤼵生萬物以向乎長養者陽也一陽來復</span>
<span class='tline' id='l203' data-llen='4360:4383'>　則羣陽浸長而百昌之生萬寶之成所以長養之功</span>
<span class='tline' id='l204' data-llen='4383:4406'>　由此而出矣故有由頤之辭雖一陽方復五隂猶盛</span>
<span class='tline' id='l205' data-llen='4406:4433'><a onclick="displayPageImage('KR1a0027', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4433:4456'>　而朋來无咎剛長乃終故有厲吉之辭陽之初生也</span>
<span class='tline' id='l207' data-llen='4456:4479'>　知險而潛由此而進則終出險而有濟矣故有利涉</span>
<span class='tline' id='l208' data-llen='4479:4502'>　大川之辭然則所謂利涉大川者其復之終乎夫陽</span>
<span class='tline' id='l209' data-llen='4502:4525'>　之復猶君子之復也盖君子之復進也羣賢亦由我</span>
<span class='tline' id='l210' data-llen='4525:4548'>　以同升而天下之所以利養者皆由我以成雖小人</span>
<span class='tline' id='l211' data-llen='4548:4571'>　未盡消而終于夬決之盛至于純乾而後已則人皆</span>
<span class='tline' id='l212' data-llen='4571:4594'>　有士君子之行矣天下之難其有不濟者乎上九以</span>
<span class='tline' id='l213' data-llen='4594:4617'>　一陽居羣隂之上以彼之常乏資吾道之常饒則莫</span>
<span class='tline' id='l214' data-llen='4617:4644'><a onclick="displayPageImage('KR1a0027', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4644:4667'>　不由我以養矣彖之所謂養賢以及萬民者也雖居</span>
<span class='tline' id='l216' data-llen='4667:4690'>　高位而有厲然主羣隂而有慶焉其所以言利涉大</span>
<span class='tline' id='l217' data-llen='4690:4713'>　川者羣隂猶大川也居其上則利涉之象也然羣隂</span>
<span class='tline' id='l218' data-llen='4713:4736'>　資一陽以為主是猶萬物自一陽以潛萌故是爻之</span>
<span class='tline' id='l219' data-llen='4736:4752'>　義為頤之復而與復之本體異焉</span>
<span class='tline' id='l220' data-llen='4752:4764'>䷛<span class='krp-note'>巽下/兑上</span>大過</span>
<span class='tline' id='l221' data-llen='4764:4774'>初六藉用白茅无咎</span>
<span class='tline' id='l222' data-llen='4774:4797'>　此大過之夬也而爻辭云爾者君子知柔剛之異用</span>
<span class='tline' id='l223' data-llen='4797:4824'><a onclick="displayPageImage('KR1a0027', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4824:4847'>　知㣲彰之異時若其當柔而剛當㣲而彰皆不足以</span>
<span class='tline' id='l225' data-llen='4847:4870'>　保身而况可以制小人哉大過者本末弱之世小人</span>
<span class='tline' id='l226' data-llen='4870:4893'>　盛而君子衰矣苟不能用柔則非知㣲者也不慎如</span>
<span class='tline' id='l227' data-llen='4893:4916'>　此則小人得而害之豈保身之術哉尚可以治人乎</span>
<span class='tline' id='l228' data-llen='4916:4939'>　唯用柔乃能得時而剛唯能慎乃能因時而決猶之</span>
<span class='tline' id='l229' data-llen='4939:4962'>　藉用白茅物雖薄而用可重也盖茅柔物也有順而</span>
<span class='tline' id='l230' data-llen='4962:4985'>　直之徳焉君子之象也藉物于下猶君子以柔居下</span>
<span class='tline' id='l231' data-llen='4985:5008'>　也至于可薦于鬼神而去禍以致福則猶君子決小</span>
<span class='tline' id='l232' data-llen='5008:5035'><a onclick="displayPageImage('KR1a0027', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5035:5058'>　人而使人並受其福也始于保身而終于勝小人故</span>
<span class='tline' id='l234' data-llen='5058:5081'>　曰慎斯術以往其无所失矣此變體所以為夬然本</span>
<span class='tline' id='l235' data-llen='5081:5104'>　體之初爻貴初知柔而變體之初爻戒于用壯二爻</span>
<span class='tline' id='l236' data-llen='5104:5127'>　之辭相為表裏而言其當體至所謂夬則要其終焉</span>
<span class='tline' id='l237' data-llen='5127:5150'>　然是爻所言特為大過之夬非即能夬也盖其本體</span>
<span class='tline' id='l238' data-llen='5150:5155'>　異矣</span>
<span class='tline' id='l239' data-llen='5155:5172'>九二枯楊生稊老夫得其女妻无不利</span>
<span class='tline' id='l240' data-llen='5172:5195'>　此大過之咸也而爻辭云爾者二氣感應以相與然</span>
<span class='tline' id='l241' data-llen='5195:5222'><a onclick="displayPageImage('KR1a0027', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5222:5245'>　後萬物生焉此咸之天道而使枯楊生稊則大者過</span>
<span class='tline' id='l243' data-llen='5245:5268'>　越而有為之象也止而說男下女然後夫婦成焉此</span>
<span class='tline' id='l244' data-llen='5268:5291'>　咸之人道而夫得其女妻則大者過越而相與之象</span>
<span class='tline' id='l245' data-llen='5291:5314'>　也二氣視物為大焉夫視妻為大焉枯楊生稊言大</span>
<span class='tline' id='l246' data-llen='5314:5337'>　者之濟世老夫得其女妻言大者之制物以卦爻言</span>
<span class='tline' id='l247' data-llen='5337:5360'>　之九言剛大之才二言衰弱之世剛得乎中則大人</span>
<span class='tline' id='l248' data-llen='5360:5383'>　之象而初六柔承乎下則小人之象故其辭如此然</span>
<span class='tline' id='l249' data-llen='5383:5406'>　大者過物而後能咸故為大過之咸而與其本體異</span>
<span class='tline' id='l250' data-llen='5406:5433'><a onclick="displayPageImage('KR1a0027', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5433:5437'>　焉</span>
<span class='tline' id='l252' data-llen='5437:5444'>九三棟橈凶</span>
<span class='tline' id='l253' data-llen='5444:5467'>　此大過之困也而爻辭云爾者衰弱之世危有待于</span>
<span class='tline' id='l254' data-llen='5467:5490'>　持顛有待于扶必有大過人之材然後能撥亂反正</span>
<span class='tline' id='l255' data-llen='5490:5513'>　拯顛危而中興焉苟唯僅勝其任而位已過中未離</span>
<span class='tline' id='l256' data-llen='5513:5536'>　于巽而體猶居下則力少任重而其材窮矣是猶棟</span>
<span class='tline' id='l257' data-llen='5536:5559'>　橈者不足以為宫室之固而震風凌雨未免乎顛危</span>
<span class='tline' id='l258' data-llen='5559:5582'>　之懼也故其爻辭云爾經曰大過顛也又曰澤无水</span>
<span class='tline' id='l259' data-llen='5582:5609'><a onclick="displayPageImage('KR1a0027', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5609:5632'>　困變體之所以然者以九三无大過人之材也盖卦</span>
<span class='tline' id='l261' data-llen='5632:5655'>　爻之立本者以陽居陽為位當唯大過之類則以陽</span>
<span class='tline' id='l262' data-llen='5655:5678'>　居隂者為才過其位以陽居陽為不能過故九二无</span>
<span class='tline' id='l263' data-llen='5678:5701'>　不利九四棟隆吉九五則无咎无譽而九三言棟橈</span>
<span class='tline' id='l264' data-llen='5701:5723'>　凶焉説卦所謂剛柔立本變通趣時者其以此歟</span>
<span class='tline' id='l265' data-llen='5723:5733'>九四棟隆吉有它吝</span>
<span class='tline' id='l266' data-llen='5733:5756'>　此大過之井也而爻辭云爾者夫木本乎地而下首</span>
<span class='tline' id='l267' data-llen='5756:5779'>　者也其材中棟則居乎上矣所謂上棟者是也有它</span>
<span class='tline' id='l268' data-llen='5779:5806'><a onclick="displayPageImage('KR1a0027', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5806:5829'>　則橈而傾矣所謂橈乎下者也猶井本體下入而深</span>
<span class='tline' id='l270' data-llen='5829:5852'>　所謂困乎上者必反下是也及其致用則汲之而上</span>
<span class='tline' id='l271' data-llen='5852:5875'>　出焉所謂㢲乎水而上水是也若初六之井泥不食</span>
<span class='tline' id='l272' data-llen='5875:5898'>　則橈乎下之象若九二之井谷射鮒則有它之象盖</span>
<span class='tline' id='l273' data-llen='5898:5921'>　大過之時衰弱之世也君子之若九四者位近君矣</span>
<span class='tline' id='l274' data-llen='5921:5944'>　而才過其任足以上輔其君而下庇其人所謂棟隆</span>
<span class='tline' id='l275' data-llen='5944:5967'>　吉也苟下係正應則不足以扶持顛危之患故曰有</span>
<span class='tline' id='l276' data-llen='5967:5990'>　它吝夫有它則橈乎下矣有困乎上而反乎下之義</span>
<span class='tline' id='l277' data-llen='5990:6017'><a onclick="displayPageImage('KR1a0027', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6017:6040'>　故變體為井然本言以大過之材輔衰弱之世故為</span>
<span class='tline' id='l279' data-llen='6040:6055'>　大過之井而與井之本體異焉</span>
<span class='tline' id='l280' data-llen='6055:6073'>九五枯楊生華老婦得其士夫无咎无譽</span>
<span class='tline' id='l281' data-llen='6073:6096'>　此大過之恒也而爻辭云爾者楊柔木而枯焉言衰</span>
<span class='tline' id='l282' data-llen='6096:6119'>　弱之世生華不若梯之乆言不成濟世之功也婦宜</span>
<span class='tline' id='l283' data-llen='6119:6142'>　從夫而反過之則雖老猶婦也夫宜帥婦而反從之</span>
<span class='tline' id='l284' data-llen='6142:6165'>　則不足于夫道言不足以制義也枯楊猶之老婦生</span>
<span class='tline' id='l285' data-llen='6165:6188'>　華猶之士夫此言其材能適中而不足以過物其徳</span>
<span class='tline' id='l286' data-llen='6188:6215'><a onclick="displayPageImage('KR1a0027', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6215:6239'>　能守常而不足盡變當大過之世无非常之材者也故</span>
<span class='tline' id='l288' data-llen='6239:6262'>　為大過之恒而與其本體異矣夫大過之爻陽居隂</span>
<span class='tline' id='l289' data-llen='6262:6285'>　則雖九二已為過越之材陽居陽則雖九五猶不足</span>
<span class='tline' id='l290' data-llen='6285:6308'>　以過物也然以位之高也僅能生華而已得其士夫</span>
<span class='tline' id='l291' data-llen='6308:6331'>　而已材不足而稱其位故无咎位雖高而无其功故</span>
<span class='tline' id='l292' data-llen='6331:6336'>　无譽</span>
<span class='tline' id='l293' data-llen='6336:6347'>上六過涉滅頂凶无咎</span>
<span class='tline' id='l294' data-llen='6347:6370'>　此大過之姤也而爻辭云爾者夫有一言而盡本體</span>
<span class='tline' id='l295' data-llen='6370:6397'><a onclick="displayPageImage('KR1a0027', 'WYG', '006-17a' );" name="006-17a" class="pb">[006-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6397:6420'>　之義者顛也有一言而盡變體之義者遇也以不足</span>
<span class='tline' id='l297' data-llen='6420:6443'>　之材居至高之位而遇顛危之時任寄托之重則雖</span>
<span class='tline' id='l298' data-llen='6443:6466'>　殺身以成仁舍生而取義其可已哉此所以雖凶而</span>
<span class='tline' id='l299' data-llen='6466:6489'>　不可咎莊子曰事其君者不擇事而安之忠之盛也</span>
<span class='tline' id='l300' data-llen='6489:6512'>　經曰安土敦乎仁故能愛故君子之行其義也唯其</span>
<span class='tline' id='l301' data-llen='6512:6535'>　所遇如何爾禍福何容心哉貴其无咎而已矣夫姤</span>
<span class='tline' id='l302' data-llen='6535:6558'>　之彖曰天地相遇品物咸章也剛遇中正天下大行</span>
<span class='tline' id='l303' data-llen='6558:6581'>　也此遇之善也而上九則曰始其角者遇之不善也</span>
<span class='tline' id='l304' data-llen='6581:6608'><a onclick="displayPageImage('KR1a0027', 'WYG', '006-17b' );" name="006-17b" class="pb">[006-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6608:6631'>　大過之姤亦角之類乎然當大過之世而遇過涉之</span>
<span class='tline' id='l306' data-llen='6631:6647'>　地故為大過之遇而與本體異焉</span>
<span class='tline' id='l307' data-llen='6647:6658'>䷜<span class='krp-note'>坎下/坎上</span>坎</span>
<span class='tline' id='l308' data-llen='6658:6669'>初六習坎入于坎窞凶</span>
<span class='tline' id='l309' data-llen='6669:6692'>　此坎之節也而爻辭云爾者遇險者宜求出焉初六</span>
<span class='tline' id='l310' data-llen='6692:6715'>　以隂居一卦之内在六位之下于變體為節節之為</span>
<span class='tline' id='l311' data-llen='6715:6738'>　言止也止而不能行入而不能出以事言則不能出</span>
<span class='tline' id='l312' data-llen='6738:6761'>　險而自取其禍者也以性言則不能趨上而下愚不</span>
<span class='tline' id='l313' data-llen='6761:6788'><a onclick="displayPageImage('KR1a0027', 'WYG', '006-18a' );" name="006-18a" class="pb">[006-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6788:6811'>　移者也故其爻辭云爾夫艮節二卦經皆以為止而</span>
<span class='tline' id='l315' data-llen='6811:6834'>　艮時行則行節則止而已故入于坎窞不取艮而取</span>
<span class='tline' id='l316' data-llen='6834:6857'>　節焉節之為止與艮之時行異矣然坎之節則甚于</span>
<span class='tline' id='l317' data-llen='6857:6880'>　節之本體又不特坎而已此其變體之異也夫坎言</span>
<span class='tline' id='l318' data-llen='6880:6903'>　陷也坎窞則又坎之旁入者坎既陷矣而又傍入焉</span>
<span class='tline' id='l319' data-llen='6903:6918'>　其能出險乎哉此其所以凶歟</span>
<span class='tline' id='l320' data-llen='6918:6928'>九二坎有險求小得</span>
<span class='tline' id='l321' data-llen='6928:6951'>　此坎之比也而爻辭云爾者䧟乎二隂坎之所以險</span>
<span class='tline' id='l322' data-llen='6951:6978'><a onclick="displayPageImage('KR1a0027', 'WYG', '006-18b' );" name="006-18b" class="pb">[006-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6978:7001'>　然以剛居中則險未能為害也故曰有險而已唯以</span>
<span class='tline' id='l324' data-llen='7001:7024'>　剛居中而不失之過故能比乎人而人亦比之比人</span>
<span class='tline' id='l325' data-llen='7024:7047'>　而人比之則若出入相友守望相助疾病相扶持未</span>
<span class='tline' id='l326' data-llen='7047:7070'>　可以出險亦可以處險矣故曰求小得與人親比而</span>
<span class='tline' id='l327' data-llen='7070:7093'>　謂之小得者比雖人情之所不能免然君子周而不</span>
<span class='tline' id='l328' data-llen='7093:7116'>　比比非大同于物其所得也不廣矣觀五家為比之</span>
<span class='tline' id='l329' data-llen='7116:7139'>　名則知小而未大也唯中能處險而未能出險唯中</span>
<span class='tline' id='l330' data-llen='7139:7162'>　能比人而未能大同故曰求小得未出中也九二曰</span>
<span class='tline' id='l331' data-llen='7162:7189'><a onclick="displayPageImage('KR1a0027', 'WYG', '006-19a' );" name="006-19a" class="pb">[006-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7189:7212'>　求小得未出中而九五曰坎不盈中未大其義雖同</span>
<span class='tline' id='l333' data-llen='7212:7235'>　而九二之辭意猶未及五以其上下體之殊也比本</span>
<span class='tline' id='l334' data-llen='7235:7258'>　平居無事相與為比而此則因坎而求比也故為坎</span>
<span class='tline' id='l335' data-llen='7258:7281'>　之比而與比之本體異矣詩曰將恐將懼維予與汝</span>
<span class='tline' id='l336' data-llen='7281:7290'>　其坎之比者乎</span>
<span class='tline' id='l337' data-llen='7290:7307'>六三來之坎坎險且枕入于坎窞勿用</span>
<span class='tline' id='l338' data-llen='7307:7330'>　此坎之井也而爻辭云爾者經曰困乎上者必反下</span>
<span class='tline' id='l339' data-llen='7330:7353'>　故受之以井傳曰綆短者不可以汲深然則井之為</span>
<span class='tline' id='l340' data-llen='7353:7380'><a onclick="displayPageImage('KR1a0027', 'WYG', '006-19b' );" name="006-19b" class="pb">[006-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7380:7403'>　體已入而深矣而六三之變體適當井之中而又稍</span>
<span class='tline' id='l342' data-llen='7403:7426'>　下焉下乎此則為初六之井泥故來而趨内彌入于</span>
<span class='tline' id='l343' data-llen='7426:7449'>　坎矣上乎此為六四之井甃故之而趨外猶未離乎</span>
<span class='tline' id='l344' data-llen='7449:7472'>　坎也止乎此而又安焉則為九二之井谷故曰險且</span>
<span class='tline' id='l345' data-llen='7472:7495'>　枕入于坎窞勿用且六三過中而居非其地以隂而</span>
<span class='tline' id='l346' data-llen='7495:7518'>　位過其才内則乘剛外則无應來與之皆坎也隂性</span>
<span class='tline' id='l347' data-llen='7518:7541'>　善䧟而又善止險且枕也隂居下卦又居一隂之下</span>
<span class='tline' id='l348' data-llen='7541:7564'>　入于坎窞也然居一體之上而過乎中矣故言勿用</span>
<span class='tline' id='l349' data-llen='7564:7591'><a onclick="displayPageImage('KR1a0027', 'WYG', '006-20a' );" name="006-20a" class="pb">[006-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7591:7614'>　以戒之夫井之本體至九三猶渫而不食然王明則</span>
<span class='tline' id='l351' data-llen='7614:7637'>　受福坎之井則陷而又下焉故爻辭之義與其本體</span>
<span class='tline' id='l352' data-llen='7637:7642'>　異矣</span>
<span class='tline' id='l353' data-llen='7642:7659'>六四樽酒簋貳用缶納約自牖終无咎</span>
<span class='tline' id='l354' data-llen='7659:7682'>　此坎之困也而爻辭云爾者坎亦困之類也而坎為</span>
<span class='tline' id='l355' data-llen='7682:7705'>　重困為輕故坎言陽為隂所陷困言剛為柔所揜陷</span>
<span class='tline' id='l356' data-llen='7705:7728'>　兼上下而揜則言上而已坎言水洊至而困言澤无</span>
<span class='tline' id='l357' data-llen='7728:7751'>　水水洊至則至于害己澤无水則不能濟物而已坎</span>
<span class='tline' id='l358' data-llen='7751:7778'><a onclick="displayPageImage('KR1a0027', 'WYG', '006-20b' );" name="006-20b" class="pb">[006-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7778:7801'>　言險而陷困則言窮而通焉坎之終猶言凶而困之</span>
<span class='tline' id='l360' data-llen='7801:7824'>　終則言吉焉故坎之困則患難輕矣窮之終而通之</span>
<span class='tline' id='l361' data-llen='7824:7847'>　始也窮之終則未免乎用儉故曰樽酒簋貳用缶通</span>
<span class='tline' id='l362' data-llen='7847:7870'>　之始則自晦而之明故曰納約自牖終无咎牖之在</span>
<span class='tline' id='l363' data-llen='7870:7893'>　室離晦而明者也伊尹之于湯二老之于周其類此</span>
<span class='tline' id='l364' data-llen='7893:7916'>　歟夫以坎之六四變困之九四既舎坎之陷而為困</span>
<span class='tline' id='l365' data-llen='7916:7939'>　之揜矣又本體自隂以趨陽變體有陽而无隂故為</span>
<span class='tline' id='l366' data-llen='7939:7953'>　坎之困而與困之本體異焉</span>
<span class='tline' id='l367' data-llen='7953:7980'><a onclick="displayPageImage('KR1a0027', 'WYG', '006-21a' );" name="006-21a" class="pb">[006-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7980:7992'>九五坎不盈祇既平无咎</span>
<span class='tline' id='l369' data-llen='7992:8015'>　此坎之師也而爻辭云爾者坎之九五剛中而无應</span>
<span class='tline' id='l370' data-llen='8015:8038'>　變為六五則剛中而應矣坎之二體行險而不順變</span>
<span class='tline' id='l371' data-llen='8038:8061'>　為坤體則行險而順矣此所以為師也所謂坎不盈</span>
<span class='tline' id='l372' data-llen='8061:8084'>　則行險而未出險也水未出險則祗既平而已行險</span>
<span class='tline' id='l373' data-llen='8084:8107'>　所以用師也出險則兵寢矣若夫適平暴亂而未至</span>
<span class='tline' id='l374' data-llen='8107:8130'>　偃武修文之治亦不至窮兵黷武之酷則祗既平而</span>
<span class='tline' id='l375' data-llen='8130:8153'>　已所以无咎然自剛中變而後應自行險變而後順</span>
<span class='tline' id='l376' data-llen='8153:8180'><a onclick="displayPageImage('KR1a0027', 'WYG', '006-21b' );" name="006-21b" class="pb">[006-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8180:8196'>　故為坎之師而與師之本體異焉</span>
<span class='tline' id='l378' data-llen='8196:8213'>上六係用徽纆寘于叢棘三嵗不得凶</span>
<span class='tline' id='l379' data-llen='8213:8236'>　此坎之渙也而爻辭云爾者夫君道尚徳非阻威也</span>
<span class='tline' id='l380' data-llen='8236:8259'>　孔子曰逺人不服則修文德以來之既來之則安之</span>
<span class='tline' id='l381' data-llen='8259:8282'>　莊子曰民不難聚也愛之則親利之則至致其所惡</span>
<span class='tline' id='l382' data-llen='8282:8305'>　則散凡徳為陽威為隂若坎之上六者行險已過不</span>
<span class='tline' id='l383' data-llen='8305:8328'>　用徳而用威恐人民之有離心也乃阻威以制焉故</span>
<span class='tline' id='l384' data-llen='8328:8351'>　云係用徽纆則言囹圄以守之也寘于叢棘則言刑</span>
<span class='tline' id='l385' data-llen='8351:8378'><a onclick="displayPageImage('KR1a0027', 'WYG', '006-22a' );" name="006-22a" class="pb">[006-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8378:8401'>　誅以懼之也阻威如此則已至者猶有離心而况未</span>
<span class='tline' id='l387' data-llen='8401:8424'>　至者乎所以乆不得民而三嵗不得凶經曰渙離也</span>
<span class='tline' id='l388' data-llen='8424:8447'>　又曰物不可以終離然則坎有設險之義而渙有離</span>
<span class='tline' id='l389' data-llen='8447:8470'>　散之義凡用刑獄皆設險之類恐其有離心也乃設</span>
<span class='tline' id='l390' data-llen='8470:8493'>　險以制之而恃險无徳終至于離故為坎之渙而與</span>
<span class='tline' id='l391' data-llen='8493:8502'>　渙之本體異焉</span>
<span class='tline' id='l392' data-llen='8502:8513'>䷝<span class='krp-note'>離下/離上</span>離</span>
<span class='tline' id='l393' data-llen='8513:8524'>初九履錯然敬之无咎</span>
<span class='tline' id='l394' data-llen='8524:8551'><a onclick="displayPageImage('KR1a0027', 'WYG', '006-22b' );" name="006-22b" class="pb">[006-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8551:8574'>　此離之旅也而爻辭云爾者初九當離麗之世而下</span>
<span class='tline' id='l396' data-llen='8574:8597'>　无承上无應且剛宜在上而反居一卦之下若君子</span>
<span class='tline' id='l397' data-llen='8597:8621'>　之失其所者有旅之義焉經曰窮大者必失其居故受</span>
<span class='tline' id='l398' data-llen='8621:8644'>　之以旅旅而无所容故受之以巽又曰親寡旅也其</span>
<span class='tline' id='l399' data-llen='8644:8667'>　彖亦曰止而麗乎明是以小亨夫旅既失其所而親</span>
<span class='tline' id='l400' data-llen='8667:8690'>　已寡矣或有下已而來比者其可恃已之材而不敬</span>
<span class='tline' id='l401' data-llen='8690:8713'>　以待之乎初九以剛在下而六二以柔順之禮自上</span>
<span class='tline' id='l402' data-llen='8713:8736'>　而麗之初亦以禮上承而附麗焉則錯然之禮自彼</span>
<span class='tline' id='l403' data-llen='8736:8763'><a onclick="displayPageImage('KR1a0027', 'WYG', '006-23a' );" name="006-23a" class="pb">[006-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8763:8786'>　而我敬承之以免咎矣故曰履錯然敬之无咎孔子</span>
<span class='tline' id='l405' data-llen='8786:8809'>　无上下之交而阨于陳蔡至衛則主顔讎由其類此</span>
<span class='tline' id='l406' data-llen='8809:8832'>　乎此盖當離麗之世而獨為親寡之旅故為離之旅</span>
<span class='tline' id='l407' data-llen='8832:8843'>　而與旅之本體異矣</span>
<span class='tline' id='l408' data-llen='8843:8851'>六二黄離元吉</span>
<span class='tline' id='l409' data-llen='8851:8874'>　此離之大有也而爻辭云爾者盖離者麗也而大有</span>
<span class='tline' id='l410' data-llen='8874:8897'>　者以柔中下賢之卦也六二當離麗之世有柔中之</span>
<span class='tline' id='l411' data-llen='8897:8920'>　徳初九以剛在其下而能屈己以下人盖將以有之</span>
<span class='tline' id='l412' data-llen='8920:8947'><a onclick="displayPageImage('KR1a0027', 'WYG', '006-23b' );" name="006-23b" class="pb">[006-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8947:8970'>　也而初九以剛上承則以賢者之材見有于上矣故</span>
<span class='tline' id='l414' data-llen='8970:8993'>　變體為大有而曰黄離元吉得中道也黄言柔得中</span>
<span class='tline' id='l415' data-llen='8993:9016'>　也離言麗也元言其仁也柔而吉則得賢之謂也夫</span>
<span class='tline' id='l416' data-llen='9016:9039'>　大有者君以柔中下賢之卦故言大者之有賢而六</span>
<span class='tline' id='l417' data-llen='9039:9062'>　五當之今乃于六二之黄離而變體為大有者大有</span>
<span class='tline' id='l418' data-llen='9062:9085'>　之六五君也離之六二大臣也人君猶當以仁柔下</span>
<span class='tline' id='l419' data-llen='9085:9108'>　賢而况于大臣乎然人君之所謂大有者以卦之正</span>
<span class='tline' id='l420' data-llen='9108:9131'>　體言之人臣之所謂大有者以一爻之變體言之固</span>
<span class='tline' id='l421' data-llen='9131:9158'><a onclick="displayPageImage('KR1a0027', 'WYG', '006-24a' );" name="006-24a" class="pb">[006-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9158:9181'>　不容无辨也且六二之于五以同徳相應而為九三</span>
<span class='tline' id='l423' data-llen='9181:9204'>　九四所間乃下比于初九至于三四終不能間則必</span>
<span class='tline' id='l424' data-llen='9204:9227'>　與初九俱進而唯六五是麗焉所謂事君以人者也</span>
<span class='tline' id='l425' data-llen='9227:9250'>　書于湯言旁求俊彦啓廸後人而于伊尹言旁招俊</span>
<span class='tline' id='l426' data-llen='9250:9273'>　乂列于庶位君臣咸有一徳此所以能得賢者歟是</span>
<span class='tline' id='l427' data-llen='9273:9296'>　爻盖體柔中之徳下初九之賢附麗以有之而初九</span>
<span class='tline' id='l428' data-llen='9296:9319'>　亦為其所有故為離之大有而與大有之本體異矣</span>
<span class='tline' id='l429' data-llen='9319:9338'>九三日昃之離不鼓缶而歌則大耋之嗟凶</span>
<span class='tline' id='l430' data-llen='9338:9365'><a onclick="displayPageImage('KR1a0027', 'WYG', '006-24b' );" name="006-24b" class="pb">[006-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9365:9388'>　此離之噬嗑也而爻辭云爾者六二之于五以同徳</span>
<span class='tline' id='l432' data-llen='9388:9411'>　相應而九三以剛明過中之材居兩間以為之間故</span>
<span class='tline' id='l433' data-llen='9411:9434'>　曰日昃之離苟不能虛以有容圓而善應安時樂天</span>
<span class='tline' id='l434' data-llen='9434:9457'>　而不復為二五之間則盛極入衰而上將用刑以除</span>
<span class='tline' id='l435' data-llen='9457:9480'>　間矣故曰不鼓缶而歌則大耋之嗟凶盖陽爻言剛</span>
<span class='tline' id='l436' data-llen='9480:9503'>　離體言明下體之上言已過中然猶固有其位而不</span>
<span class='tline' id='l437' data-llen='9503:9526'>　知退所謂日昃之離日言陽明而昃言過中離則附</span>
<span class='tline' id='l438' data-llen='9526:9549'>　麗而有所著言固有而不知退也缶言虛圓之器鼓</span>
<span class='tline' id='l439' data-llen='9549:9576'><a onclick="displayPageImage('KR1a0027', 'WYG', '006-25a' );" name="006-25a" class="pb">[006-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9576:9599'>　而歌之言其能自樂也大耋言衰老之極而嗟言有</span>
<span class='tline' id='l441' data-llen='9599:9622'>　受刑之憂凶言有受刑之禍也夫離言麗噬嗑言除</span>
<span class='tline' id='l442' data-llen='9622:9645'>　間此爻言附麗自樂以離間君臣之際苟不改是則</span>
<span class='tline' id='l443' data-llen='9645:9668'>　罹除間之刑矣故為離之噬嗑而與噬嗑之本體異</span>
<span class='tline' id='l444' data-llen='9668:9672'>　焉</span>
<span class='tline' id='l445' data-llen='9672:9687'>九四突如其來如焚如死如棄如</span>
<span class='tline' id='l446' data-llen='9687:9710'>　此離之賁也而爻辭云爾者賁之所謂致飾者人文</span>
<span class='tline' id='l447' data-llen='9710:9733'>　之禮唯君臣為最嚴其儀為最盛其事為最悉苟有</span>
<span class='tline' id='l448' data-llen='9733:9760'><a onclick="displayPageImage('KR1a0027', 'WYG', '006-25b' );" name="006-25b" class="pb">[006-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='9760:9783'>　慢此者其刑亦最重致飾如此所以尊君親上為之</span>
<span class='tline' id='l450' data-llen='9783:9806'>　防㣲而杜漸也近君之人或致乖恭敬之容失㢲順</span>
<span class='tline' id='l451' data-llen='9806:9829'>　之意而有陵犯之狀則有害于賁飾之文矣于是而</span>
<span class='tline' id='l452' data-llen='9829:9852'>　刑之則孰敢虧君臣之義慢朝廷之禮而所謂賁飾</span>
<span class='tline' id='l453' data-llen='9852:9875'>　者于是乎在夫離言君臣之相麗有賁飾之文焉九</span>
<span class='tline' id='l454' data-llen='9875:9898'>　四乃以剛强之姿體炎上之性而居近君之位以剛</span>
<span class='tline' id='l455' data-llen='9898:9921'>　逼柔有害于君臣之禮而六五柔不失中不可犯也</span>
<span class='tline' id='l456' data-llen='9921:9944'>　于是罪所不容而退焉故曰突如其來如雖不得已</span>
<span class='tline' id='l457' data-llen='9944:9971'><a onclick="displayPageImage('KR1a0027', 'WYG', '006-26a' );" name="006-26a" class="pb">[006-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='9971:9994'>　而退然罪已不可赦矣故曰焚如死如棄如夫懲一</span>
<span class='tline' id='l459' data-llen='9994:10017'>　以厲其餘則致飾之文无虧矣此變體所以為賁也</span>
<span class='tline' id='l460' data-llen='10017:10040'>　然因離麗之際有害致飾之道而用刑以威之則復</span>
<span class='tline' id='l461' data-llen='10040:10061'>　全致飾之禮故為離之賁而與賁之本體異焉</span>
<span class='tline' id='l462' data-llen='10061:10073'>六五出涕沱若戚嗟若吉</span>
<span class='tline' id='l463' data-llen='10073:10096'>　此離之同人也而爻辭云爾者二五同徳相應若同</span>
<span class='tline' id='l464' data-llen='10096:10119'>　人之二五以中直相與也乃有九三四以剛犯上而</span>
<span class='tline' id='l465' data-llen='10119:10142'>　為之間焉若所謂伏于莽而乗其墉者也至于鼓缶</span>
<span class='tline' id='l466' data-llen='10142:10169'><a onclick="displayPageImage('KR1a0027', 'WYG', '006-26b' );" name="006-26b" class="pb">[006-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='10169:10192'>　而歌則若伏于莽而弗興也突如其來如則若乗其</span>
<span class='tline' id='l468' data-llen='10192:10215'>　墉而困也六五涕沱若戚嗟若而終吉則又若先號</span>
<span class='tline' id='l469' data-llen='10215:10238'>　咷而後笑也故有同人之變體而諸爻之義如之且</span>
<span class='tline' id='l470' data-llen='10238:10261'>　六五所以出涕而戚嗟者以柔乗剛也所以九四不</span>
<span class='tline' id='l471' data-llen='10261:10284'>　能犯而終吉者以柔得尊位大中也然此因離麗之</span>
<span class='tline' id='l472' data-llen='10284:10307'>　際有為之間而終莫能間故為離之同人而與同人</span>
<span class='tline' id='l473' data-llen='10307:10315'>　之本體異矣</span>
<span class='tline' id='l474' data-llen='10315:10333'>上九王用出征有嘉折首獲匪其醜无咎</span>
<span class='tline' id='l475' data-llen='10333:10360'><a onclick="displayPageImage('KR1a0027', 'WYG', '006-27a' );" name="006-27a" class="pb">[006-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='10360:10383'>　此離之豐也而爻辭云爾者當離麗之世天下文明</span>
<span class='tline' id='l477' data-llen='10383:10406'>　四方和㑹萬物盛多向乎盈成之世矣有不軌而害</span>
<span class='tline' id='l478' data-llen='10406:10429'>　治者征伐其可已乎乃命方伯奉辭以伐之其事可</span>
<span class='tline' id='l479' data-llen='10429:10452'>　謂大矣殱厥渠魁而脅從罔治其道可謂大矣所以</span>
<span class='tline' id='l480' data-llen='10452:10475'>　禁暴戢兵保大定功安民和衆豐財者其徳可謂大</span>
<span class='tline' id='l481' data-llen='10475:10498'>　矣于是无害其嘉美之治而致盈成之世則所謂王</span>
<span class='tline' id='l482' data-llen='10498:10521'>　假之尚大者也盖與周頌所謂綏萬邦屡豐年者同</span>
<span class='tline' id='l483' data-llen='10521:10544'>　而與道經所謂大軍之後必有凶年者異矣此變體</span>
<span class='tline' id='l484' data-llen='10544:10571'><a onclick="displayPageImage('KR1a0027', 'WYG', '006-27b' );" name="006-27b" class="pb">[006-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='10571:10594'>　所以為豐而曰王用出征有嘉折首獲匪其醜无咎</span>
<span class='tline' id='l486' data-llen='10594:10617'>　而夫子釋之曰以正邦也盖離之六五王徳之人也</span>
<span class='tline' id='l487' data-llen='10617:10640'>　上九則方伯之任也九四之突如則不軌而在所征</span>
<span class='tline' id='l488' data-llen='10640:10663'>　者也至于焚如棄如則折首而獲匪其醜矣嘗譬之</span>
<span class='tline' id='l489' data-llen='10663:10686'>　禾焉離者夏也苖而秀之時也豐者秋也秀而實之</span>
<span class='tline' id='l490' data-llen='10686:10709'>　時也禾方苖而秀矣乃有螟螣蟊賊之害者必有以</span>
<span class='tline' id='l491' data-llen='10709:10732'>　治而去之然後无以害其成而豐年可告焉上九王</span>
<span class='tline' id='l492' data-llen='10732:10755'>　用出征而為離之豐者如此昔成王之時向乎盈成</span>
<span class='tline' id='l493' data-llen='10755:10782'><a onclick="displayPageImage('KR1a0027', 'WYG', '006-28a' );" name="006-28a" class="pb">[006-28a] <img width="20"  src="/static/img/kanseki-5.png"/></a></span>
<span class='tline' id='l494' data-llen='10782:10805'>　之世矣有管蔡之難周公出而征之然後持盈守成</span>
<span class='tline' id='l495' data-llen='10805:10828'>　之治成焉其類此者乎然是爻當離麗之世有强梗</span>
<span class='tline' id='l496' data-llen='10828:10851'>　之臣而出征以正之然後成豐大之盛故為離之豐</span>
<span class='tline' id='l497' data-llen='10851:10862'>　而與豐之本體異矣</span>
</p>
<p>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0027', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:210'>　易變體義卷三　　　　　宋　都絜　撰</span><br/>
<span class='tline' id='l10' data-llen='210:222'>上經三<span class='krp-note'>履至大有/</span></span><br/>
<span class='tline' id='l11' data-llen='222:233'>䷉<span class='krp-note'>兑下/乾上</span>履</span><br/>
<span class='tline' id='l12' data-llen='233:242'>初九素履往无咎</span><br/>
<span class='tline' id='l13' data-llen='242:265'>　此履之訟也而爻辭云爾者君子窮而在下獨善其</span><br/>
<span class='tline' id='l14' data-llen='265:288'>　身而未可兼善若素之未受采也然君子之所是小</span><br/>
<span class='tline' id='l15' data-llen='288:311'>　人以為非君子之所行小人莫不忌况其窮而在下</span><br/>
<span class='tline' id='l16' data-llen='311:337'><a onclick="displayPageImage('KR1a0027', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='337:360'>　人莫我知強者面折之于前弱者背毁之于後或排</span><br/>
<span class='tline' id='l18' data-llen='360:383'>　之于鄉黨或擯之于朝廷羣起而攻之若聚訟然履</span><br/>
<span class='tline' id='l19' data-llen='383:406'>　之初九其義如此故變體為訟而曰素履徃无咎蓋</span><br/>
<span class='tline' id='l20' data-llen='406:429'>　以衆人攻之所以有咎而君子無慊焉則咎可免也</span><br/>
<span class='tline' id='l21' data-llen='429:452'>　孔子再逐于魯削跡于衛伐木于宋叔孫之徒毁之</span><br/>
<span class='tline' id='l22' data-llen='452:475'>　于朝荷蓧之徒譏之于野訟以衆起而親交益疎其</span><br/>
<span class='tline' id='l23' data-llen='475:498'>　類此爻之變體也歟然有孚而見窒于人于是乎有</span><br/>
<span class='tline' id='l24' data-llen='498:521'>　訟今以素履獨善人乃以為非是而攻之故為履之</span><br/>
<span class='tline' id='l25' data-llen='521:547'><a onclick="displayPageImage('KR1a0027', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='547:570'>　訟而與其本體異焉夫訟之履者以訟而明已之所</span><br/>
<span class='tline' id='l27' data-llen='570:593'>　履履之訟者以履而致人之所訟皆直在我曲在彼</span><br/>
<span class='tline' id='l28' data-llen='593:603'>　莫匪君子之道也</span><br/>
<span class='tline' id='l29' data-llen='603:615'>九二履道坦坦幽人貞吉</span><br/>
<span class='tline' id='l30' data-llen='615:638'>　此履之无妄也而爻辭云爾者孔子曰言忠信行篤</span><br/>
<span class='tline' id='l31' data-llen='638:661'>　敬雖蠻貊之邦行矣言不忠信行不篤敬雖州里行</span><br/>
<span class='tline' id='l32' data-llen='661:684'>　乎㢤夫君子所以能坦蕩蕩者以其言行如此其不</span><br/>
<span class='tline' id='l33' data-llen='684:707'>　妄也小人反是六二之所履剛不過中盡此道者也</span><br/>
<span class='tline' id='l34' data-llen='707:733'><a onclick="displayPageImage('KR1a0027', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='733:756'>　故變體為无妄而有履道坦坦之辭然以陽居隂幽</span><br/>
<span class='tline' id='l36' data-llen='756:779'>　人之事幽人能體剛中而以是為正則守靜知常无</span><br/>
<span class='tline' id='l37' data-llen='779:802'>　妄作之凶矣故繼以幽人貞吉之辭夫子于是釋之</span><br/>
<span class='tline' id='l38' data-llen='802:825'>　以中不自亂者亦言其剛不過中而已然无妄本體</span><br/>
<span class='tline' id='l39' data-llen='825:848'>　言心之利而是爻則言履之剛中故為履之无妄而</span><br/>
<span class='tline' id='l40' data-llen='848:856'>　與本體異焉</span><br/>
<span class='tline' id='l41' data-llen='856:878'>六三眇能視跛能履履虎尾咥人凶武人為于大君</span><br/>
<span class='tline' id='l42' data-llen='878:901'>　此履之乾也而爻辭云爾者六三體柔居剛已過乎</span><br/>
<span class='tline' id='l43' data-llen='901:927'><a onclick="displayPageImage('KR1a0027', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='927:950'>　中又居乎五剛之間以是而為履者也體柔則眇且</span><br/>
<span class='tline' id='l45' data-llen='950:973'>　跛之象居剛則視且履之象以柔過中又間乎五剛</span><br/>
<span class='tline' id='l46' data-llen='973:996'>　以居則履虎尾而咥人凶之象然位剛過中又處上</span><br/>
<span class='tline' id='l47' data-llen='996:1019'>　下五剛之間則其志己剛而柔與之俱化矣于是變</span><br/>
<span class='tline' id='l48' data-llen='1019:1042'>　體為乾而為天下之至健焉夫乾天道也其事則為</span><br/>
<span class='tline' id='l49' data-llen='1042:1065'>　武其位則為君故有武人為于大君之辭焉武事剛</span><br/>
<span class='tline' id='l50' data-llen='1065:1088'>　矣而武人則用武之人而剛莫甚焉君道剛矣而大</span><br/>
<span class='tline' id='l51' data-llen='1088:1111'>　君則天下之君而剛為至焉然六三臣位主武人以</span><br/>
<span class='tline' id='l52' data-llen='1111:1137'><a onclick="displayPageImage('KR1a0027', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1137:1160'>　言之故夫子釋之以志剛也雖然履以柔為宜而乾</span><br/>
<span class='tline' id='l54' data-llen='1160:1183'>　以剛為正九三終日乾乾健而不息則正所謂乾也</span><br/>
<span class='tline' id='l55' data-llen='1183:1206'>　六三以柔履剛而終于武人為于大君則是履之乾</span><br/>
<span class='tline' id='l56' data-llen='1206:1211'>　而已</span><br/>
<span class='tline' id='l57' data-llen='1211:1222'>九四履虎尾愬愬終吉</span><br/>
<span class='tline' id='l58' data-llen='1222:1245'>　此履之中孚也而爻辭云爾者夫履言渉世之患而</span><br/>
<span class='tline' id='l59' data-llen='1245:1268'>　四為多懼之地且九五居一卦之尊其剛不可犯若</span><br/>
<span class='tline' id='l60' data-llen='1268:1291'>　虎之善咥也四乃以剛居柔由其後以進則履虎尾</span><br/>
<span class='tline' id='l61' data-llen='1291:1317'><a onclick="displayPageImage('KR1a0027', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1317:1340'>　之象也然處多懼之地而有能懼之心則雖危无咎</span><br/>
<span class='tline' id='l63' data-llen='1340:1363'>　志行而吉矣故言履虎尾而繼之以愬愬終吉夫喜</span><br/>
<span class='tline' id='l64' data-llen='1363:1386'>　有彊勉者雖親不和怒有彊勉者雖嚴不威哭有彊</span><br/>
<span class='tline' id='l65' data-llen='1386:1409'>　勉者雖悲不哀則喜怒哀未必誠也以至作好作惡</span><br/>
<span class='tline' id='l66' data-llen='1409:1432'>　亦有出于彊勉則愛惡欲亦未必誠也唯懼非偽為</span><br/>
<span class='tline' id='l67' data-llen='1432:1455'>　遇難而生焉由驚而怖由怖而畏發于其心而見于</span><br/>
<span class='tline' id='l68' data-llen='1455:1478'>　其貌未有不出于誠而无或以偽為者此變體之所</span><br/>
<span class='tline' id='l69' data-llen='1478:1501'>　以為中孚而有愬愬終吉之辭也雖然人之生也其</span><br/>
<span class='tline' id='l70' data-llen='1501:1527'><a onclick="displayPageImage('KR1a0027', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1527:1550'>　精甚真其中有信君子修胷中之誠則上足以應天</span><br/>
<span class='tline' id='l72' data-llen='1550:1573'>　下足以化邦㣲足以及豚魚无所徃而不孚也是爻</span><br/>
<span class='tline' id='l73' data-llen='1573:1596'>　則因履虎尾之危能至誠而戒懼故為履之中孚而</span><br/>
<span class='tline' id='l74' data-llen='1596:1607'>　已蓋與其本體異矣</span><br/>
<span class='tline' id='l75' data-llen='1607:1615'>九五夬履貞厲</span><br/>
<span class='tline' id='l76' data-llen='1615:1638'>　此履之睽也而爻辭云爾者經曰剛柔者立本者也</span><br/>
<span class='tline' id='l77' data-llen='1638:1661'>　變通者趣時者也故剛健中正君道之所以立本而</span><br/>
<span class='tline' id='l78' data-llen='1661:1684'>　濟之以柔則君道之所以變而通之也是卦之彖言</span><br/>
<span class='tline' id='l79' data-llen='1684:1710'><a onclick="displayPageImage('KR1a0027', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1710:1733'>　剛中正履帝位而不疚光明也者彖言才故明君道</span><br/>
<span class='tline' id='l81' data-llen='1733:1756'>　之所以立本然爻言夬履貞厲位正當也者爻言變</span><br/>
<span class='tline' id='l82' data-llen='1756:1779'>　故明君道之不可以不通其變也蓋以剛居剛而承</span><br/>
<span class='tline' id='l83' data-llen='1779:1802'>　乗亦剛以是而臨下則柔克有所不足將不能和輯</span><br/>
<span class='tline' id='l84' data-llen='1802:1825'>　其心而有乖離之志矣故變體為睽而曰夬履貞厲</span><br/>
<span class='tline' id='l85' data-llen='1825:1848'>　夬者五剛一柔之謂也貞厲者以剛為正而不濟以</span><br/>
<span class='tline' id='l86' data-llen='1848:1871'>　柔則厲也蓋履之為道以柔為宜故以柔履剛然後</span><br/>
<span class='tline' id='l87' data-llen='1871:1894'>　无處尾之危今乃以剛居剛此其所以厲也夫夬與</span><br/>
<span class='tline' id='l88' data-llen='1894:1920'><a onclick="displayPageImage('KR1a0027', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1920:1943'>　履皆五剛一柔然柔乗五剛之上決之不可已也履</span><br/>
<span class='tline' id='l90' data-llen='1943:1966'>　則一柔居下卦而五以重剛乗之是為已甚故變睽</span><br/>
<span class='tline' id='l91' data-llen='1966:1989'>　而言厲焉且睽之成卦言天地人物之睽而六五與</span><br/>
<span class='tline' id='l92' data-llen='1989:2012'>　二為應為三所間則正所謂睽是爻則言履當以柔</span><br/>
<span class='tline' id='l93' data-llen='2012:2035'>　而乃用剛以此致睽則危道也故為履之睽而與睽</span><br/>
<span class='tline' id='l94' data-llen='2035:2043'>　之本體異焉</span><br/>
<span class='tline' id='l95' data-llen='2043:2055'>上九視履考祥其旋元吉</span><br/>
<span class='tline' id='l96' data-llen='2055:2078'>　此履之兑也而爻辭云爾者兑之為言説也蓋失之</span><br/>
<span class='tline' id='l97' data-llen='2078:2104'><a onclick="displayPageImage('KR1a0027', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2104:2127'>　則悲而得之則喜者情之在我者也此有喜而彼慶</span><br/>
<span class='tline' id='l99' data-llen='2127:2150'>　之者情之在人者也在卦之終考祥而吉則得志而</span><br/>
<span class='tline' id='l100' data-llen='2150:2173'>　喜矣居卦之上吉而有慶則人亦樂其樂矣故上九</span><br/>
<span class='tline' id='l101' data-llen='2173:2196'>　變體為兑有其旋元吉之辭而夫子以大有慶釋之</span><br/>
<span class='tline' id='l102' data-llen='2196:2219'>　其旋元吉者以陽居上之謂也大有慶者與三有應</span><br/>
<span class='tline' id='l103' data-llen='2219:2242'>　之謂也吉而有應此兑之義也然兑體之義或言自</span><br/>
<span class='tline' id='l104' data-llen='2242:2265'>　悦或言悦人或言悦于人是爻則因視履而吉吉而</span><br/>
<span class='tline' id='l105' data-llen='2265:2288'>　有慶故為履之兑而與其本體異焉夫履兼乾兑然</span><br/>
<span class='tline' id='l106' data-llen='2288:2314'><a onclick="displayPageImage('KR1a0027', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2314:2337'>　後成卦六三武人為于大君夫子釋之以志剛則具</span><br/>
<span class='tline' id='l108' data-llen='2337:2360'>　乾剛之義而已无兑説之義也故全體為乾上九視</span><br/>
<span class='tline' id='l109' data-llen='2360:2383'>　履考祥其旋元吉夫子釋之以有慶則具兑之義而</span><br/>
<span class='tline' id='l110' data-llen='2383:2398'>　已无乾剛之義也故全體為兑</span><br/>
<span class='tline' id='l111' data-llen='2398:2409'>䷊<span class='krp-note'>乾下/坤上</span>泰</span><br/>
<span class='tline' id='l112' data-llen='2409:2421'>初九㧞茅茹以其彚征吉</span><br/>
<span class='tline' id='l113' data-llen='2421:2444'>　此泰之升也而爻辭云爾者升之初六與上合志則</span><br/>
<span class='tline' id='l114' data-llen='2444:2467'>　所謂允升大吉者在我而已泰之下體與上卦有應</span><br/>
<span class='tline' id='l115' data-llen='2467:2493'><a onclick="displayPageImage('KR1a0027', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2493:2516'>　當君子道長之時初九乃與三陽俱應乎上則同升</span><br/>
<span class='tline' id='l117' data-llen='2516:2539'>　者衆矣是泰之升也豈特允升大吉而已㦲故曰拔</span><br/>
<span class='tline' id='l118' data-llen='2539:2560'>　茅茹繼之以其彚征而夫子釋之曰志在外也</span><br/>
<span class='tline' id='l119' data-llen='2560:2579'>九二包荒用馮河不遐遺朋亡得尚于中行</span><br/>
<span class='tline' id='l120' data-llen='2579:2602'>　此泰之明夷也而爻辭云爾者夫用晦而明者君子</span><br/>
<span class='tline' id='l121' data-llen='2602:2625'>　莅衆之道而明夷之所貴者也泰之時君子道長而</span><br/>
<span class='tline' id='l122' data-llen='2625:2648'>　以其類進者衆矣小人莫得而預焉或不及或太過</span><br/>
<span class='tline' id='l123' data-llen='2648:2671'>　或逺乎已或比乎已无所分别一視而同焉然其質</span><br/>
<span class='tline' id='l124' data-llen='2671:2697'><a onclick="displayPageImage('KR1a0027', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2697:2720'>　不齊所遇不等而所以為君子之道者則一是其所</span><br/>
<span class='tline' id='l126' data-llen='2720:2743'>　以用晦者未嘗不明也此其所以為泰之明夷而與</span><br/>
<span class='tline' id='l127' data-llen='2743:2753'>　明夷之本體異矣</span><br/>
<span class='tline' id='l128' data-llen='2753:2776'>九三无平不陂无徃不復艱貞无咎勿恤其孚于食有</span><br/>
<span class='tline' id='l129' data-llen='2776:2779'>福</span><br/>
<span class='tline' id='l130' data-llen='2779:2802'>　此泰之臨也而爻辭云爾者夫乾下而坤上者泰之</span><br/>
<span class='tline' id='l131' data-llen='2802:2825'>　成卦故曰天地交泰而以上下交為義坤上而兑下</span><br/>
<span class='tline' id='l132' data-llen='2825:2848'>　者臨之成卦故曰澤上有地臨而以上臨下為義泰</span><br/>
<span class='tline' id='l133' data-llen='2848:2874'><a onclick="displayPageImage('KR1a0027', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2874:2897'>　雖以上下交為義而過中則必辨若天之際地而平</span><br/>
<span class='tline' id='l135' data-llen='2897:2920'>　雨之所以施也然未嘗不終于陂若地之際天而徃</span><br/>
<span class='tline' id='l136' data-llen='2920:2943'>　雲之所以行也然未嘗不終于復君子之臣其君也</span><br/>
<span class='tline' id='l137' data-llen='2943:2966'>　知天地之交際无平不陂无徃不復故艱不敢易正</span><br/>
<span class='tline' id='l138' data-llen='2966:2989'>　不敢僣而上下之分于是乎辨上下辨分則以上臨</span><br/>
<span class='tline' id='l139' data-llen='2989:3012'>　下之義行焉是始于泰之交而終于臨之辨也蓋與</span><br/>
<span class='tline' id='l140' data-llen='3012:3021'>　臨之本體異矣</span><br/>
<span class='tline' id='l141' data-llen='3021:3036'>六四翩翩不富以其鄰不戒以孚</span><br/>
<span class='tline' id='l142' data-llen='3036:3062'><a onclick="displayPageImage('KR1a0027', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3062:3085'>　此泰之大壯也而爻辭云爾者大臣雖旁招俊乂列</span><br/>
<span class='tline' id='l144' data-llen='3085:3108'>　于庶位其勢猶未壯也能與羣賢同比乎上然後上</span><br/>
<span class='tline' id='l145' data-llen='3108:3131'>　下相信而勢莫盛焉泰之六四雖若翩翩然下比乎</span><br/>
<span class='tline' id='l146' data-llen='3131:3154'>　三陽然方其未與之同比乎上則勢未壯也故曰翩</span><br/>
<span class='tline' id='l147' data-llen='3154:3177'>　翩不富至于相與比乎上而上下見信然後其勢盛</span><br/>
<span class='tline' id='l148' data-llen='3177:3200'>　強而小人不得以間之故曰以其鄰不戒以孚而變</span><br/>
<span class='tline' id='l149' data-llen='3200:3223'>　為大壯之體焉夫三陽而為泰四陽而為大壯此爻</span><br/>
<span class='tline' id='l150' data-llen='3223:3246'>　之義因得羣賢而同心比上以致君子之盛所以為</span><br/>
<span class='tline' id='l151' data-llen='3246:3272'><a onclick="displayPageImage('KR1a0027', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3272:3295'>　泰之大壯而與大壯之本體異矣且卦為大壯則既</span><br/>
<span class='tline' id='l153' data-llen='3295:3318'>　壯矣自泰三陽變而為四則為壯之始焉所謂泰之</span><br/>
<span class='tline' id='l154' data-llen='3318:3325'>　壯者如此</span><br/>
<span class='tline' id='l155' data-llen='3325:3337'>六五帝乙歸妹以祉元吉</span><br/>
<span class='tline' id='l156' data-llen='3337:3360'>　此泰之需也而爻辭云爾者夫天保下下之詩也而</span><br/>
<span class='tline' id='l157' data-llen='3360:3383'>　曰何福不除故六五有帝乙歸妹之象而曰以祉元</span><br/>
<span class='tline' id='l158' data-llen='3383:3406'>　吉甫刑之書曰一人有慶兆民頼之故六五以祉元</span><br/>
<span class='tline' id='l159' data-llen='3406:3429'>　吉而變體為需需言人君有養人之道若酒之能養</span><br/>
<span class='tline' id='l160' data-llen='3429:3455'><a onclick="displayPageImage('KR1a0027', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3455:3478'>　陽食之能養隂天下之所需也人君既受帝祉而敕</span><br/>
<span class='tline' id='l162' data-llen='3478:3501'>　賜庶民則天下之所需若雲上于天而人需其雨然</span><br/>
<span class='tline' id='l163' data-llen='3501:3524'>　此泰之六五所以變而為需也然德位中正冇養人</span><br/>
<span class='tline' id='l164' data-llen='3524:3547'>　之道而天下需之者需之正體也至于以柔下賢而</span><br/>
<span class='tline' id='l165' data-llen='3547:3570'>　受祉既受帝祉而兆民頼之則所謂泰之需者如此</span><br/>
<span class='tline' id='l166' data-llen='3570:3587'>上六城復于隍勿用師自邑告命貞吝</span><br/>
<span class='tline' id='l167' data-llen='3587:3610'>　此泰之大畜也而爻辭云爾者夫人君之待臣下或</span><br/>
<span class='tline' id='l168' data-llen='3610:3633'>　用柔德已甚則忘分太過而御失其道故有城復于</span><br/>
<span class='tline' id='l169' data-llen='3633:3660'><a onclick="displayPageImage('KR1a0027', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3660:3683'>　隍之象自邑告命之辭焉苟以此為正而不改則吝</span><br/>
<span class='tline' id='l171' data-llen='3683:3706'>　矣若夫反是以改之而濟之以剛德則因君子道長</span><br/>
<span class='tline' id='l172' data-llen='3706:3729'>　羣賢並進之時而用剛德以畜之則其所畜亦大矣</span><br/>
<span class='tline' id='l173' data-llen='3729:3742'>　此變體之所以為大畜歟</span><br/>
<span class='tline' id='l174' data-llen='3742:3753'>䷋<span class='krp-note'>坤下/乾上</span>否</span><br/>
<span class='tline' id='l175' data-llen='3753:3766'>初六㧞茅茹以其彚貞吉亨</span><br/>
<span class='tline' id='l176' data-llen='3766:3789'>　此否之无妄也而爻辭云爾者夫君子之道固无妄</span><br/>
<span class='tline' id='l177' data-llen='3789:3812'>　矣然于時于義當處而出是亦妄也故否之初六㧞</span><br/>
<span class='tline' id='l178' data-llen='3812:3839'><a onclick="displayPageImage('KR1a0027', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3839:3862'>　茅類處乃有无妄之義焉然則六二包承小人吉大</span><br/>
<span class='tline' id='l180' data-llen='3862:3885'>　人否亨而不以類處為正者何也蓋若初六者君子</span><br/>
<span class='tline' id='l181' data-llen='3885:3908'>　之道未可與權者也當否之時可處而已若六二者</span><br/>
<span class='tline' id='l182' data-llen='3908:3931'>　大人之道其道則可與權而其才則足以亨否當否</span><br/>
<span class='tline' id='l183' data-llen='3931:3948'>　之時不處可也此二爻之所以異歟</span><br/>
<span class='tline' id='l184' data-llen='3948:3961'>六二包承小人吉大人否亨</span><br/>
<span class='tline' id='l185' data-llen='3961:3984'>　此否之訟也而爻辭云爾者夫上剛而下險則訟有</span><br/>
<span class='tline' id='l186' data-llen='3984:4007'>　孚而見窒則訟訟則利見大人蓋訟之本體也何所</span><br/>
<span class='tline' id='l187' data-llen='4007:4034'><a onclick="displayPageImage('KR1a0027', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4034:4057'>　待㦲若夫君子而當小人道長之時欲與之訟也其</span><br/>
<span class='tline' id='l189' data-llen='4057:4080'>　可遽乎方勢之未可也必包以容之而未可訟之也</span><br/>
<span class='tline' id='l190' data-llen='4080:4103'>　必屈以承之而未可勝之也至于道足以格君心之</span><br/>
<span class='tline' id='l191' data-llen='4103:4126'>　非而勢足以有行然後辭而闢之辨而明之向也包</span><br/>
<span class='tline' id='l192' data-llen='4126:4149'>　承以和之今乃違行以正之則小人退而君子進矣</span><br/>
<span class='tline' id='l193' data-llen='4149:4172'>　是能以大人之道而亨天下之否者也所謂否之訟</span><br/>
<span class='tline' id='l194' data-llen='4172:4178'>　者如此</span><br/>
<span class='tline' id='l195' data-llen='4178:4184'>六三包羞</span><br/>
<span class='tline' id='l196' data-llen='4184:4211'><a onclick="displayPageImage('KR1a0027', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4211:4234'>　此否之遯也而爻辭云爾者夫六三以柔不中正之</span><br/>
<span class='tline' id='l198' data-llen='4234:4257'>　才當小人道長之世而居坤體之上所謂邦无道而</span><br/>
<span class='tline' id='l199' data-llen='4257:4280'>　富且貴焉者也此其所以有包羞之辭也夫謂之包</span><br/>
<span class='tline' id='l200' data-llen='4280:4303'>　羞則能知耻矣欲反是而從君子之道則當如之何</span><br/>
<span class='tline' id='l201' data-llen='4303:4326'>　或餓而顯或禄而隠儉德避難而遯世无悶則非富</span><br/>
<span class='tline' id='l202' data-llen='4326:4349'>　且貴焉者矣此六三之包羞變體之所以為遯歟雖</span><br/>
<span class='tline' id='l203' data-llen='4349:4372'>　然一隂未生而知險者聖人也二隂既長而後遯者</span><br/>
<span class='tline' id='l204' data-llen='4372:4395'>　賢人也二隂而為遯三隂而為否今也否而後遯則</span><br/>
<span class='tline' id='l205' data-llen='4395:4422'><a onclick="displayPageImage('KR1a0027', 'WYG', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4422:4445'>　後時而縮矣故其初也不免乎包羞至于知耻而改</span><br/>
<span class='tline' id='l207' data-llen='4445:4468'>　過則終能遯矣故變體為遯焉夫否之六三變為遯</span><br/>
<span class='tline' id='l208' data-llen='4468:4491'>　之九三而曰係遯有疾厲蓋係者不能去之謂遯者</span><br/>
<span class='tline' id='l209' data-llen='4491:4514'>　終能隠之謂係而後遯則與包羞而後變同矣故有</span><br/>
<span class='tline' id='l210' data-llen='4514:4537'>　疾厲而未必然也然則若六三者本體之義為小人</span><br/>
<span class='tline' id='l211' data-llen='4537:4558'>　而變體之義為君子去就趣舍之間可不慎歟</span><br/>
<span class='tline' id='l212' data-llen='4558:4569'>九四有命无咎疇離祉</span><br/>
<span class='tline' id='l213' data-llen='4569:4592'>　此否之觀也而爻辭云爾者方否之初君子引類而</span><br/>
<span class='tline' id='l214' data-llen='4592:4619'><a onclick="displayPageImage('KR1a0027', 'WYG', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4619:4642'>　窮處故曰㧞茅貞吉其既亨則惠疇而受福焉故曰</span><br/>
<span class='tline' id='l216' data-llen='4642:4665'>　有命无咎疇離祉然君子遇否而類處也雖浩然有</span><br/>
<span class='tline' id='l217' data-llen='4665:4688'>　去志而惓惓不忘其君者庶㡬改之爾及夫大臣承</span><br/>
<span class='tline' id='l218' data-llen='4688:4712'>　君命以惠疇則于是觀國之光焉此變體之所以為觀</span><br/>
<span class='tline' id='l219' data-llen='4712:4735'>　也然觀之觀光者六四而已否之疇離祉則羣賢于</span><br/>
<span class='tline' id='l220' data-llen='4735:4758'>　是乎並進且否之九四固嘗否矣有命无咎然後疇</span><br/>
<span class='tline' id='l221' data-llen='4758:4781'>　離祉而來游以觀光焉此其所以為否之觀與觀之</span><br/>
<span class='tline' id='l222' data-llen='4781:4788'>　本體異矣</span><br/>
<span class='tline' id='l223' data-llen='4788:4815'><a onclick="displayPageImage('KR1a0027', 'WYG', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4815:4832'>九五休否大人吉其亡其亡繫于苞桑</span><br/>
<span class='tline' id='l225' data-llen='4832:4855'>　此否之晉也而爻辭云爾者夫天保之詩曰如日之</span><br/>
<span class='tline' id='l226' data-llen='4855:4878'>　升言有升而无降也否至九五則休否而復泰泰則</span><br/>
<span class='tline' id='l227' data-llen='4878:4901'>　安存以治矣然必存而不忘亡然後常存而不亡若</span><br/>
<span class='tline' id='l228' data-llen='4901:4924'>　繫于苞桑其固不可㧞焉常存而不亡則如日之升</span><br/>
<span class='tline' id='l229' data-llen='4924:4947'>　而有進無退矣此變體之所以為晉也然其所以異</span><br/>
<span class='tline' id='l230' data-llen='4947:4970'>　于晉之本體者已否而泰泰而不忘否㡬亡而存存</span><br/>
<span class='tline' id='l231' data-llen='4970:4993'>　而不忘亡然後至于有進而无退爾所謂否之晉者</span><br/>
<span class='tline' id='l232' data-llen='4993:5020'><a onclick="displayPageImage('KR1a0027', 'WYG', '003-13b' );" name="003-13b" class="pb">[003-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5020:5025'>　如此</span><br/>
<span class='tline' id='l234' data-llen='5025:5035'>上九傾否先否後喜</span><br/>
<span class='tline' id='l235' data-llen='5035:5058'>　此否之萃也而爻辭云爾者夫否則上下不交而天</span><br/>
<span class='tline' id='l236' data-llen='5058:5081'>　下无邦于是萬民離散不安其居至傾否而後泰則</span><br/>
<span class='tline' id='l237' data-llen='5081:5104'>　羣賢復進上下交而其志同矣于是君臣合志而圖</span><br/>
<span class='tline' id='l238' data-llen='5104:5127'>　勞來還定安集之政焉周宣承厲王之後蓋體是道</span><br/>
<span class='tline' id='l239' data-llen='5127:5150'>　若鴻雁之詩是已此否之上九所以變而為萃也雖</span><br/>
<span class='tline' id='l240' data-llen='5150:5173'>　然此否之終也故傾否而萃是萃之始爾與其本體</span><br/>
<span class='tline' id='l241' data-llen='5173:5200'><a onclick="displayPageImage('KR1a0027', 'WYG', '003-14a' );" name="003-14a" class="pb">[003-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5200:5205'>　異矣</span><br/>
<span class='tline' id='l243' data-llen='5205:5217'>䷌<span class='krp-note'>離下/乾上</span>同人</span><br/>
<span class='tline' id='l244' data-llen='5217:5227'>初九同人于門无咎</span><br/>
<span class='tline' id='l245' data-llen='5227:5250'>　此同人之遯也而爻辭云爾者夫同人之義柔得位</span><br/>
<span class='tline' id='l246' data-llen='5250:5273'>　得中而應乎乾而遯之義則遯世无悶二卦之義若</span><br/>
<span class='tline' id='l247' data-llen='5273:5296'>　不相似也然當衆人尚同之際已乃同人于門而已</span><br/>
<span class='tline' id='l248' data-llen='5296:5319'>　其不立異以絶物則有同人之義然于門而已則與</span><br/>
<span class='tline' id='l249' data-llen='5319:5342'>　二五三四異矣故有遯之義此則即同而能遯故為</span><br/>
<span class='tline' id='l250' data-llen='5342:5369'><a onclick="displayPageImage('KR1a0027', 'WYG', '003-14b' );" name="003-14b" class="pb">[003-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5369:5392'>　同人之遯焉老氏曰衆人熈熈如享大牢如登春臺</span><br/>
<span class='tline' id='l252' data-llen='5392:5415'>　我獨泊兮其未兆若嬰兒之未孩蓋與此同意且體</span><br/>
<span class='tline' id='l253' data-llen='5415:5438'>　本陽也而六二居前故曰同人于門變為隂爻而居</span><br/>
<span class='tline' id='l254' data-llen='5438:5459'>　下卦之内故于卦為遯所謂同人之遯者以此</span><br/>
<span class='tline' id='l255' data-llen='5459:5468'>六二同人于宗吝</span><br/>
<span class='tline' id='l256' data-llen='5468:5491'>　此同人之乾也而爻辭云爾者夫六二柔而正也九</span><br/>
<span class='tline' id='l257' data-llen='5491:5514'>　五剛而正也剛柔皆正而又為正應故有同人于宗</span><br/>
<span class='tline' id='l258' data-llen='5514:5537'>　之義宗非母族非妻族也在三族之中為父之黨而</span><br/>
<span class='tline' id='l259' data-llen='5537:5564'><a onclick="displayPageImage('KR1a0027', 'WYG', '003-15a' );" name="003-15a" class="pb">[003-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5564:5587'>　乾有父道故為同人之乾然乾之全體則有父道得</span><br/>
<span class='tline' id='l261' data-llen='5587:5610'>　其一爻而剛正在上則僅能為宗而六二之所同則</span><br/>
<span class='tline' id='l262' data-llen='5610:5632'>　所謂善内親而為睦者也故有同人之乾之義焉</span><br/>
<span class='tline' id='l263' data-llen='5632:5648'>九三伏戎于莽升其髙陵三嵗不興</span><br/>
<span class='tline' id='l264' data-llen='5648:5671'>　此同人之无妄也而爻辭云爾者夫无妄之世貞信</span><br/>
<span class='tline' id='l265' data-llen='5671:5694'>　是宜而不貞不信則无從而助之者故其卦曰无妄</span><br/>
<span class='tline' id='l266' data-llen='5694:5717'>　元亨利貞其匪正有眚不利有攸徃謂當九妄之世</span><br/>
<span class='tline' id='l267' data-llen='5717:5740'>　正而後亨其有妄而匪正者有眚而不可以有行也</span><br/>
<span class='tline' id='l268' data-llen='5740:5767'><a onclick="displayPageImage('KR1a0027', 'WYG', '003-15b' );" name="003-15b" class="pb">[003-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5767:5790'>　同人之二五以正應而同者也三五以非正應間之</span><br/>
<span class='tline' id='l270' data-llen='5790:5813'>　而三獨无反則之吉則是于无妄之世以匪正有眚</span><br/>
<span class='tline' id='l271' data-llen='5813:5836'>　而天命不祐不可以有行者也故其變體之義如此</span><br/>
<span class='tline' id='l272' data-llen='5836:5847'>九四乗其墉弗克攻吉</span><br/>
<span class='tline' id='l273' data-llen='5847:5870'>　此同人之家人也而爻辭云爾者同人之九四攻二</span><br/>
<span class='tline' id='l274' data-llen='5870:5893'>　與五不中不直則德不勝爭非其應則義不勝與三</span><br/>
<span class='tline' id='l275' data-llen='5893:5916'>　不同心則力不勝遽乗其墉以攻之乃弗克而又至</span><br/>
<span class='tline' id='l276' data-llen='5916:5939'>　于困則其傷實多矣傷于外者必反于家此其變體</span><br/>
<span class='tline' id='l277' data-llen='5939:5966'><a onclick="displayPageImage('KR1a0027', 'WYG', '003-16a' );" name="003-16a" class="pb">[003-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5966:5989'>　之所以為家人而夫子有困而反則之辭焉夫已无</span><br/>
<span class='tline' id='l279' data-llen='5989:6012'>　同人之道而以力強人之同至于弗克而困然後反</span><br/>
<span class='tline' id='l280' data-llen='6012:6035'>　于家是于同人之卦變而為家人者爾與其本體異</span><br/>
<span class='tline' id='l281' data-llen='6035:6039'>　矣</span><br/>
<span class='tline' id='l282' data-llen='6039:6056'>九五同人先號咷而後笑大師克相遇</span><br/>
<span class='tline' id='l283' data-llen='6056:6079'>　此同人之離也而爻辭云爾者夫離之為言麗也與</span><br/>
<span class='tline' id='l284' data-llen='6079:6102'>　人同而交相親焉固有麗之義矣然不有間也安知</span><br/>
<span class='tline' id='l285' data-llen='6102:6125'>　合之為善不有散也安知萃之為樂故六二之于九</span><br/>
<span class='tline' id='l286' data-llen='6125:6152'><a onclick="displayPageImage('KR1a0027', 'WYG', '003-16b' );" name="003-16b" class="pb">[003-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6152:6175'>　五言其德則同乎中直言其位則同乎正應始為三</span><br/>
<span class='tline' id='l288' data-llen='6175:6198'>　四所隔而不相遇故有號咷之義至于同心以克三</span><br/>
<span class='tline' id='l289' data-llen='6198:6221'>　四而後相遇則有後笑之喜焉則是先間而後合先</span><br/>
<span class='tline' id='l290' data-llen='6221:6244'>　散而後萃失其附麗之意而終得之者也其為麗也</span><br/>
<span class='tline' id='l291' data-llen='6244:6267'>　乃人情之所尤喜蓋與常麗而不相逺者有間矣此</span><br/>
<span class='tline' id='l292' data-llen='6267:6290'>　其變體之所以為離也夫二五皆相遇而得其所同</span><br/>
<span class='tline' id='l293' data-llen='6290:6313'>　者也然離麗之義獨歸于五者何㦲蓋爻自下起六</span><br/>
<span class='tline' id='l294' data-llen='6313:6336'>　二之時猶有三四為之間焉至九五之地則三已久</span><br/>
<span class='tline' id='l295' data-llen='6336:6363'><a onclick="displayPageImage('KR1a0027', 'WYG', '003-17a' );" name="003-17a" class="pb">[003-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6363:6386'>　而不興四已不克而反矣且六二以柔中居下非得</span><br/>
<span class='tline' id='l297' data-llen='6386:6409'>　九五剛健中正居乾之尊位則豈能保其相遇㦲此</span><br/>
<span class='tline' id='l298' data-llen='6409:6432'>　離麗之情雖二五之所同而離麗之功乃九五之所</span><br/>
<span class='tline' id='l299' data-llen='6432:6455'>　獨也夫彖言離之一體故取其文之義而已至九五</span><br/>
<span class='tline' id='l300' data-llen='6455:6478'>　之變體則上下皆離故取麗之義蓋兩相麗而後為</span><br/>
<span class='tline' id='l301' data-llen='6478:6485'>　麗之至焉</span><br/>
<span class='tline' id='l302' data-llen='6485:6495'>上九同人于郊无悔</span><br/>
<span class='tline' id='l303' data-llen='6495:6518'>　此同人之革也而爻辭云爾者夫革冇改義又以去</span><br/>
<span class='tline' id='l304' data-llen='6518:6545'><a onclick="displayPageImage('KR1a0027', 'WYG', '003-17b' );" name="003-17b" class="pb">[003-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6545:6568'>　故為義同人而革者何也以衆言之則衆有故而合</span><br/>
<span class='tline' id='l306' data-llen='6568:6591'>　我獨无故而合以已言之則向也開其兑而濟其事</span><br/>
<span class='tline' id='l307' data-llen='6591:6614'>　今也解其紛而同其塵于是相與于无相與相為于</span><br/>
<span class='tline' id='l308' data-llen='6614:6637'>　无相為而逺于有事矣故有于郊之象而為同人之</span><br/>
<span class='tline' id='l309' data-llen='6637:6653'>　革焉其言郊者逺于有事之地也</span><br/>
<span class='tline' id='l310' data-llen='6653:6665'>䷍<span class='krp-note'>乾下/離上</span>大有</span><br/>
<span class='tline' id='l311' data-llen='6665:6678'>初九无交害匪咎艱則无咎</span><br/>
<span class='tline' id='l312' data-llen='6678:6701'>　此大有之鼎也而爻辭云爾者夫大有乃尚賢之卦</span><br/>
<span class='tline' id='l313' data-llen='6701:6728'><a onclick="displayPageImage('KR1a0027', 'WYG', '003-18a' );" name="003-18a" class="pb">[003-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6728:6751'>　而初九有賢人之才然在下无應則以无上下之交</span><br/>
<span class='tline' id='l315' data-llen='6751:6774'>　為害雖咎不在我而不可以輕進必舉之有其人然</span><br/>
<span class='tline' id='l316' data-llen='6774:6798'>　後可起也必待之以其道然後可用也故有艱則无咎</span><br/>
<span class='tline' id='l317' data-llen='6798:6821'>　之辭而變體為鼎焉蓋鼎重噐也人材之象也鉉能</span><br/>
<span class='tline' id='l318' data-llen='6821:6844'>　貫其耳而舉之然後以木巽火而致亨飪之用焉五</span><br/>
<span class='tline' id='l319' data-llen='6844:6867'>　之所謂金鉉上之所謂玉鉉者言舉之有其人然後</span><br/>
<span class='tline' id='l320' data-llen='6867:6890'>　可起也木以象仁火以象禮彖之所謂以木巽火者</span><br/>
<span class='tline' id='l321' data-llen='6890:6913'>　以象仁且有禮蓋必待之以其道然後可用也其言</span><br/>
<span class='tline' id='l322' data-llen='6913:6940'><a onclick="displayPageImage('KR1a0027', 'WYG', '003-18b' );" name="003-18b" class="pb">[003-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6940:6958'>　艱則无咎而為大有之鼎者蓋以此歟</span><br/>
<span class='tline' id='l324' data-llen='6958:6971'>九二大車以載有攸往无咎</span><br/>
<span class='tline' id='l325' data-llen='6971:6994'>　此大有之離也而爻辭云爾者夫大有者仁君以柔</span><br/>
<span class='tline' id='l326' data-llen='6994:7017'>　中而下賢賢臣以剛中而承上之時而能盡是道者</span><br/>
<span class='tline' id='l327' data-llen='7017:7040'>　其二五乎九二剛中之材可以承上而上實任之以</span><br/>
<span class='tline' id='l328' data-llen='7040:7063'>　行故言大車以載蓋言所載者君而載之者臣也賢</span><br/>
<span class='tline' id='l329' data-llen='7063:7086'>　臣有能載之材而其君任之則自上而麗下矣必徃</span><br/>
<span class='tline' id='l330' data-llen='7086:7109'>　而應之乃為自下而麗上上下交相麗則能盡離之</span><br/>
<span class='tline' id='l331' data-llen='7109:7136'><a onclick="displayPageImage('KR1a0027', 'WYG', '003-19a' );" name="003-19a" class="pb">[003-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7136:7159'>　義矣此變體之所以為離也然必君以柔中自上而</span><br/>
<span class='tline' id='l333' data-llen='7159:7182'>　麗下然後臣以剛中自下而麗上與夫離之本體主</span><br/>
<span class='tline' id='l334' data-llen='7182:7204'>　言一柔麗乎兩剛者異矣所謂大有之離者如此</span><br/>
<span class='tline' id='l335' data-llen='7204:7218'>九三公用亨于天子小人弗克</span><br/>
<span class='tline' id='l336' data-llen='7218:7241'>　此大有之睽也而爻辭云爾者夫人君以柔中之徳</span><br/>
<span class='tline' id='l337' data-llen='7241:7264'>　下賢而其臣乃以剛健之才承上至于其君任之而</span><br/>
<span class='tline' id='l338' data-llen='7264:7287'>　其道大亨則諸侯之盛者也必有君子之才至公之</span><br/>
<span class='tline' id='l339' data-llen='7287:7310'>　徳以稱之然後盡臣道而无君弱臣強之患苟以小</span><br/>
<span class='tline' id='l340' data-llen='7310:7337'><a onclick="displayPageImage('KR1a0027', 'WYG', '003-19b' );" name="003-19b" class="pb">[003-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7337:7360'>　人之材居君子之位无公之道居公之職而享于天</span><br/>
<span class='tline' id='l342' data-llen='7360:7383'>　子如此則君弱臣強不和而乖矣乖必有難害孰甚</span><br/>
<span class='tline' id='l343' data-llen='7383:7406'>　焉然九三雖剛過中而未失正也故曰公用亨于天</span><br/>
<span class='tline' id='l344' data-llen='7406:7429'>　子小人弗克夫公用亨于天子者大有之盛也而小</span><br/>
<span class='tline' id='l345' data-llen='7429:7452'>　人弗克則君臣不和而睽之所由生也故序卦謂睽</span><br/>
<span class='tline' id='l346' data-llen='7452:7465'>　為乖而此為大有之睽焉</span><br/>
<span class='tline' id='l347' data-llen='7465:7474'>九四匪其彭无咎</span><br/>
<span class='tline' id='l348' data-llen='7474:7497'>　此大有之大畜也而爻辭云爾者夫資諸已者可謂</span><br/>
<span class='tline' id='l349' data-llen='7497:7524'><a onclick="displayPageImage('KR1a0027', 'WYG', '003-20a' );" name="003-20a" class="pb">[003-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7524:7547'>　才矣而資諸人者是亦才也而况君之于臣豈无所</span><br/>
<span class='tline' id='l351' data-llen='7547:7570'>　頼其助乎大有之六五人君以柔下賢者也而有剛</span><br/>
<span class='tline' id='l352' data-llen='7570:7593'>　健過中之諸侯若九三者焉九四介乎三五之間苟</span><br/>
<span class='tline' id='l353' data-llen='7593:7616'>　貳其君以附下則三益強而五益弱將不得有之而</span><br/>
<span class='tline' id='l354' data-llen='7616:7639'>　况畜之乎唯一其志以承上則上有禦侮之助而下</span><br/>
<span class='tline' id='l355' data-llen='7639:7662'>　无䟦扈之勢又將有同寅之恭焉于是五有止健之</span><br/>
<span class='tline' id='l356' data-llen='7662:7685'>　才而三有受畜之理者九四匪其彭之力爾是爻之</span><br/>
<span class='tline' id='l357' data-llen='7685:7708'>　變體所以為大畜歟然則九三者諸侯之象而九四</span><br/>
<span class='tline' id='l358' data-llen='7708:7735'><a onclick="displayPageImage('KR1a0027', 'WYG', '003-20b' );" name="003-20b" class="pb">[003-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7735:7744'>　者相臣之象也</span><br/>
<span class='tline' id='l360' data-llen='7744:7755'>六五厥孚交如威如吉</span><br/>
<span class='tline' id='l361' data-llen='7755:7778'>　此大有之乾也而爻辭云爾者夫以柔徳交孚于下</span><br/>
<span class='tline' id='l362' data-llen='7778:7801'>　者大有之義而濟以威如者乾之義五之所以言威</span><br/>
<span class='tline' id='l363' data-llen='7801:7824'>　者柔得尊位大中也九四承之九二應之而九三不</span><br/>
<span class='tline' id='l364' data-llen='7824:7847'>　敢慢之也威如所以有乾之義者自域中言之威莫</span><br/>
<span class='tline' id='l365' data-llen='7847:7870'>　嚴于天而不可不畏所謂畏天之威是已自朝廷言</span><br/>
<span class='tline' id='l366' data-llen='7870:7893'>　之威莫大于君而不可不欽所謂天威不違顔咫尺</span><br/>
<span class='tline' id='l367' data-llen='7893:7920'><a onclick="displayPageImage('KR1a0027', 'WYG', '003-21a' );" name="003-21a" class="pb">[003-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7920:7943'>　者是已乾為天矣而又為君此威如之義歟夫彖言</span><br/>
<span class='tline' id='l369' data-llen='7943:7966'>　乾之一體則處剛健之才爾六五之變體則上下皆</span><br/>
<span class='tline' id='l370' data-llen='7966:7989'>　乾故取威如之義蓋健未必威也若天行之健焉若</span><br/>
<span class='tline' id='l371' data-llen='7989:8006'>　威則不止乎健所謂雷霆之威是已</span><br/>
<span class='tline' id='l372' data-llen='8006:8018'>上九自天祐之吉无不利</span><br/>
<span class='tline' id='l373' data-llen='8018:8041'>　此大有之大壯也而爻辭云爾者夫大有之君柔得</span><br/>
<span class='tline' id='l374' data-llen='8041:8064'>　尊位大中其德剛健而文明其勢可以壯矣九四承</span><br/>
<span class='tline' id='l375' data-llen='8064:8087'>　之九二應之九三不慢而亦事之則已至矣又能履</span><br/>
<span class='tline' id='l376' data-llen='8087:8114'><a onclick="displayPageImage('KR1a0027', 'WYG', '003-21b' );" name="003-21b" class="pb">[003-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8114:8137'>　信思順而獲天人之助焉則其為壯也不亦大乎且</span><br/>
<span class='tline' id='l378' data-llen='8137:8160'>　一陽為復二陽為臨至四陽而後為大壯蓋兼言上</span><br/>
<span class='tline' id='l379' data-llen='8160:8181'>　下之君子也此主言君道故為大有之大壯焉</span><br/>
</p>
<p><br/>
</p>
  </div>
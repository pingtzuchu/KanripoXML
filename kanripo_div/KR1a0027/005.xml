<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0027', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:210'>　易變體義卷五　　　　　　宋　都絜　撰</span>
<span class='tline' id='l10' data-llen='210:222'>上經五<span class='krp-note'>噬嗑至復/</span></span>
<span class='tline' id='l11' data-llen='222:234'>䷔<span class='krp-note'>震下/離上</span>噬嗑</span>
<span class='tline' id='l12' data-llen='234:244'>初九屨校滅趾无咎</span>
<span class='tline' id='l13' data-llen='244:267'>　此噬嗑之晉也而爻辭云爾者葢晉有明義有進義</span>
<span class='tline' id='l14' data-llen='267:290'>　屨校滅趾則正之于其早而懲于其小乃自不仁而</span>
<span class='tline' id='l15' data-llen='290:313'>　進于仁自不義而進于義舎徳之昏而進徳之明日</span>
<span class='tline' id='l16' data-llen='313:339'><a onclick="displayPageImage('KR1a0027', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='339:362'>　遷善逺罪而不知為之者以其治之于其始爾故于</span>
<span class='tline' id='l18' data-llen='362:385'>　卦之初爻滅趾而使之不行夫不行于不善則必進</span>
<span class='tline' id='l19' data-llen='385:408'>　于善而所以正之者罔不在厥初也然噬嗑者用刑</span>
<span class='tline' id='l20' data-llen='408:431'>　之卦盖因用刑而小懲之然後能進于善故為噬嗑</span>
<span class='tline' id='l21' data-llen='431:448'>　之晉而與夫所謂自昭明徳者異矣</span>
<span class='tline' id='l22' data-llen='448:458'>六二噬膚滅鼻无咎</span>
<span class='tline' id='l23' data-llen='458:481'>　此噬嗑之睽也而爻辭云爾者盖邪正善惡如薰蕕</span>
<span class='tline' id='l24' data-llen='481:504'>　之不同器君子有化小人之道而小人乃有害君子</span>
<span class='tline' id='l25' data-llen='504:530'><a onclick="displayPageImage('KR1a0027', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='530:553'>　之心近而不相得則凶害悔吝之所不免也有君子</span>
<span class='tline' id='l27' data-llen='553:576'>　于此徳稱其位而其才則柔乃乗近已之剛資其才</span>
<span class='tline' id='l28' data-llen='576:599'>　以為助故除間為甚易而有噬膚之象惟除間甚易</span>
<span class='tline' id='l29' data-llen='599:622'>　此小人所以逺而變體為睽盖火動而上澤動而下</span>
<span class='tline' id='l30' data-llen='622:645'>　二女志不同行睽有相逺之義焉昔舜舉臯陶以治</span>
<span class='tline' id='l31' data-llen='645:668'>　冦賊姦宄之罪而不仁者逺湯舉伊尹以易簡賢附</span>
<span class='tline' id='l32' data-llen='668:691'>　勢之俗而不仁者逺其義噬嗑之睽也經曰同人先</span>
<span class='tline' id='l33' data-llen='691:714'>　號咷而後笑大師克相遇又曰井通而困相遇盖所</span>
<span class='tline' id='l34' data-llen='714:740'><a onclick="displayPageImage('KR1a0027', 'WYG', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='740:763'>　喜者欲其近故同人以遇而利所惡者欲其逺故困</span>
<span class='tline' id='l36' data-llen='763:786'>　以遇而窮然則君子欲逺小人而去之盖可知矣然</span>
<span class='tline' id='l37' data-llen='786:809'>　澤火二女之異趣盖睽之自然也此因除間而後逺</span>
<span class='tline' id='l38' data-llen='809:825'>　則為噬嗑之睽而與其本體異矣</span>
<span class='tline' id='l39' data-llen='825:838'>六三噬腊肉遇毒小吝无咎</span>
<span class='tline' id='l40' data-llen='838:861'>　此噬嗑之離也而爻辭云爾者盖噬嗑除間之卦而</span>
<span class='tline' id='l41' data-llen='861:884'>　離也者明也六三雖柔不得中而材不稱位然應上</span>
<span class='tline' id='l42' data-llen='884:907'>　九之剛除小人之間則其義明矣雖除間遇毒有不</span>
<span class='tline' id='l43' data-llen='907:933'><a onclick="displayPageImage('KR1a0027', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='933:956'>　量力之吝然與君子同心以除間則公議亦明矣何</span>
<span class='tline' id='l45' data-llen='956:979'>　咎之有哉惟在已之義明而不處于嫌疑公議能明</span>
<span class='tline' id='l46' data-llen='979:1002'>　之而不受其黯闇故變體為離取至明之義然除間</span>
<span class='tline' id='l47' data-llen='1002:1025'>　小吝而終于明白人亦見察而為之辯明因是而為</span>
<span class='tline' id='l48' data-llen='1025:1041'>　噬嗑之離則與其本體之明異矣</span>
<span class='tline' id='l49' data-llen='1041:1055'>九四噬乾胏得金矢利艱貞吉</span>
<span class='tline' id='l50' data-llen='1055:1078'>　此噬嗑之頤也而爻辭云爾者夫君臣相遇而人民</span>
<span class='tline' id='l51' data-llen='1078:1101'>　未得其養者間未除也除間而後人民得其養矣頤</span>
<span class='tline' id='l52' data-llen='1101:1127'><a onclick="displayPageImage('KR1a0027', 'WYG', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1127:1150'>　中有物而口體未得其養者物未噬也噬嗑而後口</span>
<span class='tline' id='l54' data-llen='1150:1173'>　體得其養矣頤下動上止而食所自入有自養之義</span>
<span class='tline' id='l55' data-llen='1173:1196'>　故噬乾胏而後得其所養乃為頤之變體焉雖然中</span>
<span class='tline' id='l56' data-llen='1196:1219'>　爻所噬皆可以自養而獨九四變體為頤者盖頤之</span>
<span class='tline' id='l57' data-llen='1219:1242'>　卦爻初上皆剛而實中爻皆柔而虚實則如頤之上</span>
<span class='tline' id='l58' data-llen='1242:1265'>　下虛乃如頤之中焉至噬嗑之九四乃以剛實之體</span>
<span class='tline' id='l59' data-llen='1265:1288'>　介乎二三與五衆柔之間故為頤中有物而象則有</span>
<span class='tline' id='l60' data-llen='1288:1311'>　間也有物則必噬噬而後嗑則間既除而得所養矣</span>
<span class='tline' id='l61' data-llen='1311:1337'><a onclick="displayPageImage('KR1a0027', 'WYG', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1337:1360'>　變九四之陽以為隂則若間之已除然後上下實而</span>
<span class='tline' id='l63' data-llen='1360:1383'>　中虚之體全矣此其所以變體為頤而非九四不足</span>
<span class='tline' id='l64' data-llen='1383:1406'>　以當之也然則上下實而中虚頤之自然也除九四</span>
<span class='tline' id='l65' data-llen='1406:1429'>　之間而後成頤之體故為噬嗑之頤而與其本體異</span>
<span class='tline' id='l66' data-llen='1429:1433'>　矣</span>
<span class='tline' id='l67' data-llen='1433:1447'>六五噬乾肉得黄金貞厲无咎</span>
<span class='tline' id='l68' data-llen='1447:1470'>　此噬嗑之无妄也而爻辭云爾者夫无妄之繇曰无</span>
<span class='tline' id='l69' data-llen='1470:1493'>　妄元亨利貞其匪正有眚盖君子小人之所異者正</span>
<span class='tline' id='l70' data-llen='1493:1519'><a onclick="displayPageImage('KR1a0027', 'WYG', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1519:1542'>　與妄而已君子除小人之間則有正而无妄然必于</span>
<span class='tline' id='l72' data-llen='1542:1565'>　六五言之則噬嗑之主也猶如天本无妄以雷感物</span>
<span class='tline' id='l73' data-llen='1565:1588'>　則无妄矣物于是乎應之亦无妄也故歸于噬嗑之</span>
<span class='tline' id='l74' data-llen='1588:1611'>　主焉然此因除小人之間乃致无妄故為噬嗑之无</span>
<span class='tline' id='l75' data-llen='1611:1622'>　妄而與其本體異矣</span>
<span class='tline' id='l76' data-llen='1622:1631'>上九何校滅耳凶</span>
<span class='tline' id='l77' data-llen='1631:1654'>　此噬嗑之震也而爻辭云爾者夫為間之罪其極至</span>
<span class='tline' id='l78' data-llen='1654:1677'>　于惡積罪大除間之刑其著至于何校滅耳則此震</span>
<span class='tline' id='l79' data-llen='1677:1703'><a onclick="displayPageImage('KR1a0027', 'WYG', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1703:1726'>　怒于上而彼震恐于下矣故于上爻變體為震焉然</span>
<span class='tline' id='l81' data-llen='1726:1749'>　此因除間用刑而後成震則為噬嗑之震而與其本</span>
<span class='tline' id='l82' data-llen='1749:1772'>　體所謂驚逺懼邇與夫恐懼修省者異矣夫噬嗑二</span>
<span class='tline' id='l83' data-llen='1772:1795'>　體兼震與離而其材兼明與動然六三明有餘而動</span>
<span class='tline' id='l84' data-llen='1795:1818'>　不足故其動不足道而全體為離上九動有餘而明</span>
<span class='tline' id='l85' data-llen='1818:1841'>　不足故其明不足道而全體為震盖除間而反遇毒</span>
<span class='tline' id='l86' data-llen='1841:1864'>　則動不足可知矣不能小懲大誡則明不足可知矣</span>
<span class='tline' id='l87' data-llen='1864:1875'>䷕<span class='krp-note'>離下/艮上</span>賁</span>
<span class='tline' id='l88' data-llen='1875:1901'><a onclick="displayPageImage('KR1a0027', 'WYG', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1901:1912'>初九賁其趾舍車而徒</span>
<span class='tline' id='l90' data-llen='1912:1935'>　此賁之艮也而爻辭云爾者盖君子于辭受趣舍之</span>
<span class='tline' id='l91' data-llen='1935:1958'>　際未嘗苟也與其苟得于勢榮不若辭之以義則用</span>
<span class='tline' id='l92' data-llen='1958:1981'>　義榮以致飾而美于勢榮多矣賁其趾者義榮也舍</span>
<span class='tline' id='l93' data-llen='1981:2004'>　車者辭勢榮而不受也其象則初九舍比已之二以</span>
<span class='tline' id='l94' data-llen='2004:2027'>　從正應之四也舍車則得艮之止矣徒行則所謂時</span>
<span class='tline' id='l95' data-llen='2027:2050'>　行也艮以止為主而時行則行故賁其趾舍車而徒</span>
<span class='tline' id='l96' data-llen='2050:2073'>　而變體為艮然因以義榮致飾于行止之際則與艮</span>
<span class='tline' id='l97' data-llen='2073:2099'><a onclick="displayPageImage('KR1a0027', 'WYG', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2099:2114'>　之本體異焉乃為賁之艮而已</span>
<span class='tline' id='l99' data-llen='2114:2121'>六二賁其須</span>
<span class='tline' id='l100' data-llen='2121:2144'>　此賁之大畜也而爻辭云爾者盖六以柔附剛自下</span>
<span class='tline' id='l101' data-llen='2144:2167'>　附上而飾之以中正之徳若須比上體以生而九三</span>
<span class='tline' id='l102' data-llen='2167:2191'>　近而相得則猶上體之于須焉須之為物雖柔而下垂</span>
<span class='tline' id='l103' data-llen='2191:2215'>　然陽氣外𤼵而上達猶六二以柔順從上而有中正</span>
<span class='tline' id='l104' data-llen='2215:2238'>　之徳也首至陽之體若元首之尊而須之所比以生</span>
<span class='tline' id='l105' data-llen='2238:2261'>　猶九三之剛正而與六二近而相得也大畜之義君</span>
<span class='tline' id='l106' data-llen='2261:2287'><a onclick="displayPageImage('KR1a0027', 'WYG', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2287:2310'>　以剛而止健臣以健而受畜非特止之而已又有養</span>
<span class='tline' id='l108' data-llen='2310:2334'>　賢之禮焉須比上體以生而能𤼵生以資養之之象</span>
<span class='tline' id='l109' data-llen='2334:2357'>　也故六二言賁其須而變為大畜然因柔順比上飾</span>
<span class='tline' id='l110' data-llen='2357:2380'>　以中正而在上之剛正者兼収並畜與之同升故為</span>
<span class='tline' id='l111' data-llen='2380:2394'>　賁之大畜而與其本體異矣</span>
<span class='tline' id='l112' data-llen='2394:2405'>九三賁如濡如永貞吉</span>
<span class='tline' id='l113' data-llen='2405:2428'>　此賁之頥也而爻辭云爾者頥之彖曰頥貞吉養正</span>
<span class='tline' id='l114' data-llen='2428:2451'>　則吉也觀頥觀其所養也自求口實觀其自養也盖</span>
<span class='tline' id='l115' data-llen='2451:2477'><a onclick="displayPageImage('KR1a0027', 'WYG', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2477:2500'>　頥義訓養而養貴乎正自養正則有以成已矣賁之</span>
<span class='tline' id='l117' data-llen='2500:2523'>　九三以陽居陽自飾正也六二柔正來比而我以剛</span>
<span class='tline' id='l118' data-llen='2523:2546'>　正成之所飾正也人之徳性本正惟誠其意則自飾</span>
<span class='tline' id='l119' data-llen='2546:2569'>　正而无以害吾之性矣惟責以善則飾人以正而有</span>
<span class='tline' id='l120' data-llen='2569:2592'>　以全彼之性矣故賁飾以正而有養正之義于是變</span>
<span class='tline' id='l121' data-llen='2592:2615'>　體為頥而物我兩全近而相得非他爻之所能預也</span>
<span class='tline' id='l122' data-llen='2615:2638'>　然因致飾以正而有自養所養皆正之義故為賁之</span>
<span class='tline' id='l123' data-llen='2638:2650'>　頥而與頥之本體異矣</span>
<span class='tline' id='l124' data-llen='2650:2676'><a onclick="displayPageImage('KR1a0027', 'WYG', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2676:2692'>六四賁如皤如白馬翰如匪冦婚媾</span>
<span class='tline' id='l126' data-llen='2692:2715'>　此賁之離也而爻辭云爾者盖父子君臣夫婦長㓜</span>
<span class='tline' id='l127' data-llen='2715:2738'>　朋友五者粲然相接所謂人文也而有天合者焉莊</span>
<span class='tline' id='l128' data-llen='2738:2761'>　子曰輾市人之足則辭以放驁兄則以嫗大親則已</span>
<span class='tline' id='l129' data-llen='2761:2784'>　矣然則五者雖皆人文而兄弟之視他人致飾簡矣</span>
<span class='tline' id='l130' data-llen='2784:2807'>　而父子尤簡其致飾皆不足道而六四之于初九其</span>
<span class='tline' id='l131' data-llen='2807:2830'>　君臣夫婦朋友之義致飾之文不可苟也則其相應</span>
<span class='tline' id='l132' data-llen='2830:2853'>　也離之文明于是為至盖離者萬物相見之時文以</span>
<span class='tline' id='l133' data-llen='2853:2879'><a onclick="displayPageImage('KR1a0027', 'WYG', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2879:2902'>　交之有附麗之義而必于六四言之者初與四為正</span>
<span class='tline' id='l135' data-llen='2902:2925'>　應而為六二所間故言白馬盖致飾之未成也然六</span>
<span class='tline' id='l136' data-llen='2925:2948'>　二終不能間初而初九終應乎四故言翰如言其來</span>
<span class='tline' id='l137' data-llen='2948:2971'>　比之速也其為文明附麗之義尤可貴矣故變為離</span>
<span class='tline' id='l138' data-llen='2971:2994'>　之體焉然因致飾而後有文明附麗之義故為賁之</span>
<span class='tline' id='l139' data-llen='2994:3017'>　離而與離之本體異矣且賁具文明以止之義而後</span>
<span class='tline' id='l140' data-llen='3017:3040'>　成卦初九在内卦之下舍車而弗乘則非車服以彰</span>
<span class='tline' id='l141' data-llen='3040:3063'>　之而文明之義為不足以其舍車之徒則具時止時</span>
<span class='tline' id='l142' data-llen='3063:3089'><a onclick="displayPageImage('KR1a0027', 'WYG', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3089:3112'>　行之義而已是以獨為艮之體焉六四之于初有皤</span>
<span class='tline' id='l144' data-llen='3112:3135'>　如之疑矣有白馬之疑矣有冦至之疑矣則艮之義</span>
<span class='tline' id='l145' data-llen='3135:3158'>　為不足以其受翰如之應善比已之親則具文明附</span>
<span class='tline' id='l146' data-llen='3158:3174'>　麗之義而已是以獨為離之體焉</span>
<span class='tline' id='l147' data-llen='3174:3189'>六五賁于丘園束帛戔戔吝終吉</span>
<span class='tline' id='l148' data-llen='3189:3212'>　此賁之家人也而爻辭云爾者夫賢者之隠于丘園</span>
<span class='tline' id='l149' data-llen='3212:3235'>　家居而未立朝家食而未受禄人君或未可召也將</span>
<span class='tline' id='l150' data-llen='3235:3258'>　欲起之于其家而恭敬不可以无實必以幣先焉而</span>
<span class='tline' id='l151' data-llen='3258:3284'><a onclick="displayPageImage('KR1a0027', 'WYG', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3284:3307'>　將其意所謂賢者亦未當拜賜于庭也受之于其家</span>
<span class='tline' id='l153' data-llen='3307:3330'>　而已湯之于伊尹聘諸畎畆之中魯君之于顔闔使</span>
<span class='tline' id='l154' data-llen='3330:3353'>　者亦至其家焉而曰此闔之家也去就雖殊而賁于</span>
<span class='tline' id='l155' data-llen='3353:3376'>　丘園變體為家人之義則一矣若乃束帛戔戔亦克</span>
<span class='tline' id='l156' data-llen='3376:3399'>　儉于家之道夫儉于家可也用儉以聘賢者則猶出</span>
<span class='tline' id='l157' data-llen='3399:3422'>　納之吝矣然君子惟不可虚拘苟有恭敬之實則不</span>
<span class='tline' id='l158' data-llen='3422:3445'>　以厚薄為去就故終能得賢而有慶賀之吉若齊國</span>
<span class='tline' id='l159' data-llen='3445:3468'>　之衆三賀于其君是已故曰六五之吉有慶也雖然</span>
<span class='tline' id='l160' data-llen='3468:3494'><a onclick="displayPageImage('KR1a0027', 'WYG', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3494:3517'>　此因幣聘于賢者而欲起之于其家且束帛戔戔有</span>
<span class='tline' id='l162' data-llen='3517:3539'>　克儉于家之義故為賁之家人而與其本體異矣</span>
<span class='tline' id='l163' data-llen='3539:3547'>上九白賁无咎</span>
<span class='tline' id='l164' data-llen='3547:3570'>　此賁之明夷也而爻辭云爾者盖君子非不明而常</span>
<span class='tline' id='l165' data-llen='3570:3593'>　自晦故能致樂告之善猶白非无色故能致五采之</span>
<span class='tline' id='l166' data-llen='3593:3616'>　所施也自晦猶之白也致樂告之善則猶致五采之</span>
<span class='tline' id='l167' data-llen='3616:3639'>　彰施焉盖賁之義也何則素乃可作繪質乃能生文</span>
<span class='tline' id='l168' data-llen='3639:3662'>　此白賁之實也上九在一卦之外而居六位之上則</span>
<span class='tline' id='l169' data-llen='3662:3689'><a onclick="displayPageImage('KR1a0027', 'WYG', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3689:3712'>　似之矣隂虛而資陽月魄之溯日此白賁之象也明</span>
<span class='tline' id='l171' data-llen='3712:3735'>　夷務暗而君子用晦而明則似之矣向使君子飾智</span>
<span class='tline' id='l172' data-llen='3735:3758'>　以驚愚修身以明汙昭昭若掲日月而行則安有樂</span>
<span class='tline' id='l173' data-llen='3758:3781'>　告以善者哉故不自以為明則人皆獻厥明矣不自</span>
<span class='tline' id='l174' data-llen='3781:3804'>　以為聰則人皆獻厥聰矣此用晦而明之道而白賁</span>
<span class='tline' id='l175' data-llen='3804:3827'>　之義如之故為明夷之變體焉然此特因白賁有用</span>
<span class='tline' id='l176' data-llen='3827:3848'>　晦而明之象故為賁之明夷而與其本體異矣</span>
<span class='tline' id='l177' data-llen='3848:3859'>䷖<span class='krp-note'>坤下/艮上</span>剥</span>
<span class='tline' id='l178' data-llen='3859:3886'><a onclick="displayPageImage('KR1a0027', 'WYG', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3886:3897'>初六剥牀以足蔑貞凶</span>
<span class='tline' id='l180' data-llen='3897:3920'>　此剥之頥也而爻辭云爾者夫頤之為言養也而其</span>
<span class='tline' id='l181' data-llen='3920:3943'>　彖曰天地養萬物聖人養賢以及萬民盖下不厚則</span>
<span class='tline' id='l182' data-llen='3943:3966'>　剥之所以起剥不已則上之所以危厚下之道无他</span>
<span class='tline' id='l183' data-llen='3966:3989'>　焉養之而已有六府以養其外則既庶且富而无相</span>
<span class='tline' id='l184' data-llen='3989:4012'>　凌之志有三事以養其内則既富方榖而无相害之</span>
<span class='tline' id='l185' data-llen='4012:4035'>　心由是歸美報上而君臣並受其福尚何剥之有哉</span>
<span class='tline' id='l186' data-llen='4035:4058'>　且聖人體天地之徳而養萬民也必先之以養賢仁</span>
<span class='tline' id='l187' data-llen='4058:4085'><a onclick="displayPageImage('KR1a0027', 'WYG', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4085:4108'>　且有禮以養而至于賢人衆多則天下雖有懐邪之</span>
<span class='tline' id='l189' data-llen='4108:4131'>　人欲為害治之事必有以正之而不馴至于剥矣剥</span>
<span class='tline' id='l190' data-llen='4131:4154'>　牀以足言民之不可不養也蔑正則凶言賢之不可</span>
<span class='tline' id='l191' data-llen='4154:4177'>　不養也故是爻言剥自下起而變體為頥然因剥之</span>
<span class='tline' id='l192' data-llen='4177:4200'>　起无以正之而知養賢及民之不可緩故為剥之頥</span>
<span class='tline' id='l193' data-llen='4200:4211'>　而與頥之本體異矣</span>
<span class='tline' id='l194' data-llen='4211:4222'>六二剥牀以辨蔑貞凶</span>
<span class='tline' id='l195' data-llen='4222:4245'>　此剥之蒙也而爻辭云爾者盖蒙有暗義有襍義君</span>
<span class='tline' id='l196' data-llen='4245:4272'><a onclick="displayPageImage('KR1a0027', 'WYG', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4272:4295'>　子小人固若薰蕕之殊而其所以難辨者以道之不</span>
<span class='tline' id='l198' data-llen='4295:4318'>　明也道固有時乎不明而小人蔽蒙而不自知顓蒙</span>
<span class='tline' id='l199' data-llen='4318:4341'>　而好自用乃乗時之昏暗道之不明疾君子之異已</span>
<span class='tline' id='l200' data-llen='4341:4364'>　而剥喪是務自下侵上其勢滋長君子難于自明而</span>
<span class='tline' id='l201' data-llen='4364:4387'>　上下相蒙雖有柔順中正之道其誰使正之哉此其</span>
<span class='tline' id='l202' data-llen='4387:4410'>　所以變體為蒙也雖然蒙有養正之道雖暗而終于</span>
<span class='tline' id='l203' data-llen='4410:4433'>　明雖襍而終于著君子雖以養正之道包蒙者而納</span>
<span class='tline' id='l204' data-llen='4433:4456'>　之然有終身不靈者説桎梏以往而終于為冦則擊</span>
<span class='tline' id='l205' data-llen='4456:4483'><a onclick="displayPageImage('KR1a0027', 'WYG', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4483:4506'>　蒙以正之而從上下之願焉剥之六二承乗皆隂如</span>
<span class='tline' id='l207' data-llen='4506:4529'>　君子之孤立而未有與者至于上九剛在上與吾正</span>
<span class='tline' id='l208' data-llen='4529:4552'>　應近而相得則始所謂未有與者終有與始所謂蔑</span>
<span class='tline' id='l209' data-llen='4552:4575'>　正者終可得而正由是暗終于明雜終于著而蒙終</span>
<span class='tline' id='l210' data-llen='4575:4598'>　于亨矣此又蒙與剥之終也雖然此因剥牀蔑貞有</span>
<span class='tline' id='l211' data-llen='4598:4617'>　蒙之義故為剥之蒙而與蒙之本體異矣</span>
<span class='tline' id='l212' data-llen='4617:4625'>六三剥之无咎</span>
<span class='tline' id='l213' data-llen='4625:4648'>　此剥之艮也而爻辭云爾者剥雖小人侵盛咸欲剥</span>
<span class='tline' id='l214' data-llen='4648:4675'><a onclick="displayPageImage('KR1a0027', 'WYG', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4675:4698'>　喪君子之時而君子所恃者道與位而已所謂道者</span>
<span class='tline' id='l216' data-llen='4698:4721'>　陽爻也所謂位者居上也六雖非陽而所應者陽三</span>
<span class='tline' id='l217' data-llen='4721:4744'>　雖下體而居一體之上且應乎上九而離上下之羣</span>
<span class='tline' id='l218' data-llen='4744:4767'>　隂小人雖剥之而終不可得盖若山之止而不可摇</span>
<span class='tline' id='l219' data-llen='4767:4790'>　固不可傾也故其變體為艮而曰剥之无咎然因小</span>
<span class='tline' id='l220' data-llen='4790:4813'>　人雖剥之而不可剥故為剥之艮而與艮之本體異</span>
<span class='tline' id='l221' data-llen='4813:4836'>　矣雖然剥以山附于地故為坤下艮上之象而是爻</span>
<span class='tline' id='l222' data-llen='4836:4859'>　乃取艮之全體者何哉盖上體為山而已則猶山之</span>
<span class='tline' id='l223' data-llen='4859:4886'><a onclick="displayPageImage('KR1a0027', 'WYG', '005-13a' );" name="005-13a" class="pb">[005-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4886:4909'>　巍峩而下不厚也下體亦為山則猶山之廣大而下</span>
<span class='tline' id='l225' data-llen='4909:4932'>　亦厚焉下不厚則其頽也易而下厚則其圮也難故</span>
<span class='tline' id='l226' data-llen='4932:4948'>　全體為艮而後不可剥之義明矣</span>
<span class='tline' id='l227' data-llen='4948:4957'>六四剥牀以膚凶</span>
<span class='tline' id='l228' data-llen='4957:4980'>　此剥之晉也而爻辭云爾者盖五隂為剝而此則四</span>
<span class='tline' id='l229' data-llen='4980:5003'>　隂已成六四承乗皆隂且切近乎災矣隂猶上進未</span>
<span class='tline' id='l230' data-llen='5003:5026'>　已于是乎以膚受剥而害浸深焉故變體為晉雖然</span>
<span class='tline' id='l231' data-llen='5026:5049'>　晉乃君子自昭明徳進而上行之時而此乃言小人</span>
<span class='tline' id='l232' data-llen='5049:5076'><a onclick="displayPageImage('KR1a0027', 'WYG', '005-13b' );" name="005-13b" class="pb">[005-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5076:5099'>　進而未已者盖初之晉如摧如二之晉如愁如者君</span>
<span class='tline' id='l234' data-llen='5099:5122'>　子之進也至九四晉如鼫鼠則小人之進爾剥之六</span>
<span class='tline' id='l235' data-llen='5122:5145'>　四變體為晉而適當九四之地故言小人之進而貪</span>
<span class='tline' id='l236' data-llen='5145:5168'>　竊畏人有鼫鼠之象以卦象言其常而爻言其變故</span>
<span class='tline' id='l237' data-llen='5168:5191'>　雖卦象主言君子而爻亦言小人之進焉盖剥之六</span>
<span class='tline' id='l238' data-llen='5191:5214'>　四以隂居隂正也故為君子之遇剥晉之九四以陽</span>
<span class='tline' id='l239' data-llen='5214:5237'>　居隂不正也故為小人之冒進然君子之剥知小人</span>
<span class='tline' id='l240' data-llen='5237:5255'>　之進故為剥之晉而與晉之本體異矣</span>
<span class='tline' id='l241' data-llen='5255:5282'><a onclick="displayPageImage('KR1a0027', 'WYG', '005-14a' );" name="005-14a" class="pb">[005-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5282:5295'>六五貫魚以宫人寵无不利</span>
<span class='tline' id='l243' data-llen='5295:5318'>　此剥之觀也而爻辭云爾者盖剥為亂之極而亂常</span>
<span class='tline' id='l244' data-llen='5318:5341'>　生乎小人女子左右近習之人左右近習柔巽隠伏</span>
<span class='tline' id='l245' data-llen='5341:5364'>　其情狀盖若魚然制得其道則易不得其道則難矣</span>
<span class='tline' id='l246' data-llen='5364:5387'>　將法貫魚之道以制而一之非柔中不能也柔則有</span>
<span class='tline' id='l247' data-llen='5387:5410'>　以寵之與逺之則怨者異矣中則雖寵而有以制之</span>
<span class='tline' id='l248' data-llen='5410:5433'>　與近之則不遜者異矣非特如此而已且示之以中</span>
<span class='tline' id='l249' data-llen='5433:5456'>　正之道使之觀而化焉則自内以及外自近以及逺</span>
<span class='tline' id='l250' data-llen='5456:5483'><a onclick="displayPageImage('KR1a0027', 'WYG', '005-14b' );" name="005-14b" class="pb">[005-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5483:5506'>　皆惟我是化而无不利矣所謂中正以觀天下觀民</span>
<span class='tline' id='l252' data-llen='5506:5529'>　以觀我生而知君子之无咎者也故六五柔得尊位</span>
<span class='tline' id='l253' data-llen='5529:5552'>　大中雖居剥之時而獨不言剥乃言貫魚以宫人寵</span>
<span class='tline' id='l254' data-llen='5552:5575'>　无不利盖知所以致剥之道既不至于剥而又有中</span>
<span class='tline' id='l255' data-llen='5575:5598'>　正以觀天下之義焉此所以變體為觀也雖然觀以</span>
<span class='tline' id='l256' data-llen='5598:5621'>　九居五乃盡中正之道今以六居五謂之中可也而</span>
<span class='tline' id='l257' data-llen='5621:5644'>　兼正以言者以柔中之道施寵于宫人而无害于分</span>
<span class='tline' id='l258' data-llen='5644:5667'>　義則其治内也可謂至公而盡正矣此所以變為觀</span>
<span class='tline' id='l259' data-llen='5667:5694'><a onclick="displayPageImage('KR1a0027', 'WYG', '005-15a' );" name="005-15a" class="pb">[005-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5694:5717'>　之九五而兼中正以言之也然因以中正之道治天</span>
<span class='tline' id='l261' data-llen='5717:5740'>　下之剥而又能以此示天下使之觀而化故為剥之</span>
<span class='tline' id='l262' data-llen='5740:5752'>　觀而與觀之本體異矣</span>
<span class='tline' id='l263' data-llen='5752:5768'>上九碩果不食君子得輿小人剥廬</span>
<span class='tline' id='l264' data-llen='5768:5791'>　此剥之坤也而爻辭云爾者盖碩果者以君子充實</span>
<span class='tline' id='l265' data-llen='5791:5814'>　光輝之道遇小人剥喪之時雖不見傷亦不見用于</span>
<span class='tline' id='l266' data-llen='5814:5837'>　理不為順矣然遇剥之極有剛實之材天下于此厭</span>
<span class='tline' id='l267' data-llen='5837:5860'>　亂而思治知君子之終不可舎而載之使居上知小</span>
<span class='tline' id='l268' data-llen='5860:5887'><a onclick="displayPageImage('KR1a0027', 'WYG', '005-15b' );" name="005-15b" class="pb">[005-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5887:5910'>　人之終不可用而剥之使失所進君子而退小人是</span>
<span class='tline' id='l270' data-llen='5910:5933'>　乃天下之大順也故變體為坤焉盖仁者宜在髙位</span>
<span class='tline' id='l271' data-llen='5933:5956'>　而不仁則非所宜矣以宜不宜之辭知順不順之理</span>
<span class='tline' id='l272' data-llen='5956:5979'>　而經以坤為天下之至順又以擊蒙禦冦為順上下</span>
<span class='tline' id='l273' data-llen='5979:6002'>　之願則變體之義可知矣然因剥之終復進君子退</span>
<span class='tline' id='l274' data-llen='6002:6025'>　小人而為天下之大順故為剥之坤而與坤之本體</span>
<span class='tline' id='l275' data-llen='6025:6049'>　異矣且坤之上六亦先曰𤣥黄者天地之襍而終曰</span>
<span class='tline' id='l276' data-llen='6049:6073'>　天𤣥地黄亦與此同義乎雖然剥之二體兼順與止</span>
<span class='tline' id='l277' data-llen='6073:6100'><a onclick="displayPageImage('KR1a0027', 'WYG', '005-16a' );" name="005-16a" class="pb">[005-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6100:6123'>　之義而至此乃全體為順者小人既已剥廬則止之</span>
<span class='tline' id='l279' data-llen='6123:6146'>　之術不足道也惟君子進而小人退為天下之大順</span>
<span class='tline' id='l280' data-llen='6146:6159'>　故其上下皆為坤之體焉</span>
<span class='tline' id='l281' data-llen='6159:6170'>䷗<span class='krp-note'>震下/坤上</span>復</span>
<span class='tline' id='l282' data-llen='6170:6182'>初九不逺復无祇悔元吉</span>
<span class='tline' id='l283' data-llen='6182:6206'>　此復之坤也而爻辭云爾者盖陽動而隂静陽闢而隂</span>
<span class='tline' id='l284' data-llen='6206:6229'>　闔自然之分也然陽或潜藏乾或静専者適然之時</span>
<span class='tline' id='l285' data-llen='6229:6252'>　也初九爻則陽也故潜萌而動然時則冬也故至丑</span>
<span class='tline' id='l286' data-llen='6252:6279'><a onclick="displayPageImage('KR1a0027', 'WYG', '005-16b' );" name="005-16b" class="pb">[005-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6279:6302'>　而未泰如是則出入无疾朋來无咎矣所謂時者无</span>
<span class='tline' id='l288' data-llen='6302:6325'>　他當其可而已自人道言之動而不當其可非善時</span>
<span class='tline' id='l289' data-llen='6325:6348'>　也然不善未嘗不知知之而未嘗復行則不逺而復</span>
<span class='tline' id='l290' data-llen='6348:6371'>　矣不逺而復則終得坤道之静矣故法地道而无祗</span>
<span class='tline' id='l291' data-llen='6371:6394'>　悔盡人道而元吉祗言地道之神元言人道之善而</span>
<span class='tline' id='l292' data-llen='6394:6417'>　人則法地者也故其變體為坤焉然因不逺復无祗</span>
<span class='tline' id='l293' data-llen='6417:6440'>　悔而後為復之坤則與坤之本體異矣雖然兼坤與</span>
<span class='tline' id='l294' data-llen='6440:6463'>　震而後復之卦具此乃具坤之全體而无震體者震</span>
<span class='tline' id='l295' data-llen='6463:6490'><a onclick="displayPageImage('KR1a0027', 'WYG', '005-17a' );" name="005-17a" class="pb">[005-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6490:6513'>　動而坤静也以二體有震故初九潜萌而動然五隂</span>
<span class='tline' id='l297' data-llen='6513:6536'>　猶盛于其外故不逺而復方動而遽復故震不足坤</span>
<span class='tline' id='l298' data-llen='6536:6547'>　有餘而全體為坤焉</span>
<span class='tline' id='l299' data-llen='6547:6554'>六二休復吉</span>
<span class='tline' id='l300' data-llen='6554:6577'>　此復之臨也而爻辭云爾者盖六隂既純已為坤矣</span>
<span class='tline' id='l301' data-llen='6577:6600'>　一陽生而為復二陽長而為臨復之本體一陽雖生</span>
<span class='tline' id='l302' data-llen='6600:6623'>　而其辰建子五隂猶盛也其為變體二陽雖長而其</span>
<span class='tline' id='l303' data-llen='6623:6646'>　辰建丑四隂未衰則猶足以䧟陽不可不知險而冒</span>
<span class='tline' id='l304' data-llen='6646:6673'><a onclick="displayPageImage('KR1a0027', 'WYG', '005-17b' );" name="005-17b" class="pb">[005-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6673:6696'>　進故陽氣之在子丑猶未若春之動以散之也初九</span>
<span class='tline' id='l306' data-llen='6696:6719'>　既以動矣以其知險故不逺而遂復六二雖變體為</span>
<span class='tline' id='l307' data-llen='6719:6742'>　臨然亦知險故下比乎初而休息以待之所謂下仁</span>
<span class='tline' id='l308' data-llen='6742:6765'>　者以初為復之先至而二則繼之皆陽之朋而二則</span>
<span class='tline' id='l309' data-llen='6765:6788'>　下比之也智言動而仁言静知仁者之能静而與之</span>
<span class='tline' id='l310' data-llen='6788:6811'>　同志休息以待時而不干時以犯難則休復之義可</span>
<span class='tline' id='l311' data-llen='6811:6834'>　知矣自君子出處言之則道雖可以漸進而小人猶</span>
<span class='tline' id='l312' data-llen='6834:6857'>　盛故初九一陽為復矣姑為六隂之坤葢與知雄守</span>
<span class='tline' id='l313' data-llen='6857:6884'><a onclick="displayPageImage('KR1a0027', 'WYG', '005-18a' );" name="005-18a" class="pb">[005-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6884:6907'>　雌同義六二變體為臨則二陽長矣姑與初九之一</span>
<span class='tline' id='l315' data-llen='6907:6930'>　陽同志而休息焉則以退為進之義也且臨之本體</span>
<span class='tline' id='l316' data-llen='6930:6953'>　方二陽長矣而六三乃變體為三陽之泰則先時而</span>
<span class='tline' id='l317' data-llen='6953:6976'>　過中故曰甘臨无攸利復之六二變體為臨則是方</span>
<span class='tline' id='l318' data-llen='6976:6999'>　一陽之時已有二陽之義是亦先時而起矣然所以</span>
<span class='tline' id='l319' data-llen='6999:7022'>　異于甘臨者以其柔順中正退而下比乎内爾此其</span>
<span class='tline' id='l320' data-llen='7022:7045'>　所以言休復吉也然則初九退而為復之坤六二進</span>
<span class='tline' id='l321' data-llen='7045:7062'>　而為復之臨故與二卦之本體異矣</span>
<span class='tline' id='l322' data-llen='7062:7089'><a onclick="displayPageImage('KR1a0027', 'WYG', '005-18b' );" name="005-18b" class="pb">[005-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7089:7098'>六三頻復厲无咎</span>
<span class='tline' id='l324' data-llen='7098:7121'>　此復之明夷也而爻辭云爾者盖初九陽爻而明故</span>
<span class='tline' id='l325' data-llen='7121:7144'>　能知其不善而不行且在卦之初也故曰不逺復六</span>
<span class='tline' id='l326' data-llen='7144:7167'>　三則異此矣其爻隂則不明之象位過中則頻而復</span>
<span class='tline' id='l327' data-llen='7167:7190'>　之象其所以終能復者以變隂為陽而明入地中有</span>
<span class='tline' id='l328' data-llen='7190:7213'>　時而出乎地焉爾且能見其過而内自訟者明于自</span>
<span class='tline' id='l329' data-llen='7213:7236'>　知也人告之以有過則喜者明于聼言也過而能改</span>
<span class='tline' id='l330' data-llen='7236:7259'>　善莫大焉者明于保身也苟不明晦則不能見其過</span>
<span class='tline' id='l331' data-llen='7259:7286'><a onclick="displayPageImage('KR1a0027', 'WYG', '005-19a' );" name="005-19a" class="pb">[005-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7286:7309'>　而自訟人雖告之而不喜至于名辱身危然後不得</span>
<span class='tline' id='l333' data-llen='7309:7332'>　已而改乃能復歸于善則其知之者晚矣而視不能</span>
<span class='tline' id='l334' data-llen='7332:7355'>　復者為愈焉所謂雖危无咎也頻謂嚬蹙之嚬不得</span>
<span class='tline' id='l335' data-llen='7355:7378'>　已之貌與子路之喜異矣經曰夷者傷也明入地中</span>
<span class='tline' id='l336' data-llen='7378:7401'>　明夷則言所傷者徳傷于外者必反于家則言所傷</span>
<span class='tline' id='l337' data-llen='7401:7424'>　者形盖徳傷于内則形亦傷于外矣晦而能返所以</span>
<span class='tline' id='l338' data-llen='7424:7447'>　雖危无咎然因頻而為復故為復之明夷則與明夷</span>
<span class='tline' id='l339' data-llen='7447:7455'>　之本體異矣</span>
<span class='tline' id='l340' data-llen='7455:7482'><a onclick="displayPageImage('KR1a0027', 'WYG', '005-19b' );" name="005-19b" class="pb">[005-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7482:7490'>六四中行獨復</span>
<span class='tline' id='l342' data-llen='7490:7513'>　此復之震也而爻辭云爾者盖復五隂而一陽則一</span>
<span class='tline' id='l343' data-llen='7513:7536'>　陽為之主初九以一陽主五隂則彖所謂反復其道</span>
<span class='tline' id='l344' data-llen='7536:7559'>　者也故即其下卦之本體言之則于一體為震矣六</span>
<span class='tline' id='l345' data-llen='7559:7582'>　四在五隂之中而獨應初九之陽則惟道是從而與</span>
<span class='tline' id='l346' data-llen='7582:7605'>　之俱化是以爻變為陽而全體為震焉盖乾純陽而</span>
<span class='tline' id='l347' data-llen='7605:7628'>　无隂則所謂反復其道者陽之道爾君子之道爾復</span>
<span class='tline' id='l348' data-llen='7628:7651'>　一陽而五隂則所謂反復其道者謂陽也而非隂謂</span>
<span class='tline' id='l349' data-llen='7651:7678'><a onclick="displayPageImage('KR1a0027', 'WYG', '005-20a' );" name="005-20a" class="pb">[005-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7678:7701'>　君子也而非小人故言其道以别之則六四之所謂</span>
<span class='tline' id='l351' data-llen='7701:7724'>　從道者從初九之道也初九之畫陽道也君子之道</span>
<span class='tline' id='l352' data-llen='7724:7747'>　也六四從之而不違則變為陽爻而亦為震體明矣</span>
<span class='tline' id='l353' data-llen='7747:7770'>　然自復而變則為復之震而與震之本體異焉且兼</span>
<span class='tline' id='l354' data-llen='7770:7793'>　坤與震而後復乃成卦初乃全體為坤則以在内卦</span>
<span class='tline' id='l355' data-llen='7793:7816'>　而尚居五隂之下故也四乃全體為震則以在外卦</span>
<span class='tline' id='l356' data-llen='7816:7836'>　而能從一陽之應故也此其所以盡變者歟</span>
<span class='tline' id='l357' data-llen='7836:7844'>六五敦復无悔</span>
<span class='tline' id='l358' data-llen='7844:7871'><a onclick="displayPageImage('KR1a0027', 'WYG', '005-20b' );" name="005-20b" class="pb">[005-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7871:7894'>　此復之屯也而爻辭云爾者經曰屯者物之始生也</span>
<span class='tline' id='l360' data-llen='7894:7917'>　在物言之則草昧而未甲坼之時若在人言之則嬰</span>
<span class='tline' id='l361' data-llen='7917:7940'>　孩而未為童子之時故屯未至于蒙而為解之始人</span>
<span class='tline' id='l362' data-llen='7940:7963'>　之所謂赤子者此其時爾又曰屯見而不失其居謂</span>
<span class='tline' id='l363' data-llen='7963:7986'>　屯雖將出見然未失其居亦方為草昧嬰孩之義也</span>
<span class='tline' id='l364' data-llen='7986:8009'>　孟子曰大人者不失其赤子之心盖赤子之心人初</span>
<span class='tline' id='l365' data-llen='8009:8032'>　有之惟大人能盡其性故徳至同于初而其為赤子</span>
<span class='tline' id='l366' data-llen='8032:8055'>　之心未嘗失也老子亦曰含徳之厚比于赤子毒蟲</span>
<span class='tline' id='l367' data-llen='8055:8082'><a onclick="displayPageImage('KR1a0027', 'WYG', '005-21a' );" name="005-21a" class="pb">[005-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8082:8105'>　不螫猛獸不攫鷙鳥不搏夫在異類猶然則人孰得</span>
<span class='tline' id='l369' data-llen='8105:8128'>　而害之哉六五居位之尊而盡坤之體坤静翕而厚</span>
<span class='tline' id='l370' data-llen='8128:8151'>　載也惟即動而静不遷其厚乃復其厚而為厚之至</span>
<span class='tline' id='l371' data-llen='8151:8174'>　于是人物莫得而害之何悔之有此盖所謂含徳之</span>
<span class='tline' id='l372' data-llen='8174:8197'>　厚比于赤子者也故變體為屯而有敦復无悔之辭</span>
<span class='tline' id='l373' data-llen='8197:8220'>　然自復性之厚而徳至同于初乃有物之始生見而</span>
<span class='tline' id='l374' data-llen='8220:8242'>　不失其居之義故為復之屯而與屯之本體異矣</span>
<span class='tline' id='l375' data-llen='8242:8265'>上六迷復凶有災眚用行師終有大敗以其國君凶至</span>
<span class='tline' id='l376' data-llen='8265:8292'><a onclick="displayPageImage('KR1a0027', 'WYG', '005-21b' );" name="005-21b" class="pb">[005-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8292:8300'>于十年不克征</span>
<span class='tline' id='l378' data-llen='8300:8323'>　此復之頤也而爻辭云爾者盖君道无他正已以正</span>
<span class='tline' id='l379' data-llen='8323:8346'>　人而已性本自正迷則失之迷而後復則尤在所養</span>
<span class='tline' id='l380' data-llen='8346:8369'>　焉迷則凶矣能復而不能養則災眚亦不能免苟得</span>
<span class='tline' id='l381' data-llen='8369:8392'>　其養則眚未必有也孟子曰養心莫善于寡欲又曰</span>
<span class='tline' id='l382' data-llen='8392:8415'>　存其心養其性所以事天此養正所以成已也書曰</span>
<span class='tline' id='l383' data-llen='8415:8438'>　徳惟善政政在養民故有三事以養其心而六府以</span>
<span class='tline' id='l384' data-llen='8438:8461'>　養其身此養正所以成物也經曰頥者養也又曰頥</span>
<span class='tline' id='l385' data-llen='8461:8488'><a onclick="displayPageImage('KR1a0027', 'WYG', '005-22a' );" name="005-22a" class="pb">[005-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8488:8511'>　養正則吉而繼之以觀其所養觀其自養盖向也迷</span>
<span class='tline' id='l387' data-llen='8511:8534'>　則猶之疾也今也復則猶疾之愈也疾之方愈則必</span>
<span class='tline' id='l388' data-llen='8534:8557'>　調其節宣而助其氣體以養之君子之養徳亦然此</span>
<span class='tline' id='l389' data-llen='8557:8580'>　其所以變體為頥者歟然因既迷乃復而戒之以不</span>
<span class='tline' id='l390' data-llen='8580:8603'>　可不養又勉之以能養故為復之頥而與頥之本體</span>
<span class='tline' id='l391' data-llen='8603:8608'>　異矣</span>
</p>
<p>
</p>
  </div>
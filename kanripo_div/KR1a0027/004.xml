<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0027', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:209'>　易變體義卷四　　　　　宋　都絜　撰</span>
<span class='tline' id='l10' data-llen='209:220'>上經四<span class='krp-note'>謙至觀/</span></span>
<span class='tline' id='l11' data-llen='220:231'>䷎<span class='krp-note'>艮下/坤上</span>謙</span>
<span class='tline' id='l12' data-llen='231:244'>初六謙謙君子用涉大川吉</span>
<span class='tline' id='l13' data-llen='244:267'>　此謙之明夷也而爻辭云爾者莊生之書曰飾智以</span>
<span class='tline' id='l14' data-llen='267:290'>　驚愚修身以明汙昭昭乎掲日月而行故不免也若</span>
<span class='tline' id='l15' data-llen='290:313'>　夫謙謙君子則反乎是所謂盛徳之人容貌若愚而</span>
<span class='tline' id='l16' data-llen='313:339'><a onclick="displayPageImage('KR1a0027', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='339:362'>　有用晦之道焉雖然非不明晦也用晦而明爾故得</span>
<span class='tline' id='l18' data-llen='362:385'>　艮之時止則以隂居下而晦用涉大川言得艮之時</span>
<span class='tline' id='l19' data-llen='385:408'>　行則明于濟道焉此變體之所以為明夷歟雖然其</span>
<span class='tline' id='l20' data-llen='408:431'>　用晦而明如此非以莅衆而然也卑以自牧而已卑</span>
<span class='tline' id='l21' data-llen='431:454'>　以自牧而用涉大川則吉所以為謙之明夷而與其</span>
<span class='tline' id='l22' data-llen='454:461'>　本體異矣</span>
<span class='tline' id='l23' data-llen='461:469'>六二鳴謙貞吉</span>
<span class='tline' id='l24' data-llen='469:492'>　此謙之升也而爻辭云爾者老氏之書曰自下者人</span>
<span class='tline' id='l25' data-llen='492:518'><a onclick="displayPageImage('KR1a0027', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='518:541'>　髙之自後者人先之而易之于謙亦曰地道卑而上</span>
<span class='tline' id='l27' data-llen='541:564'>　行君子卑而不可踰此謙之所以有升之義然謙有</span>
<span class='tline' id='l28' data-llen='564:587'>　升義而必于二言之者以下體言之初最在下故以</span>
<span class='tline' id='l29' data-llen='587:610'>　卑晦為主二稍進矣故以升髙為主書曰若升髙必</span>
<span class='tline' id='l30' data-llen='610:633'>　自下故于下體之中言謙之升焉葢六二離于初六</span>
<span class='tline' id='l31' data-llen='633:656'>　而與九三近而相得因謙而升者也與升之本體異</span>
<span class='tline' id='l32' data-llen='656:660'>　矣</span>
<span class='tline' id='l33' data-llen='660:671'>九三勞謙君子有終吉</span>
<span class='tline' id='l34' data-llen='671:697'><a onclick="displayPageImage('KR1a0027', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='697:720'>　此謙之坤也而爻辭云爾者詩曰謂地葢厚記曰博</span>
<span class='tline' id='l36' data-llen='720:743'>　厚配地而謙之九三勞而不伐有功而不徳夫子以</span>
<span class='tline' id='l37' data-llen='743:766'>　謂厚之至夫坤厚載物徳合无疆而君子體之以厚</span>
<span class='tline' id='l38' data-llen='766:789'>　徳載物此九三所以為謙之坤歟夫謙厚之徳葢得</span>
<span class='tline' id='l39' data-llen='789:812'>　乎坤之體也而上下皆坤乃為厚之至故九三以剛</span>
<span class='tline' id='l40' data-llen='812:835'>　在一體之上則為勞為功而未離下體則為不伐為</span>
<span class='tline' id='l41' data-llen='835:858'>　不徳故以功下人為厚之至於是萬民服之而以一</span>
<span class='tline' id='l42' data-llen='858:881'>　陽為五隂之主焉然坤之為厚乃徳之自然九三之</span>
<span class='tline' id='l43' data-llen='881:907'><a onclick="displayPageImage('KR1a0027', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='907:930'>　至厚乃因乎謙爾此其所以為謙之坤而與其本體</span>
<span class='tline' id='l45' data-llen='930:935'>　異矣</span>
<span class='tline' id='l46' data-llen='935:944'>六四无不利撝謙</span>
<span class='tline' id='l47' data-llen='944:967'>　此謙之小過也而爻辭云爾者六四以徳之正居乎</span>
<span class='tline' id='l48' data-llen='967:990'>　上而九三以才之剛承其下受其承之之禮勿撝而</span>
<span class='tline' id='l49' data-llen='990:1013'>　去之可矣而以九三功髙謙撝而弗受所謂過乎恭</span>
<span class='tline' id='l50' data-llen='1013:1036'>　者也然乘九三之上居近君之尊而未至于為之太</span>
<span class='tline' id='l51' data-llen='1036:1060'>　過此變體之所以為小過歟雖然行過乎恭至用過乎</span>
<span class='tline' id='l52' data-llen='1060:1086'><a onclick="displayPageImage('KR1a0027', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1086:1109'>　儉皆君子之過于厚而依于仁者也而撝謙之辭獨</span>
<span class='tline' id='l54' data-llen='1109:1127'>　取行過乎恭之義故為謙之小過而已</span>
<span class='tline' id='l55' data-llen='1127:1143'>六五不富以其鄰利用侵伐无不利</span>
<span class='tline' id='l56' data-llen='1143:1166'>　此謙之蹇也而爻辭云爾者夫屈大君之勢資賢臣</span>
<span class='tline' id='l57' data-llen='1166:1189'>　之才柔得尊位大中宜无思不服矣而猶有侵伐之</span>
<span class='tline' id='l58' data-llen='1189:1212'>　事是亦時之蹇也然滿則招損而九族猶有離心謙</span>
<span class='tline' id='l59' data-llen='1212:1235'>　則致益而人皆樂告以善如是則雖居大蹇之難而</span>
<span class='tline' id='l60' data-llen='1235:1258'>　有朋來之益矣所以利用侵伐而變體為蹇之九五</span>
<span class='tline' id='l61' data-llen='1258:1284'><a onclick="displayPageImage('KR1a0027', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1284:1307'>　有大蹇朋來之辭焉夫謙之為道天地神人之所益</span>
<span class='tline' id='l63' data-llen='1307:1330'>　宜不至于蹇而時勢適然雖謙以不幸而蹇然終以</span>
<span class='tline' id='l64' data-llen='1330:1347'>　謙而无不利此其所以為謙之蹇歟</span>
<span class='tline' id='l65' data-llen='1347:1360'>上六鳴謙利用行師征邑國</span>
<span class='tline' id='l66' data-llen='1360:1383'>　此謙之艮也而爻辭云爾者夫天尊地卑而山為地</span>
<span class='tline' id='l67' data-llen='1383:1406'>　類之髙故地中有山以象徳盛乎内而禮恭乎外然</span>
<span class='tline' id='l68' data-llen='1406:1429'>　則其下為山既言徳之髙者隱乎内矣至于上下皆</span>
<span class='tline' id='l69' data-llen='1429:1452'>　艮則又言位之髙者見乎外焉徳髙乎其内而位髙</span>
<span class='tline' id='l70' data-llen='1452:1478'><a onclick="displayPageImage('KR1a0027', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1478:1501'>　乎外此所以為謙之艮也且艮象為山而其材則止</span>
<span class='tline' id='l72' data-llen='1501:1524'>　宜无征伐之事然不得已而用之者時行則行也艮</span>
<span class='tline' id='l73' data-llen='1524:1547'>　雖時行則行而動不失時然未至于震之起而動之</span>
<span class='tline' id='l74' data-llen='1547:1570'>　至也故可用行師所征者邑國而已夫以一陽在上</span>
<span class='tline' id='l75' data-llen='1570:1593'>　得其所而止此艮之本體也是爻之義乃以徳位俱</span>
<span class='tline' id='l76' data-llen='1593:1616'>　髙而鳴謙以感物又能動不失時而利用行師所以</span>
<span class='tline' id='l77' data-llen='1616:1625'>　為謙之艮者歟</span>
<span class='tline' id='l78' data-llen='1625:1636'>䷏<span class='krp-note'>坤下/震上</span>豫</span>
<span class='tline' id='l79' data-llen='1636:1662'><a onclick="displayPageImage('KR1a0027', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1662:1669'>初六鳴豫凶</span>
<span class='tline' id='l81' data-llen='1669:1681'>六二介于石不終日貞吉</span>
<span class='tline' id='l82' data-llen='1681:1691'>六三盱豫悔遲有悔</span>
<span class='tline' id='l83' data-llen='1691:1705'>九四由豫大有得勿疑朋盍簮</span>
<span class='tline' id='l84' data-llen='1705:1714'>六五貞疾恒不死</span>
<span class='tline' id='l85' data-llen='1714:1725'>上六冥豫成有渝无咎</span>
<span class='tline' id='l86' data-llen='1725:1736'>䷐<span class='krp-note'>震下/兌上</span>隨</span>
<span class='tline' id='l87' data-llen='1736:1750'>初九官有渝貞吉出門交有功</span>
<span class='tline' id='l88' data-llen='1750:1776'><a onclick="displayPageImage('KR1a0027', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1776:1786'>六二係小子失丈夫</span>
<span class='tline' id='l90' data-llen='1786:1803'>六三係丈夫失小子隨有求得利居貞</span>
<span class='tline' id='l91' data-llen='1803:1820'>九四隨有獲貞凶有孚在道以明何咎</span>
<span class='tline' id='l92' data-llen='1820:1828'>九五孚于嘉吉</span>
<span class='tline' id='l93' data-llen='1828:1845'>上六拘係之乃從維之王用亨于西山</span>
<span class='tline' id='l94' data-llen='1845:1856'>䷑<span class='krp-note'>巽下/艮上</span>蠱</span>
<span class='tline' id='l95' data-llen='1856:1872'>初六幹父之蠱有子考无咎厲終吉</span>
<span class='tline' id='l96' data-llen='1872:1895'>　此蠱之大畜也而爻辭云爾者語曰父在觀其志父</span>
<span class='tline' id='l97' data-llen='1895:1921'><a onclick="displayPageImage('KR1a0027', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='1921:1944'>　沒觀其行行則敷施于外矣志則含藏于内焉此在</span>
<span class='tline' id='l99' data-llen='1944:1967'>　蠱之初而以柔居下故其欲幹父之蠱而含藏未發</span>
<span class='tline' id='l100' data-llen='1967:1990'>　者如所謂多識前言往行以畜其徳者焉則其志亦</span>
<span class='tline' id='l101' data-llen='1990:2013'>　大矣故變為大畜而夫子釋之曰幹父之蠱意承考</span>
<span class='tline' id='l102' data-llen='2013:2036'>　也謂之意承考則所謂觀其志者也然大畜本體或</span>
<span class='tline' id='l103' data-llen='2036:2059'>　言畜徳或言畜賢此則意在于承考而志之所畜者</span>
<span class='tline' id='l104' data-llen='2059:2076'>　大故為蠱之大畜而與其本體異矣</span>
<span class='tline' id='l105' data-llen='2076:2087'>九二幹母之蠱不可貞</span>
<span class='tline' id='l106' data-llen='2087:2113'><a onclick="displayPageImage('KR1a0027', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2113:2136'>　此蠱之艮也而爻辭云爾者夫蠱之成卦兼艮巽焉</span>
<span class='tline' id='l108' data-llen='2136:2159'>　巽以柔而能入為義艮以剛而止為義九二以剛居</span>
<span class='tline' id='l109' data-llen='2159:2182'>　柔得中道而巽故能上應乎六五之柔中而幹母之</span>
<span class='tline' id='l110' data-llen='2182:2206'>　蠱也然母以從子為正子以制義為正幹母之蠱則母</span>
<span class='tline' id='l111' data-llen='2206:2231'>　未必能從子不可貞矣不可以為正則必正其常分而各</span>
<span class='tline' id='l112' data-llen='2231:2254'>　止其所然後可正焉故曰不可貞而變體為艮葢欲</span>
<span class='tline' id='l113' data-llen='2254:2277'>　正其常分而各止其所也恒之六五曰婦人貞吉從</span>
<span class='tline' id='l114' data-llen='2277:2300'>　一而終也夫子制義從婦凶也此爻之義所以舎巽</span>
<span class='tline' id='l115' data-llen='2300:2326'><a onclick="displayPageImage('KR1a0027', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2326:2349'>　之體而全歸于艮歟然因幹母之蠱而歸于艮之體</span>
<span class='tline' id='l117' data-llen='2349:2363'>　故為蠱之艮與其本體異矣</span>
<span class='tline' id='l118' data-llen='2363:2377'>九三幹父之蠱小有悔无大咎</span>
<span class='tline' id='l119' data-llen='2377:2400'>　此蠱之蒙也而爻辭云爾者夫幹父之蠱而剛過不</span>
<span class='tline' id='l120' data-llen='2400:2423'>　中以爭其不義而責之于善其意非不美也特其見</span>
<span class='tline' id='l121' data-llen='2423:2446'>　善不明而昧于父子之際狥爭子之職而乖色難之</span>
<span class='tline' id='l122' data-llen='2446:2469'>　愛殊不知爭之使不陷于不義者義也不必責之以</span>
<span class='tline' id='l123' data-llen='2469:2492'>　善而異于朋友者恩也恩宜勝義而義乃勝恩故悔</span>
<span class='tline' id='l124' data-llen='2492:2518'><a onclick="displayPageImage('KR1a0027', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2518:2541'>　咎不免而變體為蒙雖然蒙終于著而有亨之道故</span>
<span class='tline' id='l126' data-llen='2541:2565'>　九三剛過不中而終不失乎巽之體所以知過而能悔</span>
<span class='tline' id='l127' data-llen='2565:2588'>　人亦恕之而終无咎也且是爻特因不知父子之恩</span>
<span class='tline' id='l128' data-llen='2588:2609'>　義而不明乎善故為蠱之蒙而與其本體異矣</span>
<span class='tline' id='l129' data-llen='2609:2620'>六四裕父之蠱往見吝</span>
<span class='tline' id='l130' data-llen='2620:2643'>　此蠱之鼎也而爻辭云爾者夫蠱訓事而鼎乃喻才</span>
<span class='tline' id='l131' data-llen='2643:2666'>　事之所以成敗者才不才之殊爾故父以事任其子</span>
<span class='tline' id='l132' data-llen='2666:2689'>　子繼其志而述之乃有所謂才子者有所謂不才子</span>
<span class='tline' id='l133' data-llen='2689:2715'><a onclick="displayPageImage('KR1a0027', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2715:2738'>　者夫子曰才不才亦各言其子若所謂不肯堂不肯</span>
<span class='tline' id='l135' data-llen='2738:2761'>　播者不才子也若所謂奔走事厥考厥長者才子也</span>
<span class='tline' id='l136' data-llen='2761:2784'>　今亦幹父之蠱則不可謂之不才然而寛裕不敏則</span>
<span class='tline' id='l137' data-llen='2784:2807'>　不可謂之才其為子也處乎才與不才之間則才之</span>
<span class='tline' id='l138' data-llen='2807:2830'>　小者而鼎之力小任重者似之故為蠱之鼎而鼎之</span>
<span class='tline' id='l139' data-llen='2830:2853'>　九四亦有折足之辭焉雖然特因裕父之蠱而有不</span>
<span class='tline' id='l140' data-llen='2853:2873'>　勝其任之義故為蠱之鼎而與其本體異矣</span>
<span class='tline' id='l141' data-llen='2873:2883'>六五幹父之蠱用譽</span>
<span class='tline' id='l142' data-llen='2883:2909'><a onclick="displayPageImage('KR1a0027', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2909:2932'>　此蠱之巽也而爻辭云爾者夫蠱之成卦兼巽與艮</span>
<span class='tline' id='l144' data-llen='2932:2955'>　者也然子之于母以制義為常其巽以從之可暫而</span>
<span class='tline' id='l145' data-llen='2955:2978'>　不可久欲正其分而艮以止之故九二去巽之入而</span>
<span class='tline' id='l146' data-llen='2978:3001'>　為艮焉子之于父以濟美為孝其承以徳也可進而</span>
<span class='tline' id='l147' data-llen='3001:3024'>　不可止欲繼其志而巽以承之故六五去艮之止而</span>
<span class='tline' id='l148' data-llen='3024:3047'>　為巽焉此變體之所以異歟且去巽而全體為艮故</span>
<span class='tline' id='l149' data-llen='3047:3071'>　曰幹母之蠱不可貞去艮而全體為巽故曰幹父用譽</span>
<span class='tline' id='l150' data-llen='3071:3094'>　承以徳也夫巽以柔從為義柔從然後可入焉從父</span>
<span class='tline' id='l151' data-llen='3094:3120'><a onclick="displayPageImage('KR1a0027', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3120:3143'>　之令為不孝今乃以巽為善者父有徳則可從矣子</span>
<span class='tline' id='l153' data-llen='3143:3166'>　亦有徳則能從矣使父有徳而子不能巽以從之則</span>
<span class='tline' id='l154' data-llen='3166:3189'>　所謂子弗祗服厥父事者爾安足以為孝哉此其所</span>
<span class='tline' id='l155' data-llen='3189:3212'>　以貴于巽也雖然幹父用譽而承之以徳乃為蠱之</span>
<span class='tline' id='l156' data-llen='3212:3230'>　巽而主言父子之事則與其本體異矣</span>
<span class='tline' id='l157' data-llen='3230:3242'>上九不事王侯髙尚其事</span>
<span class='tline' id='l158' data-llen='3242:3265'>　此蠱之升也而爻辭云爾者夫君子之道以中正為</span>
<span class='tline' id='l159' data-llen='3265:3288'>　常方其為臣而事君也必降其志及其致為臣而歸</span>
<span class='tline' id='l160' data-llen='3288:3314'><a onclick="displayPageImage('KR1a0027', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3314:3337'>　則无降志之事矣是降已而升者也蠱之終如此故</span>
<span class='tline' id='l162' data-llen='3337:3360'>　不事王侯髙尚其事而變體為升焉夫君子必非刻</span>
<span class='tline' id='l163' data-llen='3360:3383'>　意尚行髙論怨誹為亢也以其為臣而事君也自中</span>
<span class='tline' id='l164' data-llen='3383:3406'>　道而降志及其已事而致為臣也乃无降志屈身之</span>
<span class='tline' id='l165' data-llen='3406:3429'>　事而復其本焉于是以升之名歸之然而升本體之</span>
<span class='tline' id='l166' data-llen='3429:3452'>　義自下而升者也蠱之上九則事已而髙降已而升</span>
<span class='tline' id='l167' data-llen='3452:3468'>　故為蠱之升而與升之本體異矣</span>
<span class='tline' id='l168' data-llen='3468:3479'>䷒<span class='krp-note'>兊下/坤上</span>臨</span>
<span class='tline' id='l169' data-llen='3479:3506'><a onclick="displayPageImage('KR1a0027', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3506:3514'>初九咸臨貞吉</span>
<span class='tline' id='l171' data-llen='3514:3537'>　此臨之師也而爻辭云爾者夫陽宜臨隂以正之而</span>
<span class='tline' id='l172' data-llen='3537:3560'>　隂則陽所臨也陽反于復而長于臨則漸進而上足</span>
<span class='tline' id='l173' data-llen='3560:3583'>　以有臨矣陽能臨隂而正之上能臨下而正之君子</span>
<span class='tline' id='l174' data-llen='3583:3606'>　能臨小人而正之則帥能臨衆而正之師能臨敵而</span>
<span class='tline' id='l175' data-llen='3606:3629'>　正之矣經曰能以衆正而孟子言征之為言正也此</span>
<span class='tline' id='l176' data-llen='3629:3652'>　臨之初九所以變體為師雖然在臨之初有正之之</span>
<span class='tline' id='l177' data-llen='3652:3675'>　漸故為師之初九則師之方出而已此夫子所以言</span>
<span class='tline' id='l178' data-llen='3675:3702'><a onclick="displayPageImage('KR1a0027', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3702:3725'>　咸臨貞吉志行正也雖然此特以一陽浸長足以臨</span>
<span class='tline' id='l180' data-llen='3725:3745'>　衆隂而正之故為臨之師而與其本體異矣</span>
<span class='tline' id='l181' data-llen='3745:3755'>九二咸臨吉无不利</span>
<span class='tline' id='l182' data-llen='3755:3778'>　此臨之復也而爻辭云爾者君子之道難進是貴故</span>
<span class='tline' id='l183' data-llen='3778:3801'>　翔而後集聖人取焉今二陽而為臨人心固已恱矣</span>
<span class='tline' id='l184' data-llen='3801:3824'>　以隂猶盛而在上乃處之以一陽之復若靜而不輕</span>
<span class='tline' id='l185' data-llen='3824:3847'>　動若慎而不過舉恐懼修省以此道而應上宜其退</span>
<span class='tline' id='l186' data-llen='3847:3870'>　而自處從義不從命而吉无不利也雖然此自二陽</span>
<span class='tline' id='l187' data-llen='3870:3897'><a onclick="displayPageImage('KR1a0027', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3897:3920'>　之臨謙沖退託而為一陽之復故為臨之復而與復</span>
<span class='tline' id='l189' data-llen='3920:3928'>　之本體異矣</span>
<span class='tline' id='l190' data-llen='3928:3942'>六三甘臨无攸利既憂之无咎</span>
<span class='tline' id='l191' data-llen='3942:3965'>　此臨之泰也而爻辭云爾者君子之進先時是戒故</span>
<span class='tline' id='l192' data-llen='3965:3988'>　未同而言賢人惡焉今始二陽為臨矣乃為三陽之</span>
<span class='tline' id='l193' data-llen='3988:4011'>　泰若虚而為盈約而為泰者以此道而從人宜其説</span>
<span class='tline' id='l194' data-llen='4011:4034'>　人不以道而无攸利也雖然此自二陽之臨驕淫矜</span>
<span class='tline' id='l195' data-llen='4034:4057'>　誇而為三陽之泰故為臨之泰而與泰之本體異矣</span>
<span class='tline' id='l196' data-llen='4057:4084'><a onclick="displayPageImage('KR1a0027', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4084:4107'>　然則九二六三皆二陽之臨也九二退而為一陽之</span>
<span class='tline' id='l198' data-llen='4107:4130'>　復則无不利六三進而為三陽之泰乃无攸利是亦</span>
<span class='tline' id='l199' data-llen='4130:4141'>　惡盈而好謙之意歟</span>
<span class='tline' id='l200' data-llen='4141:4149'>六四至臨无咎</span>
<span class='tline' id='l201' data-llen='4149:4172'>　此臨之歸妹也而爻辭云爾者葢居剛長之時乃用</span>
<span class='tline' id='l202' data-llen='4172:4195'>　至柔之徳疑有咎矣然以柔而居正自上而下賢因</span>
<span class='tline' id='l203' data-llen='4195:4218'>　初九之剛感已而應之則所謂无所不用其至者也</span>
<span class='tline' id='l204' data-llen='4218:4241'>　故言至臨无咎而所謂歸妹之義者彼以至剛自下</span>
<span class='tline' id='l205' data-llen='4241:4268'><a onclick="displayPageImage('KR1a0027', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4268:4291'>　而來感我以至柔自上而下應之也泰之六五以柔</span>
<span class='tline' id='l207' data-llen='4291:4314'>　中下應乎二而有歸妹之象此則以柔正下應乎初</span>
<span class='tline' id='l208' data-llen='4314:4337'>　而有歸妹之體葢君之旁求俊彦相之旁招俊乂皆</span>
<span class='tline' id='l209' data-llen='4337:4360'>　以仁柔謙下為美焉然以其居剛長之時乃能以至</span>
<span class='tline' id='l210' data-llen='4360:4379'>　柔應下故為臨之歸妹而與其本體異矣</span>
<span class='tline' id='l211' data-llen='4379:4390'>六五知臨大君之宜吉</span>
<span class='tline' id='l212' data-llen='4390:4413'>　此臨之節也而爻辭云爾者節之道貴乎中而已故</span>
<span class='tline' id='l213' data-llen='4413:4437'>　苦節則不可貞而甘節則往有尚臨雖剛長之卦五雖</span>
<span class='tline' id='l214' data-llen='4437:4464'><a onclick="displayPageImage('KR1a0027', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4464:4487'>　大君之位而臨人之道仁柔是貴居剛長之尊位而</span>
<span class='tline' id='l216' data-llen='4487:4510'>　不濟之以柔知柔徳之可用而不濟之以中皆非大</span>
<span class='tline' id='l217' data-llen='4510:4534'>　君之宜也剛而濟之以柔柔而濟之以中則剛柔中節</span>
<span class='tline' id='l218' data-llen='4534:4557'>　矣故變為節而曰知臨大君之宜吉而夫子釋之曰</span>
<span class='tline' id='l219' data-llen='4557:4580'>　行中之謂也然此居剛長之尊位而節之以柔中故</span>
<span class='tline' id='l220' data-llen='4580:4595'>　為臨之節而與節之本體異矣</span>
<span class='tline' id='l221' data-llen='4595:4604'>上六敦臨吉无咎</span>
<span class='tline' id='l222' data-llen='4604:4627'>　此臨之損也而爻辭云爾者莊子曰君子不得已而</span>
<span class='tline' id='l223' data-llen='4627:4654'><a onclick="displayPageImage('KR1a0027', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4654:4677'>　臨涖天下莫若无為无為也而後安其性命之情書</span>
<span class='tline' id='l225' data-llen='4677:4700'>　曰惟民生厚因物有遷夫性命之情未嘗不厚唯其</span>
<span class='tline' id='l226' data-llen='4700:4723'>　出而臨人則因物以遷矣物之能遷者性之疾也安</span>
<span class='tline' id='l227' data-llen='4723:4746'>　其性命之情而物不能遷則損其疾矣臨之上六雖</span>
<span class='tline' id='l228' data-llen='4746:4769'>　居臨人之位而得坤之體則靜且厚矣變體為艮則</span>
<span class='tline' id='l229' data-llen='4769:4792'>　又止于厚而物不能遷焉是雖出居臨涖之位而能</span>
<span class='tline' id='l230' data-llen='4792:4815'>　損其疾者居一焉去其忿欲之類所以損其疾而為</span>
<span class='tline' id='l231' data-llen='4815:4838'>　徳之修此其所以雖出而臨人不失其性之厚也雖</span>
<span class='tline' id='l232' data-llen='4838:4865'><a onclick="displayPageImage('KR1a0027', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4865:4888'>　然此特出而臨人能損其疾者爾故為臨之損而與</span>
<span class='tline' id='l234' data-llen='4888:4896'>　其本體異矣</span>
<span class='tline' id='l235' data-llen='4896:4907'>䷓<span class='krp-note'>坤下/巽上</span>觀</span>
<span class='tline' id='l236' data-llen='4907:4920'>初六童觀小人无咎君子吝</span>
<span class='tline' id='l237' data-llen='4920:4943'>　此觀之益也而爻辭云爾者葢以隂居初則有童義</span>
<span class='tline' id='l238' data-llen='4943:4966'>　于卦為觀固有觀義童而能觀則所見未明也以困</span>
<span class='tline' id='l239' data-llen='4966:4989'>　蒙之義言之則不可以不求益所承所應皆隂則疑</span>
<span class='tline' id='l240' data-llen='4989:5012'>　其不能求益然體坤之順而在六位之下則有求益</span>
<span class='tline' id='l241' data-llen='5012:5039'><a onclick="displayPageImage('KR1a0027', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5039:5062'>　之道也何以知其然哉葢昔者闕黨童子將命于孔</span>
<span class='tline' id='l243' data-llen='5062:5085'>　子而子有言曰吾見其居于位也見其與先生並行</span>
<span class='tline' id='l244' data-llen='5085:5108'>　也非求益者也欲速成者也是爻有童觀之義矣而</span>
<span class='tline' id='l245' data-llen='5108:5131'>　于體為坤最在六位之下則若能恭其貌順其言學</span>
<span class='tline' id='l246' data-llen='5131:5154'>　以至于哲而非居于位者也非與先生並行者也以</span>
<span class='tline' id='l247' data-llen='5154:5177'>　是知其有求益之道故變體為益而以君子之道期</span>
<span class='tline' id='l248' data-llen='5177:5200'>　之然非損上益下自上下下者也則與其本體異焉</span>
<span class='tline' id='l249' data-llen='5200:5210'>　故為觀之益而已</span>
<span class='tline' id='l250' data-llen='5210:5237'><a onclick="displayPageImage('KR1a0027', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5237:5246'>六二闚觀利女貞</span>
<span class='tline' id='l252' data-llen='5246:5269'>　此觀之渙也而爻辭云爾者夫知闚觀之為醜則必</span>
<span class='tline' id='l253' data-llen='5269:5292'>　離其所而極髙明致廣大然後所見髙逺能勝物而</span>
<span class='tline' id='l254' data-llen='5292:5315'>　小之矣故井蛙擅一壑之水則不知東海之樂河伯</span>
<span class='tline' id='l255' data-llen='5315:5338'>　順流而東行然後知北海之大此所以取渙離之義</span>
<span class='tline' id='l256' data-llen='5338:5361'>　而變體為渙雜卦曰渙離也其謂是歟古人終身誦</span>
<span class='tline' id='l257' data-llen='5361:5384'>　雄雉之詩者夫子不以為善進取不忘其初者夫子</span>
<span class='tline' id='l258' data-llen='5384:5407'>　以狂簡名之此其所以登東山而小魯登泰山而小</span>
<span class='tline' id='l259' data-llen='5407:5434'><a onclick="displayPageImage('KR1a0027', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5434:5457'>　天下也觀之六二以隂居隂而在内卦之中故為女</span>
<span class='tline' id='l261' data-llen='5457:5480'>　子之事而以闚觀為正然以隂而應陽自内而應外</span>
<span class='tline' id='l262' data-llen='5480:5503'>　則知以闚觀為醜而能離其所至于極髙明而致廣</span>
<span class='tline' id='l263' data-llen='5503:5526'>　大故曰闚觀女貞亦可醜也雖然此特離所見之小</span>
<span class='tline' id='l264' data-llen='5526:5549'>　趣所見之大而取渙之義故為觀之渙而與其本體</span>
<span class='tline' id='l265' data-llen='5549:5554'>　異矣</span>
<span class='tline' id='l266' data-llen='5554:5563'>六三觀我生進退</span>
<span class='tline' id='l267' data-llen='5563:5586'>　此觀之漸也而爻辭云爾者經曰漸之進也女歸吉</span>
<span class='tline' id='l268' data-llen='5586:5613'><a onclick="displayPageImage('KR1a0027', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5613:5636'>　也自于干至于磐于木于陸乃至于陵則進以漸矣</span>
<span class='tline' id='l270' data-llen='5636:5659'>　自九五于陵復為上九之于陸則退以漸矣自于陵</span>
<span class='tline' id='l271' data-llen='5659:5682'>　而于陸疑若退矣而視于干于磐猶為進焉以一端</span>
<span class='tline' id='l272' data-llen='5682:5705'>　言之四十曰强則可以仕矣五十曰艾則可以服官</span>
<span class='tline' id='l273' data-llen='5705:5728'>　政矣此觀我生而漸進也六十曰耆則使人而已七</span>
<span class='tline' id='l274' data-llen='5728:5751'>　十曰老則又致為臣而歸焉是觀我生而漸退也若</span>
<span class='tline' id='l275' data-llen='5751:5774'>　由之言志則謂可使有勇若求之言志則謂可使足</span>
<span class='tline' id='l276' data-llen='5774:5797'>　民至于漆雕開之未能信而不肯仕是亦觀我生進</span>
<span class='tline' id='l277' data-llen='5797:5824'><a onclick="displayPageImage('KR1a0027', 'WYG', '004-16a' );" name="004-16a" class="pb">[004-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5824:5847'>　退之義夫觀之六三在上下二體之間此所以兼漸</span>
<span class='tline' id='l279' data-llen='5847:5870'>　進漸退之義而變體如此雖然觀我生而能進退以</span>
<span class='tline' id='l280' data-llen='5870:5886'>　漸故為觀之漸而與其本體異矣</span>
<span class='tline' id='l281' data-llen='5886:5899'>六四觀國之光利用賔于王</span>
<span class='tline' id='l282' data-llen='5899:5922'>　此觀之否也而爻辭云爾者夫否與泰反其類而為</span>
<span class='tline' id='l283' data-llen='5922:5945'>　國之光者否之終而泰之始也觀上體之六四為否</span>
<span class='tline' id='l284' data-llen='5945:5968'>　上體之九四而否九四曰有命无咎疇離祉故觀之</span>
<span class='tline' id='l285' data-llen='5968:5991'>　六四曰觀國之光夫泰之始則光矣否之終則猶有</span>
<span class='tline' id='l286' data-llen='5991:6018'><a onclick="displayPageImage('KR1a0027', 'WYG', '004-16b' );" name="004-16b" class="pb">[004-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6018:6041'>　觀焉昔文王之盛徳若日月之照臨光于四方顯于</span>
<span class='tline' id='l288' data-llen='6041:6064'>　西土矣而紂猶在上未純乎周此二老所以自海濵</span>
<span class='tline' id='l289' data-llen='6064:6087'>　而至然而猶興曰盍歸乎來吾聞西伯善養老者吾</span>
<span class='tline' id='l290' data-llen='6087:6110'>　聞云者猶有觀焉之辭也雖然因觀國之光而未即</span>
<span class='tline' id='l291' data-llen='6110:6133'>　賔于王故為觀之否而與其本體異矣至利用賔于</span>
<span class='tline' id='l292' data-llen='6133:6156'>　王則為泰之始焉葢否之上體九四曰疇離祉而九</span>
<span class='tline' id='l293' data-llen='6156:6179'>　五曰休否上九曰傾否則否之終而泰之始可知矣</span>
<span class='tline' id='l294' data-llen='6179:6202'>　昔者陳厲公之筮敬仲也葢嘗遇觀之否矣周史乃</span>
<span class='tline' id='l295' data-llen='6202:6229'><a onclick="displayPageImage('KR1a0027', 'WYG', '004-17a' );" name="004-17a" class="pb">[004-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6229:6252'>　曰不在此其在異國非此其身在其子孫而曰猶有</span>
<span class='tline' id='l297' data-llen='6252:6275'>　觀焉夫不在此而在異國非其身而在子孫其兆則</span>
<span class='tline' id='l298' data-llen='6275:6298'>　否之終而泰之始也所謂猶有觀焉則觀國之光之</span>
<span class='tline' id='l299' data-llen='6298:6321'>　謂也至于有國則利用賔于王矣然則變體之義豈</span>
<span class='tline' id='l300' data-llen='6321:6327'>　虚言哉</span>
<span class='tline' id='l301' data-llen='6327:6338'>九五觀我生君子无咎</span>
<span class='tline' id='l302' data-llen='6338:6361'>　此觀之剥也而爻辭云爾者夫下不厚則剥之所以</span>
<span class='tline' id='l303' data-llen='6361:6384'>　起剥不已則國之所以危故君以民為本上以下為</span>
<span class='tline' id='l304' data-llen='6384:6411'><a onclick="displayPageImage('KR1a0027', 'WYG', '004-17b' );" name="004-17b" class="pb">[004-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6411:6434'>　基而法山附于地剥之義必厚下以安宅何則人君</span>
<span class='tline' id='l306' data-llen='6434:6457'>　欲觀其出于已者无他觀民情如何爾民相化以中</span>
<span class='tline' id='l307' data-llen='6457:6480'>　正則知教之出于我者亦然以二五皆不失乎中正</span>
<span class='tline' id='l308' data-llen='6480:6503'>　故也苟使民既庶矣既富矣其教以化之者又有尊</span>
<span class='tline' id='l309' data-llen='6503:6526'>　君親上之義矣則必安宅于上而无剥焉夫上以厚</span>
<span class='tline' id='l310' data-llen='6526:6549'>　下安宅法乎剥之象而然也觀民以觀我生以觀乎</span>
<span class='tline' id='l311' data-llen='6549:6572'>　剥之義而然也故彼為剝之本體而此為剥之變體</span>
<span class='tline' id='l312' data-llen='6572:6591'>　以剥之變體故為觀之剥而與本體異矣</span>
<span class='tline' id='l313' data-llen='6591:6618'><a onclick="displayPageImage('KR1a0027', 'WYG', '004-18a' );" name="004-18a" class="pb">[004-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6618:6629'>上九觀其生君子无咎</span>
<span class='tline' id='l315' data-llen='6629:6652'>　此觀之比也而爻辭云爾者夫觀其生者觀民之所</span>
<span class='tline' id='l316' data-llen='6652:6675'>　以應上者親之譽之乎其畏之侮之乎親之譽之則</span>
<span class='tline' id='l317' data-llen='6675:6698'>　來比矣不然則莫我比也觀之卦爻以能觀為義而</span>
<span class='tline' id='l318' data-llen='6698:6721'>　上九與三相為正應彼雖上應乎我而我位不足乃</span>
<span class='tline' id='l319' data-llen='6721:6744'>　疑其不應而觀其生焉位不足而欲民之化疑若有</span>
<span class='tline' id='l320' data-llen='6744:6767'>　咎然有君子之徳矣則何咎之有哉故曰君子无咎</span>
<span class='tline' id='l321' data-llen='6767:6790'>　夫比人者下道比于人者上道葢比之本體也觀其</span>
<span class='tline' id='l322' data-llen='6790:6817'><a onclick="displayPageImage('KR1a0027', 'WYG', '004-18b' );" name="004-18b" class="pb">[004-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6817:6840'>　生以知其比否故為觀之比而與其本體異矣然比</span>
<span class='tline' id='l324' data-llen='6840:6863'>　之觀則主後夫之不上比者言之觀之比則比與不</span>
<span class='tline' id='l325' data-llen='6863:6870'>　比皆觀焉</span>
</p>
<p>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0027', 'WYG', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:209'>　易變體義卷七　　　　　宋　都絜　撰</span><br/>
<span class='tline' id='l10' data-llen='209:220'>下經<span class='krp-note'>咸至明夷/</span></span><br/>
<span class='tline' id='l11' data-llen='220:231'>䷞<span class='krp-note'>艮下/兑上</span>咸</span><br/>
<span class='tline' id='l12' data-llen='231:238'>初六咸其拇</span><br/>
<span class='tline' id='l13' data-llen='238:261'>　此咸之革也而爻辭云爾者初六于體為艮隂静而</span><br/>
<span class='tline' id='l14' data-llen='261:284'>　止在下體之下㣲而无能為者也然艮不終止能止</span><br/>
<span class='tline' id='l15' data-llen='284:307'>　而能行艮不終静能静而能動于是舍内而趨外舍</span><br/>
<span class='tline' id='l16' data-llen='307:333'><a onclick="displayPageImage('KR1a0027', 'WYG', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='333:356'>　下而趨上自隂應陽翻然而改可謂革而當者矣若</span><br/>
<span class='tline' id='l18' data-llen='356:379'>　出自幽谷而遷于喬木非不善變者也應感如此故</span><br/>
<span class='tline' id='l19' data-llen='379:402'>　為咸之革而有咸其拇志在外之辭焉拇在下體之</span><br/>
<span class='tline' id='l20' data-llen='402:425'>　下㣲而无能為隨上而動乃能有至初六因九四之</span><br/>
<span class='tline' id='l21' data-llen='425:448'>　所感而應之故取拇之象拇葢孟子所謂巨擘也雖</span><br/>
<span class='tline' id='l22' data-llen='448:471'>　于其類為巨而在一身㣲矣以其應上之感而能革</span><br/>
<span class='tline' id='l23' data-llen='471:491'>　故以從新故為咸之革而與革之本體異焉</span><br/>
<span class='tline' id='l24' data-llen='491:501'>六二咸其腓凶居吉</span><br/>
<span class='tline' id='l25' data-llen='501:527'><a onclick="displayPageImage('KR1a0027', 'WYG', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='527:550'>　此咸之大過也而爻辭云爾者初六應在于四而九</span><br/>
<span class='tline' id='l27' data-llen='550:573'>　四以陽居隂意在正應巽而感乎下者也初往而從</span><br/>
<span class='tline' id='l28' data-llen='573:596'>　之善矣若夫六二應在于五而九五以剛居剛志在</span><br/>
<span class='tline' id='l29' data-llen='596:619'>　上六不能巽而感乎下與四之應初豈可同日語哉</span><br/>
<span class='tline' id='l30' data-llen='619:642'>　六二往而隨之既越九三之剛矣又越九四之剛焉</span><br/>
<span class='tline' id='l31' data-llen='642:665'>　以柔越二剛而上應乎剛是猶澤滅木大過之義而</span><br/>
<span class='tline' id='l32' data-llen='665:688'>　將有妄作之凶矣然柔順中正能改其過而盡艮止</span><br/>
<span class='tline' id='l33' data-llen='688:711'>　之義故不往而居然後變凶而為吉焉惟在下體之</span><br/>
<span class='tline' id='l34' data-llen='711:737'><a onclick="displayPageImage('KR1a0027', 'WYG', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='737:760'>　中若腓之在身而應上之感往而終止故有咸其腓</span><br/>
<span class='tline' id='l36' data-llen='760:783'>　雖凶居吉順不害之辭焉以其上不感而應又越二</span><br/>
<span class='tline' id='l37' data-llen='783:804'>　剛以往故為咸之大過而與大過之本體異矣</span><br/>
<span class='tline' id='l38' data-llen='804:816'>九三咸其股執其隨往吝</span><br/>
<span class='tline' id='l39' data-llen='816:839'>　此咸之萃也而爻辭云爾者經曰物相遇而後聚又</span><br/>
<span class='tline' id='l40' data-llen='839:862'>　曰觀其所聚而天地萬物之情可見矣故萃之為言</span><br/>
<span class='tline' id='l41' data-llen='862:885'>　聚也聚則衆矣不能出乎其衆者豈能㧞乎其萃哉</span><br/>
<span class='tline' id='l42' data-llen='885:908'>　葢士則事人而已大夫以道事君不可則止豈宜若</span><br/>
<span class='tline' id='l43' data-llen='908:934'><a onclick="displayPageImage('KR1a0027', 'WYG', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='934:957'>　士庶人一于從上而已哉故咸之上體皆言自上而</span><br/>
<span class='tline' id='l45' data-llen='957:980'>　感下下體三爻皆言自下而應上初居下而象于拇</span><br/>
<span class='tline' id='l46' data-llen='980:1003'>　言隨上以動而志在外二居中而象于腓言隨上以</span><br/>
<span class='tline' id='l47' data-llen='1003:1026'>　動而凶居吉葢若士之事君也三居上體之上而象</span><br/>
<span class='tline' id='l48' data-llen='1026:1049'>　于股則若卿大夫然苟執其隨上之志而以應上為</span><br/>
<span class='tline' id='l49' data-llen='1049:1072'>　事則與士庶人何異哉其不能出乎衆而抜乎其萃</span><br/>
<span class='tline' id='l50' data-llen='1072:1095'>　也明矣故變體為萃而有咸其股執其隨往吝之辭</span><br/>
<span class='tline' id='l51' data-llen='1095:1118'>　夫子于是釋之曰咸其股亦不處志在隨人所執下</span><br/>
<span class='tline' id='l52' data-llen='1118:1144'><a onclick="displayPageImage('KR1a0027', 'WYG', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1144:1167'>　者葢言自同初六六二之不處而執其在下以隨人</span><br/>
<span class='tline' id='l54' data-llen='1167:1190'>　之志不知大夫之異于士而碌碌以從上也唯執其</span><br/>
<span class='tline' id='l55' data-llen='1190:1213'>　隨以應上知從令而不從道故為咸之萃而與萃之</span><br/>
<span class='tline' id='l56' data-llen='1213:1220'>　本體異焉</span><br/>
<span class='tline' id='l57' data-llen='1220:1236'>九四貞吉悔亡憧憧往來朋從爾思</span><br/>
<span class='tline' id='l58' data-llen='1236:1259'>　此咸之蹇也而爻辭云爾者九四以剛居柔下位不</span><br/>
<span class='tline' id='l59' data-llen='1259:1282'>　正而有悔必正而後吉吉而後悔亡此言其本體之</span><br/>
<span class='tline' id='l60' data-llen='1282:1305'>　義也下文則言變體之義葢易六爻之義以剛在前</span><br/>
<span class='tline' id='l61' data-llen='1305:1331'><a onclick="displayPageImage('KR1a0027', 'WYG', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1331:1354'>　為阻若節之初九是也以剛在下為難若屯之六二</span><br/>
<span class='tline' id='l63' data-llen='1354:1377'>　是也咸之九四上下皆剛所以進退不可而憧憧往</span><br/>
<span class='tline' id='l64' data-llen='1377:1400'>　來若所謂蹇難也險在前也見險而能止者也二剛</span><br/>
<span class='tline' id='l65' data-llen='1400:1423'>　近已欲感之而不可乃思初六之正應而得之故曰</span><br/>
<span class='tline' id='l66' data-llen='1423:1446'>　朋從爾思若所謂蹇利西南而不利東北者也且諸</span><br/>
<span class='tline' id='l67' data-llen='1446:1469'>　卦爻以正應為貴而咸貴无心无所偏係乃以拘于</span><br/>
<span class='tline' id='l68' data-llen='1469:1492'>　正應者未為光大此又莊子所謂拘而志與道大蹇</span><br/>
<span class='tline' id='l69' data-llen='1492:1515'>　者也故咸之蹇而爻辭云爾然自咸之道言之而有</span><br/>
<span class='tline' id='l70' data-llen='1515:1541'><a onclick="displayPageImage('KR1a0027', 'WYG', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1541:1563'>　蹇之義如此故特為咸之蹇而與蹇之本體異焉</span><br/>
<span class='tline' id='l72' data-llen='1563:1572'>九五咸其脢无悔</span><br/>
<span class='tline' id='l73' data-llen='1572:1595'>　此咸之小過也而爻辭云爾者孔子曰加我數年五</span><br/>
<span class='tline' id='l74' data-llen='1595:1618'>　十以學易可以无大過矣而經云山上有雷小過君</span><br/>
<span class='tline' id='l75' data-llen='1618:1641'>　子以行過乎恭葢聖賢无大過而小過不能免又其</span><br/>
<span class='tline' id='l76' data-llen='1641:1664'>　所謂過過于厚也依于仁也故語曰人之過也各於</span><br/>
<span class='tline' id='l77' data-llen='1664:1687'>　其黨觀過斯知仁矣咸之九五舍其正應而志在上</span><br/>
<span class='tline' id='l78' data-llen='1687:1710'>　六乃自下而承之亦過乎恭矣疑其過而有悔也然</span><br/>
<span class='tline' id='l79' data-llen='1710:1736'><a onclick="displayPageImage('KR1a0027', 'WYG', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1736:1759'>　咸貴无心无所偏係故以不係正應為貴則其舍正</span><br/>
<span class='tline' id='l81' data-llen='1759:1782'>　應之過亦小矣何悔之有哉莊子所謂古之真人過</span><br/>
<span class='tline' id='l82' data-llen='1782:1805'>　而不悔者如此故變體為小過而曰咸其脢无悔脢</span><br/>
<span class='tline' id='l83' data-llen='1805:1828'>　自前後言則在背自上下言則心之上而口之下是</span><br/>
<span class='tline' id='l84' data-llen='1828:1851'>　皆无心之義也无心而有過則其過小矣然因不係</span><br/>
<span class='tline' id='l85' data-llen='1851:1874'>　正應而承近己之柔故為咸之小過而與小過之本</span><br/>
<span class='tline' id='l86' data-llen='1874:1880'>　體異焉</span><br/>
<span class='tline' id='l87' data-llen='1880:1889'>上六咸其輔頰舌</span><br/>
<span class='tline' id='l88' data-llen='1889:1915'><a onclick="displayPageImage('KR1a0027', 'WYG', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1915:1938'>　此咸之遯也而爻辭云爾者葢當咸感之世天下和</span><br/>
<span class='tline' id='l90' data-llen='1938:1961'>　㑹之時獨居一卦之外若遯世者之事也荘子曰刻</span><br/>
<span class='tline' id='l91' data-llen='1961:1986'>　意尚行離世異俗髙論怨誹為亢而已矣此山谷之士非</span><br/>
<span class='tline' id='l92' data-llen='1986:2009'>　世之人枯槁赴淵者之所好也葢遯世之士言浮于</span><br/>
<span class='tline' id='l93' data-llen='2009:2033'>　事或談𤣥妙而難曉或原上古而難行憤己有才而</span><br/>
<span class='tline' id='l94' data-llen='2033:2056'>　不用非世喪道而不興尚口以誇衆而欲天下之尊</span><br/>
<span class='tline' id='l95' data-llen='2056:2079'>　己故有咸其輔頰舌滕口説之辭焉且輔也頰也舌</span><br/>
<span class='tline' id='l96' data-llen='2079:2102'>　也其象皆上體之上也言輔言頰言舌皆尚口而多</span><br/>
<span class='tline' id='l97' data-llen='2102:2128'><a onclick="displayPageImage('KR1a0027', 'WYG', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2128:2151'>　言之意與艮其輔言有序者異矣與嘉遯肥遯者葢</span><br/>
<span class='tline' id='l99' data-llen='2151:2171'>　亦有間矣故為咸之遯而與遯之本體異焉</span><br/>
<span class='tline' id='l100' data-llen='2171:2182'>䷟<span class='krp-note'>巽下/震上</span>恒</span><br/>
<span class='tline' id='l101' data-llen='2182:2193'>初六浚恒貞凶无攸利</span><br/>
<span class='tline' id='l102' data-llen='2193:2216'>　此恒之大壯也而爻辭云爾者葢天下有恒道焉有</span><br/>
<span class='tline' id='l103' data-llen='2216:2239'>　恒理焉始于弱而終于壯始乎淺而終乎深者葢所</span><br/>
<span class='tline' id='l104' data-llen='2239:2262'>　謂恒焉故一陽為復二陽為臨至于四陽並長而復</span><br/>
<span class='tline' id='l105' data-llen='2262:2285'>　為大壯其彖言大者壯也者葢言陽至是而壯也豈</span><br/>
<span class='tline' id='l106' data-llen='2285:2311'><a onclick="displayPageImage('KR1a0027', 'WYG', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2311:2334'>　于一陽初復而遂能壯哉况于初六之柔巽而在下</span><br/>
<span class='tline' id='l108' data-llen='2334:2357'>　者乎于一柔之在初而有四剛並壯之意則是以壯</span><br/>
<span class='tline' id='l109' data-llen='2357:2380'>　為恒以深為恒而无始終之序矣故有浚恒貞凶始</span><br/>
<span class='tline' id='l110' data-llen='2380:2403'>　求深之辭焉葢浚言深而初言始也此葢以壯為恒</span><br/>
<span class='tline' id='l111' data-llen='2403:2426'>　而于始求深故為恒之大壯而與大壯之本體異矣</span><br/>
<span class='tline' id='l112' data-llen='2426:2432'>九二悔亡</span><br/>
<span class='tline' id='l113' data-llen='2432:2455'>　此恒之小過也而爻辭云爾者葢才稱其位者理之</span><br/>
<span class='tline' id='l114' data-llen='2455:2478'>　常也才過其位則非理之常而有悔矣然于體為巽</span><br/>
<span class='tline' id='l115' data-llen='2478:2504'><a onclick="displayPageImage('KR1a0027', 'WYG', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2504:2527'>　而剛得乎中又于卦為恒而于中能久則其才之過</span><br/>
<span class='tline' id='l117' data-llen='2527:2550'>　其位也葢亦小矣與夫大過之九二枯楊生華而老</span><br/>
<span class='tline' id='l118' data-llen='2550:2573'>　夫女妻過以相與者有間焉故曰九二悔亡能久中</span><br/>
<span class='tline' id='l119' data-llen='2573:2596'>　也葢言剛過則悔久中則悔亡而所謂久者道之恒</span><br/>
<span class='tline' id='l120' data-llen='2596:2619'>　也然此雖小過而能久中以為恒故為恒之小過而</span><br/>
<span class='tline' id='l121' data-llen='2619:2630'>　與小過之本體異焉</span><br/>
<span class='tline' id='l122' data-llen='2630:2644'>九三不恒其德或承之羞貞吝</span><br/>
<span class='tline' id='l123' data-llen='2644:2667'>　此恒之解也而爻辭云爾者當天下貴常道之時而</span><br/>
<span class='tline' id='l124' data-llen='2667:2693'><a onclick="displayPageImage('KR1a0027', 'WYG', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2693:2716'>　乃不恒其徳或用剛而剛過乎中或用巽而巽過乎</span><br/>
<span class='tline' id='l126' data-llen='2716:2739'>　中是皆不恒其徳而小人之道也非君子之道也君</span><br/>
<span class='tline' id='l127' data-llen='2739:2762'>　子者下之所願承上之所樂與其得位也將為天下</span><br/>
<span class='tline' id='l128' data-llen='2762:2785'>　利焉小人反是而為天下之難則下之所欲去而上</span><br/>
<span class='tline' id='l129' data-llen='2785:2808'>　之所棄庶㡬解天下之難而上下之所不容也九三</span><br/>
<span class='tline' id='l130' data-llen='2808:2831'>　當恒久之時而于體為巽其材則剛乃居下體過中</span><br/>
<span class='tline' id='l131' data-llen='2831:2854'>　之地將以致天下之難而上下所不容故于變體為</span><br/>
<span class='tline' id='l132' data-llen='2854:2877'>　解而曰不恒其徳无所容也且解之六三變體為恒</span><br/>
<span class='tline' id='l133' data-llen='2877:2903'><a onclick="displayPageImage('KR1a0027', 'WYG', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2903:2926'>　之九三其爻辭亦曰負且乗致宼至而其上九乃曰</span><br/>
<span class='tline' id='l135' data-llen='2926:2949'>　公用射隼以解悖也葢剛過中則乗君子之器巽過</span><br/>
<span class='tline' id='l136' data-llen='2949:2972'>　中則為小人之事上慢下暴以悖為難而上九以至</span><br/>
<span class='tline' id='l137' data-llen='2972:2995'>　公之道射而去之以解其悖葢與此小象所為无所</span><br/>
<span class='tline' id='l138' data-llen='2995:3018'>　容者類矣然此當貴恒之時為不恒之行將為天下</span><br/>
<span class='tline' id='l139' data-llen='3018:3041'>　之難而為解悖者之資故為恒之解而與解之本體</span><br/>
<span class='tline' id='l140' data-llen='3041:3046'>　異矣</span><br/>
<span class='tline' id='l141' data-llen='3046:3053'>九四田无禽</span><br/>
<span class='tline' id='l142' data-llen='3053:3079'><a onclick="displayPageImage('KR1a0027', 'WYG', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3079:3102'>　此恒之升也而爻辭云爾者九為君徳四為臣位事</span><br/>
<span class='tline' id='l144' data-llen='3102:3125'>　雖君臣之所共興而民則君之所宜獨有九四以君</span><br/>
<span class='tline' id='l145' data-llen='3125:3148'>　人之徳久居人臣之位雖同寅以興事而不得有其</span><br/>
<span class='tline' id='l146' data-llen='3148:3171'>　民猶之田而无禽也以徳言之則九四徳有餘于位</span><br/>
<span class='tline' id='l147' data-llen='3171:3194'>　其勢當升而未升未可以得民也以義言之則天位</span><br/>
<span class='tline' id='l148' data-llen='3194:3217'>　不可階而升義當守君臣之常分民終不得而有矣</span><br/>
<span class='tline' id='l149' data-llen='3217:3240'>　故為恒之升而曰田无禽而夫子釋之以久非其位</span><br/>
<span class='tline' id='l150' data-llen='3240:3263'>　安得禽也文王有君民之大徳而不廢事君之小心</span><br/>
<span class='tline' id='l151' data-llen='3263:3289'><a onclick="displayPageImage('KR1a0027', 'WYG', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3289:3312'>　葢與此爻之義適相協矣然恒久之道主言君臣之</span><br/>
<span class='tline' id='l153' data-llen='3312:3335'>　大義故言其勢當升而義不可升則為恒之升而與</span><br/>
<span class='tline' id='l154' data-llen='3335:3343'>　其本體異焉</span><br/>
<span class='tline' id='l155' data-llen='3343:3357'>六五恒其徳貞婦人吉夫子凶</span><br/>
<span class='tline' id='l156' data-llen='3357:3380'>　此恒之大過也而爻辭云爾者夫恒其徳貞婦人吉</span><br/>
<span class='tline' id='l157' data-llen='3380:3403'>　言恒之本體也夫子凶言大過之變體也葢婦人常</span><br/>
<span class='tline' id='l158' data-llen='3403:3426'>　其徳從一而終者恒也夫子而從婦則婦過之矣若</span><br/>
<span class='tline' id='l159' data-llen='3426:3449'>　澤之滅木而有大過之義故于此言變體而與恒其</span><br/>
<span class='tline' id='l160' data-llen='3449:3475'><a onclick="displayPageImage('KR1a0027', 'WYG', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3475:3498'>　徳者異矣是卦言隂陽之常分故以婦之從夫子為</span><br/>
<span class='tline' id='l162' data-llen='3498:3521'>　正而六五以隂居陽非上下之常分故以婦過其夫</span><br/>
<span class='tline' id='l163' data-llen='3521:3544'>　子為戒于是變恒以為大過而大過之五亦曰老婦</span><br/>
<span class='tline' id='l164' data-llen='3544:3552'>　得其士夫也</span><br/>
<span class='tline' id='l165' data-llen='3552:3559'>上六振恒凶</span><br/>
<span class='tline' id='l166' data-llen='3559:3582'>　此恒之鼎也而爻辭云爾者恒之道以體常為主鼎</span><br/>
<span class='tline' id='l167' data-llen='3582:3605'>　之材以盡變為主本乎體常時乎盡變而終歸于静</span><br/>
<span class='tline' id='l168' data-llen='3605:3628'>　者道之常也故不以振動為恒斯可久矣此葢所謂</span><br/>
<span class='tline' id='l169' data-llen='3628:3655'><a onclick="displayPageImage('KR1a0027', 'WYG', '007-10a' );" name="007-10a" class="pb">[007-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3655:3678'>　知足不辱知止不殆可以長久者也若夫自負其材</span><br/>
<span class='tline' id='l171' data-llen='3678:3701'>　以誇于世知進而不知退知動而不知静以是為恒</span><br/>
<span class='tline' id='l172' data-llen='3701:3724'>　其可久乎此葢所謂小有才而未聞君子之大道者</span><br/>
<span class='tline' id='l173' data-llen='3724:3747'>　也故舎常久之道恃取新之材居卦之終而不知止</span><br/>
<span class='tline' id='l174' data-llen='3747:3770'>　乃以振為常而終于无功故為恒之鼎而有振恒凶</span><br/>
<span class='tline' id='l175' data-llen='3770:3793'>　之辭夫子于是釋之曰振恒在上大无功也然鼎主</span><br/>
<span class='tline' id='l176' data-llen='3793:3816'>　言材而具體常盡變之義故五言金鉉上言玉鉉金</span><br/>
<span class='tline' id='l177' data-llen='3816:3839'>　聲而始條理玉振則終條理始終如一則盡變而歸</span><br/>
<span class='tline' id='l178' data-llen='3839:3866'><a onclick="displayPageImage('KR1a0027', 'WYG', '007-10b' );" name="007-10b" class="pb">[007-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3866:3889'>　于常矣此則于體常之義不足而于趨變之義有餘</span><br/>
<span class='tline' id='l180' data-llen='3889:3905'>　故為恒之鼎而與鼎之本體異焉</span><br/>
<span class='tline' id='l181' data-llen='3905:3916'>䷠<span class='krp-note'>艮下/乾上</span>遯</span><br/>
<span class='tline' id='l182' data-llen='3916:3928'>初六遯尾厲勿用有攸往</span><br/>
<span class='tline' id='l183' data-llen='3928:3951'>　此遯之同人也而爻辭云爾者夫遯于二隂浸長之</span><br/>
<span class='tline' id='l184' data-llen='3951:3974'>　際已不若用九于一隂未生之前而初六又居六爻</span><br/>
<span class='tline' id='l185' data-llen='3974:3997'>　之後其遯疑于不早况有近已而同徳者或往而與</span><br/>
<span class='tline' id='l186' data-llen='3997:4020'>　之同則不能去之早而後時以縮不能无厲矣此詩</span><br/>
<span class='tline' id='l187' data-llen='4020:4047'><a onclick="displayPageImage('KR1a0027', 'WYG', '007-11a' );" name="007-11a" class="pb">[007-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4047:4070'>　所謂我之懷矣自貽伊慼者也故變體為同人而戒</span><br/>
<span class='tline' id='l189' data-llen='4070:4093'>　之曰遯尾厲勿用有攸往而夫子釋之曰不往何灾</span><br/>
<span class='tline' id='l190' data-llen='4093:4116'>　也葢初六居一卦之初遯之始也在六位之後遯之</span><br/>
<span class='tline' id='l191' data-llen='4116:4139'>　尾也處下體之下則趨下已甚而厲也與近已俱隂</span><br/>
<span class='tline' id='l192' data-llen='4139:4162'>　疑往而與之同也然艮體之止亦能止而不往焉故</span><br/>
<span class='tline' id='l193' data-llen='4162:4185'>　其義如此然卦以遯為主而戒其同乎人故為遯之</span><br/>
<span class='tline' id='l194' data-llen='4185:4208'>　同人而與同人之本體異焉且同人之遯以同為主</span><br/>
<span class='tline' id='l195' data-llen='4208:4231'>　故曰出門同人然有變而為遯之義故同人于門而</span><br/>
<span class='tline' id='l196' data-llen='4231:4258'><a onclick="displayPageImage('KR1a0027', 'WYG', '007-11b' );" name="007-11b" class="pb">[007-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4258:4281'>　遯之同人以遯為主故曰遯尾厲然有變為同人之</span><br/>
<span class='tline' id='l198' data-llen='4281:4295'>　義故戒之以勿用有攸往焉</span><br/>
<span class='tline' id='l199' data-llen='4295:4310'>六二執之用黄牛之革莫之勝説</span><br/>
<span class='tline' id='l200' data-llen='4310:4333'>　此遯之姤也而爻辭云爾者葢六二當遯之二陽則</span><br/>
<span class='tline' id='l201' data-llen='4333:4356'>　既已遯矣然于九五為應則有柔遇剛之義恐或變</span><br/>
<span class='tline' id='l202' data-llen='4356:4379'>　其志而不能無悶故于變體為始而戒之曰執之用</span><br/>
<span class='tline' id='l203' data-llen='4379:4402'>　黄牛之革莫之勝説黄言中牛言順中則無過順則</span><br/>
<span class='tline' id='l204' data-llen='4402:4425'>　無違以此道固其志則遯世無悶而説矣夫子釋之</span><br/>
<span class='tline' id='l205' data-llen='4425:4452'><a onclick="displayPageImage('KR1a0027', 'WYG', '007-12a' );" name="007-12a" class="pb">[007-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4452:4475'>　以固志謂不變其遯世之志也乾言聖人之遯世无</span><br/>
<span class='tline' id='l207' data-llen='4475:4498'>　悶而樂也易葢言自然之成徳也此言賢人之遯故</span><br/>
<span class='tline' id='l208' data-llen='4498:4521'>　其所以能説也必用中順以固志焉彼言樂此言説</span><br/>
<span class='tline' id='l209' data-llen='4521:4544'>　亦深淺之有辨然此已遯而戒其所遇故為遯之姤</span><br/>
<span class='tline' id='l210' data-llen='4544:4567'>　而與姤之本體異焉且初與此爻所以異者初為方</span><br/>
<span class='tline' id='l211' data-llen='4567:4590'>　遯二為已遯而初與二近而同徳故為同人二與五</span><br/>
<span class='tline' id='l212' data-llen='4590:4613'>　則以柔遇剛有不期而遇之意故為姤以剛柔不同</span><br/>
<span class='tline' id='l213' data-llen='4613:4618'>　故也</span><br/>
<span class='tline' id='l214' data-llen='4618:4645'><a onclick="displayPageImage('KR1a0027', 'WYG', '007-12b' );" name="007-12b" class="pb">[007-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4645:4658'>九三係遯有疾厲畜臣妾吉</span><br/>
<span class='tline' id='l216' data-llen='4658:4681'>　此遯之否也而爻辭云爾者二隂為遯三隂為否遯</span><br/>
<span class='tline' id='l217' data-llen='4681:4704'>　至于九三則不止乎遯而又否也然且以剛居剛固</span><br/>
<span class='tline' id='l218' data-llen='4704:4727'>　有其位則猶有所係而禄隠者也故曰係遯葢係言</span><br/>
<span class='tline' id='l219' data-llen='4727:4750'>　禄而遯隠也于是而富且貴焉則疾厲所不能免若</span><br/>
<span class='tline' id='l220' data-llen='4750:4773'>　夫僅為禄仕而已則全身逺害而疾厲未必有也故</span><br/>
<span class='tline' id='l221' data-llen='4773:4796'>　曰有疾厲葢相為禄仕則畜臣妾而有之可矣故曰</span><br/>
<span class='tline' id='l222' data-llen='4796:4819'>　畜臣妾吉有疾厲者居過中而多凶之地也臣妾吉</span><br/>
<span class='tline' id='l223' data-llen='4819:4846'><a onclick="displayPageImage('KR1a0027', 'WYG', '007-13a' );" name="007-13a" class="pb">[007-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4846:4869'>　者不比乎二隂也此亦否之象所謂君子以儉徳避</span><br/>
<span class='tline' id='l225' data-llen='4869:4892'>　難不可榮以禄也夫有禄而不榮則禄隠而已故可</span><br/>
<span class='tline' id='l226' data-llen='4892:4915'>　小事而不可大事其孟子所謂公養之仕者歟此爻</span><br/>
<span class='tline' id='l227' data-llen='4915:4938'>　葢遯而入否故為遯之否與否之本體異焉夫二隂</span><br/>
<span class='tline' id='l228' data-llen='4938:4961'>　為遯三陽為否君子退欲易而避難欲早以處遯之</span><br/>
<span class='tline' id='l229' data-llen='4961:4984'>　道而居否之時則處約至也故否之遯則其爻曰包</span><br/>
<span class='tline' id='l230' data-llen='4984:5007'>　羞以處否之道而居遯之時則其處約已過慎矣故</span><br/>
<span class='tline' id='l231' data-llen='5007:5021'>　遯之否則其爻曰畜臣妾吉</span><br/>
<span class='tline' id='l232' data-llen='5021:5048'><a onclick="displayPageImage('KR1a0027', 'WYG', '007-13b' );" name="007-13b" class="pb">[007-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5048:5060'>九四好遯君子吉小人否</span><br/>
<span class='tline' id='l234' data-llen='5060:5083'>　此遯之漸也而爻辭云爾者君子喜于得志樂于行</span><br/>
<span class='tline' id='l235' data-llen='5083:5106'>　義葢所好者道也然行止在天廢興有命樂天而知</span><br/>
<span class='tline' id='l236' data-llen='5106:5129'>　命則雖好而能遯若夫小人則不然貪夫位慕夫禄</span><br/>
<span class='tline' id='l237' data-llen='5129:5152'>　而所好者利也邦無道之時乃其富且貴之資而得</span><br/>
<span class='tline' id='l238' data-llen='5152:5175'>　意之秋故當遯之時好而不能遁非惟不能遯也且</span><br/>
<span class='tline' id='l239' data-llen='5175:5198'>　進而不止焉是爻處近君之位而當遯之時故曰好</span><br/>
<span class='tline' id='l240' data-llen='5198:5221'>　遯君子吉然以陽居隂而位非正當其位已髙矣知</span><br/>
<span class='tline' id='l241' data-llen='5221:5248'><a onclick="displayPageImage('KR1a0027', 'WYG', '007-14a' );" name="007-14a" class="pb">[007-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5248:5271'>　進而不知退而與君子異焉故言君子吉而繼之以</span><br/>
<span class='tline' id='l243' data-llen='5271:5294'>　小人否所以為遯之漸者經曰遯則退也又曰漸之</span><br/>
<span class='tline' id='l244' data-llen='5294:5317'>　進也葢正體言君子退而變體言小人進也夫漸之</span><br/>
<span class='tline' id='l245' data-llen='5317:5340'>　卦爻言君子之進而此云小人者葢以遯之時而進</span><br/>
<span class='tline' id='l246' data-llen='5340:5363'>　必不以君子之道得之其為小人明矣然則漸之本</span><br/>
<span class='tline' id='l247' data-llen='5363:5386'>　體言君子之進而遯之漸則言小人而與其本體異</span><br/>
<span class='tline' id='l248' data-llen='5386:5390'>　焉</span><br/>
<span class='tline' id='l249' data-llen='5390:5398'>九五嘉遯貞吉</span><br/>
<span class='tline' id='l250' data-llen='5398:5425'><a onclick="displayPageImage('KR1a0027', 'WYG', '007-14b' );" name="007-14b" class="pb">[007-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5425:5448'>　此遯之旅也而爻辭云爾者九五剛健中正有充實</span><br/>
<span class='tline' id='l252' data-llen='5448:5471'>　之美居一卦之盛而為美之至以是而隠故曰嘉遯</span><br/>
<span class='tline' id='l253' data-llen='5471:5494'>　此本體變為親寡之旅則終無上下之交僅能獨善</span><br/>
<span class='tline' id='l254' data-llen='5494:5517'>　其身而上不足以正君下不足以正國惟能正其志</span><br/>
<span class='tline' id='l255' data-llen='5517:5540'>　以自得而已故曰貞吉而夫子釋之曰以正志也莊</span><br/>
<span class='tline' id='l256' data-llen='5540:5563'>　子言舜幸能正生以正衆生孔子不幸而無所遇則</span><br/>
<span class='tline' id='l257' data-llen='5563:5586'>　能正而不能正衆生故栖栖為旅人自正其志而已</span><br/>
<span class='tline' id='l258' data-llen='5586:5609'>　語曰君子之仕行其義也道之不行已知之矣其正</span><br/>
<span class='tline' id='l259' data-llen='5609:5636'><a onclick="displayPageImage('KR1a0027', 'WYG', '007-15a' );" name="007-15a" class="pb">[007-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5636:5659'>　志而已之謂乎然是爻始于遯世而終為親寡之旅</span><br/>
<span class='tline' id='l261' data-llen='5659:5674'>　故為遯之旅而與其本體異焉</span><br/>
<span class='tline' id='l262' data-llen='5674:5683'>上九肥遯无不利</span><br/>
<span class='tline' id='l263' data-llen='5683:5706'>　此遯之咸也而爻辭云爾者上九體乾之剛健而居</span><br/>
<span class='tline' id='l264' data-llen='5706:5729'>　一卦之成又進乎九五之上則陽道常饒已至矣不</span><br/>
<span class='tline' id='l265' data-llen='5729:5752'>　止言其美之至也謂之充實而有光輝可矣以此道</span><br/>
<span class='tline' id='l266' data-llen='5752:5775'>　而遯世故曰肥遯此正體也至于變而為咸則有感</span><br/>
<span class='tline' id='l267' data-llen='5775:5798'>　應之義所謂无可无不可者此聖人之德既能自信</span><br/>
<span class='tline' id='l268' data-llen='5798:5825'><a onclick="displayPageImage('KR1a0027', 'WYG', '007-15b' );" name="007-15b" class="pb">[007-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5825:5848'>　而天下莫不信之我无自疑之義人无見疑之迹將</span><br/>
<span class='tline' id='l270' data-llen='5848:5872'>　无入而不自得也若孔子浮海而不傷于勇居夷而不</span><br/>
<span class='tline' id='l271' data-llen='5872:5895'>　嫌于陋從公山氏之召而不為汙是咸之所以感而</span><br/>
<span class='tline' id='l272' data-llen='5895:5918'>　應之者也故言變體則曰无不利而夫子曰无所疑</span><br/>
<span class='tline' id='l273' data-llen='5918:5941'>　也夫咸之九五與其上九皆聖之遯而孔子足以當</span><br/>
<span class='tline' id='l274' data-llen='5941:5964'>　之故嘉遯者言其徳之美旅則歸于徳之常故止于</span><br/>
<span class='tline' id='l275' data-llen='5964:5987'>　自正其志若削迹伐檀阨于陳蔡其為旅可知肥遯</span><br/>
<span class='tline' id='l276' data-llen='5987:6012'>　者言其道之大咸則歸于道之變故无疑无不利若至于</span><br/>
<span class='tline' id='l277' data-llen='6012:6039'><a onclick="displayPageImage('KR1a0027', 'WYG', '007-16a' );" name="007-16a" class="pb">[007-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6039:6063'>　是邦必聞其政乃以温良恭儉得之則其為咸可知矣</span><br/>
<span class='tline' id='l279' data-llen='6063:6086'>　莊子曰古之所謂隠士者非伏其身而勿見也非閉</span><br/>
<span class='tline' id='l280' data-llen='6086:6109'>　其言而不出也非藏其智而不發也時命大繆也故</span><br/>
<span class='tline' id='l281' data-llen='6109:6132'>　若孔子者亦為遯世之至而其徳之美道之大則異</span><br/>
<span class='tline' id='l282' data-llen='6132:6155'>　乎人之遯矣彼晨門荷蓧之徒則无所取焉上九所</span><br/>
<span class='tline' id='l283' data-llen='6155:6178'>　言雖有肥遯之道以處己而不廢咸感之義以應物</span><br/>
<span class='tline' id='l284' data-llen='6178:6201'>　故為遯之咸而與咸之本體異焉昔張有道為隠士</span><br/>
<span class='tline' id='l285' data-llen='6201:6224'>　阮孝緒筮易以騐其心卦㡬成咸將為應感之法非</span><br/>
<span class='tline' id='l286' data-llen='6224:6251'><a onclick="displayPageImage('KR1a0027', 'WYG', '007-16b' );" name="007-16b" class="pb">[007-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6251:6274'>　嘉遯之兆而後爻乃成上九是謂肥遯无不利則象</span><br/>
<span class='tline' id='l288' data-llen='6274:6297'>　實應徳而心跡并矣孝緒乃為上爻不發便當髙謝</span><br/>
<span class='tline' id='l289' data-llen='6297:6320'>　許生然則遯之上九或遇少陽不變而終為遯則其</span><br/>
<span class='tline' id='l290' data-llen='6320:6343'>　遯也絶物而與天為徒是謂肥遯而已一遇老陽變</span><br/>
<span class='tline' id='l291' data-llen='6343:6366'>　而為咸則雖遯也亦應物而與人為徒故言肥遯而</span><br/>
<span class='tline' id='l292' data-llen='6366:6389'>　又以无不利終之若孝緒者可預肥遯之義而已孔</span><br/>
<span class='tline' id='l293' data-llen='6389:6412'>　子則盡肥遯无不利之義也然則咸之遯則雖遯而</span><br/>
<span class='tline' id='l294' data-llen='6412:6435'>　不忘乎咸故所謂輔頰舌者遯而猶有所感也遯之</span><br/>
<span class='tline' id='l295' data-llen='6435:6462'><a onclick="displayPageImage('KR1a0027', 'WYG', '007-17a' );" name="007-17a" class="pb">[007-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6462:6485'>　咸則雖咸而不害其遯故所謂无不利者咸而未嘗</span><br/>
<span class='tline' id='l297' data-llen='6485:6508'>　不隠也然咸之道極于九五故上九足以盡遯乃為</span><br/>
<span class='tline' id='l298' data-llen='6508:6531'>　聖人之至傳曰賢者過之所謂輔頰舌者過也又曰</span><br/>
<span class='tline' id='l299' data-llen='6531:6554'>　事无不通之為聖所謂无不利者通也然則遯不廢</span><br/>
<span class='tline' id='l300' data-llen='6554:6577'>　咸唯聖人斯可賢人以下則未能无疑矣故曰肥遯</span><br/>
<span class='tline' id='l301' data-llen='6577:6587'>　无不利无所疑也</span><br/>
<span class='tline' id='l302' data-llen='6587:6599'>䷡<span class='krp-note'>乾下/震上</span>大壯</span><br/>
<span class='tline' id='l303' data-llen='6599:6610'>初九壯于趾征凶有孚</span><br/>
<span class='tline' id='l304' data-llen='6610:6637'><a onclick="displayPageImage('KR1a0027', 'WYG', '007-17b' );" name="007-17b" class="pb">[007-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6637:6643'>九二貞吉</span><br/>
<span class='tline' id='l306' data-llen='6643:6664'>九三小人用壯君子用罔貞厲羝羊觸藩羸其角</span><br/>
<span class='tline' id='l307' data-llen='6664:6682'>九四貞吉悔亡藩決不羸壯于大輿之輹</span><br/>
<span class='tline' id='l308' data-llen='6682:6692'>六五喪羊于易无悔</span><br/>
<span class='tline' id='l309' data-llen='6692:6712'>上六羝羊觸藩不能退不能遂无攸利艱則吉</span><br/>
<span class='tline' id='l310' data-llen='6712:6723'>䷢<span class='krp-note'>坤下/離上</span>晉</span><br/>
<span class='tline' id='l311' data-llen='6723:6738'>初六晉如摧如貞吉罔孚裕无咎</span><br/>
<span class='tline' id='l312' data-llen='6738:6761'>　此晉之噬嗑也而爻辭云爾者以當體言之則當晉</span><br/>
<span class='tline' id='l313' data-llen='6761:6788'><a onclick="displayPageImage('KR1a0027', 'WYG', '007-18a' );" name="007-18a" class="pb">[007-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6788:6811'>　之時禮隂居下以正而吉道未彰著故可信之道人</span><br/>
<span class='tline' id='l315' data-llen='6811:6834'>　不見信然未受命故裕于進退而无咎也以變體言</span><br/>
<span class='tline' id='l316' data-llen='6834:6857'>　之則當晉之時而晉如體隂居下而摧如正必有信</span><br/>
<span class='tline' id='l317' data-llen='6857:6880'>　而人不見信必有為之間者故曰罔孚有間未除則</span><br/>
<span class='tline' id='l318' data-llen='6880:6903'>　未受命而進退可裕故曰裕无咎變體為噬嗑其義</span><br/>
<span class='tline' id='l319' data-llen='6903:6926'>　則頥中有物為之間也夫噬嗑除間之卦今乃有間</span><br/>
<span class='tline' id='l320' data-llen='6926:6949'>　而未除者以在一卦之初也小象言未受命則終除</span><br/>
<span class='tline' id='l321' data-llen='6949:6972'>　間而受命矣九四應于上此其義也然晉本无間以</span><br/>
<span class='tline' id='l322' data-llen='6972:6999'><a onclick="displayPageImage('KR1a0027', 'WYG', '007-18b' );" name="007-18b" class="pb">[007-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6999:7022'>　體隂居下又在一卦之初則間或不免乎有之故為</span><br/>
<span class='tline' id='l324' data-llen='7022:7045'>　晉之噬嗑而與噬嗑之本體異焉噬嗑之晉言小人</span><br/>
<span class='tline' id='l325' data-llen='7045:7068'>　而為君子所治將進而為君子之歸也晉之噬嗑言</span><br/>
<span class='tline' id='l326' data-llen='7068:7087'>　君子為小人所間然終不罹小人之害焉</span><br/>
<span class='tline' id='l327' data-llen='7087:7105'>六二晉如愁如貞吉受兹介福于其王母</span><br/>
<span class='tline' id='l328' data-llen='7105:7128'>　此晉之未濟也而爻辭云爾者進而後有濟之道未</span><br/>
<span class='tline' id='l329' data-llen='7128:7151'>　進則未濟也然未濟非不濟必終于濟焉六二柔中</span><br/>
<span class='tline' id='l330' data-llen='7151:7174'>　則道可進而自下應上之象故曰晉如无應則時未</span><br/>
<span class='tline' id='l331' data-llen='7174:7201'><a onclick="displayPageImage('KR1a0027', 'WYG', '007-19a' );" name="007-19a" class="pb">[007-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7201:7224'>　進而憂道不行之象故曰愁如柔順中正則不冒進</span><br/>
<span class='tline' id='l333' data-llen='7224:7247'>　以枉道之象故曰貞吉此皆欲晉之未濟也至于无</span><br/>
<span class='tline' id='l334' data-llen='7247:7270'>　乗剛之難无過中之凶无位不當之悔則人雖莫之</span><br/>
<span class='tline' id='l335' data-llen='7270:7293'>　知而神必助之終受福于幽逺之中矣故曰受兹介</span><br/>
<span class='tline' id='l336' data-llen='7293:7316'>　福于其王母此言未濟而終于濟也母治内言其幽</span><br/>
<span class='tline' id='l337' data-llen='7316:7339'>　王母為祖妣言其逺介言祐而助之也然晉本當有</span><br/>
<span class='tline' id='l338' data-llen='7339:7362'>　濟而六二无應故為晉之未濟而與未濟之本體異</span><br/>
<span class='tline' id='l339' data-llen='7362:7366'>　矣</span><br/>
<span class='tline' id='l340' data-llen='7366:7393'><a onclick="displayPageImage('KR1a0027', 'WYG', '007-19b' );" name="007-19b" class="pb">[007-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7393:7401'>六三衆允悔亡</span><br/>
<span class='tline' id='l342' data-llen='7401:7411'>九四晉如鼫鼠貞厲</span><br/>
<span class='tline' id='l343' data-llen='7411:7426'>六五悔亡失得勿恤往吉无不利</span><br/>
<span class='tline' id='l344' data-llen='7426:7443'>上九晉其角維用伐邑厲吉无咎貞吝</span><br/>
<span class='tline' id='l345' data-llen='7443:7455'>䷣<span class='krp-note'>離下/坤上</span>明夷</span><br/>
<span class='tline' id='l346' data-llen='7455:7478'>初九明夷于飛垂其翼君子于行三日不食有攸往主</span><br/>
<span class='tline' id='l347' data-llen='7478:7483'>人有言</span><br/>
<span class='tline' id='l348' data-llen='7483:7506'>　此明夷之謙也而爻辭云爾者謙之彖天道下濟而</span><br/>
<span class='tline' id='l349' data-llen='7506:7533'><a onclick="displayPageImage('KR1a0027', 'WYG', '007-20a' );" name="007-20a" class="pb">[007-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7533:7556'>　光明地道卑而上行葢謙之為道卑下是務而明夷</span><br/>
<span class='tline' id='l351' data-llen='7556:7579'>　之世亦宜下而不宜上况初九又居一卦之下也哉</span><br/>
<span class='tline' id='l352' data-llen='7579:7602'>　上逆而下順故曰明夷于飛垂其翼捨正應之四而</span><br/>
<span class='tline' id='l353' data-llen='7602:7625'>　比近已之二去坤之晦而近離之明舍昏趨明而舍</span><br/>
<span class='tline' id='l354' data-llen='7625:7648'>　下趨上則其夷雖未深而去之早矣故曰君子于行</span><br/>
<span class='tline' id='l355' data-llen='7648:7671'>　三日不食有攸往主人有言葢二老避紂而歸文王</span><br/>
<span class='tline' id='l356' data-llen='7671:7694'>　之象也此爻以世當明夷而能舍以趨下故為明夷</span><br/>
<span class='tline' id='l357' data-llen='7694:7717'>　之謙而與謙之本體異焉葢謙言下明夷言晦謙之</span><br/>
<span class='tline' id='l358' data-llen='7717:7744'><a onclick="displayPageImage('KR1a0027', 'WYG', '007-20b' );" name="007-20b" class="pb">[007-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7744:7767'>　初六其實謙也體謙之道則不宜自矜其智而宜用</span><br/>
<span class='tline' id='l360' data-llen='7767:7790'>　晦故變體為明夷特取晦之義而已明夷之初九其</span><br/>
<span class='tline' id='l361' data-llen='7790:7813'>　實明夷也當明夷之世則不可進以趨上而宜趨下</span><br/>
<span class='tline' id='l362' data-llen='7813:7836'>　故變體為謙特取下之義而已謙之正體言其道明</span><br/>
<span class='tline' id='l363' data-llen='7836:7846'>　夷之正體言其時</span><br/>
<span class='tline' id='l364' data-llen='7846:7861'>六二明夷夷于左股用拯馬壯吉</span><br/>
<span class='tline' id='l365' data-llen='7861:7884'>　此明夷之泰也而爻辭云爾者君子當明夷之世而</span><br/>
<span class='tline' id='l366' data-llen='7884:7907'>　遇明徳之君則柔順從上之志雖未能无害而强力</span><br/>
<span class='tline' id='l367' data-llen='7907:7934'><a onclick="displayPageImage('KR1a0027', 'WYG', '007-21a' );" name="007-21a" class="pb">[007-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7934:7959'>　能行之才猶未嘗廢也故曰明夷夷于左股夫明徳之君</span><br/>
<span class='tline' id='l369' data-llen='7959:7982'>　體天行之健自强不息而我能附麗以從之則向以</span><br/>
<span class='tline' id='l370' data-llen='7982:8005'>　明夷而不能无傷今乃遇賢君而得全其壯焉故曰</span><br/>
<span class='tline' id='l371' data-llen='8005:8028'>　用拯馬壯吉唯去昏主而附賢君以强力之材而乗</span><br/>
<span class='tline' id='l372' data-llen='8028:8051'>　剛壯之勢則脱明夷之難而受交泰之福者也故變</span><br/>
<span class='tline' id='l373' data-llen='8051:8074'>　體為泰而其爻辭如此股言隨上以動也左股不如</span><br/>
<span class='tline' id='l374' data-llen='8074:8097'>　右强言强力之材猶在也拯之為言升也拯馬則附</span><br/>
<span class='tline' id='l375' data-llen='8097:8120'>　驥之謂也且乾為君而其健則象乎馬乃升以居其</span><br/>
<span class='tline' id='l376' data-llen='8120:8147'><a onclick="displayPageImage('KR1a0027', 'WYG', '007-21b' );" name="007-21b" class="pb">[007-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8147:8170'>　上焉又有上下交泰之義然此爻非本泰也去明夷</span><br/>
<span class='tline' id='l378' data-llen='8170:8193'>　之難而受交泰之福故為明夷之泰而與泰之本體</span><br/>
<span class='tline' id='l379' data-llen='8193:8216'>　異焉葢六二柔順中正欲上從六五而六五以隂居</span><br/>
<span class='tline' id='l380' data-llen='8216:8239'>　尊莫為之應故曰夷于左股然柔中之材尚自若也</span><br/>
<span class='tline' id='l381' data-llen='8239:8262'>　故九三健行之才在上以近己而能自下附麗之故</span><br/>
<span class='tline' id='l382' data-llen='8262:8285'>　曰用拯馬壯吉泰之明夷治世之賢臣也用晦而明</span><br/>
<span class='tline' id='l383' data-llen='8285:8308'>　則得人矣將為太平治之至焉明夷之泰亂世之賢</span><br/>
<span class='tline' id='l384' data-llen='8308:8330'>　臣也否極而泰則得君矣于是亂極而治乃形焉</span><br/>
<span class='tline' id='l385' data-llen='8330:8357'><a onclick="displayPageImage('KR1a0027', 'WYG', '007-22a' );" name="007-22a" class="pb">[007-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8357:8374'>九三明夷于南狩得其大首不可疾貞</span><br/>
<span class='tline' id='l387' data-llen='8374:8397'>　此明夷之復也而爻辭云爾者以一嵗言之則隂已</span><br/>
<span class='tline' id='l388' data-llen='8397:8420'>　極矣陽于是乎復萌以一月言之則晦已至矣月于</span><br/>
<span class='tline' id='l389' data-llen='8420:8443'>　是乎復朔以一日言之則夜已窮矣日于是乎復旦</span><br/>
<span class='tline' id='l390' data-llen='8443:8466'>　故自天下國家言之則昏亂已甚而明徳之君于是</span><br/>
<span class='tline' id='l391' data-llen='8466:8489'>　乎復興焉此明夷之九三既已過中所以變體為復</span><br/>
<span class='tline' id='l392' data-llen='8489:8512'>　文王有明徳天下復治之象故曰明夷于南狩得其</span><br/>
<span class='tline' id='l393' data-llen='8512:8535'>　大首不可疾貞夫南言明也狩言興事之尤大也于</span><br/>
<span class='tline' id='l394' data-llen='8535:8562'><a onclick="displayPageImage('KR1a0027', 'WYG', '007-22b' );" name="007-22b" class="pb">[007-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8562:8585'>　是雖可以得其大首而大勲未集所以為復而自此</span><br/>
<span class='tline' id='l396' data-llen='8585:8608'>　為臨為泰以至于為乾則若首出庶物萬國咸寜而</span><br/>
<span class='tline' id='l397' data-llen='8608:8631'>　天下為周矣然復之本體主天道言之故言陽既往</span><br/>
<span class='tline' id='l398' data-llen='8631:8654'>　而復明夷之復則主人道言之故言明晦而復此其</span><br/>
<span class='tline' id='l399' data-llen='8654:8661'>　所以異歟</span><br/>
<span class='tline' id='l400' data-llen='8661:8678'>六四入于左腹獲明夷之心于出門庭</span><br/>
<span class='tline' id='l401' data-llen='8678:8701'>　此明夷之豐也而爻辭云爾者明夷言昏亂而失則</span><br/>
<span class='tline' id='l402' data-llen='8701:8724'>　象商之末世豐言光明而尚大象周之盛徳六四體</span><br/>
<span class='tline' id='l403' data-llen='8724:8751'><a onclick="displayPageImage('KR1a0027', 'WYG', '007-23a' );" name="007-23a" class="pb">[007-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8751:8774'>　本明夷變而為豐故舎同體之上六而從異體之九</span><br/>
<span class='tline' id='l405' data-llen='8774:8797'>　三若去不仁之君而就至仁之國初九應之而九三</span><br/>
<span class='tline' id='l406' data-llen='8797:8820'>　比之則不仁者所不能用而仁君所能納也故曰入</span><br/>
<span class='tline' id='l407' data-llen='8820:8843'>　于左腹然不能去彼則未足以歸此而其所以去彼</span><br/>
<span class='tline' id='l408' data-llen='8843:8866'>　歸此者敦乎仁而已故曰獲明夷之心于出門庭此</span><br/>
<span class='tline' id='l409' data-llen='8866:8889'>　㣲子去商而歸周之象也夫㣲子所以去者將以存</span><br/>
<span class='tline' id='l410' data-llen='8889:8912'>　商祀也存商祀而使不絶所以敦仁而周能納而封</span><br/>
<span class='tline' id='l411' data-llen='8912:8935'>　之亦所以為仁是又入于左腹之意記云左聖嚮仁</span><br/>
<span class='tline' id='l412' data-llen='8935:8962'><a onclick="displayPageImage('KR1a0027', 'WYG', '007-23b' );" name="007-23b" class="pb">[007-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8962:8985'>　左乃仁之方腹能容物而虚左焉為容物之至虗而</span><br/>
<span class='tline' id='l414' data-llen='8985:9008'>　能容是亦所以為仁也明夷變而為豐則自昏亂失</span><br/>
<span class='tline' id='l415' data-llen='9008:9031'>　則之國而歸光明尚大之君矣豊之彖曰豊亨王假</span><br/>
<span class='tline' id='l416' data-llen='9031:9054'>　之尚大也宜日中宜照天下也其以此歟然豐之彖</span><br/>
<span class='tline' id='l417' data-llen='9054:9077'>　曰明以動故豐則豐固本明矣明夷之豐則自闇而</span><br/>
<span class='tline' id='l418' data-llen='9077:9090'>　之明此變體之所以異也</span><br/>
<span class='tline' id='l419' data-llen='9090:9101'>六五箕子之明夷利貞</span><br/>
<span class='tline' id='l420' data-llen='9101:9124'>　此明夷之既濟也而爻辭云爾者既濟之義自一世</span><br/>
<span class='tline' id='l421' data-llen='9124:9151'><a onclick="displayPageImage('KR1a0027', 'WYG', '007-24a' );" name="007-24a" class="pb">[007-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9151:9174'>　言之則左氏所謂及其未既濟者言盡濟也自一身</span><br/>
<span class='tline' id='l423' data-llen='9174:9197'>　言之則先儒所謂事皆濟者言事无不濟也葢當昏</span><br/>
<span class='tline' id='l424' data-llen='9197:9220'>　亂之世一于守常則正而未必利名雖美而身或不</span><br/>
<span class='tline' id='l425' data-llen='9220:9243'>　自全非既濟也一于適變則利而未必正身雖全而</span><br/>
<span class='tline' id='l426' data-llen='9243:9266'>　名未能无疑非既濟也名美矣而身不能自全若比</span><br/>
<span class='tline' id='l427' data-llen='9266:9289'>　干是己身全矣而名未能无疑若㣲子是已若夫諌</span><br/>
<span class='tline' id='l428' data-llen='9289:9312'>　而至于囚則名已濟矣囚而終于釋則身亦濟焉故</span><br/>
<span class='tline' id='l429' data-llen='9312:9335'>　有比干之正兼㣲子之利而曰箕子之明夷利貞至</span><br/>
<span class='tline' id='l430' data-llen='9335:9362'><a onclick="displayPageImage('KR1a0027', 'WYG', '007-24b' );" name="007-24b" class="pb">[007-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9362:9385'>　于為周王陳洪範而封于朝鮮則身名俱榮又既濟</span><br/>
<span class='tline' id='l432' data-llen='9385:9408'>　之盛也然自父師而黜自放黜而囚終于身名俱濟</span><br/>
<span class='tline' id='l433' data-llen='9408:9431'>　釋而封焉故為明夷之既濟而與既濟之本體異矣</span><br/>
<span class='tline' id='l434' data-llen='9431:9446'>上六不明晦初登于天後入于地</span><br/>
<span class='tline' id='l435' data-llen='9446:9469'>　此明夷之賁也而爻辭云爾者明夷之本體所謂不</span><br/>
<span class='tline' id='l436' data-llen='9469:9492'>　明晦也而賁之彖曰文明以止則教化明矣其象曰</span><br/>
<span class='tline' id='l437' data-llen='9492:9515'>　君子以明庶政則庶政明矣政教明而身率之則自</span><br/>
<span class='tline' id='l438' data-llen='9515:9538'>　飾以正飾人亦以正焉此賁之義也明夷之君自不</span><br/>
<span class='tline' id='l439' data-llen='9538:9565'><a onclick="displayPageImage('KR1a0027', 'WYG', '007-25a' );" name="007-25a" class="pb">[007-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9565:9588'>　明而至于晦矣其為之大臣者猶庶㡬改之則明其</span><br/>
<span class='tline' id='l441' data-llen='9588:9611'>　徳以自飾明其政教以飾人望其无忝先人而復照</span><br/>
<span class='tline' id='l442' data-llen='9611:9634'>　臨天下若曰初登于天而以其先王之徳諷之使盡</span><br/>
<span class='tline' id='l443' data-llen='9634:9657'>　賁飾之道焉然後終不能然乃如明之入于地中而</span><br/>
<span class='tline' id='l444' data-llen='9657:9680'>　不能遵先王之典則是終不能盡賁之道矣故曰後</span><br/>
<span class='tline' id='l445' data-llen='9680:9703'>　入于地夫賁之義主于明明夷之義主于晦故以賁</span><br/>
<span class='tline' id='l446' data-llen='9703:9726'>　為本而變焉則貴于用晦而其晦亦終于明以明夷</span><br/>
<span class='tline' id='l447' data-llen='9726:9749'>　為本而變焉則貴于用明然亦終于晦自晦而終于</span><br/>
<span class='tline' id='l448' data-llen='9749:9776'><a onclick="displayPageImage('KR1a0027', 'WYG', '007-25b' );" name="007-25b" class="pb">[007-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9776:9799'>　明故曰白賁无咎葢白雖无色而衆采歸焉故也欲</span><br/>
<span class='tline' id='l450' data-llen='9799:9822'>　明而終晦故曰初登于天後入于地葢天以瑩天功</span><br/>
<span class='tline' id='l451' data-llen='9822:9842'>　明萬物為陽地以幽无形深不測為隂故也</span><br/>
</p>
<p><br/>
</p>
  </div>
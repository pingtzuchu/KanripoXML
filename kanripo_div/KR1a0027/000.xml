<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0027', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:196'>欽定四庫全書　　　　經部一</span>
<span class='tline' id='l9' data-llen='196:211'>　易變體義　　　　　　易類</span>
<span class='tline' id='l10' data-llen='211:217'>　　提要</span>
<span class='tline' id='l11' data-llen='217:243'>　　　　<span class='krp-note'>臣/</span>等謹案易變體義十二卷宋都絜撰絜字</span>
<span class='tline' id='l12' data-llen='243:266'>　　　　聖與丹陽人紹興中官吏部郎中知徳慶府</span>
<span class='tline' id='l13' data-llen='266:289'>　　　　絜父郁字子文嘗為惠州教官平生留心易</span>
<span class='tline' id='l14' data-llen='289:312'>　　　　學絜因以所聞于父者為是書大旨謂卦爻</span>
<span class='tline' id='l15' data-llen='312:335'>　　　　辭義先儒之論已詳故專明變體今考左傳</span>
<span class='tline' id='l16' data-llen='335:361'><a onclick="displayPageImage('KR1a0027', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='361:384'>　　　　載周易諸占所謂某卦之某卦者凡十事似</span>
<span class='tline' id='l18' data-llen='384:407'>　　　　乎因其動爻隨機斷義不必盡易之本㫖然</span>
<span class='tline' id='l19' data-llen='407:430'>　　　　王子伯廖論鄭公子曼滿稱其在周易豐之</span>
<span class='tline' id='l20' data-llen='430:453'>　　　　離游吉論楚子稱周易有之在復之頥曰迷</span>
<span class='tline' id='l21' data-llen='453:476'>　　　　復凶荀首論邲之戰稱周易有之在師之臨</span>
<span class='tline' id='l22' data-llen='476:499'>　　　　曰師出以律否臧凶蔡墨論龍見于絳稱周</span>
<span class='tline' id='l23' data-llen='499:522'>　　　　易有之在乾之姤曰潛龍勿用其同人曰見</span>
<span class='tline' id='l24' data-llen='522:545'>　　　　龍在田其大有曰飛龍在天其夬曰亢龍有</span>
<span class='tline' id='l25' data-llen='545:571'><a onclick="displayPageImage('KR1a0027', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='571:594'>　　　　悔其坤曰見羣龍无首吉坤之剥曰龍戰于</span>
<span class='tline' id='l27' data-llen='594:617'>　　　　野云云皆未嘗卜筮而咸稱變體知古來周</span>
<span class='tline' id='l28' data-llen='617:640'>　　　　易原有此一義矣但古書散佚其説不傳而</span>
<span class='tline' id='l29' data-llen='640:663'>　　　　絜以義理揣摩求其崖畧其中巧相符合者</span>
<span class='tline' id='l30' data-llen='663:686'>　　　　如坤之初六履霜堅氷至則曰此坤之復也</span>
<span class='tline' id='l31' data-llen='686:709'>　　　　月令孟冬水始氷仲冬氷益壯始則薄而未</span>
<span class='tline' id='l32' data-llen='709:732'>　　　　堅壯則堅而難泮故爻曰履霜以坤為十月</span>
<span class='tline' id='l33' data-llen='732:755'>　　　　之卦又曰堅氷至者則變體為復乃十一月</span>
<span class='tline' id='l34' data-llen='755:781'><a onclick="displayPageImage('KR1a0027', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='781:804'>　　　　之卦也家人上九有孚威如終吉則曰此家</span>
<span class='tline' id='l36' data-llen='804:827'>　　　　人之既濟也襍卦曰既濟定也彖曰正家而</span>
<span class='tline' id='l37' data-llen='827:850'>　　　　天下定天下之本在國國之本在家家之本</span>
<span class='tline' id='l38' data-llen='850:873'>　　　　在身反身而誠孰敢不聴父子夫婦兄弟莫</span>
<span class='tline' id='l39' data-llen='873:896'>　　　　不安分循理而天下化之無事而定矣故變</span>
<span class='tline' id='l40' data-llen='896:919'>　　　　體為既濟而曰有孚威如反身之謂也如此</span>
<span class='tline' id='l41' data-llen='919:943'>　　　　之類皆不事𫝊㑹而自然貫通立義亦皆正</span>
<span class='tline' id='l42' data-llen='943:966'>　　　　大亦有涉于牽强者如家人六四富家大吉</span>
<span class='tline' id='l43' data-llen='966:992'><a onclick="displayPageImage('KR1a0027', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='992:1015'>　　　　則曰此乾之同人也自道以觀身家皆為我</span>
<span class='tline' id='l45' data-llen='1015:1038'>　　　　累而況富乎其有家也姑以同乎人而已不</span>
<span class='tline' id='l46' data-llen='1038:1061'>　　　　以家為累也其家之富亦以同乎人而已不</span>
<span class='tline' id='l47' data-llen='1061:1084'>　　　　以富為累也葢極髙明而道中庸所以為中</span>
<span class='tline' id='l48' data-llen='1084:1107'>　　　　人法凡如此類則務為穿鑿以求合乎卦變</span>
<span class='tline' id='l49' data-llen='1107:1130'>　　　　之說而義亦不醇又多引老莊之辭以釋文</span>
<span class='tline' id='l50' data-llen='1130:1153'>　　　　周之經則又王弼韓康伯之流弊一變而為</span>
<span class='tline' id='l51' data-llen='1153:1176'>　　　　王宗傳楊簡者矣然宋人遺籍傳者曰稀是</span>
<span class='tline' id='l52' data-llen='1176:1202'><a onclick="displayPageImage('KR1a0027', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1202:1225'>　　　　書雖瑜不掩瑕亦瑕不掩瑜分别觀之以備</span>
<span class='tline' id='l54' data-llen='1225:1248'>　　　　言變體者之一家亦無不可也宋志作十六</span>
<span class='tline' id='l55' data-llen='1248:1271'>　　　　卷玉海引續書目曰自乾之姤至未濟之解</span>
<span class='tline' id='l56' data-llen='1271:1294'>　　　　以意演之爻為一篇凡三百八十四篇馮椅</span>
<span class='tline' id='l57' data-llen='1294:1317'>　　　　易學附録曰都氏易先以理而次以象義每</span>
<span class='tline' id='l58' data-llen='1317:1340'>　　　　卦終又有統論今考永樂大典所載爻義皆</span>
<span class='tline' id='l59' data-llen='1340:1363'>　　　　分載于各爻之下而無所為卦終之統論與</span>
<span class='tline' id='l60' data-llen='1363:1386'>　　　　玉海合意應麟所見即緝永樂大典時所據</span>
<span class='tline' id='l61' data-llen='1386:1412'><a onclick="displayPageImage('KR1a0027', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1412:1435'>　　　　之本非其全矣今永樂大典又缺豫隨大畜</span>
<span class='tline' id='l63' data-llen='1435:1458'>　　　　大壯睽蹇中孚等七卦及晉卦後四爻謹裒</span>
<span class='tline' id='l64' data-llen='1458:1481'>　　　　合排比編為十二卷又其書單明爻義不及</span>
<span class='tline' id='l65' data-llen='1481:1504'>　　　　彖與大小象故經文亦不全載從絜之舊焉</span>
<span class='tline' id='l66' data-llen='1504:1521'>　　　　乾隆四十六年九月恭校上</span>
<span class='tline' id='l67' data-llen='1521:1553'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l68' data-llen='1553:1578'>　　　　　　　總　校　官　<span class='krp-note'>臣/</span>　陸　費　墀</span>
<span class='tline' id='l70' data-llen='1598:1624'><a onclick="displayPageImage('KR1a0027', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span>
<span class='tline' id='l71' data-llen='1624:1628'>原序</span>
<span class='tline' id='l72' data-llen='1628:1651'>大易如天地其中無所不有顧學者取之如何耳取諸</span>
<span class='tline' id='l73' data-llen='1651:1674'>象則為象學取諸數則為數學取諸辭則為義理之學</span>
<span class='tline' id='l74' data-llen='1674:1697'>取諸占則為卜筮之學雖各名一家要之原本于古人</span>
<span class='tline' id='l75' data-llen='1697:1721'>而𤼵明以新意乃可為善學者西漢趙賓説箕子之明</span>
<span class='tline' id='l76' data-llen='1721:1744'>夷曰箕子萬物方荄滋也持論巧慧易家皆以為非古</span>
<span class='tline' id='l77' data-llen='1744:1767'>法用是不見信近世侍講林瑀作㑹元紀用天子即位</span>
<span class='tline' id='l78' data-llen='1767:1790'>之年傅㑹易卦以推吉凶賈魏公疏其不經罷之是皆</span>
<span class='tline' id='l79' data-llen='1790:1816'><a onclick="displayPageImage('KR1a0027', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span>
<span class='tline' id='l80' data-llen='1816:1839'>專任私智不師古始使其説得行害道甚矣都君聖與</span>
<span class='tline' id='l81' data-llen='1839:1862'>之易其原本于古人而發明以新意者乎易曰爻者言</span>
<span class='tline' id='l82' data-llen='1862:1885'>乎其變者也又曰動則觀其變而玩其占以春秋左氏</span>
<span class='tline' id='l83' data-llen='1885:1908'>傳考之當時援引爻辭與夫推測卦變者皆不言六位</span>
<span class='tline' id='l84' data-llen='1908:1931'>必曰某卦之某卦夫推測卦變其如是固宜而援引爻</span>
<span class='tline' id='l85' data-llen='1931:1954'>辭亦如是者盖言六位則體常曰某卦之某卦則盡變</span>
<span class='tline' id='l86' data-llen='1954:1977'>也聖與之所原本在此然爻辭之合于變體者先儒畧</span>
<span class='tline' id='l87' data-llen='1977:2000'>焉聖與始演為一書凡三百八十有四義古人之底藴</span>
<span class='tline' id='l88' data-llen='2000:2026'><a onclick="displayPageImage('KR1a0027', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span>
<span class='tline' id='l89' data-llen='2026:2050'>盡取而𤼵明之嗚呼可謂善學也已矣書成獻之于天</span>
<span class='tline' id='l90' data-llen='2050:2073'>子又鋟板而傳之且屬余為之序余善其原本于古人</span>
<span class='tline' id='l91' data-llen='2073:2096'>而無襲蹈之跡發明以新意而無穿鑿之見也故序之</span>
<span class='tline' id='l92' data-llen='2096:2112'>紹興二十九年冬至日贑川曾幾序</span>
<span class='tline' id='l93' data-llen='2112:2135'>余早游學校與易家者流談其論六十四卦三百八十</span>
<span class='tline' id='l94' data-llen='2135:2158'>四爻與夫繫辭至襍卦并為一談曰此神也此道也此</span>
<span class='tline' id='l95' data-llen='2158:2181'>體用也此德業也鑿空駕逺紊實隳真望其貌雖超然</span>
<span class='tline' id='l96' data-llen='2181:2204'>若不可挹叩其中乃空然初無所有繫風捕影卒以自</span>
<span class='tline' id='l97' data-llen='2204:2230'><a onclick="displayPageImage('KR1a0027', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span>
<span class='tline' id='l98' data-llen='2230:2253'>欺小則不足以治心修身大則不足以用天下國家其</span>
<span class='tline' id='l99' data-llen='2253:2276'>誣易也甚矣後予至京師見先生長者論大易之説乃</span>
<span class='tline' id='l100' data-llen='2276:2299'>一皆歸之人事仁義隂陽剛柔盖一體而無間焉乃知</span>
<span class='tline' id='l101' data-llen='2299:2322'>夫仁義即天地之道也其於六經之㫖歸乃無杪忽之</span>
<span class='tline' id='l102' data-llen='2322:2345'>差吾僚友都聖與一日示余以所傳易且曰嗚呼余尚</span>
<span class='tline' id='l103' data-llen='2345:2368'>忍言之耶昔絜先君子言行為一邦師法服習六藝而</span>
<span class='tline' id='l104' data-llen='2368:2391'>尤邃于易某此訓傳談易之義乾坤之氣天地之形六</span>
<span class='tline' id='l105' data-llen='2391:2414'>子之用三才之判三百八十四爻之變其于爻變也某</span>
<span class='tline' id='l106' data-llen='2414:2440'><a onclick="displayPageImage('KR1a0027', 'WYG', '000-7a' );" name="000-7a" class="pb">[000-7a] <img width="20"  src="/static/img/kanseki-5.png"/></a></span>
<span class='tline' id='l107' data-llen='2440:2463'>不先于辭而先于理以為卦爻大象適與理相當者聖</span>
<span class='tline' id='l108' data-llen='2463:2486'>人則有辭以繫之象爻之辭未盡聖人又為傳六十四</span>
<span class='tline' id='l109' data-llen='2486:2509'>卦之後以明之一章示賢人也二章示君子也三章戒</span>
<span class='tline' id='l110' data-llen='2509:2532'>衆人也四章言聖人體用之道也説卦論八卦之理序</span>
<span class='tline' id='l111' data-llen='2532:2555'>卦論六十四卦之序襍卦論六十四卦之用又曰此絜</span>
<span class='tline' id='l112' data-llen='2555:2578'>所聞于先君子也輒拾其遺説而為之傳嗟乎其深思</span>
<span class='tline' id='l113' data-llen='2578:2601'>旁取如此亦已勤矣異夫前所謂神道體用之説者故</span>
<span class='tline' id='l114' data-llen='2601:2624'>余竊有取焉且求余為序余故摭其所得于易者而叙</span>
<span class='tline' id='l115' data-llen='2624:2650'><a onclick="displayPageImage('KR1a0027', 'WYG', '000-7b' );" name="000-7b" class="pb">[000-7b] <img width="20"  src="/static/img/kanseki-5.png"/></a></span>
<span class='tline' id='l116' data-llen='2650:2673'>之因退而攷其先公世為丹陽人諱郁字子文終恵州</span>
<span class='tline' id='l117' data-llen='2673:2691'>教官云紹興乙亥四月旦范陽張九成序</span>
<span class='tline' id='l119' data-llen='2711:2737'><a onclick="displayPageImage('KR1a0027', 'WYG', '000-8a' );" name="000-8a" class="pb">[000-8a] <img width="20"  src="/static/img/kanseki-5.png"/></a></span>
<span class='tline' id='l120' data-llen='2737:2741'>自序</span>
<span class='tline' id='l121' data-llen='2741:2764'>潜龍之辭非姤之正體也乾初九所變而屬于姤是乾</span>
<span class='tline' id='l122' data-llen='2764:2787'>之姤而已黄裳之辭非比之正體也坤六五所變而屬</span>
<span class='tline' id='l123' data-llen='2787:2810'>于坤是坤之比而已自乾坤而下莫不如此不然則乾</span>
<span class='tline' id='l124' data-llen='2810:2833'>九二所變何以謂之其同人九五所變何以謂之其大</span>
<span class='tline' id='l125' data-llen='2833:2856'>有而董因之筮晉文六四不變何以言得泰之八魯史</span>
<span class='tline' id='l126' data-llen='2856:2879'>之筮穆姜六二不變何以言遇艮之八乎夫自乾之姤</span>
<span class='tline' id='l127' data-llen='2879:2902'>以至未濟之解宜皆若此而其義則不可一言盡若古</span>
<span class='tline' id='l128' data-llen='2902:2928'><a onclick="displayPageImage('KR1a0027', 'WYG', '000-8b' );" name="000-8b" class="pb">[000-8b] <img width="20"  src="/static/img/kanseki-5.png"/></a></span>
<span class='tline' id='l129' data-llen='2928:2951'>筮史所言雖傳之簡冊而或襍以互體或推諸五行或</span>
<span class='tline' id='l130' data-llen='2951:2974'>源本隂陽之流或傅㑹占者之事或揆度一時之宜其</span>
<span class='tline' id='l131' data-llen='2974:2997'>説豈不或中而不皆合羲文周孔之本意愚以顓蒙之</span>
<span class='tline' id='l132' data-llen='2997:3020'>資被過庭之訓幼習句讀長聞崖畧而身襲儒服義學</span>
<span class='tline' id='l133' data-llen='3020:3043'>是主年踰知命嘗為説以記所聞而今老矣幸若天誘</span>
<span class='tline' id='l134' data-llen='3043:3066'>其衷復有變體之説凡數萬言姑集成編以俟君子之</span>
<span class='tline' id='l135' data-llen='3066:3078'>深于易者而折其當否焉</span>
<span class='tline' id='l137' data-llen='3102:3128'><a onclick="displayPageImage('KR1a0027', 'WYG', '000-9a' );" name="000-9a" class="pb">[000-9a] <img width="20"  src="/static/img/kanseki-5.png"/></a></span>
<span class='tline' id='l138' data-llen='3128:3139'>　　　登對進書劄子</span>
<span class='tline' id='l139' data-llen='3139:3162'>紹興二十八年四月五日臣世業箕裘誦習羲易徃年</span>
<span class='tline' id='l140' data-llen='3162:3185'>嘗進説義仰冒天威上賴聖慈寛其譴責又嘗竊謂古</span>
<span class='tline' id='l141' data-llen='3185:3208'>人即卦爻之變體而引用爻辭者見於左丘明春秋之</span>
<span class='tline' id='l142' data-llen='3208:3231'>傳如晉史蔡墨即乾之姤與其同人其大有其夬引潜</span>
<span class='tline' id='l143' data-llen='3231:3254'>見飛亢之辭以至鄭游吉等引復之頤師之臨豐之離</span>
<span class='tline' id='l144' data-llen='3254:3277'>而各指其爻辭之意若夫初上中爻九六所居則未嘗</span>
<span class='tline' id='l145' data-llen='3277:3300'>一言及之臣乃妄意爻辭所繫必協變體之義於是試</span>
<span class='tline' id='l146' data-llen='3300:3326'><a onclick="displayPageImage('KR1a0027', 'WYG', '000-9b' );" name="000-9b" class="pb">[000-9b] <img width="20"  src="/static/img/kanseki-5.png"/></a></span>
<span class='tline' id='l147' data-llen='3326:3349'>以某卦之某卦之爻而推其所繫之辭見其辭㫖與變</span>
<span class='tline' id='l148' data-llen='3349:3372'>體協因演其義爻為一篇凡三百八十有四盖謂易宜</span>
<span class='tline' id='l149' data-llen='3372:3395'>有是一家之學寔蔡墨等啟之也雖臣三隅之説寸長</span>
<span class='tline' id='l150' data-llen='3395:3418'>尺短而墨等一隅之舉似不可棄是用繕寫釐為八冊</span>
<span class='tline' id='l151' data-llen='3418:3441'>因輪面對不避斧鉞之誅齎詣東上閣門聴候聖㫖投</span>
<span class='tline' id='l152' data-llen='3441:3464'>進伏望陛下體易之廣大而與人為善恕臣之狂簡而</span>
<span class='tline' id='l153' data-llen='3464:3487'>謂言志之何傷略晚學之謬言而廣古人之至論斷自</span>
<span class='tline' id='l154' data-llen='3487:3510'>聖裁而去取之豈勝幸甚取進止四月日左朝奉大夫</span>
<span class='tline' id='l155' data-llen='3510:3537'><a onclick="displayPageImage('KR1a0027', 'WYG', '000-10a' );" name="000-10a" class="pb">[000-10a] <img width="20"  src="/static/img/kanseki-5.png"/></a></span>
<span class='tline' id='l156' data-llen='3537:3550'>尚書吏部郎中臣都絜劄子</span>
</p>
<p>
</p>
  </div>
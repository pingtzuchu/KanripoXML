<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0010', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:198'>　周易舉正卷上</span>
<span class='tline' id='l10' data-llen='198:218'>　　　　　　　　　　　　唐　郭京　撰</span>
<span class='tline' id='l11' data-llen='218:241'>乾卦九三君子終日乾乾夕惕若厲无咎註純修上道</span>
<span class='tline' id='l12' data-llen='241:264'>　則處下之禮曠終日乾乾至于夕猶惕若厲也謹按</span>
<span class='tline' id='l13' data-llen='264:287'>　定本猶字在惕字上則夕字為絶句今則惕字在猶</span>
<span class='tline' id='l14' data-llen='287:310'>　字上則惕字為絶句則下若字宜訓為如夕字為絶</span>
<span class='tline' id='l15' data-llen='310:333'>　句則若字宜為語辭若字為語辭則與周公爻辭體</span>
<span class='tline' id='l16' data-llen='333:359'><a onclick="displayPageImage('KR1a0010', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='359:383'>　同亦與夫子文言義合又與註意相順其爻辭則豐六</span>
<span class='tline' id='l18' data-llen='383:407'>　二有孚發若吉註云若語辭也㢲九二用史巫紛若吉</span>
<span class='tline' id='l19' data-llen='407:431'>　節六二不節若則嗟若无咎離六五出涕沱若戚嗟若</span>
<span class='tline' id='l20' data-llen='431:454'>　吉其文言則云雖危无咎矣且雖危則是實有危假</span>
<span class='tline' id='l21' data-llen='454:477'>　如有人雖馬墜不傷雖病不死則雖危是實有危也</span>
<span class='tline' id='l22' data-llen='477:500'>　若訓為如則與周公爻辭體背又與夫子文言義乖</span>
<span class='tline' id='l23' data-llen='500:518'>　亦與註意不順足明轉寫誤為顛倒矣</span>
<span class='tline' id='l24' data-llen='518:541'>九五註龍得在天則大人之路亨也謹按得字誤作徳</span>
<span class='tline' id='l25' data-llen='541:567'><a onclick="displayPageImage('KR1a0010', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='567:590'>　行之徳字龍若在九四之位雖或跳躍未得在天則</span>
<span class='tline' id='l27' data-llen='590:613'>　喻大人路未通也今居九五之位則是飛騰騫翥得</span>
<span class='tline' id='l28' data-llen='613:636'>　在於天乃喻大人道路通達得失之理義切相當喻</span>
<span class='tline' id='l29' data-llen='636:647'>　其徳行未詳何徳也</span>
<span class='tline' id='l30' data-llen='647:670'>彖曰大哉乾元萬物資始乃統天雲行雨施品物流形</span>
<span class='tline' id='l31' data-llen='670:693'>　大明終始六位時成時乗六龍以御天乾道變化各</span>
<span class='tline' id='l32' data-llen='693:716'>　正性命註天也者形之名也乾也者用形者也夫形</span>
<span class='tline' id='l33' data-llen='716:739'>　也者物之累也有天之形而能永保无虧為物之首</span>
<span class='tline' id='l34' data-llen='739:765'><a onclick="displayPageImage('KR1a0010', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='765:788'>　統之者豈非至健哉萬物資始而生雲施雨潤品類</span>
<span class='tline' id='l36' data-llen='788:811'>　之物各得流布其形大明乎終始之道故六位不失</span>
<span class='tline' id='l37' data-llen='811:834'>　時而成升降无常隨時而用處則乗潛龍出則乗飛</span>
<span class='tline' id='l38' data-llen='834:857'>　龍故曰時乗六龍也乗變化而御大器静専動直不</span>
<span class='tline' id='l39' data-llen='857:880'>　失太和豈非正性命之情者邪謹按乾字誤作健字</span>
<span class='tline' id='l40' data-llen='880:903'>　疏云天是定體之名乾是體用之稱體即形也足明</span>
<span class='tline' id='l41' data-llen='903:926'>　用形是乾不合作健誤理昭矣又脫萬物資始四句</span>
<span class='tline' id='l42' data-llen='926:944'>　審詳經文細尋註義足明轉寫脫遺也</span>
<span class='tline' id='l43' data-llen='944:970'><a onclick="displayPageImage('KR1a0010', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='970:993'>文言第二節是以動而有悔註文言首不論乾而先說</span>
<span class='tline' id='l45' data-llen='993:1016'>　元謹按今本文言字上誤增乾字既在乾文言註義</span>
<span class='tline' id='l46' data-llen='1016:1039'>　不合更舉乾文言既與王氏理殊又乖易簡之體雖</span>
<span class='tline' id='l47' data-llen='1039:1053'>　非反背入邪終是不依正本</span>
<span class='tline' id='l48' data-llen='1053:1076'>坤彖註地也者形之名也坤也者用形者也形字誤作</span>
<span class='tline' id='l49' data-llen='1076:1099'>　地字地是定體之名坤是用形之稱體即形也秪合</span>
<span class='tline' id='l50' data-llen='1099:1116'>　用坤順之體用不合用定體之地名</span>
<span class='tline' id='l51' data-llen='1116:1139'>初六履霜堅氷至註始于履霜至於堅氷所謂至柔而</span>
<span class='tline' id='l52' data-llen='1139:1165'><a onclick="displayPageImage('KR1a0010', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1165:1188'>　動也剛隂之為道本於卑弱而後積著者也故取履</span>
<span class='tline' id='l54' data-llen='1188:1211'>　霜以明其始象曰履霜隂始凝也謹按隂始凝也上</span>
<span class='tline' id='l55' data-llen='1211:1234'>　誤增堅氷字履霜與堅氷時候頗異不合相連結義</span>
<span class='tline' id='l56' data-llen='1234:1257'>　疏云初六隂氣之微初寒之始履踐其霜微而漸積</span>
<span class='tline' id='l57' data-llen='1257:1280'>　乃至堅氷也履霜者從初至三堅氷者從四至上觀</span>
<span class='tline' id='l58' data-llen='1280:1290'>　註尋疏誤亦昭然</span>
<span class='tline' id='l59' data-llen='1290:1313'>文言第六節猶未離其類也註猶未去其隂類為陽所</span>
<span class='tline' id='l60' data-llen='1313:1336'>　滅也去字誤作失字謹按註中去字本解經文離字</span>
<span class='tline' id='l61' data-llen='1336:1362'><a onclick="displayPageImage('KR1a0010', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1362:1384'>　言上六雖隂盛似陽尚未去離隂之體類義在去</span>
<span class='tline' id='l63' data-llen='1384:1408'>　離非在失却又秦𨽻書以前去字多作无字轉寫筆</span>
<span class='tline' id='l64' data-llen='1408:1416'>　誤理亦可知</span>
<span class='tline' id='l65' data-llen='1416:1439'>屯卦六二屯如邅如註時方屯難正道未通涉逺而行</span>
<span class='tline' id='l66' data-llen='1439:1462'>　難可以進謹按進字誤作通字亦有作濟字者且進</span>
<span class='tline' id='l67' data-llen='1462:1485'>　義則理切通與濟則義疎然王註易聲勢相避成其</span>
<span class='tline' id='l68' data-llen='1485:1498'>　文章詳諸義理誤亦可知</span>
<span class='tline' id='l69' data-llen='1498:1521'>六三象曰即鹿无虞何以從禽也脫何字非但定本詳</span>
<span class='tline' id='l70' data-llen='1521:1547'><a onclick="displayPageImage('KR1a0010', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1547:1559'>　尋義理何字不可无也</span>
<span class='tline' id='l72' data-llen='1559:1582'>訟有孚窒惕中吉註窒謂窒塞也能惕然後可以獲中</span>
<span class='tline' id='l73' data-llen='1582:1605'>　吉謹按今本註在中吉字上夫子彖辭六十四卦皆</span>
<span class='tline' id='l74' data-llen='1605:1628'>　先舉卦名釋訖次舉爻辭每句以義釋之訟則以上</span>
<span class='tline' id='l75' data-llen='1628:1651'>　剛下險險而健訟釋之有孚窒惕則以剛来而得中</span>
<span class='tline' id='l76' data-llen='1651:1674'>　釋之終凶則以訟不可成釋之利見大人則以尚中</span>
<span class='tline' id='l77' data-llen='1674:1697'>　正釋之不利涉大川則以入于淵釋之若註在中吉</span>
<span class='tline' id='l78' data-llen='1697:1720'>　字上即是背夫子意義又是隔註為句古今註書无</span>
<span class='tline' id='l79' data-llen='1720:1746'><a onclick="displayPageImage('KR1a0010', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1746:1758'>　此例用心詳之見誤矣</span>
<span class='tline' id='l81' data-llen='1758:1781'>彖註不閉其源使訟得至謹按得字誤作不字若閉其</span>
<span class='tline' id='l82' data-llen='1781:1804'>　訟源訟則不至不閉訟源則訟得至得至不閉其源</span>
<span class='tline' id='l83' data-llen='1804:1825'>　義通不至則與閉義弗合觀文尋義誤亦可知</span>
<span class='tline' id='l84' data-llen='1825:1848'>師六五田有禽利執之无咎註可以執之經註之字並</span>
<span class='tline' id='l85' data-llen='1848:1871'>　誤作言字謹按定本之字行書向下引脚稍類行書</span>
<span class='tline' id='l86' data-llen='1871:1892'>　言字轉寫相仍遂成謬誤言字都无義理可安</span>
<span class='tline' id='l87' data-llen='1892:1915'>比彖曰比吉吉字下誤增也字凡彖先舉爻辭後以義</span>
<span class='tline' id='l88' data-llen='1915:1941'><a onclick="displayPageImage('KR1a0010', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1941:1964'>　結下皆有也字爻辭下並无也字且據原筮元永貞</span>
<span class='tline' id='l90' data-llen='1964:1987'>　无咎以剛中也不寧方来上下應也後夫凶其道窮</span>
<span class='tline' id='l91' data-llen='1987:2010'>　也此三節爻辭下无也字足為體例又下經漸卦女</span>
<span class='tline' id='l92' data-llen='2010:2033'>　歸吉下亦誤增也字餘六十二卦爻辭下並无也字</span>
<span class='tline' id='l93' data-llen='2033:2040'>　誤亦明矣</span>
<span class='tline' id='l94' data-llen='2040:2063'>初六有孚比之无咎有孚盈缶終来有它吉註處比之</span>
<span class='tline' id='l95' data-llen='2063:2086'>　始為比之首者也夫以不信為比之首則禍莫大焉</span>
<span class='tline' id='l96' data-llen='2086:2109'>　故必有孚然後乃得免比之咎故曰有孚比之无咎</span>
<span class='tline' id='l97' data-llen='2109:2135'><a onclick="displayPageImage('KR1a0010', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2135:2158'>　也處比之首應不在一心无私吝則莫不比之著信</span>
<span class='tline' id='l99' data-llen='2158:2181'>　立誠盈溢乎質素之器則物終来無衰竭也親乎天</span>
<span class='tline' id='l100' data-llen='2181:2204'>　下著信盈缶應者豈一道而来故必有它吉也故必</span>
<span class='tline' id='l101' data-llen='2204:2227'>　有孚字下今本多誤增盈缶字從處比之首應不在</span>
<span class='tline' id='l102' data-llen='2227:2248'>　一下方釋盈缶之義審詳首末註理義自明矣</span>
<span class='tline' id='l103' data-llen='2248:2271'>九五顯比王用三驅失前禽邑人不誡吉象曰顯比之</span>
<span class='tline' id='l104' data-llen='2271:2294'>　吉位正中也失前禽舍逆取順也今本舍逆取順一</span>
<span class='tline' id='l105' data-llen='2294:2317'>　句誤在失前禽上此小象三句釋爻辭其第一第三</span>
<span class='tline' id='l106' data-llen='2317:2343'><a onclick="displayPageImage('KR1a0010', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2343:2366'>　句並先舉爻辭後以義結中間一句獨先申義後舉</span>
<span class='tline' id='l108' data-llen='2366:2385'>　爻辭三百八十三爻並无此例誤亦明矣</span>
<span class='tline' id='l109' data-llen='2385:2408'>泰六四翩翩不富以其鄰不戒以孚註乾樂上復坤樂</span>
<span class='tline' id='l110' data-llen='2408:2431'>　下復四處坤首不固所居見命則退故曰翩翩也坤</span>
<span class='tline' id='l111' data-llen='2431:2454'>　爻皆樂下已退則從故不待富而用其鄰也莫不與</span>
<span class='tline' id='l112' data-llen='2454:2477'>　已同其志願故不待戒而自孚也象曰翩翩不富皆</span>
<span class='tline' id='l113' data-llen='2477:2500'>　反實也反誤作失字註云坤爻皆樂下復九三註坤</span>
<span class='tline' id='l114' data-llen='2500:2523'>　本下也足明下是坤位本實之處則義在翩翩然下</span>
<span class='tline' id='l115' data-llen='2523:2549'><a onclick="displayPageImage('KR1a0010', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2549:2572'>　反上歸本實之地乃非失其本實也詳文及註義可</span>
<span class='tline' id='l117' data-llen='2572:2577'>　見矣</span>
<span class='tline' id='l118' data-llen='2577:2600'>否九五休否大人吉註惟大人乃能然故曰大人吉也</span>
<span class='tline' id='l119' data-llen='2600:2623'>　惟大人字下脫乃字誤加而後字謹按定本則如此</span>
<span class='tline' id='l120' data-llen='2623:2643'>　不同尋義理亦非妨廢務歸正本故亦舉之</span>
<span class='tline' id='l121' data-llen='2643:2666'>同人彖同人曰同人于野亨利涉大川乾行也註所以</span>
<span class='tline' id='l122' data-llen='2666:2689'>　能同人于野亨利涉大川非二之所能也註所以下</span>
<span class='tline' id='l123' data-llen='2689:2709'>　誤加乃字與前否九五註相類亦務歸正也</span>
<span class='tline' id='l124' data-llen='2709:2735'><a onclick="displayPageImage('KR1a0010', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2735:2758'>謙六五利用征伐註以謙順而征伐所伐皆驕逆者也</span>
<span class='tline' id='l126' data-llen='2758:2781'>　象曰利用征伐經註象三征字並誤作侵字夫謙順</span>
<span class='tline' id='l127' data-llen='2781:2804'>　之道不妨征伐驕逆之人故上爻云利用行師征邑</span>
<span class='tline' id='l128' data-llen='2804:2827'>　國是也其侵奪之義皆是越已之分乃謂之侵實非</span>
<span class='tline' id='l129' data-llen='2827:2848'>　君上之所行祇合征正之不合侵奪誤亦明矣</span>
<span class='tline' id='l130' data-llen='2848:2871'>卦末註夫吉凶悔吝生乎動者也動之所起興於利也</span>
<span class='tline' id='l131' data-llen='2871:2894'>　故飲食必有訟訟必有衆起未有居衆人之所惡不</span>
<span class='tline' id='l132' data-llen='2894:2917'>　為動者所害處不競之地而為争者所奪是以六爻</span>
<span class='tline' id='l133' data-llen='2917:2943'><a onclick="displayPageImage('KR1a0010', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2943:2966'>　雖有失位无應乗剛而皆无凶咎悔吝者以謙為主</span>
<span class='tline' id='l135' data-llen='2966:2989'>　也謙尊而光卑而不可踰也謹按所惡下不字誤作</span>
<span class='tline' id='l136' data-llen='2989:3012'>　而字審詳若知其所惡之事及吉凶悔吝又知其因</span>
<span class='tline' id='l137' data-llen='3012:3035'>　何立義則明不為則義順而為則理乖夫理有微妙</span>
<span class='tline' id='l138' data-llen='3035:3058'>　諒難口傳故父子不能相授受豈翰墨能載而究其</span>
<span class='tline' id='l139' data-llen='3058:3081'>　極也故孔子曰書不盡言言不盡意然則聖人之意</span>
<span class='tline' id='l140' data-llen='3081:3104'>　其不可見乎子曰聖人立象以盡意設卦以盡情偽</span>
<span class='tline' id='l141' data-llen='3104:3127'>　繫辭焉以盡其言變而通之以盡利鼔之舞之以盡</span>
<span class='tline' id='l142' data-llen='3127:3153'><a onclick="displayPageImage('KR1a0010', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3153:3168'>　神也非孔子則不可言其盡也</span>
<span class='tline' id='l144' data-llen='3168:3191'>隨彖曰隨剛来而下柔動而說隨大亨利貞无咎而天</span>
<span class='tline' id='l145' data-llen='3191:3214'>　下隨時隨時之義大矣哉註相隨而不為利正災之</span>
<span class='tline' id='l146' data-llen='3214:3237'>　道也故大通利貞乃得无咎也為隨而令大通利貞</span>
<span class='tline' id='l147' data-llen='3237:3260'>　得於時也謹按彖大亨下脫利字觀文驗註理亦昭</span>
<span class='tline' id='l148' data-llen='3260:3264'>　然</span>
<span class='tline' id='l149' data-llen='3264:3287'>賁不利有攸往彖故不利有攸往註故不利有攸往也</span>
<span class='tline' id='l150' data-llen='3287:3310'>　爻彖註三不字並誤作小字謹按定本不字草書勢</span>
<span class='tline' id='l151' data-llen='3310:3336'><a onclick="displayPageImage('KR1a0010', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3336:3359'>　如小字然九二棄中和之道就亢極无位之地故疏</span>
<span class='tline' id='l153' data-llen='3359:3382'>　云九二棄善從惡凡棄善從惡皆非人所願欲此乃</span>
<span class='tline' id='l154' data-llen='3382:3395'>　大惡豈有小利誤亦明矣</span>
<span class='tline' id='l155' data-llen='3395:3418'>剛柔交錯天文也註剛柔交錯而成文焉天之文也文</span>
<span class='tline' id='l156' data-llen='3418:3441'>　明以止人文也註止物不以威武而以文明人之文</span>
<span class='tline' id='l157' data-llen='3441:3464'>　也天文上脫剛柔交錯一句此是夫子廣美賁卦有</span>
<span class='tline' id='l158' data-llen='3464:3487'>　天文之象欲人君取義以理化人審詳天文及人文</span>
<span class='tline' id='l159' data-llen='3487:3498'>　註義誤脫昭然可知</span>
<span class='tline' id='l160' data-llen='3498:3524'><a onclick="displayPageImage('KR1a0010', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3524:3547'>剥彖曰剥剥落也按今本脫落字其落字本與剥字成</span>
<span class='tline' id='l162' data-llen='3547:3570'>　義若无落字縱加剥字義亦不圓即與序卦象者象</span>
<span class='tline' id='l163' data-llen='3570:3593'>　也比者比也并解卦註解者解也相類舉此明彼則</span>
<span class='tline' id='l164' data-llen='3593:3599'>　可知矣</span>
<span class='tline' id='l165' data-llen='3599:3622'>六二剥牀以辨註辨者足之上也剥道浸長故剥其辨</span>
<span class='tline' id='l166' data-llen='3622:3645'>　也稍近于人轉欲滅物之所處謹按註人字誤作牀</span>
<span class='tline' id='l167' data-llen='3645:3668'>　字既云剥牀以辨何得云稍近於牀若近於牀則不</span>
<span class='tline' id='l168' data-llen='3668:3678'>　是牀也誤亦明矣</span>
<span class='tline' id='l169' data-llen='3678:3705'><a onclick="displayPageImage('KR1a0010', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3705:3728'>六四剥牀以膚凶註初二剥牀人所以安未剥其膚也</span>
<span class='tline' id='l171' data-llen='3728:3751'>　至四剥道漸長牀既剥膚欲及人身小人遂盛物將</span>
<span class='tline' id='l172' data-llen='3751:3774'>　失身謹按註未剥其膚膚字誤作身字又牀既剥膚</span>
<span class='tline' id='l173' data-llen='3774:3797'>　膚字誤作盡字次下欲及人身欲字誤作以字觀文</span>
<span class='tline' id='l174' data-llen='3797:3806'>　尋義誤亦明矣</span>
<span class='tline' id='l175' data-llen='3806:3829'>上九碩果不食註處剥之終獨全不落故果至於碩而</span>
<span class='tline' id='l176' data-llen='3829:3850'>　不見食也剥字誤作卦字觀文尋義理亦自明</span>
<span class='tline' id='l177' data-llen='3850:3873'>无妄元亨利貞其匪正有眚不利有攸往彖曰无妄剛</span>
<span class='tline' id='l178' data-llen='3873:3900'><a onclick="displayPageImage('KR1a0010', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3900:3923'>　自外来而為主於内註謂震也動而愈健註震動而</span>
<span class='tline' id='l180' data-llen='3923:3946'>　乾健也剛中而應註謂五也大亨以正天之命也註</span>
<span class='tline' id='l181' data-llen='3946:3969'>　剛自外来而為主於内動而愈健剛中而應則威剛</span>
<span class='tline' id='l182' data-llen='3969:3992'>　方正私欲不行何可以妄使有妄之道滅无妄之道</span>
<span class='tline' id='l183' data-llen='3992:4015'>　成非大亨利貞而何剛自外来而為主於内則柔邪</span>
<span class='tline' id='l184' data-llen='4015:4038'>　之道消矣動而愈健則剛直之道通矣剛中而應則</span>
<span class='tline' id='l185' data-llen='4038:4061'>　齊明之徳著矣故大亨以正也天之教命何可犯乎</span>
<span class='tline' id='l186' data-llen='4061:4084'>　何可妄乎是以匪正則有眚而不利有攸往也謹按</span>
<span class='tline' id='l187' data-llen='4084:4111'><a onclick="displayPageImage('KR1a0010', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4111:4130'>　經脫愈字註脫則字詳其義理脫亦明矣</span>
<span class='tline' id='l189' data-llen='4130:4153'>象曰天下雷行物與无妄先王以茂對時育物物上誤</span>
<span class='tline' id='l190' data-llen='4153:4176'>　增萬字今本見註中萬字不審是註家意義便致誤</span>
<span class='tline' id='l191' data-llen='4176:4199'>　增但註末舉經文歎美對時育物莫盛於斯足明其</span>
<span class='tline' id='l192' data-llen='4199:4204'>　誤也</span>
<span class='tline' id='l193' data-llen='4204:4227'>六二不耕穫不菑畬則利有攸往註不耕而穫不菑而</span>
<span class='tline' id='l194' data-llen='4227:4250'>　畬代終已成而不造也不擅其美乃盡臣節則利有</span>
<span class='tline' id='l195' data-llen='4250:4273'>　攸往謹按象曰不耕而穫求富也求字誤作未字凡</span>
<span class='tline' id='l196' data-llen='4273:4300'><a onclick="displayPageImage('KR1a0010', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4300:4323'>　立身仕宦皆從微至著務求爵位漸髙而成富貴揚</span>
<span class='tline' id='l198' data-llen='4323:4346'>　名顯親其六二不擅其美盡其臣節而豈圖謀未審</span>
<span class='tline' id='l199' data-llen='4346:4369'>　而已故井九三井渫不食使我心惻象曰求王明受</span>
<span class='tline' id='l200' data-llen='4369:4384'>　福也子曰富而可求是此類也</span>
<span class='tline' id='l201' data-llen='4384:4407'>大畜上九象何天之衢亨道大行也脫亨字尋其義理</span>
<span class='tline' id='l202' data-llen='4407:4417'>　不圓足明其脫也</span>
<span class='tline' id='l203' data-llen='4417:4440'>頤六五拂經居貞吉不可涉大川註以隂居陽拂經之</span>
<span class='tline' id='l204' data-llen='4440:4463'>　義行則失類故宜居貞也无應於下而比於上故可</span>
<span class='tline' id='l205' data-llen='4463:4490'><a onclick="displayPageImage('KR1a0010', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4490:4513'>　守貞從上得頤之吉雖得居貞之吉處順違謙難未</span>
<span class='tline' id='l207' data-llen='4513:4534'>　可涉謹按順字誤作頤字審詳註義義自見矣</span>
<span class='tline' id='l208' data-llen='4534:4557'>大過音過越之過也謹按音字下誤增相字之字上脫</span>
<span class='tline' id='l209' data-llen='4557:4580'>　越字其過越之過惟在去聲相過之過在平聲誤亦</span>
<span class='tline' id='l210' data-llen='4580:4585'>　明矣</span>
<span class='tline' id='l211' data-llen='4585:4608'>九三棟橈凶註係心在一宜其淹溺而凶衰也謹按衰</span>
<span class='tline' id='l212' data-llen='4608:4631'>　字誤作喪字大過義在拯衰危非在喪亡死喪之義</span>
<span class='tline' id='l213' data-llen='4631:4638'>　誤亦明矣</span>
<span class='tline' id='l214' data-llen='4638:4665'><a onclick="displayPageImage('KR1a0010', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4665:4688'>九五枯楊生華老婦得其少夫註生華不可乆少夫誠</span>
<span class='tline' id='l216' data-llen='4688:4711'>　可醜也象曰老婦少夫謹按爻註象三少字並誤作</span>
<span class='tline' id='l217' data-llen='4711:4734'>　士字定本少字蟲傷類於士字誤亦明矣士字義理</span>
<span class='tline' id='l218' data-llen='4734:4739'>　无取</span>
<span class='tline' id='l219' data-llen='4739:4762'>坎習坎註坎陷之名也習便習之彖曰坎習坎重陷也</span>
<span class='tline' id='l220' data-llen='4762:4785'>　謹按卦首習字上脫卦名坎字彖曰下亦脫坎字且</span>
<span class='tline' id='l221' data-llen='4785:4808'>　王註卦首先解坎義後論便習足明習字上有坎字</span>
<span class='tline' id='l222' data-llen='4808:4831'>　且按說卦明八卦生成之用云勞乎坎且无習字又</span>
<span class='tline' id='l223' data-llen='4831:4858'><a onclick="displayPageImage('KR1a0010', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4858:4881'>　說八卦名乾健也坤順也坎陷也亦无習字又離卦</span>
<span class='tline' id='l225' data-llen='4881:4904'>　離上而離下也乾為馬坎為水並无習字誤脫亦明</span>
<span class='tline' id='l226' data-llen='4904:4908'>　矣</span>
<span class='tline' id='l227' data-llen='4908:4931'>離象曰明兩作離大人以明照繼明照于四方註繼謂</span>
<span class='tline' id='l228' data-llen='4931:4954'>　不絶也明照相繼不絶曠也謹按脫明照字審詳註</span>
<span class='tline' id='l229' data-llen='4954:4962'>　中義自見矣</span>
<span class='tline' id='l230' data-llen='4962:4985'>六二黄離元吉註居中得位以柔處柔履文明之盛而</span>
<span class='tline' id='l231' data-llen='4985:5008'>　得其中故曰黄離也柔居中正處得其位初則尚敬</span>
<span class='tline' id='l232' data-llen='5008:5035'><a onclick="displayPageImage('KR1a0010', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5035:5058'>　而我比焉為卦之主能通其道體明履順吉之大者</span>
<span class='tline' id='l234' data-llen='5058:5081'>　故曰元吉也少三十七字謹按墨書者解黄離朱書</span>
<span class='tline' id='l235' data-llen='5081:5104'>　者解元吉今本多脫朱書者故録出之以備其義也</span>
<span class='tline' id='l236' data-llen='5104:5127'>九四註无應无乗謹按乗字誤作承字然四應在初初</span>
<span class='tline' id='l237' data-llen='5127:5150'>　復陽體兩雄必争是无應也三雖在下得位剛强是</span>
<span class='tline' id='l238' data-llen='5150:5171'>　无乗也盖乗承聲同轉寫為誤尋義趣可知也</span>
<span class='tline' id='l239' data-llen='5171:5174'>　</span>
<span class='tline' id='l240' data-llen='5174:5183'>　周易舉正卷上</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0010', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:196'>欽定四庫全書　　　　經部一</span>
<span class='tline' id='l9' data-llen='196:211'>　周易舉正　　　　　　易類</span>
<span class='tline' id='l10' data-llen='211:217'>　　提要</span>
<span class='tline' id='l11' data-llen='217:243'>　　　　<span class='krp-note'>臣/</span>等謹案周易舉正三卷舊本題唐郭京撰</span>
<span class='tline' id='l12' data-llen='243:266'>　　　　京不知何許人崇文總目稱其官為蘇州司</span>
<span class='tline' id='l13' data-llen='266:289'>　　　　户㕘軍據自序言御注孝經刪定月令則當</span>
<span class='tline' id='l14' data-llen='289:312'>　　　　為開元後人序稱曽得王輔嗣韓康伯手寫</span>
<span class='tline' id='l15' data-llen='312:335'>　　　　真本比校今世流行本及國鄉貢學人等本</span>
<span class='tline' id='l16' data-llen='335:361'><a onclick="displayPageImage('KR1a0010', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='361:384'>　　　　舉正其謬凡所改定以朱墨書别之其書崇</span>
<span class='tline' id='l18' data-llen='384:407'>　　　　文總目始著録書録解題於宋咸易補注條</span>
<span class='tline' id='l19' data-llen='407:430'>　　　　不稱咸得此書於歐陽修是天聖慶厯間乃</span>
<span class='tline' id='l20' data-llen='430:453'>　　　　行于世也洪邁李燾並以為信晁公武則謂</span>
<span class='tline' id='l21' data-llen='453:476'>　　　　以繇彖相正有闕漏可推而知託言得王韓</span>
<span class='tline' id='l22' data-llen='476:499'>　　　　手札及石繼趙汝楳亦詆其挾王韓之名以</span>
<span class='tline' id='l23' data-llen='499:522'>　　　　更古文王應麟又援後漢書左雄傳職斯禄</span>
<span class='tline' id='l24' data-llen='522:545'>　　　　薄句證其改旅卦斯字為㒋之非近時恵棟</span>
<span class='tline' id='l25' data-llen='545:571'><a onclick="displayPageImage('KR1a0010', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='571:594'>　　　　作九經古義駁之尤力今考是書唐志不載</span>
<span class='tline' id='l27' data-llen='594:617'>　　　　李燾以為京開元後人故所為書不得著録</span>
<span class='tline' id='l28' data-llen='617:647'>　　　　<span class='krp-note'>案燾説見/文獻通考</span>然但可以解舊書經籍志耳若新</span>
<span class='tline' id='l29' data-llen='647:670'>　　　　書藝文志則唐末之書無不具列豈因開元</span>
<span class='tline' id='l30' data-llen='670:693'>　　　　以後而遺之疑其書出宋人依託非惟王韓</span>
<span class='tline' id='l31' data-llen='693:716'>　　　　手札不可信併唐郭京之名亦在有無疑似</span>
<span class='tline' id='l32' data-llen='716:739'>　　　　之間也顧其説推究文義往往近理故晁公</span>
<span class='tline' id='l33' data-llen='739:762'>　　　　武雖知其為託名而所進易解乃多引用即</span>
<span class='tline' id='l34' data-llen='762:788'><a onclick="displayPageImage('KR1a0010', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='788:813'>　　　　朱子本義於坤象𫝊之履霜堅氷賁象𫝊之</span>
<span class='tline' id='l36' data-llen='813:837'>　　　　剛柔交錯震彖𫝊之不喪匕鬯亦頗從其説</span>
<span class='tline' id='l37' data-llen='837:860'>　　　　則亦未嘗無可取矣晁公武讀書志載原序</span>
<span class='tline' id='l38' data-llen='860:883'>　　　　自稱所改正者一百三十五處二百七十三</span>
<span class='tline' id='l39' data-llen='883:906'>　　　　字而洪邁容齋隨筆趙汝楳易序叢書皆作</span>
<span class='tline' id='l40' data-llen='906:929'>　　　　一百三處今本所載原序亦稱差謬處一百</span>
<span class='tline' id='l41' data-llen='929:952'>　　　　三節則晁氏所云殆為疎舛又原本稱别以</span>
<span class='tline' id='l42' data-llen='952:975'>　　　　朱墨葢用經典釋文之例今所行本已全以</span>
<span class='tline' id='l43' data-llen='975:1001'><a onclick="displayPageImage('KR1a0010', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1001:1024'>　　　　墨書葢非其舊以非宏㫖之所繫故仍從近</span>
<span class='tline' id='l45' data-llen='1024:1043'>　　　　刻焉乾隆四十六年十月恭校上</span>
<span class='tline' id='l46' data-llen='1043:1075'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l47' data-llen='1075:1100'>　　　　　　　總　校　官　<span class='krp-note'>臣/</span>　陸　費　墀</span>
<span class='tline' id='l49' data-llen='1120:1146'><a onclick="displayPageImage('KR1a0010', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span>
<span class='tline' id='l50' data-llen='1146:1154'>周易舉正原序</span>
<span class='tline' id='l51' data-llen='1154:1177'>我唐御注孝經刪定月令盖為前儒用意未及精研後</span>
<span class='tline' id='l52' data-llen='1177:1200'>漢太學刋石撰集說文慮其日月浸深轉冩訛謬京也</span>
<span class='tline' id='l53' data-llen='1200:1224'>厯代𫝊授五經為業其於易道討覈偏深曽得王輔嗣</span>
<span class='tline' id='l54' data-llen='1224:1248'>韓康伯手冩註定𫝊授真本讀誦比校今世流行本及</span>
<span class='tline' id='l55' data-llen='1248:1271'>國學鄉貢學人等本或將經入註用註作經小象中間</span>
<span class='tline' id='l56' data-llen='1271:1294'>以下句反居其上爻辭註内移後義却䖏於前又兼有</span>
<span class='tline' id='l57' data-llen='1294:1317'>脫漏兩字顛倒訛誤増省義理不通今并依定本舉正</span>
<span class='tline' id='l58' data-llen='1317:1343'><a onclick="displayPageImage('KR1a0010', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span>
<span class='tline' id='l59' data-llen='1343:1366'>其謬仍於謬誤之處以朱書異之希好事君子志學通</span>
<span class='tline' id='l60' data-llen='1366:1389'>儒詳而觀之則經註通流雅鄭不紊都計一部中差謬</span>
<span class='tline' id='l61' data-llen='1389:1412'>䖏總一百三節列為一部具述訛舛因目為周易舉正</span>
<span class='tline' id='l62' data-llen='1412:1428'>分為上中下三卷𫝊諸志學者云</span>
</p>
<p>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0034', 'WYG', '025-1a' );" name="025-1a" class="pb">[025-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　尚書纂傳卷二十五　　　元　王天與　撰</span><br/>
<span class='tline' id='l10' data-llen='212:229'>大誥第九　　　　　　　　　周書</span><br/>
<span class='tline' id='l11' data-llen='229:251'>武王崩三監及淮夷叛周公相成王將黜殷作大誥</span><br/>
<span class='tline' id='l12' data-llen='251:297'>　<span class='krp-note'>漢孔氏曰三監菅蔡商淮夷徐奄之屬皆叛周唐孔/氏曰漢地理志云周既滅商分其畿内為三國邶鄘</span></span><br/>
<span class='tline' id='l13' data-llen='297:343'>　<span class='krp-note'>衞是也邶以封紂子武庚鄘管叔尹之衞蔡叔尹之/以監商民謂之三監先儒多同此説惟鄭康成以三</span></span><br/>
<span class='tline' id='l14' data-llen='343:389'>　<span class='krp-note'>監為管蔡霍林氏曰孟子謂周公使管叔監殷管叔/以殷叛謂之監殷監武庚也若以武庚為一則武庚</span></span><br/>
<span class='tline' id='l15' data-llen='389:435'>　<span class='krp-note'>何所監哉蔡仲之命言辟管叔囚蔡叔降霍叔則鄭/説信矣陳氏曰使三監不叛武庚欲叛得乎故序正</span></span><br/>
<span class='tline' id='l16' data-llen='435:461'><a onclick="displayPageImage('KR1b0034', 'WYG', '025-1b' );" name="025-1b" class="pb">[025-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='461:507'>　<span class='krp-note'>名而謂之三監叛○漢孔氏曰相謂攝政將以誅叛/者之義大誥天下陳氏曰成王名誦葉氏曰周公主</span></span><br/>
<span class='tline' id='l18' data-llen='507:545'>　<span class='krp-note'>伐事故言周公相成王将黜殷與伊尹相/湯伐桀同○唐孔氏曰史敘其事作大誥</span></span><br/>
<span class='tline' id='l19' data-llen='545:549'>大誥</span><br/>
<span class='tline' id='l20' data-llen='549:595'>　<span class='krp-note'>漢孔氏曰陳大道以告天下遂以名篇林氏曰以篇/内有大誥多邦之言故以名篇○唐孔氏曰陳夀云</span></span><br/>
<span class='tline' id='l21' data-llen='595:641'>　<span class='krp-note'>臯陶之謨略而雅周公之誥煩而悉何則臯陶與舜/共談周公與羣下矢誓也○蔡氏曰今文古文皆有</span></span><br/>
<span class='tline' id='l22' data-llen='641:664'>王若曰猷大誥爾多邦越爾御事弗弔天降割于我家</span><br/>
<span class='tline' id='l23' data-llen='664:687'>不少延洪惟我幼沖人嗣無疆大歴服弗造哲迪民康</span><br/>
<span class='tline' id='l24' data-llen='687:710'>矧曰其有能格知天命已予惟小子若渉淵水予惟往</span><br/>
<span class='tline' id='l25' data-llen='710:736'><a onclick="displayPageImage('KR1b0034', 'WYG', '025-2a' );" name="025-2a" class="pb">[025-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='736:759'>求朕攸濟敷賁敷前人受命兹不忘大功予不敢閉于</span><br/>
<span class='tline' id='l27' data-llen='759:782'>天降威用寧王遺我大寶龜紹天明即命曰有大艱于</span><br/>
<span class='tline' id='l28' data-llen='782:805'>西土西土人亦不静越兹蠢殷小腆誕敢紀其敘天降</span><br/>
<span class='tline' id='l29' data-llen='805:828'>威知我國有疵民不康曰予復反鄙我周邦今蠢今翼</span><br/>
<span class='tline' id='l30' data-llen='828:851'>日民獻有十夫予翼以于敉寧武圖功我有大事休朕</span><br/>
<span class='tline' id='l31' data-llen='851:874'>卜并吉肆予告我友邦君越尹氏庻士御事曰予得吉</span><br/>
<span class='tline' id='l32' data-llen='874:897'>卜予惟以爾庶邦于伐殷逋播臣爾庶邦君越庶士御</span><br/>
<span class='tline' id='l33' data-llen='897:920'>事罔不反曰艱大民不静亦惟在王宫邦君室越予小</span><br/>
<span class='tline' id='l34' data-llen='920:946'><a onclick="displayPageImage('KR1b0034', 'WYG', '025-2b' );" name="025-2b" class="pb">[025-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='946:969'>子考翼不可征王害不違卜肆予沖人永思艱曰嗚呼</span><br/>
<span class='tline' id='l36' data-llen='969:992'>允蠢鰥寡哀哉予造天役遺大投艱于朕身越予沖人</span><br/>
<span class='tline' id='l37' data-llen='992:1015'>不卬自恤義爾邦君越爾多士尹氏御事綏予曰無毖</span><br/>
<span class='tline' id='l38' data-llen='1015:1038'>于恤不可不成乃寧考圖功已予惟小子不敢替上帝</span><br/>
<span class='tline' id='l39' data-llen='1038:1061'>命天休于寧王興我小邦周寧王惟卜用克綏受兹命</span><br/>
<span class='tline' id='l40' data-llen='1061:1083'>今天其相民矧亦惟卜用嗚呼天明畏弼我丕丕基</span><br/>
<span class='tline' id='l41' data-llen='1083:1129'>　<span class='krp-note'>陳氏曰此首章總言東征之義大意以卜為主○漢/孔氏曰周公稱成王命順大道以誥天下衆國及於</span></span><br/>
<span class='tline' id='l42' data-llen='1129:1175'>　<span class='krp-note'>御治事者盡及之王若曰説見盤庚林氏曰猷者皆/發語辭耳爾雅猷訓不一曰謀曰言曰已曰可曰圖</span></span><br/>
<span class='tline' id='l43' data-llen='1175:1201'><a onclick="displayPageImage('KR1b0034', 'WYG', '025-3a' );" name="025-3a" class="pb">[025-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1201:1247'>　<span class='krp-note'>非但訓道也大誥猶湯所謂誕誥盤庚所謂歴誥吕/氏曰叛者三監淮夷耳何必大誥多邦及御事之人</span></span><br/>
<span class='tline' id='l45' data-llen='1247:1293'>　<span class='krp-note'>蓋天下初定人情未安三監煽變恐亂之牽引不止/於此所以大誥喻之使之釋悟合一無間則變無由</span></span><br/>
<span class='tline' id='l46' data-llen='1293:1339'>　<span class='krp-note'>生真氏曰聖賢舉事必先諭誥多方者所以昭大公/一衆志非但防亂而已○漢孔氏曰言周道不至故</span></span><br/>
<span class='tline' id='l47' data-llen='1339:1385'>　<span class='krp-note'>天下凶害於我家不少謂三監淮夷並作難凶害延/大惟累我㓜童人言子孫承繼祖考無窮大數服行</span></span><br/>
<span class='tline' id='l48' data-llen='1385:1431'>　<span class='krp-note'>其政而不能為智道以安人故使叛安人且猶不能/况其有能至知天命者乎朱子曰弗弔只如字讀如</span></span><br/>
<span class='tline' id='l49' data-llen='1431:1477'>　<span class='krp-note'>詩所謂不弔昊天耳言不見憫弔於上帝也天降割/于我家不少延句絶蔡氏曰言武王崩三監叛是天</span></span><br/>
<span class='tline' id='l50' data-llen='1477:1523'>　<span class='krp-note'>降災禍於我家不少待也歴歴數服五服哲明哲格/格物之格言大思我幼沖之君嗣守無疆之大業弗</span></span><br/>
<span class='tline' id='l51' data-llen='1523:1569'>　<span class='krp-note'>能造明哲以導民於安康是人事且有所未至而况/言其能格知天命乎○漢孔氏曰已發端嘆辭也我</span></span><br/>
<span class='tline' id='l52' data-llen='1569:1595'><a onclick="displayPageImage('KR1b0034', 'WYG', '025-3b' );" name="025-3b" class="pb">[025-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1595:1641'>　<span class='krp-note'>惟小子承先人之業若渉淵水往求我所以濟渡陳/氏曰渡水曰渉渡訖曰濟往猶進也吕氏曰言我以</span></span><br/>
<span class='tline' id='l54' data-llen='1641:1687'>　<span class='krp-note'>幼沖小子當此禍變如渉深淵之水無有津涯可畏/如此然雖畏之之深終不可不往求其濟之之道抑</span></span><br/>
<span class='tline' id='l55' data-llen='1687:1733'>　<span class='krp-note'>畏自疆兩者並行方能有濟○漢孔氏曰前人文武/也我求濟渡在布行大道在布陳文武受命在此不</span></span><br/>
<span class='tline' id='l56' data-llen='1733:1779'>　<span class='krp-note'>忘大功天下威用謂誅惡也言我不敢閉絶天所下/威用而不行将欲伐四國吕氏曰敷賁謂修明典章</span></span><br/>
<span class='tline' id='l57' data-llen='1779:1825'>　<span class='krp-note'>法度賁飾前人之業增光潤色之意也大抵守成之/君苟徒保守無所增飾使祖宗之業不至光明盛大</span></span><br/>
<span class='tline' id='l58' data-llen='1825:1871'>　<span class='krp-note'>則非善繼矣必賁飾其業大前人所受之命兹乃能/不忘所成之大功張氏曰敷前人受命者於前人所</span></span><br/>
<span class='tline' id='l59' data-llen='1871:1917'>　<span class='krp-note'>受之天命從而廣之陳氏曰天降威與下文天降威/同意常人當禍亂之來每遮護閉掩惟恐人知今我</span></span><br/>
<span class='tline' id='l60' data-llen='1917:1963'>　<span class='krp-note'>當天之降威曉然示人不敢掩閉○漢孔氏曰安天/下之王謂文王也遺我大寶龜疑則卜之以繼天明</span></span><br/>
<span class='tline' id='l61' data-llen='1963:1989'><a onclick="displayPageImage('KR1b0034', 'WYG', '025-4a' );" name="025-4a" class="pb">[025-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1989:2035'>　<span class='krp-note'>就其命而言之曰語更端也四國作大難於京師西/土人亦不安於此蠢動蘇氏曰當時稱武王為寧王</span></span><br/>
<span class='tline' id='l63' data-llen='2035:2081'>　<span class='krp-note'>以其克殷而安天下也陳氏曰下文所稱寧考寧人/皆武王也吕氏曰大而天下小而一國必有大龜以</span></span><br/>
<span class='tline' id='l64' data-llen='2081:2127'>　<span class='krp-note'>為國鎮此句大誥一篇之綱目自始至終皆言卜張/氏曰天明與康誥天顯同意即命與金縢即命于元</span></span><br/>
<span class='tline' id='l65' data-llen='2127:2173'>　<span class='krp-note'>龜同意蔡氏曰寧王遺我以此龜者謂可以紹介天/明以定吉凶曩嘗即龜所命而其兆謂將有大艱難</span></span><br/>
<span class='tline' id='l66' data-llen='2173:2219'>　<span class='krp-note'>之事于西土西土之人亦不安静今而果然卜之可/驗如此将言下文伐殷卜吉之事故先發此○漢孔</span></span><br/>
<span class='tline' id='l67' data-llen='2219:2265'>　<span class='krp-note'>氏曰言殷後小腆腆之禄父大敢紀其王業欲復之/天下威謂三叔流言故禄父知我周國有疵病言我</span></span><br/>
<span class='tline' id='l68' data-llen='2265:2311'>　<span class='krp-note'>殷當復欺惑東國人令不安反鄙易我周家蘇氏曰/腆厚也商少富厚乃敢紀其既亡之敘蓋天降威亦</span></span><br/>
<span class='tline' id='l69' data-llen='2311:2357'>　<span class='krp-note'>其心知我國有二叔之疵而民不安故欲作難以鄙/我有周邦也吕氏曰鄙鄙小如子産謂鄭鄙邑也之</span></span><br/>
<span class='tline' id='l70' data-llen='2357:2383'><a onclick="displayPageImage('KR1b0034', 'WYG', '025-4b' );" name="025-4b" class="pb">[025-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2383:2429'>　<span class='krp-note'>鄙○漢孔氏曰今天下蠢動今之明日賢者有十夫/來翼佐我周用撫安武事謀立其功大事戎事也人</span></span><br/>
<span class='tline' id='l72' data-llen='2429:2475'>　<span class='krp-note'>謀既從卜又并吉所以為美蘇氏曰獻賢敉撫也四/國蠢動之明日民之賢者有十夫來助我往征四國</span></span><br/>
<span class='tline' id='l73' data-llen='2475:2521'>　<span class='krp-note'>撫循寧王之武事以圖功也周公之東征也邦君御/事皆疑天下騷動而此十夫者至故周公喜之表其</span></span><br/>
<span class='tline' id='l74' data-llen='2521:2567'>　<span class='krp-note'>人以令天下張氏曰得天在乎得民得民在乎得賢/蓋天之視聽從民民之去就視賢楊氏曰惟至誠為</span></span><br/>
<span class='tline' id='l75' data-llen='2567:2613'>　<span class='krp-note'>能通天下之志誠而不疑則類自合方成王幼沖羣/叔流言危疑之甚也惟周公以身任之而不疑故民</span></span><br/>
<span class='tline' id='l76' data-llen='2613:2659'>　<span class='krp-note'>獻有十夫予翼此朋盍簪之謂也林氏曰民獻與益/稷黎獻同晉欒武子以三卿為主不與楚戰亦周公</span></span><br/>
<span class='tline' id='l77' data-llen='2659:2705'>　<span class='krp-note'>之意漢周亞夫伐七國得一劇孟猶以為重况謂之/民獻者哉惜其名氏不見於後世蔡氏曰上文曰有</span></span><br/>
<span class='tline' id='l78' data-llen='2705:2751'>　<span class='krp-note'>大艱于西土蓋卜於武王方崩之時此云朕卜并吉/乃卜於将伐武庚之日先儒合以為一誤矣○漢孔</span></span><br/>
<span class='tline' id='l79' data-llen='2751:2777'><a onclick="displayPageImage('KR1b0034', 'WYG', '025-5a' );" name="025-5a" class="pb">[025-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2777:2823'>　<span class='krp-note'>氏曰故告我友國諸侯及於正官尹氏卿大夫衆士/御治事者言謀及之用汝衆國往伐殷逋亡之臣謂</span></span><br/>
<span class='tline' id='l81' data-llen='2823:2869'>　<span class='krp-note'>禄父吕氏曰殷逋播臣者謂武庚及其羣臣本逋亡/播遷之臣也○漢孔氏曰汝衆國上下無不反曰征</span></span><br/>
<span class='tline' id='l82' data-llen='2869:2915'>　<span class='krp-note'>伐四國為大難四國不安亦在天子諸侯教化之過/蔡氏曰在王宫云云謂三叔不睦之故實兆釁端不</span></span><br/>
<span class='tline' id='l83' data-llen='2915:2961'>　<span class='krp-note'>可不自反也○漢孔氏曰於我小子先卜敬成周道/若謂今四國不可征則王室有害故宜從卜應氏曰</span></span><br/>
<span class='tline' id='l84' data-llen='2961:2999'>　<span class='krp-note'>考翼以為成敬則非經意下文有厥考翼/語與此一也不應為二説蘇氏曰害何也</span></span><br/>
<span class='tline' id='l85' data-llen='2999:3044'>　　<span class='krp-note'>按此設為羣臣艱大之辭曰民不安静亦惟在王/之宫邦君之室及予小子而已當反躬自咎可也</span></span><br/>
<span class='tline' id='l86' data-llen='3044:3067'>　　<span class='krp-note'>征伐之事父所敬重/王何不違卜而已乎</span></span><br/>
<span class='tline' id='l87' data-llen='3067:3113'>　<span class='krp-note'>○漢孔氏曰故我童人成王長思此難而嘆曰信蠢/動天下使無妻無夫者受其害可哀哉吕氏曰成王</span></span><br/>
<span class='tline' id='l88' data-llen='3113:3139'><a onclick="displayPageImage('KR1b0034', 'WYG', '025-5b' );" name="025-5b" class="pb">[025-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='3139:3185'>　<span class='krp-note'>明知邦君之言為非又言此者聖賢無斷然阻絶人/之意所以盡人心也○漢孔氏曰我周家為天下役</span></span><br/>
<span class='tline' id='l90' data-llen='3185:3231'>　<span class='krp-note'>事遺我甚大投此艱難於我身言不得已張氏曰為/天吏以奉将天罰實惟天所役而已遺言有所授投</span></span><br/>
<span class='tline' id='l91' data-llen='3231:3277'>　<span class='krp-note'>言有所畀○漢孔氏曰言征四國於我童人不惟自/憂而已乃欲施義於汝衆國君臣上下至御治事者</span></span><br/>
<span class='tline' id='l92' data-llen='3277:3323'>　<span class='krp-note'>汝衆國君臣當安勉我曰無勞於憂不可不成汝寧/祖聖考文武所謀之功唐陸氏曰卬我也蘇氏曰毖</span></span><br/>
<span class='tline' id='l93' data-llen='3323:3369'>　<span class='krp-note'>畏也○蘇氏曰我聞汝衆言亦永思其難曰是行也/信動鰥寡哀哉然予為天子作天之役天實以大艱</span></span><br/>
<span class='tline' id='l94' data-llen='3369:3415'>　<span class='krp-note'>遺我故勉而從天非我自憂也爾衆人義當以言安/我曰無畏此所憂之事惟當一心以成汝寧考所圖</span></span><br/>
<span class='tline' id='l95' data-llen='3415:3461'>　<span class='krp-note'>之功今乃不然深責之也○漢孔氏曰不敢廢天命/言卜吉當必征之○漢孔氏曰言天美寧王興周者</span></span><br/>
<span class='tline' id='l96' data-llen='3461:3507'>　<span class='krp-note'>以寧王惟卜之用故能安受此明命明卜宜用葉氏/曰武王由百里而有天下故言小邦周泰誓云朕夢</span></span><br/>
<span class='tline' id='l97' data-llen='3507:3533'><a onclick="displayPageImage('KR1b0034', 'WYG', '025-6a' );" name="025-6a" class="pb">[025-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3533:3579'>　<span class='krp-note'>協朕卜則武王伐紂亦用卜矣○漢孔氏曰人獻十/夫是天助民况亦用卜乎吉可知矣蔡氏曰今天相</span></span><br/>
<span class='tline' id='l99' data-llen='3579:3625'>　<span class='krp-note'>助斯民避凶就吉况亦惟卜用是上而先王下而小/民莫不用卜而獨可廢卜乎○漢孔氏曰嘆天之明</span></span><br/>
<span class='tline' id='l100' data-llen='3625:3671'>　<span class='krp-note'>德可畏輔成我大大之基業言卜不可違也吕氏曰/天明即上文所謂紹天明者張氏曰人君當以剛大</span></span><br/>
<span class='tline' id='l101' data-llen='3671:3717'>　<span class='krp-note'>自期無以驚憂自沮商道不衰何以見髙宗四夷不/叛何以見宣王然則四國之叛為天之弼周也審矣</span></span><br/>
<span class='tline' id='l102' data-llen='3717:3740'>王曰爾惟舊人爾丕克逺省爾知寧王若勤哉天閟毖</span><br/>
<span class='tline' id='l103' data-llen='3740:3763'>我成功所予不敢不極卒寧王圖事肆予大化誘我友</span><br/>
<span class='tline' id='l104' data-llen='3763:3786'>邦君天棐忱辭其考我民予曷其不于前寧人圖功攸</span><br/>
<span class='tline' id='l105' data-llen='3786:3809'>終天亦惟用勤毖我民若有疾予曷敢不于前寧人攸</span><br/>
<span class='tline' id='l106' data-llen='3809:3835'><a onclick="displayPageImage('KR1b0034', 'WYG', '025-6b' );" name="025-6b" class="pb">[025-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3835:3840'>受休畢</span><br/>
<span class='tline' id='l108' data-llen='3840:3886'>　<span class='krp-note'>陳氏曰此言前業當終之義○漢孔氏曰特命乆老/之人知寧王故事者大能逺省識古事汝知寧王若</span></span><br/>
<span class='tline' id='l109' data-llen='3886:3932'>　<span class='krp-note'>彼之勤勞哉吕氏曰於邦君御事之中提出舊人而/告之謂逮事武王者○漢孔氏曰閟慎也言天慎勞</span></span><br/>
<span class='tline' id='l110' data-llen='3932:3978'>　<span class='krp-note'>我周家成功所在我不敢不極盡寧王所謀之事蘇/氏曰閟閉也天所以閉塞艱礙我國者使我知畏而</span></span><br/>
<span class='tline' id='l111' data-llen='3978:4024'>　<span class='krp-note'>成功於此也我其敢不盡力以終寧王所圖之事哉/○漢孔氏曰故大化天下道我友國諸侯我周家有</span></span><br/>
<span class='tline' id='l112' data-llen='4024:4070'>　<span class='krp-note'>大化誠辭為天所輔其成我民矣我何其不於前寧/王安人之道謀立其功所終乎林氏曰孟子謂有如</span></span><br/>
<span class='tline' id='l113' data-llen='4070:4116'>　<span class='krp-note'>時雨化之者顔子謂夫子循循然善誘人化誘有優/游不迫之意先王忠厚之道也棐輔也天不言胡為</span></span><br/>
<span class='tline' id='l114' data-llen='4116:4162'>　<span class='krp-note'>而知其輔我哉惟考之於民而已蘇氏曰天既助我/至誠之辭其必考之於民以驗其實我其可不與寧</span></span><br/>
<span class='tline' id='l115' data-llen='4162:4188'><a onclick="displayPageImage('KR1b0034', 'WYG', '025-7a' );" name="025-7a" class="pb">[025-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='4188:4234'>　<span class='krp-note'>王之舊臣圖功之所終乎○漢孔氏曰天亦勞慎我/民欲安之如人有疾欲已去之天欲安民我何敢不</span></span><br/>
<span class='tline' id='l117' data-llen='4234:4280'>　<span class='krp-note'>於前寧王所受美命終畢之蘇氏曰天所以勤勞憂/畏我民者使我日夜思念如人之有疾之不忘醫也</span></span><br/>
<span class='tline' id='l118' data-llen='4280:4326'>　<span class='krp-note'>予其可不與前寧人同受休終哉唐孔氏曰上云卒/寧王圖事又云圖功攸終又云攸受休畢三者文辭</span></span><br/>
<span class='tline' id='l119' data-llen='4326:4358'>　<span class='krp-note'>略同義不甚異大意惟言當終寧/王之業重兵謹戰丁寧以勸民耳</span></span><br/>
<span class='tline' id='l120' data-llen='4358:4381'>王曰若昔朕其逝朕言艱日思若考作室既厎法厥子</span><br/>
<span class='tline' id='l121' data-llen='4381:4404'>乃弗肯堂矧肯構厥父菑厥子乃弗肯播矧肯穫厥考</span><br/>
<span class='tline' id='l122' data-llen='4404:4427'>翼其肯曰予有後弗棄基肆予曷敢不越卬敉寧王大</span><br/>
<span class='tline' id='l123' data-llen='4427:4445'>命若兄考乃有友伐厥子民養其勸弗救</span><br/>
<span class='tline' id='l124' data-llen='4445:4471'><a onclick="displayPageImage('KR1b0034', 'WYG', '025-7b' );" name="025-7b" class="pb">[025-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='4471:4517'>　<span class='krp-note'>陳氏曰此申言武功當終之義○漢孔氏曰順古道/我其往東征矣我所言國家之艱備矣日思念之蘇</span></span><br/>
<span class='tline' id='l126' data-llen='4517:4563'>　<span class='krp-note'>氏曰如我本意則昔者已往矣所以至今者以言艱/而日思之也○漢孔氏曰以作室喻治政也父已致</span></span><br/>
<span class='tline' id='l127' data-llen='4563:4609'>　<span class='krp-note'>法子乃不肯為堂基况肯構立屋乎不為其易則難/者可知○漢孔氏曰又以農喻其父已菑耕其田其</span></span><br/>
<span class='tline' id='l128' data-llen='4609:4655'>　<span class='krp-note'>子乃不肯播種况肯收穫乎唐陸氏曰田一嵗曰菑/○漢孔氏曰其父敬事創業而子不能繼承其功其</span></span><br/>
<span class='tline' id='l129' data-llen='4655:4678'>　<span class='krp-note'>肯言我有後不棄我基/業乎今不征是棄之</span></span><br/>
<span class='tline' id='l130' data-llen='4678:4723'>　　<span class='krp-note'>按厥考翼一語正所以荅考翼不可征之辭邦君/艱大之辭則以考翼不可征成王荅之之語則以</span></span><br/>
<span class='tline' id='l131' data-llen='4723:4751'>　　<span class='krp-note'>考翼不可棄若成王者真肯/堂肯構肯播肯穫之子矣</span></span><br/>
<span class='tline' id='l132' data-llen='4751:4797'>　<span class='krp-note'>○漢孔氏曰故我何敢不於今日撫循寧王大命以/征逆乎薛氏曰古之舉大事者必自任其成功故湯</span></span><br/>
<span class='tline' id='l133' data-llen='4797:4823'><a onclick="displayPageImage('KR1b0034', 'WYG', '025-8a' );" name="025-8a" class="pb">[025-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='4823:4869'>　<span class='krp-note'>武曰今朕必往而此曰曷敢不越卬也○漢孔氏曰/若兄弟父子之家乃有朋友來伐其子民養其勸不</span></span><br/>
<span class='tline' id='l135' data-llen='4869:4915'>　<span class='krp-note'>救者以子惡故以此四國将誅而無救者罪大故真/氏曰養如養冦之養友謂我所友愛之人以仇讎之</span></span><br/>
<span class='tline' id='l136' data-llen='4915:4961'>　<span class='krp-note'>人而伐吾子尚可言也以友愛之人而伐吾予民其/可容養之且勸我以弗救乎友蓋指三監而言三監</span></span><br/>
<span class='tline' id='l137' data-llen='4961:5007'>　<span class='krp-note'>本吾所親愛者一旦至此孟子所謂涕泣而道之者/也伐厥子猶鴟鴞詩所謂既取我子也民謂當時之</span></span><br/>
<span class='tline' id='l138' data-llen='5007:5053'>　<span class='krp-note'>異論者實指邦君御事而託之民也若兄考指武王/而言周公之兄成王之考也友謂管蔡武王周公之</span></span><br/>
<span class='tline' id='l139' data-llen='5053:5099'>　<span class='krp-note'>所友愛也子謂成王兄考之子也管蔡叛周是伐兄/考之子也兄考之子為友所伐爾民乃欲養禍而勸</span></span><br/>
<span class='tline' id='l140' data-llen='5099:5110'>　<span class='krp-note'>以不救/可乎</span></span><br/>
<span class='tline' id='l141' data-llen='5110:5133'>王曰嗚呼肆哉爾庶邦君越爾御事爽邦由哲亦惟十</span><br/>
<span class='tline' id='l142' data-llen='5133:5159'><a onclick="displayPageImage('KR1b0034', 'WYG', '025-8b' );" name="025-8b" class="pb">[025-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='5159:5182'>人迪知上帝命越天棐忱爾時罔敢易法矧今天降戾</span><br/>
<span class='tline' id='l144' data-llen='5182:5205'>于周邦惟大艱人誕鄰胥伐于厥室爾亦不知天命不</span><br/>
<span class='tline' id='l145' data-llen='5205:5228'>易予永念曰天惟喪殷若穡夫予曷敢不終朕畝天亦</span><br/>
<span class='tline' id='l146' data-llen='5228:5251'>惟休于前寧人予曷其極卜敢弗于從率寧人有指疆</span><br/>
<span class='tline' id='l147' data-llen='5251:5274'>土矧今卜并吉肆朕誕以爾東征天命不僭卜陳惟若</span><br/>
<span class='tline' id='l148' data-llen='5274:5277'>兹</span><br/>
<span class='tline' id='l149' data-llen='5277:5323'>　<span class='krp-note'>陳氏曰此總申前諸章之意○漢孔氏曰嘆今伐四/國必克之故以告諸侯及臣下御治事者林氏曰王</span></span><br/>
<span class='tline' id='l150' data-llen='5323:5369'>　<span class='krp-note'>莽大誥亦曰肆哉師古云肆陳也勸令陳力此諭邦/君御事以陳力戡難也○漢孔氏曰言其故有明國</span></span><br/>
<span class='tline' id='l151' data-llen='5369:5395'><a onclick="displayPageImage('KR1b0034', 'WYG', '025-9a' );" name="025-9a" class="pb">[025-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='5395:5441'>　<span class='krp-note'>事用智道十人蹈知天命謂人獻十夫來佐周林氏/曰爽與用爽厥師同王氏曰爽邦由哲非由衆也十</span></span><br/>
<span class='tline' id='l153' data-llen='5441:5487'>　<span class='krp-note'>夫者哲人也蔡氏曰迪知者蹈行其知之謂賢人能/知天心十夫歸則天意歸矣○漢孔氏曰於天輔誠</span></span><br/>
<span class='tline' id='l154' data-llen='5487:5533'>　<span class='krp-note'>汝天下是知無敢易天法況今天下罪於周使四國/叛乎惟大為難之人謂三叔也大近相伐於其室家</span></span><br/>
<span class='tline' id='l155' data-llen='5533:5579'>　<span class='krp-note'>謂叛逆也若不早誅汝天下亦不知天命之不易也/陳氏曰命德討罪天之定法爾常時尚不敢變易況</span></span><br/>
<span class='tline' id='l156' data-llen='5579:5625'>　<span class='krp-note'>今天降災汝不欲征是不知天命不可變易也與上/罔敢易法相應○漢孔氏曰稼穡之夫除草養苗我</span></span><br/>
<span class='tline' id='l157' data-llen='5625:5671'>　<span class='krp-note'>長念天亡殷惡主亦猶是矣我何敢不順天終竟我/壟畝乎唐孔氏曰言穢草當除去殷餘當殄滅○漢</span></span><br/>
<span class='tline' id='l158' data-llen='5671:5717'>　<span class='krp-note'>孔氏曰天亦惟美于寧王受命我何其極卜法敢不/於從言必從也李氏曰理所當從不卜亦可也○漢</span></span><br/>
<span class='tline' id='l159' data-llen='5717:5763'>　<span class='krp-note'>孔氏曰循寧王所有指意以要疆土則善矣况今卜/并吉乎言不可不從袁氏曰指意也武王克商普天</span></span><br/>
<span class='tline' id='l160' data-llen='5763:5789'><a onclick="displayPageImage('KR1b0034', 'WYG', '025-9b' );" name="025-9b" class="pb">[025-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='5789:5835'>　<span class='krp-note'>之下莫非王土苟他人據之而不全有所覆豈寧王/指意○漢孔氏曰以卜吉之故大以汝衆東征四國</span></span><br/>
<span class='tline' id='l162' data-llen='5835:5881'>　<span class='krp-note'>天命不僭差卜兆陳列惟若此吉必克之不可不勉/○真氏曰予永念以下分三節天命喪殷不可不終</span></span><br/>
<span class='tline' id='l163' data-llen='5881:5927'>　<span class='krp-note'>其事一也天命武王凡今疆土皆前人所區畫不可/不率其舊如韓愈所謂惟天惟祖宗所以付任予者</span></span><br/>
<span class='tline' id='l164' data-llen='5927:5973'>　<span class='krp-note'>庶其在此予曷敢不力二也其下乃言今卜并吉是/天命我所不可違三也予曷其極卜言不必窮極於</span></span><br/>
<span class='tline' id='l165' data-llen='5973:6014'>　<span class='krp-note'>卜也卜陳惟若兹言卜亦不外乎此也先以理/斷後以卜參之雖不違卜亦不專恃於卜也</span></span><br/>
<span class='tline' id='l166' data-llen='6014:6017'>　</span><br/>
<span class='tline' id='l167' data-llen='6017:6020'>　</span><br/>
<span class='tline' id='l168' data-llen='6020:6031'>　尚書纂傳卷二十五</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0034', 'WYG', '046-1a' );" name="046-1a" class="pb">[046-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　尚書纂傳卷四十六　　　元　王天與　撰</span><br/>
<span class='tline' id='l10' data-llen='212:229'>秦誓第三十二　　　　　　　周書</span><br/>
<span class='tline' id='l11' data-llen='229:249'>秦穆公伐鄭晉襄公帥師敗諸崤還歸作秦誓</span><br/>
<span class='tline' id='l12' data-llen='249:295'>　<span class='krp-note'>漢孔氏曰遣三帥帥師往伐之蘇氏曰秦穆公名任/好唐孔氏曰左傳僖三十年晉文公與秦穆公圍鄭</span></span><br/>
<span class='tline' id='l13' data-llen='295:341'>　<span class='krp-note'>鄭使燭之武說秦伯秦伯竊與鄭人盟使杞子逢孫/楊孫戍之乃還三十二年把子自鄭使告于秦曰鄭</span></span><br/>
<span class='tline' id='l14' data-llen='341:387'>　<span class='krp-note'>人使我掌其北門之管若潜師以來國可得也穆公/訪諸蹇叔蹇叔曰不可公辭焉召孟明西乞白乙使</span></span><br/>
<span class='tline' id='l15' data-llen='387:433'>　<span class='krp-note'>出師伐鄭○漢孔氏曰崤晉要塞也以其不假道伐/而敗之囚其三帥蘇氏曰晉襄公名驩文公子唐孔</span></span><br/>
<span class='tline' id='l16' data-llen='433:459'><a onclick="displayPageImage('KR1b0034', 'WYG', '046-1b' );" name="046-1b" class="pb">[046-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='459:506'>　<span class='krp-note'>氏曰杜預云崤在𢎞農澠池縣西從秦向鄭路經晉/之南境於南河之河崤闗而東適鄭左傳僖三十二</span></span><br/>
<span class='tline' id='l18' data-llen='506:553'>　<span class='krp-note'>年晉文公卒三十三年秦師及滑鄭商人弦髙將市備/于周遇之矯鄭伯之命以牛十二犒師孟明曰鄭有</span></span><br/>
<span class='tline' id='l19' data-llen='553:599'>　<span class='krp-note'>矣不可冀也攻之不克圍之不繼吾其還也滅滑而/還晉先軫請伐秦師襄公在喪墨衰絰夏四月敗秦</span></span><br/>
<span class='tline' id='l20' data-llen='599:645'>　<span class='krp-note'>師于崤獲百里孟明視西乞術白乙丙以歸○漢孔/氏曰晉舎三帥還歸秦穆公悔過作誓唐孔氏曰左</span></span><br/>
<span class='tline' id='l21' data-llen='645:691'>　<span class='krp-note'>傳又稱晉文公之夫人文嬴秦女也請三帥曰彼實/構吾二君寡君若得而食之不厭君何辱討焉使歸</span></span><br/>
<span class='tline' id='l22' data-llen='691:737'>　<span class='krp-note'>就戮于秦以逞寡君之志若何公許之秦伯素服郊/次向師而哭曰孤違蹇叔以辱二三子孤之罪也不</span></span><br/>
<span class='tline' id='l23' data-llen='737:783'>　<span class='krp-note'>替孟明孤之過也公羊傳說此事云匹馬隻輪無反/者左傳稱秦伯向師而哭則師亦少有還者○唐孔</span></span><br/>
<span class='tline' id='l24' data-llen='783:798'>　<span class='krp-note'>氏曰史錄其/辭作秦誓</span></span><br/>
<span class='tline' id='l25' data-llen='798:824'><a onclick="displayPageImage('KR1b0034', 'WYG', '046-2a' );" name="046-2a" class="pb">[046-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='824:828'>秦誓</span><br/>
<span class='tline' id='l27' data-llen='828:856'>　<span class='krp-note'>漢孔氏曰貪鄭取敗悔而自/誓○蔡氏曰今文古文皆有</span></span><br/>
<span class='tline' id='l28' data-llen='856:879'>公曰嗟我士聽無譁予誓告汝羣言之首古人有言曰</span><br/>
<span class='tline' id='l29' data-llen='879:902'>民訖自若是多盤責人斯無難惟受責俾如流是惟艱</span><br/>
<span class='tline' id='l30' data-llen='902:905'>哉</span><br/>
<span class='tline' id='l31' data-llen='905:951'>　<span class='krp-note'>陳氏曰此首舉古人之言以為誓○漢孔氏曰誓其/羣臣通稱士也譁説見費誓○漢孔氏曰衆言之本</span></span><br/>
<span class='tline' id='l32' data-llen='951:997'>　<span class='krp-note'>要○漢孔氏曰言民之行已盡用順道是多樂應氏/曰民猶言天下之人也凡人之情孰不知善之可為</span></span><br/>
<span class='tline' id='l33' data-llen='997:1043'>　<span class='krp-note'>過之當改然悠悠度日多汨没於盤遊安樂之中歲/月侵尋忽不知其已老矣盤之為樂以他篇觀之皆</span></span><br/>
<span class='tline' id='l34' data-llen='1043:1069'><a onclick="displayPageImage('KR1b0034', 'WYG', '046-2b' );" name="046-2b" class="pb">[046-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1069:1115'>　<span class='krp-note'>未有以為善者若曰盤遊無度不敢盤于遊田若是/猶如此也人終自如此多為盤樂也○漢孔氏曰人</span></span><br/>
<span class='tline' id='l36' data-llen='1115:1161'>　<span class='krp-note'>之有非以義責之此無難也若已有非惟受人責即/改之如水流下是惟艱哉陳氏曰此數語皆古人之</span></span><br/>
<span class='tline' id='l37' data-llen='1161:1168'>　<span class='krp-note'>言/</span></span><br/>
<span class='tline' id='l38' data-llen='1168:1191'>我心之憂日月逾邁若弗云來惟古之謀人則曰未就</span><br/>
<span class='tline' id='l39' data-llen='1191:1214'>予忌惟今之謀人姑將以爲親雖則云然尚猷詢兹黃</span><br/>
<span class='tline' id='l40' data-llen='1214:1237'>髪則罔所愆畨畨良士旅力旣愆我尚有之仡仡勇夫</span><br/>
<span class='tline' id='l41' data-llen='1237:1260'>射御不違我尚不欲惟截截善諞言俾君子易辭我皇</span><br/>
<span class='tline' id='l42' data-llen='1260:1265'>多有之</span><br/>
<span class='tline' id='l43' data-llen='1265:1291'><a onclick="displayPageImage('KR1b0034', 'WYG', '046-3a' );" name="046-3a" class="pb">[046-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1291:1337'>　<span class='krp-note'>陳氏曰此述前日好惡之非而欲從今日好惡之是/○漢孔氏曰言我心之憂欲改過自新如日月並行</span></span><br/>
<span class='tline' id='l45' data-llen='1337:1383'>　<span class='krp-note'>過如不復云來雖欲改悔恐死及之無所益○漢孔/氏曰惟為我執古義之謀人謂忠賢蹇叔等也則曰</span></span><br/>
<span class='tline' id='l46' data-llen='1383:1429'>　<span class='krp-note'>未成我所欲反忌之耳蔡氏曰忌疾也○漢孔氏曰/惟指今事為我所謀之人我且將以為親而用之悔</span></span><br/>
<span class='tline' id='l47' data-llen='1429:1475'>　<span class='krp-note'>前違古從今以取破敗唐孔氏曰今之謀人蓋謂杞/子之屬○漢孔氏曰言前雖則有云然之過今我庶</span></span><br/>
<span class='tline' id='l48' data-llen='1475:1521'>　<span class='krp-note'>幾以道謀此黃髪賢老則行事無所過矣唐孔氏曰/老人髪白而復黄○漢孔氏曰勇武畨畨之良士雖</span></span><br/>
<span class='tline' id='l49' data-llen='1521:1567'>　<span class='krp-note'>衆力已過老我今庶幾欲有此人而用之蔡氏曰畨/畨老貎良士謂蹇叔陳氏曰旅膂通用○漢孔氏曰</span></span><br/>
<span class='tline' id='l50' data-llen='1567:1613'>　<span class='krp-note'>仡仡勇壯之夫雖射御不違我庶幾不欲用自悔之/至蔡氏曰仡仡勇貎勇夫謂三帥○漢孔氏曰惟察</span></span><br/>
<span class='tline' id='l51' data-llen='1613:1659'>　<span class='krp-note'>察便巧善為辯佞之言使君子囘心易辭我前多有/之蔡氏曰截截辯給貎諞巧也諞言謂杞子○吕氏</span></span><br/>
<span class='tline' id='l52' data-llen='1659:1685'><a onclick="displayPageImage('KR1b0034', 'WYG', '046-3b' );" name="046-3b" class="pb">[046-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1685:1731'>　<span class='krp-note'>曰穆公旣悔洞悟前非旅力旣愆之良士前日所詆/墓木旣拱者也今乃以庶幾有之自多射御不違之</span></span><br/>
<span class='tline' id='l54' data-llen='1731:1777'>　<span class='krp-note'>勇夫前日所誇過門超乗者也今乃以庶幾不欲自/喜截截諞言亦前日求之惟恐其少者也今乃厭惡</span></span><br/>
<span class='tline' id='l55' data-llen='1777:1823'>　<span class='krp-note'>其多方寸旣改羣動皆新舉秦之朝自此可以無事/乎曰尊老貴德之心欲保養之而不復替也喜功生</span></span><br/>
<span class='tline' id='l56' data-llen='1823:1866'>　<span class='krp-note'>事之習欲防閑之而不復萌也憸邪讒佞之徒欲/絶其本根而不復植也所當從事者方自此始</span></span><br/>
<span class='tline' id='l57' data-llen='1866:1889'>昧昧我思之如有一介臣斷斷猗無他技其心休休焉</span><br/>
<span class='tline' id='l58' data-llen='1889:1912'>其如有容人之有技若已有之人之彦聖其心好之不</span><br/>
<span class='tline' id='l59' data-llen='1912:1935'>啻如自其口出是能容之以保我子孫黎民亦職有利</span><br/>
<span class='tline' id='l60' data-llen='1935:1958'>哉人之有技冒疾以惡之人之彦聖而違之俾不達是</span><br/>
<span class='tline' id='l61' data-llen='1958:1984'><a onclick="displayPageImage('KR1b0034', 'WYG', '046-4a' );" name="046-4a" class="pb">[046-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1984:2007'>不能容以不能保我子孫黎民亦曰殆哉邦之杌陧曰</span><br/>
<span class='tline' id='l63' data-llen='2007:2022'>由一人邦之榮懷亦尚一人之慶</span><br/>
<span class='tline' id='l64' data-llen='2022:2069'>　<span class='krp-note'>陳氏曰此章申言用人得失之效○漢孔氏曰以我揚/昧昧思之不明也吕氏曰昧昧之思深潛篤至非浮</span></span><br/>
<span class='tline' id='l65' data-llen='2069:2084'>　<span class='krp-note'>輕略游意於/膚革者也</span></span><br/>
<span class='tline' id='l66' data-llen='2084:2123'>　　<span class='krp-note'>按此句孔說屬上文吕說屬下文要之承/上起下黙然沉思如前我心之憂三句云</span></span><br/>
<span class='tline' id='l67' data-llen='2123:2169'>　<span class='krp-note'>○漢孔氏曰如有束脩一介臣斷斷猗然專一之臣/雖無他技藝其心休休焉樂善其如是則能有所容</span></span><br/>
<span class='tline' id='l68' data-llen='2169:2216'>　<span class='krp-note'>言將任之蔡氏曰介獨也大學作个斷斷誠一之貎云/唐孔氏曰猗者足句之辭大學作兮猗是兮之類詩</span></span><br/>
<span class='tline' id='l69' data-llen='2216:2262'>　<span class='krp-note'>河水清且漣漪是也蔡氏曰技才也休休易直好善/之意張氏曰樂正子為政孟子喜而不寐夫樂正子</span></span><br/>
<span class='tline' id='l70' data-llen='2262:2288'><a onclick="displayPageImage('KR1b0034', 'WYG', '046-4b' );" name="046-4b" class="pb">[046-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2288:2334'>　<span class='krp-note'>無彊力智慮多聞識所謂無他技也然其為人也好/善優於天下是亦穆公之意也○漢孔氏曰人之有</span></span><br/>
<span class='tline' id='l72' data-llen='2334:2380'>　<span class='krp-note'>技若已有之樂善之至也人之美聖其心好之不啻/如自其口出心好之至也是人必能容之用此好技</span></span><br/>
<span class='tline' id='l73' data-llen='2380:2426'>　<span class='krp-note'>聖之人安我子孫衆人亦主有利哉言能興國蔡氏/曰不啻如自其口出心之所好甚於口之所言也陳</span></span><br/>
<span class='tline' id='l74' data-llen='2426:2472'>　<span class='krp-note'>氏曰是大學作寔謂眞實能容非勉强也蔡氏曰職/主也○漢孔氏曰見人之有技藝蔽冒疾害以惡之</span></span><br/>
<span class='tline' id='l75' data-llen='2472:2518'>　<span class='krp-note'>人之美聖而違背壅塞之使不得上通冐疾之人是/不能容人用之不能安我子孫衆人亦曰危殆哉蔡</span></span><br/>
<span class='tline' id='l76' data-llen='2518:2564'>　<span class='krp-note'>氏曰冒大學作媢忌也吕氏曰小人之於君子不惟/疾之惡之違之而已必左右沮遏千慮百圖非使君</span></span><br/>
<span class='tline' id='l77' data-llen='2564:2611'>　<span class='krp-note'>子不能自達其心不厭蔡氏曰殆危也○蘇氏曰至/哉穆公之論前一人似房𤣥齡後一人似李林甫○</span></span><br/>
<span class='tline' id='l78' data-llen='2611:2657'>　<span class='krp-note'>或問大學引秦誓何也朱子曰好善之利及其子孫/不好善之禍流于後世亦由絜矩與否之異也○漢</span></span><br/>
<span class='tline' id='l79' data-llen='2657:2683'><a onclick="displayPageImage('KR1b0034', 'WYG', '046-5a' );" name="046-5a" class="pb">[046-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2683:2729'>　<span class='krp-note'>孔氏曰杌陧不安言危也一人所任用國之傾危曰/由所任不用賢張氏曰杌如木之動摇陧如阜之圮</span></span><br/>
<span class='tline' id='l81' data-llen='2729:2775'>　<span class='krp-note'>壞○漢孔氏曰國之光榮為民所歸亦庶幾其所任/用賢之善也穆公陳戒背賢則危用賢則榮自誓改</span></span><br/>
<span class='tline' id='l82' data-llen='2775:2821'>　<span class='krp-note'>前過之意陳氏曰榮如木之茂盛○夏氏曰邦之不/安由用一人如後所稱者邦之安榮亦賴一人之慶</span></span><br/>
<span class='tline' id='l83' data-llen='2821:2832'>　<span class='krp-note'>如前所/稱者</span></span><br/>
<span class='tline' id='l84' data-llen='2832:2878'>　<span class='krp-note'>○總說一篇意○邵子曰穆公悔過之辭非止覇者/之事幾於王道聖人所以録于書末○薛氏曰詩美</span></span><br/>
<span class='tline' id='l85' data-llen='2878:2914'>　<span class='krp-note'>衞文而春秋正滅邢之罪書序秦穆而/春秋貶秦晉之師觀于詩春秋可知矣</span></span><br/>
<span class='tline' id='l86' data-llen='2914:2959'>　　<span class='krp-note'>按穆公敗崤之後文二年有彭衙之師三年有濟/河之師七年有令狐之師十年有北徵之師十二</span></span><br/>
<span class='tline' id='l87' data-llen='2959:3004'>　　<span class='krp-note'>年有河曲之師胡文定斷以為貪為忿是也而夫/子取其書者蓋紀辭與紀事不同謂公能悔過實</span></span><br/>
<span class='tline' id='l88' data-llen='3004:3030'><a onclick="displayPageImage('KR1b0034', 'WYG', '046-5b' );" name="046-5b" class="pb">[046-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='3030:3075'>　　<span class='krp-note'>未必爾而其言有足為世明訓觀大學可見亦如/平王忘親之讎穆王車轍馬跡皆未得為令王而</span></span><br/>
<span class='tline' id='l90' data-llen='3075:3120'>　　<span class='krp-note'>其格言不可磨滅夫子定書取之以此或謂文侯/之命夫子止存以寓貶而與秦穆又許與太深不</span></span><br/>
<span class='tline' id='l91' data-llen='3120:3131'>　　<span class='krp-note'>無過/論也</span></span><br/>
<span class='tline' id='l92' data-llen='3131:3177'>　<span class='krp-note'>○總說費誓秦誓意○漢孔氏曰諸侯之事而連帝/王孔子序書以魯有治戎征討之備秦有悔過自誓</span></span><br/>
<span class='tline' id='l93' data-llen='3177:3202'>　<span class='krp-note'>之戒足為世法故録以備/王事猶詩錄啇魯之頌</span></span><br/>
<span class='tline' id='l94' data-llen='3202:3205'>　</span><br/>
<span class='tline' id='l95' data-llen='3205:3208'>　</span><br/>
<span class='tline' id='l96' data-llen='3208:3219'>　尚書纂傳卷四十六</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1b0034', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>御製書小序考</span><br/>
<span class='tline' id='l9' data-llen='193:217'>謂劉歆班固誤以孔子纂書為序者出於蔡沈之集𫝊</span><br/>
<span class='tline' id='l10' data-llen='217:240'>謂鄭元馬融王肅並云孔子作書序者出於孔頴達之</span><br/>
<span class='tline' id='l11' data-llen='240:263'>疏頴達且謂為書作序不作詩序者此自或作或否無</span><br/>
<span class='tline' id='l12' data-llen='263:286'>義例以余思之詩序既非夫子所作則書序亦定非夫</span><br/>
<span class='tline' id='l13' data-llen='286:310'>子所作何言之使書序辭義精於詩序則為夫子所作或</span><br/>
<span class='tline' id='l14' data-llen='310:332'>不可知今書序逺遜詩序朱子亦以為非夫子所作</span><br/>
<span class='tline' id='l15' data-llen='332:355'>而馬端臨且謂詩序不可廢書序可廢是知書序乃出</span><br/>
<span class='tline' id='l16' data-llen='355:381'><a onclick="displayPageImage('KR1b0034', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='381:405'>於漢儒所為徒以不能定其為誰且相𫝊已久未可擯</span><br/>
<span class='tline' id='l18' data-llen='405:429'>棄耳蔡沈作書𫝊疏其可疑者附於卷末可稱具卓識</span><br/>
<span class='tline' id='l19' data-llen='429:453'>而王天與尚書纂𫝊及監本尚書注疏仍列於前雖姑</span><br/>
<span class='tline' id='l20' data-llen='453:474'>從漢孔氏之例然未免有擇焉不精之疵矣至我</span><br/>
<span class='tline' id='l21' data-llen='474:498'>皇祖欽定書經𫝊説彚纂全錄蔡沈攻駁書序之語復</span><br/>
<span class='tline' id='l22' data-llen='498:521'>採朱子及諸儒糾正之説抉疑示的足為千古定案故</span><br/>
<span class='tline' id='l23' data-llen='521:544'>兹不復贅論書序之非而特定書序為非夫子之作書</span><br/>
<span class='tline' id='l24' data-llen='544:556'>於王天與纂𫝊之卷端</span><br/>
<span class='tline' id='l25' data-llen='556:582'><a onclick="displayPageImage('KR1b0034', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='582:592'>乾隆戊戌年季春月</span><br/>
<span class='tline' id='l28' data-llen='612:638'><a onclick="displayPageImage('KR1b0034', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l29' data-llen='638:654'>欽定四庫全書　　　　　經部二</span><br/>
<span class='tline' id='l30' data-llen='654:670'>　尚書纂傳　　　　　　　書類</span><br/>
<span class='tline' id='l31' data-llen='670:676'>　　提要</span><br/>
<span class='tline' id='l32' data-llen='676:702'>　　　　<span class='krp-note'>臣/</span>等謹案尚書纂傳四十六卷元王天與撰</span><br/>
<span class='tline' id='l33' data-llen='702:725'>　　　　天與字立大梅浦人大徳二年以薦授臨江</span><br/>
<span class='tline' id='l34' data-llen='725:748'>　　　　路儒學教授盖天與為贑州路先賢書院山</span><br/>
<span class='tline' id='l35' data-llen='748:771'>　　　　長時憲使臧夢解以是書申臺省得聞於朝</span><br/>
<span class='tline' id='l36' data-llen='771:794'>　　　　故有是命也是書雖以孔安國傳孔穎達疏</span><br/>
<span class='tline' id='l37' data-llen='794:820'><a onclick="displayPageImage('KR1b0034', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l38' data-llen='820:843'>　　　　居先而附以諸家之解其大㫖則以朱子為</span><br/>
<span class='tline' id='l39' data-llen='843:866'>　　　　宗而以真徳秀説為羽翼蓋朱子攷論羣經</span><br/>
<span class='tline' id='l40' data-llen='866:889'>　　　　以書屬蔡沈故天與以蔡氏傳為據徳秀則</span><br/>
<span class='tline' id='l41' data-llen='889:912'>　　　　書説精義以外復有大學衍義一書所言與</span><br/>
<span class='tline' id='l42' data-llen='912:935'>　　　　虞夏商周之大經大法多相出入故天與亦</span><br/>
<span class='tline' id='l43' data-llen='935:958'>　　　　備採之其註疏或刪或存亦以二家之説為</span><br/>
<span class='tline' id='l44' data-llen='958:981'>　　　　斷自序所謂期與二先生合而已不敢以私</span><br/>
<span class='tline' id='l45' data-llen='981:1004'>　　　　意去取盖道其實也所説於名物訓詁多有</span><br/>
<span class='tline' id='l46' data-llen='1004:1030'><a onclick="displayPageImage('KR1b0034', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l47' data-llen='1030:1053'>　　　　缺畧而闡發義理則特詳亦王元杰春秋讞</span><br/>
<span class='tline' id='l48' data-llen='1053:1075'>　　　　義之流亞也乾隆四十三年三月恭校上</span><br/>
<span class='tline' id='l49' data-llen='1075:1108'>　　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l50' data-llen='1108:1134'>　　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l52' data-llen='1154:1180'><a onclick="displayPageImage('KR1b0034', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1180:1188'>尚書纂傳原序</span><br/>
<span class='tline' id='l54' data-llen='1188:1211'>梅浦王氏尚書纂傳四十六卷先引漢唐二孔氏之說</span><br/>
<span class='tline' id='l55' data-llen='1211:1234'>次收諸家傳注而一以晦菴朱子西山真氏為歸與其</span><br/>
<span class='tline' id='l56' data-llen='1234:1257'>鄉先生彭翼夫徃復考正十五年而後成大徳中鄞入</span><br/>
<span class='tline' id='l57' data-llen='1257:1280'>臧夢解為憲使以其書上於朝得授臨江路儒學教授</span><br/>
<span class='tline' id='l58' data-llen='1280:1303'>其子振板行之予所見者即至大鋟本也吉安自宋季</span><br/>
<span class='tline' id='l59' data-llen='1303:1326'>文信公謀興復不遂被執以死其門人賔容咸以忠義</span><br/>
<span class='tline' id='l60' data-llen='1326:1349'>自奮鄉曲之士多知自好恒絶意仕進潛心經義於易</span><br/>
<span class='tline' id='l61' data-llen='1349:1375'><a onclick="displayPageImage('KR1b0034', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1375:1398'>則有龍仁夫之集傳劉霖之太極圗解易本義童子説</span><br/>
<span class='tline' id='l63' data-llen='1398:1421'>於詩則有劉瑾之通釋於禮則有彭絲之集說於春秋</span><br/>
<span class='tline' id='l64' data-llen='1421:1444'>則有絲之辨疑李亷之㑹通書自梅浦而外則耕野王</span><br/>
<span class='tline' id='l65' data-llen='1444:1467'>氏其撰述多有得者梅浦是書其抄撮也博其甄綜也</span><br/>
<span class='tline' id='l66' data-llen='1467:1490'>簡其心似薄蔡氏而不攻其非間亦採摭其說擇焉可</span><br/>
<span class='tline' id='l67' data-llen='1490:1513'>謂精矣彭翼夫者嘗仕於宋為江陵府教授即絲之父</span><br/>
<span class='tline' id='l68' data-llen='1513:1516'>也</span><br/>
<span class='tline' id='l69' data-llen='1516:1539'>聞若稽古說三萬言又聞書解近年至四百家使人茫</span><br/>
<span class='tline' id='l70' data-llen='1539:1565'><a onclick="displayPageImage('KR1b0034', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1565:1588'>然孰何不識其所謂得王君纂傳如入武庫號萬色色</span><br/>
<span class='tline' id='l72' data-llen='1588:1611'>具如逺遊半天下首路以歸如觀樂請止不願更有雖</span><br/>
<span class='tline' id='l73' data-llen='1611:1634'>增多伏生吃吃三五十倍然比三萬若四百者而既少</span><br/>
<span class='tline' id='l74' data-llen='1634:1657'>矣而又無不明與不逮也是可嘉也每憶咸淳初諸老</span><br/>
<span class='tline' id='l75' data-llen='1657:1680'>薦徐幾經筵第一義論人心道心以為人心惡幾也余</span><br/>
<span class='tline' id='l76' data-llen='1680:1703'>歎曰有是哉以其在理慾之間也故危槩以為惡則過</span><br/>
<span class='tline' id='l77' data-llen='1703:1726'>矣亦何所附麗以為道心哉侍御史陳千峰聞吾言是</span><br/>
<span class='tline' id='l78' data-llen='1726:1749'>之幾以是論去又後數年過金陵入明道書院讀真西</span><br/>
<span class='tline' id='l79' data-llen='1749:1775'><a onclick="displayPageImage('KR1b0034', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1775:1798'>山所為記記首二語則亦幾說也蓋駭然為之愧悔自</span><br/>
<span class='tline' id='l81' data-llen='1798:1821'>失是幾亦有所本也懼哉以此明民猶有出于金口木</span><br/>
<span class='tline' id='l82' data-llen='1821:1844'>舌之外者故知食不厭精而膾不厭細君纂傳多西山</span><br/>
<span class='tline' id='l83' data-llen='1844:1867'>氏已得彼復遺此耶或謂君有功於纂擇政在此横艾</span><br/>
<span class='tline' id='l84' data-llen='1867:1880'>執徐之二月廬陵劉辰翁書</span><br/>
<span class='tline' id='l85' data-llen='1880:1903'>梅浦王君立大書纂傳成集齋先生為之序而又俾余</span><br/>
<span class='tline' id='l86' data-llen='1903:1926'>賛一語余於立大十年以長居相鄰世相好也猶及記</span><br/>
<span class='tline' id='l87' data-llen='1926:1948'>其垂髫頴脫泉涌千里駒不是過既冠章甫籍籍有</span><br/>
<span class='tline' id='l88' data-llen='1948:1974'><a onclick="displayPageImage('KR1b0034', 'WYG', '000-7a' );" name="000-7a" class="pb">[000-7a] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1974:1997'>場屋聲一時從之遊者膏殘馥賸無不意滿而袁臂数</span><br/>
<span class='tline' id='l90' data-llen='1997:2020'>竒竟出諸妄校尉下衆猶以器晚俟之梅浦於是息意</span><br/>
<span class='tline' id='l91' data-llen='2020:2043'>科舉之學研精覃思博采詳說纂為此書勤亦至矣郷</span><br/>
<span class='tline' id='l92' data-llen='2043:2066'>使業舉子時龍躍虎變摶扶摇而上者九萬里則功業</span><br/>
<span class='tline' id='l93' data-llen='2066:2090'>逐日以新未必有暇著述由今而觀𤼵百篇之奥緼集</span><br/>
<span class='tline' id='l94' data-llen='2090:2113'>四百氏之大成私淑諸人垂訓來世其視夫收科膴仕</span><br/>
<span class='tline' id='l95' data-llen='2113:2136'>甘與草木俱腐者又孰為得失也近有善評紫陽謂其</span><br/>
<span class='tline' id='l96' data-llen='2136:2160'>山林之日長學問之功深輙借斯言挂名傳末若其𫝊</span><br/>
<span class='tline' id='l97' data-llen='2160:2186'><a onclick="displayPageImage('KR1b0034', 'WYG', '000-7b' );" name="000-7b" class="pb">[000-7b] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2186:2209'>中大義數十㣲顯闡幽有先儒所未到覧者宜自得之</span><br/>
<span class='tline' id='l99' data-llen='2209:2224'>故不書丙戌暮春友人劉坦謹述</span><br/>
<span class='tline' id='l100' data-llen='2224:2248'>書繇伏𫝊孔註若疏至近代博矣唐虞三代遼哉邈乎</span><br/>
<span class='tline' id='l101' data-llen='2248:2271'>上遡三千五百餘年而聖賢心至今猶在者書在焉故</span><br/>
<span class='tline' id='l102' data-llen='2271:2294'>也書藴奥難見而庻幾可探討而見者諸家說在焉故</span><br/>
<span class='tline' id='l103' data-llen='2294:2317'>也如余習讀時尤愛鞏氏抄東萊說開卷初首引伊川</span><br/>
<span class='tline' id='l104' data-llen='2317:2341'>𤼵明欽字義以為理學精㣲當年闡自伊洛後讀書者</span><br/>
<span class='tline' id='l105' data-llen='2341:2365'>如欲求書旨到親切的當處舍是宜何折𠂻乆之又讀</span><br/>
<span class='tline' id='l106' data-llen='2365:2391'><a onclick="displayPageImage('KR1b0034', 'WYG', '000-8a' );" name="000-8a" class="pb">[000-8a] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2391:2414'>紫陽西山二先生所考釋與所記衍竊知其淵源上出</span><br/>
<span class='tline' id='l108' data-llen='2414:2438'>伊洛之正𤼵經義理惠淑後學又至矣乎惜其未成全</span><br/>
<span class='tline' id='l109' data-llen='2438:2461'>書於百篇或開繹之而未竟微言粹旨之别見者世亦</span><br/>
<span class='tline' id='l110' data-llen='2461:2484'>莫有能考而㑹之一梅浦王兄立大專勤力學用工於</span><br/>
<span class='tline' id='l111' data-llen='2484:2507'>是經者有年間與余言今解者多矣眩於多而莫適為</span><br/>
<span class='tline' id='l112' data-llen='2507:2530'>之决擇則將焉據為是竭其聞見心思之力考諸衆說</span><br/>
<span class='tline' id='l113' data-llen='2530:2553'>畢具而余知其纂類統有宗者逺摭伏生二孔之訓詁</span><br/>
<span class='tline' id='l114' data-llen='2553:2576'>義䟽近据紫陽西山之考釋記衍雖其說之散在文集</span><br/>
<span class='tline' id='l115' data-llen='2576:2602'><a onclick="displayPageImage('KR1b0034', 'WYG', '000-8b' );" name="000-8b" class="pb">[000-8b] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2602:2625'>語餘者一旦煥然靡不㑹粹於其中而諸家說有合而</span><br/>
<span class='tline' id='l117' data-llen='2625:2648'>弗畔者一凖此類取焉然後由博歸約而一經大義至</span><br/>
<span class='tline' id='l118' data-llen='2648:2671'>是益以彪炳盖嘗讀之嘉其編摩之力匪易足慰余夙</span><br/>
<span class='tline' id='l119' data-llen='2671:2694'>昔之所有志而未償者遂以余初與兒曹錄前軰說附</span><br/>
<span class='tline' id='l120' data-llen='2694:2717'>之及管見一二以備商㩁嗟乎百代而上世逺迹陳而</span><br/>
<span class='tline' id='l121' data-llen='2717:2740'>得其說者猶因是獲窺聖賢用心之萬一可幸也已運</span><br/>
<span class='tline' id='l122' data-llen='2740:2763'>㑹以逝思古之人巍冠講論事付之一慨抑就此書人</span><br/>
<span class='tline' id='l123' data-llen='2763:2786'>人玩味無不切己者斯言何謂與其藏諸家塾之私孰</span><br/>
<span class='tline' id='l124' data-llen='2786:2812'><a onclick="displayPageImage('KR1b0034', 'WYG', '000-9a' );" name="000-9a" class="pb">[000-9a] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2812:2835'>若廣而流布與四方同志之士切磋之以無忘徃訓適</span><br/>
<span class='tline' id='l126' data-llen='2835:2858'>有諗梅浦刻諸梓以傳者意媺益甚余復為之慫慂敘</span><br/>
<span class='tline' id='l127' data-llen='2858:2875'>其說於帙之初友人彭應龍翼夫敬書</span><br/>
<span class='tline' id='l128' data-llen='2875:2898'>愚少從師取友讀尚書審問明辨亦既有年追維百篇</span><br/>
<span class='tline' id='l129' data-llen='2898:2921'>之義繇伏生傳二孔註䟽暨數百家解釋富矣晦菴先</span><br/>
<span class='tline' id='l130' data-llen='2921:2944'>生於易於詩皆有訓傳獨於書晚年屬之蔡九峰二典</span><br/>
<span class='tline' id='l131' data-llen='2944:2967'>禹謨親所訂定其貢舉私議則曰諸經皆以註䟽為本</span><br/>
<span class='tline' id='l132' data-llen='2967:2990'>書則兼取劉王蘇程楊晁葉吳薛吕其與門人荅問則</span><br/>
<span class='tline' id='l133' data-llen='2990:3016'><a onclick="displayPageImage('KR1b0034', 'WYG', '000-9b' );" name="000-9b" class="pb">[000-9b] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3016:3039'>如林如史如曾如李如陳各取其長西山先生讀書記</span><br/>
<span class='tline' id='l135' data-llen='3039:3062'>纂三十餘篇大學衍義講數十餘條愚嘗稽首敬嘆曰</span><br/>
<span class='tline' id='l136' data-llen='3062:3085'>古今傳書者之是非至晦菴先生而遂定晦菴先生折</span><br/>
<span class='tline' id='l137' data-llen='3085:3109'>𠂻傳書者之是非至西山先生而愈明學者不於二先</span><br/>
<span class='tline' id='l138' data-llen='3109:3132'>生乎據將焉據乃本二先生遺意作尚書纂傳其條例</span><br/>
<span class='tline' id='l139' data-llen='3132:3155'>則先二孔氏說者崇古也有未當則引諸家說評之有</span><br/>
<span class='tline' id='l140' data-llen='3155:3178'>未備則引諸家說足之說俱通者並存之間或以臆見</span><br/>
<span class='tline' id='l141' data-llen='3178:3201'>按之大要期與二先生合而已愚亦安敢以私意見去</span><br/>
<span class='tline' id='l142' data-llen='3201:3228'><a onclick="displayPageImage('KR1b0034', 'WYG', '000-10a' );" name="000-10a" class="pb">[000-10a] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3228:3251'>取哉且愚之編此特示兒振耳積日累月而編始就就</span><br/>
<span class='tline' id='l144' data-llen='3251:3274'>矣未敢自安乙亥冬擕是編偕振求是正於集齋彭先</span><br/>
<span class='tline' id='l145' data-llen='3274:3297'>生先生首肯增廣挍定凡若干條徃復䆒竟十四五載</span><br/>
<span class='tline' id='l146' data-llen='3297:3320'>且慫慂流布以與四方同志共切磋之先生以是經擢</span><br/>
<span class='tline' id='l147' data-llen='3320:3343'>巍科視富貴如浮雲不鄙末學是講是迪使帝王遺書</span><br/>
<span class='tline' id='l148' data-llen='3343:3366'>昭如日月愚父子之幸也晦菴西山二先生所望於後</span><br/>
<span class='tline' id='l149' data-llen='3366:3389'>來者其庻幾乎庸是俾振鋟之梓云戊子春仲吉之安</span><br/>
<span class='tline' id='l150' data-llen='3389:3399'>成後學王天與謹識</span><br/>
</p>
<p><br/>
</p>
  </div>
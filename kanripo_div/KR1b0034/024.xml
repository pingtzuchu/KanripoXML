<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0034', 'WYG', '024-1a' );" name="024-1a" class="pb">[024-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　尚書纂傳卷二十四　　　元　王天與　撰</span><br/>
<span class='tline' id='l10' data-llen='212:229'>金縢第八　　　　　　　　　周書</span><br/>
<span class='tline' id='l11' data-llen='229:240'>武王有疾周公作金縢</span><br/>
<span class='tline' id='l12' data-llen='240:286'>　<span class='krp-note'>唐孔氏曰武王有疾周公作䇿書告神請代武王死/事畢納書於金縢之匱及為流言所謗成王悟而開</span></span><br/>
<span class='tline' id='l13' data-llen='286:332'>　<span class='krp-note'>之史敘其事乃作此篇非周公作也陳氏曰武王兄/周公弟也周公名旦食采於周地在岐邦之内公爵</span></span><br/>
<span class='tline' id='l14' data-llen='332:346'>　<span class='krp-note'>也後封於/魯諡文公</span></span><br/>
<span class='tline' id='l15' data-llen='346:350'>金縢</span><br/>
<span class='tline' id='l16' data-llen='350:376'><a onclick="displayPageImage('KR1b0034', 'WYG', '024-1b' );" name="024-1b" class="pb">[024-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='376:422'>　<span class='krp-note'>漢孔氏曰遂以所藏為篇名唐孔氏曰金縢自為一/體祝亦誥辭也○朱子曰金縢之作在周公東征而</span></span><br/>
<span class='tline' id='l18' data-llen='422:458'>　<span class='krp-note'>歸之後以其記武王時事且備東征本/末故敘於此○蔡氏曰今文古文皆有</span></span><br/>
<span class='tline' id='l19' data-llen='458:481'>既克商二年王有疾弗豫二公曰我其為王穆卜周公</span><br/>
<span class='tline' id='l20' data-llen='481:504'>曰未可以戚我先王公乃自以為功為三壇同墠為壇</span><br/>
<span class='tline' id='l21' data-llen='504:527'>於南方北面周公立焉植璧秉珪乃告大王王季文王</span><br/>
<span class='tline' id='l22' data-llen='527:573'>　<span class='krp-note'>唐孔氏敘章指見篇末○漢孔氏曰伐紂明年武王/有疾不悦豫○漢孔氏曰穆敬戚近也召公太公言</span></span><br/>
<span class='tline' id='l23' data-llen='573:619'>　<span class='krp-note'>王疾當敬卜吉凶周公言未可以死近我先王蔡氏/曰古國有大事卜則公卿大夫百執事皆在誠一而</span></span><br/>
<span class='tline' id='l24' data-llen='619:665'>　<span class='krp-note'>和同以聽卜筮故曰穆卜林氏曰戚憂也潘博士云/父母唯其疾之憂宜存亡之所同也故為王穆卜則</span></span><br/>
<span class='tline' id='l25' data-llen='665:691'><a onclick="displayPageImage('KR1b0034', 'WYG', '024-2a' );" name="024-2a" class="pb">[024-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='691:737'>　<span class='krp-note'>戚我先王矣是也○漢孔氏曰周公乃自以請命為/己事因大王王季文王請命于天故為三壇壇築土</span></span><br/>
<span class='tline' id='l27' data-llen='737:783'>　<span class='krp-note'>墠除地大除地於中為三壇吳氏曰壇髙而墠卑髙/者設神明之位於其上卑者以供奔走之役於其下</span></span><br/>
<span class='tline' id='l28' data-llen='783:829'>　<span class='krp-note'>壇同一墠廣其地以容之耳○漢孔氏曰立壇上對/三王唐孔氏曰周公北面則三壇南面可知禮授坐</span></span><br/>
<span class='tline' id='l29' data-llen='829:875'>　<span class='krp-note'>不立授立不坐欲其髙下均也神位在壇故周公立/壇上對三王也鄭云時為壇墠於豐壇墠之處猶存</span></span><br/>
<span class='tline' id='l30' data-llen='875:921'>　<span class='krp-note'>焉○漢孔氏曰璧以禮神植置也置於三王之坐周/公秉桓圭以為贄告謂祝辭○蔡氏曰二公不過卜</span></span><br/>
<span class='tline' id='l31' data-llen='921:967'>　<span class='krp-note'>武王之安否耳而周公愛兄之切危國之至忠誠懇/懇於祖父之前如下文所云者有不得盡焉此其所</span></span><br/>
<span class='tline' id='l32' data-llen='967:1013'>　<span class='krp-note'>以自以為功也又二公穆卜則必用朝廷卜筮之禮/如此則上下喧騰人心摇動故周公不於宗廟而特</span></span><br/>
<span class='tline' id='l33' data-llen='1013:1026'>　<span class='krp-note'>為壇墠以/自禱也</span></span><br/>
<span class='tline' id='l34' data-llen='1026:1052'><a onclick="displayPageImage('KR1b0034', 'WYG', '024-2b' );" name="024-2b" class="pb">[024-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1052:1075'>史乃册祝曰惟爾元孫某遘厲虐疾若爾三王是有丕</span><br/>
<span class='tline' id='l36' data-llen='1075:1098'>子之責于天以旦代某之身予仁若考能多材多藝能</span><br/>
<span class='tline' id='l37' data-llen='1098:1121'>事鬼神乃元孫不若旦多材多藝不能事鬼神乃命于</span><br/>
<span class='tline' id='l38' data-llen='1121:1144'>帝庭敷佑四方用能定爾子孫于下地四方之民罔不</span><br/>
<span class='tline' id='l39' data-llen='1144:1167'>祗畏嗚呼無墜天之降寶命我先王亦永有依歸今我</span><br/>
<span class='tline' id='l40' data-llen='1167:1190'>即命于元龜爾之許我我其以璧與珪歸俟爾命爾不</span><br/>
<span class='tline' id='l41' data-llen='1190:1200'>許我我乃屏璧與珪</span><br/>
<span class='tline' id='l42' data-llen='1200:1246'>　<span class='krp-note'>唐孔氏敘章指見篇末○漢孔氏曰史為册書祝辭/元孫武王某名臣諱君故曰某厲危虐暴也唐孔氏</span></span><br/>
<span class='tline' id='l43' data-llen='1246:1272'><a onclick="displayPageImage('KR1b0034', 'WYG', '024-3a' );" name="024-3a" class="pb">[024-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1272:1319'>　<span class='krp-note'>曰某即發也泰誓牧誓不諱發而此獨諱之鄭𤣥云/諱之者由成王讀之也意成王開匱得書至此字改</span></span><br/>
<span class='tline' id='l45' data-llen='1319:1365'>　<span class='krp-note'>為某故史官録為此篇因遂承王所讀而諱之唐陸/氏曰遘遇也吕氏曰常人疾皆自致惟聖人道德充</span></span><br/>
<span class='tline' id='l46' data-llen='1365:1411'>　<span class='krp-note'>足血氣和平節宣衛養皆適其宜偶與天地之戾氣/相遇而得虐害之疾耳○漢孔氏曰大子之責謂疾</span></span><br/>
<span class='tline' id='l47' data-llen='1411:1457'>　<span class='krp-note'>不可救於天則當以旦代之蘇氏曰死生有可相代/之理而世多疑之予觀近世匹夫匹婦為其父母發</span></span><br/>
<span class='tline' id='l48' data-llen='1457:1503'>　<span class='krp-note'>一至孝之心足以動天地感鬼神多矣况周公乎且/周公之禱非徒弟為兄臣為君也乃為天下為先王</span></span><br/>
<span class='tline' id='l49' data-llen='1503:1549'>　<span class='krp-note'>禱也世之所以疑者以己之多偽而疑聖人之不情/耳○漢孔氏曰我周公仁能順父又多材多藝能事</span></span><br/>
<span class='tline' id='l50' data-llen='1549:1595'>　<span class='krp-note'>鬼神言可以代武王之意薛氏曰若如也與不若旦/之若同義○漢孔氏曰汝元孫受命于天庭為天子</span></span><br/>
<span class='tline' id='l51' data-llen='1595:1641'>　<span class='krp-note'>布其德教以佑助四方言不可以死鄭氏曰武王所/不能者林藝也所能者敷佑四方也材藝但指服事</span></span><br/>
<span class='tline' id='l52' data-llen='1641:1667'><a onclick="displayPageImage('KR1b0034', 'WYG', '024-3b' );" name="024-3b" class="pb">[024-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1667:1713'>　<span class='krp-note'>役使而言○漢孔氏曰言武王用受命帝庭之故能/定先人子孫於天下四方之民無不敬畏張氏曰下</span></span><br/>
<span class='tline' id='l54' data-llen='1713:1759'>　<span class='krp-note'>地對上天而言四方之民以武王在上皆有祗畏之/心天下方定民心易摇武王於是而死事未可知蓋</span></span><br/>
<span class='tline' id='l55' data-llen='1759:1805'>　<span class='krp-note'>大位姦之窺也危病邪之伺也其敢保四方之祗畏/乎異時三監之叛周公之先見微矣○朱子曰周公</span></span><br/>
<span class='tline' id='l56' data-llen='1805:1851'>　<span class='krp-note'>金縢中乃立壇墠一節分明是對鬼若爾三王有丕/子之責于天以旦代某之身此一段只有晁以道説</span></span><br/>
<span class='tline' id='l57' data-llen='1851:1897'>　<span class='krp-note'>得好他解丕子之責如史傳中責其侍子之責蓋云/上帝責三王之侍子侍子指武王也上帝責其來服</span></span><br/>
<span class='tline' id='l58' data-llen='1897:1943'>　<span class='krp-note'>事左右故周公乞代其死云以旦代某之身予仁若/考至罔不祗畏言三王若有侍子之責于天則不如</span></span><br/>
<span class='tline' id='l59' data-llen='1943:1989'>　<span class='krp-note'>以我代之我多材多藝能事上帝武王不若我多材/藝不能事鬼神不如且留他在世上定你之子孫與</span></span><br/>
<span class='tline' id='l60' data-llen='1989:2035'>　<span class='krp-note'>四方之民文意如此伊川却疑周公不應自說多材/多藝不是如此他止是要代武王之死爾○漢孔氏</span></span><br/>
<span class='tline' id='l61' data-llen='2035:2061'><a onclick="displayPageImage('KR1b0034', 'WYG', '024-4a' );" name="024-4a" class="pb">[024-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2061:2107'>　<span class='krp-note'>曰嘆息武王言不救則墜失天之寶命救之則先王/長有依歸蔡氏曰寶命即帝庭之命謂之寶者重其</span></span><br/>
<span class='tline' id='l63' data-llen='2107:2153'>　<span class='krp-note'>事也○漢孔氏曰就受三王之命於大龜卜知吉凶/○漢孔氏曰許謂疾瘳待命當以事神不許謂不愈</span></span><br/>
<span class='tline' id='l64' data-llen='2153:2199'>　<span class='krp-note'>也屏藏也言不得事神薛氏曰許我謂許我代王之/請也吕氏曰此非與三王為要約也周公誠意之至</span></span><br/>
<span class='tline' id='l65' data-llen='2199:2245'>　<span class='krp-note'>自及於此蔡氏曰所欲以身代其死者在我者也在/我者可必而在天者不可必故曰爾其許我不許我</span></span><br/>
<span class='tline' id='l66' data-llen='2245:2278'>　<span class='krp-note'>其稱爾稱我無異人子之在膝下以/語其親者此亦不死其親之意也</span></span><br/>
<span class='tline' id='l67' data-llen='2278:2301'>乃卜三龜一習吉啓籥見書乃并是吉公曰體王其罔</span><br/>
<span class='tline' id='l68' data-llen='2301:2324'>害予小子新命于三王惟永終是圖兹攸俟能念予一</span><br/>
<span class='tline' id='l69' data-llen='2324:2343'>人公歸乃納册于金縢之匱中玉翼日乃瘳</span><br/>
<span class='tline' id='l70' data-llen='2343:2369'><a onclick="displayPageImage('KR1b0034', 'WYG', '024-4b' );" name="024-4b" class="pb">[024-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2369:2415'>　<span class='krp-note'>唐孔氏敘章指見篇末○漢孔氏曰以三王之龜卜/一相因而吉吕氏曰三王之前各有一龜習吉説見</span></span><br/>
<span class='tline' id='l72' data-llen='2415:2461'>　<span class='krp-note'>大禹謨○漢孔氏曰三兆既同吉開籥見占兆書乃/亦并是吉唐孔氏曰鄭元云籥開藏之管也○漢孔</span></span><br/>
<span class='tline' id='l73' data-llen='2461:2507'>　<span class='krp-note'>氏曰公視兆曰如此兆體王其無害言必愈唐孔氏/曰周禮卜筮君占體鄭云體兆象也尊者視兆象而</span></span><br/>
<span class='tline' id='l74' data-llen='2507:2553'>　<span class='krp-note'>已張氏曰周公為王占體非僭也蓋王方在病中上/相代王如此○漢孔氏曰周公言我小子新受三王</span></span><br/>
<span class='tline' id='l75' data-llen='2553:2599'>　<span class='krp-note'>之命武王惟長終是謀周之道言武王愈此所以待/能念我天子事成周道蘇氏曰此所俟者三王能念</span></span><br/>
<span class='tline' id='l76' data-llen='2599:2645'>　<span class='krp-note'>我一人武王言俟其疾愈也即上文所謂歸俟爾命/也○漢孔氏曰從壇歸瘳差也唐孔氏曰金縢之匱</span></span><br/>
<span class='tline' id='l77' data-llen='2645:2691'>　<span class='krp-note'>則金縢是匱之名也縢是束縛之義藏之於匱緘之/以金若今釘鐷之不欲使人開也王氏曰古者卜筮</span></span><br/>
<span class='tline' id='l78' data-llen='2691:2737'>　<span class='krp-note'>畢而不敢䙝必藏其册書異時有大卜則復啓焉乃/國家故事非特為此匱藏其册以為後世自解之計</span></span><br/>
<span class='tline' id='l79' data-llen='2737:2763'><a onclick="displayPageImage('KR1b0034', 'WYG', '024-5a' );" name="024-5a" class="pb">[024-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2763:2770'>　<span class='krp-note'>也/</span></span><br/>
<span class='tline' id='l81' data-llen='2770:2793'>武王既喪管叔及其羣弟乃流言於國曰公将不利於</span><br/>
<span class='tline' id='l82' data-llen='2793:2816'>孺子周公乃告二公曰我之弗辟我無以告我先王周</span><br/>
<span class='tline' id='l83' data-llen='2816:2839'>公居東二年則罪人斯得于後公乃為詩以貽王名之</span><br/>
<span class='tline' id='l84' data-llen='2839:2862'>曰鴟鴞王亦未敢誚公秋大熟未穫天大雷電以風禾</span><br/>
<span class='tline' id='l85' data-llen='2862:2885'>盡偃大木斯抜邦人大恐王與大夫盡弁以啟金縢之</span><br/>
<span class='tline' id='l86' data-llen='2885:2908'>書乃得周公所自以為功代武王之説二公及王乃問</span><br/>
<span class='tline' id='l87' data-llen='2908:2931'>諸史與百執事對曰信噫公命我勿敢言王執書以泣</span><br/>
<span class='tline' id='l88' data-llen='2931:2957'><a onclick="displayPageImage('KR1b0034', 'WYG', '024-5b' );" name="024-5b" class="pb">[024-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2957:2980'>曰其勿穆卜昔公勤勞王家惟予沖人弗及知今天動</span><br/>
<span class='tline' id='l90' data-llen='2980:3003'>威以彰周公之德惟朕小子其新逆我國家禮亦宜之</span><br/>
<span class='tline' id='l91' data-llen='3003:3026'>王出郊天乃雨反風禾則盡起二公命邦人凡大木所</span><br/>
<span class='tline' id='l92' data-llen='3026:3038'>偃盡起而築之歲則大熟</span><br/>
<span class='tline' id='l93' data-llen='3038:3084'>　<span class='krp-note'>唐孔氏敘章指見篇末○漢孔氏曰武王死周公攝/政其弟管叔及蔡叔霍叔乃放言於國以誣周公以</span></span><br/>
<span class='tline' id='l94' data-llen='3084:3130'>　<span class='krp-note'>惑成王孺稚也稚子成王邵子皇極經世書紀武王/己卯伐商踐天子位至七年乙酉崩家語曰武王崩</span></span><br/>
<span class='tline' id='l95' data-llen='3130:3176'>　<span class='krp-note'>時成王十二嵗史記曰武王兄弟十人長伯邑考次/武王次管叔鮮周公旦蔡叔度霍叔處曹叔振鐸成</span></span><br/>
<span class='tline' id='l96' data-llen='3176:3222'>　<span class='krp-note'>叔武其康叔封聃季載皆少未封武王克殷立紂子/武庚禄父於故都以為殷後大建親賢以藩屏王室</span></span><br/>
<span class='tline' id='l97' data-llen='3222:3248'><a onclick="displayPageImage('KR1b0034', 'WYG', '024-6a' );" name="024-6a" class="pb">[024-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3248:3294'>　<span class='krp-note'>周公以聖德留輔相朝廷分商畿内地封管叔蔡叔/霍叔監武庚治殷民號三監武王崩成王幼沖周公</span></span><br/>
<span class='tline' id='l99' data-llen='3294:3340'>　<span class='krp-note'>位冢宰正百工管叔及蔡叔霍叔乃流言於國曰周/公將為成王之不利奪其位而有之馬氏曰流言謂</span></span><br/>
<span class='tline' id='l100' data-llen='3340:3386'>　<span class='krp-note'>以無根之言流布於國中朱子曰此即大誥所謂三/監及淮夷叛也意其稱兵舉事必以誅周公為辭若</span></span><br/>
<span class='tline' id='l101' data-llen='3386:3432'>　<span class='krp-note'>王敦之於刁協劉隗耳○漢孔氏曰辟法也告召公/太公言我不以法法三叔則我無以成周道告我先</span></span><br/>
<span class='tline' id='l102' data-llen='3432:3478'>　<span class='krp-note'>王唐陸氏曰辟馬鄭音避謂避居東都或問周公之/誅管蔡與伊尹之放太甲皆聖人之變惟其至誠無</span></span><br/>
<span class='tline' id='l103' data-llen='3478:3524'>　<span class='krp-note'>愧正大明白故行之不疑未可以淺俗之心窺之也/此辟字與蔡仲之命所謂致辟之辟同安得以為避</span></span><br/>
<span class='tline' id='l104' data-llen='3524:3570'>　<span class='krp-note'>且使周公委政而去不幸成王終不悟小人得以乘/間而入則周家之禍可勝言哉周公是時不知何以</span></span><br/>
<span class='tline' id='l105' data-llen='3570:3616'>　<span class='krp-note'>告先王也觀公告二公之言正大明白至誠惻怛則/區區嫌疑不敢避矣惟此心無愧而後先王可告也</span></span><br/>
<span class='tline' id='l106' data-llen='3616:3642'><a onclick="displayPageImage('KR1b0034', 'WYG', '024-6b' );" name="024-6b" class="pb">[024-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3642:3688'>　<span class='krp-note'>自潔其身而為匹夫之諒周公豈為之哉朱子荅曰/辟字當從古註龜山楊氏曰周公誅管蔡為時中○</span></span><br/>
<span class='tline' id='l108' data-llen='3688:3734'>　<span class='krp-note'>漢孔氏曰周公既告二公遂東征之二年之中罪人/此得陳氏曰周公為東伯東諸侯之不軌其職自得</span></span><br/>
<span class='tline' id='l109' data-llen='3734:3780'>　<span class='krp-note'>專征朱子曰周公東征不必言用權王室至親與諸/侯連衡背叛當國大臣豈有坐視不救之理帥師征</span></span><br/>
<span class='tline' id='l110' data-llen='3780:3826'>　<span class='krp-note'>之乃是正義不待可與權者而後能也唐孔氏曰詩/東山之篇歌此事也云自我不見于今三年又云三</span></span><br/>
<span class='tline' id='l111' data-llen='3826:3872'>　<span class='krp-note'>年而歸此言二年者詩言初去及來凡經三年此直/數居東之年除其去年故二年也惟言居東不知居</span></span><br/>
<span class='tline' id='l112' data-llen='3872:3918'>　<span class='krp-note'>在何處王肅云東洛邑也管蔡與商奄共叛故東征/鎮撫之案驗其事二年之間罪人皆得○漢孔氏曰</span></span><br/>
<span class='tline' id='l113' data-llen='3918:3964'>　<span class='krp-note'>成王信流言而疑周公故周公既誅三監而作詩解/所以宜誅之意以遺王王猶未悟故欲讓公而未敢</span></span><br/>
<span class='tline' id='l114' data-llen='3964:4010'>　<span class='krp-note'>朱子曰鴟鴞之詩大意告王以王業艱難不可毁壞/之意鄭氏曰誚責讓也○漢孔氏曰二年秋也蒙恒</span></span><br/>
<span class='tline' id='l115' data-llen='4010:4036'><a onclick="displayPageImage('KR1b0034', 'WYG', '024-7a' );" name="024-7a" class="pb">[024-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='4036:4082'>　<span class='krp-note'>風若雷以威之故有風雷之異風災所及邦人皆大/恐鄭氏曰偃仆也○漢孔氏曰皮弁質服以應天所</span></span><br/>
<span class='tline' id='l117' data-llen='4082:4128'>　<span class='krp-note'>藏請命册書本史百執事皆從周公請命唐孔氏曰/皮弁是視朝服每日常服白布衣素績裳王見此變</span></span><br/>
<span class='tline' id='l118' data-llen='4128:4174'>　<span class='krp-note'>與大夫盡弁以開金縢之書省案故事求變異所由/林氏曰啓緘之際猶未卜而得往者周公之説於匱</span></span><br/>
<span class='tline' id='l119' data-llen='4174:4220'>　<span class='krp-note'>中蓋因卜而偶得之蔡氏曰周公卜武王之疾二公/未必不知之周公册祝之文二公蓋不知也諸史百</span></span><br/>
<span class='tline' id='l120' data-llen='4220:4266'>　<span class='krp-note'>執事蓋卜筮執事之人成王使卜天變者即前日周/公使卜疾之人也○漢孔氏曰史百執事言信有此</span></span><br/>
<span class='tline' id='l121' data-llen='4266:4312'>　<span class='krp-note'>事周公使我勿道今言之則負周公噫恨辭唐孔氏/曰周公忠心欲代武王死非是規求名譽故不用使</span></span><br/>
<span class='tline' id='l122' data-llen='4312:4358'>　<span class='krp-note'>人知之○漢孔氏曰本欲敬卜吉凶今天意可知故/止之穆卜説見上文林氏曰觀其得書而止卜乃知</span></span><br/>
<span class='tline' id='l123' data-llen='4358:4404'>　<span class='krp-note'>其為卜而啓縢非為周公而啓也○漢孔氏曰言已/童幼不及知周公昔日忠勤林氏曰周公尚欲以身</span></span><br/>
<span class='tline' id='l124' data-llen='4404:4430'><a onclick="displayPageImage('KR1b0034', 'WYG', '024-7b' );" name="024-7b" class="pb">[024-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='4430:4476'>　<span class='krp-note'>代而父之死其肯不利於嗣子乎○漢孔氏曰發風/雷之威以明周公之聖德○漢孔氏曰周公以成王</span></span><br/>
<span class='tline' id='l126' data-llen='4476:4522'>　<span class='krp-note'>未悟故留東未還改過自新遣使者迎之亦國家禮/有德之宜唐陸氏曰新逆馬本作親迎蔡氏曰親誤</span></span><br/>
<span class='tline' id='l127' data-llen='4522:4568'>　<span class='krp-note'>作新正猶大學新誤作親也親迎公以歸於國家之/禮亦宜也○漢孔氏曰郊以玉幣謝天天即反風起</span></span><br/>
<span class='tline' id='l128' data-llen='4568:4614'>　<span class='krp-note'>木明郊之是○漢孔氏曰木有偃拔起而立之築有/其根禾木無虧百穀豐熟周公之德張氏曰成王疑</span></span><br/>
<span class='tline' id='l129' data-llen='4614:4660'>　<span class='krp-note'>則為雷為電為風為偃禾拔木成王悔則為雨為反/風為起木為大熟人之處心可少差乎此君子所以</span></span><br/>
<span class='tline' id='l130' data-llen='4660:4670'>　<span class='krp-note'>慎其/獨也</span></span><br/>
<span class='tline' id='l131' data-llen='4670:4716'>　<span class='krp-note'>○總説一篇意○唐孔氏曰發首至王季文王史敘/将告神之事也史乃册祝至屏璧與珪告神之辭也</span></span><br/>
<span class='tline' id='l132' data-llen='4716:4757'>　<span class='krp-note'>自乃卜至乃瘳言卜吉告王差之事也自武王/既喪以下敘周公被流言東征還反之事也</span></span><br/>
<span class='tline' id='l133' data-llen='4757:4783'><a onclick="displayPageImage('KR1b0034', 'WYG', '024-8a' );" name="024-8a" class="pb">[024-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='4783:4786'>　</span><br/>
<span class='tline' id='l135' data-llen='4786:4789'>　</span><br/>
<span class='tline' id='l136' data-llen='4789:4792'>　</span><br/>
<span class='tline' id='l137' data-llen='4792:4795'>　</span><br/>
<span class='tline' id='l138' data-llen='4795:4798'>　</span><br/>
<span class='tline' id='l139' data-llen='4798:4801'>　</span><br/>
<span class='tline' id='l140' data-llen='4801:4804'>　</span><br/>
<span class='tline' id='l141' data-llen='4804:4807'>　</span><br/>
<span class='tline' id='l142' data-llen='4807:4833'><a onclick="displayPageImage('KR1b0034', 'WYG', '024-8b' );" name="024-8b" class="pb">[024-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='4833:4836'>　</span><br/>
<span class='tline' id='l144' data-llen='4836:4839'>　</span><br/>
<span class='tline' id='l145' data-llen='4839:4842'>　</span><br/>
<span class='tline' id='l146' data-llen='4842:4845'>　</span><br/>
<span class='tline' id='l147' data-llen='4845:4848'>　</span><br/>
<span class='tline' id='l148' data-llen='4848:4851'>　</span><br/>
<span class='tline' id='l149' data-llen='4851:4854'>　</span><br/>
<span class='tline' id='l150' data-llen='4854:4865'>　尚書纂傳卷二十四</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0034', 'WYG', '040-1a' );" name="040-1a" class="pb">[040-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　尚書纂傳卷四十　　　　元　王天與　撰</span><br/>
<span class='tline' id='l10' data-llen='211:228'>畢命第二十六　　　　　　　周書</span><br/>
<span class='tline' id='l11' data-llen='228:245'>康王命作冊畢分居里成周郊作畢命</span><br/>
<span class='tline' id='l12' data-llen='245:291'>　<span class='krp-note'>唐孔氏曰周禮内史云凡命諸侯及孤卿大夫皆䇿/命之此云命作冊者命内史為冊書孫氏曰凡命羣</span></span><br/>
<span class='tline' id='l13' data-llen='291:337'>　<span class='krp-note'>臣皆有冊獨言於此詳略異也○漢孔氏曰分别民/之居里異其善惡林氏曰分民之居里於成周之東</span></span><br/>
<span class='tline' id='l14' data-llen='337:383'>　<span class='krp-note'>郊吕氏曰周公始遷啇民善惡並育所以安反側也/至君陳則商民寖服周化故簡修進良始表其善者</span></span><br/>
<span class='tline' id='l15' data-llen='383:429'>　<span class='krp-note'>出之使惡者知愧而自勸猶未大區别也至康王世/變風移為善者衆其不善者亦不能無怙惡之失苟</span></span><br/>
<span class='tline' id='l16' data-llen='429:455'><a onclick="displayPageImage('KR1b0034', 'WYG', '040-1b' );" name="040-1b" class="pb">[040-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='455:501'>　<span class='krp-note'>兼蓄之則餘孽不除將復為良民之害故命畢公分/别其居里不惟惡不能染善而惡者無以自容勢不</span></span><br/>
<span class='tline' id='l18' data-llen='501:525'>　<span class='krp-note'>能不入於善矣○唐孔/氏曰史敘其事作畢命</span></span><br/>
<span class='tline' id='l19' data-llen='525:529'>畢命</span><br/>
<span class='tline' id='l20' data-llen='529:556'>　<span class='krp-note'>漢孔氏曰言畢公見命之書/○蔡氏曰今文無古文有</span></span><br/>
<span class='tline' id='l21' data-llen='556:579'>惟十有二年六月庚午朏越三日壬申王朝歩自宗周</span><br/>
<span class='tline' id='l22' data-llen='579:596'>至于豐以成周之衆命畢公保釐東郊</span><br/>
<span class='tline' id='l23' data-llen='596:642'>　<span class='krp-note'>張氏曰此史敘命畢公之端○漢孔氏曰康王即位/十二年六月三日庚午朏說見召誥唐孔氏曰此日</span></span><br/>
<span class='tline' id='l24' data-llen='642:688'>　<span class='krp-note'>未有事而記之者為下言壬申張本猶記朔望與生/魄死魄然也○漢孔氏曰於朏三日壬申王朝行自</span></span><br/>
<span class='tline' id='l25' data-llen='688:714'><a onclick="displayPageImage('KR1b0034', 'WYG', '040-2a' );" name="040-2a" class="pb">[040-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='714:760'>　<span class='krp-note'>宗周至于豐豐說見武成陳氏曰古者封諸侯命德/賞功必於祖廟示不敢專重其事也○漢孔氏曰用</span></span><br/>
<span class='tline' id='l27' data-llen='760:806'>　<span class='krp-note'>成周之民衆命畢公陳氏曰保釐保護而分理之也/吕氏曰保釐所謂旌别淑慝之類蓋有恩意行其間</span></span><br/>
<span class='tline' id='l28' data-llen='806:839'>　<span class='krp-note'>非斬然割裂無復潤澤也觀此二字/一篇之治體可見東郊說見君陳</span></span><br/>
<span class='tline' id='l29' data-llen='839:862'>王若曰嗚呼父師惟文王武王敷大德于天下用克受</span><br/>
<span class='tline' id='l30' data-llen='862:885'>殷命惟周公左右先王綏定厥家毖殷頑民遷于洛邑</span><br/>
<span class='tline' id='l31' data-llen='885:908'>密邇王室式化厥訓旣歴三紀世變風移四方無虞予</span><br/>
<span class='tline' id='l32' data-llen='908:931'>一人以寧道有升降政由俗革不臧厥臧民㒺攸勸惟</span><br/>
<span class='tline' id='l33' data-llen='931:954'>公懋德克勤小物弼亮四世正色率下㒺不祗師言嘉</span><br/>
<span class='tline' id='l34' data-llen='954:980'><a onclick="displayPageImage('KR1b0034', 'WYG', '040-2b' );" name="040-2b" class="pb">[040-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='980:994'>績多于先王予小子垂拱仰成</span><br/>
<span class='tline' id='l36' data-llen='994:1041'>　<span class='krp-note'>陳氏曰此章歴敘文武周公而歸重畢公功德○漢陳/孔氏曰嘆告畢公代周公為太師為東伯命之代君</span></span><br/>
<span class='tline' id='l37' data-llen='1041:1087'>　<span class='krp-note'>王若曰說見盤庚王氏曰畢公同姓故稱父為太師/故稱師稱父師而不名尊之也○漢孔氏曰言文武</span></span><br/>
<span class='tline' id='l38' data-llen='1087:1133'>　<span class='krp-note'>布大德于天下故天佑之用能受殷之王命○漢孔/氏曰言周公助先王安定其家張氏曰先王謂文武</span></span><br/>
<span class='tline' id='l39' data-llen='1133:1179'>　<span class='krp-note'>成王○漢孔氏曰愼殷頑民恐其叛亂故徙於洛邑/密近王室用化其敎毖殷說見洛誥○漢孔氏曰言</span></span><br/>
<span class='tline' id='l40' data-llen='1179:1225'>　<span class='krp-note'>殷民遷周已經三紀世代民易頑者漸化四方無可/度之事我天子用安矣十二年曰紀父子曰世張氏</span></span><br/>
<span class='tline' id='l41' data-llen='1225:1271'>　<span class='krp-note'>曰旣歴三紀難化者或老或死易化者方少方生頑/民父子亦已一變父子相代善惡不同其風亦移殷</span></span><br/>
<span class='tline' id='l42' data-llen='1271:1317'>　<span class='krp-note'>民變則四方安四方安則人主安矣吕氏曰文武敷/大德而受命言得之難周公輔相而綏定言安之難</span></span><br/>
<span class='tline' id='l43' data-llen='1317:1343'><a onclick="displayPageImage('KR1b0034', 'WYG', '040-3a' );" name="040-3a" class="pb">[040-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1343:1389'>　<span class='krp-note'>殷頑民尤難安周公尤謹之遷其洛邑用使化其敎/訓旣歴三紀世已變而風始移言敎化浹洽之難○</span></span><br/>
<span class='tline' id='l45' data-llen='1389:1435'>　<span class='krp-note'>漢孔氏曰天道有上下交接之義政敎有用俗改更/之理民之俗善以善養之俗有不善以法御之若乃</span></span><br/>
<span class='tline' id='l46' data-llen='1435:1481'>　<span class='krp-note'>不善其善則民無所勸慕陳氏曰道無乎而不在世/治則為道之升世亂則為道之降猶易言道長道消</span></span><br/>
<span class='tline' id='l47' data-llen='1481:1527'>　<span class='krp-note'>禮記言道隆道汚王氏曰道有升降故俗有厚薄俗/有厚薄故政隋而革今商俗已異於前不善其善者</span></span><br/>
<span class='tline' id='l48' data-llen='1527:1573'>　<span class='krp-note'>則民無所勸而為善○漢孔氏曰言公勉行德能勤/小物輔佐文武成康四世為公卿正色率下下人無</span></span><br/>
<span class='tline' id='l49' data-llen='1573:1619'>　<span class='krp-note'>不敬仰師法唐孔氏曰小物猶小事勤小事則大者/可知晉語說文王事云詢于八虞訪于辛尹重之以</span></span><br/>
<span class='tline' id='l50' data-llen='1619:1665'>　<span class='krp-note'>周召畢榮則畢公在文王時已為大臣是輔佐文武/成康四世也張氏曰帝王世紀云商容見畢公至曰</span></span><br/>
<span class='tline' id='l51' data-llen='1665:1711'>　<span class='krp-note'>視其為人儼乎將有急色故君子臨事而懼是畢公/為人必端重嚴肅其正色率下可知○漢孔氏曰公</span></span><br/>
<span class='tline' id='l52' data-llen='1711:1737'><a onclick="displayPageImage('KR1b0034', 'WYG', '040-3b' );" name="040-3b" class="pb">[040-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1737:1783'>　<span class='krp-note'>之善功多大先人之美我小子為王垂拱仰公成理/○吕氏曰畢公天下大老康王不稱其成德而稱其</span></span><br/>
<span class='tline' id='l54' data-llen='1783:1829'>　<span class='krp-note'>懋德不稱其縂大體而稱其勤小物蓋以成德自居/則止矣於小物而忽焉則非所謂造次顛沛于是者</span></span><br/>
<span class='tline' id='l55' data-llen='1829:1875'>　<span class='krp-note'>也惟勉于德者貫穉耄而不息故勤于物者一小大/而無間畢公風采凝峻表儀朝著若小若大㒺不祗</span></span><br/>
<span class='tline' id='l56' data-llen='1875:1921'>　<span class='krp-note'>服父師之訓德容之重衆望之孚養之非一日之積/嘉績在先王之世多矣今予惟仰其成歸重畢公將</span></span><br/>
<span class='tline' id='l57' data-llen='1921:1934'>　<span class='krp-note'>付以保釐/之寄也</span></span><br/>
<span class='tline' id='l58' data-llen='1934:1957'>王曰嗚呼父師今予祗命公以周公之事往哉旌别淑</span><br/>
<span class='tline' id='l59' data-llen='1957:1980'>慝表厥宅里彰善癉惡樹之風聲弗率訓典殊厥井疆</span><br/>
<span class='tline' id='l60' data-llen='1980:2003'>俾克畏慕申畫郊圻愼固封守以康四海政貴有恒辭</span><br/>
<span class='tline' id='l61' data-llen='2003:2029'><a onclick="displayPageImage('KR1b0034', 'WYG', '040-4a' );" name="040-4a" class="pb">[040-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2029:2052'>尚體要不惟好異商俗靡靡利口惟賢餘風未殄公其</span><br/>
<span class='tline' id='l63' data-llen='2052:2075'>念哉我聞曰世禄之家鮮克由禮以蕩陵德實悖天道</span><br/>
<span class='tline' id='l64' data-llen='2075:2098'>敝化奢麗萬世同流兹殷庶士席寵惟舊怙侈滅義服</span><br/>
<span class='tline' id='l65' data-llen='2098:2121'>美于人驕淫矜侉將由惡終雖收放心閑之惟艱資富</span><br/>
<span class='tline' id='l66' data-llen='2121:2144'>能訓惟以永年惟德惟義時乃大訓不由古訓于何其</span><br/>
<span class='tline' id='l67' data-llen='2144:2147'>訓</span><br/>
<span class='tline' id='l68' data-llen='2147:2193'>　<span class='krp-note'>張氏曰此章方告以保釐東郊之事○漢孔氏曰今/我敬命公以周公所為之事往為之哉言非周公所</span></span><br/>
<span class='tline' id='l69' data-llen='2193:2239'>　<span class='krp-note'>爲不敢枉公往治○漢孔氏曰言當識别頑民之善/惡表異其居里明其爲善病其爲惡立其善風揚其</span></span><br/>
<span class='tline' id='l70' data-llen='2239:2265'><a onclick="displayPageImage('KR1b0034', 'WYG', '040-4b' );" name="040-4b" class="pb">[040-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2265:2311'>　<span class='krp-note'>善聲徐氏曰昭而揭之曰旌標而植之曰表唐孔氏/曰表其居里若今孝子順孫義夫節婦表其門閭也</span></span><br/>
<span class='tline' id='l72' data-llen='2311:2358'>　<span class='krp-note'>陳氏曰宅者所居之家里者所宅之里二十五家為以/里王氏曰癉病也先王之政不獨慶賞刑威而已所</span></span><br/>
<span class='tline' id='l73' data-llen='2358:2404'>　<span class='krp-note'>沮勸之術尤在于榮辱彰善癉惡使民知是非榮辱/之所在也吕氏曰榮辱不止于一時而流芳遺臭將</span></span><br/>
<span class='tline' id='l74' data-llen='2404:2450'>　<span class='krp-note'>百年而未冺所謂樹之風聲也人存則政舉人亡則/政息惟風聲所傳雖事往迹陳而興起如新此先王</span></span><br/>
<span class='tline' id='l75' data-llen='2450:2496'>　<span class='krp-note'>所以維持後世也○漢孔氏曰其不循敎道之常則/殊其井居田界使能畏為惡之禍慕為善之福所以</span></span><br/>
<span class='tline' id='l76' data-llen='2496:2542'>　<span class='krp-note'>沮勸張氏曰禮記云不變移之郊不變移之遂此殊/厥井疆也○漢孔氏曰郊圻雖舊所規晝當重分明</span></span><br/>
<span class='tline' id='l77' data-llen='2542:2588'>　<span class='krp-note'>之又當謹慎堅固封疆之守備以安四海京畿安則/四海安矣鄭氏曰畫分圻界也應氏曰古者每郊有</span></span><br/>
<span class='tline' id='l78' data-llen='2588:2634'>　<span class='krp-note'>門而郊闗之限啓閉尤謹夏氏曰此恐有不令如淮/夷徐奄者濳相交通誘民以亂故使之申畫愼固則</span></span><br/>
<span class='tline' id='l79' data-llen='2634:2660'><a onclick="displayPageImage('KR1b0034', 'WYG', '040-5a' );" name="040-5a" class="pb">[040-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2660:2706'>　<span class='krp-note'>姦民無自而入而商民可永為良民商民不擾則四/海永安矣○漢孔氏曰政以仁義為常辭以理實為</span></span><br/>
<span class='tline' id='l81' data-llen='2706:2752'>　<span class='krp-note'>要故貴尚之若異于先王君子所不好蔡氏曰對暫/之謂恒對常之謂異趣完具而已之謂體衆理所㑹</span></span><br/>
<span class='tline' id='l82' data-llen='2752:2798'>　<span class='krp-note'>之謂要○漢孔氏曰紂以靡靡利口為賢覆亡國家/今殷民利口餘風未絶公其念絶之唐孔氏曰韓宣</span></span><br/>
<span class='tline' id='l83' data-llen='2798:2844'>　<span class='krp-note'>子稱紂使師延作靡靡之樂靡靡相隨順之意蘇氏/曰予以書考之知商俗如秦俗蓋二世似紂也張釋</span></span><br/>
<span class='tline' id='l84' data-llen='2844:2890'>　<span class='krp-note'>之諫漢文帝秦以任刀筆之吏爭以亟疾苛察相髙/其弊徒文具無惻隠之實以故不聞其過陵夷至于</span></span><br/>
<span class='tline' id='l85' data-llen='2890:2936'>　<span class='krp-note'>二世天下土崩今以嗇夫口辯而超遷之臣恐天下/隨風靡爭口辯無其實凡釋之所論則康王以告畢</span></span><br/>
<span class='tline' id='l86' data-llen='2936:2982'>　<span class='krp-note'>公者也○漢孔氏曰特言我聞自古有之世有禄位/而無禮敎少不以放蕩陵邈有德者如此實亂天道</span></span><br/>
<span class='tline' id='l87' data-llen='2982:3027'>　<span class='krp-note'>陳氏曰德雖性之固有然敬則存肆則泯以放蕩而/陵蔑其德蓋人欲勝則天理消也鄭氏曰悖反也</span></span><br/>
<span class='tline' id='l88' data-llen='3027:3053'><a onclick="displayPageImage('KR1b0034', 'WYG', '040-5b' );" name="040-5b" class="pb">[040-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='3053:3100'>　<span class='krp-note'>漢孔氏曰言敝俗相化車服奢麗雖相去萬世若同一/流陳氏曰敝壞麗華也吕氏曰興門之俗儉衰門之</span></span><br/>
<span class='tline' id='l90' data-llen='3100:3146'>　<span class='krp-note'>俗侈古人論世族之病必歸之驕侈此乃商民受病/之源○漢孔氏曰此殷衆士居寵日久怗恃奢侈以</span></span><br/>
<span class='tline' id='l91' data-llen='3146:3192'>　<span class='krp-note'>滅德義服餙過制美于其人言僭上陳氏曰席藉也/席寵惟舊蓋世禄之家也吕氏曰私欲公義相為消</span></span><br/>
<span class='tline' id='l92' data-llen='3192:3238'>　<span class='krp-note'>長故怙侈則㓕義義㓕則無復羞惡之端徒以服飾/美於人而身之不美則莫之恥也○漢孔氏曰言殷</span></span><br/>
<span class='tline' id='l93' data-llen='3238:3284'>　<span class='krp-note'>衆士驕恣過制矜其所能以自侉大如此不變將用/惡自終雖今順從周制心未厭服以禮閑禦其心惟</span></span><br/>
<span class='tline' id='l94' data-llen='3284:3312'>　<span class='krp-note'>艱鄭氏曰侉侉大閑防閑也/眞氏曰放心二字始見於此</span></span><br/>
<span class='tline' id='l95' data-llen='3312:3357'>　　<span class='krp-note'>按程子曰聖賢千言萬語只是欲人將已放之心/約之使反復入身來朱子曰放心謂心本善而流</span></span><br/>
<span class='tline' id='l96' data-llen='3357:3376'>　　<span class='krp-note'>於不善是放也/故附其說于此</span></span><br/>
<span class='tline' id='l97' data-llen='3376:3402'><a onclick="displayPageImage('KR1b0034', 'WYG', '040-6a' );" name="040-6a" class="pb">[040-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3402:3448'>　<span class='krp-note'>○漢孔氏曰以富資而能順義則惟可以長年命矣/惟有德義是乃大順若不用古訓典籍於何其能順</span></span><br/>
<span class='tline' id='l99' data-llen='3448:3494'>　<span class='krp-note'>乎蔡氏曰資資財訓敎訓也陳氏曰資富而能敎則/不至於奢靡淫佚可以持身保家可以長守禄位可</span></span><br/>
<span class='tline' id='l100' data-llen='3494:3540'>　<span class='krp-note'>以養全壽命然所謂訓者豈外人心而他求哉德則/内之所得深而不移於物義則外之裁制明而不役</span></span><br/>
<span class='tline' id='l101' data-llen='3540:3586'>　<span class='krp-note'>於利德義乃訓之大也苟不由古人德義之訓何以/為訓乎古訓即德義也○三山陳氏曰君陳之書猶</span></span><br/>
<span class='tline' id='l102' data-llen='3586:3632'>　<span class='krp-note'>有辟以止辟三細不宥之說此篇雖歴數商民之惡/惟務區别以生其愧敎訓以導其善而無一言及于</span></span><br/>
<span class='tline' id='l103' data-llen='3632:3650'>　<span class='krp-note'>刑足見世變風/移刑措不用也</span></span><br/>
<span class='tline' id='l104' data-llen='3650:3673'>王曰嗚呼父師邦之安危惟兹殷士不剛不柔厥德允</span><br/>
<span class='tline' id='l105' data-llen='3673:3696'>修惟周公克愼厥始惟君陳克和厥中惟公克成厥終</span><br/>
<span class='tline' id='l106' data-llen='3696:3722'><a onclick="displayPageImage('KR1b0034', 'WYG', '040-6b' );" name="040-6b" class="pb">[040-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3722:3745'>三后恊心同厎于道道洽政治澤潤生民四夷左衽罔</span><br/>
<span class='tline' id='l108' data-llen='3745:3768'>不咸賴予小子永膺多福公其惟時成周建無窮之基</span><br/>
<span class='tline' id='l109' data-llen='3768:3791'>亦有無窮之聞子孫訓其成式惟乂嗚呼㒺曰弗克惟</span><br/>
<span class='tline' id='l110' data-llen='3791:3814'>旣厥心罔曰民寡惟愼厥事欽若先王成烈以休于前</span><br/>
<span class='tline' id='l111' data-llen='3814:3817'>政</span><br/>
<span class='tline' id='l112' data-llen='3817:3863'>　<span class='krp-note'>張氏曰此申結一篇之意○漢孔氏曰言邦國所以/安危惟在和此殷士而已治之不剛不柔寛猛相濟</span></span><br/>
<span class='tline' id='l113' data-llen='3863:3909'>　<span class='krp-note'>則其德政信修立吕氏曰當時四方無虞矣猶曰邦/之安危惟兹殷士此保治兢業之心也○漢孔氏曰</span></span><br/>
<span class='tline' id='l114' data-llen='3909:3956'>　<span class='krp-note'>周公遷殷頑民以消亂階能愼其始君陳𢎞周公之/訓能和其中畢公闡二公之烈能成其終蔡氏曰言</span></span><br/>
<span class='tline' id='l115' data-llen='3956:3982'><a onclick="displayPageImage('KR1b0034', 'WYG', '040-7a' );" name="040-7a" class="pb">[040-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='3982:4028'>　<span class='krp-note'>成者豫期之也○漢孔氏曰三君合心為一終始相/成同致于道道至普洽政化治理其德澤惠施乃浸</span></span><br/>
<span class='tline' id='l117' data-llen='4028:4074'>　<span class='krp-note'>潤生民呉氏曰道者致治之道也始之中之終之雖/時有先後皆能即其行事觀其用心而有以濟之若</span></span><br/>
<span class='tline' id='l118' data-llen='4074:4120'>　<span class='krp-note'>出於一時成於一人謂之恊心如此鄭氏曰潤如水/之浸潤○漢孔氏曰言被髪左衽之人無不皆恃賴</span></span><br/>
<span class='tline' id='l119' data-llen='4120:4166'>　<span class='krp-note'>三君之德我小子亦長受其多福朱子曰衽衣衿也/左衽夷狄之俗○蘇氏曰康王以邦之安危在殷多</span></span><br/>
<span class='tline' id='l120' data-llen='4166:4212'>　<span class='krp-note'>士又以保釐之任為足以澤生民而服四夷其言若/過然殷民至此亦不能睥睨周室如三監時矣然猶</span></span><br/>
<span class='tline' id='l121' data-llen='4212:4258'>　<span class='krp-note'>重其事如此賈誼言秦俗婦乳其兒與翁並倨毋取/箕箒立而誶語以此痛哭流涕太息以為漢之所憂</span></span><br/>
<span class='tline' id='l122' data-llen='4258:4304'>　<span class='krp-note'>無大於此者正此意也古之知治體者其論安危蓋/如此○漢孔氏曰公其惟以是成周之治為周家立</span></span><br/>
<span class='tline' id='l123' data-llen='4304:4351'>　<span class='krp-note'>無窮之基業於公亦有無窮之名聞於後世吕氏曰此/畢公元老豈有意於立後世名而勲德之隆亦豈少</span></span><br/>
<span class='tline' id='l124' data-llen='4351:4377'><a onclick="displayPageImage('KR1b0034', 'WYG', '040-7b' );" name="040-7b" class="pb">[040-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='4377:4423'>　<span class='krp-note'>康王所以望之者蓋相期以無窮之事業孰敢以名/譽誘公哉○漢孔氏曰言後世子孫順公之成法惟</span></span><br/>
<span class='tline' id='l126' data-llen='4423:4469'>　<span class='krp-note'>以治○漢孔氏曰人之為政無曰不能惟在盡其心/而已無曰人少不足治也惟在愼其政事無敢輕之</span></span><br/>
<span class='tline' id='l127' data-llen='4469:4515'>　<span class='krp-note'>蘇氏曰曰弗克者畏其難而不敢為者也曰民寡者/易其事以為不足為者也○漢孔氏曰敬順文武成</span></span><br/>
<span class='tline' id='l128' data-llen='4515:4561'>　<span class='krp-note'>業以美於前人之政所以勉畢公先王說見上文蘇/氏曰前政周公君陳也○吕氏曰畢命前頌而後規</span></span><br/>
<span class='tline' id='l129' data-llen='4561:4587'>　<span class='krp-note'>蓋三代君臣相與警戒無/時不存末嘗以盛德廢也</span></span><br/>
<span class='tline' id='l130' data-llen='4587:4590'>　</span><br/>
<span class='tline' id='l131' data-llen='4590:4593'>　</span><br/>
<span class='tline' id='l132' data-llen='4593:4603'>　尚書纂傳卷四十</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0034', 'WYG', '015-1a' );" name="015-1a" class="pb">[015-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　尚書纂傳卷十五上　　　元　王天與　撰</span><br/>
<span class='tline' id='l10' data-llen='212:229'>說命上第十二　　　　　　　商書</span><br/>
<span class='tline' id='l11' data-llen='229:252'>髙宗夢得說使百工營求諸野得諸傅巖作說命三篇</span><br/>
<span class='tline' id='l12' data-llen='252:298'>　<span class='krp-note'>漢孔氏曰盤庚弟小乙子名武丁德髙可尊故號髙/宗夢得賢相其名曰說唐孔氏曰世本云盤庚崩弟</span></span><br/>
<span class='tline' id='l13' data-llen='298:344'>　<span class='krp-note'>小辛立崩弟小乙立崩子武丁立○漢孔氏曰使百/官以所夢之形象經營求之於外野得之於傅巖之</span></span><br/>
<span class='tline' id='l14' data-llen='344:390'>　<span class='krp-note'>谿命說爲相唐孔氏曰巖是山崖之名○唐孔氏曰/史叙其事作說命三篇上篇言夢說始求得而命之</span></span><br/>
<span class='tline' id='l15' data-llen='390:436'>　<span class='krp-note'>中篇說旣總百官戒王爲政下篇王欲師說而學說/報王爲學之有益王又屬說以伊尹之功相對以成</span></span><br/>
<span class='tline' id='l16' data-llen='436:462'><a onclick="displayPageImage('KR1b0034', 'WYG', '015-1b' );" name="015-1b" class="pb">[015-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='462:476'>　<span class='krp-note'>章史分序/以爲三篇</span></span><br/>
<span class='tline' id='l18' data-llen='476:480'>說命</span><br/>
<span class='tline' id='l19' data-llen='480:526'>　<span class='krp-note'>漢孔氏曰始求得而命之林氏曰此記髙宗命說之/言命之曰以下是也猶微子之命蔡仲之命之類後</span></span><br/>
<span class='tline' id='l20' data-llen='526:552'>　<span class='krp-note'>世命官制辭其原蓋出此/○蔡氏曰今文無古文有</span></span><br/>
<span class='tline' id='l21' data-llen='552:575'>王宅憂亮隂三祀旣免喪其惟弗言羣臣咸諫于王曰</span><br/>
<span class='tline' id='l22' data-llen='575:598'>嗚呼知之曰明哲明哲實作則天子惟君萬邦百官承</span><br/>
<span class='tline' id='l23' data-llen='598:621'>式王言惟作命不言臣下罔攸稟令王庸作書以誥曰</span><br/>
<span class='tline' id='l24' data-llen='621:644'>以台正于四方惟恐徳弗類兹故弗言恭黙思道夢帝</span><br/>
<span class='tline' id='l25' data-llen='644:670'><a onclick="displayPageImage('KR1b0034', 'WYG', '015-2a' );" name="015-2a" class="pb">[015-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='670:693'>賚予良弼其代予言乃審厥象俾以形旁求于天下說</span><br/>
<span class='tline' id='l27' data-llen='693:712'>築傅巖之野惟肖爰立作相王置諸其左右</span><br/>
<span class='tline' id='l28' data-llen='712:758'>　<span class='krp-note'>蔡氏曰史氏將記髙宗命說之辭先叙事始如此○/漢孔氏曰隂黙也居憂信黙三年不言王氏曰宅憂</span></span><br/>
<span class='tline' id='l29' data-llen='758:804'>　<span class='krp-note'>居喪也朱子曰舊說以亮隂爲信黙鄭氏於禮記又/讀作梁闇言居倚廬大抵古者天子居喪之名其義</span></span><br/>
<span class='tline' id='l30' data-llen='804:850'>　<span class='krp-note'>則古今言殊不可曉矣○漢孔氏曰除喪猶不言政/許氏曰免釋也○范氏曰在朝無不諫故曰咸諫○</span></span><br/>
<span class='tline' id='l31' data-llen='850:896'>　<span class='krp-note'>漢孔氏曰知事則爲明智明智則能制作法則朱子/曰知猶識也林氏曰天生斯民使先知覺後知使先</span></span><br/>
<span class='tline' id='l32' data-llen='896:942'>　<span class='krp-note'>覺覺後覺明哲者先知先覺之人也實爲法則於天/下○漢孔氏曰天下待令百官仰法陳氏曰爲天所</span></span><br/>
<span class='tline' id='l33' data-llen='942:988'>　<span class='krp-note'>子謂之天子式即法也作之謂之則承之謂之式○/漢孔氏曰稟受令亦命也陳氏曰王有言則爲命而</span></span><br/>
<span class='tline' id='l34' data-llen='988:1014'><a onclick="displayPageImage('KR1b0034', 'WYG', '015-2b' );" name="015-2b" class="pb">[015-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1014:1060'>　<span class='krp-note'>作則不言則臣民無所稟令而承式之矣上行之爲/命下稟之爲令○漢孔氏曰用臣下怪之故作誥我</span></span><br/>
<span class='tline' id='l36' data-llen='1060:1106'>　<span class='krp-note'>正四方恐徳不善此故不言不類說見太甲中吕氏/曰自古聖賢皆於恐懼用工恐徳弗類入聖作德之</span></span><br/>
<span class='tline' id='l37' data-llen='1106:1152'>　<span class='krp-note'>門也○漢孔氏曰夢天與我輔弼良佐將代我言政/教吕氏曰恭黙者用志不分也思道者沈潛思慮玩</span></span><br/>
<span class='tline' id='l38' data-llen='1152:1198'>　<span class='krp-note'>索天下至理之所在也真氏曰此一語最宜深玩非/獨人主宅憂之際當然學者平居求道亦所當然程</span></span><br/>
<span class='tline' id='l39' data-llen='1198:1244'>　<span class='krp-note'>子曰髙宗至誠思得賢相寤寐不忘故朕兆先見於/夢此理之常或問髙宗徃求說耶說來入夢耶曰譬</span></span><br/>
<span class='tline' id='l40' data-llen='1244:1290'>　<span class='krp-note'>如懸鏡於此有物必照亦非鏡徃照物亦非物來入/鏡大抵人心虚明善則先知不善亦先知范氏曰中</span></span><br/>
<span class='tline' id='l41' data-llen='1290:1336'>　<span class='krp-note'>庸曰誠則形形則著揚雄曰人心其神矣乎髙宗之/夢蓋誠之形而心之神也或問髙宗因思夢說得無</span></span><br/>
<span class='tline' id='l42' data-llen='1336:1382'>　<span class='krp-note'>近怪矣乎朱子曰精誠之極可與天通此感應之常/理耳古之孝子固有得鯉於層氷得筍於深冬者人</span></span><br/>
<span class='tline' id='l43' data-llen='1382:1408'><a onclick="displayPageImage('KR1b0034', 'WYG', '015-3a' );" name="015-3a" class="pb">[015-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1408:1454'>　<span class='krp-note'>皆以爲孝誠所格何獨於夢說而疑之耶叔孫穆子/之夢竪牛事亦類此但髙宗誠其思故夢亦誠叔孫</span></span><br/>
<span class='tline' id='l45' data-llen='1454:1500'>　<span class='krp-note'>邪其思故夢亦邪耳蘇氏曰史記曰髙宗得說與之/語果聖人乃舉以爲相蓋非直以夢而已○漢孔氏</span></span><br/>
<span class='tline' id='l46' data-llen='1500:1546'>　<span class='krp-note'>曰審所夢之人刻其形象以四方旁求之於民間蔡/氏曰審詳也○漢孔氏曰傅氏之巖在虞虢之界通</span></span><br/>
<span class='tline' id='l47' data-llen='1546:1592'>　<span class='krp-note'>道所經有澗水壞道常使胥靡刑人築護此道說賢/而隠代胥靡築之以供食肖似似所夢之形或問傅</span></span><br/>
<span class='tline' id='l48' data-llen='1592:1638'>　<span class='krp-note'>說版築亦讀書否朱子曰不讀書如何有說命三篇/之文○漢孔氏曰於是禮命立以爲相使在左右蔡</span></span><br/>
<span class='tline' id='l49' data-llen='1638:1680'>　<span class='krp-note'>氏曰置諸左右蓋以冢宰兼師保也荀子云學/莫便乎近其人置諸左右者近其人以學之也</span></span><br/>
<span class='tline' id='l50' data-llen='1680:1703'>命之曰朝夕納誨以輔台徳若金用汝作礪若濟巨川</span><br/>
<span class='tline' id='l51' data-llen='1703:1726'>用汝作舟楫若嵗大旱用汝作霖雨啓乃心沃朕心若</span><br/>
<span class='tline' id='l52' data-llen='1726:1752'><a onclick="displayPageImage('KR1b0034', 'WYG', '015-3b' );" name="015-3b" class="pb">[015-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1752:1775'>藥弗瞑眩厥疾弗瘳若跣弗視地厥足用傷惟曁乃僚</span><br/>
<span class='tline' id='l54' data-llen='1775:1798'>罔不同心以匡乃辟俾率先王迪我髙后以康兆民嗚</span><br/>
<span class='tline' id='l55' data-llen='1798:1809'>呼欽予時命其惟有終</span><br/>
<span class='tline' id='l56' data-llen='1809:1855'>　<span class='krp-note'>黄氏曰此髙宗責說之教誨○漢孔氏曰言當納諫/誨直辭以輔我徳吕氏曰朝夕者工夫相續而不間</span></span><br/>
<span class='tline' id='l57' data-llen='1855:1901'>　<span class='krp-note'>斷也髙宗見道明故知頃刻不可無賢人之言新安/王氏曰訓教曰誨不曰諌而曰誨蓋屈己以求教也</span></span><br/>
<span class='tline' id='l58' data-llen='1901:1947'>　<span class='krp-note'>林氏曰古者置相非特統百官均四海蓋將使之輔/其君之徳髙宗命說不及政事而首言納誨輔徳可</span></span><br/>
<span class='tline' id='l59' data-llen='1947:1993'>　<span class='krp-note'>謂先立乎其大者○漢孔氏曰鐵須礪以成利器礪/說見禹貢○漢孔氏曰渡大水待舟楫鄭氏曰巨大</span></span><br/>
<span class='tline' id='l60' data-llen='1993:2039'>　<span class='krp-note'>楫櫂也○漢孔氏曰霖以救旱唐孔氏曰左傳云凡/雨自三日以徃爲霖○林氏曰此若詩人所謂如切</span></span><br/>
<span class='tline' id='l61' data-llen='2039:2065'><a onclick="displayPageImage('KR1b0034', 'WYG', '015-4a' );" name="015-4a" class="pb">[015-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2065:2111'>　<span class='krp-note'>如磋如琢如磨但舉一句亦足見意或者遂從而爲/之說以爲每句皆有所託如王氏謂作礪使治已作</span></span><br/>
<span class='tline' id='l63' data-llen='2111:2157'>　<span class='krp-note'>舟楫使濟難作霖雨使濟民吕吉甫謂作礪舉一己/而聴之作舟楫舉一國而聴之作霖雨舉天下而聴</span></span><br/>
<span class='tline' id='l64' data-llen='2157:2203'>　<span class='krp-note'>之皆附會穿鑿不足取○漢孔氏曰開汝心以沃我/心蔡氏曰沃灌漑也陳氏曰啟乃心開心見誠也沃</span></span><br/>
<span class='tline' id='l65' data-llen='2203:2249'>　<span class='krp-note'>我之心如水之沃潤萬物有漸漬漑灌之意古之大/臣所以格君心者非一日之積蓋有沃潤之漸矣○</span></span><br/>
<span class='tline' id='l66' data-llen='2249:2295'>　<span class='krp-note'>漢孔氏曰如服藥必瞑眩極其病乃除欲其出切言/以自警唐孔氏曰瞑眩者令人憤悶之意方言云凡</span></span><br/>
<span class='tline' id='l67' data-llen='2295:2341'>　<span class='krp-note'>飲藥而毒東齊海岱之間或謂之瞑或謂之眩郭璞/云瞑眩亦通語也司馬氏曰髙宗命說云云蓋切直</span></span><br/>
<span class='tline' id='l68' data-llen='2341:2387'>　<span class='krp-note'>之言非人臣之利乃國家之福是以人君夙夜求言/惟懼不得聞○漢孔氏曰跣必視地足乃無害言欲</span></span><br/>
<span class='tline' id='l69' data-llen='2387:2433'>　<span class='krp-note'>使爲已視聴鄭氏曰足無履曰跣傷損也吕氏曰髙/宗本明哲之君自處乃若無能者倚說爲兩目一時</span></span><br/>
<span class='tline' id='l70' data-llen='2433:2459'><a onclick="displayPageImage('KR1b0034', 'WYG', '015-4b' );" name="015-4b" class="pb">[015-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2459:2505'>　<span class='krp-note'>不可無說也其望說又甚於前矣○漢孔氏曰與汝/並官皆當倡率無不同心以匡正汝君林氏曰說爲</span></span><br/>
<span class='tline' id='l72' data-llen='2505:2551'>　<span class='krp-note'>相統百官則百辟卿士而下皆其屬○漢孔氏曰言/匡正汝君使循先王之道蹈成湯之蹤以安天下張</span></span><br/>
<span class='tline' id='l73' data-llen='2551:2597'>　<span class='krp-note'>氏曰先王髙宗以前之賢王髙后則湯也天生民而/立之君使司牧之髙宗命說納誨輔徳反覆譬喻必</span></span><br/>
<span class='tline' id='l74' data-llen='2597:2641'>　<span class='krp-note'>至康兆民而極可謂知人君之職矣○漢孔氏曰/敬我是命修其職使有終蔡氏曰命即上文所命</span></span><br/>
<span class='tline' id='l75' data-llen='2641:2664'>說復于王曰惟木從繩則正后從諫則聖后克聖臣不</span><br/>
<span class='tline' id='l76' data-llen='2664:2678'>命其承疇敢不祗若王之休命</span><br/>
<span class='tline' id='l77' data-llen='2678:2724'>　<span class='krp-note'>黄氏曰此說勉髙宗之聴從○蔡氏曰答欽予時命/之語○漢孔氏曰言木以繩直君以諌明朱子曰繩</span></span><br/>
<span class='tline' id='l78' data-llen='2724:2770'>　<span class='krp-note'>引繩彈墨以取直者今墨斗繩是也蘇氏曰說以匹/夫得政王虚心待之如此意必有髙世絶人之謀今</span></span><br/>
<span class='tline' id='l79' data-llen='2770:2796'><a onclick="displayPageImage('KR1b0034', 'WYG', '015-5a' );" name="015-5a" class="pb">[015-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2796:2842'>　<span class='krp-note'>其復王者曰從諫而已大哉仁人之言約而至也唐/太宗中主也然所以致刑措去聖人無㡬者特以從</span></span><br/>
<span class='tline' id='l81' data-llen='2842:2888'>　<span class='krp-note'>諫而已說以爲此一言可以聖也故首進之以太宗/觀之知從諌之可使狂作聖也○漢孔氏曰君能受</span></span><br/>
<span class='tline' id='l82' data-llen='2888:2934'>　<span class='krp-note'>諌則臣不待命其承意而諌之言王如此誰敢不敬/順王之美命而諫者乎吕氏曰主聖則臣直此又充</span></span><br/>
<span class='tline' id='l83' data-llen='2934:2960'>　<span class='krp-note'>髙宗受諌之量髙宗本欲/求之臣說乃使求之已也</span></span><br/>
<span class='tline' id='l84' data-llen='2960:2963'>　</span><br/>
<span class='tline' id='l85' data-llen='2963:2966'>　</span><br/>
<span class='tline' id='l86' data-llen='2966:2969'>　</span><br/>
<span class='tline' id='l87' data-llen='2969:2972'>　</span><br/>
<span class='tline' id='l88' data-llen='2972:2998'><a onclick="displayPageImage('KR1b0034', 'WYG', '015-5b' );" name="015-5b" class="pb">[015-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2998:3001'>　</span><br/>
<span class='tline' id='l90' data-llen='3001:3004'>　</span><br/>
<span class='tline' id='l91' data-llen='3004:3007'>　</span><br/>
<span class='tline' id='l92' data-llen='3007:3010'>　</span><br/>
<span class='tline' id='l93' data-llen='3010:3013'>　</span><br/>
<span class='tline' id='l94' data-llen='3013:3016'>　</span><br/>
<span class='tline' id='l95' data-llen='3016:3019'>　</span><br/>
<span class='tline' id='l96' data-llen='3019:3030'>　尚書纂傳卷十五上</span><br/>
<span class='tline' id='l98' data-llen='3052:3078'><a onclick="displayPageImage('KR1b0034', 'WYG', '015-6a' );" name="015-6a" class="pb">[015-6a] <img width="20"  src="/static/img/kanseki-5.png"/></a></span><br/>
<span class='tline' id='l99' data-llen='3078:3086'>欽定四庫全書</span><br/>
<span class='tline' id='l100' data-llen='3086:3107'>　尚書纂傳卷十五中　　　元　王天與　撰</span><br/>
<span class='tline' id='l101' data-llen='3107:3124'>說命中第十三　　　　　　　商書</span><br/>
<span class='tline' id='l102' data-llen='3124:3132'>惟說命總百官</span><br/>
<span class='tline' id='l103' data-llen='3132:3172'>　<span class='krp-note'>漢孔氏曰在冢宰之任唐孔氏曰惟傅說受/王命總百官之職史特標此句爲發言之端</span></span><br/>
<span class='tline' id='l104' data-llen='3172:3195'>乃進于王曰嗚呼明王奉若天道建邦設都樹后王君</span><br/>
<span class='tline' id='l105' data-llen='3195:3218'>公承以大夫師長不惟逸豫惟以亂民惟天聰明惟聖</span><br/>
<span class='tline' id='l106' data-llen='3218:3241'>時憲惟臣欽若惟民從乂惟口起羞惟甲胄起戎惟衣</span><br/>
<span class='tline' id='l107' data-llen='3241:3267'><a onclick="displayPageImage('KR1b0034', 'WYG', '015-6b' );" name="015-6b" class="pb">[015-6b] <img width="20"  src="/static/img/kanseki-5.png"/></a></span><br/>
<span class='tline' id='l108' data-llen='3267:3290'>裳在笥惟干戈省厥躬王惟戒兹允兹克明乃罔不休</span><br/>
<span class='tline' id='l109' data-llen='3290:3313'>惟治亂在庶官官不及私昵惟其能爵罔及惡徳惟其</span><br/>
<span class='tline' id='l110' data-llen='3313:3336'>賢慮善以動動惟厥時有其善喪厥善矜其能喪厥功</span><br/>
<span class='tline' id='l111' data-llen='3336:3359'>惟事事乃其有備有備無患無啓寵納侮無恥過作非</span><br/>
<span class='tline' id='l112' data-llen='3359:3382'>惟厥攸居政事惟醇黷于祭祀時謂弗欽禮煩則亂事</span><br/>
<span class='tline' id='l113' data-llen='3382:3387'>神則難</span><br/>
<span class='tline' id='l114' data-llen='3387:3433'>　<span class='krp-note'>陳氏曰此章皆言憲天聰明之事○漢孔氏曰天有/日月北斗五星二十八宿皆有尊卑相正之法言明</span></span><br/>
<span class='tline' id='l115' data-llen='3433:3479'>　<span class='krp-note'>王奉順此道以立國設都立君臣上下龜山楊氏曰/明王不以私智自用循天理而已所謂奉若天道也</span></span><br/>
<span class='tline' id='l116' data-llen='3479:3505'><a onclick="displayPageImage('KR1b0034', 'WYG', '015-7a' );" name="015-7a" class="pb">[015-7a] <img width="20"  src="/static/img/kanseki-5.png"/></a></span><br/>
<span class='tline' id='l117' data-llen='3505:3551'>　<span class='krp-note'>唐孔氏曰建邦謂立王國及邦國設都謂設帝都及/諸侯國都樹立也后王謂天子也君公謂諸侯也承</span></span><br/>
<span class='tline' id='l118' data-llen='3551:3597'>　<span class='krp-note'>者奉上之名后王君公人君也大夫師長人臣也周/禮立官多以師爲名師者衆所法亦長之義大夫以</span></span><br/>
<span class='tline' id='l119' data-llen='3597:3643'>　<span class='krp-note'>下分職不同毎官各有其長故以師長言之○漢孔/氏曰不使有位者逸豫民上言立之主使治民蘇氏</span></span><br/>
<span class='tline' id='l120' data-llen='3643:3689'>　<span class='krp-note'>曰古之言天者皆言民民不難出其力以食諸侯卿/士以養天子者豈獨以逸樂之哉將使濟已也此所</span></span><br/>
<span class='tline' id='l121' data-llen='3689:3735'>　<span class='krp-note'>謂天道也○漢孔氏曰言聖王法天以立敎臣敬順/而奉之民以從上爲治吕氏曰天聰明止是自然道</span></span><br/>
<span class='tline' id='l122' data-llen='3735:3781'>　<span class='krp-note'>理傅說欲充廣髙宗之明哲使之廣大無窮故敎髙/宗於憲字下工夫黄氏曰域中有四位曰天曰君曰</span></span><br/>
<span class='tline' id='l123' data-llen='3781:3827'>　<span class='krp-note'>臣曰民是四者相須而爲治者三退聴而待其治者/一天也君也臣也者相須而爲治者也民也者退聴</span></span><br/>
<span class='tline' id='l124' data-llen='3827:3873'>　<span class='krp-note'>而待其治者也天以民爲心君以天爲心臣以君爲/心轉相係屬缺一不可○漢孔氏曰甲鎧胄兜鍪也</span></span><br/>
<span class='tline' id='l125' data-llen='3873:3899'><a onclick="displayPageImage('KR1b0034', 'WYG', '015-7b' );" name="015-7b" class="pb">[015-7b] <img width="20"  src="/static/img/kanseki-5.png"/></a></span><br/>
<span class='tline' id='l126' data-llen='3899:3945'>　<span class='krp-note'>言不可輕敎令易用兵鄭氏曰羞猶辱也言語輕出/則有起辱之患唐孔氏曰古之甲胄皆用犀兕未有</span></span><br/>
<span class='tline' id='l127' data-llen='3945:3991'>　<span class='krp-note'>用鐵者而鍪鎧之字皆從金蓋後世始用鐵耳○漢/孔氏曰言服不可加非其人兵不可任非其才戈㦸</span></span><br/>
<span class='tline' id='l128' data-llen='3991:4037'>　<span class='krp-note'>也王氏曰衣裳命服也上曰衣下曰裳蘇氏曰笥篚/皆所以盛衣裳幣帛者也以貢上曰篚以賜下曰笥</span></span><br/>
<span class='tline' id='l129' data-llen='4037:4083'>　<span class='krp-note'>唐孔氏曰方言云楯自關而東或謂之楯或謂之干/關西謂之楯是干楯爲一也方言又云㦸楚謂之孑</span></span><br/>
<span class='tline' id='l130' data-llen='4083:4129'>　<span class='krp-note'>呉揚之間謂之戈是戈即㦸也考工記云戈柲六尺/有六寸車㦸常鄭云八尺曰尋倍尋曰常然則戈㦸</span></span><br/>
<span class='tline' id='l131' data-llen='4129:4175'>　<span class='krp-note'>長短異名但長短雖異其形制則同○朱子曰惟口/起羞以下四句皆是審應氏曰曰甲胄又曰干戈以</span></span><br/>
<span class='tline' id='l132' data-llen='4175:4221'>　<span class='krp-note'>兵事尤重也○漢孔氏曰言王戒慎此四惟之事信/能明政乃無不美三山陳氏曰明字極重察於此而</span></span><br/>
<span class='tline' id='l133' data-llen='4221:4267'>　<span class='krp-note'>蔽於彼皆未足謂之明王氏曰四事乃爲天下之大/者得其大則小者從之故曰乃罔不休○漢孔氏曰</span></span><br/>
<span class='tline' id='l134' data-llen='4267:4293'><a onclick="displayPageImage('KR1b0034', 'WYG', '015-8a' );" name="015-8a" class="pb">[015-8a] <img width="20"  src="/static/img/kanseki-5.png"/></a></span><br/>
<span class='tline' id='l135' data-llen='4293:4339'>　<span class='krp-note'>言所官得人則治失人則亂張氏曰治亂不在天下/而在庶官庶官所以造治亂也○漢孔氏曰不加私</span></span><br/>
<span class='tline' id='l136' data-llen='4339:4385'>　<span class='krp-note'>昵惟能是官言非賢不爵唐孔氏曰王制云論定然/後官之任官然後爵之鄭云官之使之試守也爵之</span></span><br/>
<span class='tline' id='l137' data-llen='4385:4431'>　<span class='krp-note'>命之也然則治其事謂之官受其位謂之爵官爵一/也所從言之異耳能謂才用賢謂德行治事必用能</span></span><br/>
<span class='tline' id='l138' data-llen='4431:4477'>　<span class='krp-note'>故官云惟其能受位宜得賢故爵云惟其賢詩序云/任賢使能周禮郷大夫考其徳行道藝而興賢者能</span></span><br/>
<span class='tline' id='l139' data-llen='4477:4523'>　<span class='krp-note'>者鄭云賢有徳行者能有道藝者是賢能爲異耳陳/氏曰官以職言若虞九官周六官是也爵以位言若</span></span><br/>
<span class='tline' id='l140' data-llen='4523:4569'>　<span class='krp-note'>公卿大夫士是也新安王氏曰昵親狎也惡徳猶凶/徳○漢孔氏曰非善非時不可動陳氏曰合於理之</span></span><br/>
<span class='tline' id='l141' data-llen='4569:4615'>　<span class='krp-note'>謂善當其可之謂時吕氏曰作事固欲從善必得時/措之宜如貢之法非不善在夏之時則善周用之則</span></span><br/>
<span class='tline' id='l142' data-llen='4615:4661'>　<span class='krp-note'>非宜矣○漢孔氏曰雖天子亦必讓以得之陳氏曰/有存於中矜發於外人之功善纔萌少有矜心則滿</span></span><br/>
<span class='tline' id='l143' data-llen='4661:4687'><a onclick="displayPageImage('KR1b0034', 'WYG', '015-8b' );" name="015-8b" class="pb">[015-8b] <img width="20"  src="/static/img/kanseki-5.png"/></a></span><br/>
<span class='tline' id='l144' data-llen='4687:4733'>　<span class='krp-note'>滿即日退雖有功善俱喪之矣功由能所致故曰矜/其能喪厥功○漢孔氏曰事事非一事鄭氏曰備防</span></span><br/>
<span class='tline' id='l145' data-llen='4733:4779'>　<span class='krp-note'>備也張氏曰修車馬備器械事乎兵事則兵有其備/故外侮不能爲之憂簡稼器修稼政事乎農事則農</span></span><br/>
<span class='tline' id='l146' data-llen='4779:4825'>　<span class='krp-note'>有其備故水旱不能爲之害所謂事事有備無患者/如此○漢孔氏曰開寵非其人則納侮之道○漢孔</span></span><br/>
<span class='tline' id='l147' data-llen='4825:4871'>　<span class='krp-note'>氏曰恥過誤而文之遂成大非○林氏曰明皇寵安/禄山以基漁陽之禍所謂啓寵納侮漢武爲竇太后</span></span><br/>
<span class='tline' id='l148' data-llen='4871:4917'>　<span class='krp-note'>置酒宣室引納董君以東方朔之諌更置酒北宫所/謂恥過作非○漢孔氏曰其所居行皆如所言則王</span></span><br/>
<span class='tline' id='l149' data-llen='4917:4963'>　<span class='krp-note'>之政事醇粹蔡氏曰居止而安之義安於義理之所/止也義理出於勉彊則猶二也義理安於自然則一</span></span><br/>
<span class='tline' id='l150' data-llen='4963:5009'>　<span class='krp-note'>矣一故政事醇而不雜○漢孔氏曰祭不欲數數則/黷黷則不敬事神禮煩則亂而難行髙宗之祀特豐</span></span><br/>
<span class='tline' id='l151' data-llen='5009:5055'>　<span class='krp-note'>數近廟故說因以戒之鄭氏曰黷猶褻也煩通作繁/數也○陳氏曰以髙宗伐鬼方典祀豐昵二事推之</span></span><br/>
<span class='tline' id='l152' data-llen='5055:5081'><a onclick="displayPageImage('KR1b0034', 'WYG', '015-9a' );" name="015-9a" class="pb">[015-9a] <img width="20"  src="/static/img/kanseki-5.png"/></a></span><br/>
<span class='tline' id='l153' data-llen='5081:5127'>　<span class='krp-note'>則說所言未必不有爲而發然此二事皆在髙宗親/政後說一見知其未形之過而先戒之蓋先見於其</span></span><br/>
<span class='tline' id='l154' data-llen='5127:5173'>　<span class='krp-note'>微矣○吕氏曰天之聰明至公無私君憲天則與天/一也惟口起羞至事神則難皆憲天聰明之條目也</span></span><br/>
<span class='tline' id='l155' data-llen='5173:5219'>　<span class='krp-note'>又曰老子之談聰明多於虚空言之但云吾心湛然/而已聖人之論聰明皆求之於實惟口起羞以下皆</span></span><br/>
<span class='tline' id='l156' data-llen='5219:5265'>　<span class='krp-note'>事爲之粗也天下之理本無精粗粗者不蔽而精者/洞然矣每事知所戒非聰明之大者乎○蘇氏曰傅</span></span><br/>
<span class='tline' id='l157' data-llen='5265:5311'>　<span class='krp-note'>說之言散而不一然一言一藥皆足以治天下之公/患豈獨以訓武丁哉真氏曰朱子嘗言伊傅之言雖</span></span><br/>
<span class='tline' id='l158' data-llen='5311:5342'>　<span class='krp-note'>爲告君而發然人人皆可玩味無/不切於己者亦蘇氏藥患之意</span></span><br/>
<span class='tline' id='l159' data-llen='5342:5363'>王曰旨哉說乃言惟服乃不良于言予罔聞于行</span><br/>
<span class='tline' id='l160' data-llen='5363:5409'>　<span class='krp-note'>蔡氏曰此髙宗賛傅說之所言○漢孔氏曰旨美也/美其所言皆可服行陳氏曰服謂其言可以佩服○</span></span><br/>
<span class='tline' id='l161' data-llen='5409:5435'><a onclick="displayPageImage('KR1b0034', 'WYG', '015-9b' );" name="015-9b" class="pb">[015-9b] <img width="20"  src="/static/img/kanseki-5.png"/></a></span><br/>
<span class='tline' id='l162' data-llen='5435:5481'>　<span class='krp-note'>漢孔氏曰汝若不善於所言則我無聞於所行之事/陳氏曰此二語蓋賛美其言之可行耳非於此方求</span></span><br/>
<span class='tline' id='l163' data-llen='5481:5491'>　<span class='krp-note'>其言/者也</span></span><br/>
<span class='tline' id='l164' data-llen='5491:5514'>說拜稽首曰非知之艱行之惟艱王忱不艱允協于先</span><br/>
<span class='tline' id='l165' data-llen='5514:5526'>王成德惟說不言有厥咎</span><br/>
<span class='tline' id='l166' data-llen='5526:5572'>　<span class='krp-note'>蔡氏曰此傅說勉髙宗之所行○漢孔氏曰言知之/易行之難以勉髙宗程子曰知之非艱行之惟艱固</span></span><br/>
<span class='tline' id='l167' data-llen='5572:5618'>　<span class='krp-note'>也然知之亦自艱如人欲徃京師必是知出那門行/那路然後可徃若不知雖有欲徃之心其將何之自</span></span><br/>
<span class='tline' id='l168' data-llen='5618:5664'>　<span class='krp-note'>古非無能力行者然鮮能明道此知之亦難也廣漢/張氏曰知者聖凡之分也豈可易云乎哉說之告髙</span></span><br/>
<span class='tline' id='l169' data-llen='5664:5710'>　<span class='krp-note'>宗髙宗蓋知之者恭黙思道夢帝賚予良弼非知之/者有此乎此舊學甘盤之所得也知之非艱說意亦</span></span><br/>
<span class='tline' id='l170' data-llen='5710:5737'><a onclick="displayPageImage('KR1b0034', 'WYG', '015-10a' );" name="015-10a" class="pb">[015-10a] <img width="20"  src="/static/img/kanseki-5.png"/></a></span><br/>
<span class='tline' id='l171' data-llen='5737:5783'>　<span class='krp-note'>曰雖已知之此非難事貴於身親實履之此爲知之/者言也若髙宗未克知而告之曰非知之艱則說爲</span></span><br/>
<span class='tline' id='l172' data-llen='5783:5829'>　<span class='krp-note'>失言矣朱子曰知之與行如車兩輪如鳥兩翼缺一/不可又曰知行常相須如目無足不行足無目不見</span></span><br/>
<span class='tline' id='l173' data-llen='5829:5875'>　<span class='krp-note'>論先後知爲先論輕重行爲重○漢孔氏曰王心誠/不以行之爲難則信合於先王張氏曰髙宗以誠爲</span></span><br/>
<span class='tline' id='l174' data-llen='5875:5921'>　<span class='krp-note'>主何患於行之難乎董子所謂尊其所聞則髙明矣/行其所知則光大矣髙明光大不在乎他在乎加之</span></span><br/>
<span class='tline' id='l175' data-llen='5921:5967'>　<span class='krp-note'>意而已者是也成徳說見伊訓○漢孔氏曰王能行/善而說不言則有其咎罪○蔡氏曰上篇言后克聖</span></span><br/>
<span class='tline' id='l176' data-llen='5967:6013'>　<span class='krp-note'>臣不命其承所以廣其從諌之量而將告以爲治之/要也此篇言允協先王成徳惟說不言有厥咎所以</span></span><br/>
<span class='tline' id='l177' data-llen='6013:6041'>　<span class='krp-note'>責其躬行之實而將進其爲/學之說也皆引而不發之義</span></span><br/>
<span class='tline' id='l178' data-llen='6041:6044'>　</span><br/>
<span class='tline' id='l179' data-llen='6044:6071'><a onclick="displayPageImage('KR1b0034', 'WYG', '015-10b' );" name="015-10b" class="pb">[015-10b] <img width="20"  src="/static/img/kanseki-5.png"/></a></span><br/>
<span class='tline' id='l180' data-llen='6071:6074'>　</span><br/>
<span class='tline' id='l181' data-llen='6074:6077'>　</span><br/>
<span class='tline' id='l182' data-llen='6077:6080'>　</span><br/>
<span class='tline' id='l183' data-llen='6080:6083'>　</span><br/>
<span class='tline' id='l184' data-llen='6083:6086'>　</span><br/>
<span class='tline' id='l185' data-llen='6086:6089'>　</span><br/>
<span class='tline' id='l186' data-llen='6089:6092'>　</span><br/>
<span class='tline' id='l187' data-llen='6092:6103'>　尚書纂傳卷十五中</span><br/>
<span class='tline' id='l189' data-llen='6125:6152'><a onclick="displayPageImage('KR1b0034', 'WYG', '015-11a' );" name="015-11a" class="pb">[015-11a] <img width="20"  src="/static/img/kanseki-5.png"/></a></span><br/>
<span class='tline' id='l190' data-llen='6152:6160'>欽定四庫全書</span><br/>
<span class='tline' id='l191' data-llen='6160:6181'>　尚書纂傳卷十五下　　　元　王天與　撰</span><br/>
<span class='tline' id='l192' data-llen='6181:6198'>說命下第十四　　　　　　　商書</span><br/>
<span class='tline' id='l193' data-llen='6198:6221'>王曰來汝說台小子舊學于甘盤旣乃遯于荒野入宅</span><br/>
<span class='tline' id='l194' data-llen='6221:6244'>于河自河徂亳曁厥終罔顯爾惟訓于朕志若作酒醴</span><br/>
<span class='tline' id='l195' data-llen='6244:6267'>爾惟麴蘖若作和羹爾惟鹽梅爾交修予罔予棄予惟</span><br/>
<span class='tline' id='l196' data-llen='6267:6273'>克邁乃訓</span><br/>
<span class='tline' id='l197' data-llen='6273:6319'>　<span class='krp-note'>陳氏曰此髙宗資說以願學之事○漢孔氏曰甘盤/殷賢臣有道德者唐孔氏曰舊學甘盤謂爲王子時</span></span><br/>
<span class='tline' id='l198' data-llen='6319:6346'><a onclick="displayPageImage('KR1b0034', 'WYG', '015-11b' );" name="015-11b" class="pb">[015-11b] <img width="20"  src="/static/img/kanseki-5.png"/></a></span><br/>
<span class='tline' id='l199' data-llen='6346:6392'>　<span class='krp-note'>也君奭篇周公云在武丁時則有若甘盤蓋甘盤於/小乙之世已爲大臣小乙將崩受遺輔政○漢孔氏</span></span><br/>
<span class='tline' id='l200' data-llen='6392:6438'>　<span class='krp-note'>曰其父欲使髙宗知民之艱苦故使居民間自河徃/居亳與今其終故遂無顯明之徳蘇氏曰武丁爲太</span></span><br/>
<span class='tline' id='l201' data-llen='6438:6484'>　<span class='krp-note'>子學於甘盤即位而甘盤遯去隠于荒野武丁使人/求之迹其所徃則居河濵自河徂亳不知所終武丁</span></span><br/>
<span class='tline' id='l202' data-llen='6484:6530'>　<span class='krp-note'>無與共政者故相說也舊說乃謂武丁遯于荒野武/丁爲太子而遯決無此理遯則如呉太伯豈復立也</span></span><br/>
<span class='tline' id='l203' data-llen='6530:6576'>　<span class='krp-note'>哉學者徒見書云髙宗舊勞于外故以武丁爲遯小/乙使武丁劬勞于外以知艱難決非荒野之遯也○</span></span><br/>
<span class='tline' id='l204' data-llen='6576:6622'>　<span class='krp-note'>漢孔氏曰言汝當敎訓於我使我通達陳氏曰髙宗/於說必言誨言訓者蓋以師禮待之訓志猶格心也</span></span><br/>
<span class='tline' id='l205' data-llen='6622:6668'>　<span class='krp-note'>○漢孔氏曰酒醴須麴蘖以成亦言我須汝以成鹽/鹹梅醋羹須鹹醋以和之朱子曰醴酒名周官五齊</span></span><br/>
<span class='tline' id='l206' data-llen='6668:6714'>　<span class='krp-note'>二曰醴齊註云醴成而汁滓相將如今甜酒也鄭氏/曰麴米麥蘖總名蘖牙生榖和羹味之調節也范氏</span></span><br/>
<span class='tline' id='l207' data-llen='6714:6741'><a onclick="displayPageImage('KR1b0034', 'WYG', '015-12a' );" name="015-12a" class="pb">[015-12a] <img width="20"  src="/static/img/kanseki-5.png"/></a></span><br/>
<span class='tline' id='l208' data-llen='6741:6787'>　<span class='krp-note'>曰酒非麴糵不成羹非鹽梅不和人君雖有美質必/得賢人輔導之乃能成徳作酒者麴多則大苦糵多</span></span><br/>
<span class='tline' id='l209' data-llen='6787:6833'>　<span class='krp-note'>則大甜麴蘖得中然後成酒作羹者鹽過則鹹梅過/則酸鹽梅得中然後成羮臣之於君當以柔濟剛可</span></span><br/>
<span class='tline' id='l210' data-llen='6833:6879'>　<span class='krp-note'>濟否左右規正以成其徳○漢孔氏曰交非一之義/言我能行汝敎陳氏曰交修交相修正之也應氏曰</span></span><br/>
<span class='tline' id='l211' data-llen='6879:6925'>　<span class='krp-note'>罔予棄者非必舍而去之也言而不盡誨而或倦是/即有厭薄鄙夷之心矣吕氏曰予惟克邁乃訓髙宗</span></span><br/>
<span class='tline' id='l212' data-llen='6925:6971'>　<span class='krp-note'>蓋舉前言惟說不言有厥咎之意以感發之說前日/恐髙宗不能行耳今髙宗謂我能行汝訓汝而不言</span></span><br/>
<span class='tline' id='l213' data-llen='6971:6981'>　<span class='krp-note'>汝之/咎也</span></span><br/>
<span class='tline' id='l214' data-llen='6981:7004'>說曰王人求多聞時惟建事學于古訓乃有獲事不師</span><br/>
<span class='tline' id='l215' data-llen='7004:7027'>古以克永世匪說攸聞惟學遜志務時敏厥修乃來允</span><br/>
<span class='tline' id='l216' data-llen='7027:7054'><a onclick="displayPageImage('KR1b0034', 'WYG', '015-12b' );" name="015-12b" class="pb">[015-12b] <img width="20"  src="/static/img/kanseki-5.png"/></a></span><br/>
<span class='tline' id='l217' data-llen='7054:7077'>懷于兹道積于厥躬惟斆學半念終始典于學厥德修</span><br/>
<span class='tline' id='l218' data-llen='7077:7100'>罔覺監于先王成憲其永無愆惟說式克欽承旁招俊</span><br/>
<span class='tline' id='l219' data-llen='7100:7107'>乂列于庶位</span><br/>
<span class='tline' id='l220' data-llen='7107:7153'>　<span class='krp-note'>陳氏曰此傅說論學爲王者事而以成湯望髙宗○/漢孔氏曰王者求多聞以立事王氏曰王人猶君人</span></span><br/>
<span class='tline' id='l221' data-llen='7153:7199'>　<span class='krp-note'>也真氏曰大學之道自格物致知推而至於治國平/天下蓋致知所以明理理明則見之行事者舉而措</span></span><br/>
<span class='tline' id='l222' data-llen='7199:7245'>　<span class='krp-note'>之耳此求多聞建事之意也古者學與事爲一故精/義所以致用利用所以崇徳本末先後非二致也後</span></span><br/>
<span class='tline' id='l223' data-llen='7245:7291'>　<span class='krp-note'>世學與事爲二故求道者以政事爲粗迹任事者以/講學爲空言不知天下未嘗有無理之事未嘗有無</span></span><br/>
<span class='tline' id='l224' data-llen='7291:7337'>　<span class='krp-note'>事之理老莊言理而不及事是有無事之理也管商/言事而不及理是有無理之事也深味傅說之言則</span></span><br/>
<span class='tline' id='l225' data-llen='7337:7364'><a onclick="displayPageImage('KR1b0034', 'WYG', '015-13a' );" name="015-13a" class="pb">[015-13a] <img width="20"  src="/static/img/kanseki-5.png"/></a></span><br/>
<span class='tline' id='l226' data-llen='7364:7410'>　<span class='krp-note'>古先聖王之正傳可識矣○漢孔氏曰學於古訓乃/有所得蔡氏曰古訓者古先聖王之訓載修身治天</span></span><br/>
<span class='tline' id='l227' data-llen='7410:7456'>　<span class='krp-note'>下之道二典三謨之類是也○漢孔氏曰事不法古/訓而以能長世非說所聞言無是理材氏曰秦焚詩</span></span><br/>
<span class='tline' id='l228' data-llen='7456:7502'>　<span class='krp-note'>書不師古始自以爲萬世之業而二世以亡此不克/永世者也○漢孔氏曰學以順志務是敏疾其徳之</span></span><br/>
<span class='tline' id='l229' data-llen='7502:7548'>　<span class='krp-note'>修乃來蔡氏曰遜謙抑務専力也時敏者無時而不/敏也真氏曰凡人之害於學者驕與怠而已驕則志</span></span><br/>
<span class='tline' id='l230' data-llen='7548:7594'>　<span class='krp-note'>盈善不可入怠則志惰功不可進遜則不驕敏則不/怠吕氏曰來者源源自生之意如井之泉愈汲愈來</span></span><br/>
<span class='tline' id='l231' data-llen='7594:7640'>　<span class='krp-note'>○漢孔氏曰信懷此學志則道積於其身真氏曰積/聚猶積善之積今日造一理明日又造一理今日進</span></span><br/>
<span class='tline' id='l232' data-llen='7640:7686'>　<span class='krp-note'>一善明日又進一善持久不替則道積於身身即道/道即身渾然無間矣○漢孔氏曰斆敎也敎然後知</span></span><br/>
<span class='tline' id='l233' data-llen='7686:7732'>　<span class='krp-note'>所困是學之半終始常念學則其徳之修無能自覺/吕氏曰敎人與受教者其工各半如師舉一隅學者</span></span><br/>
<span class='tline' id='l234' data-llen='7732:7759'><a onclick="displayPageImage('KR1b0034', 'WYG', '015-13b' );" name="015-13b" class="pb">[015-13b] <img width="20"  src="/static/img/kanseki-5.png"/></a></span><br/>
<span class='tline' id='l235' data-llen='7759:7805'>　<span class='krp-note'>當以三隅自反師告諸徃學者當以來者自悟聖人/敎人多引而不發上一半固賴提指之力下一半必</span></span><br/>
<span class='tline' id='l236' data-llen='7805:7851'>　<span class='krp-note'>自用工蔡氏曰言敎人居學之半始之自學學也終/之敎人亦學也或云受敎亦曰斆斆於爲學之道半</span></span><br/>
<span class='tline' id='l237' data-llen='7851:7897'>　<span class='krp-note'>之半須自得此說極爲新巧但古人論學語皆平實/無此險巧此蓋後世釋教機權而誤以論聖賢之學</span></span><br/>
<span class='tline' id='l238' data-llen='7897:7943'>　<span class='krp-note'>也真氏曰學記云學然後知不足教然後知困知不/足然後能自反也知困然後能自彊也故曰教學相</span></span><br/>
<span class='tline' id='l239' data-llen='7943:7989'>　<span class='krp-note'>長也蔡說與學記合然吕說亦有意味且與下文念/終始典于學相屬未見其爲竒險姑並存之又曰不</span></span><br/>
<span class='tline' id='l240' data-llen='7989:8035'>　<span class='krp-note'>言始終而言終始者學無止法也上言道之積下言/徳之修者以理言之是謂道以所得言之是謂徳非</span></span><br/>
<span class='tline' id='l241' data-llen='8035:8081'>　<span class='krp-note'>有二也孫氏曰徳修罔覺董子所謂長日加益而不/自知也○漢孔氏曰視先王成法其長無過其惟學</span></span><br/>
<span class='tline' id='l242' data-llen='8081:8127'>　<span class='krp-note'>乎吕氏曰前數語皆収在此句旣言學於古訓又言/監于先王先王不能違是學後世豈可違先王故曰</span></span><br/>
<span class='tline' id='l243' data-llen='8127:8154'><a onclick="displayPageImage('KR1b0034', 'WYG', '015-14a' );" name="015-14a" class="pb">[015-14a] <img width="20"  src="/static/img/kanseki-5.png"/></a></span><br/>
<span class='tline' id='l244' data-llen='8154:8200'>　<span class='krp-note'>遵先王之法而過者未之有也無愆極難舜徳可謂/盛矣臯陶止曰帝徳罔愆○漢孔氏曰說亦用能敬</span></span><br/>
<span class='tline' id='l245' data-llen='8200:8246'>　<span class='krp-note'>承王志廣招俊乂使列衆官史氏曰王雖有志於學/尚恐一齊人傅之衆楚人咻之欽承之際敢不招俊</span></span><br/>
<span class='tline' id='l246' data-llen='8246:8292'>　<span class='krp-note'>乂列庶位乎是以祖已之徒得以進也然則傅說豈/固寵而蔽賢乎陳氏曰列布也人君莫大於務學宰</span></span><br/>
<span class='tline' id='l247' data-llen='8292:8338'>　<span class='krp-note'>相莫急於用賢真氏曰六經至此始言學字學之一/字前此未經見也髙宗與傅說始言之遂開萬古聖</span></span><br/>
<span class='tline' id='l248' data-llen='8338:8352'>　<span class='krp-note'>學之源其/功大矣哉</span></span><br/>
<span class='tline' id='l249' data-llen='8352:8397'>　　<span class='krp-note'>按學字義揚子曰學之爲王者事其已久矣堯舜/禹湯文武汲汲仲尼皇皇亦已久矣真氏曰世人</span></span><br/>
<span class='tline' id='l250' data-llen='8397:8442'>　　<span class='krp-note'>多言帝王之學與儒者不同不知學者之言也凡/學便當講求王者之事大學自格物致知至於治</span></span><br/>
<span class='tline' id='l251' data-llen='8442:8487'>　　<span class='krp-note'>國平天下天子至庶人皆所當學豈以位爲間哉/揚子此言有可取者朱子曰學無非事事無非學</span></span><br/>
<span class='tline' id='l252' data-llen='8487:8514'><a onclick="displayPageImage('KR1b0034', 'WYG', '015-14b' );" name="015-14b" class="pb">[015-14b] <img width="20"  src="/static/img/kanseki-5.png"/></a></span><br/>
<span class='tline' id='l253' data-llen='8514:8535'>　　<span class='krp-note'>張子曰爲學大益/在自求變化氣質</span></span><br/>
<span class='tline' id='l254' data-llen='8535:8558'>王曰嗚呼說四海之内咸仰朕德時乃風股肱惟人良</span><br/>
<span class='tline' id='l255' data-llen='8558:8581'>臣惟聖昔先正保衡作我先王乃曰予弗克俾厥后惟</span><br/>
<span class='tline' id='l256' data-llen='8581:8604'>堯舜其心愧恥若撻于市一夫不獲則曰時予之辜佑</span><br/>
<span class='tline' id='l257' data-llen='8604:8627'>我烈祖格于皇天爾尚明保予罔俾阿衡専美有商惟</span><br/>
<span class='tline' id='l258' data-llen='8627:8650'>后非賢不乂惟賢非后不食其爾克紹乃辟于先王永</span><br/>
<span class='tline' id='l259' data-llen='8650:8667'>綏民說拜稽首曰敢對揚天子之休命</span><br/>
<span class='tline' id='l260' data-llen='8667:8713'>　<span class='krp-note'>陳氏曰此髙宗論致君澤民之事而以伊尹望傅說/○漢孔氏曰風教也使天下皆仰我徳是汝敎鄭氏</span></span><br/>
<span class='tline' id='l261' data-llen='8713:8740'><a onclick="displayPageImage('KR1b0034', 'WYG', '015-15a' );" name="015-15a" class="pb">[015-15a] <img width="20"  src="/static/img/kanseki-5.png"/></a></span><br/>
<span class='tline' id='l262' data-llen='8740:8786'>　<span class='krp-note'>曰仰舉首瞻望也風說見大禹謨○漢孔氏曰手足/具乃成人有良臣乃成聖蔡氏曰髙宗初以舟楫霖</span></span><br/>
<span class='tline' id='l263' data-llen='8786:8832'>　<span class='krp-note'>雨爲喻繼以麹蘖鹽梅爲喻至此又以股肱惟人爲/喻其所造益深所望益切矣王氏曰期說之良期已</span></span><br/>
<span class='tline' id='l264' data-llen='8832:8878'>　<span class='krp-note'>之聖至是其相期者亦逺矣○漢孔氏曰保衡伊尹/作起正長也言先世長官之臣唐孔氏曰保衡阿衡</span></span><br/>
<span class='tline' id='l265' data-llen='8878:8924'>　<span class='krp-note'>俱伊尹也伊尹爲保衡言天下所取安所取平也陳/氏曰湯學於伊尹湯之爲聖乃尹興起而作成之也</span></span><br/>
<span class='tline' id='l266' data-llen='8924:8970'>　<span class='krp-note'>○漢孔氏曰言伊尹不能使其君如堯舜則恥之若/見撻于市故成其能鄭氏曰愧即恥也○漢孔氏曰</span></span><br/>
<span class='tline' id='l267' data-llen='8970:9016'>　<span class='krp-note'>伊尹見一夫不得其所則以爲己罪○真氏曰周子/云伊尹恥其君不若堯舜一夫不獲則曰時予之辜</span></span><br/>
<span class='tline' id='l268' data-llen='9016:9062'>　<span class='krp-note'>學者當志伊尹之志竊謂學者口不可一日不誦此/言心不可一日不存此念○漢孔氏曰言以此道左</span></span><br/>
<span class='tline' id='l269' data-llen='9062:9108'>　<span class='krp-note'>右成湯功至于天無能及者烈祖說見伊訓陳氏曰/格感通之也○漢孔氏曰爾庶㡬明安我事則與伊</span></span><br/>
<span class='tline' id='l270' data-llen='9108:9135'><a onclick="displayPageImage('KR1b0034', 'WYG', '015-15b' );" name="015-15b" class="pb">[015-15b] <img width="20"  src="/static/img/kanseki-5.png"/></a></span><br/>
<span class='tline' id='l271' data-llen='9135:9181'>　<span class='krp-note'>尹同美吕氏曰明保者明白一心以保佑我也蔡氏/曰傅說以成湯望髙宗故曰允協先王成徳監于先</span></span><br/>
<span class='tline' id='l272' data-llen='9181:9227'>　<span class='krp-note'>王成憲髙宗以伊尹望傅說故曰罔俾阿衡専美有/商○漢孔氏曰言君須賢治賢須君食朱子曰惟后</span></span><br/>
<span class='tline' id='l273' data-llen='9227:9273'>　<span class='krp-note'>非賢不乂言人君必任賢而後可以致治也惟賢非/后不食言人君當任養賢之責也髙宗之本意如此</span></span><br/>
<span class='tline' id='l274' data-llen='9273:9318'>　　<span class='krp-note'>按君必資賢之能治賢亦在君之能養髙宗切切/於養賢以任治而非謂爵禄可徳色於賢者也朱</span></span><br/>
<span class='tline' id='l275' data-llen='9318:9331'>　　<span class='krp-note'>子此說/得之矣</span></span><br/>
<span class='tline' id='l276' data-llen='9331:9377'>　<span class='krp-note'>○漢孔氏曰能繼汝君於先王長安民則汝亦有保/衡之功蔡氏曰克者責望必能之辭○漢孔氏曰對</span></span><br/>
<span class='tline' id='l277' data-llen='9377:9423'>　<span class='krp-note'>答也答受美命而稱揚之趙氏曰前言疇敢不祗若/王之休命今云敢對揚天子之休命蓋方求諫之時</span></span><br/>
<span class='tline' id='l278' data-llen='9423:9460'>　<span class='krp-note'>則貴乎廣故舉衆以稱之至於阿衡之事/業則傅說當躬任其責故稱已以言之</span></span><br/>
<span class='tline' id='l279' data-llen='9460:9487'><a onclick="displayPageImage('KR1b0034', 'WYG', '015-16a' );" name="015-16a" class="pb">[015-16a] <img width="20"  src="/static/img/kanseki-5.png"/></a></span><br/>
<span class='tline' id='l280' data-llen='9487:9490'>　</span><br/>
<span class='tline' id='l281' data-llen='9490:9493'>　</span><br/>
<span class='tline' id='l282' data-llen='9493:9496'>　</span><br/>
<span class='tline' id='l283' data-llen='9496:9499'>　</span><br/>
<span class='tline' id='l284' data-llen='9499:9502'>　</span><br/>
<span class='tline' id='l285' data-llen='9502:9505'>　</span><br/>
<span class='tline' id='l286' data-llen='9505:9508'>　</span><br/>
<span class='tline' id='l287' data-llen='9508:9511'>　</span><br/>
<span class='tline' id='l288' data-llen='9511:9538'><a onclick="displayPageImage('KR1b0034', 'WYG', '015-16b' );" name="015-16b" class="pb">[015-16b] <img width="20"  src="/static/img/kanseki-5.png"/></a></span><br/>
<span class='tline' id='l289' data-llen='9538:9541'>　</span><br/>
<span class='tline' id='l290' data-llen='9541:9544'>　</span><br/>
<span class='tline' id='l291' data-llen='9544:9547'>　</span><br/>
<span class='tline' id='l292' data-llen='9547:9550'>　</span><br/>
<span class='tline' id='l293' data-llen='9550:9553'>　</span><br/>
<span class='tline' id='l294' data-llen='9553:9556'>　</span><br/>
<span class='tline' id='l295' data-llen='9556:9559'>　</span><br/>
<span class='tline' id='l296' data-llen='9559:9570'>　尚書纂傳卷十五下</span><br/>
</p>
<p><br/>
</p>
  </div>
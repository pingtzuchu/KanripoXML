<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0034', 'WYG', '045-1a' );" name="045-1a" class="pb">[045-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　尚書纂傳卷四十五　　　元　王天與　撰</span><br/>
<span class='tline' id='l10' data-llen='212:229'>費誓第三十一　　　　　　　周書</span><br/>
<span class='tline' id='l11' data-llen='229:249'>魯侯伯禽宅曲阜徐夷並興東郊不開作費誓</span><br/>
<span class='tline' id='l12' data-llen='249:295'>　<span class='krp-note'>漢孔氏曰始封之國居曲阜唐孔氏曰伯禽魯侯名/朱子曰魯地在禹貢徐州䝉羽之野今襲慶東平府</span></span><br/>
<span class='tline' id='l13' data-llen='295:341'>　<span class='krp-note'>沂密海等州是其地○漢孔氏曰徐戎淮夷並起為/宼於魯故東郊不開唐孔氏曰經稱淮夷徐戎序言</span></span><br/>
<span class='tline' id='l14' data-llen='341:388'>　<span class='krp-note'>徐夷略之也此戎夷在魯之東諸侯之制於郊有門恐/其侵逼魯境故東郊之門不開陳氏曰夷戎並興于</span></span><br/>
<span class='tline' id='l15' data-llen='388:434'>　<span class='krp-note'>東邊故東郊警備其門不開非謂已至東郊也郊在/十里外若已至東郊則造城下矣○唐孔氏曰史錄</span></span><br/>
<span class='tline' id='l16' data-llen='434:460'><a onclick="displayPageImage('KR1b0034', 'WYG', '045-1b' );" name="045-1b" class="pb">[045-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='460:506'>　<span class='krp-note'>其誓辭作費誓○蔡氏曰費誓在周公東征時眞氏/曰據史記魯世家則蔡氏說當說見洛誥禮記曽子</span></span><br/>
<span class='tline' id='l18' data-llen='506:552'>　<span class='krp-note'>問篇子夏問曰三年之喪卒哭金革之事無避也者/禮與孔子曰吾聞諸老聃曰昔者魯公伯禽有為為</span></span><br/>
<span class='tline' id='l19' data-llen='552:582'>　<span class='krp-note'>之也鄭氏註徐戍作難喪卒哭而/征之急王事也征之作費誓</span></span><br/>
<span class='tline' id='l20' data-llen='582:621'>　　<span class='krp-note'>按眞氏取蔡氏說以魯世家為據若禮記/云金革之事而鄭氏以費誓實之恐未當</span></span><br/>
<span class='tline' id='l21' data-llen='621:625'>費誓</span><br/>
<span class='tline' id='l22' data-llen='625:671'>　<span class='krp-note'>漢孔氏曰費魯東郊之地名魯侯征之於費地而誓/衆也吕氏曰啓初嗣位驟當有扈之變伯禽初就封</span></span><br/>
<span class='tline' id='l23' data-llen='671:715'>　<span class='krp-note'>驟當徐夷之變一旦誓師若老于行陣者蓋禹周/公之家學本末具舉也○蔡氏曰今文古文皆有</span></span><br/>
<span class='tline' id='l24' data-llen='715:733'>公曰嗟人無譁聽命徂兹淮夷徐戎並興</span><br/>
<span class='tline' id='l25' data-llen='733:759'><a onclick="displayPageImage('KR1b0034', 'WYG', '045-2a' );" name="045-2a" class="pb">[045-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='759:805'>　<span class='krp-note'>漢孔氏曰伯禽為方伯監七百里内之諸侯帥之以/征嘆而勑之使無諠譁欲其靜聽誓命唐孔氏曰鄭</span></span><br/>
<span class='tline' id='l27' data-llen='805:851'>　<span class='krp-note'>云人謂軍之士衆及費地之民蘇氏曰譁讙也○漢/孔氏曰今往征此淮浦之夷徐州之戎並起為宼此</span></span><br/>
<span class='tline' id='l28' data-llen='851:897'>　<span class='krp-note'>戎夷帝王所羈縻統緒故錯居九州之内秦始皇逐/出之陳氏曰徂兹句絶徂兹往此而征也林氏曰淮</span></span><br/>
<span class='tline' id='l29' data-llen='897:927'>　<span class='krp-note'>夷徐戎壤地相望服則俱服叛/則俱叛考閟宫常武之詩可見</span></span><br/>
<span class='tline' id='l30' data-llen='927:950'>善敹乃甲胄敿乃干無敢不弔備乃弓矢鍜乃戈矛礪</span><br/>
<span class='tline' id='l31' data-llen='950:959'>乃鋒刃無敢不善</span><br/>
<span class='tline' id='l32' data-llen='959:1005'>　<span class='krp-note'>吕氏曰此治戎備之事○漢孔氏曰言當善簡汝甲/鎧胄兜鍪施汝楯紛無敢不令至攻堅使可用唐孔</span></span><br/>
<span class='tline' id='l33' data-llen='1005:1052'>　<span class='krp-note'>氏曰甲胄有善有惡故令敹簡取其善者鄭云敹謂穿/徹之謂甲繩有斷絶當使敹理穿治之鄭云敿猶繋</span></span><br/>
<span class='tline' id='l34' data-llen='1052:1078'><a onclick="displayPageImage('KR1b0034', 'WYG', '045-2b' );" name="045-2b" class="pb">[045-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1078:1124'>　<span class='krp-note'>也王肅云敿楯當有紛繋持之蔡氏曰弔精至也○/漢孔氏曰備汝弓矢弓調矢利鍜鍊戈矛磨礪鋒刄</span></span><br/>
<span class='tline' id='l36' data-llen='1124:1170'>　<span class='krp-note'>使皆無敢不功善唐孔氏曰備具也每弓百矢弓十/矢千使其數備足凡金為兵器皆須鍜礪有刃之兵</span></span><br/>
<span class='tline' id='l37' data-llen='1170:1211'>　<span class='krp-note'>非獨戈矛而已云鍜戈矛礪鋒刃文互相通蔡/氏曰鍜淬礪磨也夏氏曰言弔言善互文也</span></span><br/>
<span class='tline' id='l38' data-llen='1211:1234'>今惟淫舎牿牛馬杜乃擭敜乃穽無敢傷牿牿之傷汝</span><br/>
<span class='tline' id='l39' data-llen='1234:1240'>則有常刑</span><br/>
<span class='tline' id='l40' data-llen='1240:1286'>　<span class='krp-note'>吕氏曰此除道路之事○漢孔氏曰今軍人惟大放/舎牿牢之牛馬言軍所在必放牧也唐孔氏曰牿閑</span></span><br/>
<span class='tline' id='l41' data-llen='1286:1332'>　<span class='krp-note'>牢之謂大舎牿牛馬則是出之牢閑牧于野澤令其/逐草而牧之○漢孔氏曰擭捕獸機檻當杜塞之穽</span></span><br/>
<span class='tline' id='l42' data-llen='1332:1378'>　<span class='krp-note'>穿地陷獸當以土窒敜之無敢令傷所放牿牢之牛/馬牛馬之傷汝則有殘人畜之常刑唐孔氏曰周禮</span></span><br/>
<span class='tline' id='l43' data-llen='1378:1404'><a onclick="displayPageImage('KR1b0034', 'WYG', '045-3a' );" name="045-3a" class="pb">[045-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1404:1450'>　<span class='krp-note'>冥氏掌為穽擭以攻猛獸穽擭皆是捕獸之器擭以/捕虎豹穿地為深坑又設機於上防其躍而出也穽</span></span><br/>
<span class='tline' id='l45' data-llen='1450:1496'>　<span class='krp-note'>以捕小獸穿地為深坑入必不能出其上不設機也/杜敜皆閉塞之義吕氏曰舉此一條以例之則凡川</span></span><br/>
<span class='tline' id='l46' data-llen='1496:1524'>　<span class='krp-note'>梁藪澤險阻屏翳有害於師/屯者除治之功無所不施矣</span></span><br/>
<span class='tline' id='l47' data-llen='1524:1547'>馬牛其風臣妾逋逃無敢越逐柢復之我商賚汝乃越</span><br/>
<span class='tline' id='l48' data-llen='1547:1570'>逐不復汝則有常刑無敢宼攘踰垣牆竊馬牛誘臣妾</span><br/>
<span class='tline' id='l49' data-llen='1570:1577'>汝則有常刑</span><br/>
<span class='tline' id='l50' data-llen='1577:1623'>　<span class='krp-note'>吕氏曰此嚴部伍之事○漢孔氏曰馬牛其有風佚/臣妾逋亡勿敢棄越壘伍而求逐之役人賤者男曰</span></span><br/>
<span class='tline' id='l51' data-llen='1623:1669'>　<span class='krp-note'>臣女曰妾唐孔氏曰左傳云惟是風馬牛不相及也/賈逵云風放也新安王氏曰師行無婦人國君自將</span></span><br/>
<span class='tline' id='l52' data-llen='1669:1695'><a onclick="displayPageImage('KR1b0034', 'WYG', '045-3b' );" name="045-3b" class="pb">[045-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1695:1741'>　<span class='krp-note'>卿大夫為偏禆或有宦女從行○漢孔氏曰衆人其/有得佚馬牛逃臣妾皆敬還復之我則商度汝功賜</span></span><br/>
<span class='tline' id='l54' data-llen='1741:1787'>　<span class='krp-note'>與汝○漢孔氏曰越逐為失伍不還為攘盜汝則有/此常刑吕氏曰師行奔逸惟宜鎭之以靜故戒本部</span></span><br/>
<span class='tline' id='l55' data-llen='1787:1833'>　<span class='krp-note'>按堵不動無敢越逐逐則奔者未反逐者先亂惟使/之各守部伍則潰亂者徐將自止此出師鎭定變亂</span></span><br/>
<span class='tline' id='l56' data-llen='1833:1879'>　<span class='krp-note'>之法也又戒他部敬而復之人誘于祗復之賞憚于/不復之刑則流放者不召自集此出師招集散亡之</span></span><br/>
<span class='tline' id='l57' data-llen='1879:1925'>　<span class='krp-note'>法也本部不敢離局他部不敢匿姦何潰亂之憂哉/○漢孔氏曰軍人無敢暴刼人踰越人垣牆物有自</span></span><br/>
<span class='tline' id='l58' data-llen='1925:1971'>　<span class='krp-note'>來者無敢取之軍人盜竊馬牛誘偷奴婢汝則有犯/軍令之常刑吕氏曰此不惟欲田野不擾自古喪師</span></span><br/>
<span class='tline' id='l59' data-llen='1971:1994'>　<span class='krp-note'>毎因剽掠失部伍為敵/所乘故不得不戒也</span></span><br/>
<span class='tline' id='l60' data-llen='1994:2017'>甲戌我惟征徐戎峙乃糗糧無敢不逮汝則有大刑魯</span><br/>
<span class='tline' id='l61' data-llen='2017:2043'><a onclick="displayPageImage('KR1b0034', 'WYG', '045-4a' );" name="045-4a" class="pb">[045-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2043:2066'>人三郊三遂峙乃楨榦甲戌我惟築無敢不供汝則有</span><br/>
<span class='tline' id='l63' data-llen='2066:2089'>無餘刑非殺魯人三郊三遂峙乃芻茭無敢不多汝則</span><br/>
<span class='tline' id='l64' data-llen='2089:2094'>有大刑</span><br/>
<span class='tline' id='l65' data-llen='2094:2140'>　<span class='krp-note'>吕氏曰此立期㑹之事○漢孔氏曰誓後甲戌之日/我惟征之皆當儲峙汝糗糒之糧使足食無敢不相</span></span><br/>
<span class='tline' id='l66' data-llen='2140:2186'>　<span class='krp-note'>逮及汝則有乏軍興之死刑夏氏曰不言征淮夷前/已言之省文唐孔氏曰峙具也鄭衆云糗熬大豆及</span></span><br/>
<span class='tline' id='l67' data-llen='2186:2233'>　<span class='krp-note'>米也說文云糗熬米麥也鄭𤣥云糗擣熬穀也謂熬/米麥使熟又擣之以為粉也陳氏曰糗糧乾糧也○</span></span><br/>
<span class='tline' id='l68' data-llen='2233:2279'>　<span class='krp-note'>漢孔氏曰總諸國之兵而但稱魯人峙具楨榦道近/也題曰楨旁曰榦言三郊三遂明東郊距守不峙甲</span></span><br/>
<span class='tline' id='l69' data-llen='2279:2325'>　<span class='krp-note'>戌日當築攻敵壘距堙之屬峙具楨榦無敢不供不/供汝則有無餘之刑刑者非一也然亦非殺汝唐孔</span></span><br/>
<span class='tline' id='l70' data-llen='2325:2351'><a onclick="displayPageImage('KR1b0034', 'WYG', '045-4b' );" name="045-4b" class="pb">[045-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2351:2397'>　<span class='krp-note'>氏曰三郊三遂謂魯人三軍周禮司徒萬二千五百/家為鄉司馬法萬二千五百人為軍小司徒云凡起</span></span><br/>
<span class='tline' id='l72' data-llen='2397:2443'>　<span class='krp-note'>徒役無過家一人是家出一人一郷為一軍天子六/軍出自六郷則諸侯大國三軍亦當出自三郷也周</span></span><br/>
<span class='tline' id='l73' data-llen='2443:2489'>　<span class='krp-note'>禮又云萬二千五百家為遂遂人職云以歲時稽其/人民簡其兵器以起征役則六遂亦當出六軍郷為</span></span><br/>
<span class='tline' id='l74' data-llen='2489:2535'>　<span class='krp-note'>正遂為副耳鄭衆云六遂之地在王國百里之外然/則王國百里為郊鄉在郊内遂在郊外百里之國去</span></span><br/>
<span class='tline' id='l75' data-llen='2535:2581'>　<span class='krp-note'>國十里為郊則諸侯之制亦當鄉在郊内遂在郊外/此言三郊三遂者三郊謂三鄉也蓋使三鄉之民分</span></span><br/>
<span class='tline' id='l76' data-llen='2581:2627'>　<span class='krp-note'>在四郊之内三遂之民分在四郊之外鄉近於郊故/以郊言之鄉遂之民分在國之四面當有四郊四遂</span></span><br/>
<span class='tline' id='l77' data-llen='2627:2673'>　<span class='krp-note'>惟言三郊三遂者東郊留守不峙楨榦也楨謂當牆/兩端者榦謂在牆兩邊者也上言甲戌我惟征徐戎</span></span><br/>
<span class='tline' id='l78' data-llen='2673:2719'>　<span class='krp-note'>此云甲戌我惟築期以至日即築兵法攻城築土為/山以窺望城内謂之距堙左傳云晏弱城東牆而遂</span></span><br/>
<span class='tline' id='l79' data-llen='2719:2745'><a onclick="displayPageImage('KR1b0034', 'WYG', '045-5a' );" name="045-5a" class="pb">[045-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2745:2791'>　<span class='krp-note'>圍萊甲寅堙之杜預云堙土山也公羊傳楚子圍宋/使司馬子反乗堙而窺宋城宋華元亦乗堙而出見</span></span><br/>
<span class='tline' id='l81' data-llen='2791:2837'>　<span class='krp-note'>之何休云堙距堙上城具也是攻敵城壘必有距堙/築者築距堙之屬也無餘之刑言合家盡刑之不供</span></span><br/>
<span class='tline' id='l82' data-llen='2837:2883'>　<span class='krp-note'>楨榦雖是大罪未應縁坐盡及家人蓋亦權以脅之/使勿犯耳○漢孔氏曰郊遂多積茭芻供軍牛馬不</span></span><br/>
<span class='tline' id='l83' data-llen='2883:2929'>　<span class='krp-note'>多汝則亦有乏軍興之大刑陳氏曰說文云芻刈草/也茭乾芻也唐孔氏曰上云無敢不逮無敢不供此</span></span><br/>
<span class='tline' id='l84' data-llen='2929:2975'>　<span class='krp-note'>云無敢不多文異者糗糧難備不得偏少故云無敢/不逮楨榦易得惟恐缺事故云無敢不供芻茭賤物</span></span><br/>
<span class='tline' id='l85' data-llen='2975:3021'>　<span class='krp-note'>惟多為善故云無敢不多量事為文也○林氏曰刑/非聖賢所忍言至于用兵則不厭于三令五申所以</span></span><br/>
<span class='tline' id='l86' data-llen='3021:3034'>　<span class='krp-note'>重戎事全/民命也</span></span><br/>
<span class='tline' id='l87' data-llen='3034:3037'>　</span><br/>
<span class='tline' id='l88' data-llen='3037:3063'><a onclick="displayPageImage('KR1b0034', 'WYG', '045-5b' );" name="045-5b" class="pb">[045-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='3063:3066'>　</span><br/>
<span class='tline' id='l90' data-llen='3066:3069'>　</span><br/>
<span class='tline' id='l91' data-llen='3069:3072'>　</span><br/>
<span class='tline' id='l92' data-llen='3072:3075'>　</span><br/>
<span class='tline' id='l93' data-llen='3075:3078'>　</span><br/>
<span class='tline' id='l94' data-llen='3078:3081'>　</span><br/>
<span class='tline' id='l95' data-llen='3081:3084'>　</span><br/>
<span class='tline' id='l96' data-llen='3084:3095'>　尚書纂傳卷四十五</span><br/>
</p>
<p><br/>
</p>
  </div>
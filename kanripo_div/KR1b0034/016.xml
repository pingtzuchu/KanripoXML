<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0034', 'WYG', '016-1a' );" name="016-1a" class="pb">[016-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　尚書纂傳卷十六　　　　元　王天與　撰</span><br/>
<span class='tline' id='l10' data-llen='211:228'>髙宗肜日第十五　　　　　　商書</span><br/>
<span class='tline' id='l11' data-llen='228:251'>髙宗祭成湯有飛雉升鼎耳而雊祖己訓諸王作髙宗</span><br/>
<span class='tline' id='l12' data-llen='251:259'>肜日髙宗之訓</span><br/>
<span class='tline' id='l13' data-llen='259:305'>　<span class='krp-note'>漢孔氏曰耳不聰之異雊鳴唐孔氏曰經言肜日有/雊雉不知祭何廟鳴何處故序言祭成湯升鼎耳以</span></span><br/>
<span class='tline' id='l14' data-llen='305:351'>　<span class='krp-note'>足之陳氏曰雉野雞雄者有冠長尾身有文采善鬭/鼎三足兩耳和五味之寳器○吕氏曰災異有二等</span></span><br/>
<span class='tline' id='l15' data-llen='351:397'>　<span class='krp-note'>無道之君與天地隔絶不通至過惡彰著始出災異/以警懼之其災異之應常遲賢君至誠與天地萬物</span></span><br/>
<span class='tline' id='l16' data-llen='397:423'><a onclick="displayPageImage('KR1b0034', 'WYG', '016-1b' );" name="016-1b" class="pb">[016-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='423:469'>　<span class='krp-note'>爲一體或有少過雖情性之差亦有災異其災異之/應常速髙宗憲天工夫㡬與天通故微有過失而飛</span></span><br/>
<span class='tline' id='l18' data-llen='469:511'>　<span class='krp-note'>雉之變隨見○漢孔氏曰賢臣也以訓導諫王/○唐孔氏曰史叙其事作髙宗肜日髙宗之訓</span></span><br/>
<span class='tline' id='l19' data-llen='511:517'>髙宗肜日</span><br/>
<span class='tline' id='l20' data-llen='517:543'>　<span class='krp-note'>唐孔氏曰此篇亦是訓也/○蔡氏曰今文古文皆有</span></span><br/>
<span class='tline' id='l21' data-llen='543:563'>髙宗肜日越有雊雉祖已曰惟先格王正厥事</span><br/>
<span class='tline' id='l22' data-llen='563:609'>　<span class='krp-note'>唐孔氏曰史録其事以爲訓王之端○漢孔氏曰祭/之明日又祭殷曰肜周曰繹於肜日有雉異孫氏曰</span></span><br/>
<span class='tline' id='l23' data-llen='609:655'>　<span class='krp-note'>肜有相尋不絶之意繹則取其尋繹而複祭也○漢/孔氏曰言至道之王遭變異正其事而異自消唐孔</span></span><br/>
<span class='tline' id='l24' data-llen='655:701'>　<span class='krp-note'>氏曰此經直云祖已曰不知與誰語鄭云謂其黨王/肅云言于王下句始言乃訓于王此句未是告王之</span></span><br/>
<span class='tline' id='l25' data-llen='701:727'><a onclick="displayPageImage('KR1b0034', 'WYG', '016-2a' );" name="016-2a" class="pb">[016-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='727:773'>　<span class='krp-note'>辭私言告人鄭說是也蔡氏曰格猶格其非心之格/祖己言當先格王心之非然後正其所失之事惟天</span></span><br/>
<span class='tline' id='l27' data-llen='773:797'>　<span class='krp-note'>監民以下格王之言王/司敬民以下正事之言</span></span><br/>
<span class='tline' id='l28' data-llen='797:820'>乃訓于王曰惟天監下民典厥義降年有永有不永非</span><br/>
<span class='tline' id='l29' data-llen='820:843'>天天民民中絶命民有不若徳不聽罪天旣孚命正厥</span><br/>
<span class='tline' id='l30' data-llen='843:851'>徳乃曰其如台</span><br/>
<span class='tline' id='l31' data-llen='851:897'>　<span class='krp-note'>蔡氏叙章指見上文○漢孔氏曰祖己旣言遂以道/訓諫王言天視下民以義爲常林氏曰天監視下民</span></span><br/>
<span class='tline' id='l32' data-llen='897:943'>　<span class='krp-note'>其禍福無常惟常主於義耳○漢孔氏曰言天之下/年與民有義者長無義者不長非天欲夭民民自不</span></span><br/>
<span class='tline' id='l33' data-llen='943:989'>　<span class='krp-note'>修義以致絶命鄭氏曰短折曰夭林氏曰髙宗之祀/意者有祈年請命之意如漢武之於五畤八神歟故</span></span><br/>
<span class='tline' id='l34' data-llen='989:1015'><a onclick="displayPageImage('KR1b0034', 'WYG', '016-2b' );" name="016-2b" class="pb">[016-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1015:1061'>　<span class='krp-note'>祖己先論壽天之理以義爲主眉壽不可以禱祠而/得夭折不可以禳禬而延惟能常厥義雖不祈年之</span></span><br/>
<span class='tline' id='l36' data-llen='1061:1107'>　<span class='krp-note'>永而自永矣蔡氏曰言民而不言君者不敢斥言也/○漢孔氏曰不順德言無義不服罪不改修天已信</span></span><br/>
<span class='tline' id='l37' data-llen='1107:1153'>　<span class='krp-note'>命正其徳謂有永有不永蔡氏曰孚命者以妖孽為/符信而譴告之欲其恐懼修省以正徳也祖己意謂</span></span><br/>
<span class='tline' id='l38' data-llen='1153:1199'>　<span class='krp-note'>數祭豐昵徼福於神不若徳也黷于祭祀傅說嘗以/進戒意或吝改不聴罪也雉雊之異是天旣孚命正</span></span><br/>
<span class='tline' id='l39' data-llen='1199:1245'>　<span class='krp-note'>厥德矣髙宗當因雊雉以自省不可謂適然而自恕/也○漢孔氏曰祖己恐王未受其言故乃復曰天道</span></span><br/>
<span class='tline' id='l40' data-llen='1245:1291'>　<span class='krp-note'>其如我所言新安王氏曰承上文言天旣孚命以正/其徳矣民乃曰欲如我之願是猶僥倖於獲福避禍</span></span><br/>
<span class='tline' id='l41' data-llen='1291:1301'>　<span class='krp-note'>也亦/愚矣</span></span><br/>
<span class='tline' id='l42' data-llen='1301:1338'>　　<span class='krp-note'>按其如台三字商書凡四見孔氏之說/頗合但乃曰非祖己之言合依王氏說</span></span><br/>
<span class='tline' id='l43' data-llen='1338:1364'><a onclick="displayPageImage('KR1b0034', 'WYG', '016-3a' );" name="016-3a" class="pb">[016-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1364:1383'>嗚呼王司敬民罔非天𦙍典祀無豐于昵</span><br/>
<span class='tline' id='l45' data-llen='1383:1429'>　<span class='krp-note'>蔡氏叙章指見上文○漢孔氏曰昵近也嘆以感王/入其言王者主民當敬民事民事無非天所嗣祭祀</span></span><br/>
<span class='tline' id='l46' data-llen='1429:1475'>　<span class='krp-note'>有常不當特豐於近廟欲王因異服罪改修之林氏/曰王之所職在於敬民民父天母地以生無非天之</span></span><br/>
<span class='tline' id='l47' data-llen='1475:1522'>　<span class='krp-note'>𦙍嗣故當敬之也應氏曰或謂髙宗昵於近親薄於/祖廟故有鼎雉之異夫髙宗仁賢之君厚父薄祖豈</span></span><br/>
<span class='tline' id='l48' data-llen='1522:1568'>　<span class='krp-note'>爲之乎祖己之意特謂王能敬民即所以敬天而佑/助之理在其中不必區區厚於祖考之親以徼意外</span></span><br/>
<span class='tline' id='l49' data-llen='1568:1614'>　<span class='krp-note'>之福也○吕氏曰傅說戒髙宗黷祭髙宗旣領其言/曰㫖哉又許以克邁乃訓其後乃復有此病蓋人之</span></span><br/>
<span class='tline' id='l50' data-llen='1614:1636'>　<span class='krp-note'>氣質偏厚處最難變/化方知行之果艱也</span></span><br/>
<span class='tline' id='l51' data-llen='1636:1682'>　<span class='krp-note'>○總說一篇意○蘇氏曰髙宗肜日之祭野雉鳴於/鼎耳此爲神告以宗廟祭祀之失審矣故祖己謂先</span></span><br/>
<span class='tline' id='l52' data-llen='1682:1708'><a onclick="displayPageImage('KR1b0034', 'WYG', '016-3b' );" name="016-3b" class="pb">[016-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1708:1754'>　<span class='krp-note'>格王心之非蓋武丁不専修人事數祭以媚神此失/之大者故祖己先格而正之或者謂天災不可以象</span></span><br/>
<span class='tline' id='l54' data-llen='1754:1800'>　<span class='krp-note'>類求夫書曰越有雊雉足矣而又記其鳴於耳非以/耳爲祥乎人君於天下無所畏惟天可以儆之今曰</span></span><br/>
<span class='tline' id='l55' data-llen='1800:1846'>　<span class='krp-note'>天災不可以象類求我自視無過則已矣爲國之害/莫大於此真氏曰蘇氏所謂以象類求者謂洪範五</span></span><br/>
<span class='tline' id='l56' data-llen='1846:1892'>　<span class='krp-note'>行之說也鳴不於他而於鼎耳蓋鼎者祭祀之器耳/主聴聴不聰則災孽生焉漢儒之論災異大抵如此</span></span><br/>
<span class='tline' id='l57' data-llen='1892:1938'>　<span class='krp-note'>成帝時博士行大射禮有飛雉集于庭登臺而雊又/集太常宗正丞相府御史車騎府又集未央宫承明</span></span><br/>
<span class='tline' id='l58' data-llen='1938:1984'>　<span class='krp-note'>殿御史大夫王音進言天地之氣以類相應譴告人/主甚微而著雉者聴察先聞雷聲故經載髙宗雊雉</span></span><br/>
<span class='tline' id='l59' data-llen='1984:2030'>　<span class='krp-note'>之異以明轉禍為福之驗今以博士行禮之日大衆/聚㑹飛集于庭歷階登堂歷三公之府典宗廟骨肉</span></span><br/>
<span class='tline' id='l60' data-llen='2030:2076'>　<span class='krp-note'>之官然後入宫其宿畱告曉人具備雖人道相戒何/以過是後帝使詔問音曰聞捕得雉毛羽頗類拘執</span></span><br/>
<span class='tline' id='l61' data-llen='2076:2102'><a onclick="displayPageImage('KR1b0034', 'WYG', '016-4a' );" name="016-4a" class="pb">[016-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2102:2148'>　<span class='krp-note'>者得無人爲之音對曰安得此亡國之語不知誰主/爲此佞諂之計誣亂聖徳如此漢去三代未逺一雉</span></span><br/>
<span class='tline' id='l63' data-llen='2148:2166'>　<span class='krp-note'>之異君臣相儆/如此故附著焉</span></span><br/>
<span class='tline' id='l64' data-llen='2166:2212'>　<span class='krp-note'>○說髙宗之訓○漢孔氏曰所以訓也亡林氏曰逸/書與見存之書同序者若肆命徂后與伊訓同序髙</span></span><br/>
<span class='tline' id='l65' data-llen='2212:2258'>　<span class='krp-note'>宗之訓與此篇同序伊訓篇末加肆命徂后四字以/見篇次當在是而遭秦大之逸也若以此為例則此</span></span><br/>
<span class='tline' id='l66' data-llen='2258:2282'>　<span class='krp-note'>篇之末當更有髙宗之/訓四字蓋世乆而失之</span></span><br/>
<span class='tline' id='l67' data-llen='2282:2285'>　</span><br/>
<span class='tline' id='l68' data-llen='2285:2288'>　</span><br/>
<span class='tline' id='l69' data-llen='2288:2291'>　</span><br/>
<span class='tline' id='l70' data-llen='2291:2317'><a onclick="displayPageImage('KR1b0034', 'WYG', '016-4b' );" name="016-4b" class="pb">[016-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2317:2320'>　</span><br/>
<span class='tline' id='l72' data-llen='2320:2323'>　</span><br/>
<span class='tline' id='l73' data-llen='2323:2326'>　</span><br/>
<span class='tline' id='l74' data-llen='2326:2329'>　</span><br/>
<span class='tline' id='l75' data-llen='2329:2332'>　</span><br/>
<span class='tline' id='l76' data-llen='2332:2335'>　</span><br/>
<span class='tline' id='l77' data-llen='2335:2338'>　</span><br/>
<span class='tline' id='l78' data-llen='2338:2348'>　尚書纂傳卷十六</span><br/>
</p>
<p><br/>
</p>
  </div>
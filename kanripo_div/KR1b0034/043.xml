<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0034', 'WYG', '043-1a' );" name="043-1a" class="pb">[043-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　尚書纂傳卷四十三　　　元　王天與　撰</span><br/>
<span class='tline' id='l10' data-llen='212:229'>吕刑第二十九　　　　　　　周書</span><br/>
<span class='tline' id='l11' data-llen='229:242'>吕命穆王訓夏贖刑作吕刑</span><br/>
<span class='tline' id='l12' data-llen='242:288'>　<span class='krp-note'>漢孔氏曰吕侯見命為天子司宼吕氏曰此訓誥諸/夏以贖刑之法也贖刑說詳見舜典○唐孔氏曰史</span></span><br/>
<span class='tline' id='l13' data-llen='288:300'>　<span class='krp-note'>録其事/作吕刑</span></span><br/>
<span class='tline' id='l14' data-llen='300:304'>吕刑</span><br/>
<span class='tline' id='l15' data-llen='304:350'>　<span class='krp-note'>漢孔氏曰後為甫侯故或稱甫刑王氏曰此書穆王/之言而名吕刑者吕侯為主司宼王使之參定贖刑</span></span><br/>
<span class='tline' id='l16' data-llen='350:376'><a onclick="displayPageImage('KR1b0034', 'WYG', '043-1b' );" name="043-1b" class="pb">[043-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='376:422'>　<span class='krp-note'>新制刑書已具王乃推作刑夲意以訓羣后故以吕/刑名之唐孔氏曰吕刑亦誥也○蔡氏曰今文古文</span></span><br/>
<span class='tline' id='l18' data-llen='422:430'>　<span class='krp-note'>皆/有</span></span><br/>
<span class='tline' id='l19' data-llen='430:449'>惟吕命王享國百年耄荒度作刑以誥四方</span><br/>
<span class='tline' id='l20' data-llen='449:495'>　<span class='krp-note'>應氏曰此史著作吕刑之端○蔡氏曰惟吕命與惟/說命同意○漢孔氏曰時穆王以享國百年耄亂荒</span></span><br/>
<span class='tline' id='l21' data-llen='495:541'>　<span class='krp-note'>忽穆王即位過四十矣言百年大期雖老而能度時/世所宜訓作贖刑以治天下四方之民唐孔氏曰周</span></span><br/>
<span class='tline' id='l22' data-llen='541:587'>　<span class='krp-note'>本紀云穆王即位春秋已五十矣立五十五年崩蘇/氏曰刑必老者制之以其更事而仁也耄荒度作刑</span></span><br/>
<span class='tline' id='l23' data-llen='587:633'>　<span class='krp-note'>者以耄年而大度作刑猶禹言荒作土功度約也猶/漢高祖約法三章也朱子曰蘇氏以王享國百年耄</span></span><br/>
<span class='tline' id='l24' data-llen='633:674'>　<span class='krp-note'>作一句荒度作刑作一句甚有理林氏曰孔氏/以耄荒言其老之狀蘇氏以荒屬下句皆通</span></span><br/>
<span class='tline' id='l25' data-llen='674:700'><a onclick="displayPageImage('KR1b0034', 'WYG', '043-2a' );" name="043-2a" class="pb">[043-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='700:723'>王曰若古有訓蚩尤惟始作亂延及于平民㒺不宼賊</span><br/>
<span class='tline' id='l27' data-llen='723:746'>鴟義姦宄奪攘矯虔苗民弗用靈制以刑惟作五虐之</span><br/>
<span class='tline' id='l28' data-llen='746:769'>刑曰法殺戮無辜爰始淫為劓刵椓黥越玆麗刑并制</span><br/>
<span class='tline' id='l29' data-llen='769:792'>㒺差有辭民興胥漸泯泯棼棼㒺中于信以覆詛盟虐</span><br/>
<span class='tline' id='l30' data-llen='792:815'>威庶戮方告無辜于上上帝監民㒺有馨香德刑發聞</span><br/>
<span class='tline' id='l31' data-llen='815:838'>惟腥皇帝哀務庶戮之不辜報虐以威遏絶苗民無世</span><br/>
<span class='tline' id='l32' data-llen='838:861'>在下乃命重黎絶地天通㒺有降格羣后之逮在下明</span><br/>
<span class='tline' id='l33' data-llen='861:884'>明棐常鰥寡無蓋皇帝清問下民鰥寡有辭于苗德威</span><br/>
<span class='tline' id='l34' data-llen='884:910'><a onclick="displayPageImage('KR1b0034', 'WYG', '043-2b' );" name="043-2b" class="pb">[043-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='910:933'>惟畏德明惟明乃命三后恤功于民伯夷降典折民惟</span><br/>
<span class='tline' id='l36' data-llen='933:956'>刑禹平水土主名山川稷降播種農殖嘉榖三后成功</span><br/>
<span class='tline' id='l37' data-llen='956:979'>惟殷于民士制百姓于刑之中以敎祗德穆穆在上明</span><br/>
<span class='tline' id='l38' data-llen='979:1002'>明在下灼于四方㒺不惟德之勤故乃明于刑之中率</span><br/>
<span class='tline' id='l39' data-llen='1002:1025'>乂于民棐彞典獄非訖于威惟訖于富敬忌㒺有擇言</span><br/>
<span class='tline' id='l40' data-llen='1025:1041'>在身惟克天德自作元命配享在下</span><br/>
<span class='tline' id='l41' data-llen='1041:1066'>　　<span class='krp-note'>按首章歴序蚩尤苗民/而通論堯舜制刑之善</span></span><br/>
<span class='tline' id='l42' data-llen='1066:1113'>　<span class='krp-note'>○漢孔氏曰順古有遺訓言蚩尤造始作亂惡化相易/延及於平善之人九黎之君號曰蚩尤林氏曰若古</span></span><br/>
<span class='tline' id='l43' data-llen='1113:1139'><a onclick="displayPageImage('KR1b0034', 'WYG', '043-3a' );" name="043-3a" class="pb">[043-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1139:1185'>　<span class='krp-note'>猶言若昔起語之辭唐孔氏曰史記云神農氏衰諸/侯相侵伐蚩尤最為暴虐黄帝乃與蚩尤戰于涿鹿</span></span><br/>
<span class='tline' id='l45' data-llen='1185:1231'>　<span class='krp-note'>之野遂殺蚩尤應劭云蚩尤古天子漢臣瓉引三朝/記云蚩尤庶人之貪者諸説不同○漢孔氏曰平民</span></span><br/>
<span class='tline' id='l46' data-llen='1231:1277'>　<span class='krp-note'>化之無不相宼賊為鴟梟之義以相奪攘矯稱上命/若固有之亂之甚宼賊姦宄説見舜典蘇氏曰鴟義</span></span><br/>
<span class='tline' id='l47' data-llen='1277:1323'>　<span class='krp-note'>以鷙殺為義如後世所謂俠也王氏曰彊取曰奪攘/説見微子矯説見仲虺之誥王氏曰戕害曰虔○漢</span></span><br/>
<span class='tline' id='l48' data-llen='1323:1369'>　<span class='krp-note'>孔氏曰三苗之君習蚩尤之惡不用善化民而制以/重刑惟為五虐之刑自謂得法蚩尤黄帝所滅三苗</span></span><br/>
<span class='tline' id='l49' data-llen='1369:1415'>　<span class='krp-note'>帝堯所誅言異世而同惡林氏曰言苗民猶言殷人/周人通一國言之唐孔氏曰曰法者述苗民之語○</span></span><br/>
<span class='tline' id='l50' data-llen='1415:1461'>　<span class='krp-note'>漢孔氏曰殺戮無罪於是始大為截人耳鼻椓隂黥/首故曰五虐唐孔氏曰椓即宮刑黥即墨刑陳氏曰</span></span><br/>
<span class='tline' id='l51' data-llen='1461:1507'>　<span class='krp-note'>殺戮劓刵椓黥五虐之刑也不言剕者在其中蘇氏/曰自蚩尤以前未有以兵彊天下者自苗民以前亦</span></span><br/>
<span class='tline' id='l52' data-llen='1507:1533'><a onclick="displayPageImage('KR1b0034', 'WYG', '043-3b' );" name="043-3b" class="pb">[043-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1533:1579'>　<span class='krp-note'>未有作五虐之刑者故舉此二人以為亂始○漢孔/氏曰苗民於此施刑并制無罪無差有直辭者言淫</span></span><br/>
<span class='tline' id='l54' data-llen='1579:1625'>　<span class='krp-note'>濫陳氏曰於此有附麗於法者不分輕重并為一制/無復差别其有辭者麗説見多方○漢孔氏曰三苗</span></span><br/>
<span class='tline' id='l55' data-llen='1625:1671'>　<span class='krp-note'>之民瀆於亂政起相漸化泯泯為亂棼棼同惡皆無/中於信義以反背詛盟之約蔡氏曰泯泯昬也棼棼</span></span><br/>
<span class='tline' id='l56' data-llen='1671:1717'>　<span class='krp-note'>亂也民相漸染為昬為亂無復誠信葉氏曰周官司/盟盟萬民之犯命者而詛其不信者盟謂盟誓質其</span></span><br/>
<span class='tline' id='l57' data-llen='1717:1763'>　<span class='krp-note'>事於神也詛猶祝不信而違約者則俾神殛之也詩/云出此三物以詛爾斯蓋民之難齊信不足以相結</span></span><br/>
<span class='tline' id='l58' data-llen='1763:1809'>　<span class='krp-note'>則假鬼神以為畏先王所不禁也而又覆之則必有/矯誣上天假鬼神以惑衆者蘇氏曰人無所訴則訴</span></span><br/>
<span class='tline' id='l59' data-llen='1809:1855'>　<span class='krp-note'>於鬼神德衰政亂則鬼神制世相與反覆盟詛而已/○漢孔氏曰三苗虐政作威衆被戮者方方各告無</span></span><br/>
<span class='tline' id='l60' data-llen='1855:1901'>　<span class='krp-note'>罪於天天視苗民無有馨香之行其所以為德刑發/聞惟乃腥臭方説見堯典應氏曰無馨香之德刑而</span></span><br/>
<span class='tline' id='l61' data-llen='1901:1927'><a onclick="displayPageImage('KR1b0034', 'WYG', '043-4a' );" name="043-4a" class="pb">[043-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1927:1973'>　<span class='krp-note'>發聞乃惟腥耳○吕氏曰形於聲嗟窮之反也動於/氣臭惡之熟也民心之反天意之還也惡運之極治</span></span><br/>
<span class='tline' id='l63' data-llen='1973:2019'>　<span class='krp-note'>原之開也○漢孔氏曰皇帝帝堯也哀矜衆被戮者/之不辜乃報為虐者以威誅遏絶苗民使無世位在</span></span><br/>
<span class='tline' id='l64' data-llen='2019:2065'>　<span class='krp-note'>下國也林氏曰報復也吕氏曰用刑之端不起於聖/人苗民先創五虐之刑故聖人不得已用其所自為</span></span><br/>
<span class='tline' id='l65' data-llen='2065:2111'>　<span class='krp-note'>者還以治之咸其自取我無心焉所謂天討也○漢/孔氏曰重即羲黎即和堯命羲和世掌天地四時之</span></span><br/>
<span class='tline' id='l66' data-llen='2111:2157'>　<span class='krp-note'>官使人神不擾各得其序是謂絶地天通言天神無/有降地地祇不至于天明不相干唐孔氏曰楚語昭</span></span><br/>
<span class='tline' id='l67' data-llen='2157:2203'>　<span class='krp-note'>王問於觀射父曰周書所謂重黎實使天地不通者/何也若無賢民將能登天乎對曰非此之謂也古者</span></span><br/>
<span class='tline' id='l68' data-llen='2203:2249'>　<span class='krp-note'>民神不雜少昊氏之衰也九黎亂德家為巫史民神/同位禍災荐臻顓頊受之乃命南正重司天以屬神</span></span><br/>
<span class='tline' id='l69' data-llen='2249:2295'>　<span class='krp-note'>命火正黎司地以屬民使復舊常無相侵瀆是謂絶/地天通其後三苗復九黎之德堯復育重黎之後不</span></span><br/>
<span class='tline' id='l70' data-llen='2295:2321'><a onclick="displayPageImage('KR1b0034', 'WYG', '043-4b' );" name="043-4b" class="pb">[043-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2321:2368'>　<span class='krp-note'>忘舊者使復典之吕氏曰古者治世公道昭明為善/得福為惡得禍民曉然知其所由不求之𣺌茫冥昧</span></span><br/>
<span class='tline' id='l72' data-llen='2368:2414'>　<span class='krp-note'>之間當蚩尤三苗之昬虐民之得罪者莫知其端無/所控訴相與聽於神祭非其鬼天地人神之典雜揉</span></span><br/>
<span class='tline' id='l73' data-llen='2414:2460'>　<span class='krp-note'>瀆亂此妖誕之所以興人心之所以不正也首命重/黎修明祀典天子然後祭天地諸侯然後祭山川尊</span></span><br/>
<span class='tline' id='l74' data-llen='2460:2506'>　<span class='krp-note'>卑上下各有分限絶不相通焄蒿妖誕之説舉皆屏/息也○漢孔氏曰羣后諸侯之逮在下國皆以明明</span></span><br/>
<span class='tline' id='l75' data-llen='2506:2552'>　<span class='krp-note'>大道輔行常法故使鰥寡得所無有掩蓋蘇氏曰自/諸侯以及其臣下皆修明人事而輔常道故鰥寡無</span></span><br/>
<span class='tline' id='l76' data-llen='2552:2598'>　<span class='krp-note'>蔽塞之者○漢孔氏曰帝堯詳問民患皆有辭怨於/苗民程子曰皇帝舜也吕氏曰清問者明目達聦無</span></span><br/>
<span class='tline' id='l77' data-llen='2598:2644'>　<span class='krp-note'>纎毫壅蔽之謂○漢孔氏曰言堯監苗民之見怨則/又増修其德吕氏曰威明皆係以德反本之謂也盛</span></span><br/>
<span class='tline' id='l78' data-llen='2644:2690'>　<span class='krp-note'>德之至不怒而威無思不服不察而明無隠不照惟/畏惟明君道全矣○漢孔氏曰伯夷下典禮教民而</span></span><br/>
<span class='tline' id='l79' data-llen='2690:2716'><a onclick="displayPageImage('KR1b0034', 'WYG', '043-5a' );" name="043-5a" class="pb">[043-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2716:2762'>　<span class='krp-note'>斷以法禹治洪水山川無名者主名之后稷下教民/播種農畝生善榖所謂三君憂功於民張氏曰古之</span></span><br/>
<span class='tline' id='l81' data-llen='2762:2808'>　<span class='krp-note'>聖人先天下之憂而憂恤功于民憂在天下也伏生/大傳曰古者導民以禮防淫以刑刑是以省也今反</span></span><br/>
<span class='tline' id='l82' data-llen='2808:2854'>　<span class='krp-note'>是為非不導以禮而齊以刑刑是以繁也故書曰伯/夷降典哲民惟刑語有禮然後有刑也鄭氏註云哲</span></span><br/>
<span class='tline' id='l83' data-llen='2854:2900'>　<span class='krp-note'>當作折王氏曰自上以敷于下故曰降陳氏曰平水/所以平土也主名山川所以表疆域也鄭氏曰種藝</span></span><br/>
<span class='tline' id='l84' data-llen='2900:2946'>　<span class='krp-note'>也○漢孔氏曰各成其功惟所以殷盛於民言禮敎/備衣食足○漢孔氏曰臯陶作士制百姓於刑之中</span></span><br/>
<span class='tline' id='l85' data-llen='2946:2992'>　<span class='krp-note'>助成道化以敎民為敬德葉氏曰古者謂獄已定而/不失其實曰中故小司宼以三刺斷庶民獄訟之中</span></span><br/>
<span class='tline' id='l86' data-llen='2992:3038'>　<span class='krp-note'>説者云中謂罪正所定而司刑亦以三法求民情斷/民中獄訟成士師受之曰受中小司宼登之于天子</span></span><br/>
<span class='tline' id='l87' data-llen='3038:3084'>　<span class='krp-note'>曰登中此書亦累累言之王氏曰刑非敎也而言以/敎祗德盖聖人莫非敎也刑之所加非苟害之亦曰</span></span><br/>
<span class='tline' id='l88' data-llen='3084:3110'><a onclick="displayPageImage('KR1b0034', 'WYG', '043-5b' );" name="043-5b" class="pb">[043-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='3110:3162'>　<span class='krp-note'>敺而納之於善而已故周官十有二敎亦曰刑敎中/則民<img height='20' width='20' alt='&amp;KR1373' title='KR1373' src='https://raw.githubusercontent.com/kanripo/KR-Gaiji/master/images/KR1373.png'/>○吳氏曰臯陶不與三后之列遂使後世</span></span><br/>
<span class='tline' id='l90' data-llen='3162:3208'>　<span class='krp-note'>以刑官為輕後漢楊賜拜廷尉自以代非法家言曰/三后成功惟殷于民臯陶不與盖吝之也是後非獨</span></span><br/>
<span class='tline' id='l91' data-llen='3208:3254'>　<span class='krp-note'>人臣以刑官為輕人君亦以為輕矣觀舜之稱臯陶/云刑期無刑民恊于中又云四方風動惟乃之休其</span></span><br/>
<span class='tline' id='l92' data-llen='3254:3300'>　<span class='krp-note'>所係乃如此是可輕哉吕氏曰吕刑一篇以刑為主/故歴叙本末而歸之臯陶之刑勢不得與伯夷禹稷</span></span><br/>
<span class='tline' id='l93' data-llen='3300:3346'>　<span class='krp-note'>雜稱言固有賔主也○漢孔氏曰堯躬行敬敬在上/三后之徒秉明德明君道於下灼然彰著四方故天</span></span><br/>
<span class='tline' id='l94' data-llen='3346:3392'>　<span class='krp-note'>下之士無不惟徳之勤張氏曰禮云天子穆穆則穆/穆者天子之徳也詩云在公明明則明明者人臣之</span></span><br/>
<span class='tline' id='l95' data-llen='3392:3438'>　<span class='krp-note'>德也○漢孔氏曰故乃能明於用刑之中正循道以/治於民輔成常敎明刑説見大禹謨○吕氏曰自伯</span></span><br/>
<span class='tline' id='l96' data-llen='3438:3484'>　<span class='krp-note'>夷之典迄臯陶之刑制度文為之具也自穆穆在上/至率乂于民棐彞精神心術之運也○漌孔氏曰主</span></span><br/>
<span class='tline' id='l97' data-llen='3484:3510'><a onclick="displayPageImage('KR1b0034', 'WYG', '043-6a' );" name="043-6a" class="pb">[043-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3510:3556'>　<span class='krp-note'>獄非絶於威惟絶於富世治貨賂不行應氏曰非者/反辭惟者順辭以古書類例求之皆然若本篇非終</span></span><br/>
<span class='tline' id='l99' data-llen='3556:3602'>　<span class='krp-note'>惟終非佞惟良皆以非為不當然以惟為所當然陳/氏曰諸家或以為戒當時典獄者但此章乃通舉古</span></span><br/>
<span class='tline' id='l100' data-llen='3602:3648'>　<span class='krp-note'>訓至後章嗟四方典獄而下方是戒當時之臣○漢/孔氏曰典獄者皆能敬其職忌其過故無有可擇之</span></span><br/>
<span class='tline' id='l101' data-llen='3648:3694'>　<span class='krp-note'>言在其身必是惟能天德自為大命配享天意在於/天下敬忌説見康誥蘇氏曰修其敬畏至於口無擇</span></span><br/>
<span class='tline' id='l102' data-llen='3694:3740'>　<span class='krp-note'>言此盛德之士也何以責之於典獄獄賤事也而聖/人盡心焉其德入人之深動天地感鬼神無大於獄</span></span><br/>
<span class='tline' id='l103' data-llen='3740:3786'>　<span class='krp-note'>者盛德之士皆屑為之臯陶遠矣莫得其詳如漢張/釋之于定國唐徐有功民皆自以為不寃其不言之</span></span><br/>
<span class='tline' id='l104' data-llen='3786:3832'>　<span class='krp-note'>信幾於聖與仁者豈非口無擇言身無擇行之人哉/若斯人者將與天合德子孫其必有興者非自作元</span></span><br/>
<span class='tline' id='l105' data-llen='3832:3856'>　<span class='krp-note'>命配享在下而何吕氏/曰在下者對天之辭也</span></span><br/>
<span class='tline' id='l106' data-llen='3856:3882'><a onclick="displayPageImage('KR1b0034', 'WYG', '043-6b' );" name="043-6b" class="pb">[043-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3882:3927'>　　<span class='krp-note'>按皇帝有指為堯者有專指為舜者今詳哀矜庶/戮以下繼以乃命重黎重黎即堯典所命羲和也</span></span><br/>
<span class='tline' id='l108' data-llen='3927:3972'>　　<span class='krp-note'>此皇帝堯也其清問下民以下繼以乃命三后三/后即舜典禹棄伯夷也此皇帝舜也經言皇帝者</span></span><br/>
<span class='tline' id='l109' data-llen='3972:3986'>　　<span class='krp-note'>再蓋通叙/堯舜云</span></span><br/>
<span class='tline' id='l110' data-llen='3986:4009'>王曰嗟四方司政典獄非爾惟作天牧今爾何監非時</span><br/>
<span class='tline' id='l111' data-llen='4009:4032'>伯夷播刑之迪其今爾何懲惟時苗民匪察于獄之麗</span><br/>
<span class='tline' id='l112' data-llen='4032:4055'>㒺擇吉人觀于五刑之中惟時庶威奪貨斷制五刑以</span><br/>
<span class='tline' id='l113' data-llen='4055:4078'>亂無辜上帝不蠲降咎于苗苗民無辭于罰乃絶厥世</span><br/>
<span class='tline' id='l114' data-llen='4078:4101'>　　<span class='krp-note'>按此章承上章苗民/堯舜之事以明鍳戒</span></span><br/>
<span class='tline' id='l115' data-llen='4101:4127'><a onclick="displayPageImage('KR1b0034', 'WYG', '043-7a' );" name="043-7a" class="pb">[043-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='4127:4173'>　<span class='krp-note'>○漢孔氏曰主政典獄謂諸侯也非汝惟為天牧民/乎言任重是汝蔡氏曰曰司政典獄曰伯父伯兄仲</span></span><br/>
<span class='tline' id='l117' data-llen='4173:4219'>　<span class='krp-note'>叔季弟㓜子童孫曰有邦有土曰官伯族姓曰嗣孫/雖所稱不同要之於羣臣無不告也張氏曰為天養</span></span><br/>
<span class='tline' id='l118' data-llen='4219:4265'>　<span class='krp-note'>民則當愛惜保護不可戕賊必壊之也○漢孔氏曰/言當視是伯夷布刑之道而法之張氏曰伯夷典禮</span></span><br/>
<span class='tline' id='l119' data-llen='4265:4311'>　<span class='krp-note'>不掌刑而云布刑之道禮典乃刑之道也愛惜保護/惟恐其入刑也乃以禮典敎之其有怠惰不前則以</span></span><br/>
<span class='tline' id='l120' data-llen='4311:4357'>　<span class='krp-note'>刑待之民出禮入刑出刑入禮是禮者乃刑之道非/眞刑之也夫民入於禮則雍容乎君臣父子夫婦宴</span></span><br/>
<span class='tline' id='l121' data-llen='4357:4403'>　<span class='krp-note'>享之間變易其邪心而涵泳乎和氣其養之也孰甚/○漢孔氏曰其今汝何懲戒乎所懲戒惟是苗民非</span></span><br/>
<span class='tline' id='l122' data-llen='4403:4449'>　<span class='krp-note'>察於獄之施刑以取滅亡麗説見多方○漢孔氏曰/言苗民無肯選擇善人使觀視五刑之中正惟是衆</span></span><br/>
<span class='tline' id='l123' data-llen='4449:4495'>　<span class='krp-note'>為威虐者任之以奪取人貨所以為亂三山陳氏曰/正道盛行安有好賄之人苗民之亂則自庶威奪貨</span></span><br/>
<span class='tline' id='l124' data-llen='4495:4521'><a onclick="displayPageImage('KR1b0034', 'WYG', '043-7b' );" name="043-7b" class="pb">[043-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='4521:4567'>　<span class='krp-note'>者穆王周道始衰則有惟貨惟來者下至春秋如羊/舌鮒之鬻獄梗陽人以女樂賂魏獻子皆世道之衰</span></span><br/>
<span class='tline' id='l126' data-llen='4567:4613'>　<span class='krp-note'>故也○漢孔氏曰苗民任奪貨姦人斷制五刑以亂/加無罪天不潔其所為故下咎罪謂誅之唐孔氏曰</span></span><br/>
<span class='tline' id='l127' data-llen='4613:4659'>　<span class='krp-note'>以罪加無罪是亂也三山陳氏曰蠲貸也曰上帝不/蠲與洪範舜殛鯀而曰帝乃震怒同○漢孔氏曰無</span></span><br/>
<span class='tline' id='l128' data-llen='4659:4705'>　<span class='krp-note'>以辭于天罰故堯絶其世申言之為至戒陳氏曰自/古酷吏如漢郅都寗成嚴延年王温舒唐周興來俊</span></span><br/>
<span class='tline' id='l129' data-llen='4705:4738'>　<span class='krp-note'>臣之徒未有不反中其身及其子孫/者上帝不蠲而絶世古今一律也</span></span><br/>
<span class='tline' id='l130' data-llen='4738:4761'>王曰嗚呼念之哉伯父伯兄仲叔季弟㓜子童孫皆聽</span><br/>
<span class='tline' id='l131' data-llen='4761:4784'>朕言庶有格命今爾㒺不由慰日勤爾㒺或戒不勤天</span><br/>
<span class='tline' id='l132' data-llen='4784:4807'>齊于民俾我一日非終惟終在人爾尚敬逆天命以奉</span><br/>
<span class='tline' id='l133' data-llen='4807:4833'><a onclick="displayPageImage('KR1b0034', 'WYG', '043-8a' );" name="043-8a" class="pb">[043-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='4833:4856'>我一人雖畏勿畏雖休勿休惟敬五刑以成三德一人</span><br/>
<span class='tline' id='l135' data-llen='4856:4868'>有慶兆民賴之其寧惟永</span><br/>
<span class='tline' id='l136' data-llen='4868:4883'>　　<span class='krp-note'>按此章言/敬刑之效</span></span><br/>
<span class='tline' id='l137' data-llen='4883:4929'>　<span class='krp-note'>○漢孔氏曰念以伯夷為法苗民為戒○漢孔氏曰/皆王同姓有父兄弟子孫列者伯仲叔季順少長也</span></span><br/>
<span class='tline' id='l138' data-llen='4929:4975'>　<span class='krp-note'>舉同姓包異姓言不殊也張氏曰伯父等即司政典/獄之官稱其官者尊之也曰父兄伯叔者親之也其</span></span><br/>
<span class='tline' id='l139' data-llen='4975:5021'>　<span class='krp-note'>在父兄之列者以伯稱之其在弟之列者以仲叔季/稱之其在子孫之列者以童幼稱之吕氏曰穆王享</span></span><br/>
<span class='tline' id='l140' data-llen='5021:5067'>　<span class='krp-note'>國百年視其臣老者猶諸父兄弟少者猶子孫呼之/來前庶其感格以從命○漢孔氏曰今汝無不用安</span></span><br/>
<span class='tline' id='l141' data-llen='5067:5113'>　<span class='krp-note'>自居日當勤之法無有徒念戒而不勤夏氏曰謂汝/等今日惟用相安慰而言曰各勤乃職無有待我再</span></span><br/>
<span class='tline' id='l142' data-llen='5113:5139'><a onclick="displayPageImage('KR1b0034', 'WYG', '043-8b' );" name="043-8b" class="pb">[043-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='5139:5185'>　<span class='krp-note'>三戒之而猶不勤者盖獄者人之性命所係當不憚/煩細以悉察之詎可不勤儻或不勤為事鹵莽而無</span></span><br/>
<span class='tline' id='l144' data-llen='5185:5231'>　<span class='krp-note'>辜者受戮矣此所以尤貴於勤也此下遂言當勤之/意○漢孔氏曰天整齊於下民使我為之一日所行</span></span><br/>
<span class='tline' id='l145' data-llen='5231:5277'>　<span class='krp-note'>非為天所終惟為天所終在人所行唐陸氏曰天齊/于民絶句俾我絶句夏氏曰一日之間斷獄之事有</span></span><br/>
<span class='tline' id='l146' data-llen='5277:5323'>　<span class='krp-note'>能善其終者有不能善其終者此事全在人之能勤/與不能勤耳○漢孔氏曰汝當庶幾敬逆天命以奉</span></span><br/>
<span class='tline' id='l147' data-llen='5323:5369'>　<span class='krp-note'>我一人之戒行事雖見畏勿自謂可敬畏雖見美勿/自謂有德美袁氏曰敬逆與敬迓同意左右承迎而</span></span><br/>
<span class='tline' id='l148' data-llen='5369:5416'>　<span class='krp-note'>無或違也蔡氏曰畏威通用威辟之也休宥之也我氏/雖以為辟爾惟勿辟我雖以為宥爾惟勿宥○漢孔</span></span><br/>
<span class='tline' id='l149' data-llen='5416:5462'>　<span class='krp-note'>曰惟敬五刑所以成剛柔正直之三德天子有善則/兆民賴之其乃安寧長乆之道王氏曰當輕而輕所</span></span><br/>
<span class='tline' id='l150' data-llen='5462:5508'>　<span class='krp-note'>以成柔德當重而重所以成剛德處輕重之中所以/成正直之德吕氏曰天子以天下為體天下典獄者</span></span><br/>
<span class='tline' id='l151' data-llen='5508:5534'><a onclick="displayPageImage('KR1b0034', 'WYG', '043-9a' );" name="043-9a" class="pb">[043-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='5534:5580'>　<span class='krp-note'>如是則一人有慶矣兆民之命寄焉則固賴之者導/迎善氣培養根本國脉其有不延乎獄之所係如此</span></span><br/>
<span class='tline' id='l153' data-llen='5580:5603'>王曰吁來有邦有土告爾祥刑在今爾安百姓何擇非</span><br/>
<span class='tline' id='l154' data-llen='5603:5626'>人何敬非刑何度非及兩造具備師聽五辭五辭簡孚</span><br/>
<span class='tline' id='l155' data-llen='5626:5649'>正于五刑五刑不簡正于五罰五罰不服正于五過五</span><br/>
<span class='tline' id='l156' data-llen='5649:5672'>過之疵惟官惟反惟内惟貨惟來其罪惟鈞其審克之</span><br/>
<span class='tline' id='l157' data-llen='5672:5695'>五刑之疑有赦五罰之疑有赦其審克之簡孚有衆惟</span><br/>
<span class='tline' id='l158' data-llen='5695:5718'>貌有稽無簡不聽具嚴天威墨辟疑赦其罰百鍰閲實</span><br/>
<span class='tline' id='l159' data-llen='5718:5741'>其罪劓辟疑赦其罰惟倍閱實其罪剕辟疑赦其罰倍</span><br/>
<span class='tline' id='l160' data-llen='5741:5767'><a onclick="displayPageImage('KR1b0034', 'WYG', '043-9b' );" name="043-9b" class="pb">[043-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='5767:5790'>差閱實其罪宫辟疑赦其罰六百鍰閱實其罪大辟疑</span><br/>
<span class='tline' id='l162' data-llen='5790:5813'>赦其罰千鍰閲實其罪墨罰之屬千劓罰之屬千剕罰</span><br/>
<span class='tline' id='l163' data-llen='5813:5836'>之屬五百宫罰之屬三百大辟之罰其屬二百五刑之</span><br/>
<span class='tline' id='l164' data-llen='5836:5859'>屬三千上下比罪無僭亂辭勿用不行惟察惟法其審</span><br/>
<span class='tline' id='l165' data-llen='5859:5882'>克之上刑適輕下服下刑適重上服輕重諸罰有權刑</span><br/>
<span class='tline' id='l166' data-llen='5882:5905'>罰世輕世重惟齊非齊有倫有要罰懲非死人極于病</span><br/>
<span class='tline' id='l167' data-llen='5905:5928'>非佞折獄惟良折獄㒺非在中察辭于差非從惟從哀</span><br/>
<span class='tline' id='l168' data-llen='5928:5951'>敬折獄明啓刑書胥占咸庶中正其刑其罰其審克之</span><br/>
<span class='tline' id='l169' data-llen='5951:5978'><a onclick="displayPageImage('KR1b0034', 'WYG', '043-10a' );" name="043-10a" class="pb">[043-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='5978:5995'>獄成而孚輸而孚其刑上備有并兩刑</span><br/>
<span class='tline' id='l171' data-llen='5995:6016'>　　<span class='krp-note'>按前三章止說刑/此章方兼言刑罰</span></span><br/>
<span class='tline' id='l172' data-llen='6016:6062'>　<span class='krp-note'>○有邦有土說見前第二章陳氏曰刑凶器也而謂/之祥刑原制刑之本也棐民彞成三德係人心固天</span></span><br/>
<span class='tline' id='l173' data-llen='6062:6108'>　<span class='krp-note'>命何祥如之典獄者以祥用之則無往非祥矣○漢/孔氏曰在今爾安百姓兆民之道當何所擇非惟吉</span></span><br/>
<span class='tline' id='l174' data-llen='6108:6154'>　<span class='krp-note'>人乎當何所敬非惟五刑乎當何所度非惟及世輕/重所宜乎蘇氏曰罪非己造為人所累曰及秦漢之</span></span><br/>
<span class='tline' id='l175' data-llen='6154:6200'>　<span class='krp-note'>間謂之逮國有大獄獄吏以多殺為功不遺支黨為/忠胥史皂隷以多逮廣係為利故古之逮獄有萬人</span></span><br/>
<span class='tline' id='l176' data-llen='6200:6246'>　<span class='krp-note'>者曰何度非及度其非同惡者則勿逮可也應氏曰/凡麗於刑者皆曰及虞書罰弗及嗣商書罰及爾身</span></span><br/>
<span class='tline' id='l177' data-llen='6246:6292'>　<span class='krp-note'>是也豈必以干連相坐者為及哉蔡氏曰曰何曰非/問荅以發其意明三者之決不可不盡心也○漢孔</span></span><br/>
<span class='tline' id='l178' data-llen='6292:6319'><a onclick="displayPageImage('KR1b0034', 'WYG', '043-10b' );" name="043-10b" class="pb">[043-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='6319:6365'>　<span class='krp-note'>氏曰兩謂囚證造至也兩至具備則衆獄官共聽其/入五刑之辭蔡氏曰兩造者兩爭者皆至也周官以</span></span><br/>
<span class='tline' id='l180' data-llen='6365:6411'>　<span class='krp-note'>兩造聽民訟具備者詞證皆在也吕氏曰獄辭雖衆/麗於刑者不過五故曰五辭○漢孔氏曰五辭簡核</span></span><br/>
<span class='tline' id='l181' data-llen='6411:6457'>　<span class='krp-note'>信有罪騐則正之于五刑蔡氏曰簡核其實也孚無/可疑也陳氏曰正謂以此刑當此罪得其正也○漢</span></span><br/>
<span class='tline' id='l182' data-llen='6457:6503'>　<span class='krp-note'>孔氏曰不簡核謂不應五刑當正五罰出金贖罪蔡/氏曰不簡者辭與刑參差不應刑之疑者也罰贖也</span></span><br/>
<span class='tline' id='l183' data-llen='6503:6548'>　<span class='krp-note'>○漢孔氏曰不服不應罰也正於五過從赦免蔡氏/曰不服者辭與罰又不應也罰之疑者也王氏曰</span></span><br/>
<span class='tline' id='l184' data-llen='6548:6594'>　<span class='krp-note'>周禮過而未麗於法者桎梏而坐諸嘉石役諸司空/此治五過之法非免釋之也○漢孔氏曰五過之所</span></span><br/>
<span class='tline' id='l185' data-llen='6594:6640'>　<span class='krp-note'>病或嘗同官位或詐反囚亂或内親用事或行貨枉/法或舊相徃來皆病所在出入人罪使在五過罪與</span></span><br/>
<span class='tline' id='l186' data-llen='6640:6686'>　<span class='krp-note'>犯法者同其當清審能使之不行張氏曰五者刑罰/所同病獨言五過之疵舉輕以明重吕氏曰古者因</span></span><br/>
<span class='tline' id='l187' data-llen='6686:6713'><a onclick="displayPageImage('KR1b0034', 'WYG', '043-11a' );" name="043-11a" class="pb">[043-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='6713:6759'>　<span class='krp-note'>情以求法故有不可入之刑後世移情而合法故無/不可加之罪夫刑固欲其輕以私而故縱則非天討</span></span><br/>
<span class='tline' id='l189' data-llen='6759:6805'>　<span class='krp-note'>所以嚴責典獄者五過之疵而待以惟鈞之刑也官/權勢也反報恩怨也内女謁也貨賄賂也來干請也</span></span><br/>
<span class='tline' id='l190' data-llen='6805:6851'>　<span class='krp-note'>蔡氏曰審克者察之詳而盡其能也下文屢言以見/其丁寧忠厚之意○漢孔氏曰刑疑赦從罰罰疑赦</span></span><br/>
<span class='tline' id='l191' data-llen='6851:6897'>　<span class='krp-note'>從免其當清察能得其理○漢孔氏曰簡核誠信有/合衆心惟察其貎有所考合重刑之至吕氏曰簡孚</span></span><br/>
<span class='tline' id='l192' data-llen='6897:6943'>　<span class='krp-note'>有衆即所謂師聽五辭五辭簡孚唐孔氏曰察貌者/即周禮五聽辭聽色聽氣聽耳聽目聽○漢孔氏曰</span></span><br/>
<span class='tline' id='l193' data-llen='6943:6989'>　<span class='krp-note'>無簡核誠信不聽理其獄皆當嚴敬天威無輕用刑/陳氏曰獄辭之無可核實者則為疑獄矣更不須以</span></span><br/>
<span class='tline' id='l194' data-llen='6989:7035'>　<span class='krp-note'>貌聽而竟舍之吕氏曰刑乃天之威非君之私權也/○漢孔氏曰刻其顙而浬之曰墨刑疑則赦從罰六</span></span><br/>
<span class='tline' id='l195' data-llen='7035:7081'>　<span class='krp-note'>兩曰鍰鍰黄鐵也閱實其罪使與罰各相當截鼻曰/劓刑倍百為二百鍰刖足曰剕倍差謂倍之又半為</span></span><br/>
<span class='tline' id='l196' data-llen='7081:7108'><a onclick="displayPageImage('KR1b0034', 'WYG', '043-11b' );" name="043-11b" class="pb">[043-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='7108:7154'>　<span class='krp-note'>五百鍰宫淫刑也男子割勢婦人幽閉次死之刑大/辟死刑也五刑先輕至重者事之宜五刑疑各入罰</span></span><br/>
<span class='tline' id='l198' data-llen='7154:7200'>　<span class='krp-note'>不降相因古之制也吕氏曰此贖刑之令也載於法/謂之刑加于人謂之辟五辟之疑旣赦而從贖矣每</span></span><br/>
<span class='tline' id='l199' data-llen='7200:7246'>　<span class='krp-note'>條必繼以閱實其罪言之屢辭之複者死生刑贖定/於俄頃安得不毎閲其實乎朱子曰古人贖金只用</span></span><br/>
<span class='tline' id='l200' data-llen='7246:7293'>　<span class='krp-note'>於鞭扑重刑無贖至穆王巡幸無度遂造贖法五刑皆/有贖聖人存此篇所以記法之變然其間亦多好語</span></span><br/>
<span class='tline' id='l201' data-llen='7293:7339'>　<span class='krp-note'>有不輕用刑意餘見舜典象刑説○漢孔氏曰别言/罰屬合言刑屬明刑罰同屬互見其義以相備蘇氏</span></span><br/>
<span class='tline' id='l202' data-llen='7339:7385'>　<span class='krp-note'>曰屬類也唐孔氏曰周禮司刑掌五刑之法墨罪五/百劓罪五百宫罪五百刖罪五百殺罪五百惟有二</span></span><br/>
<span class='tline' id='l203' data-llen='7385:7431'>　<span class='krp-note'>千五百此經五刑之屬三千刑數乃多於周禮周禮/五刑皆有五百則輕刑少而重刑多此經墨劓皆千</span></span><br/>
<span class='tline' id='l204' data-llen='7431:7477'>　<span class='krp-note'>剕刑五百宫刑三百大辟二百則輕刑多而重刑少/○漢孔氏曰上下比方其罪無聽僭亂之辭以自疑</span></span><br/>
<span class='tline' id='l205' data-llen='7477:7504'><a onclick="displayPageImage('KR1b0034', 'WYG', '043-12a' );" name="043-12a" class="pb">[043-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='7504:7552'>　<span class='krp-note'>勿用折獄不可行王制曰凡聽五刑之訟必察小大之/比以成之鄭氏註云已行故事曰比蘇氏曰比者於法</span></span><br/>
<span class='tline' id='l207' data-llen='7552:7600'>　<span class='krp-note'>外用例陳氏曰無差亂其辭而妄比附勿用其不可行/之法而輕比附也○漢孔氏曰惟當清察罪人之辭刑</span></span><br/>
<span class='tline' id='l208' data-llen='7600:7648'>　<span class='krp-note'>以法理其當詳審能之蘇氏曰察我心也法國法也内/合我心外合國法乃為得之○漢孔氏曰重刑有可以</span></span><br/>
<span class='tline' id='l209' data-llen='7648:7696'>　<span class='krp-note'>虧减則之輕服下罪一人有二罪則之重而輕陳氏曰/罪重莫如殺人然所殺者乃奴婢也非適輕乎故宜服</span></span><br/>
<span class='tline' id='l210' data-llen='7696:7744'>　<span class='krp-note'>下刑罪輕莫如詬罵然所罵者乃父兄也非適重乎故/宜服上刑上服非服最上刑也比之下刑為重耳下服</span></span><br/>
<span class='tline' id='l211' data-llen='7744:7792'>　<span class='krp-note'>非服最下刑也比之上刑為减耳○漢孔氏曰并數輕/重諸刑罰各有權宜張氏曰非特刑為然至於輕重諸</span></span><br/>
<span class='tline' id='l212' data-llen='7792:7840'>　<span class='krp-note'>罰亦皆有權焉權稱錘也進退稱倚以求輕重之宜也/○漢孔氏曰言刑罰随世輕重也刑新國用輕典刑亂</span></span><br/>
<span class='tline' id='l213' data-llen='7840:7888'>　<span class='krp-note'>國用重典刑平國用中典陳氏曰上言輕重有權者權/一人之罪而為輕重也此言世輕世重者權一世之罪</span></span><br/>
<span class='tline' id='l214' data-llen='7888:7915'><a onclick="displayPageImage('KR1b0034', 'WYG', '043-12b' );" name="043-12b" class="pb">[043-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='7915:7963'>　<span class='krp-note'>而為輕重也○漢孔氏曰凡刑所以齊非齊各有倫理/有要義蔡氏曰惟齊非齊者法之權也有倫有要者法</span></span><br/>
<span class='tline' id='l216' data-llen='7963:8011'>　<span class='krp-note'>之經也言刑罰雖非權變是適而齊之以不齊馬至其/倫要所在蓋有截然而不可紊者矣此兩句緫結上意</span></span><br/>
<span class='tline' id='l217' data-llen='8011:8059'>　<span class='krp-note'>○漢孔氏曰罸所以懲過非殺人欲使惡人極于病苦/莫敢犯者吕氏曰罰贖所懲雖非死傷然殫其資財人</span></span><br/>
<span class='tline' id='l218' data-llen='8059:8107'>　<span class='krp-note'>已極于病矣此穆王哀矜之無窮也輸財者憫之猶若/此况真用五刑乎○漢孔氏曰非口才可以斷獄惟平</span></span><br/>
<span class='tline' id='l219' data-llen='8107:8155'>　<span class='krp-note'>良可以斷獄無不在中正陳氏曰佞口才也良者慈祥/愷悌之心也獄者惟欲盡人之情實以口辯折人使犯</span></span><br/>
<span class='tline' id='l220' data-llen='8155:8203'>　<span class='krp-note'>罪者無所容其辭何以得其實惟善良之人有哀矜惻/怛之意惟務誠實所以得人之情吕氏曰雖得長者以</span></span><br/>
<span class='tline' id='l221' data-llen='8203:8251'>　<span class='krp-note'>折獄而治獄之法不可偏廢非如後世以頺然土木為/長者也○漢孔氏曰察囚辭其難在於差錯非從其偽</span></span><br/>
<span class='tline' id='l222' data-llen='8251:8297'>　<span class='krp-note'>辭惟從其本情李氏曰此周禮辭聽之法㒺左有辭/者不能差别其辭也察辭于差者察其辭之差別也</span></span><br/>
<span class='tline' id='l223' data-llen='8297:8324'><a onclick="displayPageImage('KR1b0034', 'WYG', '043-13a' );" name="043-13a" class="pb">[043-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='8324:8370'>　<span class='krp-note'>葉氏曰察辭不可偏主猶曰不然而然所以審輕重/而取中也○漢孔氏曰當憐下人之犯法敬斷獄之</span></span><br/>
<span class='tline' id='l225' data-llen='8370:8416'>　<span class='krp-note'>害人明開刑書相與占之使刑當其罪皆庶幾必得/中正之道陳氏曰哀者憫其犯法也敬者謹於用法</span></span><br/>
<span class='tline' id='l226' data-llen='8416:8462'>　<span class='krp-note'>也刑書法令也占權度也以哀矜為心明啓法律與/衆有司相共推度人已相盡皆庶幾乎中且正也○</span></span><br/>
<span class='tline' id='l227' data-llen='8462:8508'>　<span class='krp-note'>漢孔氏曰其所刑其所罰其當詳審能行之無失中/正陳氏曰言閲實至於五言審克至於四重其事故</span></span><br/>
<span class='tline' id='l228' data-llen='8508:8554'>　<span class='krp-note'>詳具戒也○漢孔氏曰斷獄成辭而信當輸汝信於/王謂上其鞫劾文辭陳氏曰獄成猶今言圎結也孚</span></span><br/>
<span class='tline' id='l229' data-llen='8554:8600'>　<span class='krp-note'>信實也輸而乎輸之於上必以實也○漢孔氏曰其/斷刑文書上王府皆當備具有并兩刑亦具上之陳</span></span><br/>
<span class='tline' id='l230' data-llen='8600:8646'>　<span class='krp-note'>氏曰輸刑於上備載其罪法之輕重事情之本末不/可缺略兩刑謂一人而有二罪一罪而有二法者并</span></span><br/>
<span class='tline' id='l231' data-llen='8646:8664'>　<span class='krp-note'>具上之以聽命/乎上不敢專也</span></span><br/>
<span class='tline' id='l232' data-llen='8664:8691'><a onclick="displayPageImage('KR1b0034', 'WYG', '043-13b' );" name="043-13b" class="pb">[043-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='8691:8714'>王曰嗚呼敬之哉官伯族姓朕言多懼朕敬于刑有德</span><br/>
<span class='tline' id='l234' data-llen='8714:8737'>惟刑今天相民作配在下明清于單辭民之亂㒺不中</span><br/>
<span class='tline' id='l235' data-llen='8737:8760'>聽獄之兩辭無或私家于獄之兩辭獄貨非寶惟府辜</span><br/>
<span class='tline' id='l236' data-llen='8760:8783'>功報以庶尤永畏惟罰非天不中惟人在命天罰不極</span><br/>
<span class='tline' id='l237' data-llen='8783:8795'>庶民㒺有今政在于天下</span><br/>
<span class='tline' id='l238' data-llen='8795:8812'>　　<span class='krp-note'>按此章以敬/刑畏罰申言</span></span><br/>
<span class='tline' id='l239' data-llen='8812:8858'>　<span class='krp-note'>○官伯族姓説見前第二章吕氏曰復之而後難及/之而後知穆王臨御之乆飽於世故此其言所以多</span></span><br/>
<span class='tline' id='l240' data-llen='8858:8904'>　<span class='krp-note'>懼○漢孔氏曰我敬於刑當使有德者惟典刑○漢/孔氏曰今天治民人君為配天在下當承天意聽訟</span></span><br/>
<span class='tline' id='l241' data-llen='8904:8931'><a onclick="displayPageImage('KR1b0034', 'WYG', '043-14a' );" name="043-14a" class="pb">[043-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='8931:8977'>　<span class='krp-note'>當清審單辭單辭特難聽故言之吕氏曰無證佐為/單辭曰明而又曰清蓋澄之又澄表裏洞徹然後能</span></span><br/>
<span class='tline' id='l243' data-llen='8977:9023'>　<span class='krp-note'>不待證佐而得其情○漢孔氏曰民之所以治由典/獄之無不以中正聽獄之兩辭兩辭棄虚從實刑獄</span></span><br/>
<span class='tline' id='l244' data-llen='9023:9069'>　<span class='krp-note'>清則民治夏氏曰兩辭即兩造之辭○漢孔氏曰典/獄無敢有受貨聽詐成私家於獄之兩辭徐氏曰無</span></span><br/>
<span class='tline' id='l245' data-llen='9069:9115'>　<span class='krp-note'>以獄之兩辭為私家之利謂獄以賄成也○漢孔氏/曰受獄貨非家寶也惟聚罪之事其報則以衆人見</span></span><br/>
<span class='tline' id='l246' data-llen='9115:9161'>　<span class='krp-note'>罪蘇氏曰府聚也辜功猶言罪狀也林氏曰報如報/虐以威之報吕氏曰獄貨非所以為寶貨積而罪亦</span></span><br/>
<span class='tline' id='l247' data-llen='9161:9207'>　<span class='krp-note'>積乃所以聚汝辜罪之功狀終有時而償取貨之時/固欲其多至報以庶尤之時衆罪交至矣受貨為富</span></span><br/>
<span class='tline' id='l248' data-llen='9207:9254'>　<span class='krp-note'>若可喜計貨為罪誠可懼○漢孔氏曰當長畏懼惟為/天所罰非天道不中惟人在敎命使不中不中則天</span></span><br/>
<span class='tline' id='l249' data-llen='9254:9287'>　<span class='krp-note'>罰之天道罰不中令衆民無有善政/在於天下由人主不中將亦罰之</span></span><br/>
<span class='tline' id='l250' data-llen='9287:9314'><a onclick="displayPageImage('KR1b0034', 'WYG', '043-14b' );" name="043-14b" class="pb">[043-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='9314:9359'>　　<span class='krp-note'>按前三章止言刑第四章並言刑罰此章又以敬/刑畏罰申言之敬之哉一語提其綱朕敬于刑以</span></span><br/>
<span class='tline' id='l252' data-llen='9359:9404'>　　<span class='krp-note'>下敬刑也諸家說已得之永畏惟罰以下畏罰也/諸説皆本孔氏但前章屢言刑罰不應此處兩語</span></span><br/>
<span class='tline' id='l253' data-llen='9404:9449'>　　<span class='krp-note'>獨是警懼臣下蓋穆王非特敬刑亦且畏罰罰乃/天之罰也罰而非天則不中矣罰雖僅傷民之財</span></span><br/>
<span class='tline' id='l254' data-llen='9449:9494'>　　<span class='krp-note'>而參以前罰懲非死人極于病之云則罰亦關係/於民命民命所係罰其可不永畏罰其可非天而</span></span><br/>
<span class='tline' id='l255' data-llen='9494:9539'>　　<span class='krp-note'>不中罰為天罰而不極則衆民㒺有政令在于天/下極言輕用罰之禍及民而無善政之可觀也即</span></span><br/>
<span class='tline' id='l256' data-llen='9539:9584'>　　<span class='krp-note'>一章觀之朕敬于刑一莭對永畏惟罰一莭皆申/敬哉之意敬刑一莭言天言民言中而以辜功庶</span></span><br/>
<span class='tline' id='l257' data-llen='9584:9629'>　　<span class='krp-note'>尤終不敬刑之非畏罰一莭亦言天言民言中言/極而以㒺有政令戒不畏罰之失條理粲然至第</span></span><br/>
<span class='tline' id='l258' data-llen='9629:9664'>　　<span class='krp-note'>五章又以祥刑終之蓋刑重於罰罰/輕於刑吕刑之書以訓刑為主故也</span></span><br/>
<span class='tline' id='l259' data-llen='9664:9691'><a onclick="displayPageImage('KR1b0034', 'WYG', '043-15a' );" name="043-15a" class="pb">[043-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='9691:9714'>王曰嗚呼嗣孫今往何監非德于民之中尚明聽之哉</span><br/>
<span class='tline' id='l261' data-llen='9714:9737'>哲人惟刑無疆之辭屬于五極咸中有慶受王嘉師監</span><br/>
<span class='tline' id='l262' data-llen='9737:9743'>于玆祥刑</span><br/>
<span class='tline' id='l263' data-llen='9743:9758'>　　<span class='krp-note'>按末章以/祥刑終之</span></span><br/>
<span class='tline' id='l264' data-llen='9758:9804'>　<span class='krp-note'>○嗣孫説見前第三章○漢孔氏曰自今已往當何/監視非當立德於民為之中正乎庶幾明聽我言而</span></span><br/>
<span class='tline' id='l265' data-llen='9804:9850'>　<span class='krp-note'>行之哉吕氏曰五刑咸中然後有慶有一或偏則猶/有所憾不得為慶矣中者吕刑之綱領也苗民罔是</span></span><br/>
<span class='tline' id='l266' data-llen='9850:9897'>　<span class='krp-note'>中者也臯陶明是中者也穆王告司政典獄勉是中言/者也至未章所訓自中之外亦無他説○漢孔氏曰</span></span><br/>
<span class='tline' id='l267' data-llen='9897:9943'>　<span class='krp-note'>智人惟用刑乃有無窮之善辭名聞於後世以其折/獄屬五常之中正皆中有善所以然也吕氏曰屬繋</span></span><br/>
<span class='tline' id='l268' data-llen='9943:9970'><a onclick="displayPageImage('KR1b0034', 'WYG', '043-15b' );" name="043-15b" class="pb">[043-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='9970:10016'>　<span class='krp-note'>屬也徐氏曰情辭雖難窮惟智哲則有見以哲人而/用刑雖情辭之來紛然無有疆界而以理燭之以辭</span></span><br/>
<span class='tline' id='l270' data-llen='10016:10062'>　<span class='krp-note'>係法各協其極自然有慶矣陳氏曰五極五刑之施/皆中正之極也○漢孔氏曰有邦有土受王之善衆</span></span><br/>
<span class='tline' id='l271' data-llen='10062:10108'>　<span class='krp-note'>而治之者視於此善刑欲其勤而法之夏氏曰此二/句緫結一篇之意蓋民受中以生未嘗不善其陷於</span></span><br/>
<span class='tline' id='l272' data-llen='10108:10154'>　<span class='krp-note'>罪乃其不幸故曰嘉師刑雖主于刑人然刑姦宄以/扶良善雖曰不祥乃所以為祥也近世有識者曰刑</span></span><br/>
<span class='tline' id='l273' data-llen='10154:10200'>　<span class='krp-note'>本不祥之器也而謂之祥刑民非無惡也而謂之嘉/師夫能以不祥為祥以惡為嘉而後知用刑之道矣</span></span><br/>
<span class='tline' id='l274' data-llen='10200:10210'>　<span class='krp-note'>善哉/言乎</span></span><br/>
<span class='tline' id='l275' data-llen='10210:10213'>　</span><br/>
<span class='tline' id='l276' data-llen='10213:10224'>　尚書纂傳卷四十三</span><br/>
</p>
<p><br/>
</p>
  </div>
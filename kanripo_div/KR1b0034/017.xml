<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0034', 'WYG', '017-1a' );" name="017-1a" class="pb">[017-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　尚書纂傳卷十七　　　　元　王天與　撰</span><br/>
<span class='tline' id='l10' data-llen='211:228'>西伯戡黎第十六　　　　　　商書</span><br/>
<span class='tline' id='l11' data-llen='228:250'>殷始咎周周人乗黎祖伊恐奔告于受作西伯戡黎</span><br/>
<span class='tline' id='l12' data-llen='250:296'>　<span class='krp-note'>漢孔氏曰咎惡乗勝也唐孔氏曰黎國漢之上黨郡/壺關所治黎亭是也紂都朝歌黎在朝歌之西○漢</span></span><br/>
<span class='tline' id='l13' data-llen='296:342'>　<span class='krp-note'>孔氏曰祖己後賢臣受紂也音相亂帝乙之子嗣立/暴虐無道唐孔氏曰此及泰誓武成皆呼為受自外</span></span><br/>
<span class='tline' id='l14' data-llen='342:388'>　<span class='krp-note'>書傳皆呼為紂殷本紀云帝乙崩子辛立是爲帝辛/天下謂之紂蔡氏曰奔告自其邑奔走來告也林氏</span></span><br/>
<span class='tline' id='l15' data-llen='388:434'>　<span class='krp-note'>曰黎蓋西伯所統伐之乃西伯之職祖伊非謂西伯/有反啇之心蓋以黎之亡逆知殷之必亡故恐而奔</span></span><br/>
<span class='tline' id='l16' data-llen='434:460'><a onclick="displayPageImage('KR1b0034', 'WYG', '017-1b' );" name="017-1b" class="pb">[017-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='460:481'>　<span class='krp-note'>告○唐孔氏曰史叙/其事作西伯戡黎</span></span><br/>
<span class='tline' id='l18' data-llen='481:487'>西伯戡黎</span><br/>
<span class='tline' id='l19' data-llen='487:511'>　<span class='krp-note'>唐孔氏曰此篇亦誥也/蔡氏曰今文古文皆有</span></span><br/>
<span class='tline' id='l20' data-llen='511:525'>西伯旣戡黎祖伊恐奔告于王</span><br/>
<span class='tline' id='l21' data-llen='525:571'>　<span class='krp-note'>蔡氏曰下文無及戡黎之事史臣特標此篇首以見/祖伊告王之因○漢孔氏曰戡亦勝也○蔡氏曰西</span></span><br/>
<span class='tline' id='l22' data-llen='571:617'>　<span class='krp-note'>伯文王也姓姬氏名昌史記文王脫羑里之囚獻洛/西之地紂賜弓矢鈇鉞使得専征伐爲西伯文王旣</span></span><br/>
<span class='tline' id='l23' data-llen='617:663'>　<span class='krp-note'>受命黎爲不道於是舉兵伐而勝之或云西伯武王/也史記載武王伐紂紂使膠鬲觀兵膠鬲問曰西伯</span></span><br/>
<span class='tline' id='l24' data-llen='663:683'>　<span class='krp-note'>曷爲而來則武王/繼文王為西伯矣</span></span><br/>
<span class='tline' id='l25' data-llen='683:709'><a onclick="displayPageImage('KR1b0034', 'WYG', '017-2a' );" name="017-2a" class="pb">[017-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='709:732'>曰天子天旣訖我殷命格人元龜罔敢知吉非先王不</span><br/>
<span class='tline' id='l27' data-llen='732:755'>相我後人惟王滛戲用自絶故天棄我不有康食不虞</span><br/>
<span class='tline' id='l28' data-llen='755:778'>天性不迪率典今我民罔弗欲喪曰天曷不降威大命</span><br/>
<span class='tline' id='l29' data-llen='778:787'>不摯今王其如台</span><br/>
<span class='tline' id='l30' data-llen='787:833'>　<span class='krp-note'>陳氏曰此言天民棄殷以警紂○漢孔氏曰天已畢/訖殷之王命蔡氏曰將言天終殷命故特呼天子以</span></span><br/>
<span class='tline' id='l31' data-llen='833:879'>　<span class='krp-note'>感動之訖絶也○漢孔氏曰至人以人事觀殷大龜/以神靈考之皆無知吉唐孔氏曰祖伊未必問至人</span></span><br/>
<span class='tline' id='l32' data-llen='879:925'>　<span class='krp-note'>親灼龜但假之以爲言耳○漢孔氏曰非先祖不助/子孫以王滛過戲怠用自絶於先王吕氏曰自絶云</span></span><br/>
<span class='tline' id='l33' data-llen='925:971'>　<span class='krp-note'>者天無心周亦無心也○漢孔氏曰故天亦棄之宗/廟不有安食於天下而王不度知天性命所在而所</span></span><br/>
<span class='tline' id='l34' data-llen='971:997'><a onclick="displayPageImage('KR1b0034', 'WYG', '017-2b' );" name="017-2b" class="pb">[017-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='997:1043'>　<span class='krp-note'>行不蹈循常法言多罪吕氏曰曰故者天實有所因/矣陳氏曰不肯享有其康安之玉食謂自作不靖不</span></span><br/>
<span class='tline' id='l36' data-llen='1043:1089'>　<span class='krp-note'>虞度天性謂迷亂不省不蹈循其典謂棄越典常凡/此者皆天奪其魄而棄之也○漢孔氏曰摯至也民</span></span><br/>
<span class='tline' id='l37' data-llen='1089:1135'>　<span class='krp-note'>無不欲王之亡言天何不下罪誅之有大命宜王者/何以不至王之凶害其如我所言蔡氏曰大命非常</span></span><br/>
<span class='tline' id='l38' data-llen='1135:1174'>　<span class='krp-note'>之命也上言天棄殷此又言民棄殷祖伊之/言可謂痛切明著矣史記作今王其奈何</span></span><br/>
<span class='tline' id='l39' data-llen='1174:1197'>王曰嗚呼我生不有命在天祖伊反曰嗚呼乃罪多參</span><br/>
<span class='tline' id='l40' data-llen='1197:1220'>在上乃能責命于天殷之即喪指乃功不無戮于爾邦</span><br/>
<span class='tline' id='l41' data-llen='1220:1266'>　<span class='krp-note'>陳氏曰紂不責已故祖伊直言其必亡之狀○漢孔/氏曰言我生有壽命在天民之所言豈能害我遂惡</span></span><br/>
<span class='tline' id='l42' data-llen='1266:1312'>　<span class='krp-note'>之辭唐李鄴侯曰天命他人皆可以言之惟君相不/可言蓋君相所以造命也若言命則禮樂刑政皆無</span></span><br/>
<span class='tline' id='l43' data-llen='1312:1338'><a onclick="displayPageImage('KR1b0034', 'WYG', '017-3a' );" name="017-3a" class="pb">[017-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1338:1384'>　<span class='krp-note'>所用矣紂曰云云此商之所以亡也吕氏曰天命歸/之聖人猶曰命靡常天命已訖乃曰有命在天真不</span></span><br/>
<span class='tline' id='l45' data-llen='1384:1430'>　<span class='krp-note'>知命者也○漢孔氏曰反報紂也言汝罪惡衆多參/列於上天天誅罰汝汝能責命于天拒天誅乎夏氏</span></span><br/>
<span class='tline' id='l46' data-llen='1430:1476'>　<span class='krp-note'>曰以反曰爲反告於紂非也此數語激切之甚使紂/聞之必嬰比干之誅蓋反者反身而退與孟子言子</span></span><br/>
<span class='tline' id='l47' data-llen='1476:1522'>　<span class='krp-note'>貢反曽子反同鄭氏曰參布列也責求也吕氏曰責/命于天惟與天同徳者則可○漢孔氏曰言殷之就</span></span><br/>
<span class='tline' id='l48' data-llen='1522:1568'>　<span class='krp-note'>亡指汝功事所致汝不得無死戮於殷國必將滅亡/立可待蘇氏曰功事也陳氏曰善有善之功惡有惡</span></span><br/>
<span class='tline' id='l49' data-llen='1568:1593'>　<span class='krp-note'>之功此功蓋謂其惡之成/也與惟府辜功之功同</span></span><br/>
<span class='tline' id='l50' data-llen='1593:1639'>　<span class='krp-note'>○總說一篇意○蘇氏曰子貢云紂之不善不如是/之甚也祖伊盡言不諱漢唐中主所不能容者紂雖</span></span><br/>
<span class='tline' id='l51' data-llen='1639:1685'>　<span class='krp-note'>不改而終不怒祖伊得全則後世人主不如紂多矣/○吕氏曰商之覆亡固未易救然而賢人尚多先王</span></span><br/>
<span class='tline' id='l52' data-llen='1685:1711'><a onclick="displayPageImage('KR1b0034', 'WYG', '017-3b' );" name="017-3b" class="pb">[017-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1711:1757'>　<span class='krp-note'>之澤尚未泯紂茍能轉而之善則前日不敢知吉之/格人今將以吉而許前日不相之先王今將隂隲而</span></span><br/>
<span class='tline' id='l54' data-llen='1757:1803'>　<span class='krp-note'>黙佑前日棄我之天今將昭監而眷顧前日民之欲/喪者今將愛戴而懷歸周德雖盛以服事殷又何求</span></span><br/>
<span class='tline' id='l55' data-llen='1803:1849'>　<span class='krp-note'>也○蔡氏曰吾讀是篇而知周德之至祖伊以西伯/戡黎不利於殷故奔告於受意必及西伯戡黎不利</span></span><br/>
<span class='tline' id='l56' data-llen='1849:1895'>　<span class='krp-note'>於殷之語而入以告后出以語人未有一毫及周者/是知周家初無利天下之心其戡黎也義之所當伐</span></span><br/>
<span class='tline' id='l57' data-llen='1895:1941'>　<span class='krp-note'>也使紂遷善改過則周將終守臣節矣祖伊殷之賢/人知周之興必不利於啇又知殷之亡初無與於周</span></span><br/>
<span class='tline' id='l58' data-llen='1941:1981'>　<span class='krp-note'>故因戡黎告紂反覆乎天命民情之可畏而/畧無及周者文武公天下之心於是可見矣</span></span><br/>
<span class='tline' id='l59' data-llen='1981:1984'>　</span><br/>
<span class='tline' id='l60' data-llen='1984:1994'>　尚書纂傳卷十七</span><br/>
</p>
<p><br/>
</p>
  </div>
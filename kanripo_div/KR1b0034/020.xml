<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0034', 'WYG', '020-1a' );" name="020-1a" class="pb">[020-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　尚書纂傳卷二十　　　　元　王天與　撰</span><br/>
<span class='tline' id='l10' data-llen='211:228'>牧誓第四　　　　　　　　　周書</span><br/>
<span class='tline' id='l11' data-llen='228:251'>武王戎車三百兩虎賁三百人與受戰于牧野作牧誓</span><br/>
<span class='tline' id='l12' data-llen='251:297'>　<span class='krp-note'>漢孔氏曰兵車百夫長所載車稱兩蔡氏曰戎車馳/車也古者馳車一乘則革車一乘馳車戰車也革車</span></span><br/>
<span class='tline' id='l13' data-llen='297:343'>　<span class='krp-note'>輜車載器械貨財衣裝者也司馬法云一車甲士三/人步卒七十二人炊家子十人固守衣裝五人廐養</span></span><br/>
<span class='tline' id='l14' data-llen='343:389'>　<span class='krp-note'>五人樵汲五人馳車七十五人革車二十五人凡百/人二車故謂之兩三百兩三萬人也○漢孔氏曰勇</span></span><br/>
<span class='tline' id='l15' data-llen='389:435'>　<span class='krp-note'>士稱也若虎賁獸言其猛也皆百夫長林氏曰史記/孟子皆作三千人愚謂當從此序葢古者虎賁之士</span></span><br/>
<span class='tline' id='l16' data-llen='435:461'><a onclick="displayPageImage('KR1b0034', 'WYG', '020-1b' );" name="020-1b" class="pb">[020-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='461:507'>　<span class='krp-note'>必擇驍勇有力者為之以為衞兵周官虎賁氏掌先/後王而趨以卒伍其屬有虎士八百人當周之盛時</span></span><br/>
<span class='tline' id='l18' data-llen='507:553'>　<span class='krp-note'>纔有虎士八百人則伐殷之時有三百人固其理也/成王崩太保命仲桓南宫毛俾爰齊侯吕伋以二千</span></span><br/>
<span class='tline' id='l19' data-llen='553:599'>　<span class='krp-note'>戈虎賁百人逆子釗于南門之外則是虎賁之士葢/宿衞之官所以輔從乗輿者也牧野之戰有虎賁三</span></span><br/>
<span class='tline' id='l20' data-llen='599:645'>　<span class='krp-note'>百人已為盛矣是時諸侯各以其師來會此惟言戎/車三百兩虎賁三百人但舉周師之數而不及諸侯</span></span><br/>
<span class='tline' id='l21' data-llen='645:687'>　<span class='krp-note'>之師者葢以周師為主也○漢孔氏曰紂近郊/三十里地名牧○唐孔氏曰史敘其事作牧誓</span></span><br/>
<span class='tline' id='l22' data-llen='687:691'>牧誓</span><br/>
<span class='tline' id='l23' data-llen='691:737'>　<span class='krp-note'>漢孔氏曰至牧地而誓衆吕氏曰湯伐桀止于湯誓/一篇武王伐紂則有泰誓三篇又有牧誓即誓言之</span></span><br/>
<span class='tline' id='l24' data-llen='737:764'>　<span class='krp-note'>繁簡可見時世風俗之推移/○蔡氏曰今文古文皆有</span></span><br/>
<span class='tline' id='l25' data-llen='764:790'><a onclick="displayPageImage('KR1b0034', 'WYG', '020-2a' );" name="020-2a" class="pb">[020-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='790:813'>時甲子昧爽王朝至于商郊牧野乃誓王左杖黄鉞右</span><br/>
<span class='tline' id='l27' data-llen='813:827'>秉白旄以麾曰逖矣西土之人</span><br/>
<span class='tline' id='l28' data-llen='827:873'>　<span class='krp-note'>按此史斂作誓之由○漢孔氏曰是克紂之月甲子/之日二月四日癸亥夜陳甲子朝誓將與紂戰吕氏</span></span><br/>
<span class='tline' id='l29' data-llen='873:919'>　<span class='krp-note'>曰司馬法謂或將交刃而誓致民志也此誓即交刃/而誓也○漢孔氏曰鉞以黄金飾斧左手杖鉞示無</span></span><br/>
<span class='tline' id='l30' data-llen='919:965'>　<span class='krp-note'>事於誅右手把旄示有事於教逖逺也逺矣西土之/人勞苦之唐孔氏曰太公六韜云大柯斧重八斤一</span></span><br/>
<span class='tline' id='l31' data-llen='965:1011'>　<span class='krp-note'>名天鉞廣雅云鉞斧也旄用白者取其易見也唐陸/氏曰馬云白旄旄牛尾鄭氏曰麾指麾也蘇氏曰王</span></span><br/>
<span class='tline' id='l32' data-llen='1011:1057'>　<span class='krp-note'>無自用鉞之理以為儀耳故左杖黄鉞麾非右手不/能故右秉白旄此事理之常而或者附致議論皆非</span></span><br/>
<span class='tline' id='l33' data-llen='1057:1065'>　<span class='krp-note'>其/實</span></span><br/>
<span class='tline' id='l34' data-llen='1065:1091'><a onclick="displayPageImage('KR1b0034', 'WYG', '020-2b' );" name="020-2b" class="pb">[020-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1091:1114'>王曰嗟我友邦冢君御事司徒司馬司空亞旅師氏千</span><br/>
<span class='tline' id='l36' data-llen='1114:1137'>夫長百夫長及庸蜀羌髳微盧彭濮人稱爾戈比爾干</span><br/>
<span class='tline' id='l37' data-llen='1137:1145'>立爾矛予其誓</span><br/>
<span class='tline' id='l38' data-llen='1145:1191'>　<span class='krp-note'>林氏曰歴舉所誓之人○友邦冢君御事説見泰誓/上○漢孔氏曰三卿司徒主民司馬主兵司空主土</span></span><br/>
<span class='tline' id='l39' data-llen='1191:1237'>　<span class='krp-note'>指誓戰者林氏曰是時周為諸侯未有六卿故止言/三卿○漢孔氏曰亞次旅衆也衆大夫其位次卿林</span></span><br/>
<span class='tline' id='l40' data-llen='1237:1283'>　<span class='krp-note'>氏曰周禮云建其正立其貳設其考陳其殷亞即所/謂貳小司徒小司馬小司空是也旅即所謂殷殷衆</span></span><br/>
<span class='tline' id='l41' data-llen='1283:1329'>　<span class='krp-note'>士也蔡氏曰大國三卿下大夫五人士二十七人亞/者卿之貳大夫是也旅者卿之屬士是也○漢孔氏</span></span><br/>
<span class='tline' id='l42' data-llen='1329:1375'>　<span class='krp-note'>曰師氏大夫官以兵守門者唐孔氏曰周禮師氏中/大夫使其屬帥四夷之隸各以其兵服守王之門外</span></span><br/>
<span class='tline' id='l43' data-llen='1375:1401'><a onclick="displayPageImage('KR1b0034', 'WYG', '020-3a' );" name="020-3a" class="pb">[020-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1401:1447'>　<span class='krp-note'>朝在野外則守内列鄭云内列藩營之在内者也守/之如守王宫林氏曰師氏即大誥所謂尹氏洪範所</span></span><br/>
<span class='tline' id='l45' data-llen='1447:1493'>　<span class='krp-note'>謂師尹又在亞旅之下○漢孔氏曰師帥卒帥葉氏/曰司馬法百人為卒卒有長所謂百夫長也五百人</span></span><br/>
<span class='tline' id='l46' data-llen='1493:1539'>　<span class='krp-note'>為旅二千五百人為師皆有帥則千人之間宜亦有/長所謂千夫長也林氏曰千夫長百夫長皆是主兵</span></span><br/>
<span class='tline' id='l47' data-llen='1539:1585'>　<span class='krp-note'>之人但不必盡合司馬法所言○漢孔氏曰八國皆/蠻夷戎狄屬文王者國名羌在西蜀叟髳微在巴蜀</span></span><br/>
<span class='tline' id='l48' data-llen='1585:1631'>　<span class='krp-note'>盧彭在西北庸濮在江漢之南唐孔氏曰皆西南夷/也文王國在西故西南夷先屬焉○漢孔氏曰稱舉</span></span><br/>
<span class='tline' id='l49' data-llen='1631:1677'>　<span class='krp-note'>也干戈說見說命中蔡氏曰矛㦸屬長二丈唐孔氏/曰戈短人執以舉之故言稱楯則並以扞敵故言比</span></span><br/>
<span class='tline' id='l50' data-llen='1677:1703'>　<span class='krp-note'>矛長立之於地故言立吕/氏曰今各各嚴辦以聽誓</span></span><br/>
<span class='tline' id='l51' data-llen='1703:1726'>王曰古人有言曰牝雞無晨牝雞之晨惟家之索今商</span><br/>
<span class='tline' id='l52' data-llen='1726:1752'><a onclick="displayPageImage('KR1b0034', 'WYG', '020-3b' );" name="020-3b" class="pb">[020-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1752:1775'>王受惟婦言是用昏棄厥肆祀弗答昏棄厥遺王父母</span><br/>
<span class='tline' id='l54' data-llen='1775:1798'>弟不迪乃惟四方之多罪逋逃是崇是長是信是使是</span><br/>
<span class='tline' id='l55' data-llen='1798:1821'>以為大夫卿士俾暴虐于百姓以姦宄于商邑今予發</span><br/>
<span class='tline' id='l56' data-llen='1821:1829'>惟恭行天之罰</span><br/>
<span class='tline' id='l57' data-llen='1829:1875'>　<span class='krp-note'>林氏曰此誓之以伐紂之意○漢孔氏曰言無晨鳴/之道索盡也喻婦人知外事雌代雄鳴則家盡婦奪</span></span><br/>
<span class='tline' id='l58' data-llen='1875:1921'>　<span class='krp-note'>夫政則國亡真氏曰索蕭索也唐孔氏曰牝雌也爾/雅飛曰雌雄走曰牝牡此言牝雞者毛詩左傳稱雄</span></span><br/>
<span class='tline' id='l59' data-llen='1921:1967'>　<span class='krp-note'>狐是飛走通也將陳紂用婦言故舉此古人之語朱/子曰天下之本在國國之本在家三代聖賢能修其</span></span><br/>
<span class='tline' id='l60' data-llen='1967:2013'>　<span class='krp-note'>政者莫不本於齊家葢男正位乎外女正位乎内而/夫婦之别嚴者家之齊也妻齊體於上妾承接於下</span></span><br/>
<span class='tline' id='l61' data-llen='2013:2039'><a onclick="displayPageImage('KR1b0034', 'WYG', '020-4a' );" name="020-4a" class="pb">[020-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2039:2085'>　<span class='krp-note'>而嫡庶之分定者家之齊也采有德戒聲色近嚴敬/逺技能者家之齊也内言不出外言不入包苴不逹</span></span><br/>
<span class='tline' id='l63' data-llen='2085:2131'>　<span class='krp-note'>請謁不行者家之齊也書曰牝雞之晨惟家之索傳/曰福之興莫不本乎室家道之衰莫不始乎梱内○</span></span><br/>
<span class='tline' id='l64' data-llen='2131:2177'>　<span class='krp-note'>漢孔氏曰妲己惑紂紂信用之○漢孔氏曰昏亂肆/陳答當也亂棄其所陳祭祀不復當享鬼神蘇氏曰</span></span><br/>
<span class='tline' id='l65' data-llen='2177:2223'>　<span class='krp-note'>祭所以報也故謂之答唐孔氏曰不事神祗惡之大/者故泰誓及此三言之○漢孔氏曰王父祖之昆弟</span></span><br/>
<span class='tline' id='l66' data-llen='2223:2269'>　<span class='krp-note'>母弟同母弟言棄具骨肉不接之以道唐孔氏曰釋/親云父之考為王父王父祖也紂無親祖可棄故為</span></span><br/>
<span class='tline' id='l67' data-llen='2269:2315'>　<span class='krp-note'>祖之昆弟棄其祖之昆弟則父之昆弟亦棄之矣同/母之弟尚棄則别生者必棄矣舉尊親以見卑疎也</span></span><br/>
<span class='tline' id='l68' data-llen='2315:2362'>　<span class='krp-note'>遺亦棄也經先言棄祀棄親者鄭𤣥云誓首言此者/神怒民怨紂所以亡也真氏曰紂受病之本皆是昏</span></span><br/>
<span class='tline' id='l69' data-llen='2362:2408'>　<span class='krp-note'>之一字故武王兩言之○漢孔氏曰言紂棄其賢臣/而尊長逃亡罪人信用之林氏曰四方多罪逋逃之</span></span><br/>
<span class='tline' id='l70' data-llen='2408:2434'><a onclick="displayPageImage('KR1b0034', 'WYG', '020-4b' );" name="020-4b" class="pb">[020-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2434:2480'>　<span class='krp-note'>人崇之長之信之使之或為大夫或為卿士既曰崇/又曰長又曰信又曰使言其好用小人也○漢孔氏</span></span><br/>
<span class='tline' id='l72' data-llen='2480:2526'>　<span class='krp-note'>曰使四方罪人暴虐姦宄於都邑唐孔氏曰暴虐謂/殺害殺害加於人故言於百姓姦宄謂劫奪劫奪有</span></span><br/>
<span class='tline' id='l73' data-llen='2526:2556'>　<span class='krp-note'>處故言於商邑百姓亦是商邑/之人也○㳟行天罰説見甘誓</span></span><br/>
<span class='tline' id='l74' data-llen='2556:2579'>今日之事不愆于六歩七歩乃止齊焉夫子朂哉不愆</span><br/>
<span class='tline' id='l75' data-llen='2579:2602'>于四伐五伐六伐七伐乃止齊焉朂哉夫子尚桓桓如</span><br/>
<span class='tline' id='l76' data-llen='2602:2625'>虎如貔如熊如羆于商郊弗迓克奔以役西土朂哉夫</span><br/>
<span class='tline' id='l77' data-llen='2625:2638'>子爾所弗朂其于爾躬有戮</span><br/>
<span class='tline' id='l78' data-llen='2638:2684'>　<span class='krp-note'>林氏曰此節制衆士之辭○漢孔氏曰今日戰事就/敵不過六歩七歩乃止相齊言當旅進一心蔡氏曰</span></span><br/>
<span class='tline' id='l79' data-llen='2684:2710'><a onclick="displayPageImage('KR1b0034', 'WYG', '020-5a' );" name="020-5a" class="pb">[020-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2710:2756'>　<span class='krp-note'>歩進趨齊整齊也此告之以坐作進退之法所以戒/其輕進也此言夫子朂哉下言朂哉夫子反覆成文</span></span><br/>
<span class='tline' id='l81' data-llen='2756:2802'>　<span class='krp-note'>以致其意夫子說見泰誓中○漢孔氏曰伐謂擊刺/少則四五多則六七以為例蔡氏曰此告之以攻殺</span></span><br/>
<span class='tline' id='l82' data-llen='2802:2848'>　<span class='krp-note'>擊刺之法所以戒其貪殺也○吕氏曰戰陣如長蛇/或形勢高下或敵情艱險皆不可知數數止齊亦不</span></span><br/>
<span class='tline' id='l83' data-llen='2848:2894'>　<span class='krp-note'>是聖人之法葢伍兩卒旅各有長使其長各自止其/止各自齊其齊故當戰時自井然有序不失紀律三</span></span><br/>
<span class='tline' id='l84' data-llen='2894:2940'>　<span class='krp-note'>軍一人百將一指後世之師有追逐夜行三百里者/紀律安在哉○漢孔氏曰桓桓武貌貔執夷虎屬也</span></span><br/>
<span class='tline' id='l85' data-llen='2940:2986'>　<span class='krp-note'>四獸皆猛健欲使士衆法之奮擊於牧野商衆能奔/來降者不迎擊之如此則所以役我西土之義唐孔</span></span><br/>
<span class='tline' id='l86' data-llen='2986:3012'>　<span class='krp-note'>氏曰迓迎也蔡氏曰此勉/其武勇而戒其殺降者也</span></span><br/>
<span class='tline' id='l87' data-llen='3012:3055'>　　<span class='krp-note'>按以役西土讀如周禮以役太師句法葢勿迎/擊之而撫受之則來者皆為吾用舊説恐未安</span></span><br/>
<span class='tline' id='l88' data-llen='3055:3081'><a onclick="displayPageImage('KR1b0034', 'WYG', '020-5b' );" name="020-5b" class="pb">[020-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='3081:3127'>　<span class='krp-note'>○漢孔氏曰不勉則於汝身有戮矣吕氏曰武王之/誓比前代雖繁然曰顯戮曰有戮比廿誓湯誓之孥</span></span><br/>
<span class='tline' id='l90' data-llen='3127:3146'>　<span class='krp-note'>戮反輕葢忠厚之/意復還於昔也</span></span><br/>
<span class='tline' id='l91' data-llen='3146:3149'>　</span><br/>
<span class='tline' id='l92' data-llen='3149:3152'>　</span><br/>
<span class='tline' id='l93' data-llen='3152:3155'>　</span><br/>
<span class='tline' id='l94' data-llen='3155:3158'>　</span><br/>
<span class='tline' id='l95' data-llen='3158:3161'>　</span><br/>
<span class='tline' id='l96' data-llen='3161:3171'>　尚書纂傳卷二十</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0034', 'WYG', '014-1a' );" name="014-1a" class="pb">[014-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　尚書纂傳卷十四上　　　元　王天與　撰</span><br/>
<span class='tline' id='l10' data-llen='212:229'>盤庚上第九　　　　　　　　商書</span><br/>
<span class='tline' id='l11' data-llen='229:248'>盤庚五遷將治亳殷民咨胥怨作盤庚三篇</span><br/>
<span class='tline' id='l12' data-llen='248:295'>　<span class='krp-note'>漢孔氏曰自湯至盤庚凡五遷都盤庚治亳殷唐孔/氏曰鄭𤣥云盤庚湯十世孫祖乙之曽孫商本紀云</span></span><br/>
<span class='tline' id='l13' data-llen='295:341'>　<span class='krp-note'>祖乙崩子祖辛立崩子開甲立崩弟祖丁立崩開甲/之子南庚立崩祖丁子陽甲立崩弟盤庚立五遷說</span></span><br/>
<span class='tline' id='l14' data-llen='341:388'>　<span class='krp-note'>見下文陳氏曰治猶後世言治所謂建都也唐孔氏/曰序先亳後殷亳是大名殷是亳内之别名鄭𤣥云</span></span><br/>
<span class='tline' id='l15' data-llen='388:434'>　<span class='krp-note'>商家自徙此而號曰殷雖兼號爲殷而商名不改○/漢孔氏曰民不欲徙乃咨嗟憂愁相與怨上林氏曰</span></span><br/>
<span class='tline' id='l16' data-llen='434:460'><a onclick="displayPageImage('KR1b0034', 'WYG', '014-1b' );" name="014-1b" class="pb">[014-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='460:506'>　<span class='krp-note'>耿地沃饒易以致富富家巨室安之而閭閻之民則/困於蕩析離居盤庚之遷蓋小民之利而富家之所</span></span><br/>
<span class='tline' id='l18' data-llen='506:545'>　<span class='krp-note'>不欲故唱爲浮言以摇動小民之情故民咨/胥怨也○唐孔氏曰史叙其事作盤庚三</span></span><br/>
<span class='tline' id='l19' data-llen='545:549'>盤庚</span><br/>
<span class='tline' id='l20' data-llen='549:595'>　<span class='krp-note'>漢孔氏曰盤庚殷王名殷質以名篇唐孔氏曰左傳/引爲盤庚之誥則此篇誥辭也○蔡氏曰三篇今文</span></span><br/>
<span class='tline' id='l21' data-llen='595:613'>　<span class='krp-note'>古文皆有但今/文三篇合爲一</span></span><br/>
<span class='tline' id='l22' data-llen='613:636'>盤庚遷于殷民不適有居率籲衆慼出矢言曰我王來</span><br/>
<span class='tline' id='l23' data-llen='636:659'>旣爰宅于兹重我民無盡劉不能胥匡以生卜稽曰其</span><br/>
<span class='tline' id='l24' data-llen='659:682'>如台先王有服恪謹天命兹猶不常寧不常厥邑于今</span><br/>
<span class='tline' id='l25' data-llen='682:708'><a onclick="displayPageImage('KR1b0034', 'WYG', '014-2a' );" name="014-2a" class="pb">[014-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='708:731'>五邦今不承于古罔知天之斷命矧曰其克從先王之</span><br/>
<span class='tline' id='l27' data-llen='731:754'>烈若顛木之有由蘖天其永我命于兹新巴紹復先王</span><br/>
<span class='tline' id='l28' data-llen='754:777'>之大業厎綏四方盤庚斆于民由乃在位以常舊服正</span><br/>
<span class='tline' id='l29' data-llen='777:798'>法度曰無或敢伏小人之攸箴王命衆悉至于庭</span><br/>
<span class='tline' id='l30' data-llen='798:844'>　<span class='krp-note'>蔡氏曰史氏將述下文盤庚之訓語故先發此○漢/孔氏曰適之也不欲之殷有邑居○漢孔氏曰籲和</span></span><br/>
<span class='tline' id='l31' data-llen='844:890'>　<span class='krp-note'>也率和衆憂之人出正直之言陳氏曰慼憂也林氏/曰籲呼也與無辜籲天之籲同矢與臯陶矢厥謨夫</span></span><br/>
<span class='tline' id='l32' data-llen='890:936'>　<span class='krp-note'>子矢之之矢同蔡氏曰盤庚率呼衆憂之人出誓言/以喻之如下文所云也○漢孔氏曰我王祖乙居耿</span></span><br/>
<span class='tline' id='l33' data-llen='936:982'>　<span class='krp-note'>言祖乙已居於此劉殺也所以遷此重我民無欲盡/殺故蔡氏曰曰盤庚之言也盤庚言我先王祖乙來</span></span><br/>
<span class='tline' id='l34' data-llen='982:1008'><a onclick="displayPageImage('KR1b0034', 'WYG', '014-2b' );" name="014-2b" class="pb">[014-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1008:1054'>　<span class='krp-note'>都于耿固重我民之生非欲盡致之死也○漢孔氏/曰言民不能相匡以生則當卜考于龜以徙曰其如</span></span><br/>
<span class='tline' id='l36' data-llen='1054:1100'>　<span class='krp-note'>我所行林氏曰古之立國必以卜決之如緜之詩云/爰始爰謀爰契我龜衛文公楚邱之遷亦云卜云其</span></span><br/>
<span class='tline' id='l37' data-llen='1100:1146'>　<span class='krp-note'>吉終焉允臧蓋凡卜筮之事無如遷都之重也○漢/孔氏曰先王有所服行敬謹天命如此尚不常安有</span></span><br/>
<span class='tline' id='l38' data-llen='1146:1191'>　<span class='krp-note'>可遷輒遷唐孔氏曰下云于今五邦自湯以來數之/則此言先王總謂成湯至祖乙也鄭氏曰恪敬也</span></span><br/>
<span class='tline' id='l39' data-llen='1191:1237'>　<span class='krp-note'>漢孔氏曰湯遷亳仲丁遷嚻河亶甲居相祖乙居耿/我徃居亳凡五徙國都唐孔氏曰此言五邦及其數</span></span><br/>
<span class='tline' id='l40' data-llen='1237:1269'>　<span class='krp-note'>之惟有亳嚻相耿四處而已唐陸/氏曰馬云五邦商邱亳嚻相耿也</span></span><br/>
<span class='tline' id='l41' data-llen='1269:1314'>　　<span class='krp-note'>按漢孔氏湯始居亳從先王居下註云契父帝嚳/都亳湯自商邱遷焉如此則五遷之說馬氏指定</span></span><br/>
<span class='tline' id='l42' data-llen='1314:1323'>　　<span class='krp-note'>自/當</span></span><br/>
<span class='tline' id='l43' data-llen='1323:1349'><a onclick="displayPageImage('KR1b0034', 'WYG', '014-3a' );" name="014-3a" class="pb">[014-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1349:1395'>　<span class='krp-note'>○漢孔氏曰今不承古而徙是無知天將斷絶汝命/天將絶命尚無知之況能從先王之業乎陳氏曰罔</span></span><br/>
<span class='tline' id='l45' data-llen='1395:1441'>　<span class='krp-note'>知斷命猶言未知死所○漢孔氏曰言今徃遷都更/求昌盛如顛仆之木有用生蘖哉蔡氏曰由古文作</span></span><br/>
<span class='tline' id='l46' data-llen='1441:1487'>　<span class='krp-note'>□木生條也唐陸氏曰蘖本又作枿馬云顛木而肄/生曰枿王氏曰蘖萌也○漢孔氏曰言天其長我命</span></span><br/>
<span class='tline' id='l47' data-llen='1487:1533'>　<span class='krp-note'>於此新邑不可不徙○漢孔氏曰言我徙欲如此陳/氏曰紹者繼於後也復者返於初也業統業也○陳</span></span><br/>
<span class='tline' id='l48' data-llen='1533:1579'>　<span class='krp-note'>氏曰承天命復祖業綏四方三者盤庚圖遷之本意/也○漢孔氏曰斆敎也用常故事正其法度言無有</span></span><br/>
<span class='tline' id='l49' data-llen='1579:1625'>　<span class='krp-note'>敢伏絶小人之欲箴規上者袁氏曰斆字見盤庚委/曲忠厚之意林氏曰由自也耿地潟鹵而饒不利小</span></span><br/>
<span class='tline' id='l50' data-llen='1625:1671'>　<span class='krp-note'>民而利於巨室巨室扇浮言以鼓惑小民故民咨怨/不樂遷而利害之實亂矣其間有欲遷者又爲在位</span></span><br/>
<span class='tline' id='l51' data-llen='1671:1717'>　<span class='krp-note'>者所沮盤庚推其受病之處故其敎民必自在位始/令常其故事正其法度蓋先王遷都有故事法度也</span></span><br/>
<span class='tline' id='l52' data-llen='1717:1743'><a onclick="displayPageImage('KR1b0034', 'WYG', '014-3b' );" name="014-3b" class="pb">[014-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1743:1789'>　<span class='krp-note'>馬氏曰法度猶言格式小人小民也新安王氏曰箴/如箴之治病諫戒之言也蘇氏曰矇誦工諫士傳言</span></span><br/>
<span class='tline' id='l54' data-llen='1789:1835'>　<span class='krp-note'>庶人謗于市此先王之舊典正法也今民敢相聚怨/誹疑當立新法行權政以一切之威治之盤庚仁人</span></span><br/>
<span class='tline' id='l55' data-llen='1835:1881'>　<span class='krp-note'>也其下敎于民者乃以常舊事而已言不造新令也/以正法度而已言不立權政也曰無或敢伏小人之</span></span><br/>
<span class='tline' id='l56' data-llen='1881:1927'>　<span class='krp-note'>攸箴者憂百官有司逆探其意而禁民言也盤庚遷/而殷復興用此道歟○漢孔氏曰衆羣臣以下林氏</span></span><br/>
<span class='tline' id='l57' data-llen='1927:1943'>　<span class='krp-note'>曰使臣民皆/至于外庭也</span></span><br/>
<span class='tline' id='l58' data-llen='1943:1966'>王若曰格汝衆予告汝訓汝猷黜乃心無傲從康古我</span><br/>
<span class='tline' id='l59' data-llen='1966:1989'>先王亦惟圖任舊人共政王播告之修不匿厥指王用</span><br/>
<span class='tline' id='l60' data-llen='1989:2012'>丕欽罔有逸言民用丕變今汝聒聒起信險膚予弗知</span><br/>
<span class='tline' id='l61' data-llen='2012:2038'><a onclick="displayPageImage('KR1b0034', 'WYG', '014-4a' );" name="014-4a" class="pb">[014-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2038:2061'>乃所訟非予自荒兹德惟汝含徳不惕予一人予若觀</span><br/>
<span class='tline' id='l63' data-llen='2061:2071'>火予亦拙謀作乃逸</span><br/>
<span class='tline' id='l64' data-llen='2071:2117'>　<span class='krp-note'>陳氏曰此章以先王之事諭之○王氏曰凡言若曰/者或史官述其㫖而代作非其自言或史撮其大意</span></span><br/>
<span class='tline' id='l65' data-llen='2117:2163'>　<span class='krp-note'>而刪潤之非其本言○漢孔氏曰告汝以法教唐孔/氏曰已下多責臣之辭○漢孔氏曰謀退汝違上之</span></span><br/>
<span class='tline' id='l66' data-llen='2163:2209'>　<span class='krp-note'>心無傲慢從心所安鄭氏曰猷謀也林氏曰天下利/害本不難知人惟蔽於私利害之實始亂故先告以</span></span><br/>
<span class='tline' id='l67' data-llen='2209:2255'>　<span class='krp-note'>黜私心則不爲物欲所蔽而利害明矣王氏曰無傲/戒之以無違王命無從康戒之以無茍安其故處陳</span></span><br/>
<span class='tline' id='l68' data-llen='2255:2274'>　<span class='krp-note'>氏曰羣臣不遷其/病根在此二者</span></span><br/>
<span class='tline' id='l69' data-llen='2274:2319'>　　<span class='krp-note'>按盤庚警悟人心其言自是斟酌淺深傲上從康/大略言其病證耳人心稍服之後故具貝玉總貨</span></span><br/>
<span class='tline' id='l70' data-llen='2319:2345'><a onclick="displayPageImage('KR1b0034', 'WYG', '014-4b' );" name="014-4b" class="pb">[014-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2345:2376'>　　<span class='krp-note'>寶之云始痛說病根蓋浚恒求/深之戒雖君之語臣尚難以驟</span></span><br/>
<span class='tline' id='l72' data-llen='2376:2422'>　<span class='krp-note'>○漢孔氏曰先王謀任久老成人共治其政唐孔氏/曰此篇所言先王其文無所指斥者皆謂成湯已來</span></span><br/>
<span class='tline' id='l73' data-llen='2422:2468'>　<span class='krp-note'>諸賢王也下言神后髙后者指謂湯耳下篇云古我/先王謂先世賢王此旣言先王下句王播告之修王</span></span><br/>
<span class='tline' id='l74' data-llen='2468:2514'>　<span class='krp-note'>用丕欽蒙上之文不言先省文也蔡氏曰舊人者世/臣舊家之人非謂老成人也蓋沮遷都者皆世臣舊</span></span><br/>
<span class='tline' id='l75' data-llen='2514:2560'>　<span class='krp-note'>家之人下文人惟求舊一章可見○漢孔氏曰王布/告人以所修之政不匿其指鄭氏曰匿隠指意也○</span></span><br/>
<span class='tline' id='l76' data-llen='2560:2606'>　<span class='krp-note'>漢孔氏曰王用大敬其政教無有逸言逸過也民用/大變從化○蘇氏曰不仁者鄙慢其民曰民可與樂</span></span><br/>
<span class='tline' id='l77' data-llen='2606:2652'>　<span class='krp-note'>成難與慮始故爲一切之政若雷霆鬼神然使民不/知其所從出其肯敷心腹腎膓以與民謀哉今吾布</span></span><br/>
<span class='tline' id='l78' data-llen='2652:2698'>　<span class='krp-note'>告民以所修之政無所隠匿是大敬民也言之必可/行無過言也民是以信而變從我也○漢孔氏曰聒</span></span><br/>
<span class='tline' id='l79' data-llen='2698:2724'><a onclick="displayPageImage('KR1b0034', 'WYG', '014-5a' );" name="014-5a" class="pb">[014-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2724:2771'>　<span class='krp-note'>聒無知之貎起信險僞膚受之言我不知汝所訟言/何謂唐孔氏曰鄭𤣥云聒讀如聒耳之聒王氏曰不</span></span><br/>
<span class='tline' id='l81' data-llen='2771:2817'>　<span class='krp-note'>夷之謂險不衷之謂膚吕氏曰造險膚者諸臣也盤/庚不以此待之但謂其所以聒聒者起於輕信險膚</span></span><br/>
<span class='tline' id='l82' data-llen='2817:2833'>　<span class='krp-note'>之人耳此忠/厚之至者也</span></span><br/>
<span class='tline' id='l83' data-llen='2833:2876'>　　<span class='krp-note'>按此數語皆形容浮言意聒聒如譊譊險謂傾/覆膚謂蹇淺訟謂紛爭也起信之說吕氏頗優</span></span><br/>
<span class='tline' id='l84' data-llen='2876:2922'>　<span class='krp-note'>○漢孔氏曰我之欲徙非廢此徳汝不從我命所含/惡德但不畏懼我耳陳氏曰含謂含蔵不能布宣我</span></span><br/>
<span class='tline' id='l85' data-llen='2922:2968'>　<span class='krp-note'>之德意也惕畏也○漢孔氏曰我視汝情如視火我/不威脅汝徙是我拙謀成汝過林氏曰羣臣肆爲浮</span></span><br/>
<span class='tline' id='l86' data-llen='2968:3014'>　<span class='krp-note'>言我不於始萌之時遏絶今乃至於無所忌憚使舉/國怨咨是我於汝譬如火焉不於始焚之時撲滅之</span></span><br/>
<span class='tline' id='l87' data-llen='3014:3060'>　<span class='krp-note'>乃坐視其然遂至延蔓是我之拙謀成汝之過也吕/氏曰盤庚非悔其初不用刑亦非自今以徃將以刑</span></span><br/>
<span class='tline' id='l88' data-llen='3060:3086'><a onclick="displayPageImage('KR1b0034', 'WYG', '014-5b' );" name="014-5b" class="pb">[014-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='3086:3126'>　<span class='krp-note'>加之止欲感動其心如父母於子訓誨之際/謂今日如是乃我縱汝所致其恩意爲如何</span></span><br/>
<span class='tline' id='l90' data-llen='3126:3149'>若網在綱有條而不紊若農服田力穡乃亦有秋汝克</span><br/>
<span class='tline' id='l91' data-llen='3149:3172'>黜乃心施實德于民至於婚友丕乃敢大言汝有積德</span><br/>
<span class='tline' id='l92' data-llen='3172:3218'>　<span class='krp-note'>陳氏曰此總告以遷之利○漢孔氏曰紊亂穡耕稼/也下之順上當如網在綱各有條理而不亂也農勤</span></span><br/>
<span class='tline' id='l93' data-llen='3218:3264'>　<span class='krp-note'>穡則有秋下承上則有福鄭氏曰網罟綱大繩所以/屬網條條理力勤也唐孔氏曰稼穡相對而言則種</span></span><br/>
<span class='tline' id='l94' data-llen='3264:3310'>　<span class='krp-note'>之曰稼歛之曰穡穡秋成之名得爲耕穫總稱陳氏/曰秋者物成之時王氏曰網在綱申前無傲之戒農</span></span><br/>
<span class='tline' id='l95' data-llen='3310:3356'>　<span class='krp-note'>服田申前無從康之戒○漢孔氏曰汝羣臣能退汝/違上之心施實德于民至於婚姻僚友則我乃大敢</span></span><br/>
<span class='tline' id='l96' data-llen='3356:3402'>　<span class='krp-note'>言汝有積徳之臣陳氏曰盤庚三篇雖禍福利害備/陳而所以滌其昏者惟在於治其心耳故黜乃心再</span></span><br/>
<span class='tline' id='l97' data-llen='3402:3428'><a onclick="displayPageImage('KR1b0034', 'WYG', '014-6a' );" name="014-6a" class="pb">[014-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3428:3474'>　<span class='krp-note'>見於首篇永肩一心斷斷於終篇之末不宣乃心迂/乃心不曁予同心汝有戕則在乃心各設中于乃心</span></span><br/>
<span class='tline' id='l99' data-llen='3474:3520'>　<span class='krp-note'>又條見於中篇反覆之詳如此蘇氏曰商之世家大/族造言以害遷者欲以茍恱小民爲德也故告之曰</span></span><br/>
<span class='tline' id='l100' data-llen='3520:3566'>　<span class='krp-note'>是何德之有汝曷不施實德于汝民與汝婚友乎勞/而有功此實德也夏氏曰所謂積德蓋先王之時爾</span></span><br/>
<span class='tline' id='l101' data-llen='3566:3602'>　<span class='krp-note'>先正之臣率民以遷以施實德今汝又/能率民以遷則是有積世之德在民也</span></span><br/>
<span class='tline' id='l102' data-llen='3602:3625'>乃不畏戎毒于逺邇惰農自安不昬作勞不服田畝越</span><br/>
<span class='tline' id='l103' data-llen='3625:3648'>其罔有黍稷汝不和吉言于百姓惟汝自生毒乃敗禍</span><br/>
<span class='tline' id='l104' data-llen='3648:3671'>姦宄以自災于厥身乃旣先惡于民乃奉其恫汝悔身</span><br/>
<span class='tline' id='l105' data-llen='3671:3694'>何及相時憸民猶胥顧于箴言其發有逸口矧予制乃</span><br/>
<span class='tline' id='l106' data-llen='3694:3720'><a onclick="displayPageImage('KR1b0034', 'WYG', '014-6b' );" name="014-6b" class="pb">[014-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3720:3743'>短長之命汝曷弗告朕而胥動以浮言恐沈于衆若火</span><br/>
<span class='tline' id='l108' data-llen='3743:3766'>之燎于原不可嚮邇其猶可撲滅則惟汝衆自作弗靖</span><br/>
<span class='tline' id='l109' data-llen='3766:3772'>非予有咎</span><br/>
<span class='tline' id='l110' data-llen='3772:3818'>　<span class='krp-note'>陳氏曰此申戒以不遷之害○漢孔氏曰戎大昬彊/越於也言不欲徙則是不畏大毒於逺近如怠惰之</span></span><br/>
<span class='tline' id='l111' data-llen='3818:3864'>　<span class='krp-note'>農茍自安逸不彊作勞於田畝則黍稷無所有朱子/曰毒禍患畝壟也黍穀名苗似蘆髙丈餘穗黑色實</span></span><br/>
<span class='tline' id='l112' data-llen='3864:3910'>　<span class='krp-note'>圎重稷亦穀一名穄似黍而小或云粟也林氏曰盤/庚必以農爲言蓋耿地沃饒近利民習奢侈久矣人</span></span><br/>
<span class='tline' id='l113' data-llen='3910:3956'>　<span class='krp-note'>情由儉入奢易由奢入儉難盤庚將之亳殷負山阻/險非勤則不能生生昔公父文伯之母言聖人之處</span></span><br/>
<span class='tline' id='l114' data-llen='3956:4002'>　<span class='krp-note'>民也擇瘠土而處之勞其民而用之故能長王天下/夫民勞則思思則善心生逸則淫淫則忘善忘善則</span></span><br/>
<span class='tline' id='l115' data-llen='4002:4028'><a onclick="displayPageImage('KR1b0034', 'WYG', '014-7a' );" name="014-7a" class="pb">[014-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='4028:4074'>　<span class='krp-note'>惡心生盤庚之意在此張衡西京賦云盤庚作誥率/民以苦真得盤庚之意○漢孔氏曰責公卿不能和</span></span><br/>
<span class='tline' id='l117' data-llen='4074:4120'>　<span class='krp-note'>喻百官是自生毒害蘇氏曰吉善也百姓說見堯典/○漢孔氏曰言汝不相率共徙是爲敗禍姦宄以自</span></span><br/>
<span class='tline' id='l118' data-llen='4120:4166'>　<span class='krp-note'>災之道張氏曰毒曰自生敗禍姦宄曰自災言非自/外來無不由已求之○漢孔氏曰羣臣不欲徙是先</span></span><br/>
<span class='tline' id='l119' data-llen='4166:4212'>　<span class='krp-note'>惡於民恫痛也不徙則禍毒在汝身徒奉持所痛而/悔之則於身無所及鄭氏曰先猶言倡率也陳氏曰</span></span><br/>
<span class='tline' id='l120' data-llen='4212:4258'>　<span class='krp-note'>恫者人所求去汝乃奉而養之猶安其危利其菑謂/養惡不改也○漢孔氏曰言憸利小民尚相顧於箴</span></span><br/>
<span class='tline' id='l121' data-llen='4258:4304'>　<span class='krp-note'>誨恐其發動有過口之患況我制汝死生之命而汝/不相教從我是不若小民蔡氏曰相視憸民小人制</span></span><br/>
<span class='tline' id='l122' data-llen='4304:4350'>　<span class='krp-note'>宰制也○漢孔氏曰責其不情告上而相恐動以浮/言不徙恐汝沈溺於衆有禍害陳氏曰浮言虚浮不</span></span><br/>
<span class='tline' id='l123' data-llen='4350:4396'>　<span class='krp-note'>根不實之言恐嚇沈陷衆民三山陳氏曰盤庚之遷/使不欲遷者以告將遂中輟乎曰可否相濟君臣之</span></span><br/>
<span class='tline' id='l124' data-llen='4396:4422'><a onclick="displayPageImage('KR1b0034', 'WYG', '014-7b' );" name="014-7b" class="pb">[014-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='4422:4468'>　<span class='krp-note'>常使其告也尚得而開諭之今不告盤庚而扇浮言/則非矣○漢孔氏曰火炎不可嚮近尚可撲滅浮言</span></span><br/>
<span class='tline' id='l126' data-llen='4468:4514'>　<span class='krp-note'>不可信用尚可刑戮絶之鄭氏曰燎焚嚮望撲擊也/林氏曰旣云予若觀火又云若火之燎于原皆終始</span></span><br/>
<span class='tline' id='l127' data-llen='4514:4559'>　<span class='krp-note'>相顧以盡其義○漢孔氏曰我刑戮汝非我咎也靖/謀也是汝自爲非謀所致唐陸氏曰靖馬云安也</span></span><br/>
<span class='tline' id='l128' data-llen='4559:4582'>遲任有言曰人惟求舊器非求舊惟新古我先王曁乃</span><br/>
<span class='tline' id='l129' data-llen='4582:4605'>祖乃父胥及逸勤予敢動用非罰世選爾勞予不掩爾</span><br/>
<span class='tline' id='l130' data-llen='4605:4628'>善兹于大享于先王爾祖其從與享之作福作災予亦</span><br/>
<span class='tline' id='l131' data-llen='4628:4636'>不敢動用非德</span><br/>
<span class='tline' id='l132' data-llen='4636:4682'>　<span class='krp-note'>陳氏曰此以恩舊感動之○漢孔氏曰遲任古賢言/人貴舊器貴新蘇氏曰人舊則習器舊則敝當常使</span></span><br/>
<span class='tline' id='l133' data-llen='4682:4708'><a onclick="displayPageImage('KR1b0034', 'WYG', '014-8a' );" name="014-8a" class="pb">[014-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='4708:4754'>　<span class='krp-note'>舊人用新器我所以從老成之言而遷新邑蔡氏曰/盤庚意在人惟求舊一句而所謂求舊者非謂老成</span></span><br/>
<span class='tline' id='l135' data-llen='4754:4800'>　<span class='krp-note'>人但謂求人於世臣舊家耳詳下文意可見若以舊/人爲老人又何侮老成人之有○漢孔氏曰言古之</span></span><br/>
<span class='tline' id='l136' data-llen='4800:4846'>　<span class='krp-note'>君臣相與同勞逸子孫所宜法之我豈敢動用非常/之罰脅汝乎蘇氏曰我先王與汝父祖同其勞逸我</span></span><br/>
<span class='tline' id='l137' data-llen='4846:4892'>　<span class='krp-note'>其敢動用非法之罰於其子孫乎○漢孔氏曰選數/也言我世世數汝功勤不掩蔽汝善是我忠於汝古</span></span><br/>
<span class='tline' id='l138' data-llen='4892:4938'>　<span class='krp-note'>者天子録功臣配食於廟大享烝嘗也所以不掩汝/善善自作福惡自作災我不敢動用非罰加汝非徳</span></span><br/>
<span class='tline' id='l139' data-llen='4938:4984'>　<span class='krp-note'>賞汝乎從汝善惡而報之唐孔氏曰周禮大宗伯祭/祀之名天神曰祀地祇曰祭人鬼曰享此大享先王</span></span><br/>
<span class='tline' id='l140' data-llen='4984:5030'>　<span class='krp-note'>謂天子祭宗廟也蔡氏曰前言胥及逸勤則曰乃祖/乃父此言與享止曰爾祖蓋逸勤則不止一人配享</span></span><br/>
<span class='tline' id='l141' data-llen='5030:5076'>　<span class='krp-note'>則非有功之祖不與蘇氏曰王言吾固欲選用功臣/之子孫然爾祖與先王同享于廟能作福作災者吾</span></span><br/>
<span class='tline' id='l142' data-llen='5076:5102'><a onclick="displayPageImage('KR1b0034', 'WYG', '014-8b' );" name="014-8b" class="pb">[014-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='5102:5148'>　<span class='krp-note'>亦不敢動用非德之賞於其子孫也○三山陳氏曰/此見盤庚賞罰並用旣不敢用非理之罰又不敢用</span></span><br/>
<span class='tline' id='l144' data-llen='5148:5170'>　<span class='krp-note'>非德之賞盤庚之心/惟有大公至正而已</span></span><br/>
<span class='tline' id='l145' data-llen='5170:5193'>予告汝于難若射之有志汝無侮老成人無弱孤有㓜</span><br/>
<span class='tline' id='l146' data-llen='5193:5216'>各長于厥居勉出乃力聴予一人之作猷無有逺邇用</span><br/>
<span class='tline' id='l147' data-llen='5216:5239'>罪伐厥死用徳彰厥善邦之臧惟汝衆邦之不臧惟予</span><br/>
<span class='tline' id='l148' data-llen='5239:5262'>一人有佚罰凡爾衆其惟致告自今至于後日各恭爾</span><br/>
<span class='tline' id='l149' data-llen='5262:5278'>事齊乃位度乃口罰及爾身弗可悔</span><br/>
<span class='tline' id='l150' data-llen='5278:5324'>　<span class='krp-note'>陳氏曰此以賞罰終之○漢孔氏曰告汝行事之難/當如射之有所準志必中所志乃善蔡氏曰遷固非</span></span><br/>
<span class='tline' id='l151' data-llen='5324:5350'><a onclick="displayPageImage('KR1b0034', 'WYG', '014-9a' );" name="014-9a" class="pb">[014-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='5350:5396'>　<span class='krp-note'>易事然我志決遷若射者之必於中有不容但已者/○漢孔氏曰不用老成人之言是侮老之不徙則孤</span></span><br/>
<span class='tline' id='l153' data-llen='5396:5442'>　<span class='krp-note'>㓜受害是弱易之蔡氏曰弱少之也蘇氏曰孤有㓜/猶言孤與㓜張氏曰觀此則不肯遷者特新進羣臣</span></span><br/>
<span class='tline' id='l154' data-llen='5442:5488'>　<span class='krp-note'>上非老成下非孤幼之罪也○漢孔氏曰盤庚勑臣/下各思長於其居勉盡心出力聴從遷徙之謀○漢</span></span><br/>
<span class='tline' id='l155' data-llen='5488:5534'>　<span class='krp-note'>孔氏曰言逺近待之如一罪以懲之使勿犯伐去其/死道徳以明之使勸慕競爲善唐孔氏曰此二句相</span></span><br/>
<span class='tline' id='l156' data-llen='5534:5580'>　<span class='krp-note'>對上言用罪伐厥死下宜言用賞彰厥生不然者上/言用刑下言賞善死是刑之重者舉重故言死有善</span></span><br/>
<span class='tline' id='l157' data-llen='5580:5626'>　<span class='krp-note'>乃可賞故言彰厥善行賞是徳故以德言賞人生是/常無善亦生不得言彰厥生故文互○漢孔氏曰有</span></span><br/>
<span class='tline' id='l158' data-llen='5626:5672'>　<span class='krp-note'>善則衆人之功佚失也是已失政之罰罪已之義○/漢孔氏曰致我誠告汝衆蔡氏曰致告者使各相告</span></span><br/>
<span class='tline' id='l159' data-llen='5672:5718'>　<span class='krp-note'>戒吕氏曰盤庚所告惟在庭之人在外容有未知者/故欲其轉遍相告○漢孔氏曰奉其職事正齊其位</span></span><br/>
<span class='tline' id='l160' data-llen='5718:5744'><a onclick="displayPageImage('KR1b0034', 'WYG', '014-9b' );" name="014-9b" class="pb">[014-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='5744:5790'>　<span class='krp-note'>以法度居汝口陳氏曰自今至于後日汝當舍其舊/而新是圖前日之愆置之勿論矣孫氏曰恭事則無</span></span><br/>
<span class='tline' id='l162' data-llen='5790:5836'>　<span class='krp-note'>傲上齊位則無從康度口則無浮言三者盤庚深戒/也○漢孔氏曰不從我謀罰及汝身雖悔可及乎吕</span></span><br/>
<span class='tline' id='l163' data-llen='5836:5882'>　<span class='krp-note'>氏曰盤庚本無刑人之意恐人見其勤懇以爲不能/用刑故露此意使知之盤庚一書前半篇涵養寛大</span></span><br/>
<span class='tline' id='l164' data-llen='5882:5928'>　<span class='krp-note'>如此後半篇嚴厲森肅如此於言辭反覆抑揚之中/當知其有徳量有恩意有措置其含洪包容者德量</span></span><br/>
<span class='tline' id='l165' data-llen='5928:5953'>　<span class='krp-note'>也其反覆訓誥者恩意也/其規畫纎悉者措置也</span></span><br/>
<span class='tline' id='l166' data-llen='5953:5956'>　</span><br/>
<span class='tline' id='l167' data-llen='5956:5959'>　</span><br/>
<span class='tline' id='l168' data-llen='5959:5970'>　尚書纂傳卷十四上</span><br/>
<span class='tline' id='l170' data-llen='5992:6019'><a onclick="displayPageImage('KR1b0034', 'WYG', '014-10a' );" name="014-10a" class="pb">[014-10a] <img width="20"  src="/static/img/kanseki-5.png"/></a></span><br/>
<span class='tline' id='l171' data-llen='6019:6027'>欽定四庫全書</span><br/>
<span class='tline' id='l172' data-llen='6027:6048'>　尚書纂傳卷十四中　　　元　王天與　撰</span><br/>
<span class='tline' id='l173' data-llen='6048:6065'>盤庚中第十　　　　　　　　商書</span><br/>
<span class='tline' id='l174' data-llen='6065:6088'>盤庚作惟涉河以民遷乃話民之弗率誕告用亶其有</span><br/>
<span class='tline' id='l175' data-llen='6088:6105'>衆咸造勿褻在王庭盤庚乃登進厥民</span><br/>
<span class='tline' id='l176' data-llen='6105:6151'>　<span class='krp-note'>唐孔氏曰史叙其事以爲盤庚發誥之目○漢孔氏/曰爲此南渡河之法用民徙林氏曰作猶行也詩言</span></span><br/>
<span class='tline' id='l177' data-llen='6151:6197'>　<span class='krp-note'>與子偕作與子偕行行與作一也陳氏曰水行曰涉/耿在河北亳在河南故盤庚渉河而南以民遷○漢</span></span><br/>
<span class='tline' id='l178' data-llen='6197:6243'>　<span class='krp-note'>孔氏曰話善言民不循教發善言大告用誠於衆唐/陸氏曰話馬云告也言也亶誠也蔡氏曰亶誠實無</span></span><br/>
<span class='tline' id='l179' data-llen='6243:6270'><a onclick="displayPageImage('KR1b0034', 'WYG', '014-10b' );" name="014-10b" class="pb">[014-10b] <img width="20"  src="/static/img/kanseki-5.png"/></a></span><br/>
<span class='tline' id='l180' data-llen='6270:6316'>　<span class='krp-note'>妄之謂蘇氏曰民之弗率不以政令齊之而以話言/曉之盤庚之仁也○漢孔氏曰造至也衆皆至王庭</span></span><br/>
<span class='tline' id='l181' data-llen='6316:6362'>　<span class='krp-note'>無褻慢吕氏曰王庭乃道路中行宫如周禮掌次○/漢孔氏曰升進命使前吕氏曰朝廷班列公卿前大</span></span><br/>
<span class='tline' id='l182' data-llen='6362:6386'>　<span class='krp-note'>夫士後民又後盤庚急/於告民故升進而告之</span></span><br/>
<span class='tline' id='l183' data-llen='6386:6409'>曰明聴朕言無荒失朕命嗚呼古我前后罔不惟民之</span><br/>
<span class='tline' id='l184' data-llen='6409:6432'>承保后胥慼鮮以不浮于天時殷降大虐先王不懐厥</span><br/>
<span class='tline' id='l185' data-llen='6432:6455'>攸作視民利用遷汝曷弗念我古后之聞承汝俾汝惟</span><br/>
<span class='tline' id='l186' data-llen='6455:6478'>喜康共非汝有咎比于罰予若籲懷兹新邑亦惟汝故</span><br/>
<span class='tline' id='l187' data-llen='6478:6496'>以丕從厥志今予將試以汝遷安定厥邦</span><br/>
<span class='tline' id='l188' data-llen='6496:6523'><a onclick="displayPageImage('KR1b0034', 'WYG', '014-11a' );" name="014-11a" class="pb">[014-11a] <img width="20"  src="/static/img/kanseki-5.png"/></a></span><br/>
<span class='tline' id='l189' data-llen='6523:6569'>　<span class='krp-note'>陳氏曰此言當遷之理○吕氏曰當洗心滌慮以聴/我言不可怠荒以失我命命即言也○漢孔氏曰言</span></span><br/>
<span class='tline' id='l190' data-llen='6569:6615'>　<span class='krp-note'>我先世賢君無不承安民而恤之民亦安君之政相/與憂行君令浮行也少以不行於天時者言皆行天</span></span><br/>
<span class='tline' id='l191' data-llen='6615:6661'>　<span class='krp-note'>時陳氏曰保愛䕶鮮少言無也林氏曰憂民之憂者/民亦憂其憂罔不惟民之承憂民之憂也保后胥慼</span></span><br/>
<span class='tline' id='l192' data-llen='6661:6707'>　<span class='krp-note'>民亦憂其憂也蘇氏曰古者謂過爲浮浮之言勝也/承民故民保衛其后相與憂其憂雖有天時之災鮮</span></span><br/>
<span class='tline' id='l193' data-llen='6707:6753'>　<span class='krp-note'>不以人力勝之也○漢孔氏曰我殷家於天降大災/則先王不思故居而行徙林氏曰仲丁河亶甲等書</span></span><br/>
<span class='tline' id='l194' data-llen='6753:6799'>　<span class='krp-note'>雖亡不見其所以遷之故以此推之則皆迫於禍災/有不得已者○漢孔氏曰其所爲視民有利則用徙</span></span><br/>
<span class='tline' id='l195' data-llen='6799:6845'>　<span class='krp-note'>莆田劉氏曰厥攸作猶前言盤庚作張氏曰利者利/於居處利於穿汲利於耕稼利於徃來利於薪穫之</span></span><br/>
<span class='tline' id='l196' data-llen='6845:6891'>　<span class='krp-note'>類○漢孔氏曰古后先王之聞謂遷事○漢孔氏曰/今我法先王惟民之承故承汝使汝徙惟與汝共喜</span></span><br/>
<span class='tline' id='l197' data-llen='6891:6918'><a onclick="displayPageImage('KR1b0034', 'WYG', '014-11b' );" name="014-11b" class="pb">[014-11b] <img width="20"  src="/static/img/kanseki-5.png"/></a></span><br/>
<span class='tline' id='l198' data-llen='6918:6964'>　<span class='krp-note'>安非謂汝有惡徙汝令比近於殃罰○漢孔氏曰言/我順和懷此新邑欲利汝衆故大從其志而徙之蘇</span></span><br/>
<span class='tline' id='l199' data-llen='6964:7010'>　<span class='krp-note'>氏曰予所以召呼懷來新邑之人者亦惟以汝故也/將使汝久居而安以大從爾志林氏曰古之所謂從</span></span><br/>
<span class='tline' id='l200' data-llen='7010:7056'>　<span class='krp-note'>衆者非從其口之所不樂而從其心之所不言而同/然者此真從衆也○漢孔氏曰試用應氏曰試云者</span></span><br/>
<span class='tline' id='l201' data-llen='7056:7102'>　<span class='krp-note'>籌之雖已熟而不敢爲自必之辭也王氏曰以遷爲/安定厥邦則知不遷必有危而不安亂而不定厥邦</span></span><br/>
<span class='tline' id='l202' data-llen='7102:7148'>　<span class='krp-note'>也○莆田劉氏曰思患豫防君之逺慮安土懐居民/之淺見亳邑之遷臨以君令孰敢不從而盤庚不然</span></span><br/>
<span class='tline' id='l203' data-llen='7148:7194'>　<span class='krp-note'>曰天時曰大虐謂天時當遷非人所能爲也曰古我/前后曰古后之聞謂先王嘗遷非自我作古也曰先</span></span><br/>
<span class='tline' id='l204' data-llen='7194:7240'>　<span class='krp-note'>王不懷雖先王不思此土矣曰視民利用遷曰惟喜/康共蓋欲利汝非以害汝欲汝安且樂非欲汝勞且</span></span><br/>
<span class='tline' id='l205' data-llen='7240:7286'>　<span class='krp-note'>怨也曰惟民之承曰承汝曰惟汝故曰丕從厥志皆/屈已以順民非彊民以從已也古者行利民之政尚</span></span><br/>
<span class='tline' id='l206' data-llen='7286:7313'><a onclick="displayPageImage('KR1b0034', 'WYG', '014-12a' );" name="014-12a" class="pb">[014-12a] <img width="20"  src="/static/img/kanseki-5.png"/></a></span><br/>
<span class='tline' id='l207' data-llen='7313:7359'>　<span class='krp-note'>恐人情之疑信必耳提面命使之洞曉後世爲咈民/之事不顧人情之違順但威驅勢迫刼以必從嗚呼</span></span><br/>
<span class='tline' id='l208' data-llen='7359:7375'>　<span class='krp-note'>此盤庚所以/爲賢王也歟</span></span><br/>
<span class='tline' id='l209' data-llen='7375:7398'>汝不憂朕心之攸困乃咸大不宣乃心欽念以忱動予</span><br/>
<span class='tline' id='l210' data-llen='7398:7421'>一人爾惟自鞠自苦若乗舟汝弗濟臭厥載爾忱不屬</span><br/>
<span class='tline' id='l211' data-llen='7421:7444'>惟胥以沈不其或稽自怒曷瘳汝不謀長以思乃災汝</span><br/>
<span class='tline' id='l212' data-llen='7444:7467'>誕勸憂今其有今罔後汝何生在上今予命汝一無起</span><br/>
<span class='tline' id='l213' data-llen='7467:7490'>穢以自臭恐人倚乃身迂乃心予迓續乃命于天予豈</span><br/>
<span class='tline' id='l214' data-llen='7490:7499'>汝威用奉畜汝衆</span><br/>
<span class='tline' id='l215' data-llen='7499:7526'><a onclick="displayPageImage('KR1b0034', 'WYG', '014-12b' );" name="014-12b" class="pb">[014-12b] <img width="20"  src="/static/img/kanseki-5.png"/></a></span><br/>
<span class='tline' id='l216' data-llen='7526:7572'>　<span class='krp-note'>陳氏曰此言不遷之害○漢孔氏曰所困不順上命/蘇氏曰困病也汝不憂我心之病者○漢孔氏曰汝</span></span><br/>
<span class='tline' id='l217' data-llen='7572:7618'>　<span class='krp-note'>皆大不布腹心敬念以誠感動我是汝不盡忠○漢/孔氏曰鞠窮也言汝爲臣不忠自取窮苦張氏曰自</span></span><br/>
<span class='tline' id='l218' data-llen='7618:7664'>　<span class='krp-note'>鞠自苦與自生毒自災于厥身同意○漢孔氏曰言/不徙之害如舟在水中流不渡臭敗其所載物袁氏</span></span><br/>
<span class='tline' id='l219' data-llen='7664:7710'>　<span class='krp-note'>曰正涉河故指舟爲喻唐孔氏曰臭是氣之别名古/者香氣穢氣皆曰臭易云其臭如蘭謂香氣爲臭也</span></span><br/>
<span class='tline' id='l220' data-llen='7710:7756'>　<span class='krp-note'>下文覆述此意云無起穢以自臭則此臭爲穢之氣/也○漢孔氏曰汝忠誠不屬逮古茍不欲徙相與沈</span></span><br/>
<span class='tline' id='l221' data-llen='7756:7802'>　<span class='krp-note'>溺不考之先王禍至自怒何瘳差乎吕氏曰屬聨屬/也民當是時已漸知信惟其信盤庚之心與安土重</span></span><br/>
<span class='tline' id='l222' data-llen='7802:7848'>　<span class='krp-note'>遷之心二者交戰於是信盤庚之心不相聨屬故告/汝若不聨屬此忱心惟相胥沈溺於水患矣蘇氏曰</span></span><br/>
<span class='tline' id='l223' data-llen='7848:7894'>　<span class='krp-note'>莫或考其利害者自怨自怒何損於病乎○漢孔氏/曰汝不謀長久之計思汝不徙之災茍不欲徙是大</span></span><br/>
<span class='tline' id='l224' data-llen='7894:7921'><a onclick="displayPageImage('KR1b0034', 'WYG', '014-13a' );" name="014-13a" class="pb">[014-13a] <img width="20"  src="/static/img/kanseki-5.png"/></a></span><br/>
<span class='tline' id='l225' data-llen='7921:7967'>　<span class='krp-note'>勸憂之道蘇氏曰勸憂猶言樂禍○漢孔氏曰言不/徙無後計汝何得久生在人上禍將及汝吕氏曰遷</span></span><br/>
<span class='tline' id='l226' data-llen='7967:8013'>　<span class='krp-note'>都機㑹止有今日後將無日言將爲水所壞也○漢/孔氏曰我一心命汝汝違我是自臭敗蘇氏曰命汝</span></span><br/>
<span class='tline' id='l227' data-llen='8013:8059'>　<span class='krp-note'>一德一心也起穢者未能臭人先自臭也林氏曰穢/惡也亦申臭厥載之義○漢孔氏曰言汝旣不欲徙</span></span><br/>
<span class='tline' id='l228' data-llen='8059:8105'>　<span class='krp-note'>又爲他人所誤倚曲迂僻蘇氏曰出怨言者或愚人/爲人所使故告之曰恐人倚託乃身以爲姦迂僻乃</span></span><br/>
<span class='tline' id='l229' data-llen='8105:8151'>　<span class='krp-note'>心俾迷惑失道○漢孔氏曰迓迎也言我徙欲迎續/汝命于天豈以威脅汝乎用奉蓄養汝衆鄭氏曰續</span></span><br/>
<span class='tline' id='l230' data-llen='8151:8197'>　<span class='krp-note'>繼也蔡氏曰前告以汝何生在上謂不遷則有死之/道也今告以迓續乃命于天謂遷則有生之道也○</span></span><br/>
<span class='tline' id='l231' data-llen='8197:8243'>　<span class='krp-note'>莆田劉氏曰邑居墊隘水泉潟滷民之通患非君之/私憂是時君民皆遷徙皆勞苦君軫民之患而民不</span></span><br/>
<span class='tline' id='l232' data-llen='8243:8289'>　<span class='krp-note'>恤君之憂故盤庚反覆告戒比之上篇尤切乗舟者/期於濟弗濟則所載之物臭敗於中流矣行道者期</span></span><br/>
<span class='tline' id='l233' data-llen='8289:8316'><a onclick="displayPageImage('KR1b0034', 'WYG', '014-13b' );" name="014-13b" class="pb">[014-13b] <img width="20"  src="/static/img/kanseki-5.png"/></a></span><br/>
<span class='tline' id='l234' data-llen='8316:8362'>　<span class='krp-note'>於至弗至則養生之具蕩析於半途矣胥沈言懷安/必死於溺也曷瘳言胥怨何損於病也勸憂猶言安</span></span><br/>
<span class='tline' id='l235' data-llen='8362:8408'>　<span class='krp-note'>其危利其菑樂其所以亡也有今罔後猶俗言有今/日無明日也自鞠自苦自怒自臭言自作孽也倚乃</span></span><br/>
<span class='tline' id='l236' data-llen='8408:8454'>　<span class='krp-note'>身迂乃心言趨利避害當勇猛而決烈不當迴曲而/前却也迴曲二字乃民心迷惑而然曰欽曰忱曰謀</span></span><br/>
<span class='tline' id='l237' data-llen='8454:8500'>　<span class='krp-note'>曰思皆自其心之迷惑啓迪之使之曉然更相告語/去舊都至新邑溺者更生矣病者有瘳矣憂者怒者</span></span><br/>
<span class='tline' id='l238' data-llen='8500:8546'>　<span class='krp-note'>鞠者苦者皆樂業矣不遷之害如彼遷之利如此汝/曷知所擇乎曰迓續乃命曰予豈汝威曰奉畜汝衆</span></span><br/>
<span class='tline' id='l239' data-llen='8546:8584'>　<span class='krp-note'>其意愈確審親切其言愈雍容和緩三代/君臣相與如此視秦漢以下詔令不侔矣</span></span><br/>
<span class='tline' id='l240' data-llen='8584:8607'>予念我先神后之勞爾先予丕克羞爾用懷爾然失于</span><br/>
<span class='tline' id='l241' data-llen='8607:8630'>政陳于兹髙后丕乃崇降罪疾曰曷虐朕民汝萬民乃</span><br/>
<span class='tline' id='l242' data-llen='8630:8657'><a onclick="displayPageImage('KR1b0034', 'WYG', '014-14a' );" name="014-14a" class="pb">[014-14a] <img width="20"  src="/static/img/kanseki-5.png"/></a></span><br/>
<span class='tline' id='l243' data-llen='8657:8680'>不生生曁予一人猷同心先后丕降與汝罪疾曰曷不</span><br/>
<span class='tline' id='l244' data-llen='8680:8703'>曁朕幼孫有比故有爽德自上其罰汝汝罔能迪古我</span><br/>
<span class='tline' id='l245' data-llen='8703:8726'>先后旣勞乃祖乃父汝共作我畜民汝有戕則在乃心</span><br/>
<span class='tline' id='l246' data-llen='8726:8749'>我先后綏乃祖乃父乃祖乃父乃斷棄汝不救乃死兹</span><br/>
<span class='tline' id='l247' data-llen='8749:8772'>予有亂政同位具乃貝玉乃祖乃父丕乃告我髙后曰</span><br/>
<span class='tline' id='l248' data-llen='8772:8789'>作丕刑于朕孫迪髙后丕乃崇降弗祥</span><br/>
<span class='tline' id='l249' data-llen='8789:8835'>　<span class='krp-note'>陳氏曰此以祖父之威靈感動之○漢孔氏曰言我/亦法湯大能進勞汝以義懷汝心而汝違我是汝反</span></span><br/>
<span class='tline' id='l250' data-llen='8835:8881'>　<span class='krp-note'>先人唐孔氏曰殷先世神明之君惟湯耳下髙后先/后與此神后一也神者言其通聖髙者言其德尊此</span></span><br/>
<span class='tline' id='l251' data-llen='8881:8908'><a onclick="displayPageImage('KR1b0034', 'WYG', '014-14b' );" name="014-14b" class="pb">[014-14b] <img width="20"  src="/static/img/kanseki-5.png"/></a></span><br/>
<span class='tline' id='l252' data-llen='8908:8954'>　<span class='krp-note'>神后言先於髙后略而不言先其下直言先后又略/而不言髙從上省文也薛氏曰勞讀如勤勞之勞謂</span></span><br/>
<span class='tline' id='l253' data-llen='8954:9000'>　<span class='krp-note'>勞之以遷也吕氏曰此告民故只說爾先蔡氏曰羞/養也即上文畜養之義意言我思念我先神后之勞</span></span><br/>
<span class='tline' id='l254' data-llen='9000:9046'>　<span class='krp-note'>爾先人我大能羞養爾者用懷念爾故也○漢孔氏/曰崇重也今旣失政而陳久於此而不徙湯必大重</span></span><br/>
<span class='tline' id='l255' data-llen='9046:9092'>　<span class='krp-note'>下罪疾於我曰何爲虐我民而不徙乎薛氏曰陳與/新陳之陳同張氏曰民者髙后之民自髙后而言之</span></span><br/>
<span class='tline' id='l256' data-llen='9092:9138'>　<span class='krp-note'>故曰曷虐朕民○漢孔氏曰不進進謀同心徙言非/但罪我亦將罪汝㓜孫盤庚自謂比同心湯有明徳</span></span><br/>
<span class='tline' id='l257' data-llen='9138:9184'>　<span class='krp-note'>在天見汝情下罰汝汝無能道言無辭蘇氏曰樂生/興事則其生也厚是謂生生張氏曰對先后而言則</span></span><br/>
<span class='tline' id='l258' data-llen='9184:9230'>　<span class='krp-note'>已爲㓜孫薛氏曰比與比輔之比同爽與蓼蕭所謂/其徳不爽之爽同蓼蕭以諸侯不貳於天子爲不爽</span></span><br/>
<span class='tline' id='l259' data-llen='9230:9276'>　<span class='krp-note'>此書以民貳於天子爲爽自上與洋洋如在其上同/○漢孔氏曰勞之共治人戕殘也汝共我治民有殘</span></span><br/>
<span class='tline' id='l260' data-llen='9276:9303'><a onclick="displayPageImage('KR1b0034', 'WYG', '014-15a' );" name="014-15a" class="pb">[014-15a] <img width="20"  src="/static/img/kanseki-5.png"/></a></span><br/>
<span class='tline' id='l261' data-llen='9303:9349'>　<span class='krp-note'>人之心而不欲徙是反祖父之行言我先王安汝父/祖之忠今汝不忠汝父祖必斷絶棄汝命不救汝死</span></span><br/>
<span class='tline' id='l262' data-llen='9349:9395'>　<span class='krp-note'>薛氏曰戕與戕賊之戕同吕氏曰前止言爾先此言/祖父者蓋在位之祖父世有功於王室也我先王旣</span></span><br/>
<span class='tline' id='l263' data-llen='9395:9441'>　<span class='krp-note'>勞乃祖乃父爾祖父旣有功於王室今爾子孫正當/共與我畜養百姓乃倡浮言以戕害百姓爾祖父必</span></span><br/>
<span class='tline' id='l264' data-llen='9441:9487'>　<span class='krp-note'>將以義斷絶汝矣○漢孔氏曰亂治也此我有治政/之臣同位於父祖不念盡忠但念貝玉而已言其貪</span></span><br/>
<span class='tline' id='l265' data-llen='9487:9533'>　<span class='krp-note'>汝父祖見汝貪而不忠必大乃告湯曰作大刑於我/子孫求討不忠之罪言汝父祖開道湯大重下不善</span></span><br/>
<span class='tline' id='l266' data-llen='9533:9579'>　<span class='krp-note'>以罰汝陳忠孝之義以督之蘇氏曰亂政猶言亂臣/具者多取而兼有之謂唐孔氏曰貝者水蟲古人取</span></span><br/>
<span class='tline' id='l267' data-llen='9579:9625'>　<span class='krp-note'>其甲以爲貨如今之用錢然漢書食貨志具有其事/貝是行用之貨也貝玉物之最貴者責其貪財故舉</span></span><br/>
<span class='tline' id='l268' data-llen='9625:9671'>　<span class='krp-note'>二物言之王氏曰古以貝爲貨以玉爲寶後言貨寶/互相備也吕氏曰此正當時有位者根本之病蓋民</span></span><br/>
<span class='tline' id='l269' data-llen='9671:9698'><a onclick="displayPageImage('KR1b0034', 'WYG', '014-15b' );" name="014-15b" class="pb">[014-15b] <img width="20"  src="/static/img/kanseki-5.png"/></a></span><br/>
<span class='tline' id='l270' data-llen='9698:9744'>　<span class='krp-note'>只知懷土重遷其罪多在羣臣具貝玉而不肯遷耳/張氏曰旣云丕刑又云弗祥者丕刑以人事言之弗</span></span><br/>
<span class='tline' id='l271' data-llen='9744:9790'>　<span class='krp-note'>祥以神事言之○唐孔氏曰不從君爲不忠違父祖/爲不孝欲使從君順祖也○王氏曰先王設敎因其</span></span><br/>
<span class='tline' id='l272' data-llen='9790:9836'>　<span class='krp-note'>俗之善而導之反其俗之惡而禁之方盤庚時商俗/衰士大夫棄義即利故盤庚以貝玉爲戒此反俗之</span></span><br/>
<span class='tline' id='l273' data-llen='9836:9882'>　<span class='krp-note'>惡而禁之也自成周以上莫不事死如事生事亡如/事存故其俗皆嚴鬼神以經考之商俗爲甚故盤庚</span></span><br/>
<span class='tline' id='l274' data-llen='9882:9928'>　<span class='krp-note'>稱先后與臣民之祖父崇降罪疾爲告此因其俗之/善而導之也○莆田劉氏曰上篇已有此論至此又</span></span><br/>
<span class='tline' id='l275' data-llen='9928:9974'>　<span class='krp-note'>再三申言之謂遷非己意乃我先后及汝父相之意/汝違我可也我先王其可違乎汝祖父其可違乎曰</span></span><br/>
<span class='tline' id='l276' data-llen='9974:10020'>　<span class='krp-note'>罪疾曰斷棄曰丕刑曰弗祥言必至之禍首及我次/及汝也曰乃祖乃父告我髙后說者謂商俗尚鬼假</span></span><br/>
<span class='tline' id='l277' data-llen='10020:10066'>　<span class='krp-note'>設是辭非也二孔以忠孝爲說其說甚正深味此章/竊謂物本天人本祖君民之分雖異而其情一也遷</span></span><br/>
<span class='tline' id='l278' data-llen='10066:10093'><a onclick="displayPageImage('KR1b0034', 'WYG', '014-16a' );" name="014-16a" class="pb">[014-16a] <img width="20"  src="/static/img/kanseki-5.png"/></a></span><br/>
<span class='tline' id='l279' data-llen='10093:10139'>　<span class='krp-note'>國大事念昔先王與汝先人經營創造之艱今我與/汝跋履暴露之勤生生之業悉爲區畫通君民爲一</span></span><br/>
<span class='tline' id='l280' data-llen='10139:10179'>　<span class='krp-note'>家合上下爲一心想聞其語者油然動其焄/蒿悽愴之心洋洋如在其上如在其左右矣</span></span><br/>
<span class='tline' id='l281' data-llen='10179:10208'>　　<span class='krp-note'>按此章以忠孝爲說固正然/須兼商俗嚴鬼神之意斯備</span></span><br/>
<span class='tline' id='l282' data-llen='10208:10231'>嗚呼今予告汝不易永敬大恤無胥絶逺汝分猷念以</span><br/>
<span class='tline' id='l283' data-llen='10231:10254'>相從各設中于乃心乃有不吉不迪顛越不恭暫遇姦</span><br/>
<span class='tline' id='l284' data-llen='10254:10277'>宄我乃劓殄滅之無遺育無俾易種于兹新邑徃哉生</span><br/>
<span class='tline' id='l285' data-llen='10277:10291'>生今予將試以汝遷永建乃家</span><br/>
<span class='tline' id='l286' data-llen='10291:10337'>　<span class='krp-note'>莆田劉氏曰此結上文訓誥之辭○漢孔氏曰凡所/言皆不易之事蔡氏曰即上篇告汝于難之意○漢</span></span><br/>
<span class='tline' id='l287' data-llen='10337:10364'><a onclick="displayPageImage('KR1b0034', 'WYG', '014-16b' );" name="014-16b" class="pb">[014-16b] <img width="20"  src="/static/img/kanseki-5.png"/></a></span><br/>
<span class='tline' id='l288' data-llen='10364:10410'>　<span class='krp-note'>孔氏曰長敬我言大憂行之無相與絶逺棄廢之吕/氏曰永敬者敬之工夫相接續也大恤者恤其大不</span></span><br/>
<span class='tline' id='l289' data-llen='10410:10456'>　<span class='krp-note'>恤其小也盤庚訓誥人之敬心已生顧其私而安土/之念復動則敬心又散是暫敬而非長久之敬也顧</span></span><br/>
<span class='tline' id='l290' data-llen='10456:10502'>　<span class='krp-note'>惜貨財恤其小者耳終被水患生業不保是不恤其/大也蘇氏曰遷國大事也君臣與民一德一心而後</span></span><br/>
<span class='tline' id='l291' data-llen='10502:10548'>　<span class='krp-note'>可相絶逺則殆矣○漢孔氏曰羣臣當分明相與謀/念和以相從各設中正於汝心留氏曰盤庚委曲詳</span></span><br/>
<span class='tline' id='l292' data-llen='10548:10594'>　<span class='krp-note'>諭不曰舍汝之猷而曰分汝之猷不曰舍汝之念而/曰分汝之念國爾忘家公爾忘私吾固未遽責汝矣</span></span><br/>
<span class='tline' id='l293' data-llen='10594:10640'>　<span class='krp-note'>自今以始一爲己謀一爲國謀一爲己慮一爲國慮/汝尚庶㡬焉吕氏曰心本有中何待於設如孟子言</span></span><br/>
<span class='tline' id='l294' data-llen='10640:10686'>　<span class='krp-note'>求放心求生於放也人失其中故使之設耳○漢孔/氏曰不善不道謂凶人顛隕越墜也不恭不奉上命</span></span><br/>
<span class='tline' id='l295' data-llen='10686:10732'>　<span class='krp-note'>暫遇人而劫奪之姦宄說見舜典吕氏曰暫遇謂時/暫相遇於道路以人未必知遂行姦宄此道路中之</span></span><br/>
<span class='tline' id='l296' data-llen='10732:10759'><a onclick="displayPageImage('KR1b0034', 'WYG', '014-17a' );" name="014-17a" class="pb">[014-17a] <img width="20"  src="/static/img/kanseki-5.png"/></a></span><br/>
<span class='tline' id='l297' data-llen='10759:10805'>　<span class='krp-note'>大病也○漢孔氏曰劓割育長也言不吉之人當割/絶滅之無遺長其類無使易種於此新邑蘇氏曰輕</span></span><br/>
<span class='tline' id='l298' data-llen='10805:10851'>　<span class='krp-note'>者劓之重者殄滅之鄭氏曰易移也唐孔氏曰易種/即俗語云相染易也惡種在善人之中則善人亦變</span></span><br/>
<span class='tline' id='l299' data-llen='10851:10897'>　<span class='krp-note'>易爲惡故絶其類無使易種於新邑○漢孔氏曰自/今以徃我用以汝徙長立汝家蔡氏曰徃哉徃新邑</span></span><br/>
<span class='tline' id='l300' data-llen='10897:10943'>　<span class='krp-note'>也生生說見前陳氏曰前言安定厥邦此言永建乃/家互文見意然篇終但言家又以誘其樂從也○莆</span></span><br/>
<span class='tline' id='l301' data-llen='10943:10989'>　<span class='krp-note'>田劉氏曰永敬大恤即前所謂欽念以忱也無胥絶/逺即前所謂曁予一人猷同心也汝分猷念以相從</span></span><br/>
<span class='tline' id='l302' data-llen='10989:11035'>　<span class='krp-note'>即前所謂汝不謀長以思乃災也丁寧告戒辭窮理/盡然後告之設中乃心蓋人心各有中正之理昔迷</span></span><br/>
<span class='tline' id='l303' data-llen='11035:11081'>　<span class='krp-note'>而今悟昔違而今順係乎此中之設與不設耳旣順/矣旣遷矣乃至有不順者不道者犯上者奪人之貨</span></span><br/>
<span class='tline' id='l304' data-llen='11081:11127'>　<span class='krp-note'>者是下愚不肖不可話言之人然後殄滅之刑加焉/曰徃哉生生曰汝何生在上曰汝萬民乃不生生凡</span></span><br/>
<span class='tline' id='l305' data-llen='11127:11154'><a onclick="displayPageImage('KR1b0034', 'WYG', '014-17b' );" name="014-17b" class="pb">[014-17b] <img width="20"  src="/static/img/kanseki-5.png"/></a></span><br/>
<span class='tline' id='l306' data-llen='11154:11200'>　<span class='krp-note'>三言之謂遷以利民非止利君也曰今予將試以汝/遷安定厥邦曰今予將試以汝遷永建乃家凡再言</span></span><br/>
<span class='tline' id='l307' data-llen='11200:11244'>　<span class='krp-note'>之謂將爲臣民建家非止爲國定都也字字句句/起結相應昔人乃謂盤誥詰曲聱牙竊所未喻也</span></span><br/>
<span class='tline' id='l308' data-llen='11244:11247'>　</span><br/>
<span class='tline' id='l309' data-llen='11247:11250'>　</span><br/>
<span class='tline' id='l310' data-llen='11250:11253'>　</span><br/>
<span class='tline' id='l311' data-llen='11253:11256'>　</span><br/>
<span class='tline' id='l312' data-llen='11256:11259'>　</span><br/>
<span class='tline' id='l313' data-llen='11259:11270'>　尚書纂傳卷十四中</span><br/>
<span class='tline' id='l315' data-llen='11292:11319'><a onclick="displayPageImage('KR1b0034', 'WYG', '014-18a' );" name="014-18a" class="pb">[014-18a] <img width="20"  src="/static/img/kanseki-5.png"/></a></span><br/>
<span class='tline' id='l316' data-llen='11319:11327'>欽定四庫全書</span><br/>
<span class='tline' id='l317' data-llen='11327:11348'>　尚書纂傳卷十四下　　　元　王天與　撰</span><br/>
<span class='tline' id='l318' data-llen='11348:11365'>盤庚下第十一　　　　　　　商書</span><br/>
<span class='tline' id='l319' data-llen='11365:11383'>盤庚旣遷奠厥攸居乃正厥位綏爰有衆</span><br/>
<span class='tline' id='l320' data-llen='11383:11429'>　<span class='krp-note'>蔡氏曰此史氏之言○漢孔氏曰定其所居正郊廟/朝社之位新安王氏曰定居謂君有寢廟臣有邑宅</span></span><br/>
<span class='tline' id='l321' data-llen='11429:11475'>　<span class='krp-note'>民有廛里林氏曰正位者正臣民之位登進于朝而/慰撫告諭之○漢孔氏曰安於有衆吕氏曰上篇言</span></span><br/>
<span class='tline' id='l322' data-llen='11475:11521'>　<span class='krp-note'>王命衆悉至于庭蓋未遷時務在通達中篇言咸造/勿褻在王庭蓋正遷時務在嚴肅此篇言綏爰有衆</span></span><br/>
<span class='tline' id='l323' data-llen='11521:11535'>　<span class='krp-note'>蓋已遷後/務在撫安</span></span><br/>
<span class='tline' id='l324' data-llen='11535:11562'><a onclick="displayPageImage('KR1b0034', 'WYG', '014-18b' );" name="014-18b" class="pb">[014-18b] <img width="20"  src="/static/img/kanseki-5.png"/></a></span><br/>
<span class='tline' id='l325' data-llen='11562:11585'>曰無戲怠懋建大命今予其敷心腹腎腸歷告爾百姓</span><br/>
<span class='tline' id='l326' data-llen='11585:11608'>于朕志罔罪爾衆爾無共怒協比讒言予一人古我先</span><br/>
<span class='tline' id='l327' data-llen='11608:11631'>王將多于前功適于山用降我凶徳嘉績于朕邦今我</span><br/>
<span class='tline' id='l328' data-llen='11631:11654'>民用蕩析離居罔有定極爾謂朕曷震動萬民以遷肆</span><br/>
<span class='tline' id='l329' data-llen='11654:11677'>上帝將復我髙祖之徳亂越我家朕及篤敬恭承民命</span><br/>
<span class='tline' id='l330' data-llen='11677:11700'>用永地于新邑肆予沖人非廢厥謀弔由靈各非敢違</span><br/>
<span class='tline' id='l331' data-llen='11700:11707'>卜用宏兹賁</span><br/>
<span class='tline' id='l332' data-llen='11707:11753'>　<span class='krp-note'>陳氏曰此先慰諭其民之辭○漢孔氏曰戒無戲怠/蔡氏曰前言天其永我命于兹新邑又言迓續乃命</span></span><br/>
<span class='tline' id='l333' data-llen='11753:11780'><a onclick="displayPageImage('KR1b0034', 'WYG', '014-19a' );" name="014-19a" class="pb">[014-19a] <img width="20"  src="/static/img/kanseki-5.png"/></a></span><br/>
<span class='tline' id='l334' data-llen='11780:11826'>　<span class='krp-note'>于天此復言懋建大命謂勉與天命自此始也陳氏/曰建命猶孟子言立命○漢孔氏曰布心腹言輸誠</span></span><br/>
<span class='tline' id='l335' data-llen='11826:11872'>　<span class='krp-note'>以告志百姓說見堯典莆田劉氏曰前二篇無非出/於心腹腎腸至此申言之者蓋君之情當表裏明白</span></span><br/>
<span class='tline' id='l336' data-llen='11872:11918'>　<span class='krp-note'>洞達不可有纎毫晻暗疑惑豈惟遷都凡事皆然○/漢孔氏曰今我不罪汝汝勿共怒我合比凶人而妄</span></span><br/>
<span class='tline' id='l337' data-llen='11918:11964'>　<span class='krp-note'>言陳氏曰盤庚未嘗含怒猶恐衆人之怒未釋○漢/孔氏曰言以遷徙多大前人之功美徙必依山之險</span></span><br/>
<span class='tline' id='l338' data-llen='11964:12010'>　<span class='krp-note'>無城郭之勞下去凶惡之徳立善功於我國古我先/王說見上篇唐孔氏曰古我先王謂遷都者前人謂</span></span><br/>
<span class='tline' id='l339' data-llen='12010:12056'>　<span class='krp-note'>未遷者前人久居舊邑民不能相匡以生則是居無/功矣盤庚言先王以此遷徙故多大前人之功美故</span></span><br/>
<span class='tline' id='l340' data-llen='12056:12102'>　<span class='krp-note'>我今遷亦欲多前功矣徙必近山則舊處新居皆有/山矣而云適於山者言其徙必依山不適平地不謂</span></span><br/>
<span class='tline' id='l341' data-llen='12102:12148'>　<span class='krp-note'>舊處無山故徙就山也水泉鹹鹵民居墊隘君不爲/之徙即是凶惡之徳其徙者是下去凶惡之徳立善</span></span><br/>
<span class='tline' id='l342' data-llen='12148:12175'><a onclick="displayPageImage('KR1b0034', 'WYG', '014-19b' );" name="014-19b" class="pb">[014-19b] <img width="20"  src="/static/img/kanseki-5.png"/></a></span><br/>
<span class='tline' id='l343' data-llen='12175:12221'>　<span class='krp-note'>功於我新遷之國也○漢孔氏曰水泉沈溺故蕩析/離居無安定之極徙以爲之極林氏曰蕩漂蕩也張</span></span><br/>
<span class='tline' id='l344' data-llen='12221:12267'>　<span class='krp-note'>氏曰極止也罔有定極如詩靡有定止○漢孔氏曰/言皆不明已本心陳氏曰震亦動也震動動之甚爾</span></span><br/>
<span class='tline' id='l345' data-llen='12267:12313'>　<span class='krp-note'>謂我何故震動萬民以遷乎○漢孔氏曰以徙故天/將復湯徳治理於我家吕氏曰亳湯舊都盤庚非特</span></span><br/>
<span class='tline' id='l346' data-llen='12313:12359'>　<span class='krp-note'>欲復湯之故業將欲復湯之法度紀綱聖人所居風/聲氣習尚有可考求之以爲治也○漢孔氏曰言我</span></span><br/>
<span class='tline' id='l347' data-llen='12359:12405'>　<span class='krp-note'>當與厚敬之臣奉承民命用長居新邑葉氏曰我當/及此以篤敬恭承民命未遷言永命旣遷言永地命</span></span><br/>
<span class='tline' id='l348' data-llen='12405:12451'>　<span class='krp-note'>以天言地以人言○漢孔氏曰沖童童人謙也弔至/靈善也非廢謂動謀於衆至用其善張氏曰由用也</span></span><br/>
<span class='tline' id='l349' data-llen='12451:12497'>　<span class='krp-note'>唐孔氏曰禮將有大事必謀於衆謀衆乃是常理故/言非廢言已不自専也衆謀必有異見故至極用其</span></span><br/>
<span class='tline' id='l350' data-llen='12497:12543'>　<span class='krp-note'>善者善謀者皆欲遷都也○漢孔氏曰宏賁皆大也/君臣用謀不敢違卜用大此遷都大業張氏曰非特</span></span><br/>
<span class='tline' id='l351' data-llen='12543:12570'><a onclick="displayPageImage('KR1b0034', 'WYG', '014-20a' );" name="014-20a" class="pb">[014-20a] <img width="20"  src="/static/img/kanseki-5.png"/></a></span><br/>
<span class='tline' id='l352' data-llen='12570:12616'>　<span class='krp-note'>不廢人謀鬼神之謀亦所不廢故曰各非敢違卜言/自遷都以至奠居未嘗不用卜將以大此賁飾王業</span></span><br/>
<span class='tline' id='l353' data-llen='12616:12631'>　<span class='krp-note'>之事也賁說/又見大誥</span></span><br/>
<span class='tline' id='l354' data-llen='12631:12654'>嗚呼邦伯師長百執事之人尚皆隠哉予其懋簡相爾</span><br/>
<span class='tline' id='l355' data-llen='12654:12677'>念敬我衆朕不肩好貨敢恭生生鞠人謀人之保居叙</span><br/>
<span class='tline' id='l356' data-llen='12677:12700'>欽今我旣羞告爾于朕志若否罔有弗欽無總于貨寶</span><br/>
<span class='tline' id='l357' data-llen='12700:12714'>生生自庸式敷民徳永肩一心</span><br/>
<span class='tline' id='l358' data-llen='12714:12760'>　<span class='krp-note'>陳氏曰此勉諭羣臣使終始爲民之辭○漢孔氏曰/國伯二伯及州牧也衆長公卿也唐孔氏曰邦伯邦</span></span><br/>
<span class='tline' id='l359' data-llen='12760:12806'>　<span class='krp-note'>國之伯也師長衆官之長三公六卿也百執事謂大/夫以下諸有執事之官也蔡氏曰隠痛也莆田劉氏</span></span><br/>
<span class='tline' id='l360' data-llen='12806:12833'><a onclick="displayPageImage('KR1b0034', 'WYG', '014-20b' );" name="014-20b" class="pb">[014-20b] <img width="20"  src="/static/img/kanseki-5.png"/></a></span><br/>
<span class='tline' id='l361' data-llen='12833:12879'>　<span class='krp-note'>曰三篇皆視民疴癢疾痛切身之意其邦伯師長百/執事之人未必皆然故告之隠哉以感動之○漢孔</span></span><br/>
<span class='tline' id='l362' data-llen='12879:12925'>　<span class='krp-note'>氏曰簡大相助陳氏曰懋如懋官懋賞之懋簡如迪/簡王庭之簡相如相協厥居之相我其懋汝簡汝相</span></span><br/>
<span class='tline' id='l363' data-llen='12925:12971'>　<span class='krp-note'>汝汝當念敬我衆謂念之而不忘敬之而不忽也○/漢孔氏曰肩任也我不任貪貨之人敢奉用進進於</span></span><br/>
<span class='tline' id='l364' data-llen='12971:13017'>　<span class='krp-note'>善者人之窮困能謀安其居者則我式序而敬之鄭/氏曰敢果鞠養也新安王氏曰貪墨之人損民益已</span></span><br/>
<span class='tline' id='l365' data-llen='13017:13063'>　<span class='krp-note'>不能念敬我衆者也我則屏而不用果敢恭敬鞠養/民生者爲民謀慮使之奠居者此能念敬我衆者也</span></span><br/>
<span class='tline' id='l366' data-llen='13063:13109'>　<span class='krp-note'>我則叙而用之女式叙在位之叙欽而禮之如欽四/鄰之欽生生說見上篇○漢孔氏曰已進告汝之後</span></span><br/>
<span class='tline' id='l367' data-llen='13109:13155'>　<span class='krp-note'>順於汝心與否當以情告我無敢有不敬蔡氏曰羞/進也若者如我之意即敢恭生生之謂否者非我之</span></span><br/>
<span class='tline' id='l368' data-llen='13155:13201'>　<span class='krp-note'>意即不肩好貨之謂二者爾當深念無有不敬我所/言也○漢孔氏曰無總貨寶以求位當進進皆自用</span></span><br/>
<span class='tline' id='l369' data-llen='13201:13228'><a onclick="displayPageImage('KR1b0034', 'WYG', '014-21a' );" name="014-21a" class="pb">[014-21a] <img width="20"  src="/static/img/kanseki-5.png"/></a></span><br/>
<span class='tline' id='l370' data-llen='13228:13274'>　<span class='krp-note'>功徳蘇氏曰總聚也莆田劉氏曰又拈起次篇貝玉/之言以勵之曰不肩好貨曰無總貨寶可謂反覆告</span></span><br/>
<span class='tline' id='l371' data-llen='13274:13320'>　<span class='krp-note'>戒之至矣真氏曰亷雖小善貪乃大惡此盤庚所以/有貨寳之戒陳氏曰自庸言以斯民之生生自用爲</span></span><br/>
<span class='tline' id='l372' data-llen='13320:13366'>　<span class='krp-note'>已責也生生說見上篇○漢孔氏曰用布示民必以/徳義長任一心以事君蔡氏曰式敬也敬布爲民之</span></span><br/>
<span class='tline' id='l373' data-llen='13366:13412'>　<span class='krp-note'>徳永任一心欲其久而不替也盤庚篇終戒勉之意/一莭嚴於一節而終以無窮期之其賢矣哉孫氏曰</span></span><br/>
<span class='tline' id='l374' data-llen='13412:13437'>　<span class='krp-note'>一心者人臣成始成終之/事故以永肩一心終之</span></span><br/>
<span class='tline' id='l375' data-llen='13437:13483'>　<span class='krp-note'>○總說三篇意○唐孔氏曰此三篇皆以民不樂遷/開解民意告以不遷之害遷都之善也上中二篇未</span></span><br/>
<span class='tline' id='l376' data-llen='13483:13522'>　<span class='krp-note'>遷時事下篇旣遷後事○新安王氏曰上篇/告羣臣中篇告小民下篇總臣民而告之</span></span><br/>
<span class='tline' id='l377' data-llen='13522:13567'>　　<span class='krp-note'>按此說近之然三篇中皆有告臣民之辭蓋盤庚/本意在誥諭胥怨之民而其中責臣之意尤重者</span></span><br/>
<span class='tline' id='l378' data-llen='13567:13594'><a onclick="displayPageImage('KR1b0034', 'WYG', '014-21b' );" name="014-21b" class="pb">[014-21b] <img width="20"  src="/static/img/kanseki-5.png"/></a></span><br/>
<span class='tline' id='l379' data-llen='13594:13633'>　　<span class='krp-note'>以當時君民之情不通皆羣臣爲之間也/去其間而後君民之情通遷都之計定矣</span></span><br/>
<span class='tline' id='l380' data-llen='13633:13679'>　<span class='krp-note'>○鄒氏曰盤庚三篇稱天者五所以立其信也稱先/王者八所以逺其證也稱先后者三所以近其驗也</span></span><br/>
<span class='tline' id='l381' data-llen='13679:13725'>　<span class='krp-note'>稱卜者三所以示其公也稱心者十所以黜其私也/稱生生者三利而導之也廣譬曲喻者八理以喻之</span></span><br/>
<span class='tline' id='l382' data-llen='13725:13771'>　<span class='krp-note'>也然則盤庚之爲人亦切矣○蘇氏曰民不恱而猶/爲之先王未之有也祖乙圯耿盤庚不得不遷然使</span></span><br/>
<span class='tline' id='l383' data-llen='13771:13817'>　<span class='krp-note'>先王處之則動民而民不懼勞民而民不怨盤庚徳/之衰也其所以信於民者未至故紛紛如此然民怨</span></span><br/>
<span class='tline' id='l384' data-llen='13817:13863'>　<span class='krp-note'>誹逆命而盤庚終不怒引咎自責益開衆言反覆告/諭以口舌代斧鉞忠厚之至此殷之所以不亡而復</span></span><br/>
<span class='tline' id='l385' data-llen='13863:13890'>　<span class='krp-note'>興也後世厲民自用者皆以/盤庚藉口予不可以不論</span></span><br/>
<span class='tline' id='l386' data-llen='13890:13901'>　尚書簒傳卷十四下</span><br/>
</p>
<p><br/>
</p>
  </div>
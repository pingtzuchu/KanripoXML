<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0034', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　尚書纂傳卷六　　　　　元　王天與　撰</span><br/>
<span class='tline' id='l10' data-llen='210:227'>五子之歌第三　　　　　　　夏書</span><br/>
<span class='tline' id='l11' data-llen='227:246'>太康失邦昆弟五人須于洛汭作五子之歌</span><br/>
<span class='tline' id='l12' data-llen='246:292'>　<span class='krp-note'>漢孔氏曰啓子也盤于遊田不恤民事為羿所逐不/得反國○漢孔氏曰太康五弟與其母待太康於洛</span></span><br/>
<span class='tline' id='l13' data-llen='292:338'>　<span class='krp-note'>水之北怨其不反故作歌陳氏曰昆兄也唐孔氏曰/五人自有長幼故稱昆弟薛氏曰據五人言之則曰</span></span><br/>
<span class='tline' id='l14' data-llen='338:384'>　<span class='krp-note'>昆弟對太康言之則曰厥弟對其母言之則曰五子/唐陸氏曰五人名字書傳無聞仲康其一也洛汭說</span></span><br/>
<span class='tline' id='l15' data-llen='384:407'>　<span class='krp-note'>見禹貢○唐孔氏曰史/敘其事作五子之歌</span></span><br/>
<span class='tline' id='l16' data-llen='407:433'><a onclick="displayPageImage('KR1b0034', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='433:439'>五子之歌</span><br/>
<span class='tline' id='l18' data-llen='439:485'>　<span class='krp-note'>漢孔氏曰啓之五子因以名篇程子曰書為王者之/軌範不獨著聖王之事以為法亦存其失以示戒五</span></span><br/>
<span class='tline' id='l19' data-llen='485:515'>　<span class='krp-note'>子之歌是也○鄭氏曰此篇訓/體也○蔡氏曰今文無古文有</span></span><br/>
<span class='tline' id='l20' data-llen='515:538'>太康尸位以逸豫滅厥德黎民咸貳乃盤遊無度畋于</span><br/>
<span class='tline' id='l21' data-llen='538:561'>有洛之表十旬弗反有窮后羿因民弗忍距于河厥弟</span><br/>
<span class='tline' id='l22' data-llen='561:584'>五人御其母以從徯于洛之汭五子咸怨述大禹之戒</span><br/>
<span class='tline' id='l23' data-llen='584:589'>以作歌</span><br/>
<span class='tline' id='l24' data-llen='589:635'>　<span class='krp-note'>唐孔氏曰史述作歌之由先敘失國之事○漢孔氏/曰尸主也薛氏曰尸如主祭之尸蓋居其位而不為</span></span><br/>
<span class='tline' id='l25' data-llen='635:661'><a onclick="displayPageImage('KR1b0034', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='661:707'>　<span class='krp-note'>也經言居其位而不能有為曰尸者太康尸位是也/居其位而不敢有為曰尸者康王尸天子是也康王</span></span><br/>
<span class='tline' id='l27' data-llen='707:753'>　<span class='krp-note'>居憂聽於冢宰故謂之尸天子非其罪也太康非有/他故而遊畋忘及放棄萬機故此言尸位與羲和尸</span></span><br/>
<span class='tline' id='l28' data-llen='753:799'>　<span class='krp-note'>厥官同○漢孔氏曰君喪其德則衆民皆二心矣蔡/氏曰豫樂也夏諺謂吾王不遊吾何以休吾王不豫</span></span><br/>
<span class='tline' id='l29' data-llen='799:845'>　<span class='krp-note'>吾何以助一遊一豫為諸侯度先王遊豫有節皆以/為民非若太康以逸豫滅德也陳氏曰滅喪也德根</span></span><br/>
<span class='tline' id='l30' data-llen='845:891'>　<span class='krp-note'>於性本無可滅之理以其荒滛不反雖謂之滅可也/貳擕貳也○漢孔氏曰盤樂遊逸無法度○漢孔氏</span></span><br/>
<span class='tline' id='l31' data-llen='891:937'>　<span class='krp-note'>曰洛水之表水之南田獵過百日不還林氏曰有洛/之表言其逺也十旬弗反言其乆也○漢孔氏曰有</span></span><br/>
<span class='tline' id='l32' data-llen='937:983'>　<span class='krp-note'>窮國名羿諸侯名距太康於河不得入國遂廢之唐/孔氏曰左傳云夏之方衰也后羿自鉏遷於窮石然</span></span><br/>
<span class='tline' id='l33' data-llen='983:1029'>　<span class='krp-note'>則羿居窮石窮是諸侯之國說文云羿帝嚳射官賈/逵云羿之先祖世為先王射官故帝賜羿弓矢使司</span></span><br/>
<span class='tline' id='l34' data-llen='1029:1055'><a onclick="displayPageImage('KR1b0034', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1055:1101'>　<span class='krp-note'>射帝嚳帝堯時皆有羿羿是善射之號非人之名不/知羿名為何蘇氏曰忍堪也陳氏曰距以兵阻之也</span></span><br/>
<span class='tline' id='l36' data-llen='1101:1147'>　<span class='krp-note'>吕氏曰姦雄何世無之我之理正則彼無因而入茍/有間隙彼必投之此羿所以因民弗忍而距之也曰</span></span><br/>
<span class='tline' id='l37' data-llen='1147:1193'>　<span class='krp-note'>因者明禍亂之本在此而不在彼也使秦皇不築長/城起阿房陳勝呉廣何所因使隋煬不治宫室伐遼</span></span><br/>
<span class='tline' id='l38' data-llen='1193:1239'>　<span class='krp-note'>東李密王世充何所因眞氏曰禹之功與天地並甫/及再世太康以盤遊之樂遽至失國天命之靡常而</span></span><br/>
<span class='tline' id='l39' data-llen='1239:1285'>　<span class='krp-note'>前人之功不可恃如此自是羿專夏政寒浞又殺羿/而代之非少康君臣辛苦經營則禹不祀矣太康逸</span></span><br/>
<span class='tline' id='l40' data-llen='1285:1331'>　<span class='krp-note'>豫以一朝而失之少康布德兆謀四十餘年而後克/復失之之易而復之之難如此○漢孔氏曰御侍也</span></span><br/>
<span class='tline' id='l41' data-llen='1331:1377'>　<span class='krp-note'>待太康陳氏曰太康為有窮所距故五子從母徯洛/○漢孔氏曰怨其乆畋失國吕氏曰此怨非仇怨之</span></span><br/>
<span class='tline' id='l42' data-llen='1377:1423'>　<span class='krp-note'>怨乃怨慕之怨故五子之歌當以詩體觀小弁父子/之怨也五子之歌兄弟之怨也所謂垂涕泣而道之</span></span><br/>
<span class='tline' id='l43' data-llen='1423:1449'><a onclick="displayPageImage('KR1b0034', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1449:1495'>　<span class='krp-note'>哀而不傷也○漢孔氏曰述循也歌以敘怨唐孔氏/曰其一曰皇祖有訓其二曰訓有之是述大禹之戒</span></span><br/>
<span class='tline' id='l45' data-llen='1495:1541'>　<span class='krp-note'>也其三恨亡國都其四恨絶宗祀其五追悔無及直/是指怨太康非為述祖戒本述戒作歌因即言及時</span></span><br/>
<span class='tline' id='l46' data-llen='1541:1583'>　<span class='krp-note'>事故言祖戒以揔之○林氏曰後世作詩者每/篇皆有小序言其詩之所為作其原蓋出於此</span></span><br/>
<span class='tline' id='l47' data-llen='1583:1606'>其一曰皇祖有訓民可近不可下民惟邦本本固邦寧</span><br/>
<span class='tline' id='l48' data-llen='1606:1629'>予視天下愚夫愚婦一能勝予一人三失怨豈在明不</span><br/>
<span class='tline' id='l49' data-llen='1629:1652'>見是圖予臨兆民懍乎若朽索之馭六馬為人上者奈</span><br/>
<span class='tline' id='l50' data-llen='1652:1657'>何不敬</span><br/>
<span class='tline' id='l51' data-llen='1657:1703'>　<span class='krp-note'>吕氏敘章指見篇末○唐孔氏曰五子作歌五章毎/章各是一人之作辭相連接自為終始必是五子之</span></span><br/>
<span class='tline' id='l52' data-llen='1703:1729'><a onclick="displayPageImage('KR1b0034', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1729:1775'>　<span class='krp-note'>歌相顧從輕至甚其一其二蓋是昆弟之次或是作/歌之次○漢孔氏曰皇君也君祖禹有訓戒蘇氏曰</span></span><br/>
<span class='tline' id='l54' data-llen='1775:1821'>　<span class='krp-note'>民可近者言民可親而不可踈不可下者言民可敬/而不可賤○漢孔氏曰言人君當固民以安國蔡氏</span></span><br/>
<span class='tline' id='l55' data-llen='1821:1867'>　<span class='krp-note'>曰民者國之本本固而後國安本既不固雖彊如秦/富如隋終亦滅亡而已吕氏曰此二句百世興王之</span></span><br/>
<span class='tline' id='l56' data-llen='1867:1913'>　<span class='krp-note'>定法禹受位於舜其相傳之要曰可畏非民曰后非/衆罔與守邦躬履之乆見之精切故作訓以戒子孫</span></span><br/>
<span class='tline' id='l57' data-llen='1913:1959'>　<span class='krp-note'>堅決著明○漢孔氏曰言能畏敬小民所以得衆心/陳氏曰一猶悉也吕氏曰禹言愚夫愚婦一能勝予</span></span><br/>
<span class='tline' id='l58' data-llen='1959:2005'>　<span class='krp-note'>此敬畏之心見天下實有此理匹夫之志萬鈞之勢/不能奪之一能勝予之實也○漢孔氏曰三失過非</span></span><br/>
<span class='tline' id='l59' data-llen='2005:2051'>　<span class='krp-note'>一也不見是謀備其微鄭氏曰圖謀也吕氏曰明則/易見暗則難知在上之人易有不明之怨勢均體敵</span></span><br/>
<span class='tline' id='l60' data-llen='2051:2097'>　<span class='krp-note'>有怒面言何所不明若人君結怨於民民不敢言而/敢怨故其怨常暗而不明日深一日發則不可救聖</span></span><br/>
<span class='tline' id='l61' data-llen='2097:2123'><a onclick="displayPageImage('KR1b0034', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2123:2169'>　<span class='krp-note'>人所以旁通下情欲圖於不見也巽齋歐陽氏曰聖/賢之君未有不畏民之怨怨豈在明不見是圖圖之</span></span><br/>
<span class='tline' id='l63' data-llen='2169:2215'>　<span class='krp-note'>不見不使之至明也怨不在大亦不在小弭之於小/不使之至大也小人怨汝詈汝皇自敬德聞有怨則</span></span><br/>
<span class='tline' id='l64' data-llen='2215:2261'>　<span class='krp-note'>懼不問召怨之有無也○漢孔氏曰十萬曰億十億/曰兆言多懍危貌朽腐也腐索馭六馬言危懼甚陳</span></span><br/>
<span class='tline' id='l65' data-llen='2261:2307'>　<span class='krp-note'>氏曰馭與御同唐孔氏曰經傳惟兹言六馬餘書多/言駕四者春秋公羊說天子駕六毛詩說天子至大</span></span><br/>
<span class='tline' id='l66' data-llen='2307:2354'>　<span class='krp-note'>夫皆駕四鄭𤣥以周禮校人養馬乘馬一師四圉四/馬曰乘康王之誥云布乘黄朱以為天子駕四漢世</span></span><br/>
<span class='tline' id='l67' data-llen='2354:2400'>　<span class='krp-note'>天子駕六非常法也然則此言馬多懼深故舉六以/言之蘇氏曰言天下莫危於人主也聚則為君臣㪚</span></span><br/>
<span class='tline' id='l68' data-llen='2400:2446'>　<span class='krp-note'>則為仇敵故天下歸往謂之王人各有心謂之獨夫/申此觀之天子所恃者人心而已○漢孔氏曰惟敬</span></span><br/>
<span class='tline' id='l69' data-llen='2446:2486'>　<span class='krp-note'>則不驕眞氏曰為人上者奈何不敬俊世之/君以一身肆於民上視禹之訓冝知所戒矣</span></span><br/>
<span class='tline' id='l70' data-llen='2486:2512'><a onclick="displayPageImage('KR1b0034', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2512:2535'>其二曰訓有之内作色荒外作禽荒甘酒嗜音峻宇彫</span><br/>
<span class='tline' id='l72' data-llen='2535:2546'>牆有一于此未或不亡</span><br/>
<span class='tline' id='l73' data-llen='2546:2592'>　<span class='krp-note'>吕氏敘章指見篇末○林氏曰此亦禹訓蒙上皇祖/之文○漢孔氏曰作為也迷亂曰荒色女色禽鳥獸</span></span><br/>
<span class='tline' id='l74' data-llen='2592:2638'>　<span class='krp-note'>甘嗜無厭足峻髙大雕飾畫此六者棄德之君必有/其一有一必亡況兼有乎林氏曰宇室宇牆垣牆也</span></span><br/>
<span class='tline' id='l75' data-llen='2638:2684'>　<span class='krp-note'>吕氏曰凡事皆有其則夫婦之正蒐狩之常酒以養/體樂以導和棟宇之居垣墉之備皆不可廢至於荒</span></span><br/>
<span class='tline' id='l76' data-llen='2684:2730'>　<span class='krp-note'>迷甘嗜峻雕是踰其則矣一踰其則即有亡之理○/應氏曰禹非徒以空言警後世創朋滛之失謹遊豫</span></span><br/>
<span class='tline' id='l77' data-llen='2730:2776'>　<span class='krp-note'>之度惡㫖酒卑宫室凡訓之所戒皆身之所履也○/眞氏曰禹之戒凡六言二十有四字耳而古今亂亡</span></span><br/>
<span class='tline' id='l78' data-llen='2776:2822'>　<span class='krp-note'>之釁靡不由之凜乎不可犯也意者大禹作之而使/子孫誦而傳之乎為人主者能以此大訓揭之座隅</span></span><br/>
<span class='tline' id='l79' data-llen='2822:2848'><a onclick="displayPageImage('KR1b0034', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2848:2870'>　<span class='krp-note'>銘之楹席則保國之/金湯全生之藥石也</span></span><br/>
<span class='tline' id='l81' data-llen='2870:2893'>其三曰惟彼陶唐有此冀方今失厥道亂其紀綱乃厎</span><br/>
<span class='tline' id='l82' data-llen='2893:2897'>滅亡</span><br/>
<span class='tline' id='l83' data-llen='2897:2943'>　<span class='krp-note'>吕氏敘章指見篇末○漢孔氏曰陶唐帝堯氏都冀/州蔡氏曰堯初為唐侯後為天子都陶故曰陶唐唐</span></span><br/>
<span class='tline' id='l84' data-llen='2943:2989'>　<span class='krp-note'>孔氏曰堯都平陽舜都蒲坂禹都安邑相去不盈二/百里皆在冀州自堯以來其都不出此地故舉陶唐</span></span><br/>
<span class='tline' id='l85' data-llen='2989:3035'>　<span class='krp-note'>以言之陳氏曰冀方冀州之方猶詩言徐方孫氏曰/夏有天下而獨曰冀方指根本之地而言也○漢孔</span></span><br/>
<span class='tline' id='l86' data-llen='3035:3081'>　<span class='krp-note'>氏曰言失堯之道亂其法制自致滅亡朱子曰紀者/如絲之有紀綱者如網之有綱絲無紀則不能以自</span></span><br/>
<span class='tline' id='l87' data-llen='3081:3115'>　<span class='krp-note'>理網無綱則不能以自張李氏曰言/失道而及亂紀綱道與法非二事也</span></span><br/>
<span class='tline' id='l88' data-llen='3115:3141'><a onclick="displayPageImage('KR1b0034', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='3141:3164'>其四曰明明我祖萬邦之君有典有則貽厥子孫關石</span><br/>
<span class='tline' id='l90' data-llen='3164:3180'>和鈞王府則有荒墜厥緒覆宗絶祀</span><br/>
<span class='tline' id='l91' data-llen='3180:3226'>　<span class='krp-note'>吕氏敘章指見篇末○漢孔氏曰君萬國為天子典/為經籍則法貽遺言仁及後世蔡氏曰明明明而又</span></span><br/>
<span class='tline' id='l92' data-llen='3226:3272'>　<span class='krp-note'>明也張氏曰皇祖尊之也我祖親之也陳氏曰典則/皆法也典者萬世之常經若周官六典是也則者一</span></span><br/>
<span class='tline' id='l93' data-llen='3272:3318'>　<span class='krp-note'>時之成式若周官六則是也○漢孔氏曰金鐵曰石/供民器用通之使和平則官民足林氏曰五權之法</span></span><br/>
<span class='tline' id='l94' data-llen='3318:3364'>　<span class='krp-note'>二十四銖為兩十六兩為斤三十斤為鈞百二十斤/為石鈞石五權之最重者法度之制始於權權與物</span></span><br/>
<span class='tline' id='l95' data-llen='3364:3410'>　<span class='krp-note'>鈞而生衡衡運生規規圓生矩矩方生繩繩直生準/準正則平衡而鈞權是權者法度之所自出也舉鈞</span></span><br/>
<span class='tline' id='l96' data-llen='3410:3456'>　<span class='krp-note'>石則五權可知舉權則度量凖繩可見石言關鈞言/和互文耳陳氏曰王府王國府庫也○漢孔氏曰言</span></span><br/>
<span class='tline' id='l97' data-llen='3456:3482'><a onclick="displayPageImage('KR1b0034', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3482:3528'>　<span class='krp-note'>古制存而太康失其業以取亡陳氏曰墜廢也緒絲/端可續也以喻國家之統緒鄭氏曰覆滅絶斷也林</span></span><br/>
<span class='tline' id='l99' data-llen='3528:3574'>　<span class='krp-note'>氏曰其後少康以一族祀夏配天是夏之宗卒不覆/禹之緒卒不絶也此章雖則云然以其有滅之理亦</span></span><br/>
<span class='tline' id='l100' data-llen='3574:3594'>　<span class='krp-note'>如詩正月言赫赫/宗周襃姒滅之耳</span></span><br/>
<span class='tline' id='l101' data-llen='3594:3617'>其五曰嗚呼曷歸予懷之悲萬姓仇予予將疇依鬱陶</span><br/>
<span class='tline' id='l102' data-llen='3617:3635'>乎予心顔厚有忸怩弗愼厥德雖悔可追</span><br/>
<span class='tline' id='l103' data-llen='3635:3681'>　<span class='krp-note'>吕氏敘章指見篇末○漢孔氏曰曷何也言思而悲/林氏曰嗚呼嗟嘆之辭陳氏曰悲痛傷也○漢孔氏</span></span><br/>
<span class='tline' id='l104' data-llen='3681:3727'>　<span class='krp-note'>曰仇怨也言當依誰以復國乎林氏曰匹夫匹婦之/怨不可犯况萬姓仇予冝其失所依也○漢孔氏曰</span></span><br/>
<span class='tline' id='l105' data-llen='3727:3773'>　<span class='krp-note'>鬱陶言哀思顔厚色愧忸怩心慙朱子曰鬱陶思之/甚而氣不得伸也○漢孔氏曰言人君行已不愼其</span></span><br/>
<span class='tline' id='l106' data-llen='3773:3799'><a onclick="displayPageImage('KR1b0034', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3799:3845'>　<span class='krp-note'>德以速滅敗雖欲改悔其可追及乎陳氏曰太康失/邦病根在不敬謹故五子之歌以是始終焉故曰敬</span></span><br/>
<span class='tline' id='l108' data-llen='3845:3891'>　<span class='krp-note'>勝怠者吉怠勝敬者滅○陳氏曰五子不咎羿而曰/萬姓仇予不咎百姓而曰弗愼厥德不咎太康而自</span></span><br/>
<span class='tline' id='l109' data-llen='3891:3937'>　<span class='krp-note'>怨自艾終之以不可追而已所謂怨而不怒也吕氏/曰此章讀之使人惻然見兄弟一體之至太康失道</span></span><br/>
<span class='tline' id='l110' data-llen='3937:3983'>　<span class='krp-note'>仇不在弟五子無失何以忸怩蓋視太康所為如己/為之如出太康之口代為太康寒心略無忿嫉不平</span></span><br/>
<span class='tline' id='l111' data-llen='3983:4001'>　<span class='krp-note'>之意皆真情篤/友之所形見也</span></span><br/>
<span class='tline' id='l112' data-llen='4001:4047'>　<span class='krp-note'>○總說五章意○吕氏曰五子之歌一章逺思大禹/敬民之訓二章尋咎其取亡之端三章痛惜帝統之</span></span><br/>
<span class='tline' id='l113' data-llen='4047:4093'>　<span class='krp-note'>亂亡四章反覆家緒之本末五章其情極矣盡取其/憂愧歸之於己觀其俯仰髙下節奏所在五子之心</span></span><br/>
<span class='tline' id='l114' data-llen='4093:4139'>　<span class='krp-note'>為如何○林氏曰詩雖本於三百篇實本於虞夏之/世舜臯賡歌其言安以樂所謂治世之音也五子之</span></span><br/>
<span class='tline' id='l115' data-llen='4139:4165'><a onclick="displayPageImage('KR1b0034', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='4165:4197'>　<span class='krp-note'>歌其言怨以怒所謂亂世之音也/是二歌雖載於書實詩之淵源也</span></span><br/>
<span class='tline' id='l117' data-llen='4197:4200'>　</span><br/>
<span class='tline' id='l118' data-llen='4200:4203'>　</span><br/>
<span class='tline' id='l119' data-llen='4203:4206'>　</span><br/>
<span class='tline' id='l120' data-llen='4206:4209'>　</span><br/>
<span class='tline' id='l121' data-llen='4209:4212'>　</span><br/>
<span class='tline' id='l122' data-llen='4212:4215'>　</span><br/>
<span class='tline' id='l123' data-llen='4215:4218'>　</span><br/>
<span class='tline' id='l124' data-llen='4218:4244'><a onclick="displayPageImage('KR1b0034', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='4244:4247'>　</span><br/>
<span class='tline' id='l126' data-llen='4247:4250'>　</span><br/>
<span class='tline' id='l127' data-llen='4250:4253'>　</span><br/>
<span class='tline' id='l128' data-llen='4253:4256'>　</span><br/>
<span class='tline' id='l129' data-llen='4256:4259'>　</span><br/>
<span class='tline' id='l130' data-llen='4259:4262'>　</span><br/>
<span class='tline' id='l131' data-llen='4262:4265'>　</span><br/>
<span class='tline' id='l132' data-llen='4265:4274'>　尚書纂傳卷六</span><br/>
</p>
<p><br/>
</p>
  </div>
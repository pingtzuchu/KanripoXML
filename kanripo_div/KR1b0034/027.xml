<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1b0034', 'WYG', '027-1a' );" name="027-1a" class="pb">[027-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:192'>欽定四庫全書</span><br/>
<span class='tline' id='l9' data-llen='192:213'>　尚書纂傳卷二十七上　　元　王天與　撰</span><br/>
<span class='tline' id='l10' data-llen='213:230'>康誥第十一　　　　　　　　周書</span><br/>
<span class='tline' id='l11' data-llen='230:253'>成王既伐管叔蔡叔以殷餘民封康叔作康誥酒誥梓</span><br/>
<span class='tline' id='l12' data-llen='253:256'>材</span><br/>
<span class='tline' id='l13' data-llen='256:302'>　<span class='krp-note'>漢孔氏曰滅三監以三監之民國康叔為衞侯周公/懲其數叛故使賢母弟主之康圻内國名叔封字陳</span></span><br/>
<span class='tline' id='l14' data-llen='302:348'>　<span class='krp-note'>氏曰霍叔之罪輕於管蔡故序不及吕氏曰殷之大/家世族遷于洛者周公師保之不遷而在商者謂之</span></span><br/>
<span class='tline' id='l15' data-llen='348:394'>　<span class='krp-note'>餘民命康叔以化之左氏傳祝鮀曰昔武王克商成/王定之分康叔殷民七族陶氏施氏繁氏錡氏樊氏</span></span><br/>
<span class='tline' id='l16' data-llen='394:420'><a onclick="displayPageImage('KR1b0034', 'WYG', '027-1b' );" name="027-1b" class="pb">[027-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='420:452'>　<span class='krp-note'>饑氏終葵氏封畛土略命以殷誥/而封於殷虚啓以商政疆以周索</span></span><br/>
<span class='tline' id='l18' data-llen='452:497'>　　<span class='krp-note'>按合書序與春秋傳考之所謂餘民亦有大家世/族在其間或遷洛或留衞非特分治教化亦以分</span></span><br/>
<span class='tline' id='l19' data-llen='497:516'>　　<span class='krp-note'>殺其勢無使相/梃意有攸在云</span></span><br/>
<span class='tline' id='l20' data-llen='516:546'>　<span class='krp-note'>○唐孔氏曰周公以王命戒之/而作康誥酒誥梓材三篇之書</span></span><br/>
<span class='tline' id='l21' data-llen='546:550'>康誥</span><br/>
<span class='tline' id='l22' data-llen='550:596'>　<span class='krp-note'>漢孔氏曰命康叔之誥真氏曰此篇胡氏以為武王/之書朱子從之而蔡氏所辨尤力今姑從先儒之説</span></span><br/>
<span class='tline' id='l23' data-llen='596:622'>　<span class='krp-note'>以為周公作更當博考云/○蔡氏曰今文古文皆有</span></span><br/>
<span class='tline' id='l24' data-llen='622:645'>惟三月哉生魄周公初基作新大邑于東國洛四方民</span><br/>
<span class='tline' id='l25' data-llen='645:671'><a onclick="displayPageImage('KR1b0034', 'WYG', '027-2a' );" name="027-2a" class="pb">[027-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='671:694'>大和會侯甸男邦采衛百工播民和見士于周周公咸</span><br/>
<span class='tline' id='l27' data-llen='694:702'>勤乃洪大誥治</span><br/>
<span class='tline' id='l28' data-llen='702:748'>　<span class='krp-note'>唐孔氏曰此史緫序言之○漢孔氏曰周公攝政七/年三月始生魄生魄説見武成○漢孔氏曰初造基</span></span><br/>
<span class='tline' id='l29' data-llen='748:794'>　<span class='krp-note'>建作王城大都邑於東國洛汭居天下土中四方之/民大和悦而集會吕氏曰斧斤版築之事亦甚勞矣</span></span><br/>
<span class='tline' id='l30' data-llen='794:840'>　<span class='krp-note'>而民大和會悉來赴役猶文王作靈臺庶民子來也/○漢孔氏曰此五服諸侯服五百里侯服去王城千</span></span><br/>
<span class='tline' id='l31' data-llen='840:886'>　<span class='krp-note'>里甸服千五百里男服去王城二千里采服二千五/百里衞服三千里與禹貢異制五服之百官播率其</span></span><br/>
<span class='tline' id='l32' data-llen='886:932'>　<span class='krp-note'>民和悦並見即事於周唐孔氏曰男下獨有邦字以/五服男居其中舉中則五服皆有邦可知吕氏曰除</span></span><br/>
<span class='tline' id='l33' data-llen='932:978'>　<span class='krp-note'>要荒外皆來供役蓋王室有事諸侯皆當從之周衰/城成周尚有仲孫何忌會晉韓不信齊髙張宋仲幾</span></span><br/>
<span class='tline' id='l34' data-llen='978:1004'><a onclick="displayPageImage('KR1b0034', 'WYG', '027-2b' );" name="027-2b" class="pb">[027-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1004:1050'>　<span class='krp-note'>衞世叔之徒供役况成王時乎陳氏曰見朝見之見/士與事同周説見武成○漢孔氏曰周公皆勞勉五</span></span><br/>
<span class='tline' id='l36' data-llen='1050:1096'>　<span class='krp-note'>服之人遂乃因大封命大誥以治道潘氏曰勤如杕/杜以勤歸之勤○夏氏曰先儒或以此章為洛誥脱</span></span><br/>
<span class='tline' id='l37' data-llen='1096:1142'>　<span class='krp-note'>簡蓋周公誅三監封康叔在三年而營洛邑則在七/年是康叔之封在營洛前數年所以可疑也意者王</span></span><br/>
<span class='tline' id='l38' data-llen='1142:1188'>　<span class='krp-note'>者将敷大命於諸侯必於臣民所會而誥之此康叔/之誥所以在營洛之時歟林氏曰康叔之封固在卜</span></span><br/>
<span class='tline' id='l39' data-llen='1188:1234'>　<span class='krp-note'>洛之前而其誥之乃在營洛之際序蓋推本言之耳/使其始封之初則書當為命之體如微子之命蔡仲</span></span><br/>
<span class='tline' id='l40' data-llen='1234:1264'>　<span class='krp-note'>之命惟其誥之不在於始封之/初故不謂之命而謂之誥者也</span></span><br/>
<span class='tline' id='l41' data-llen='1264:1287'>王若曰孟侯朕其弟小子封惟乃丕顯考文王克明德</span><br/>
<span class='tline' id='l42' data-llen='1287:1310'>慎罰不敢侮鰥寡庸庸祗祗威威顯民用肇造我區夏</span><br/>
<span class='tline' id='l43' data-llen='1310:1336'><a onclick="displayPageImage('KR1b0034', 'WYG', '027-3a' );" name="027-3a" class="pb">[027-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1336:1359'>越我一二邦以修我西土惟時怙冒聞于上帝帝休天</span><br/>
<span class='tline' id='l45' data-llen='1359:1382'>乃大命文王殪戎殷誕受厥命越厥邦厥民惟時敘乃</span><br/>
<span class='tline' id='l46' data-llen='1382:1396'>寡兄朂肆汝小子封在兹東土</span><br/>
<span class='tline' id='l47' data-llen='1396:1442'>　<span class='krp-note'>蔡氏敘章指見篇末○漢孔氏曰周公稱成王命命/為孟侯五侯之長謂方伯使康叔為之言王使我命</span></span><br/>
<span class='tline' id='l48' data-llen='1442:1488'>　<span class='krp-note'>其弟封封康叔名稱小子明當受教訓王若曰説見/盤庚蘇氏曰康叔成王叔父而周公弟謂之孟侯則</span></span><br/>
<span class='tline' id='l49' data-llen='1488:1534'>　<span class='krp-note'>可謂之小子則不可且謂武王為寡兄此豈成王之/言蓋周公雖以王命命康叔而其實皆周公之言張</span></span><br/>
<span class='tline' id='l50' data-llen='1534:1580'>　<span class='krp-note'>氏曰稱孟侯者尊之也稱其弟者親之也小子封者/撫而教之也○漢孔氏曰惟汝大明父文王唐孔氏</span></span><br/>
<span class='tline' id='l51' data-llen='1580:1626'>　<span class='krp-note'>曰以近而可法不過子之法父故舉文王也左氏傳/申公巫臣曰明德慎罰文王所以造周也明德務崇</span></span><br/>
<span class='tline' id='l52' data-llen='1626:1652'><a onclick="displayPageImage('KR1b0034', 'WYG', '027-3b' );" name="027-3b" class="pb">[027-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1652:1698'>　<span class='krp-note'>之之謂慎罰務去之之謂○漢孔氏曰惠恤窮民不/慢鰥夫寡婦用可用敬可敬刑可刑明此道以示民</span></span><br/>
<span class='tline' id='l54' data-llen='1698:1744'>　<span class='krp-note'>蔡氏曰鰥寡人所易忽也於人易忽者而不忽焉以/見聖人無所不敬畏也即堯不虐無告之意論文王</span></span><br/>
<span class='tline' id='l55' data-llen='1744:1790'>　<span class='krp-note'>之德而首發此非聖人不能也文王敬賢討罪一聽/於理而已無與焉故德著於民○漢孔氏曰用此明</span></span><br/>
<span class='tline' id='l56' data-llen='1790:1836'>　<span class='krp-note'>德慎罰之道始為政於我區域諸夏故於我一二邦/皆以修治○漢孔氏曰我西土岐周惟是怙恃文王</span></span><br/>
<span class='tline' id='l57' data-llen='1836:1882'>　<span class='krp-note'>之道故其政教冒被四表上聞于天天美其治陳氏/曰文王為西伯故言西土應氏曰文王視民如子其</span></span><br/>
<span class='tline' id='l58' data-llen='1882:1928'>　<span class='krp-note'>民怙之如父冒聞于上帝即君奭之迪見冒聞皆是/德之包涵蒙覆而感格無間也○漢孔氏曰天美文</span></span><br/>
<span class='tline' id='l59' data-llen='1928:1974'>　<span class='krp-note'>王乃大命之殺兵殷大受其王命謂三分天下有其/二以授武王唐孔氏曰殪殺也戎商説見泰誓中○</span></span><br/>
<span class='tline' id='l60' data-llen='1974:2020'>　<span class='krp-note'>漢孔氏曰於其國於其民惟是次序皆文王教○漢/孔氏曰汝寡有之兄武王勉行文王之道故汝小子</span></span><br/>
<span class='tline' id='l61' data-llen='2020:2046'><a onclick="displayPageImage('KR1b0034', 'WYG', '027-4a' );" name="027-4a" class="pb">[027-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2046:2092'>　<span class='krp-note'>封得在此東土為諸侯新安王氏曰寡有二義寡君/寡人貶損之稱寡兄寡命言其罕有朱子曰衞在禹</span></span><br/>
<span class='tline' id='l63' data-llen='2092:2138'>　<span class='krp-note'>貢冀州在河北朝歌之東湛水之北百泉之南即今/衞縣大抵今懷衞澶相滑濮等州開封大名府界皆</span></span><br/>
<span class='tline' id='l64' data-llen='2138:2169'>　<span class='krp-note'>衞境也吕氏曰一段精神盡在此/兩句提起康叔不可輕易之心</span></span><br/>
<span class='tline' id='l65' data-llen='2169:2192'>王曰嗚呼封汝念哉今民将在祗遹乃文考紹聞衣德</span><br/>
<span class='tline' id='l66' data-llen='2192:2215'>言往敷求于殷先哲王用保乂民汝丕逺惟商耇成人</span><br/>
<span class='tline' id='l67' data-llen='2215:2239'>宅心知訓別求聞由古先哲王用康保民𢎞于天若德</span><br/>
<span class='tline' id='l68' data-llen='2239:2249'>裕乃身不廢在王命</span><br/>
<span class='tline' id='l69' data-llen='2249:2295'>　<span class='krp-note'>蔡氏敘章指見篇末○漢孔氏曰念我所以告汝之/言○漢孔氏曰今治民将在敬循汝文德之父繼其</span></span><br/>
<span class='tline' id='l70' data-llen='2295:2321'><a onclick="displayPageImage('KR1b0034', 'WYG', '027-4b' );" name="027-4b" class="pb">[027-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2321:2367'>　<span class='krp-note'>所聞服行其德言以為政教唐陸氏曰遹述也陳氏/曰紹謂繼之於前衣謂服之於已吕氏曰商民見文</span></span><br/>
<span class='tline' id='l72' data-llen='2367:2413'>　<span class='krp-note'>王之子來臨為侯将以祗述文王之事望之康叔聞/文王之德言日夕覆在身然後足以副民望也○漢</span></span><br/>
<span class='tline' id='l73' data-llen='2413:2459'>　<span class='krp-note'>孔氏曰汝往之國當布求殷先哲王之道用安治民/陳氏曰敷求廣求也○漢孔氏曰汝當大逺求商家</span></span><br/>
<span class='tline' id='l74' data-llen='2459:2505'>　<span class='krp-note'>耇老成人之道常以居心則知訓民蔡氏曰宅心處/心也安汝止之意○吕氏曰爾之所往商之故地也</span></span><br/>
<span class='tline' id='l75' data-llen='2505:2551'>　<span class='krp-note'>商民之情素安乎殷先哲王之訓故必敷而求之循/而行之又於商耇成人就而詢之廣大深逺而思惟</span></span><br/>
<span class='tline' id='l76' data-llen='2551:2597'>　<span class='krp-note'>之蓋老成之言初若無味思惟至於廣大方有所得/宅心知訓者人心未宅則一念潰亂雖有老成之言</span></span><br/>
<span class='tline' id='l77' data-llen='2597:2643'>　<span class='krp-note'>無由知之惟有所宅則有所知○漢孔氏曰又當別/求所聞父兄用古先智王之道用其安者以安民吕</span></span><br/>
<span class='tline' id='l78' data-llen='2643:2689'>　<span class='krp-note'>氏曰別求更求也又使之更求羲黄堯舜禹之法○/蔡氏曰近述諸家逺稽諸古不一而足以見義理之</span></span><br/>
<span class='tline' id='l79' data-llen='2689:2715'><a onclick="displayPageImage('KR1b0034', 'WYG', '027-5a' );" name="027-5a" class="pb">[027-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2715:2761'>　<span class='krp-note'>無盡陳氏曰文考事近故曰祗遹而已殷先王逺矣/故當敷求古先王又逺則當別求若夫求而聞聞而</span></span><br/>
<span class='tline' id='l81' data-llen='2761:2808'>　<span class='krp-note'>由則彼此互見曰保乂曰康保亦互文也○漢孔氏/曰大于天為順德則不見廢常在王命蔡氏曰𢎞者</span></span><br/>
<span class='tline' id='l82' data-llen='2808:2854'>　<span class='krp-note'>廓而大之也天者理之所從出也康叔博學以聚之/集義以生之真積力久衆理該通此心之天理之所</span></span><br/>
<span class='tline' id='l83' data-llen='2854:2900'>　<span class='krp-note'>從出者始恢廓而有餘用矣若是則心廣體胖動無/違理斯能不廢在王之命也吕氏曰為子必須如舜</span></span><br/>
<span class='tline' id='l84' data-llen='2900:2947'>　<span class='krp-note'>與曾閔方能不廢父命為臣必須如舜與周公方能/不廢君命𢎞于天德裕身可謂盛矣止能不廢王命</span></span><br/>
<span class='tline' id='l85' data-llen='2947:2969'>　<span class='krp-note'>纔可免過而已以此/見人臣職分之難盡</span></span><br/>
<span class='tline' id='l86' data-llen='2969:2992'>王曰嗚呼小子封恫瘝乃身敬哉天畏棐忱民情大可</span><br/>
<span class='tline' id='l87' data-llen='2992:3015'>見小人難保往盡乃心無康好逸豫乃其乂民我聞曰</span><br/>
<span class='tline' id='l88' data-llen='3015:3041'><a onclick="displayPageImage('KR1b0034', 'WYG', '027-5b' );" name="027-5b" class="pb">[027-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='3041:3064'>怨不在大亦不在小惠不惠懋不懋已汝惟小子乃服</span><br/>
<span class='tline' id='l90' data-llen='3064:3084'>惟𢎞王應保殷民亦惟助王宅天命作新民</span><br/>
<span class='tline' id='l91' data-llen='3084:3130'>　<span class='krp-note'>漢孔氏曰瘝病治民務除惡政當如痛病在汝身欲/去之敬行我言吕氏曰命爾為侯非富貴爾身乃委</span></span><br/>
<span class='tline' id='l92' data-llen='3130:3176'>　<span class='krp-note'>疾痛于爾身耳可不敬哉○漢孔氏曰天德可畏以/其輔誠民情大可見以小人難安真氏曰萬事之得</span></span><br/>
<span class='tline' id='l93' data-llen='3176:3222'>　<span class='krp-note'>或以一事之失而召怨萬人之悦或以一夫之怨而/生亂此小人所以難保○漢孔氏曰往當盡汝心為</span></span><br/>
<span class='tline' id='l94' data-llen='3222:3268'>　<span class='krp-note'>政無自安好逸豫寛身其乃治民真氏曰始以天民/並言而終獨歸之民者民心即天心也能保小民即</span></span><br/>
<span class='tline' id='l95' data-llen='3268:3314'>　<span class='krp-note'>能保天命矣○漢孔氏曰不在大起於小不在小小/至於大言怨不可為故當使不順者順不勉者勉吕</span></span><br/>
<span class='tline' id='l96' data-llen='3314:3360'>　<span class='krp-note'>氏曰如鰥寡孤獨人所易忽汝當撫摩是惠所不惠/也纎㣲小事人所易怠汝必勉行是懋所不懋也真</span></span><br/>
<span class='tline' id='l97' data-llen='3360:3386'><a onclick="displayPageImage('KR1b0034', 'WYG', '027-6a' );" name="027-6a" class="pb">[027-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3386:3432'>　<span class='krp-note'>氏曰周公以此為弭怨之道後世乃欲以嚴刑峻罰/止之不知適所以長怨也○漢孔氏曰已乎汝惟小</span></span><br/>
<span class='tline' id='l99' data-llen='3432:3479'>　<span class='krp-note'>子陳氏曰汝所事在𢎞廣王之德意以應保殷民而/已林氏曰民之有求者有以應之民之未安者有以</span></span><br/>
<span class='tline' id='l100' data-llen='3479:3525'>　<span class='krp-note'>保之晁錯謂人情莫不欲夀三王生而不傷人情莫/不欲富三王厚而不困人情莫不欲安三王扶而不</span></span><br/>
<span class='tline' id='l101' data-llen='3525:3571'>　<span class='krp-note'>危此所以應保之也○漢孔氏曰亦所以惟助王者/居順天命為民日新之教陳氏曰宅猶定也朱子曰</span></span><br/>
<span class='tline' id='l102' data-llen='3571:3617'>　<span class='krp-note'>鼓之舞之之謂作言振起其自新之民也商之餘民/染紂汙俗而失其本心故告之以此欲其有以鼓舞</span></span><br/>
<span class='tline' id='l103' data-llen='3617:3663'>　<span class='krp-note'>而作興之使之振厲踊躍以去其惡而遷於善舍其/舊而進乎新也然此豈聲色號令之所及哉亦自新</span></span><br/>
<span class='tline' id='l104' data-llen='3663:3696'>　<span class='krp-note'>而已蔡氏曰作新民者明德之終也/大學之言明明德亦以新民終之</span></span><br/>
<span class='tline' id='l105' data-llen='3696:3719'>王曰嗚呼封敬明乃罰人有小罪非眚乃惟終自作不</span><br/>
<span class='tline' id='l106' data-llen='3719:3745'><a onclick="displayPageImage('KR1b0034', 'WYG', '027-6b' );" name="027-6b" class="pb">[027-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3745:3768'>典式爾有厥罪小乃不可不殺乃有大罪非終乃惟眚</span><br/>
<span class='tline' id='l108' data-llen='3768:3783'>災適爾既道極厥辜時乃不可殺</span><br/>
<span class='tline' id='l109' data-llen='3783:3829'>　<span class='krp-note'>蔡氏敘章指見篇末○漢孔氏曰嘆而勅之凡行刑/罰汝必敬明之張氏曰明德則曰敬哉慎罰則曰敬</span></span><br/>
<span class='tline' id='l110' data-llen='3829:3875'>　<span class='krp-note'>明是明德慎罰專在敬而已○漢孔氏曰小罪非過/失乃惟終身行之自為不常用犯汝王氏曰典式皆</span></span><br/>
<span class='tline' id='l111' data-llen='3875:3921'>　<span class='krp-note'>訓法人若有小罪而非過誤乃終如此而自作不合/典法之事爾是故為也故為者雖小罪亦當殺之○</span></span><br/>
<span class='tline' id='l112' data-llen='3921:3967'>　<span class='krp-note'>漢孔氏曰汝盡聽訟之理以極其罪是人所犯亦不/可殺當以罰宥論之王氏曰適爾謂偶然人若有大</span></span><br/>
<span class='tline' id='l113' data-llen='3967:4013'>　<span class='krp-note'>罪非終於為之乃是過誤以為災而偶然耳過誤者/雖大罪亦當赦之也林氏曰既道極厥辜者蓋既自</span></span><br/>
<span class='tline' id='l114' data-llen='4013:4059'>　<span class='krp-note'>以為有罪云耳若今之律所謂自首者原其罪也諸/葛孔明治蜀服罪輸情者雖重必釋其此意歟○朱</span></span><br/>
<span class='tline' id='l115' data-llen='4059:4085'><a onclick="displayPageImage('KR1b0034', 'WYG', '027-7a' );" name="027-7a" class="pb">[027-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='4085:4131'>　<span class='krp-note'>子曰此宥過刑故之意蘇氏曰吾聞之知法者謂此/假設法也周公設為甲乙二人皆犯死罪而議其輕</span></span><br/>
<span class='tline' id='l117' data-llen='4131:4177'>　<span class='krp-note'>重也甲之罪小小於乙之謂也非謂其罪不至死也/然其罪出於故為如是者當據法殺之不可讞也乙</span></span><br/>
<span class='tline' id='l118' data-llen='4177:4223'>　<span class='krp-note'>之罪雖大然非出於故為是則真可讞也以今世法/考之謀殺已傷雖未殺皆死雖未傷而置人於必死</span></span><br/>
<span class='tline' id='l119' data-llen='4223:4269'>　<span class='krp-note'>之地亦死鬭殺故殺雖已殺而情可憫者免失殺雖/已殺皆贖夫以未殺未傷而比之既殺非小罪殺而</span></span><br/>
<span class='tline' id='l120' data-llen='4269:4289'>　<span class='krp-note'>大罪赦乎初非以/非死罪為小罪也</span></span><br/>
<span class='tline' id='l121' data-llen='4289:4312'>王曰嗚呼封有敘時乃大明服惟民其勑懋和若有疾</span><br/>
<span class='tline' id='l122' data-llen='4312:4335'>惟民其畢棄咎若保赤子惟民其康乂非汝封刑人殺</span><br/>
<span class='tline' id='l123' data-llen='4335:4357'>人無或刑人殺人非汝封又曰劓刵人無或劓刵人</span><br/>
<span class='tline' id='l124' data-llen='4357:4383'><a onclick="displayPageImage('KR1b0034', 'WYG', '027-7b' );" name="027-7b" class="pb">[027-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='4383:4429'>　<span class='krp-note'>漢孔氏曰嘆政教有次敘是乃治理大明則民服民/既服化乃其自勑正勉為和○漢孔氏曰化惡為善</span></span><br/>
<span class='tline' id='l126' data-llen='4429:4475'>　<span class='krp-note'>如欲去疾治之以理則惟民其盡棄惡修善○漢孔/氏曰愛養人如安孩兒赤子不失其欲惟民其皆安</span></span><br/>
<span class='tline' id='l127' data-llen='4475:4521'>　<span class='krp-note'>治大學曰康誥云云心誠求之雖不中不逺矣程子/曰赤子未能自言其意而為之母者慈愛之心出於</span></span><br/>
<span class='tline' id='l128' data-llen='4521:4567'>　<span class='krp-note'>至誠則凡所以求其意者雖或不中而不至於大相/逺矣○真氏曰此章言惟民其者三蓋人君用刑有</span></span><br/>
<span class='tline' id='l129' data-llen='4567:4613'>　<span class='krp-note'>敘而人服則民皆相勑相勉以和矣治民如治疾雖/攻以藥石而非害之則民皆逺罪而遷於善矣保民</span></span><br/>
<span class='tline' id='l130' data-llen='4613:4659'>　<span class='krp-note'>如保赤子心誠求之則民皆安且治矣○漢孔氏曰/言得刑殺罪人無以得刑殺人而有妄刑殺非辜者</span></span><br/>
<span class='tline' id='l131' data-llen='4659:4705'>　<span class='krp-note'>劓截鼻刵截耳刑之輕者亦言所得行所以舉輕以/戒為人輕行之唐孔氏曰此又曰者述康叔之又曰</span></span><br/>
<span class='tline' id='l132' data-llen='4705:4751'>　<span class='krp-note'>朱子曰非汝封刑人殺人則無或刑人殺人矣非汝/封又曰劓刵人則無或劓刵人矣言其責之在己也</span></span><br/>
<span class='tline' id='l133' data-llen='4751:4777'><a onclick="displayPageImage('KR1b0034', 'WYG', '027-8a' );" name="027-8a" class="pb">[027-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='4777:4823'>　<span class='krp-note'>不須改句只是説汝不刑人殺人則人亦無敢刑人/殺人汝不劓刵人則人亦無敢劓刵人耳○吕氏曰</span></span><br/>
<span class='tline' id='l135' data-llen='4823:4869'>　<span class='krp-note'>非汝封以下丁寧告戒之辭也非汝封刑人殺人刑/殺豈汝封之權乎無或刑人殺人申戒之辭不可或</span></span><br/>
<span class='tline' id='l136' data-llen='4869:4915'>　<span class='krp-note'>有刑人殺人之意也又言非汝封者緫説兩句非汝/之權也又曰劓刵人無或劓刵人史官記周公諄勤</span></span><br/>
<span class='tline' id='l137' data-llen='4915:4945'>　<span class='krp-note'>反覆之意言非特大罪如此劓/刵㣲罪亦不可有自用之心也</span></span><br/>
<span class='tline' id='l138' data-llen='4945:4990'>　　<span class='krp-note'>按非汝封與勿庸以次汝封意近刑人殺人對劓/刵人與用其義刑義殺意近蓋欲任理而無或任</span></span><br/>
<span class='tline' id='l139' data-llen='4990:5035'>　　<span class='krp-note'>其已私耳又曰書凡四見此又曰以為周公設康/叔之言固明快以為史述周公諄複重言合下文</span></span><br/>
<span class='tline' id='l140' data-llen='5035:5056'>　　<span class='krp-note'>又曰要囚例姑兼/存之以備商搉云</span></span><br/>
<span class='tline' id='l141' data-llen='5056:5079'>王曰外事汝陳時臬司師兹殷罰有倫又曰要囚服念</span><br/>
<span class='tline' id='l142' data-llen='5079:5105'><a onclick="displayPageImage('KR1b0034', 'WYG', '027-8b' );" name="027-8b" class="pb">[027-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='5105:5118'>五六日至于旬時丕蔽要囚</span><br/>
<span class='tline' id='l144' data-llen='5118:5164'>　<span class='krp-note'>漢孔氏曰言外土諸侯奉王事汝當布陳是法司牧/其衆及此殷家刑罰有倫理者兼用之林氏曰以衞</span></span><br/>
<span class='tline' id='l145' data-llen='5164:5210'>　<span class='krp-note'>侯入為大司寇上所言者司寇之事内事也外事者/衞之事也臬門梱也有限凖之義故以訓法夏氏曰</span></span><br/>
<span class='tline' id='l146' data-llen='5210:5256'>　<span class='krp-note'>以汝陳時臬司師為句非經意成王謂汝但當設是/法官以治之而其治之之道則師兹殷先哲王罰之</span></span><br/>
<span class='tline' id='l147' data-llen='5256:5302'>　<span class='krp-note'>有倫敘者足矣永嘉陳氏曰曰師兹殷罰曰罰蔽殷/彛蓋以殷民習見殷家之法雖輕重不同而不駭於</span></span><br/>
<span class='tline' id='l148' data-llen='5302:5348'>　<span class='krp-note'>耳目周公期於頑民之畏法而不期於周令之必行/○漢孔氏曰要囚謂察其要辭以斷獄既得其辭服</span></span><br/>
<span class='tline' id='l149' data-llen='5348:5394'>　<span class='krp-note'>膺思念五六日至於十日至於三月乃大斷之唐孔/氏曰又曰者周公重言之也陳氏曰要者結罪之謂</span></span><br/>
<span class='tline' id='l150' data-llen='5394:5440'>　<span class='krp-note'>與周禮卿士言異其死刑之罪而要之之要同要囚/謂結其囚之罪也蔽要囚者斷其所結定之囚猶今</span></span><br/>
<span class='tline' id='l151' data-llen='5440:5466'><a onclick="displayPageImage('KR1b0034', 'WYG', '027-9a' );" name="027-9a" class="pb">[027-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='5466:5512'>　<span class='krp-note'>世引斷也林氏曰唐太宗謂死者不可復生死囚雖/三覆奏而頃刻之間何暇思慮自今宜二日五覆奏</span></span><br/>
<span class='tline' id='l153' data-llen='5512:5525'>　<span class='krp-note'>正得周公/之意云</span></span><br/>
<span class='tline' id='l154' data-llen='5525:5548'>王曰汝陳時臬事罰蔽殷彞用其義刑義殺勿庸以次</span><br/>
<span class='tline' id='l155' data-llen='5548:5571'>汝封乃汝盡遜曰時敘惟曰未有遜事已汝惟小子未</span><br/>
<span class='tline' id='l156' data-llen='5571:5594'>其有若汝封之心朕心朕德惟乃知凡民自得罪冦攘</span><br/>
<span class='tline' id='l157' data-llen='5594:5610'>姦宄殺越人于貨暋不畏死罔弗憝</span><br/>
<span class='tline' id='l158' data-llen='5610:5656'>　<span class='krp-note'>漢孔氏曰陳是法事其刑罰斷獄用殷家常法夏氏/曰陳設是法事指上文言也○漢孔氏曰義宜也用</span></span><br/>
<span class='tline' id='l159' data-llen='5656:5702'>　<span class='krp-note'>舊法典刑宜於時世者以刑殺勿用以就汝封之心/所安陳氏曰罰獨言之則兼刑殺上文殷罰有倫是</span></span><br/>
<span class='tline' id='l160' data-llen='5702:5728'><a onclick="displayPageImage('KR1b0034', 'WYG', '027-9b' );" name="027-9b" class="pb">[027-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='5728:5774'>　<span class='krp-note'>也與刑殺對言則罰輕刑重殺尤重也薛氏曰擇其/義之至精者無適無莫義之與比而已吕氏曰次如</span></span><br/>
<span class='tline' id='l162' data-llen='5774:5820'>　<span class='krp-note'>次舍之次不可移就汝之意○漢孔氏曰乃使汝所/行盡順曰是有次敘惟當自謂未有順事君子将興</span></span><br/>
<span class='tline' id='l163' data-llen='5820:5866'>　<span class='krp-note'>自以為不足王氏曰遜者屈已以就義之意○漢孔/氏曰已乎他人未其有若汝封之心言汝心最善我</span></span><br/>
<span class='tline' id='l164' data-llen='5866:5912'>　<span class='krp-note'>心我德惟汝所知欲其明成王所以命已之款心夏/氏曰成王之心在先教化後刑罰惟康叔知之○漢</span></span><br/>
<span class='tline' id='l165' data-llen='5912:5958'>　<span class='krp-note'>孔氏曰凡民用得罪為冦盗攘竊姦宄殺人顛越人/於是以取貨利暋彊也自彊為惡而不畏死人無不</span></span><br/>
<span class='tline' id='l166' data-llen='5958:6004'>　<span class='krp-note'>惡之者言當消絶之林氏曰自得罪猶言自作孽應/氏曰暋者昬頑彊悍其在受德暋是也林氏曰憝惡</span></span><br/>
<span class='tline' id='l167' data-llen='6004:6050'>　<span class='krp-note'>也好生惡死人之常情人惟畏死而後可以死懼之/既不畏死何所不至此所以天下共惡之下章将告</span></span><br/>
<span class='tline' id='l168' data-llen='6050:6079'>　<span class='krp-note'>康叔以衞之風俗自棄人倫故/先設為此言以輕重相較云</span></span><br/>
<span class='tline' id='l169' data-llen='6079:6106'><a onclick="displayPageImage('KR1b0034', 'WYG', '027-10a' );" name="027-10a" class="pb">[027-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='6106:6129'>王曰封元惡大憝矧惟不孝不友子弗祗服厥父事大</span><br/>
<span class='tline' id='l171' data-llen='6129:6152'>傷厥考心于父不能字厥子乃疾厥子于弟弗念天顯</span><br/>
<span class='tline' id='l172' data-llen='6152:6175'>乃弗克恭厥兄兄亦不念鞠子哀大不友于弟惟弔兹</span><br/>
<span class='tline' id='l173' data-llen='6175:6198'>不于我政人得罪天惟與我民彛大泯亂曰乃其速由</span><br/>
<span class='tline' id='l174' data-llen='6198:6221'>文王作罰刑兹無赦不率大戛矧惟外庶子訓人惟厥</span><br/>
<span class='tline' id='l175' data-llen='6221:6244'>正人越小臣諸節乃别播敷造民大譽弗念弗庸瘝厥</span><br/>
<span class='tline' id='l176' data-llen='6244:6267'>君時乃引惡惟朕憝已汝乃其速由兹義率殺亦惟君</span><br/>
<span class='tline' id='l177' data-llen='6267:6290'>惟長不能厥家人越厥小臣外正惟威惟虐大放王命</span><br/>
<span class='tline' id='l178' data-llen='6290:6317'><a onclick="displayPageImage('KR1b0034', 'WYG', '027-10b' );" name="027-10b" class="pb">[027-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='6317:6340'>乃非德用乂汝亦罔不克敬典乃由裕民惟文王之敬</span><br/>
<span class='tline' id='l180' data-llen='6340:6357'>忌乃裕民曰我惟有及則予一人以懌</span><br/>
<span class='tline' id='l181' data-llen='6357:6403'>　<span class='krp-note'>漢孔氏曰大惡之人猶為人所大惡况不善父母不/友兄弟者乎言人之罪惡莫大於不孝不友為人子</span></span><br/>
<span class='tline' id='l182' data-llen='6403:6449'>　<span class='krp-note'>不能敬身服行父道而怠忽其業大傷其父心是不/孝於為人父不能字愛其子乃疾惡其子是不慈於</span></span><br/>
<span class='tline' id='l183' data-llen='6449:6495'>　<span class='krp-note'>為人弟不念天之明道乃不能恭事其兄是不恭為/人兄亦不念穉子之可哀大不篤友于弟是不友惟</span></span><br/>
<span class='tline' id='l184' data-llen='6495:6541'>　<span class='krp-note'>人至此不孝不慈不友不恭不於我執政之人得罪/乎道教不至所致天與我民五常而廢棄不行是大</span></span><br/>
<span class='tline' id='l185' data-llen='6541:6587'>　<span class='krp-note'>滅亂天道言當速用文王所作違教之罰刑此亂五/常者無得赦朱子曰弔只如字讀惟弔兹惟痛憫此</span></span><br/>
<span class='tline' id='l186' data-llen='6587:6633'>　<span class='krp-note'>得罪之人也不于我政人得罪痛憫之深恨不自我/得罪也雖若此然不罪之則民彛冺亂矣○蘇氏曰</span></span><br/>
<span class='tline' id='l187' data-llen='6633:6660'><a onclick="displayPageImage('KR1b0034', 'WYG', '027-11a' );" name="027-11a" class="pb">[027-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='6660:6706'>　<span class='krp-note'>三監之世商人父子兄弟以相殘虐為俗周公之意/蓋謂孝友民之天性也不孝不友必有以使之子弟</span></span><br/>
<span class='tline' id='l189' data-llen='6706:6752'>　<span class='krp-note'>固有罪矣父兄獨無過乎故父子兄弟相為逆亂治/之之道不可與寇攘同法我将誨其子曰汝不服父</span></span><br/>
<span class='tline' id='l190' data-llen='6752:6798'>　<span class='krp-note'>事豈不大傷厥考心又誨其父曰此非汝子乎何疾/之深也又誨其弟曰長幼天命也其可不順又誨其</span></span><br/>
<span class='tline' id='l191' data-llen='6798:6844'>　<span class='krp-note'>兄曰此汝弟也獨不念父母鞠養劬勞之哀乎人非/木石禽犢假以日月須其善心油然而生未有不為</span></span><br/>
<span class='tline' id='l192' data-llen='6844:6890'>　<span class='krp-note'>君子也張氏曰昔魯有父子訟者孔子置之狴犴三/月俟其悔而後出之其意正與此合蓋斷父子兄弟</span></span><br/>
<span class='tline' id='l193' data-llen='6890:6936'>　<span class='krp-note'>之訟不與凡人同當有教以感動之若遽以法斷之/則用一法吏足矣不必吾儒也林氏曰寇攘姦宄孟</span></span><br/>
<span class='tline' id='l194' data-llen='6936:6982'>　<span class='krp-note'>子以為不待教而誅則不孝不慈不友不恭之人其/必教之不改然後誅也舜之時寇賊姦宄則使臯陶</span></span><br/>
<span class='tline' id='l195' data-llen='6982:7028'>　<span class='krp-note'>明刑以治之至於百姓不親五品不遜乃不屬之臯/陶而屬之契周公之意亦然也朱子曰此節當從孔</span></span><br/>
<span class='tline' id='l196' data-llen='7028:7055'><a onclick="displayPageImage('KR1b0034', 'WYG', '027-11b' );" name="027-11b" class="pb">[027-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='7055:7101'>　<span class='krp-note'>説蘇氏等一槩以寛為説恐非聖人懲人正法之意/真氏曰朱子之言當矣然蘇林等説亦不可廢○漢</span></span><br/>
<span class='tline' id='l198' data-llen='7101:7147'>　<span class='krp-note'>孔氏曰戛常也凡民不循大常之教猶刑之無赦况/在外掌衆子之官主訓民者而親犯乎惟其正官之</span></span><br/>
<span class='tline' id='l199' data-llen='7147:7193'>　<span class='krp-note'>人於小臣諸有符節之吏及外庶子其有不循大常/者則亦在無赦之科汝今往之國當分别播布德教</span></span><br/>
<span class='tline' id='l200' data-llen='7193:7239'>　<span class='krp-note'>以立民太善之譽若不念我言不用我法者病其君/道是汝長惡惟我亦惡汝汝乃其速用此典刑宜於</span></span><br/>
<span class='tline' id='l201' data-llen='7239:7285'>　<span class='krp-note'>時世者循理以刑殺吕氏曰康叔不以身率之則乂/大難戛者戛戛乎其難之謂也真氏曰不率大戛一</span></span><br/>
<span class='tline' id='l202' data-llen='7285:7331'>　<span class='krp-note'>句或屬上文或屬下文吕氏合而為一似為得之又/其説與下文不能厥家人罔不敬典相應蓋戛者二</span></span><br/>
<span class='tline' id='l203' data-llen='7331:7377'>　<span class='krp-note'>物相擊之謂然其義終難通曉當在缺疑之域葉氏/曰禮云庶子正公族之官教之以孝弟睦友子愛明</span></span><br/>
<span class='tline' id='l204' data-llen='7377:7423'>　<span class='krp-note'>父子之義長幼之節者此云外庶子指衞言也唐孔/氏曰正人若周官三百六十職正官之首小臣諸節</span></span><br/>
<span class='tline' id='l205' data-llen='7423:7450'><a onclick="displayPageImage('KR1b0034', 'WYG', '027-12a' );" name="027-12a" class="pb">[027-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='7450:7496'>　<span class='krp-note'>謂正人之下非長官之身下至符吏諸有符節者若/為官行文書而有符今之印者也在軍者有旌節亦</span></span><br/>
<span class='tline' id='l207' data-llen='7496:7542'>　<span class='krp-note'>得為有符節真氏曰乃別播敷造民大譽謂我所惡/者不孝不友也諸臣不以此訓民乃別立教條以要</span></span><br/>
<span class='tline' id='l208' data-llen='7542:7588'>　<span class='krp-note'>譽愚俗使其不知不孝不友之為惡豈非不體上心/不用上令而病其君乎引惡謂引而入於不孝不友</span></span><br/>
<span class='tline' id='l209' data-llen='7588:7634'>　<span class='krp-note'>之地此所以速由兹義以率殺也蓋導民以惡乃賊/人心害風教之大者不然安得遽以刑殺加之乎蔡</span></span><br/>
<span class='tline' id='l210' data-llen='7634:7680'>　<span class='krp-note'>氏曰上言民不孝不友則速由文王作罰刑兹無赦/此言外庶子云云則速由兹義率殺曰刑曰殺若用</span></span><br/>
<span class='tline' id='l211' data-llen='7680:7726'>　<span class='krp-note'>法峻急者蓋殷之臣民化紂之惡父子兄弟之無其/親君臣上下之無其義非繩之以法示之以威殷人</span></span><br/>
<span class='tline' id='l212' data-llen='7726:7772'>　<span class='krp-note'>孰知不孝不義之不可干哉周禮所謂刑亂國用重/典者是也然曰速由文王曰速由兹義則其刑其罰</span></span><br/>
<span class='tline' id='l213' data-llen='7772:7818'>　<span class='krp-note'>亦仁厚而已矣吕氏曰率與上率字相應由義以表/率之表率不行然後不得已而殺之○漢孔氏曰則</span></span><br/>
<span class='tline' id='l214' data-llen='7818:7845'><a onclick="displayPageImage('KR1b0034', 'WYG', '027-12b' );" name="027-12b" class="pb">[027-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='7845:7891'>　<span class='krp-note'>亦惟君長之正道為人君長而不能治其家人之道/則於其小臣外正官之吏並為威虐大放棄王命乃</span></span><br/>
<span class='tline' id='l216' data-llen='7891:7937'>　<span class='krp-note'>由非德用治之故蔡氏曰君長指康叔也林氏曰不/能厥家人越小臣外正猶左傳所謂不能其大夫至</span></span><br/>
<span class='tline' id='l217' data-llen='7937:7983'>　<span class='krp-note'>于君祖母以及國人也小臣外正即上文正人小臣/諸節也其曰外正亦猶外庶子也家人之彖云父父</span></span><br/>
<span class='tline' id='l218' data-llen='7983:8029'>　<span class='krp-note'>子子兄兄弟弟夫夫婦婦而家道正正家而天下定/矣此其本末先後之序當反諸身既不能齊家必不</span></span><br/>
<span class='tline' id='l219' data-llen='8029:8075'>　<span class='krp-note'>能倡率其臣屬使敷教化而其所以治民者惟有殺/而已是汝肆為威虐放棄王命而以非德治民也○</span></span><br/>
<span class='tline' id='l220' data-llen='8075:8121'>　<span class='krp-note'>漢孔氏曰常事人之所輕故戒以無不能敬常汝用/寛民之道當惟念文王之所敬忌而法之汝行寛民</span></span><br/>
<span class='tline' id='l221' data-llen='8121:8167'>　<span class='krp-note'>之政曰我惟有及於古則我一人以此悦懌汝德林/氏曰典者天敘之典即父子兄弟之常道也敬典敬</span></span><br/>
<span class='tline' id='l222' data-llen='8167:8213'>　<span class='krp-note'>敷五教是也裕民在寛是也蔡氏曰敬則有所不忽/忌則有所不敢此言慎罰之終也穆王訓刑亦曰敬</span></span><br/>
<span class='tline' id='l223' data-llen='8213:8240'><a onclick="displayPageImage('KR1b0034', 'WYG', '027-13a' );" name="027-13a" class="pb">[027-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='8240:8248'>　<span class='krp-note'>忌/云</span></span><br/>
<span class='tline' id='l225' data-llen='8248:8293'>　　<span class='krp-note'>按孔氏釋元惡至刑兹無赦順經文為正康誥語/乃王法劑量之公家語事又聖化感移之妙道並</span></span><br/>
<span class='tline' id='l226' data-llen='8293:8338'>　　<span class='krp-note'>行而不悖也至於全章則合分三節刑輕於殺殺/重於刑惟俗之薄警以刑矣抑正民者羣臣也故</span></span><br/>
<span class='tline' id='l227' data-llen='8338:8383'>　　<span class='krp-note'>懼其引民於惡則由義率殺之長羣臣者君長之/康叔也故懼其不能表率羣臣則勉之以敬典裕</span></span><br/>
<span class='tline' id='l228' data-llen='8383:8428'>　　<span class='krp-note'>民匪彛之威罰雖明敬典之風化甚雅化民以是/擬文王而及之庶乎是責康叔尤重也夫惟康叔</span></span><br/>
<span class='tline' id='l229' data-llen='8428:8473'>　　<span class='krp-note'>反躬端化既純以粹而後敬明之罰可施於弗率/之頑也不然嚴刑峻罰務以求勝可謂之罰矣能</span></span><br/>
<span class='tline' id='l230' data-llen='8473:8518'>　　<span class='krp-note'>如文王之慎罰乎此篇明德慎罰為綱領其望叔/汝念哉至德裕乃身是始之曰徳也敬哉敏德顧</span></span><br/>
<span class='tline' id='l231' data-llen='8518:8563'>　　<span class='krp-note'>德至篇終是終之曰德也中間敬明乃罰以下五/節言慎罰而參錯以德之一字者凡三四見蓋德</span></span><br/>
<span class='tline' id='l232' data-llen='8563:8590'><a onclick="displayPageImage('KR1b0034', 'WYG', '027-13b' );" name="027-13b" class="pb">[027-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='8590:8635'>　　<span class='krp-note'>為之主則其刑其罰兹式有慎是明德固明德也/慎罰亦明德也即一章刑兹無赦一語論之具警</span></span><br/>
<span class='tline' id='l234' data-llen='8635:8677'>　　<span class='krp-note'>民固至嚴而至公通一篇明德慎罰論之其導/民實至寛而至裕所謂並行而不悖之道也</span></span><br/>
<span class='tline' id='l235' data-llen='8677:8700'>王曰封爽惟民迪吉康我時其惟殷先哲王德用康乂</span><br/>
<span class='tline' id='l236' data-llen='8700:8720'>民作求矧今民罔迪不適不迪則罔政在厥邦</span><br/>
<span class='tline' id='l237' data-llen='8720:8766'>　<span class='krp-note'>蔡氏敘章指見篇末○漢孔氏曰明惟治民之道而/善安之夏氏曰不孝不友之人其不善之心非與生</span></span><br/>
<span class='tline' id='l238' data-llen='8766:8812'>　<span class='krp-note'>俱生也無人以迪之耳故迪之而後可至於吉康○/漢孔氏曰我是其惟殷先智王之德用安治民為求</span></span><br/>
<span class='tline' id='l239' data-llen='8812:8858'>　<span class='krp-note'>等吕氏曰前既責之民又責之臣又責之康叔此以/下成王所以自責也張氏曰殷民安於殷乆矣故我</span></span><br/>
<span class='tline' id='l240' data-llen='8858:8904'>　<span class='krp-note'>於殷先哲王之德求之林氏曰作求謂起而求殷先/哲王所以康乂民者詩云王配于京世德作求言武</span></span><br/>
<span class='tline' id='l241' data-llen='8904:8931'><a onclick="displayPageImage('KR1b0034', 'WYG', '027-14a' );" name="027-14a" class="pb">[027-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='8931:8977'>　<span class='krp-note'>王所以配于京者以求之三后故也○漢孔氏曰况/今民無道不之言從教也不以道訓之則無善政在</span></span><br/>
<span class='tline' id='l243' data-llen='8977:9023'>　<span class='krp-note'>其國蔡氏曰迪即迪吉康之迪○真氏曰此雖成王/以導民之責自勉亦以訓康叔也然欲導民於吉康</span></span><br/>
<span class='tline' id='l244' data-llen='9023:9069'>　<span class='krp-note'>其何以哉惟於殷先哲王之德用於康乂民者作而/求之而已蓋殷先哲王之所為無非導民吉康之道</span></span><br/>
<span class='tline' id='l245' data-llen='9069:9115'>　<span class='krp-note'>也導之以仁義而民趨於仁義導之以孝弟而民趨/於孝弟即所謂吉康也政者所以正民也不能導民</span></span><br/>
<span class='tline' id='l246' data-llen='9115:9153'>　<span class='krp-note'>使知所適尚何政之有蓋古之所謂政者/合教化而言後之所謂政者離教化而言</span></span><br/>
<span class='tline' id='l247' data-llen='9153:9176'>王曰封予惟不可不監告汝德之説于罰之行今惟民</span><br/>
<span class='tline' id='l248' data-llen='9176:9199'>不靜未戾厥心迪屢未同爽惟天其罰殛我我其不怨</span><br/>
<span class='tline' id='l249' data-llen='9199:9219'>惟厥罪無在大亦無在多矧曰其尚顯聞于天</span><br/>
<span class='tline' id='l250' data-llen='9219:9246'><a onclick="displayPageImage('KR1b0034', 'WYG', '027-14b' );" name="027-14b" class="pb">[027-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='9246:9292'>　<span class='krp-note'>漢孔氏曰我惟不可不監視古義告汝施德之説於/罰之所行欲其勤德慎刑張氏曰我監觀文王明德</span></span><br/>
<span class='tline' id='l252' data-llen='9292:9338'>　<span class='krp-note'>慎罰之意而告汝上文所告皆是也○漢孔氏曰假/令今天下民不安未定其心於周教道屢數而未和</span></span><br/>
<span class='tline' id='l253' data-llen='9338:9384'>　<span class='krp-note'>同設事之言明惟天其以民不安罰誅我我其不怨/天汝不治我罰汝汝亦不可怨我林氏曰天佑下民</span></span><br/>
<span class='tline' id='l254' data-llen='9384:9430'>　<span class='krp-note'>作之君師今民至迪屢未同是不能盡君師之責以/相上帝也則罰殛之至豈敢怨哉張氏曰古之言天</span></span><br/>
<span class='tline' id='l255' data-llen='9430:9476'>　<span class='krp-note'>者皆責備於已而不求全於人故民不静不同天不/罪民而罪導民者陳氏曰迪屢未從猶無辭於天罰</span></span><br/>
<span class='tline' id='l256' data-llen='9476:9522'>　<span class='krp-note'>况不迪乎○漢孔氏曰民之不安雖小邑少民猶有/罰誅不在多大况曰不慎罰明聞於天者乎言罪大</span></span><br/>
<span class='tline' id='l257' data-llen='9522:9566'>　<span class='krp-note'>蔡氏曰惟民之罪不在大亦不在多苟惟有罪即/在朕躬吕氏曰此成王周公自反以感動康叔也</span></span><br/>
<span class='tline' id='l258' data-llen='9566:9589'>王曰嗚呼封敬哉無作怨勿用非謀非彞蔽時忱丕則</span><br/>
<span class='tline' id='l259' data-llen='9589:9616'><a onclick="displayPageImage('KR1b0034', 'WYG', '027-15a' );" name="027-15a" class="pb">[027-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='9616:9639'>敏德用康乃心顧乃德逺乃猷裕乃以民寧不汝瑕殄</span><br/>
<span class='tline' id='l261' data-llen='9639:9685'>　<span class='krp-note'>蔡氏敘章指見篇末○漢孔氏曰言當修已以敬無/為可怨之事勿用非善謀非常法陳氏曰非謀敗事</span></span><br/>
<span class='tline' id='l262' data-llen='9685:9731'>　<span class='krp-note'>之謀非彛變常之事成王恐康叔惑於邪説異術謂/殷民難以德化易以刑服如封倫之語唐太宗者故</span></span><br/>
<span class='tline' id='l263' data-llen='9731:9777'>　<span class='krp-note'>戒以勿用○漢孔氏曰斷行是誠道大法敏德薛氏/曰忱者至誠之道也敏者至健之德也惟至誠故能</span></span><br/>
<span class='tline' id='l264' data-llen='9777:9823'>　<span class='krp-note'>有守惟至健故能有為○漢孔氏曰用是誠道安汝/心顧省汝德無令有非逺汝謀思為長乆陳氏曰心</span></span><br/>
<span class='tline' id='l265' data-llen='9823:9869'>　<span class='krp-note'>不安則喜異而厭常德不顧則無内省之實猷不逺/則貪目前之利忘他日之害此皆原於不忱不敏也</span></span><br/>
<span class='tline' id='l266' data-llen='9869:9915'>　<span class='krp-note'>○漢孔氏曰行寛政乃以民安則我不汝罪過不絶/亡汝真氏曰裕乃以民寧不必言行寛政但自無作</span></span><br/>
<span class='tline' id='l267' data-llen='9915:9961'>　<span class='krp-note'>怨以下數條行之優裕即所以致民之寧而民不瑕/絶之也蓋為善未至於優裕皆勉彊也與若德裕乃</span></span><br/>
<span class='tline' id='l268' data-llen='9961:9988'><a onclick="displayPageImage('KR1b0034', 'WYG', '027-15b' );" name="027-15b" class="pb">[027-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='9988:9998'>　<span class='krp-note'>身之/裕同</span></span><br/>
<span class='tline' id='l270' data-llen='9998:10021'>王曰嗚呼肆汝小子封惟命不于常汝念哉無我殄享</span><br/>
<span class='tline' id='l271' data-llen='10021:10034'>明乃服命高乃聽用康乂民</span><br/>
<span class='tline' id='l272' data-llen='10034:10080'>　<span class='krp-note'>蔡氏敘章指見篇末○漢孔氏曰故當念天命之不/于常汝行善則得之行惡則失之○漢孔氏曰無絶</span></span><br/>
<span class='tline' id='l273' data-llen='10080:10126'>　<span class='krp-note'>棄我言而不念享有國土當明汝所服行之命令使/可則陳氏曰汝當念哉無使我所與汝之爵土殄絶</span></span><br/>
<span class='tline' id='l274' data-llen='10126:10172'>　<span class='krp-note'>而不能享也服命即今所受之誥命明汝所服之命/不可昏而忘朱子曰殄享世享皆謂享于天子○漢</span></span><br/>
<span class='tline' id='l275' data-llen='10172:10198'>　<span class='krp-note'>孔氏曰髙汝聽以安治民/陳氏曰髙乃聽猶尊所聞</span></span><br/>
<span class='tline' id='l276' data-llen='10198:10220'>王若曰往哉封勿替敬典聽朕告汝乃以殷民世享</span><br/>
<span class='tline' id='l277' data-llen='10220:10247'><a onclick="displayPageImage('KR1b0034', 'WYG', '027-16a' );" name="027-16a" class="pb">[027-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='10247:10293'>　<span class='krp-note'>漢孔氏曰汝往之國勿廢所宜敬之常法真氏曰敬/典即前所謂罔不克敬典篇終復申言之無垢張氏</span></span><br/>
<span class='tline' id='l279' data-llen='10293:10339'>　<span class='krp-note'>曰此篇終始戒康叔以敬典蓋商人父子兄弟各失/其倫此最風俗名教之大者李氏曰康誥篇終以敬</span></span><br/>
<span class='tline' id='l280' data-llen='10339:10385'>　<span class='krp-note'>哉敬典為言於是知敬乃修身治民之本化商民之/綱要莫切於此○漢孔氏曰順從我所告之言即汝</span></span><br/>
<span class='tline' id='l281' data-llen='10385:10431'>　<span class='krp-note'>乃以殷民世世享國福流後世史氏曰亡秦之世惟/衞享國四十世九百年則世享之言驗矣蔡氏曰世</span></span><br/>
<span class='tline' id='l282' data-llen='10431:10445'>　<span class='krp-note'>享對上文/殄享而言</span></span><br/>
<span class='tline' id='l283' data-llen='10445:10490'>　　<span class='krp-note'>按二章享字當從朱子蓋於無我字順而於化殷/民以享上尤通自無作怨以下意專尚德蓋始條</span></span><br/>
<span class='tline' id='l284' data-llen='10490:10529'>　　<span class='krp-note'>陳於明德慎罰終歸宿於德化優容而所/謂德特在敬典而已成周忠厚化民如此</span></span><br/>
<span class='tline' id='l285' data-llen='10529:10575'>　<span class='krp-note'>○總説一篇意○蔡氏曰明德慎罰一篇之綱領不/敢侮鰥寡以下文王明德慎罰也汝念哉以下欲康</span></span><br/>
<span class='tline' id='l286' data-llen='10575:10602'><a onclick="displayPageImage('KR1b0034', 'WYG', '027-16b' );" name="027-16b" class="pb">[027-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='10602:10648'>　<span class='krp-note'>叔明德也敬明乃罰以下欲康叔慎罰也爽惟民以/下欲其以德行罰也敬哉以下欲其不用罰而用德</span></span><br/>
<span class='tline' id='l288' data-llen='10648:10664'>　<span class='krp-note'>也終則以天/命殷民結之</span></span><br/>
<span class='tline' id='l289' data-llen='10664:10667'>　</span><br/>
<span class='tline' id='l290' data-llen='10667:10670'>　</span><br/>
<span class='tline' id='l291' data-llen='10670:10673'>　</span><br/>
<span class='tline' id='l292' data-llen='10673:10676'>　</span><br/>
<span class='tline' id='l293' data-llen='10676:10679'>　</span><br/>
<span class='tline' id='l294' data-llen='10679:10691'>　尚書纂傳卷二十七上</span><br/>
<span class='tline' id='l296' data-llen='10714:10741'><a onclick="displayPageImage('KR1b0034', 'WYG', '027-17a' );" name="027-17a" class="pb">[027-17a] <img width="20"  src="/static/img/kanseki-5.png"/></a></span><br/>
<span class='tline' id='l297' data-llen='10741:10749'>欽定四庫全書</span><br/>
<span class='tline' id='l298' data-llen='10749:10770'>　尚書纂傳卷二十七中　　元　王天與　撰</span><br/>
<span class='tline' id='l299' data-llen='10770:10787'>酒誥第十二　　　　　　　　周書</span><br/>
<span class='tline' id='l300' data-llen='10787:10791'>酒誥</span><br/>
<span class='tline' id='l301' data-llen='10791:10837'>　<span class='krp-note'>漢孔氏曰康叔監殷民殷民化紂嗜酒故以戒酒誥/吕氏曰酒之為病在後世視之則甚輕當時視之則</span></span><br/>
<span class='tline' id='l302' data-llen='10837:10867'>　<span class='krp-note'>甚重商舉世之病在酒所以大/誥之○蔡氏曰今文古文皆有</span></span><br/>
<span class='tline' id='l303' data-llen='10867:10890'>王若曰明大命于妹邦乃穆考文王肇國在西土厥誥</span><br/>
<span class='tline' id='l304' data-llen='10890:10913'>毖庶邦庶士越少正御事朝夕曰祀兹酒惟天降命肇</span><br/>
<span class='tline' id='l305' data-llen='10913:10940'><a onclick="displayPageImage('KR1b0034', 'WYG', '027-17b' );" name="027-17b" class="pb">[027-17b] <img width="20"  src="/static/img/kanseki-5.png"/></a></span><br/>
<span class='tline' id='l306' data-llen='10940:10963'>我民惟元祀天降威我民用大亂喪德亦罔非酒惟行</span><br/>
<span class='tline' id='l307' data-llen='10963:10986'>越小大邦用喪亦罔非酒惟辜文王誥教小子有正有</span><br/>
<span class='tline' id='l308' data-llen='10986:11009'>事無彞酒越庶國飲惟祀德将無醉惟曰我民迪小子</span><br/>
<span class='tline' id='l309' data-llen='11009:11032'>惟土物愛厥心臧聰聽祖考之彞訓越小大德小子惟</span><br/>
<span class='tline' id='l310' data-llen='11032:11055'>一妹土嗣爾股肱純其藝黍稷奔走事厥考厥長肇牽</span><br/>
<span class='tline' id='l311' data-llen='11055:11078'>車牛逺服賈用孝養厥父母厥父母慶自洗腆致用酒</span><br/>
<span class='tline' id='l312' data-llen='11078:11101'>庶士有正越庶伯君子其爾典聽朕教爾大克羞耇惟</span><br/>
<span class='tline' id='l313' data-llen='11101:11124'>君爾乃飲食醉飽丕惟曰爾克永觀省作稽中德爾尚</span><br/>
<span class='tline' id='l314' data-llen='11124:11151'><a onclick="displayPageImage('KR1b0034', 'WYG', '027-18a' );" name="027-18a" class="pb">[027-18a] <img width="20"  src="/static/img/kanseki-5.png"/></a></span><br/>
<span class='tline' id='l315' data-llen='11151:11174'>克羞饋祀爾乃自介用逸兹乃允惟王正事之臣兹亦</span><br/>
<span class='tline' id='l316' data-llen='11174:11187'>惟天若元德永不忘在王家</span><br/>
<span class='tline' id='l317' data-llen='11187:11233'>　<span class='krp-note'>陳氏曰此章首以文王戒酒之教勉康叔○漢孔氏/曰周公以成王命誥康叔欲令明施大教命於妹國</span></span><br/>
<span class='tline' id='l318' data-llen='11233:11279'>　<span class='krp-note'>妹地名紂所都朝歌以北是唐孔氏曰妹與沬一也/王氏曰總其君與其臣民誥之故曰邦○漢孔氏曰</span></span><br/>
<span class='tline' id='l319' data-llen='11279:11325'>　<span class='krp-note'>父昭子穆文王故稱穆將言始國在西土西土岐周/之政蔡氏曰穆考敬德之考詩稱穆穆文王是也上</span></span><br/>
<span class='tline' id='l320' data-llen='11325:11371'>　<span class='krp-note'>篇言文王明德則曰顯考此篇言文王誥毖則曰穆/考言各有當也○漢孔氏曰文王其所誥慎衆國衆</span></span><br/>
<span class='tline' id='l321' data-llen='11371:11417'>　<span class='krp-note'>士於少正官御治事吏朝夕勑之惟祭祀而用此酒/不常飲鄭氏曰庶邦諸侯庶士庶邦之羣臣少小正</span></span><br/>
<span class='tline' id='l322' data-llen='11417:11463'>　<span class='krp-note'>長也小官之長如稱小伯小尹然蔡氏曰文王為西/伯故得誥毖庶邦西土庶邦逺去商邑文王誥毖亦</span></span><br/>
<span class='tline' id='l323' data-llen='11463:11490'><a onclick="displayPageImage('KR1b0034', 'WYG', '027-18b' );" name="027-18b" class="pb">[027-18b] <img width="20"  src="/static/img/kanseki-5.png"/></a></span><br/>
<span class='tline' id='l324' data-llen='11490:11536'>　<span class='krp-note'>諄諄以酒為戒則商邑可知矣○漢孔氏曰惟天下/教命始令我民知作酒者惟為祭祀唐孔氏曰酒人</span></span><br/>
<span class='tline' id='l325' data-llen='11536:11582'>　<span class='krp-note'>自意所為今言天降命者以天非人不因人為者亦/天之所使言元祀者謂酒惟用於大祭祀見戒酒之</span></span><br/>
<span class='tline' id='l326' data-llen='11582:11628'>　<span class='krp-note'>深也○漢孔氏曰天下威罰使民亂德亦無非以酒/為行者言酒本為祭祀亦為亂行於小大之國所用</span></span><br/>
<span class='tline' id='l327' data-llen='11628:11674'>　<span class='krp-note'>喪亡亦無不以酒為罪也唐孔氏曰民自飲酒至亂/以被威罰言天降威者亦如上言天降命也為亂而</span></span><br/>
<span class='tline' id='l328' data-llen='11674:11720'>　<span class='krp-note'>罪天理當然真氏曰觀小大邦用䘮之語則當時以/酒亡國者多矣○廣漢張氏曰酒之為物本以奉祭</span></span><br/>
<span class='tline' id='l329' data-llen='11720:11766'>　<span class='krp-note'>祀供賔客此即天之降命也而人以酒之故至於失/德喪身即天之降威也○漢孔氏曰小子民之子孫</span></span><br/>
<span class='tline' id='l330' data-llen='11766:11812'>　<span class='krp-note'>也正官治事謂下羣吏教之皆無常飲酒陳氏曰前/誥庶邦曰誥毖其辭嚴此誥小子曰誥教其辭寛蔡</span></span><br/>
<span class='tline' id='l331' data-llen='11812:11858'>　<span class='krp-note'>氏曰小子血氣未定尤易縱酒害德故誥教之朱子/曰楊文公言童穉之學養其良知良能當以先入之</span></span><br/>
<span class='tline' id='l332' data-llen='11858:11885'><a onclick="displayPageImage('KR1b0034', 'WYG', '027-19a' );" name="027-19a" class="pb">[027-19a] <img width="20"  src="/static/img/kanseki-5.png"/></a></span><br/>
<span class='tline' id='l333' data-llen='11885:11931'>　<span class='krp-note'>言為主○漢孔氏曰於所治衆國飲酒惟當行祭祀/以德自将無令至醉祝氏曰周官酒正凡祭祀以法</span></span><br/>
<span class='tline' id='l334' data-llen='11931:11977'>　<span class='krp-note'>共五齊三酒酒人掌為五齊三酒亦曰祭祀則共奉/之若夫共賔客享士庶子享耆老孤子則言於祭祀</span></span><br/>
<span class='tline' id='l335' data-llen='11977:12023'>　<span class='krp-note'>之後蓋酒以祀為主自祀之外皆禮之餘也然祭而/飲所以受福苟不将之以德則欲以受福禍莫大焉</span></span><br/>
<span class='tline' id='l336' data-llen='12023:12069'>　<span class='krp-note'>故先王寓之法度彞皆有舟舟皆有罍以舟能載物/過量則溺罍能澤物不均則害使舉是禮者必明是</span></span><br/>
<span class='tline' id='l337' data-llen='12069:12082'>　<span class='krp-note'>義又何喪/德之有</span></span><br/>
<span class='tline' id='l338' data-llen='12082:12127'>　　<span class='krp-note'>按正即少正也事即御事也庶國即庶邦也文王/既誥毖庶邦庶士少正御事於誥教小子之際又</span></span><br/>
<span class='tline' id='l339' data-llen='12127:12152'>　　<span class='krp-note'>丁寧覆説之也下庶士/有正亦是覆説上文云</span></span><br/>
<span class='tline' id='l340' data-llen='12152:12198'>　<span class='krp-note'>○漢孔氏曰文王化我民教道子孫惟土地所生之/物皆愛惜之則其心善子孫皆聰聽父祖之常教於</span></span><br/>
<span class='tline' id='l341' data-llen='12198:12225'><a onclick="displayPageImage('KR1b0034', 'WYG', '027-19b' );" name="027-19b" class="pb">[027-19b] <img width="20"  src="/static/img/kanseki-5.png"/></a></span><br/>
<span class='tline' id='l342' data-llen='12225:12271'>　<span class='krp-note'>小大之人皆念德則子孫惟專一真氏曰於小大之/德視之惟一不以謹酒為小焉謹酒非小徳則腆酒</span></span><br/>
<span class='tline' id='l343' data-llen='12271:12317'>　<span class='krp-note'>非小過明矣○漢孔氏曰今往當使妹土之人繼汝/股肱之教為純一之行其當勤種黍稷奔走事其父</span></span><br/>
<span class='tline' id='l344' data-llen='12317:12363'>　<span class='krp-note'>兄陳氏曰藝種也吕氏曰此皆安分之事竭力耕田/共為子職而已何暇縱酒乎惟不服田畆心無所用</span></span><br/>
<span class='tline' id='l345' data-llen='12363:12409'>　<span class='krp-note'>則必向於酒矣○漢孔氏曰農功既畢始牽車牛載/其所有求易所無逺行賈賣用其所得珍異孝養其</span></span><br/>
<span class='tline' id='l346' data-llen='12409:12455'>　<span class='krp-note'>父母王氏曰賈人亦受田也舉農賈則工可知矣○/漢孔氏曰其父母善子之行子乃自潔厚致用酒養</span></span><br/>
<span class='tline' id='l347' data-llen='12455:12501'>　<span class='krp-note'>也薛氏曰或修農功或服商賈以養父母父母慶則/汝可用酒也○漢孔氏曰衆伯君子長官大夫統庶</span></span><br/>
<span class='tline' id='l348' data-llen='12501:12547'>　<span class='krp-note'>士有正者其汝常聽我教勿違犯林氏曰庶士有正/謂庶士有正以統之也庶伯君子者伯長也君子謂</span></span><br/>
<span class='tline' id='l349' data-llen='12547:12593'>　<span class='krp-note'>伯長之賢者也陳氏曰君子為有德之稱亦以有位/稱者如有官君子是也吕氏曰凡為官長皆在爾統</span></span><br/>
<span class='tline' id='l350' data-llen='12593:12620'><a onclick="displayPageImage('KR1b0034', 'WYG', '027-20a' );" name="027-20a" class="pb">[027-20a] <img width="20"  src="/static/img/kanseki-5.png"/></a></span><br/>
<span class='tline' id='l351' data-llen='12620:12638'>　<span class='krp-note'>率之下則爾當/常聽我之教也</span></span><br/>
<span class='tline' id='l352' data-llen='12638:12683'>　　<span class='krp-note'>按周禮宫正宫伯鄭氏註正長也伯長也俱為長/然宫正上士宫伯中士據此則此正與伯雖俱為</span></span><br/>
<span class='tline' id='l353' data-llen='12683:12698'>　　<span class='krp-note'>長然亦不/無小辨云</span></span><br/>
<span class='tline' id='l354' data-llen='12698:12744'>　<span class='krp-note'>○漢孔氏曰汝大能進老成人之道則為君矣如此/爾乃飲食醉飽之道陳氏曰行養老之禮則飲食醉</span></span><br/>
<span class='tline' id='l355' data-llen='12744:12790'>　<span class='krp-note'>飽無害○漢孔氏曰我大惟教汝曰汝能長觀省古/道為考中正之德則君道成矣陳氏曰民因農賈而</span></span><br/>
<span class='tline' id='l356' data-llen='12790:12836'>　<span class='krp-note'>飲士大夫因養老而醉特其小者又推其大者論之/故言丕惟曰真氏曰中徳即中道即身而言則曰中</span></span><br/>
<span class='tline' id='l357' data-llen='12836:12882'>　<span class='krp-note'>德即事而言則曰中道○漢孔氏曰能考中德則汝/庶幾能進饋祀於祖考矣能進饋祀則汝乃能自大</span></span><br/>
<span class='tline' id='l358' data-llen='12882:12928'>　<span class='krp-note'>用逸之道馬氏曰進飲食曰饋進飲食以祀其先故/曰饋祀陳氏曰介因也左傳介大國皆訓因祭祀之</span></span><br/>
<span class='tline' id='l359' data-llen='12928:12955'><a onclick="displayPageImage('KR1b0034', 'WYG', '027-20b' );" name="027-20b" class="pb">[027-20b] <img width="20"  src="/static/img/kanseki-5.png"/></a></span><br/>
<span class='tline' id='l360' data-llen='12955:13001'>　<span class='krp-note'>時始可因用逸○吕氏曰周公開飲酒之門有三祭/祀用酒父母慶用酒養老用酒三者無非於其良心</span></span><br/>
<span class='tline' id='l361' data-llen='13001:13047'>　<span class='krp-note'>開之蘇氏曰酒人情之所不能免禁而絶之雖聖人/不能故戒其沈湎之禍而開其德飲之樂聖人之禁</span></span><br/>
<span class='tline' id='l362' data-llen='13047:13093'>　<span class='krp-note'>人蓋如此○漢孔氏曰此乃信任王者正事之大臣/亦惟天順其大德而佑之長不見忘在王家陳氏曰</span></span><br/>
<span class='tline' id='l363' data-llen='13093:13139'>　<span class='krp-note'>正事猶上文言有正有事李氏曰元德即中德自康/叔言之則曰中自天言之則曰元吕氏曰不湎于酒</span></span><br/>
<span class='tline' id='l364' data-llen='13139:13182'>　<span class='krp-note'>亦是常事周公推之直至天若元德人之進德惟/於最難捨處放得下即是德進不已獲天順處</span></span><br/>
<span class='tline' id='l365' data-llen='13182:13205'>王曰封我西土棐徂邦君御事小子尚克用文王教不</span><br/>
<span class='tline' id='l366' data-llen='13205:13220'>腆于酒故我至于今克受殷之命</span><br/>
<span class='tline' id='l367' data-llen='13220:13266'>　<span class='krp-note'>陳氏曰此承上章以文王事結之○漢孔氏曰我文/王在西土輔訓往日國君及御治事者下民子孫皆</span></span><br/>
<span class='tline' id='l368' data-llen='13266:13293'><a onclick="displayPageImage('KR1b0034', 'WYG', '027-21a' );" name="027-21a" class="pb">[027-21a] <img width="20"  src="/static/img/kanseki-5.png"/></a></span><br/>
<span class='tline' id='l369' data-llen='13293:13339'>　<span class='krp-note'>庶幾能用上教不厚於酒言不常飲袁氏曰謂之棐/者孟子所謂輔之翼之是也吕氏曰天下之理相為</span></span><br/>
<span class='tline' id='l370' data-llen='13339:13385'>　<span class='krp-note'>消長不厚於酒者必厚於德○漢孔氏曰故我周家/至于今能受殷王之命真氏曰有司之不腆酒於天</span></span><br/>
<span class='tline' id='l371' data-llen='13385:13431'>　<span class='krp-note'>命何與而以克受殷命為職此之由但觀幽厲陳隋/之朝上下沈酣以至於亡則謹酒而受天命夫何疑</span></span><br/>
<span class='tline' id='l372' data-llen='13431:13438'>　<span class='krp-note'>哉/</span></span><br/>
<span class='tline' id='l373' data-llen='13438:13461'>王曰封我聞惟曰在昔殷先哲王迪畏天顯小民經德</span><br/>
<span class='tline' id='l374' data-llen='13461:13484'>秉哲自成湯咸至于帝乙成王畏相惟御事厥棐有恭</span><br/>
<span class='tline' id='l375' data-llen='13484:13507'>不敢自暇自逸矧曰其敢崇飲越在外服侯甸男衞邦</span><br/>
<span class='tline' id='l376' data-llen='13507:13530'>伯越在内服百僚庶尹惟亞惟服宗工越百姓里居罔</span><br/>
<span class='tline' id='l377' data-llen='13530:13557'><a onclick="displayPageImage('KR1b0034', 'WYG', '027-21b' );" name="027-21b" class="pb">[027-21b] <img width="20"  src="/static/img/kanseki-5.png"/></a></span><br/>
<span class='tline' id='l378' data-llen='13557:13580'>敢湎于酒不惟不敢亦不暇惟助成王德顯越尹人祗</span><br/>
<span class='tline' id='l379' data-llen='13580:13603'>辟我聞亦惟曰在今後嗣王酣身厥命罔顯于民祗保</span><br/>
<span class='tline' id='l380' data-llen='13603:13626'>越怨不易誕惟厥縱淫泆于非彞用燕喪威儀民罔不</span><br/>
<span class='tline' id='l381' data-llen='13626:13649'>衋傷心惟荒腆于酒不惟自息乃逸厥心疾狠不克畏</span><br/>
<span class='tline' id='l382' data-llen='13649:13672'>死辜在商邑越殷國滅無罹弗惟德馨香祀登聞于天</span><br/>
<span class='tline' id='l383' data-llen='13672:13695'>誕惟民怨庶羣自酒腥聞在上故天降喪于殷罔愛于</span><br/>
<span class='tline' id='l384' data-llen='13695:13708'>殷惟逸天非虐惟民自速辜</span><br/>
<span class='tline' id='l385' data-llen='13708:13754'>　<span class='krp-note'>吕氏曰此以商之興亡告康叔○漢孔氏曰聞之於/古殷先智王謂湯蹈道畏天明著小民能常德持智</span></span><br/>
<span class='tline' id='l386' data-llen='13754:13781'><a onclick="displayPageImage('KR1b0034', 'WYG', '027-22a' );" name="027-22a" class="pb">[027-22a] <img width="20"  src="/static/img/kanseki-5.png"/></a></span><br/>
<span class='tline' id='l387' data-llen='13781:13827'>　<span class='krp-note'>陳氏曰迪畏行其所畏也上畏天道之顯明下畏小/民之難保畏天畏民無隱顯輕重之間德者得此理</span></span><br/>
<span class='tline' id='l388' data-llen='13827:13873'>　<span class='krp-note'>經德常其德而不失也哲者明此理秉哲持其明而/不昏也經德秉哲乃畏天畏民之實○漢孔氏曰從</span></span><br/>
<span class='tline' id='l389' data-llen='13873:13919'>　<span class='krp-note'>湯至帝乙中間之王猶保成其王道畏敬輔相之臣/陳氏曰成湯而下豈無僻王言自成湯咸至于帝乙</span></span><br/>
<span class='tline' id='l390' data-llen='13919:13965'>　<span class='krp-note'>者亦舉其大槩耳應氏曰古之王者克自抑畏固無/俟乎勉彊然必擇其道隆德盛者以為輔相而尊敬</span></span><br/>
<span class='tline' id='l391' data-llen='13965:14011'>　<span class='krp-note'>嚴憚之所以維持其敬心而不懈也○漢孔氏曰惟/殷御治事之臣共輔佐畏相之君有恭敬之德不敢</span></span><br/>
<span class='tline' id='l392' data-llen='14011:14057'>　<span class='krp-note'>自寛暇自逸豫崇聚也自暇自逸猶不敢况敢聚會/飲酒乎新安王氏曰御事猶言治事凡經言如庶士</span></span><br/>
<span class='tline' id='l393' data-llen='14057:14103'>　<span class='krp-note'>御事尹氏御事通庶官言之也然三公謂之三事六/卿謂之六事諸侯三卿亦曰御事司徒司馬司空平</span></span><br/>
<span class='tline' id='l394' data-llen='14103:14149'>　<span class='krp-note'>王言即我御事則御事兼小大之臣皆可稱林氏曰/所以輔君者皆盡其恭王博士云責難於君謂之恭</span></span><br/>
<span class='tline' id='l395' data-llen='14149:14176'><a onclick="displayPageImage('KR1b0034', 'WYG', '027-22b' );" name="027-22b" class="pb">[027-22b] <img width="20"  src="/static/img/kanseki-5.png"/></a></span><br/>
<span class='tline' id='l396' data-llen='14176:14222'>　<span class='krp-note'>厥棐有恭則責難矣真氏曰崇飲謂相尚以飲○漢/孔氏曰於在外國侯服甸服男服衞服國伯庶侯之</span></span><br/>
<span class='tline' id='l397' data-llen='14222:14268'>　<span class='krp-note'>長唐孔氏曰舉四者以總六服邦謂國君伯言長連/率卒牧皆是○漢孔氏曰於在内服治事百官衆正</span></span><br/>
<span class='tline' id='l398' data-llen='14268:14314'>　<span class='krp-note'>及次大夫服事尊官陳氏曰内服畿内也禹貢畿内/稱甸服惟服奔走服事之人下士府史胥徒是也宗</span></span><br/>
<span class='tline' id='l399' data-llen='14314:14360'>　<span class='krp-note'>工尊官六卿之類也○漢孔氏曰於百官族姓及卿/大夫致仕居田里者林氏曰禮所謂致仕而春秋傳</span></span><br/>
<span class='tline' id='l400' data-llen='14360:14406'>　<span class='krp-note'>所謂老也○漢孔氏曰自外服至里居皆無敢沈湎/於酒非徒不敢亦不暇飲酒所以不暇飲酒惟助其</span></span><br/>
<span class='tline' id='l401' data-llen='14406:14452'>　<span class='krp-note'>君成王道明其德於正人之道必正身敬法真氏曰/是時内外小大之臣無敢湎酒者不惟禀上之教不</span></span><br/>
<span class='tline' id='l402' data-llen='14452:14498'>　<span class='krp-note'>敢違亦以職守所在不暇為不敢猶有勉彊不暇則/安之矣職守謂何上以助成君德之顯明下以助大</span></span><br/>
<span class='tline' id='l403' data-llen='14498:14544'>　<span class='krp-note'>臣之祗辟也此章乃一篇之根本凡人敬則不縱欲/縱欲則不敬殷之君臣既一於敬矣舉天下之欲不</span></span><br/>
<span class='tline' id='l404' data-llen='14544:14571'><a onclick="displayPageImage('KR1b0034', 'WYG', '027-23a' );" name="027-23a" class="pb">[027-23a] <img width="20"  src="/static/img/kanseki-5.png"/></a></span><br/>
<span class='tline' id='l405' data-llen='14571:14617'>　<span class='krp-note'>足動之况荒惑敗亂如酒乎蔡氏曰成王顧上文成/王而言祗辟顧上文有恭而言○漢孔氏曰嗣王紂</span></span><br/>
<span class='tline' id='l406' data-llen='14617:14663'>　<span class='krp-note'>也酣樂其身不憂政事○漢孔氏曰言紂暴虐施其/政令於民無顯明之德所敬所安皆在於怨不可變</span></span><br/>
<span class='tline' id='l407' data-llen='14663:14709'>　<span class='krp-note'>易林氏曰孟子云安其危利其菑祗保越怨之謂也/○漢孔氏曰紂大惟其縱淫泆于非常用燕安喪其</span></span><br/>
<span class='tline' id='l408' data-llen='14709:14755'>　<span class='krp-note'>威儀民無不衋然痛傷其心張氏曰泆失燕安也有/威可畏謂之威有儀可象謂之儀用燕喪其威儀失</span></span><br/>
<span class='tline' id='l409' data-llen='14755:14801'>　<span class='krp-note'>其君人之道民無畏而象之者矣陳氏曰衋痛也吕/氏曰感傷又重於怨大抵怨之極而無可奈何方到</span></span><br/>
<span class='tline' id='l410' data-llen='14801:14847'>　<span class='krp-note'>傷處○漢孔氏曰言紂大厚於酒晝夜不念自息乃/過差鄭氏曰不惟者不但安息逸樂而已又為酒所</span></span><br/>
<span class='tline' id='l411' data-llen='14847:14893'>　<span class='krp-note'>使如下文所云也○漢孔氏曰紂疾狠其心不能畏/死言無忌憚紂聚罪人在都邑而任之於殷國滅亡</span></span><br/>
<span class='tline' id='l412' data-llen='14893:14939'>　<span class='krp-note'>無憂懼蔡氏曰罹憂也其心疾狠雖殺身而不畏也/辜在商邑雖滅國而不憂也真氏曰觀今小人一醉</span></span><br/>
<span class='tline' id='l413' data-llen='14939:14966'><a onclick="displayPageImage('KR1b0034', 'WYG', '027-23b' );" name="027-23b" class="pb">[027-23b] <img width="20"  src="/static/img/kanseki-5.png"/></a></span><br/>
<span class='tline' id='l414' data-llen='14966:15012'>　<span class='krp-note'>之餘忿疾彊狠水火可入兵刃可蹈則紂之情状可/知○漢孔氏曰紂不念發聞其德使祀見享升聞于</span></span><br/>
<span class='tline' id='l415' data-llen='15012:15058'>　<span class='krp-note'>天大行淫虐惟為民所怨咎張氏曰先王之祀以德/不以物故奉牲以告奉盛以告奉酒醴以告皆以德</span></span><br/>
<span class='tline' id='l416' data-llen='15058:15104'>　<span class='krp-note'>為主有德則馨香無徳則臭穢○漢孔氏曰紂衆羣/臣用酒沈荒腥穢聞在上天故天下喪亡於殷無愛</span></span><br/>
<span class='tline' id='l417' data-llen='15104:15150'>　<span class='krp-note'>於殷惟以紂奢逸故真氏曰馨香者穢德之對也紂/既無德馨香惟有腥穢上聞於天而已○漢孔氏曰</span></span><br/>
<span class='tline' id='l418' data-llen='15150:15182'>　<span class='krp-note'>言凡為天所亡天非虐民惟民行/惡自召罪馬氏曰古民人字通用</span></span><br/>
<span class='tline' id='l419' data-llen='15182:15205'>王曰封予不惟若兹多誥古人有言曰人無於水監當</span><br/>
<span class='tline' id='l420' data-llen='15205:15228'>於民監今惟殷墜厥命我其可不大監撫于時予惟曰</span><br/>
<span class='tline' id='l421' data-llen='15228:15251'>汝劼毖殷獻臣侯甸男衞矧太史友内史友越獻臣百</span><br/>
<span class='tline' id='l422' data-llen='15251:15278'><a onclick="displayPageImage('KR1b0034', 'WYG', '027-24a' );" name="027-24a" class="pb">[027-24a] <img width="20"  src="/static/img/kanseki-5.png"/></a></span><br/>
<span class='tline' id='l423' data-llen='15278:15301'>宗工矧惟爾事服休服采矧惟若疇圻父薄違農父若</span><br/>
<span class='tline' id='l424' data-llen='15301:15324'>保宏父定辟矧汝剛制于酒厥或誥曰羣飲汝勿佚盡</span><br/>
<span class='tline' id='l425' data-llen='15324:15347'>執拘以歸于周予其殺又惟殷之迪諸臣惟工乃湎于</span><br/>
<span class='tline' id='l426' data-llen='15347:15370'>酒勿庸殺之姑惟教之有斯明享乃不用我教辭惟我</span><br/>
<span class='tline' id='l427' data-llen='15370:15384'>一人弗恤弗蠲乃事時同于殺</span><br/>
<span class='tline' id='l428' data-llen='15384:15430'>　<span class='krp-note'>夏氏曰此又詳告康叔以制酒之意○漢孔氏曰我/不惟若此多誥汝古聖賢有言人無於水監當於民</span></span><br/>
<span class='tline' id='l429' data-llen='15430:15476'>　<span class='krp-note'>監視水見已形視民行事見吉凶○漢孔氏曰今惟/殷紂無道墜失天命我其可不大視此為戒撫安天</span></span><br/>
<span class='tline' id='l430' data-llen='15476:15522'>　<span class='krp-note'>下於是吕氏曰撫于時撫當時百姓也○漢孔氏曰/劼固也我惟告汝曰汝當固慎殷之善臣信用之王</span></span><br/>
<span class='tline' id='l431' data-llen='15522:15549'><a onclick="displayPageImage('KR1b0034', 'WYG', '027-24b' );" name="027-24b" class="pb">[027-24b] <img width="20"  src="/static/img/kanseki-5.png"/></a></span><br/>
<span class='tline' id='l432' data-llen='15549:15595'>　<span class='krp-note'>氏曰殷獻臣謂賢人嘗仕殷而今里居者○漢孔氏/曰侯甸男衞之國當慎接之况太史内史掌國典法</span></span><br/>
<span class='tline' id='l433' data-llen='15595:15641'>　<span class='krp-note'>所賔友乎林氏曰康叔為諸侯長故劼毖及於侯甸/男衞薛氏曰周禮太史掌邦之六典法則内史掌王</span></span><br/>
<span class='tline' id='l434' data-llen='15641:15687'>　<span class='krp-note'>八枋之法二史在王朝則貳冢宰在侯國則居賔友/之地○漢孔氏曰於善臣百尊官不可不慎况汝身</span></span><br/>
<span class='tline' id='l435' data-llen='15687:15733'>　<span class='krp-note'>事服行美道服事治民乎陳氏曰宗工大臣也此獻/臣宗工乃周臣之致仕里居者王氏曰服休者以德</span></span><br/>
<span class='tline' id='l436' data-llen='15733:15779'>　<span class='krp-note'>為事在位者也服采者以事為事在職者也林氏曰/爾事言爾所共事者也○漢孔氏曰圻父司馬農父</span></span><br/>
<span class='tline' id='l437' data-llen='15779:15825'>　<span class='krp-note'>司徒身事且宜敬慎况所順疇咨之司馬乎况能迫/迴萬民之司徒乎宏父司空當順安之司馬司徒司</span></span><br/>
<span class='tline' id='l438' data-llen='15825:15871'>　<span class='krp-note'>空列國諸侯三卿慎擇其人而任之則君道定况汝/剛制於酒乎王氏曰三卿之位為汝疇匹司馬薄伐</span></span><br/>
<span class='tline' id='l439' data-llen='15871:15917'>　<span class='krp-note'>愆違司徒若國保民司空居四民富而生之以定辟/朱子曰古註從父絶句荆公從違保辟絶句敻出諸</span></span><br/>
<span class='tline' id='l440' data-llen='15917:15944'><a onclick="displayPageImage('KR1b0034', 'WYG', '027-25a' );" name="027-25a" class="pb">[027-25a] <img width="20"  src="/static/img/kanseki-5.png"/></a></span><br/>
<span class='tline' id='l441' data-llen='15944:15989'>　<span class='krp-note'>儒之表吕氏曰剛制者當時酒之為病甚深苟泛泛/悠悠不用力斷然制之則安能制之故謂之剛制</span></span><br/>
<span class='tline' id='l442' data-llen='15989:16035'>　<span class='krp-note'>夏氏曰成王謂我今惟言曰汝康叔當堅固毖慎殷/之賢臣及汝為孟侯所統侯甸男衞之國君皆當固</span></span><br/>
<span class='tline' id='l443' data-llen='16035:16081'>　<span class='krp-note'>慎之此正如文王毖庶邦庶士越少正御事蓋毖慎/之使不縱于酒也殷賢臣及所統諸侯既固慎之矣</span></span><br/>
<span class='tline' id='l444' data-llen='16081:16127'>　<span class='krp-note'>况太史内史乃汝康叔之所親友者及其賢臣為百/官尊者不可不固慎之也内史太史及賢臣百宗工</span></span><br/>
<span class='tline' id='l445' data-llen='16127:16173'>　<span class='krp-note'>既固慎之矣况與汝康叔共事之人所謂服休而在/位服采而在職者其可不固慎之乎服休服采既固</span></span><br/>
<span class='tline' id='l446' data-llen='16173:16219'>　<span class='krp-note'>慎之矣况爾之疇匹而位為三卿者謂司徒司馬司/空也又可以不固慎之乎自殷賢臣推而上之至於</span></span><br/>
<span class='tline' id='l447' data-llen='16219:16265'>　<span class='krp-note'>三卿皆康叔所當毖慎者汝其可不剛以制其縱酒/之失乎真氏曰四矧字一節重於一節蓋所職愈重</span></span><br/>
<span class='tline' id='l448' data-llen='16265:16311'>　<span class='krp-note'>則所戒愈嚴劼毖以上所戒勑而言剛制以己所自/檢而言在羣臣則當謹上之戒在康叔則當防己之</span></span><br/>
<span class='tline' id='l449' data-llen='16311:16338'><a onclick="displayPageImage('KR1b0034', 'WYG', '027-25b' );" name="027-25b" class="pb">[027-25b] <img width="20"  src="/static/img/kanseki-5.png"/></a></span><br/>
<span class='tline' id='l450' data-llen='16338:16384'>　<span class='krp-note'>欲○漢孔氏曰其有告汝曰民羣聚飲酒不用上命/則汝收捕之無令失也盡執拘羣飲酒者以歸於京</span></span><br/>
<span class='tline' id='l451' data-llen='16384:16430'>　<span class='krp-note'>師我其擇罪重者而殺之蘇氏曰予其殺者未必殺/也猶今法曰當斬者皆具獄以待命不必死也然必</span></span><br/>
<span class='tline' id='l452' data-llen='16430:16476'>　<span class='krp-note'>立死法者欲人畏而不敢犯也羣飲蓋亦當時之法/有羣聚飲酒謀為大姦者其詳不可得而聞矣如今</span></span><br/>
<span class='tline' id='l453' data-llen='16476:16522'>　<span class='krp-note'>之法有曰夜聚曉散者皆死罪蓋聚而為妖逆者也/使後世不知其詳而徒聞其名凡民夜相過者輒殺</span></span><br/>
<span class='tline' id='l454' data-llen='16522:16568'>　<span class='krp-note'>之可乎舊説以為羣飲者周人則殺之殷人則勿殺/也夫民同犯一罪而殺其一不殺其一周人其肯服</span></span><br/>
<span class='tline' id='l455' data-llen='16568:16614'>　<span class='krp-note'>乎羣飲則死公卿大夫羣飲可不誅乎不誅吏則無/以禁民吏民皆誅則桀紂之虐不至於此矣皆事之</span></span><br/>
<span class='tline' id='l456' data-llen='16614:16660'>　<span class='krp-note'>必不然者予不可以不論○漢孔氏曰又惟殷家蹈/惡俗諸臣惟衆官化紂日乆乃沈湎於酒勿用法殺</span></span><br/>
<span class='tline' id='l457' data-llen='16660:16706'>　<span class='krp-note'>之以其漸染惡俗故必三申法令且惟教之則汝有/此明訓以享國蘇氏曰此謂凡湎于酒而不為他大</span></span><br/>
<span class='tline' id='l458' data-llen='16706:16733'><a onclick="displayPageImage('KR1b0034', 'WYG', '027-26a' );" name="027-26a" class="pb">[027-26a] <img width="20"  src="/static/img/kanseki-5.png"/></a></span><br/>
<span class='tline' id='l459' data-llen='16733:16779'>　<span class='krp-note'>姦者也不擇殷周而周公特言殷者蓋為妹邦化紂/之德諸臣百工皆沈湎而况民乎故凡湎于酒者皆</span></span><br/>
<span class='tline' id='l460' data-llen='16779:16825'>　<span class='krp-note'>可教不可殺不分殷周也○漢孔氏曰汝若忽怠不/用我教辭惟我一人不憂汝乃不潔汝政事是汝同</span></span><br/>
<span class='tline' id='l461' data-llen='16825:16871'>　<span class='krp-note'>於見殺之罪吕氏曰其不聽我教辭不蠲潔其事是/終不能改然後殺之蓋教之不從者乃不得已而殺</span></span><br/>
<span class='tline' id='l462' data-llen='16871:16879'>　<span class='krp-note'>之/也</span></span><br/>
<span class='tline' id='l463' data-llen='16879:16924'>　　<span class='krp-note'>按吕説教字雖與上文聨屬終不若孔説得本旨/蓋此誥乃告康叔化殷俗千百言不如責康叔一</span></span><br/>
<span class='tline' id='l464' data-llen='16924:16941'>　　<span class='krp-note'>語觀矧汝剛/制之言可見</span></span><br/>
<span class='tline' id='l465' data-llen='16941:16959'>王曰封汝典聽朕毖勿辯乃司民湎于酒</span><br/>
<span class='tline' id='l466' data-llen='16959:17005'>　<span class='krp-note'>陳氏曰總結一篇之意○漢孔氏曰汝當常聽念我/所慎而篤行之陳氏曰此書始終告以毖慎故篇終</span></span><br/>
<span class='tline' id='l467' data-llen='17005:17032'><a onclick="displayPageImage('KR1b0034', 'WYG', '027-26b' );" name="027-26b" class="pb">[027-26b] <img width="20"  src="/static/img/kanseki-5.png"/></a></span><br/>
<span class='tline' id='l468' data-llen='17032:17078'>　<span class='krp-note'>復提其要以語之○漢孔氏曰辯使也勿使汝主民/之吏湎於酒言當正身以率民王氏曰汝司民有湎</span></span><br/>
<span class='tline' id='l469' data-llen='17078:17124'>　<span class='krp-note'>于酒則以正治之勿為之辯釋以為無罪蔡氏曰辯/治也乃司有司也即上文諸臣百工之類康叔不治</span></span><br/>
<span class='tline' id='l470' data-llen='17124:17170'>　<span class='krp-note'>其諸臣百工之湎酒則民之湎酒者不可禁矣真氏/曰勿辯以下説者不同句斷亦異孔氏説為不費辭</span></span><br/>
<span class='tline' id='l471' data-llen='17170:17198'>　<span class='krp-note'>但不知辯之訓使何所出亦/不敢以為必然也姑並載之</span></span><br/>
<span class='tline' id='l472' data-llen='17198:17201'>　</span><br/>
<span class='tline' id='l473' data-llen='17201:17204'>　</span><br/>
<span class='tline' id='l474' data-llen='17204:17207'>　</span><br/>
<span class='tline' id='l475' data-llen='17207:17219'>　尚書纂傳卷二十七中</span><br/>
<span class='tline' id='l477' data-llen='17242:17269'><a onclick="displayPageImage('KR1b0034', 'WYG', '027-27a' );" name="027-27a" class="pb">[027-27a] <img width="20"  src="/static/img/kanseki-5.png"/></a></span><br/>
<span class='tline' id='l478' data-llen='17269:17277'>欽定四庫全書</span><br/>
<span class='tline' id='l479' data-llen='17277:17298'>　尚書纂傳卷二十七下　　元　王天與　撰</span><br/>
<span class='tline' id='l480' data-llen='17298:17315'>梓材第十三　　　　　　　　周書</span><br/>
<span class='tline' id='l481' data-llen='17315:17319'>梓材</span><br/>
<span class='tline' id='l482' data-llen='17319:17365'>　<span class='krp-note'>漢孔氏曰告康叔以為政之道亦如梓人治材蔡氏/曰篇中有梓材二字比稽田作室為雅故以為簡編</span></span><br/>
<span class='tline' id='l483' data-llen='17365:17392'>　<span class='krp-note'>之别唐孔氏曰梓材亦誥也/○蔡氏曰今文古文皆有</span></span><br/>
<span class='tline' id='l484' data-llen='17392:17415'>王曰封以厥庶民暨厥臣達大家以厥臣達王惟邦君</span><br/>
<span class='tline' id='l485' data-llen='17415:17438'>汝若恒越曰我有師師司徒司馬司空尹旅曰予罔厲</span><br/>
<span class='tline' id='l486' data-llen='17438:17465'><a onclick="displayPageImage('KR1b0034', 'WYG', '027-27b' );" name="027-27b" class="pb">[027-27b] <img width="20"  src="/static/img/kanseki-5.png"/></a></span><br/>
<span class='tline' id='l487' data-llen='17465:17488'>殺人亦厥君先敬勞肆徂厥敬勞肆往姦宄殺人歴人</span><br/>
<span class='tline' id='l488' data-llen='17488:17511'>宥肆亦見厥君事戕敗人宥王啓監厥亂為民曰無胥</span><br/>
<span class='tline' id='l489' data-llen='17511:17534'>戕無胥虐至于敬寡至于屬婦合由以容王其效邦君</span><br/>
<span class='tline' id='l490' data-llen='17534:17556'>越御事厥命曷以引養引恬自古王若兹監罔攸辟</span><br/>
<span class='tline' id='l491' data-llen='17556:17579'>　　<span class='krp-note'>按此告康叔通上下/之情以施寛大之澤</span></span><br/>
<span class='tline' id='l492' data-llen='17579:17625'>　<span class='krp-note'>○漢孔氏曰言當用其衆人之賢者與其小臣之良/者以通達卿大夫及都家之政於國汝當信用其臣</span></span><br/>
<span class='tline' id='l493' data-llen='17625:17671'>　<span class='krp-note'>以通王教於民惟乃國君之道陳氏曰大家商七族/之類吕氏曰自康叔言之有民有臣有大家自王言</span></span><br/>
<span class='tline' id='l494' data-llen='17671:17717'>　<span class='krp-note'>之則率土之濵莫非王臣故於達王止言臣此首言/通上下之情也應氏曰或以大家為彊家巨室考之</span></span><br/>
<span class='tline' id='l495' data-llen='17717:17744'><a onclick="displayPageImage('KR1b0034', 'WYG', '027-28a' );" name="027-28a" class="pb">[027-28a] <img width="20"  src="/static/img/kanseki-5.png"/></a></span><br/>
<span class='tline' id='l496' data-llen='17744:17790'>　<span class='krp-note'>經文初無此意古者諸侯稱邦卿大夫稱家故諸侯/之重者稱大邦卿大夫之重者稱大家下文司徒司</span></span><br/>
<span class='tline' id='l497' data-llen='17790:17836'>　<span class='krp-note'>馬司空即大家也故遂分兩曰字以言之自汝若恒/越曰至戕敗人宥達大家之事也自王啓監至罔攸</span></span><br/>
<span class='tline' id='l498' data-llen='17836:17882'>　<span class='krp-note'>辟達王之事也下而達大家上而達王皆明白以達/其言委曲以達其意也為邦君者既能因大家之言</span></span><br/>
<span class='tline' id='l499' data-llen='17882:17928'>　<span class='krp-note'>以達其意則亦可以吾之慈祥惻怛達之於彼既能/因王之言以達其意則亦可以下之疾痛困苦達之</span></span><br/>
<span class='tline' id='l500' data-llen='17928:17974'>　<span class='krp-note'>於上斯可謂四達之皇皇矣○漢孔氏曰汝惟君道/使順常於是曰我有典常之師可師法言國之三卿</span></span><br/>
<span class='tline' id='l501' data-llen='17974:18020'>　<span class='krp-note'>正官衆大夫皆順典常而曰我無厲虐殺人之事如/此則善矣應氏曰越語助也猶越若蓋發語辭也汝</span></span><br/>
<span class='tline' id='l502' data-llen='18020:18066'>　<span class='krp-note'>若能常常曰我有師師之三卿尹旅其言每自謂不/暴虐於殺人是汝知臣下之心而能稱述褒奬之也</span></span><br/>
<span class='tline' id='l503' data-llen='18066:18112'>　<span class='krp-note'>下文達王者既為王之言則此曰當為三卿尹旅之/言乃相稱○漢孔氏曰亦其為君之道當先敬勞民</span></span><br/>
<span class='tline' id='l504' data-llen='18112:18139'><a onclick="displayPageImage('KR1b0034', 'WYG', '027-28b' );" name="027-28b" class="pb">[027-28b] <img width="20"  src="/static/img/kanseki-5.png"/></a></span><br/>
<span class='tline' id='l505' data-llen='18139:18185'>　<span class='krp-note'>故汝往治民必敬勞來之陳氏曰康叔又當以身率/先之君指康叔也蔡氏曰敬勞恭敬慰勞也○漢孔</span></span><br/>
<span class='tline' id='l506' data-llen='18185:18231'>　<span class='krp-note'>氏曰以民當敬勞之故汝往之國又當詳察姦宄之/人及殺人賊所過歴之人有所寛宥亦所以敬勞之</span></span><br/>
<span class='tline' id='l507' data-llen='18231:18277'>　<span class='krp-note'>應氏曰殺人者已傷人之性命也歴人者過歴人家/為剽竊而未必殺人也宥者減死之意非全赦之○</span></span><br/>
<span class='tline' id='l508' data-llen='18277:18323'>　<span class='krp-note'>漢孔氏曰聽訟折獄當務從寛恕故往治民亦當見/其為君之事察民以過誤殘敗人者當寛有唐孔氏</span></span><br/>
<span class='tline' id='l509' data-llen='18323:18369'>　<span class='krp-note'>曰以君者立於無過之地使物不失其所故宥罪原/情當見其為君之事與上厥君始終相承陳氏曰戕</span></span><br/>
<span class='tline' id='l510' data-llen='18369:18415'>　<span class='krp-note'>人者傷人支體敗人者毁人物業○漢孔氏曰言王/者開置監官其治為民不可不勉當教民無得相殘</span></span><br/>
<span class='tline' id='l511' data-llen='18415:18461'>　<span class='krp-note'>傷相虐殺至於敬養寡弱至於存恤妾婦和合其教/用大道以容之無令見寃枉陳氏曰周禮建牧立監</span></span><br/>
<span class='tline' id='l512' data-llen='18461:18507'>　<span class='krp-note'>以維邦國監乃諸侯之長康叔為孟侯故此篇每言/監應氏曰此曰者王之言云然也蔡氏曰王命監之</span></span><br/>
<span class='tline' id='l513' data-llen='18507:18534'><a onclick="displayPageImage('KR1b0034', 'WYG', '027-29a' );" name="027-29a" class="pb">[027-29a] <img width="20"  src="/static/img/kanseki-5.png"/></a></span><br/>
<span class='tline' id='l514' data-llen='18534:18580'>　<span class='krp-note'>辭蓋曰無相與戕殺其民無相與虐害其民人之寡/弱者則哀敬之使不失所婦之窮獨者則聨屬之使</span></span><br/>
<span class='tline' id='l515' data-llen='18580:18626'>　<span class='krp-note'>有所歸保合其民率由是而容蓄之也陳氏曰合由/以容涵之如海育之如春俾一國之中若貴若賤若</span></span><br/>
<span class='tline' id='l516' data-llen='18626:18672'>　<span class='krp-note'>上若下若衆若寡若夫若婦一切容之○漢孔氏曰/王者其效實國君及於御治事者知其教命所施何</span></span><br/>
<span class='tline' id='l517' data-llen='18672:18718'>　<span class='krp-note'>用不可不勤能長養民長安民用古王道如此監無/所復罪當務之蔡氏曰王所以責效邦君御事者具</span></span><br/>
<span class='tline' id='l518' data-llen='18718:18764'>　<span class='krp-note'>命何以哉亦惟欲其引掖斯民於生養安恬之地耳/陳氏曰引有徐徐之意治亂民猶亂繩急目前之效</span></span><br/>
<span class='tline' id='l519' data-llen='18764:18810'>　<span class='krp-note'>而欲速者皆非所以安養之也王氏曰自古王者歴/世相傳皆如此監無用刑辟○應氏曰兩段曰者自</span></span><br/>
<span class='tline' id='l520' data-llen='18810:18856'>　<span class='krp-note'>有次序曰予罔厲殺人者鎮撫危疑安静反側之規/模解之赦過宥罪也有忍乃有濟也曰無胥戕至合</span></span><br/>
<span class='tline' id='l521' data-llen='18856:18891'>　<span class='krp-note'>由以容者海涵春育包荒不遺之氣/象坤之含𢎞光大也有容德乃大也</span></span><br/>
<span class='tline' id='l522' data-llen='18891:18918'><a onclick="displayPageImage('KR1b0034', 'WYG', '027-29b' );" name="027-29b" class="pb">[027-29b] <img width="20"  src="/static/img/kanseki-5.png"/></a></span><br/>
<span class='tline' id='l523' data-llen='18918:18941'>惟曰若稽田既勤敷菑惟其陳修為厥疆畎若作室家</span><br/>
<span class='tline' id='l524' data-llen='18941:18964'>既勤垣墉惟其塗塈茨若作梓材既勤樸斲惟其塗丹</span><br/>
<span class='tline' id='l525' data-llen='18964:18967'>雘</span><br/>
<span class='tline' id='l526' data-llen='18967:19013'>　<span class='krp-note'>陳氏曰下文将言繼先王用德先取物為喻○漢孔/氏曰惟若農夫之考田已勞力布發之惟其陳列修</span></span><br/>
<span class='tline' id='l527' data-llen='19013:19059'>　<span class='krp-note'>治為其疆畔畎壟然後功成蔡氏曰稽治也敷菑廣/去草棘也○漢孔氏曰如人為室家已勤立垣墻惟</span></span><br/>
<span class='tline' id='l528' data-llen='19059:19105'>　<span class='krp-note'>其當塗塈茨蓋之唐陸氏曰馬云卑曰垣髙曰墉塈/説文云仰塗也蘇氏曰塗塈墐飾之也茨蓋苫也林</span></span><br/>
<span class='tline' id='l529' data-llen='19105:19151'>　<span class='krp-note'>氏曰穀梁傳云焚東門之茨范寗註茨蓋也茅茨亦/謂以茅蓋屋也○漢孔氏曰如梓人治材為器已勞</span></span><br/>
<span class='tline' id='l530' data-llen='19151:19197'>　<span class='krp-note'>力樸治斲削惟其當塗以漆丹以朱而後成林氏曰/梓良木可以為器而木工謂之梓人樸謂器之有質</span></span><br/>
<span class='tline' id='l531' data-llen='19197:19224'><a onclick="displayPageImage('KR1b0034', 'WYG', '027-30a' );" name="027-30a" class="pb">[027-30a] <img width="20"  src="/static/img/kanseki-5.png"/></a></span><br/>
<span class='tline' id='l532' data-llen='19224:19270'>　<span class='krp-note'>而未成也唐孔氏曰塗丹皆飾物之名謂塗丹以朱/雘雘是彩色之名蘇氏曰田既敷菑室既垣墉器既</span></span><br/>
<span class='tline' id='l533' data-llen='19270:19316'>　<span class='krp-note'>樸斵則當因舊守成而潤色之不當復有所建立除/治也以言康叔既已平國定位不當復有所斬艾斵</span></span><br/>
<span class='tline' id='l534' data-llen='19316:19324'>　<span class='krp-note'>削/也</span></span><br/>
<span class='tline' id='l535' data-llen='19324:19369'>　　<span class='krp-note'>按三既勤與下文既勤用明德相應三惟其亦與/下文王惟德用數語相應蓋言先王時天子諸侯</span></span><br/>
<span class='tline' id='l536' data-llen='19369:19414'>　　<span class='krp-note'>用明德於先則今日上而為王下而為監亦惟明/德新民之用耳又此篇言惟曰者三言監者三前</span></span><br/>
<span class='tline' id='l537' data-llen='19414:19437'>　　<span class='krp-note'>後語脉皆相類此章/譬喻蓋以起下文也</span></span><br/>
<span class='tline' id='l538' data-llen='19437:19460'>今王惟曰先王既勤用明德懷為夾庶邦享作兄弟方</span><br/>
<span class='tline' id='l539' data-llen='19460:19483'>來亦既用明德后式典集庶邦丕享皇天既付中國民</span><br/>
<span class='tline' id='l540' data-llen='19483:19510'><a onclick="displayPageImage('KR1b0034', 'WYG', '027-30b' );" name="027-30b" class="pb">[027-30b] <img width="20"  src="/static/img/kanseki-5.png"/></a></span><br/>
<span class='tline' id='l541' data-llen='19510:19533'>越厥疆土于先王肆王惟德用和懌先後迷民用懌先</span><br/>
<span class='tline' id='l542' data-llen='19533:19556'>王受命已若茲監惟曰欲至于萬年惟王子子孫孫永</span><br/>
<span class='tline' id='l543' data-llen='19556:19560'>保民</span><br/>
<span class='tline' id='l544' data-llen='19560:19606'>　<span class='krp-note'>陳氏曰此章專言繼先王用德之事○漢孔氏曰夾/近也言文武已勤用明德懷逺為近汝治國當法之</span></span><br/>
<span class='tline' id='l545' data-llen='19606:19652'>　<span class='krp-note'>林氏曰今王惟曰周公指王而言非成王之自稱夾/訓為近不若以為夾輔先王之制分建諸侯春朝以</span></span><br/>
<span class='tline' id='l546' data-llen='19652:19698'>　<span class='krp-note'>圖天下之事秋覲以比邦國之功夏宗以陳天下之/謨冬遇以協諸侯之慮時㑹以發四方之禁殷同以</span></span><br/>
<span class='tline' id='l547' data-llen='19698:19744'>　<span class='krp-note'>施天下之政皆欲其夾輔王室也然苟無以懷之則/莫不解體矣○漢孔氏曰衆國朝享於王又親仁善</span></span><br/>
<span class='tline' id='l548' data-llen='19744:19790'>　<span class='krp-note'>鄰為兄弟之國萬方皆來賔服亦已奉用先王之明/德夏氏曰相親相比如兄弟之密方方而來○漢孔</span></span><br/>
<span class='tline' id='l549' data-llen='19790:19817'><a onclick="displayPageImage('KR1b0034', 'WYG', '027-31a' );" name="027-31a" class="pb">[027-31a] <img width="20"  src="/static/img/kanseki-5.png"/></a></span><br/>
<span class='tline' id='l550' data-llen='19817:19863'>　<span class='krp-note'>氏曰君天下能用常法則和集衆國大來朝享應氏/曰來享者庶邦也式行典禮而集庶邦之丕享者后</span></span><br/>
<span class='tline' id='l551' data-llen='19863:19909'>　<span class='krp-note'>也后即先王也先儒乃以庶邦享為先王時事集庶/邦丕享為今王時事而式典者體其常法之謂觀下</span></span><br/>
<span class='tline' id='l552' data-llen='19909:19955'>　<span class='krp-note'>文皇天既付以下説先王之事尚未竟安得以後王/事攙入之○漢孔氏曰大天已付周家治中國民矣</span></span><br/>
<span class='tline' id='l553' data-llen='19955:20001'>　<span class='krp-note'>能逺拓其界壤則於先王之道遂大林氏曰皇天盡/以中國民付之先王而一民莫非其臣盡以中國之</span></span><br/>
<span class='tline' id='l554' data-llen='20001:20047'>　<span class='krp-note'>疆土付之先王而尺地莫非其有○漢孔氏曰今王/惟用德和悦先後天下迷愚之民所以悦先王受命</span></span><br/>
<span class='tline' id='l555' data-llen='20047:20093'>　<span class='krp-note'>之義陳氏曰德用謂用明德和之使不乖懌之使不/怨林氏曰迷民謂殷餘民先迷民紂之民也後迷民</span></span><br/>
<span class='tline' id='l556' data-llen='20093:20139'>　<span class='krp-note'>武庚之民也當時殷小大好草竊姦宄及武庚叛又/蓄不軌之心故曰先後迷民不以刑罰治之而惟用</span></span><br/>
<span class='tline' id='l557' data-llen='20139:20185'>　<span class='krp-note'>德以和懌之是能以先王之心為心可以慰先王在/天之靈矣故曰用懌先王受命○漢孔氏曰為監所</span></span><br/>
<span class='tline' id='l558' data-llen='20185:20212'><a onclick="displayPageImage('KR1b0034', 'WYG', '027-31b' );" name="027-31b" class="pb">[027-31b] <img width="20"  src="/static/img/kanseki-5.png"/></a></span><br/>
<span class='tline' id='l559' data-llen='20212:20258'>　<span class='krp-note'>行已如此所陳法則我周家惟欲使至於萬年承奉/王室又欲令其子孫累世長居國以安民吕氏曰已</span></span><br/>
<span class='tline' id='l560' data-llen='20258:20304'>　<span class='krp-note'>者發語辭監則呼康叔以言也成王之意豈苟且一/時之安而已欲為子孫萬年之基業迷民未安康叔</span></span><br/>
<span class='tline' id='l561' data-llen='20304:20350'>　<span class='krp-note'>當協力撫摩之不能撫摩則變亂尚未可保何以為/萬世計哉古之王者民衆少有不安則撫摩安慰無</span></span><br/>
<span class='tline' id='l562' data-llen='20350:20378'>　<span class='krp-note'>所不盡永保之念至於子孫/則不靜之根一毫不可留也</span></span><br/>
<span class='tline' id='l563' data-llen='20378:20424'>　<span class='krp-note'>○緫説大誥康誥酒誥梓材篇意○蘇氏曰大誥康/誥酒誥梓材其文皆奥雅非世俗之能通學者見其</span></span><br/>
<span class='tline' id='l564' data-llen='20424:20470'>　<span class='krp-note'>書紛然若有殺罰之言因為之説曰康誥所戒大抵/先言殺罰蓋衞地服紂成俗小人衆多所以治之先</span></span><br/>
<span class='tline' id='l565' data-llen='20470:20516'>　<span class='krp-note'>後緩急當如此予詳考四篇之文雖古語淵慤然皆/粲有條理反覆丁寧以殺為戒專以不殺為德此易</span></span><br/>
<span class='tline' id='l566' data-llen='20516:20562'>　<span class='krp-note'>所謂聦明睿智神武而不殺者故周有天下八百餘/年後之王者以不殺享國以好殺殃其身及其子孫</span></span><br/>
<span class='tline' id='l567' data-llen='20562:20589'><a onclick="displayPageImage('KR1b0034', 'WYG', '027-32a' );" name="027-32a" class="pb">[027-32a] <img width="20"  src="/static/img/kanseki-5.png"/></a></span><br/>
<span class='tline' id='l568' data-llen='20589:20635'>　<span class='krp-note'>者多矣天人之際有不可盡知者至於殺不殺之報/一一若符契可必也而世主不以為監小人又或附</span></span><br/>
<span class='tline' id='l569' data-llen='20635:20681'>　<span class='krp-note'>㑹六經醖釀鐫鑿以勸之殺悲夫殆哉唐末五代之/亂殺人如飲食周太祖叛漢漢隠帝開封尹劉銖屠</span></span><br/>
<span class='tline' id='l570' data-llen='20681:20727'>　<span class='krp-note'>其家百口太祖既克京師夜召其故人知星者趙延/義問漢祚所以短促者延義答曰漢本未亡以刑殺</span></span><br/>
<span class='tline' id='l571' data-llen='20727:20773'>　<span class='krp-note'>寃濫故不及期而滅時太祖方以兵圍銖及蘇逢吉/弟旦且滅其族聞延義言矍然貸之誅止其身予讀</span></span><br/>
<span class='tline' id='l572' data-llen='20773:20799'>　<span class='krp-note'>至此未嘗不流涕太息故/表其事於書傳以救世云</span></span><br/>
<span class='tline' id='l573' data-llen='20799:20802'>　</span><br/>
<span class='tline' id='l574' data-llen='20802:20805'>　</span><br/>
<span class='tline' id='l575' data-llen='20805:20808'>　</span><br/>
<span class='tline' id='l576' data-llen='20808:20835'><a onclick="displayPageImage('KR1b0034', 'WYG', '027-32b' );" name="027-32b" class="pb">[027-32b] <img width="20"  src="/static/img/kanseki-5.png"/></a></span><br/>
<span class='tline' id='l577' data-llen='20835:20838'>　</span><br/>
<span class='tline' id='l578' data-llen='20838:20841'>　</span><br/>
<span class='tline' id='l579' data-llen='20841:20844'>　</span><br/>
<span class='tline' id='l580' data-llen='20844:20847'>　</span><br/>
<span class='tline' id='l581' data-llen='20847:20850'>　</span><br/>
<span class='tline' id='l582' data-llen='20850:20853'>　</span><br/>
<span class='tline' id='l583' data-llen='20853:20856'>　</span><br/>
<span class='tline' id='l584' data-llen='20856:20868'>　尚書纂傳卷二十七下</span><br/>
</p>
<p><br/>
</p>
  </div>
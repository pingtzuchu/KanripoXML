<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0034', 'WYG', '047-1a' );" name="047-1a" class="pb">[047-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:204'>六經惟書最難讀去古旣逺世人無唐虞三代聖賢心</span><br/>
<span class='tline' id='l9' data-llen='204:227'>胸往往以其褊且薄者揣臆其寛大忠厚故非惟文義</span><br/>
<span class='tline' id='l10' data-llen='227:250'>少通句讀亦未易曉自韓昌黎已目盤誥以聱牙近代</span><br/>
<span class='tline' id='l11' data-llen='250:273'>大儒朱晦菴白首明經獨不為是完書意者返之於心</span><br/>
<span class='tline' id='l12' data-llen='273:296'>而亦慨悼於世代人物之不可强合也惟場屋之士決</span><br/>
<span class='tline' id='l13' data-llen='296:319'>得失於一夫承訛習舛而無所忌然亦時有見者舜禹</span><br/>
<span class='tline' id='l14' data-llen='319:342'>授受十六字得徐景說演明之立政任準牧三事因陳</span><br/>
<span class='tline' id='l15' data-llen='342:365'>行之而正釋者之誤特如此自不數數爾余猶及記長</span><br/>
<span class='tline' id='l16' data-llen='365:391'><a onclick="displayPageImage('KR1b0034', 'WYG', '047-1b' );" name="047-1b" class="pb">[047-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='391:414'>上言渡江建太學百年間陳徐二上舎始認得化商骨</span><br/>
<span class='tline' id='l18' data-llen='414:437'>髓足以發先儒之不及它如皇極二字先儒固已盡發</span><br/>
<span class='tline' id='l19' data-llen='437:460'>其秘由今逆數不作大中訓詁才三四十年爾士無眞</span><br/>
<span class='tline' id='l20' data-llen='460:483'>見實學詭隨苟且言之悶悶顧此時居官者恥貪墨用</span><br/>
<span class='tline' id='l21' data-llen='483:506'>世者致雍熈後來諸儒出新意於箋解之外析精理于</span><br/>
<span class='tline' id='l22' data-llen='506:529'>毫釐之間使人神馳意飽束閣古傳而貪吏滿天下華</span><br/>
<span class='tline' id='l23' data-llen='529:552'>夏因以不競豈堯舜禹湯文武之精神不欲發抉之殆</span><br/>
<span class='tline' id='l24' data-llen='552:575'>盡而言語文字之工固天地鬼神所共厭也科舉廢亦</span><br/>
<span class='tline' id='l25' data-llen='575:601'><a onclick="displayPageImage('KR1b0034', 'WYG', '047-2a' );" name="047-2a" class="pb">[047-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='601:624'>久矣士無繫累蕩然失其所挾向時號為舉子進士今</span><br/>
<span class='tline' id='l27' data-llen='624:647'>試使口誦本經不能以句此宜駸駸返乎醇朴惟吾友</span><br/>
<span class='tline' id='l28' data-llen='647:670'>梅浦王君搜逺㝷墜辛苦纂書傳晚又得鄉先生彭集</span><br/>
<span class='tline' id='l29' data-llen='670:693'>齋往復考訂無復遺憾首尾十餘年而後就嗟乎君持</span><br/>
<span class='tline' id='l30' data-llen='693:716'>此安求豈亦天實誘之與是書盛行為君必執典禮命</span><br/>
<span class='tline' id='l31' data-llen='716:739'>討為臣必辨貨寶鞠謀在朝廷必眀目達聰在四方必</span><br/>
<span class='tline' id='l32' data-llen='739:762'>棐彝率乂共鯀必流必殛馬牛必放必歸三風十愆必</span><br/>
<span class='tline' id='l33' data-llen='762:785'>具訓六卿九牧必阜成其於世道銷方來而救已往淵</span><br/>
<span class='tline' id='l34' data-llen='785:811'><a onclick="displayPageImage('KR1b0034', 'WYG', '047-2b' );" name="047-2b" class="pb">[047-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='811:834'>哉百世之澤也嗟乎君將不自知其何心余自幼與君</span><br/>
<span class='tline' id='l36' data-llen='834:857'>同研席世方重絢麗浮靡君為場屋文字徑赴直致宛</span><br/>
<span class='tline' id='l37' data-llen='857:880'>然家人婦子語不事縁餙横堅經意如月倒河雖繇此</span><br/>
<span class='tline' id='l38' data-llen='880:903'>不偶于時然且連科洴澼盛譽流播光景更須臾君詎</span><br/>
<span class='tline' id='l39' data-llen='903:926'>少一舉第哉夫昔之絢麗浮靡旣竊取富貴去且為臭</span><br/>
<span class='tline' id='l40' data-llen='926:949'>為腐矣徒使君有世道之責惓惓於此書故曰難平者</span><br/>
<span class='tline' id='l41' data-llen='949:972'>事也余平生不泥傳註隨所藴輒言竭所言輒止講貫</span><br/>
<span class='tline' id='l42' data-llen='972:995'>該洽以是媿君因君書傳成而俛仰悲欣於得喪之表</span><br/>
<span class='tline' id='l43' data-llen='995:1021'><a onclick="displayPageImage('KR1b0034', 'WYG', '047-3a' );" name="047-3a" class="pb">[047-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1021:1044'>竊獨以是冝家藏而人誦之也為述其梗槩寘之卷末</span><br/>
<span class='tline' id='l45' data-llen='1044:1058'>戊子長至日友人崔君舉謹書</span><br/>
</p>
<p><br/>
</p>
  </div>
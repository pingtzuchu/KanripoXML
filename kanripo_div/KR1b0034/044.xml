<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0034', 'WYG', '044-1a' );" name="044-1a" class="pb">[044-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　尚書纂傳卷四十四　　　元　王天與　撰</span><br/>
<span class='tline' id='l10' data-llen='212:229'>文侯之命第三十　　　　　　周書</span><br/>
<span class='tline' id='l11' data-llen='229:246'>平王錫晉文侯秬鬯圭瓉作文侯之命</span><br/>
<span class='tline' id='l12' data-llen='246:292'>　<span class='krp-note'>漢孔氏曰幽王為犬戎所殺平王立而東遷洛邑晉/文侯迎送安定之故錫命焉以圭為杓柄謂之圭瓉</span></span><br/>
<span class='tline' id='l13' data-llen='292:338'>　<span class='krp-note'>唐孔氏曰史記幽王娶於申而生太子宜臼後幽王/嬖襃姒廢申后逐太子宜臼宜臼奔申申侯與犬戎</span></span><br/>
<span class='tline' id='l14' data-llen='338:384'>　<span class='krp-note'>殺幽王晉文侯與鄭武公及申侯共立宜臼是為平/王晉文侯唐叔之後與王同姓名仇祭之初酌鬱鬯</span></span><br/>
<span class='tline' id='l15' data-llen='384:430'>　<span class='krp-note'>之酒以灌尸圭瓉者酌鬱鬯之杓杓下有槃瓉即槃/之名也周禮典瑞云祼圭有瓉鄭云於圭頭為器可</span></span><br/>
<span class='tline' id='l16' data-llen='430:456'><a onclick="displayPageImage('KR1b0034', 'WYG', '044-1b' );" name="044-1b" class="pb">[044-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='456:502'>　<span class='krp-note'>以挹鬯祼祭謂之瓉詩云瑟彼玉瓉黄流在中毛傳/云玉瓉圭瓉也鄭云圭瓉之狀以圭為柄黄金為勺</span></span><br/>
<span class='tline' id='l18' data-llen='502:548'>　<span class='krp-note'>青金為外朱中央是說圭瓉之形狀也毛傳又云九/命然後錫以秬鬯圭瓉則晉文侯於時九命為東西</span></span><br/>
<span class='tline' id='l19' data-llen='548:594'>　<span class='krp-note'>大伯故得受此賜陳氏曰經言錫秬鬯弓矢馬序獨/言秬鬯舉其重也林氏曰書言秬鬯序言圭瓉互相</span></span><br/>
<span class='tline' id='l20' data-llen='594:640'>　<span class='krp-note'>備也吕氏曰周書載以秬鬯錫臣者凡兩見周公勤/勞王家成王始有二卣之賜東遷之時視卜洛時何</span></span><br/>
<span class='tline' id='l21' data-llen='640:677'>　<span class='krp-note'>如也平王之錫文侯之受曽是以為足乎/○唐孔氏曰史錄其冊書作文侯之命</span></span><br/>
<span class='tline' id='l22' data-llen='677:683'>文侯之命</span><br/>
<span class='tline' id='l23' data-llen='683:713'>　<span class='krp-note'>漢孔氏曰平王命為侯伯所以/名篇○蔡氏曰今文古文皆有</span></span><br/>
<span class='tline' id='l24' data-llen='713:736'>王若曰父義和丕顯文武克愼明德昭升于上敷聞在</span><br/>
<span class='tline' id='l25' data-llen='736:762'><a onclick="displayPageImage('KR1b0034', 'WYG', '044-2a' );" name="044-2a" class="pb">[044-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='762:785'>下惟時上帝集厥命于文王亦惟先正克左右昭事厥</span><br/>
<span class='tline' id='l27' data-llen='785:803'>辟越小大謀猷㒺不率從肆先祖懷在位</span><br/>
<span class='tline' id='l28' data-llen='803:849'>　<span class='krp-note'>夏氏曰此首言文武得賢臣之力○漢孔氏曰文侯/同姓故稱曰父義和字也稱父者非一人故以字别</span></span><br/>
<span class='tline' id='l29' data-llen='849:895'>　<span class='krp-note'>之唐孔氏曰不云伯父叔父而直稱父者尤親之也/○漢孔氏曰言文王聖德明升于天而布聞在下民</span></span><br/>
<span class='tline' id='l30' data-llen='895:941'>　<span class='krp-note'>惟以是故上天集成其王命德流子孫丕顯明德說/並見康誥吕氏曰克愼者維持保養明德之所以存</span></span><br/>
<span class='tline' id='l31' data-llen='941:987'>　<span class='krp-note'>自堯舜以來曰敬曰愼異名同實皆是作聖工夫二/帝三王之書始篇曰欽明文思光被四表格于上下</span></span><br/>
<span class='tline' id='l32' data-llen='987:1033'>　<span class='krp-note'>終篇曰克愼明德昭升于下敷聞在下帝王之學無/毫髪異也孫氏曰周家之業集于文王定于武王故</span></span><br/>
<span class='tline' id='l33' data-llen='1033:1079'>　<span class='krp-note'>集命則以文王言明德則文武兼言○漢孔氏曰亦/惟先正官賢臣能左右明事其君所以然薛氏曰昭</span></span><br/>
<span class='tline' id='l34' data-llen='1079:1105'><a onclick="displayPageImage('KR1b0034', 'WYG', '044-2b' );" name="044-2b" class="pb">[044-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1105:1152'>　<span class='krp-note'>事厥辟以明德事其君也文武以明德臨下先正以謀/明德事上先正說見說命下○漢孔氏曰於小大所</span></span><br/>
<span class='tline' id='l36' data-llen='1152:1198'>　<span class='krp-note'>道德天下無不循從其化應氏曰此二句說者皆以/為文武之事以文勢考之用先正者文武也從小大</span></span><br/>
<span class='tline' id='l37' data-llen='1198:1244'>　<span class='krp-note'>之謀猷以事文武者先正也○漢孔氏曰故我後世/先祖歸在王位唐孔氏曰先祖謂文武之後成康至</span></span><br/>
<span class='tline' id='l38' data-llen='1244:1275'>　<span class='krp-note'>宣幽皆是薛氏曰懷安也如邦之/榮懷之懷謂先王得安在位也</span></span><br/>
<span class='tline' id='l39' data-llen='1275:1298'>嗚呼閔予小子嗣造天丕愆殄資澤于下民侵戎我國</span><br/>
<span class='tline' id='l40' data-llen='1298:1321'>家純即御我事罔或耆夀俊在厥服予則罔克曰惟祖</span><br/>
<span class='tline' id='l41' data-llen='1321:1344'>惟父其伊恤朕躬嗚呼有績予一人永綏在位父義和</span><br/>
<span class='tline' id='l42' data-llen='1344:1367'>汝克昭乃顯祖汝肇刑文武用㑹紹乃辟追孝于前文</span><br/>
<span class='tline' id='l43' data-llen='1367:1393'><a onclick="displayPageImage('KR1b0034', 'WYG', '044-3a' );" name="044-3a" class="pb">[044-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1393:1407'>人汝多修扞我于艱若汝予嘉</span><br/>
<span class='tline' id='l45' data-llen='1407:1453'>　<span class='krp-note'>夏氏曰此稱文侯之功○漢孔氏曰嘆而自痛傷也/言我小子而遭天大罪過父死國敗祖業隤隕吕氏</span></span><br/>
<span class='tline' id='l46' data-llen='1453:1499'>　<span class='krp-note'>曰犬戎之禍實幽王之愆而平王乃曰嗣造天丕愆/過則歸已猶有周家忠厚之遺也○漢孔氏曰言周</span></span><br/>
<span class='tline' id='l47' data-llen='1499:1545'>　<span class='krp-note'>邦喪亂絶其資用惠澤於下民侵兵傷我國及卿大/夫之家禍甚大林氏曰王室中否資澤及于下民者</span></span><br/>
<span class='tline' id='l48' data-llen='1545:1591'>　<span class='krp-note'>殄絶矣資澤旣殄則民心去故夷狄乗間侵害我國/家甚大○漢孔氏曰即我治事之臣無有耆宿壽考</span></span><br/>
<span class='tline' id='l49' data-llen='1591:1637'>　<span class='krp-note'>俊德在其服位我則材劣無能之致唐孔氏曰幽王/時平王被逐在外國之興亡非平王所知言我無能</span></span><br/>
<span class='tline' id='l50' data-llen='1637:1683'>　<span class='krp-note'>之致者引過歸已○漢孔氏曰王曰同姓諸侯在我/惟祖惟父列者其誰當憂念我身嗚呼能有成功則</span></span><br/>
<span class='tline' id='l51' data-llen='1683:1729'>　<span class='krp-note'>我一人長安在王位言恃諸侯唐孔氏曰伊誰地○/漢孔氏曰重稱字親之不稱名尊之言汝能明汝顯</span></span><br/>
<span class='tline' id='l52' data-llen='1729:1755'><a onclick="displayPageImage('KR1b0034', 'WYG', '044-3b' );" name="044-3b" class="pb">[044-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1755:1801'>　<span class='krp-note'>祖唐叔之道奬之○漢孔氏曰言汝今始法文武之/道矣當用是道合㑹繼汝君以善使追孝于前文德</span></span><br/>
<span class='tline' id='l54' data-llen='1801:1847'>　<span class='krp-note'>之人汝君平王自謂也繼先祖之志為孝葉氏曰周/王稱成王為文子文孫故平王亦稱文武為文人○</span></span><br/>
<span class='tline' id='l55' data-llen='1847:1893'>　<span class='krp-note'>漢孔氏曰戰功曰多言汝之功多甚修矣乃扞我于/艱難謂救周誅犬戎汝功我所善之蘇氏曰汝多所</span></span><br/>
<span class='tline' id='l56' data-llen='1893:1939'>　<span class='krp-note'>修完扞衞我于艱難也張氏曰立平王乃申侯意文/侯特能扶立平王豈有戰功蘇氏多修之訓極當○</span></span><br/>
<span class='tline' id='l57' data-llen='1939:1985'>　<span class='krp-note'>吕氏曰文侯豈眞能若此平王當想望之時得文侯/扶持之故許之不知其過平王之失大抵求于人者</span></span><br/>
<span class='tline' id='l58' data-llen='1985:2018'>　<span class='krp-note'>重而所以自任者輕徒延頸以望諸/侯之救已而不思自彊以進君德</span></span><br/>
<span class='tline' id='l59' data-llen='2018:2041'>王曰父義和其歸視爾師寧爾邦用賚爾秬鬯一卣彤</span><br/>
<span class='tline' id='l60' data-llen='2041:2064'>弓一彤矢百盧弓一盧矢百馬四匹父往哉柔逺能邇</span><br/>
<span class='tline' id='l61' data-llen='2064:2090'><a onclick="displayPageImage('KR1b0034', 'WYG', '044-4a' );" name="044-4a" class="pb">[044-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2090:2108'>惠康小民無荒寧簡恤爾都用成爾顯德</span><br/>
<span class='tline' id='l63' data-llen='2108:2154'>　<span class='krp-note'>唐孔氏曰王旣陳其功乃賚賜之○漢孔氏曰遣令/還晉國其歸視汝衆安汝國内上下○漢孔氏曰不</span></span><br/>
<span class='tline' id='l64' data-llen='2154:2200'>　<span class='krp-note'>言圭瓉可知彤赤盧黒也彤弓以講德習射馬供武/用侯伯之賜無常以功大小為度葉氏曰覲禮諸侯</span></span><br/>
<span class='tline' id='l65' data-llen='2200:2246'>　<span class='krp-note'>來朝天子享之賜以車服此常禮也及敵王所愾而/獻其功於是有加賜賜弓矢然後征賜斧鉞然後殺</span></span><br/>
<span class='tline' id='l66' data-llen='2246:2292'>　<span class='krp-note'>賜圭瓉然後為鬯未賜圭瓉則資鬯于天子此非常/禮也陳氏曰古者駕車用四馬必備純色又小大相</span></span><br/>
<span class='tline' id='l67' data-llen='2292:2338'>　<span class='krp-note'>稱故言四匹匹偶也○漢孔氏曰父往歸國哉能柔/逺者必能柔近安小人之道必以順無荒廢人事而</span></span><br/>
<span class='tline' id='l68' data-llen='2338:2384'>　<span class='krp-note'>自安柔逺能邇說見舜典夏氏曰小民尤難以恩懷/故恩惠所安尤貴先及于小民也○漢孔氏曰當簡</span></span><br/>
<span class='tline' id='l69' data-llen='2384:2430'>　<span class='krp-note'>核汝所任憂治汝都鄙之人不言鄙由近以及逺夏/氏曰言簡閱憂恤汝所都之國而成我顯明之德也</span></span><br/>
<span class='tline' id='l70' data-llen='2430:2456'><a onclick="displayPageImage('KR1b0034', 'WYG', '044-4b' );" name="044-4b" class="pb">[044-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2456:2503'>　<span class='krp-note'>○吕氏曰東遷之初大讎未報王略未復正君臣坐薪/嘗膽之時奔亡之餘僅得苟安君臣釋然自以為足</span></span><br/>
<span class='tline' id='l72' data-llen='2503:2549'>　<span class='krp-note'>曰歸視爾師寧爾邦兵已罷矣曰賚爾秬鬯弓矢功/已報矣曰柔逺能邇敎之以平世之政軍旅不復講</span></span><br/>
<span class='tline' id='l73' data-llen='2549:2586'>　<span class='krp-note'>矣曰簡恤爾都勉之以本邦之治王室無/復事矣嗚呼君臣如此周其終於東乎</span></span><br/>
<span class='tline' id='l74' data-llen='2586:2633'>　<span class='krp-note'>○總說一篇意○蘇氏曰予讀是篇知東周之不復興/也宗周傾覆禍敗極矣平王宜若衞文公越勾踐然</span></span><br/>
<span class='tline' id='l75' data-llen='2633:2679'>　<span class='krp-note'>今其書乃施施焉與平康之世無異春秋傳謂厲王/之禍諸侯釋位以間王政宣王有志而後効官讀此</span></span><br/>
<span class='tline' id='l76' data-llen='2679:2725'>　<span class='krp-note'>篇知平王之無志也唐德宗奉天之赦陸贄為作制/書武夫悍卒皆為出涕唐是以復興嗚呼平王獨無</span></span><br/>
<span class='tline' id='l77' data-llen='2725:2771'>　<span class='krp-note'>此臣哉○蔡氏曰平王以申侯立已為有德而忘其/弑父為當誅方以復讎討賊之衆而為戍申戍許之</span></span><br/>
<span class='tline' id='l78' data-llen='2771:2817'>　<span class='krp-note'>舉其忘親背義得罪于天已甚矣然則是篇孔子以/其能言文武之舊而存之歟抑亦以示戒於天下後</span></span><br/>
<span class='tline' id='l79' data-llen='2817:2843'><a onclick="displayPageImage('KR1b0034', 'WYG', '044-5a' );" name="044-5a" class="pb">[044-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2843:2889'>　<span class='krp-note'>世而存之歟○吕氏曰風氣之推移治道之開塞必/於其會觀之此篇作於東遷之初由此而上則為成</span></span><br/>
<span class='tline' id='l81' data-llen='2889:2935'>　<span class='krp-note'>康為文武由此而下則為春秋為戰國乃消長升降/之㑹也故法語舊典尚有一二未泯而陵遲頽墮之</span></span><br/>
<span class='tline' id='l82' data-llen='2935:2981'>　<span class='krp-note'>意亦已見於辭氣間矣○李氏曰夫子之於東周蓋/三致意焉編詩則黍離降於國風修春秋則編年始</span></span><br/>
<span class='tline' id='l83' data-llen='2981:3006'>　<span class='krp-note'>于魯隱定書則命諸侯迄/于文侯皆平王之世也</span></span><br/>
<span class='tline' id='l84' data-llen='3006:3009'>　</span><br/>
<span class='tline' id='l85' data-llen='3009:3012'>　</span><br/>
<span class='tline' id='l86' data-llen='3012:3015'>　</span><br/>
<span class='tline' id='l87' data-llen='3015:3018'>　</span><br/>
<span class='tline' id='l88' data-llen='3018:3044'><a onclick="displayPageImage('KR1b0034', 'WYG', '044-5b' );" name="044-5b" class="pb">[044-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='3044:3047'>　</span><br/>
<span class='tline' id='l90' data-llen='3047:3050'>　</span><br/>
<span class='tline' id='l91' data-llen='3050:3053'>　</span><br/>
<span class='tline' id='l92' data-llen='3053:3056'>　</span><br/>
<span class='tline' id='l93' data-llen='3056:3059'>　</span><br/>
<span class='tline' id='l94' data-llen='3059:3062'>　</span><br/>
<span class='tline' id='l95' data-llen='3062:3065'>　</span><br/>
<span class='tline' id='l96' data-llen='3065:3076'>　尚書纂傳卷四十四</span><br/>
</p>
<p><br/>
</p>
  </div>
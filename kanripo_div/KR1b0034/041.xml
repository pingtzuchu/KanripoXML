<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0034', 'WYG', '041-1a' );" name="041-1a" class="pb">[041-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　尚書纂傳卷四十一　　　元　王天與　撰</span><br/>
<span class='tline' id='l10' data-llen='212:229'>君牙第二十七　　　　　　　周書</span><br/>
<span class='tline' id='l11' data-llen='229:244'>穆王命君牙爲周大司徒作君牙</span><br/>
<span class='tline' id='l12' data-llen='244:290'>　<span class='krp-note'>漢孔氏曰穆王康王孫昭王子君牙臣名唐陸氏曰/穆王名滿君牙或作君雅唐孔氏曰命君牙為大司</span></span><br/>
<span class='tline' id='l13' data-llen='290:336'>　<span class='krp-note'>徒之卿吕氏曰舜命契纔一語而君牙命書至一篇/世降文勝也然周家典刑文獻多在焉唐孔氏曰史</span></span><br/>
<span class='tline' id='l14' data-llen='336:350'>　<span class='krp-note'>錄其冊書/作君牙篇</span></span><br/>
<span class='tline' id='l15' data-llen='350:354'>君牙</span><br/>
<span class='tline' id='l16' data-llen='354:380'><a onclick="displayPageImage('KR1b0034', 'WYG', '041-1b' );" name="041-1b" class="pb">[041-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='380:404'>　<span class='krp-note'>唐孔氏曰君牙亦命也/蘇氏曰今文無古文有</span></span><br/>
<span class='tline' id='l18' data-llen='404:427'>王若曰嗚呼君牙惟乃祖乃父世篤忠貞服勞王家厥</span><br/>
<span class='tline' id='l19' data-llen='427:450'>有成績紀于太常惟予小子嗣守文武成康遺緒亦惟</span><br/>
<span class='tline' id='l20' data-llen='450:473'>先王之臣克左右亂四方心之憂危若蹈虎尾渉于春</span><br/>
<span class='tline' id='l21' data-llen='473:497'>氷今命爾予翼作股肱心膂纉乃舊服無忝祖考𢎞敷</span><br/>
<span class='tline' id='l22' data-llen='497:520'>五典式和民則爾身克正㒺敢弗正民心㒺中惟爾之</span><br/>
<span class='tline' id='l23' data-llen='520:543'>中夏暑雨小民惟曰怨咨冬祁寒小民亦惟曰怨咨厥</span><br/>
<span class='tline' id='l24' data-llen='543:558'>惟艱哉思其艱以圖其易民乃寧</span><br/>
<span class='tline' id='l25' data-llen='558:584'><a onclick="displayPageImage('KR1b0034', 'WYG', '041-2a' );" name="041-2a" class="pb">[041-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='584:630'>　<span class='krp-note'>陳氏曰此首以祖父之勞告君牙而勉以盡職○漢/孔氏曰稱其名而命之○漢孔氏曰言汝父祖世厚</span></span><br/>
<span class='tline' id='l27' data-llen='630:676'>　<span class='krp-note'>忠貞服事勤勞王家其有成功見紀録書於王之太/常以表顯之王之旌旂畫日月曰太常鄭氏曰紀載</span></span><br/>
<span class='tline' id='l28' data-llen='676:722'>　<span class='krp-note'>也吕氏曰世臣與國升降者也重光奕休之世必有/世篤忠貞之族同休共戚功名隱然為社稷之鎮其</span></span><br/>
<span class='tline' id='l29' data-llen='722:768'>　<span class='krp-note'>後嗣王亦再三嘆頌之而不忘是非隆門閥進膏粱/也念舊紀功忠厚之澤所以長苟喜新厭故則典刑</span></span><br/>
<span class='tline' id='l30' data-llen='768:815'>　<span class='krp-note'>墜地而國從之此欒郤胥原降為皂𨽻叔向所以憂/晉之將亡也觀穆王惓惓君牙之祖父周厯其未艾</span></span><br/>
<span class='tline' id='l31' data-llen='815:861'>　<span class='krp-note'>乎○漢孔氏曰惟我小子繼守先王遺業亦惟父祖/之臣能佐助我治四方言已無所能張氏曰嗣之欲</span></span><br/>
<span class='tline' id='l32' data-llen='861:907'>　<span class='krp-note'>其不絶守之欲其不失○漢孔氏曰言祖業之大已/才之弱故心懷危懼虎尾畏噬春氷畏䧟危懼之甚</span></span><br/>
<span class='tline' id='l33' data-llen='907:953'>　<span class='krp-note'>陳氏曰蹈履也○漢孔氏曰今命汝為我輔翼股肱/心體之臣言委任陳氏曰膂脊骨也張氏曰作股肱</span></span><br/>
<span class='tline' id='l34' data-llen='953:979'><a onclick="displayPageImage('KR1b0034', 'WYG', '041-2b' );" name="041-2b" class="pb">[041-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='979:1025'>　<span class='krp-note'>膂者欲外竭其力作心者欲内竭其謀○漢孔氏曰/繼汝先祖故所服忠勤無辱累祖考之道蔡氏曰舊</span></span><br/>
<span class='tline' id='l36' data-llen='1025:1071'>　<span class='krp-note'>服忠貞服勞之事也林氏曰君牙祖考其累世為司/徒若鄭武公父子歟吕氏曰穆王守文武成康之緒</span></span><br/>
<span class='tline' id='l37' data-llen='1071:1117'>　<span class='krp-note'>君牙亦守祖父之緒者也穆王方自懼不克承故亦/勉君牙無忝祖考各欲保其世業君臣蓋一體也○</span></span><br/>
<span class='tline' id='l38' data-llen='1117:1164'>　<span class='krp-note'>漢孔氏曰大布五常之敎用和民令有法則蔡氏曰/𢎞敷者大而布之也式和者敬而和之也則有物有</span></span><br/>
<span class='tline' id='l39' data-llen='1164:1211'>　<span class='krp-note'>則之則君臣之義父子之仁夫婦之别長幼之序朋/友之信是也典以設敎言故曰𢎞敷則以民彝言故</span></span><br/>
<span class='tline' id='l40' data-llen='1211:1257'>　<span class='krp-note'>曰式和此司徒之敎○漢孔氏曰言汝身能正則下/無敢不正民心無中從汝取中必當正身示民以中</span></span><br/>
<span class='tline' id='l41' data-llen='1257:1303'>　<span class='krp-note'>正蔡氏曰正也中也民則之體而人之所同然也正/以身言欲其所處無邪行也中以心言欲其所存無</span></span><br/>
<span class='tline' id='l42' data-llen='1303:1349'>　<span class='krp-note'>邪思也孔子曰子帥以正孰敢不正周公曰率自中/此告君牙以司徒之職也陳氏曰於身先言爾於心</span></span><br/>
<span class='tline' id='l43' data-llen='1349:1375'><a onclick="displayPageImage('KR1b0034', 'WYG', '041-3a' );" name="041-3a" class="pb">[041-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1375:1387'>　<span class='krp-note'>先言民/互文也</span></span><br/>
<span class='tline' id='l45' data-llen='1387:1432'>　　<span class='krp-note'>按中正字義已見大禹謨詳此處意謂端化率民/者固在其身踐履之正又須即心體認就正而求</span></span><br/>
<span class='tline' id='l46' data-llen='1432:1477'>　　<span class='krp-note'>其中自危㣲精一十六字傳心之後有德無常師/一十六字又有此十六字說身心中正至為端的</span></span><br/>
<span class='tline' id='l47' data-llen='1477:1504'>　　<span class='krp-note'>然帝舜已以罔干于正民/協于中對言其淵源粹矣</span></span><br/>
<span class='tline' id='l48' data-llen='1504:1550'>　<span class='krp-note'>○漢孔氏曰夏月暑雨天之常道小民惟曰怨嘆咨/嗟及冬大寒亦天之常道民猶怨咨天不可怨民猶</span></span><br/>
<span class='tline' id='l49' data-llen='1550:1596'>　<span class='krp-note'>怨嗟治民其惟艱哉當思慮其難以圖其易民乃寧/蔡氏曰祁大也蘇氏曰方周之盛越裳氏來朝曰久</span></span><br/>
<span class='tline' id='l50' data-llen='1596:1642'>　<span class='krp-note'>矣天之無疾風暴雨也中國其有聖人乎方是時四/夷之民莫不戴王雖風雨天事非人力者亦歸德於</span></span><br/>
<span class='tline' id='l51' data-llen='1642:1688'>　<span class='krp-note'>王及其衰也一寒一暑亦惟王之怨故聖人以民心/為存亡一失其心無動而非怨者吕氏曰此穆王深</span></span><br/>
<span class='tline' id='l52' data-llen='1688:1714'><a onclick="displayPageImage('KR1b0034', 'WYG', '041-3b' );" name="041-3b" class="pb">[041-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1714:1760'>　<span class='krp-note'>知民之艱難也時方暑雨小民之沾體塗足者殆其/怨咨乎不以處廣厦而忘之也時方祁寒小民之裂</span></span><br/>
<span class='tline' id='l54' data-llen='1760:1806'>　<span class='krp-note'>面墮指者殆其怨咨乎不以處温室而忘之也穆王/一遇寒暑深軫民瘼如此司徒兼敎養之職故又以</span></span><br/>
<span class='tline' id='l55' data-llen='1806:1818'>　<span class='krp-note'>養民之/難告之</span></span><br/>
<span class='tline' id='l56' data-llen='1818:1863'>　　<span class='krp-note'>按司徒掌五典亦大綱耳以周禮考之如以鄉三/物敎民頒職事十有二登萬民本俗六安萬民之</span></span><br/>
<span class='tline' id='l57' data-llen='1863:1904'>　　<span class='krp-note'>類不一則豈惟敎五典其敎以安養之事亦/多有節目知此則思艱圖易亦是敎中道理</span></span><br/>
<span class='tline' id='l58' data-llen='1904:1927'>嗚呼丕顯哉文王謨丕承哉武王烈啓佑我後人咸以</span><br/>
<span class='tline' id='l59' data-llen='1927:1950'>正罔缺爾惟敬明乃訓用奉若于先王對揚文武之光</span><br/>
<span class='tline' id='l60' data-llen='1950:1958'>命追配于前人</span><br/>
<span class='tline' id='l61' data-llen='1958:1984'><a onclick="displayPageImage('KR1b0034', 'WYG', '041-4a' );" name="041-4a" class="pb">[041-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1984:2030'>　<span class='krp-note'>陳氏曰此繼以文武之訓告君牙而勉以明其敎○/漢孔氏曰嘆文王所謀大顯明武王業美大可承奉</span></span><br/>
<span class='tline' id='l63' data-llen='2030:2076'>　<span class='krp-note'>文武之謀業大明可承奉開助我後嗣皆以正道無/邪缺夏氏曰文王之謨非以隂謀取天下如後世謀</span></span><br/>
<span class='tline' id='l64' data-llen='2076:2122'>　<span class='krp-note'>人國家者乃顯然著見但知積行累功而天下自歸/之故曰丕顯武王之功乃承文王之意亦惟積行累</span></span><br/>
<span class='tline' id='l65' data-llen='2122:2168'>　<span class='krp-note'>功而天命人心自有不可却者初非計其功之至此/故曰丕承由其謨非隂謀而出於丕顯烈非邀功而</span></span><br/>
<span class='tline' id='l66' data-llen='2168:2214'>　<span class='krp-note'>出於丕承是以其道粹然一出於正若一有隂謀邀/功之私介其間則必有不正者矣安得而無缺○漢</span></span><br/>
<span class='tline' id='l67' data-llen='2214:2260'>　<span class='krp-note'>孔氏曰汝惟當敬明汝五敎用奉順於先王之道當/荅揚文武先明之命君臣各追配於前令名之人吕</span></span><br/>
<span class='tline' id='l68' data-llen='2260:2306'>　<span class='krp-note'>氏曰敬明云者以君牙生長典刑之内懼其或玩故/欲其提起而發揮之張氏曰先王指成康而言文武</span></span><br/>
<span class='tline' id='l69' data-llen='2306:2338'>　<span class='krp-note'>光命卽謨烈也前人指君牙父祖/也陳氏曰追者繼於後而及之也</span></span><br/>
<span class='tline' id='l70' data-llen='2338:2364'><a onclick="displayPageImage('KR1b0034', 'WYG', '041-4b' );" name="041-4b" class="pb">[041-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2364:2387'>王若曰君牙乃惟由先正舊典時式民之治亂在兹率</span><br/>
<span class='tline' id='l72' data-llen='2387:2401'>乃祖考之攸行昭乃辟之有乂</span><br/>
<span class='tline' id='l73' data-llen='2401:2448'>　<span class='krp-note'>夏氏曰申結一篇之意○漢孔氏曰汝惟當奉用先正/之臣所行故事舊典文籍是法民之治亂在此而已</span></span><br/>
<span class='tline' id='l74' data-llen='2448:2494'>　<span class='krp-note'>用之則民治廢之則民亂○漢孔氏曰言當循汝父/祖之所行明汝君之有治功吕氏曰穆王諄諄告君</span></span><br/>
<span class='tline' id='l75' data-llen='2494:2540'>　<span class='krp-note'>牙家法夫豈狹以專門之學乎蓋名臣之後要必先/識其祖考之規模風烈近而祖考之法猶不之省於</span></span><br/>
<span class='tline' id='l76' data-llen='2540:2586'>　<span class='krp-note'>逺者何有○蔡氏曰此篇專以君牙祖父為言曰纉/舊服曰由舊典曰無忝曰追配曰由先正舊典曰率</span></span><br/>
<span class='tline' id='l77' data-llen='2586:2633'>　<span class='krp-note'>祖考攸行然則君牙之祖父嘗任司徒之職而其賢可/知矣惜載籍之無傳也陳氏云康王時芮伯為司徒</span></span><br/>
<span class='tline' id='l78' data-llen='2633:2645'>　<span class='krp-note'>君牙豈/其後乎</span></span><br/>
<span class='tline' id='l79' data-llen='2645:2671'><a onclick="displayPageImage('KR1b0034', 'WYG', '041-5a' );" name="041-5a" class="pb">[041-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2671:2674'>　</span><br/>
<span class='tline' id='l81' data-llen='2674:2677'>　</span><br/>
<span class='tline' id='l82' data-llen='2677:2680'>　</span><br/>
<span class='tline' id='l83' data-llen='2680:2683'>　</span><br/>
<span class='tline' id='l84' data-llen='2683:2686'>　</span><br/>
<span class='tline' id='l85' data-llen='2686:2689'>　</span><br/>
<span class='tline' id='l86' data-llen='2689:2692'>　</span><br/>
<span class='tline' id='l87' data-llen='2692:2695'>　</span><br/>
<span class='tline' id='l88' data-llen='2695:2721'><a onclick="displayPageImage('KR1b0034', 'WYG', '041-5b' );" name="041-5b" class="pb">[041-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2721:2724'>　</span><br/>
<span class='tline' id='l90' data-llen='2724:2727'>　</span><br/>
<span class='tline' id='l91' data-llen='2727:2730'>　</span><br/>
<span class='tline' id='l92' data-llen='2730:2733'>　</span><br/>
<span class='tline' id='l93' data-llen='2733:2736'>　</span><br/>
<span class='tline' id='l94' data-llen='2736:2739'>　</span><br/>
<span class='tline' id='l95' data-llen='2739:2742'>　</span><br/>
<span class='tline' id='l96' data-llen='2742:2753'>　尚書纂傳卷四十一</span><br/>
</p>
<p><br/>
</p>
  </div>
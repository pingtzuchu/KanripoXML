<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0034', 'WYG', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　尚書纂傳卷七　　　　　元　王天與　撰</span><br/>
<span class='tline' id='l10' data-llen='210:228'>𦙍征第四　　　　　　　　　夏書</span><br/>
<span class='tline' id='l11' data-llen='228:247'>羲和湎滛廢時亂日𦙍往征之作𦙍征</span><br/>
<span class='tline' id='l12' data-llen='247:293'>　<span class='krp-note'>漢孔氏曰羲和自唐虞至三代世職不絶承太康之/後沈湎於酒過差非度廢天時亂甲乙朱子曰湎飲</span></span><br/>
<span class='tline' id='l13' data-llen='293:342'>　<span class='krp-note'>酒色變也○漢孔氏曰𦙍國之君受王命往征之陳/氏曰書既言𦙍后承王命但征故序省文但言𦙍往</span></span><br/>
<span class='tline' id='l14' data-llen='342:388'>　<span class='krp-note'>征之○陳氏曰堯作厯象舜作璣衡蓋時以作事事/以厚生生民之道於是乎在羲和廢時亂日使人君</span></span><br/>
<span class='tline' id='l15' data-llen='388:434'>　<span class='krp-note'>上失奉天之道下失生民之務其罪大矣而先儒於/此書疑焉者蓋以時日為輕也○唐孔氏曰史敘其</span></span><br/>
<span class='tline' id='l16' data-llen='434:460'><a onclick="displayPageImage('KR1b0034', 'WYG', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='460:471'>　<span class='krp-note'>事作/𦙍征</span></span><br/>
<span class='tline' id='l18' data-llen='471:476'>𦙍征</span><br/>
<span class='tline' id='l19' data-llen='476:500'>　<span class='krp-note'>林氏曰此篇誓體也○/蔡氏曰今文無古文有</span></span><br/>
<span class='tline' id='l20' data-llen='500:524'>惟仲康肈位四海𦙍侯命掌六師羲和廢厥職酒荒于</span><br/>
<span class='tline' id='l21' data-llen='524:536'>厥邑𦙍后承王命徂征</span><br/>
<span class='tline' id='l22' data-llen='536:584'>　<span class='krp-note'>夏氏曰此史敘作𦙍征之意○漢孔氏曰羿廢太康/而立其弟仲康為天子○漢孔氏曰仲康命𦙍侯掌</span></span><br/>
<span class='tline' id='l23' data-llen='584:630'>　<span class='krp-note'>王六師為大司馬新安王氏曰五旅為師五師為軍/天子六軍然師訓衆故亦稱六師○漢孔氏曰舎其</span></span><br/>
<span class='tline' id='l24' data-llen='630:676'>　<span class='krp-note'>職官還其私邑以酒迷亂不修其業葉氏曰王朝卿/大夫皆食其采地於畿内以其臣主之曰邑○漢孔</span></span><br/>
<span class='tline' id='l25' data-llen='676:702'><a onclick="displayPageImage('KR1b0034', 'WYG', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='702:750'>　<span class='krp-note'>氏曰就其私邑往討之林氏曰或言𦙍侯或言𦙍后/蓋以諸侯入為王朝公卿故稱后如禹稷伯夷稱三</span></span><br/>
<span class='tline' id='l27' data-llen='750:797'>　<span class='krp-note'>后周公君陳畢公亦稱三后○蔡氏曰蘇氏以為羲/和貳於羿忠於夏故羿假仲康之命命𦙍侯征之今</span></span><br/>
<span class='tline' id='l28' data-llen='797:845'>　<span class='krp-note'>觀篇首云云蓋史臣善仲康能命將遣師𦙍侯能承/命致討末見貶仲康不能制命而罪𦙍侯之為專征</span></span><br/>
<span class='tline' id='l29' data-llen='845:873'>　<span class='krp-note'>也苦果為篡羿之書則亂臣/賊子之所為孔子亦取之乎</span></span><br/>
<span class='tline' id='l30' data-llen='873:896'>告于衆曰嗟予有衆聖有謨訓明徴定保先王克謹天</span><br/>
<span class='tline' id='l31' data-llen='896:919'>戒臣人克有常憲百官修輔厥后惟明明每歲孟春遒</span><br/>
<span class='tline' id='l32' data-llen='919:942'>人以木鐸徇于路官師相規工執藝事以諌其或不恭</span><br/>
<span class='tline' id='l33' data-llen='942:965'>邦有常刑惟時羲和顚覆厥德沈亂于酒畔官離次俶</span><br/>
<span class='tline' id='l34' data-llen='965:991'><a onclick="displayPageImage('KR1b0034', 'WYG', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='991:1014'>擾天紀遐棄厥司乃季秋月朔辰弗集于房瞽奏鼓嗇</span><br/>
<span class='tline' id='l36' data-llen='1014:1037'>夫馳庶人走羲和尸厥官罔聞知昬迷于天象以干先</span><br/>
<span class='tline' id='l37' data-llen='1037:1042'>王之誅</span><br/>
<span class='tline' id='l38' data-llen='1042:1088'>　<span class='krp-note'>夏氏曰此引古訓以正羲和之罪○漢孔氏曰誓勑/之嗟說見甘誓陳氏曰有衆所部之衆○漢孔氏曰</span></span><br/>
<span class='tline' id='l39' data-llen='1088:1134'>　<span class='krp-note'>徴證保安也聖人所謀之敎訓為世明證所以定國/安家陳氏曰聖先聖也以其定謀謂之謨以其垂教</span></span><br/>
<span class='tline' id='l40' data-llen='1134:1180'>　<span class='krp-note'>謂之訓蔡氏曰下文即謨訓之語○漢孔氏曰言君/能愼戒臣能奉有常法蔡氏曰謹恐懼修省以消變</span></span><br/>
<span class='tline' id='l41' data-llen='1180:1226'>　<span class='krp-note'>異也天戒日蝕之類常憲奉法修職以供人事也王/氏曰日有變王為之懼者謹天戒也不敢廢時亂日</span></span><br/>
<span class='tline' id='l42' data-llen='1226:1272'>　<span class='krp-note'>者有常憲也○漢孔氏曰修職輔君明明說見五子/之歌吕氏曰不言輔弼而言修輔修者輔弼之工夫</span></span><br/>
<span class='tline' id='l43' data-llen='1272:1298'><a onclick="displayPageImage('KR1b0034', 'WYG', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1298:1344'>　<span class='krp-note'>人臣自課於朝夕者也人君有本然之明若非人臣/所能致而得臣輔之則明而又明有日新無疆之意</span></span><br/>
<span class='tline' id='l45' data-llen='1344:1390'>　<span class='krp-note'>○漢孔氏曰遒人宣令之官木鐸金鈴木舌所以振/文敎許氏曰孟長也王氏曰孟春布令憲禁之時與</span></span><br/>
<span class='tline' id='l46' data-llen='1390:1436'>　<span class='krp-note'>周官正月始和同義唐孔氏曰遒人不知其義蓋遒/訓為聚聚人而令之故以為名禮有金鐸木鐸鐸是</span></span><br/>
<span class='tline' id='l47' data-llen='1436:1482'>　<span class='krp-note'>鈴也其體以金為之舌有金木之異周禮教鼓人以/金鐸通鼓大司馬教振旅兩司馬執鐸明堂位云振</span></span><br/>
<span class='tline' id='l48' data-llen='1482:1528'>　<span class='krp-note'>木鐸于朝是武事振金鐸文事振木鐸陳氏曰徇巡/而示之也徇于大路欲其無不聞○漢孔氏曰官衆</span></span><br/>
<span class='tline' id='l49' data-llen='1528:1574'>　<span class='krp-note'>衆官更相規缺百工各執其所治技藝以諌陳氏曰/規運筳以為圓者也以喻規正之義李氏曰工執藝</span></span><br/>
<span class='tline' id='l50' data-llen='1574:1620'>　<span class='krp-note'>事如匠慶因宫室之事伶州鳩因鐘律之事醫和因/療疾之事諫及國政是也○左氏傳師曠曰自王以</span></span><br/>
<span class='tline' id='l51' data-llen='1620:1666'>　<span class='krp-note'>下各有父兄子弟以補察其政史為書瞽為詩工誦/箴諫大夫規誨士傳言庶人謗商旅于市故夏書曰</span></span><br/>
<span class='tline' id='l52' data-llen='1666:1692'><a onclick="displayPageImage('KR1b0034', 'WYG', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1692:1738'>　<span class='krp-note'>云云諌失常也○漢孔氏曰言百官廢職服大刑王/氏曰責難於君謂之恭不諌則謂之不恭陳氏曰常</span></span><br/>
<span class='tline' id='l54' data-llen='1738:1784'>　<span class='krp-note'>刑刑之有常不變者後世徙諌之君賞諌則有之未/聞有不諫而刑者蓋古之時諌者其常不諌者乃失</span></span><br/>
<span class='tline' id='l55' data-llen='1784:1830'>　<span class='krp-note'>職也後世反是○漢孔氏曰顚覆言反倒朱子曰顚/仆也夏氏曰言棄德不修若木之顚器之覆○漢孔</span></span><br/>
<span class='tline' id='l56' data-llen='1830:1876'>　<span class='krp-note'>氏曰沈謂醉冥失次位也唐孔氏曰沒水謂之沈大/醉冥然無所復知猶沈水然胡氏曰亂者内昏其心</span></span><br/>
<span class='tline' id='l57' data-llen='1876:1922'>　<span class='krp-note'>志外喪其威儀甚則班伯所謂滛亂之源皆在於酒/是也陳氏曰畔與叛同違也離去也官所居之職次</span></span><br/>
<span class='tline' id='l58' data-llen='1922:1968'>　<span class='krp-note'>所舎之位○漢孔氏曰俶始擾亂遐逺紀謂時日也/林氏曰天紀即歳月日星辰厯數羲和世守其職未</span></span><br/>
<span class='tline' id='l59' data-llen='1968:2014'>　<span class='krp-note'>嘗紊亂至是始亂之逺棄其所主之司謂保其私邑/○漢孔氏曰辰日月所㑹房所舎之次集合也不合</span></span><br/>
<span class='tline' id='l60' data-llen='2014:2060'>　<span class='krp-note'>即日食可知唐厯志曰新厯仲康五年癸巳九月庚/戌朔日食在房二度又曰古文集與輯義同日月嘉</span></span><br/>
<span class='tline' id='l61' data-llen='2060:2086'><a onclick="displayPageImage('KR1b0034', 'WYG', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2086:2132'>　<span class='krp-note'>會而隂陽輯睦則陽不疚乎位以常其明隂亦含章/示沖以隱其形若變而相傷則不輯矣林氏曰日月</span></span><br/>
<span class='tline' id='l63' data-llen='2132:2178'>　<span class='krp-note'>不相輯睦故食孔氏以集為集合之集非也房有二/說或以為房星日月㑹於大火之次正在季秋之月</span></span><br/>
<span class='tline' id='l64' data-llen='2178:2224'>　<span class='krp-note'>朔謂之房星理亦可通然近代善厯者惟仲康時九/月合朔已在房心北矣觀此則以房為所次之舎其</span></span><br/>
<span class='tline' id='l65' data-llen='2224:2270'>　<span class='krp-note'>說為長○漢孔氏曰凡日食天子伐鼓于社責上公/瞽樂官進鼓則伐之嗇夫主幣之官馳取幣禮天神</span></span><br/>
<span class='tline' id='l66' data-llen='2270:2316'>　<span class='krp-note'>庶人走供救日食之百役也唐孔氏曰昭十七年夏/六月甲戌朔日有食之左傳云季平子曰惟正月朔</span></span><br/>
<span class='tline' id='l67' data-llen='2316:2362'>　<span class='krp-note'>慝未作日有食之於是乎有伐鼓用幣禮也其餘則/否太史曰在此月也當夏四月是為孟夏此九月日</span></span><br/>
<span class='tline' id='l68' data-llen='2362:2408'>　<span class='krp-note'>食亦奏鼓用幣者顧氏謂夏禮異於周禮也周禮瞽/矇之官掌作樂樂官用無目之人以其無目於音樂</span></span><br/>
<span class='tline' id='l69' data-llen='2408:2454'>　<span class='krp-note'>審也詩云奏鼓簡簡謂伐鼓為奏鼓周禮太僕軍旅/田役賛王鼓救日月亦如之周禮無嗇夫之官禮云</span></span><br/>
<span class='tline' id='l70' data-llen='2454:2480'><a onclick="displayPageImage('KR1b0034', 'WYG', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2480:2527'>　<span class='krp-note'>嗇夫承命告于天子鄭𤣥謂嗇夫蓋司空之屬庶人/是庶人在官者胥徒也林氏曰漢上林虎圈有嗇夫</span></span><br/>
<span class='tline' id='l72' data-llen='2527:2573'>　<span class='krp-note'>又有郷嗇夫是執役之賤職唐陸氏曰車馬曰馳歩/走曰走○漢孔氏曰主其官而無聞知於日食之變</span></span><br/>
<span class='tline' id='l73' data-llen='2573:2619'>　<span class='krp-note'>異所以罪重○漢孔氏曰闇錯天象言昬亂之甚吕/氏曰不曰干仲康之誅而曰干先王之誅蓋一循乎</span></span><br/>
<span class='tline' id='l74' data-llen='2619:2633'>　<span class='krp-note'>天理已不/得而與也</span></span><br/>
<span class='tline' id='l75' data-llen='2633:2656'>政典曰先時者殺無赦不及時者殺無赦今予以爾有</span><br/>
<span class='tline' id='l76' data-llen='2656:2679'>衆奉將天罰爾衆士同力王室尚弼予欽承天子威命</span><br/>
<span class='tline' id='l77' data-llen='2679:2702'>火炎崐岡玉石俱焚天吏逸德烈于猛火殱厥渠魁脅</span><br/>
<span class='tline' id='l78' data-llen='2702:2725'>從罔治舊染汙俗咸與維新嗚呼威克厥愛允濟愛克</span><br/>
<span class='tline' id='l79' data-llen='2725:2751'><a onclick="displayPageImage('KR1b0034', 'WYG', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2751:2765'>厥威允罔功其爾衆士懋戒哉</span><br/>
<span class='tline' id='l81' data-llen='2765:2811'>　<span class='krp-note'>林氏曰此戒飭吏士之辭○漢孔氏曰政典夏后為/政之典籍若周官六卿之治典先時謂厯象之法四</span></span><br/>
<span class='tline' id='l82' data-llen='2811:2857'>　<span class='krp-note'>時節氣弦望晦朔先天時則罪死無赦不及謂厯象/後天時雖治其官茍有先後之差則無赦況廢官乎</span></span><br/>
<span class='tline' id='l83' data-llen='2857:2904'>　<span class='krp-note'>林氏曰周官政典司馬掌之𦙍侯掌六師故舉政典/而言蓋大司馬法也軍法有先時後時之誅先時謂</span></span><br/>
<span class='tline' id='l84' data-llen='2904:2950'>　<span class='krp-note'>先期而進是邀功也若漢班勇與張朗共攻焉耆勇/從南道朗從北道約俱至焉耆朗欲邀功乃先期徑</span></span><br/>
<span class='tline' id='l85' data-llen='2950:2996'>　<span class='krp-note'>入焉書是謂先時蓋不與大將軍期會而嗜利輕進/不可不誅故殺無赦不及時謂後期而至是逗遛也</span></span><br/>
<span class='tline' id='l86' data-llen='2996:3042'>　<span class='krp-note'>若漢遣霍去病等擊匈奴公孫敖出北地雖過居延/斬虜三萬級亦以後期當斬贖為庶人是謂不及時</span></span><br/>
<span class='tline' id='l87' data-llen='3042:3088'>　<span class='krp-note'>蓋與大將軍期而不至以稽延師期亦可以誅故殺/無赦○漢孔氏曰將行也奉王命行王誅○漢孔氏</span></span><br/>
<span class='tline' id='l88' data-llen='3088:3114'><a onclick="displayPageImage('KR1b0034', 'WYG', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='3114:3161'>　<span class='krp-note'>曰以天子威命督其士衆使用命蔡氏曰天子討而/不伐諸侯伐而不討仲康之命𦙍侯得天子討罪之</span></span><br/>
<span class='tline' id='l90' data-llen='3161:3208'>　<span class='krp-note'>權𦙍侯之征羲和得諸侯敵懷之義吕氏曰曰奉將/天罰曰同力王室曰欽承天子威命將帥但知承王</span></span><br/>
<span class='tline' id='l91' data-llen='3208:3254'>　<span class='krp-note'>命王者但知奉天討皆不敢認為己權則人君安敢/輕兵人臣安敢專命士卒安敢犯命○漢孔氏曰山</span></span><br/>
<span class='tline' id='l92' data-llen='3254:3300'>　<span class='krp-note'>脊曰岡崐山出玉言火逸而害玉許氏曰俱皆也焚/火灼物也○漢孔氏曰逸過也天王之吏為過惡之</span></span><br/>
<span class='tline' id='l93' data-llen='3300:3346'>　<span class='krp-note'>德其傷害天下甚於火之害玉猛火烈矣又烈于火/王氏曰吏奉將天罰故曰天吏朱子曰烈熾盛貌猛</span></span><br/>
<span class='tline' id='l94' data-llen='3346:3392'>　<span class='krp-note'>暴也○漢孔氏曰殱滅渠大魁帥也指謂羲和罪人/之身其脅從距王師者皆無治鄭氏曰脅廹脅也○</span></span><br/>
<span class='tline' id='l95' data-llen='3392:3438'>　<span class='krp-note'>漢孔氏曰言其餘人乆染汙俗本無惡心皆與更新/一無所問唐陸氏曰汙涴泥著物也陳氏曰與猶許</span></span><br/>
<span class='tline' id='l96' data-llen='3438:3484'>　<span class='krp-note'>也○漢孔氏曰嘆能以威勝所愛則必有成功以愛/勝威無以濟衆信無功林氏曰此威非刑威之威乃</span></span><br/>
<span class='tline' id='l97' data-llen='3484:3510'><a onclick="displayPageImage('KR1b0034', 'WYG', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3510:3556'>　<span class='krp-note'>果斷之威此愛非仁愛之愛乃姑息之愛鄭氏曰克/勝也濟成也新安王氏曰若魏絳戮楊干穰侯斬莊</span></span><br/>
<span class='tline' id='l99' data-llen='3556:3602'>　<span class='krp-note'>賈皆威克厥愛也趙盾不能止趙穿荀林父不能止/先榖皆愛克厥威也愛克威則主將不嚴三軍不肅</span></span><br/>
<span class='tline' id='l100' data-llen='3602:3648'>　<span class='krp-note'>鼓之不進金之不退未有不敗者○漢孔氏曰言當/勉以用命戒以避戮○吕氏曰夏書存於後世者極</span></span><br/>
<span class='tline' id='l101' data-llen='3648:3689'>　<span class='krp-note'>少因𦙍征可以考官名法度人物軍旅之事/顯然備具想當時廢職者惟羲和一人而已</span></span><br/>
<span class='tline' id='l102' data-llen='3689:3712'>自契至于成湯八遷湯始居亳從先王居作帝告釐沃</span><br/>
<span class='tline' id='l103' data-llen='3712:3758'>　<span class='krp-note'>唐陸氏曰此下五亡篇舊解是夏書馬融之徒以為/商書兩義俱通唐孔氏曰自此以下皆商書也孔以</span></span><br/>
<span class='tline' id='l104' data-llen='3758:3788'>　<span class='krp-note'>經亡序存無所託不可以無經/之序為卷首故附于此卷之末</span></span><br/>
<span class='tline' id='l105' data-llen='3788:3833'>　　<span class='krp-note'>按此當從舊解以為夏書蓋以商書西伯斟黎例/之帝告釐沃湯征等書正湯為夏諸侯時事其為</span></span><br/>
<span class='tline' id='l106' data-llen='3833:3859'><a onclick="displayPageImage('KR1b0034', 'WYG', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3859:3872'>　　<span class='krp-note'>夏書信/而有證</span></span><br/>
<span class='tline' id='l108' data-llen='3872:3918'>　<span class='krp-note'>○漢孔氏曰十四世凡八徙國都唐孔氏曰殷本紀/云契生昭明昭明卒子相土立相土卒子昌若立昌</span></span><br/>
<span class='tline' id='l109' data-llen='3918:3964'>　<span class='krp-note'>若卒子曹圉立曹圉卒子冥立冥卒子振立振卒子/微立微卒子報丁立報丁卒子報乙立報乙卒子報</span></span><br/>
<span class='tline' id='l110' data-llen='3964:4010'>　<span class='krp-note'>丙立報丙卒子主壬立主壬卒子主癸立主癸卒子/天乙立天乙是為成湯商頌云帝立子生商是契居</span></span><br/>
<span class='tline' id='l111' data-llen='4010:4056'>　<span class='krp-note'>商也世本云昭明居砥石左傳稱相士居商丘及今/湯居亳事見經傳者有此四遷餘四遷未詳聞也鄭</span></span><br/>
<span class='tline' id='l112' data-llen='4056:4103'>　<span class='krp-note'>𤣥云契本封商國在太華之陽皇甫謐云今上洛商/是也左傳閼伯居商丘相土因之杜預云今梁國睢</span></span><br/>
<span class='tline' id='l113' data-llen='4103:4149'>　<span class='krp-note'>陽宋都其砥石先儒無言不知所在○漢孔氏曰契/父帝嚳都亳湯自商丘遷焉故曰從先王居唐孔氏</span></span><br/>
<span class='tline' id='l114' data-llen='4149:4196'>　<span class='krp-note'>曰鄭𤣥云亳今河南偃師縣有湯亭漢書音義臣瓉/云濟隂亳縣是也今濟隂亳有湯冢已氏有伊尹冢</span></span><br/>
<span class='tline' id='l115' data-llen='4196:4222'><a onclick="displayPageImage('KR1b0034', 'WYG', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='4222:4268'>　<span class='krp-note'>杜預云梁國蒙縣北有亳城城中有湯冡其西又有/伊尹冢皇甫謐云亳今梁國穀熟縣是也諸說不同</span></span><br/>
<span class='tline' id='l117' data-llen='4268:4314'>　<span class='krp-note'>未知孰是○漢孔氏曰告來居治沃土二篇皆亡唐/孔氏曰經文既亡其義難明所言帝告不知告誰序</span></span><br/>
<span class='tline' id='l118' data-llen='4314:4330'>　<span class='krp-note'>言從先王居/或當告帝嚳</span></span><br/>
<span class='tline' id='l119' data-llen='4330:4347'>湯征諸侯葛伯不祀湯始征之作湯征</span><br/>
<span class='tline' id='l120' data-llen='4347:4393'>　<span class='krp-note'>漢孔氏曰為夏方伯得專征伐○漢孔氏曰葛國伯/爵廢其土地山川及宗廟神袛皆不祀湯始伐之伐</span></span><br/>
<span class='tline' id='l121' data-llen='4393:4432'>　<span class='krp-note'>始於葛唐孔氏曰皇甫謐云葛即今梁國寧/陵之葛卿○漢孔氏曰述始征之義也亡</span></span><br/>
<span class='tline' id='l122' data-llen='4432:4455'>伊尹去亳適夏既醜有夏復歸于亳入自北門乃遇汝</span><br/>
<span class='tline' id='l123' data-llen='4455:4465'>鳩汝方作汝鳩汝方</span><br/>
<span class='tline' id='l124' data-llen='4465:4491'><a onclick="displayPageImage('KR1b0034', 'WYG', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='4491:4537'>　<span class='krp-note'>漢孔氏曰伊尹字氏湯進於桀唐孔氏曰孫武兵書/及吕氏春秋云伊尹名摰○漢孔氏曰醜惡其政不</span></span><br/>
<span class='tline' id='l126' data-llen='4537:4583'>　<span class='krp-note'>能用賢故退還○漢孔氏曰鳩方二人唐之賢臣不/期而會曰遇夏氏曰北門亳之北門○漢孔氏曰言</span></span><br/>
<span class='tline' id='l127' data-llen='4583:4629'>　<span class='krp-note'>所以醜夏而還之意二篇皆亡張氏曰惜二篇之亡/不得見湯尹之心而孫武乃曰商之興也伊摰在夏</span></span><br/>
<span class='tline' id='l128' data-llen='4629:4645'>　<span class='krp-note'>以伊尹為反/閒甚可怪也</span></span><br/>
<span class='tline' id='l129' data-llen='4645:4648'>　</span><br/>
<span class='tline' id='l130' data-llen='4648:4651'>　</span><br/>
<span class='tline' id='l131' data-llen='4651:4654'>　</span><br/>
<span class='tline' id='l132' data-llen='4654:4663'>　尚書纂傳卷七</span><br/>
</p>
<p><br/>
</p>
  </div>
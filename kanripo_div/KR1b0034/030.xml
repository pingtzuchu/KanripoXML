<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0034', 'WYG', '030-1a' );" name="030-1a" class="pb">[030-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　尚書纂傳卷三十　　　　元　王天與　撰</span><br/>
<span class='tline' id='l10' data-llen='211:228'>多士第十六　　　　　　　　周書</span><br/>
<span class='tline' id='l11' data-llen='228:247'>成周既成遷殷頑民周公以王命誥作多士</span><br/>
<span class='tline' id='l12' data-llen='247:293'>　<span class='krp-note'>成周説見召誥洛誥○漢孔氏曰殷大夫士心不則/德義之經故徙近王都教誨之吕氏曰遷洛之事召</span></span><br/>
<span class='tline' id='l13' data-llen='293:339'>　<span class='krp-note'>誥則經始之也洛誥則考成之也多士則慰安之也/亦既慰安之矣而踐奄之後復待多方之誥然後人</span></span><br/>
<span class='tline' id='l14' data-llen='339:385'>　<span class='krp-note'>情始定與其再喻之煩曷若一喻之至乎曰聖人之/言不過乎煩始遷之時如是勞來之足矣苟預憂他</span></span><br/>
<span class='tline' id='l15' data-llen='385:431'>　<span class='krp-note'>日之疑而曲喻之于己則為躁于民則為凟非聖人/之言也又曰所謂頑民者葢于商民之中尤負固不</span></span><br/>
<span class='tline' id='l16' data-llen='431:457'><a onclick="displayPageImage('KR1b0034', 'WYG', '030-1b' );" name="030-1b" class="pb">[030-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='457:503'>　<span class='krp-note'>悛者非諸侯之權所能震服也非文誥之辭所能勸/率也惟置之于醇醲太和之地而後日漸月漬浸以</span></span><br/>
<span class='tline' id='l18' data-llen='503:549'>　<span class='krp-note'>融釋此其所以有成周之遷也張氏曰此多士者周/所謂頑民乃商之忠臣也周公營建洛邑于是使其</span></span><br/>
<span class='tline' id='l19' data-llen='549:595'>　<span class='krp-note'>耳目一新心志變易日見周之士大夫日聞周之號/令日被周之徳化變念商之心為念周之心其論遷</span></span><br/>
<span class='tline' id='l20' data-llen='595:641'>　<span class='krp-note'>居于洛則曰時惟天命無我怨論夏迪簡在王庭則/曰予一人惟聽用德既安慰以勞苦之詞又開勉以</span></span><br/>
<span class='tline' id='l21' data-llen='641:687'>　<span class='krp-note'>選任之意使人人自喜有仕宦之望而無擯絶之憂/有一家之心而無防閑之苦嗚呼周公忠厚之風其</span></span><br/>
<span class='tline' id='l22' data-llen='687:733'>　<span class='krp-note'>亦見于此乎李氏曰周公之營洛邑專以遷商民之/大家世族故播告之辭皆稱商士商之多士舊居衛</span></span><br/>
<span class='tline' id='l23' data-llen='733:779'>　<span class='krp-note'>地去西周最逺周公葢憂之因遷之東洛使之近附/鎬豐而易以化服也陳氏曰堯遷有苗于三危而苗</span></span><br/>
<span class='tline' id='l24' data-llen='779:825'>　<span class='krp-note'>民始格周公遷商于洛而商民始化此即孟子引而/致之莊嶽之説也○漢孔氏曰稱成王命告令之○</span></span><br/>
<span class='tline' id='l25' data-llen='825:851'><a onclick="displayPageImage('KR1b0034', 'WYG', '030-2a' );" name="030-2a" class="pb">[030-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='851:868'>　<span class='krp-note'>唐孔氏曰史叙/其事作多士</span></span><br/>
<span class='tline' id='l27' data-llen='868:872'>多士</span><br/>
<span class='tline' id='l28' data-llen='872:911'>　<span class='krp-note'>漢孔氏曰所誥者即衆士故以名篇唐孔氏/曰多士亦誥也○蔡氏曰今文古文皆有</span></span><br/>
<span class='tline' id='l29' data-llen='911:928'>惟三月周公初于新邑洛用告商王士</span><br/>
<span class='tline' id='l30' data-llen='928:974'>　<span class='krp-note'>蔡氏曰此多士之本序○漢孔氏曰周公致政明年/三月始于新邑洛用王命告商王之衆士陳氏曰此</span></span><br/>
<span class='tline' id='l31' data-llen='974:1020'>　<span class='krp-note'>三月正七年三月而孔氏謂明年三月安得今年營/洛直待明年方告多士耶唐孔氏曰經云商王士殷</span></span><br/>
<span class='tline' id='l32' data-llen='1020:1036'>　<span class='krp-note'>遺多士士者/在官之縂號</span></span><br/>
<span class='tline' id='l33' data-llen='1036:1059'>王若曰爾殷遺多士弗弔旻天大降䘮于殷我有周佑</span><br/>
<span class='tline' id='l34' data-llen='1059:1085'><a onclick="displayPageImage('KR1b0034', 'WYG', '030-2b' );" name="030-2b" class="pb">[030-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1085:1108'>命將天明威致王罰勑殷命終于帝肆爾多士非我小</span><br/>
<span class='tline' id='l36' data-llen='1108:1131'>國敢弋殷命惟天不畀允罔固亂弼我我其敢求位惟</span><br/>
<span class='tline' id='l37' data-llen='1131:1146'>帝不畀惟我下民秉為惟天明畏</span><br/>
<span class='tline' id='l38' data-llen='1146:1192'>　<span class='krp-note'>陳氏曰此首以天命諭之○漢孔氏曰告殷遺餘衆/士王若曰説見盤庚吕氏曰頑民人所忿嫉也周公</span></span><br/>
<span class='tline' id='l39' data-llen='1192:1238'>　<span class='krp-note'>以王命誥首呼之曰爾殷遺多士撫摩勞來之意見/于言表略無忿嫉之氣頑民之來謂周公必以凶徒</span></span><br/>
<span class='tline' id='l40' data-llen='1238:1284'>　<span class='krp-note'>醜類見處不自意得殷遺多士之稱訓誥未孚而囂/悍暴厲已十消其八九矣○漢孔氏曰殷道不至故</span></span><br/>
<span class='tline' id='l41' data-llen='1284:1330'>　<span class='krp-note'>旻天下䘮亡于殷弗弔説見大誥旻天説見大禹謨/吕氏曰䘮殷非他也周實為之也而辭若無與焉者</span></span><br/>
<span class='tline' id='l42' data-llen='1330:1376'>　<span class='krp-note'>何哉葢殷得罪于天周奉天討未嘗有心于其間也/○漢孔氏曰言我有周受天佑助之命故得奉天明</span></span><br/>
<span class='tline' id='l43' data-llen='1376:1402'><a onclick="displayPageImage('KR1b0034', 'WYG', '030-3a' );" name="030-3a" class="pb">[030-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1402:1448'>　<span class='krp-note'>威天命周致王者之誅罸正黜殷命終周于帝王吕/氏曰以天言之則曰明威以人言之則曰王罰至公</span></span><br/>
<span class='tline' id='l45' data-llen='1448:1494'>　<span class='krp-note'>之理一也張氏曰勑正殷命之終于帝而革之終者/言天禄之永終也○漢孔氏曰天佑我故汝衆士臣</span></span><br/>
<span class='tline' id='l46' data-llen='1494:1540'>　<span class='krp-note'>服我弋取也非我敢取殷王命乃天命吕氏曰弋如/弋鳥之弋謂有心于取之也周之革殷至公至明如</span></span><br/>
<span class='tline' id='l47' data-llen='1540:1586'>　<span class='krp-note'>此惟頑民以小人之慮度君子之心則疑周之弋殷/命也故呼而告之曰非我小邦周敢弋殷命以彊弱</span></span><br/>
<span class='tline' id='l48' data-llen='1586:1632'>　<span class='krp-note'>小大之勢論之小國豈能弋殷命然卒革殷命焉是/天也非人也頑民亦可以少悟矣○漢孔氏曰惟天</span></span><br/>
<span class='tline' id='l49' data-llen='1632:1678'>　<span class='krp-note'>不與信無堅固治者故輔佐我我其敢求天位乎蘇/氏曰固如推亡固存之固吕氏曰天之于物栽者培</span></span><br/>
<span class='tline' id='l50' data-llen='1678:1724'>　<span class='krp-note'>之傾者覆之固其治而不固其亂觀天之不畀殷信/矣其不固亂也天既不畀殷故相助輔弼我有周俾</span></span><br/>
<span class='tline' id='l51' data-llen='1724:1770'>　<span class='krp-note'>作民主我曷嘗有求位之意哉是乃因其疑以解之/而非自解也○漢孔氏曰惟天不與紂惟我周家下</span></span><br/>
<span class='tline' id='l52' data-llen='1770:1796'><a onclick="displayPageImage('KR1b0034', 'WYG', '030-3b' );" name="030-3b" class="pb">[030-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1796:1842'>　<span class='krp-note'>民秉心為我皆是天明德可畏之效吕氏曰前既言/惟天不畀此又言帝不畀告之然所謂不畀者豈在</span></span><br/>
<span class='tline' id='l54' data-llen='1842:1888'>　<span class='krp-note'>外哉是我下民所秉之為葢善善惡惡確然不可易/者也下民之為即天威之明畏者也詩言秉彞此言</span></span><br/>
<span class='tline' id='l55' data-llen='1888:1934'>　<span class='krp-note'>秉為彞言其體此言其用也始言天不畀後言帝不/畀葢剖析精微以示之故指其主宰謂之帝至本其</span></span><br/>
<span class='tline' id='l56' data-llen='1934:1955'>　<span class='krp-note'>明畏之理則謂之天/也天帝説見益稷</span></span><br/>
<span class='tline' id='l57' data-llen='1955:1978'>我聞曰上帝引逸有夏不適逸則惟帝降格嚮于時夏</span><br/>
<span class='tline' id='l58' data-llen='1978:2001'>弗克庸帝大淫泆有辭惟時天罔念聞厥惟廢元命降</span><br/>
<span class='tline' id='l59' data-llen='2001:2024'>致罰乃命爾先祖成湯革夏俊民甸四方自成湯至于</span><br/>
<span class='tline' id='l60' data-llen='2024:2047'>帝乙罔不明德恤祀亦惟天丕建保乂有殷殷王亦罔</span><br/>
<span class='tline' id='l61' data-llen='2047:2073'><a onclick="displayPageImage('KR1b0034', 'WYG', '030-4a' );" name="030-4a" class="pb">[030-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2073:2096'>敢失帝㒺不配天其澤在今後嗣王誕㒺顯于天矧曰</span><br/>
<span class='tline' id='l63' data-llen='2096:2119'>其有聽念于先王勤家誕淫厥泆罔顧于天顯民祇惟</span><br/>
<span class='tline' id='l64' data-llen='2119:2142'>時上帝不保降若兹大喪惟天不畀不明厥德凡四方</span><br/>
<span class='tline' id='l65' data-llen='2142:2154'>小大邦䘮罔非有辭于罰</span><br/>
<span class='tline' id='l66' data-llen='2154:2200'>　<span class='krp-note'>夏氏曰此舉夏殷興亡之事證之○漢孔氏曰言上/天欲民長逸樂有夏桀為政之不逸樂故天下至戒</span></span><br/>
<span class='tline' id='l67' data-llen='2200:2246'>　<span class='krp-note'>以譴告之蘇氏曰引去也放逸者則天命去之也夏/之先王不往從放逸之樂故上帝降格應氏曰下文</span></span><br/>
<span class='tline' id='l68' data-llen='2246:2292'>　<span class='krp-note'>大淫泆有辭誕淫厥泆逸泆字通蔡氏曰降格與吕/刑降格同真氏曰引逸諸説不同蘇氏説近之然以</span></span><br/>
<span class='tline' id='l69' data-llen='2292:2338'>　<span class='krp-note'>引為去乃時俗之言未知古有此訓否也○漢孔氏/曰是嚮于時夏桀不能用天戒大為過逸之行有惡</span></span><br/>
<span class='tline' id='l70' data-llen='2338:2364'><a onclick="displayPageImage('KR1b0034', 'WYG', '030-4b' );" name="030-4b" class="pb">[030-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2364:2410'>　<span class='krp-note'>辭聞于世葉氏曰嚮于時夏謂曩在是夏桀也○漢/孔氏曰天無所念聞言不佑其惟廢其大命下致天</span></span><br/>
<span class='tline' id='l72' data-llen='2410:2456'>　<span class='krp-note'>罰應氏曰昔也降而感格天與人甚近今也邈無心/聞則曽無顧惜之意矣吕氏曰國之元命猶人之元</span></span><br/>
<span class='tline' id='l73' data-llen='2456:2502'>　<span class='krp-note'>氣有則生無則死元命廢則降致天罸夏祚亦從而/絶矣○漢孔氏曰天命湯更代夏用其賢人治四方</span></span><br/>
<span class='tline' id='l74' data-llen='2502:2548'>　<span class='krp-note'>蔡氏曰甸治也張氏曰甸者井牧其地什伍其民之/謂吕氏曰俊民甸四方湯所以盡人君之職分也大</span></span><br/>
<span class='tline' id='l75' data-llen='2548:2594'>　<span class='krp-note'>君之于四方豈特一手一足之力明揚賢俊分布逺/近使甸治區畫而大君之職盡矣伊尹稱湯旁求俊</span></span><br/>
<span class='tline' id='l76' data-llen='2594:2640'>　<span class='krp-note'>彦孟子稱湯立賢無方深知湯治天下之規模也○/漢孔氏曰自帝乙以上無不顯用有德憂念齊敬奉</span></span><br/>
<span class='tline' id='l77' data-llen='2640:2686'>　<span class='krp-note'>其祭祀言能保宗廟社稷明德説見堯典范氏曰明/徳恤祀一代創守之本而明德又恤祀之本也○漢</span></span><br/>
<span class='tline' id='l78' data-llen='2686:2732'>　<span class='krp-note'>孔氏曰湯既革夏亦惟天大立安治于殷殷家諸王/皆能憂念祭祀無敢失天道者故無不配天布其德</span></span><br/>
<span class='tline' id='l79' data-llen='2732:2758'><a onclick="displayPageImage('KR1b0034', 'WYG', '030-5a' );" name="030-5a" class="pb">[030-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2758:2804'>　<span class='krp-note'>澤蔡氏曰毖祀言其謹之至恤祀言其憂之深先王/之重祭祀如此薛氏曰無所不浹天之澤也王者子</span></span><br/>
<span class='tline' id='l81' data-llen='2804:2850'>　<span class='krp-note'>惠天下無此疆彼界之殊所謂配天其澤○漢孔氏/曰後嗣王紂大無明于天道行昏虐天且忽之況曰</span></span><br/>
<span class='tline' id='l82' data-llen='2850:2896'>　<span class='krp-note'>其有聽念先祖勤勞國家之事乎吕氏曰先言不明/天理次言不念祖宗者葢天理猶有毫髪之存則追</span></span><br/>
<span class='tline' id='l83' data-llen='2896:2942'>　<span class='krp-note'>惟前人櫛風沐雨之艱難必不忍蕩覆之也○漢孔/氏曰言紂大過其過無顧于天無能明人為敬孫氏</span></span><br/>
<span class='tline' id='l84' data-llen='2942:2988'>　<span class='krp-note'>曰天顯天道之明而可畏者民祗民事之當敬者○/漢孔氏曰惟是紂惡天不安之故下若此䘮亡之誅</span></span><br/>
<span class='tline' id='l85' data-llen='2988:3034'>　<span class='krp-note'>蔡氏曰大喪謂國亡身滅也○漢孔氏曰惟天不與/不明其德者故凡四方小大國䘮滅無非有辭于天</span></span><br/>
<span class='tline' id='l86' data-llen='3034:3080'>　<span class='krp-note'>所罰言皆有圖亂之辭○吕氏曰天也祖宗也民也/自古帝王之所共畏也紂不聽念于先王勤家則不</span></span><br/>
<span class='tline' id='l87' data-llen='3080:3126'>　<span class='krp-note'>畏祖宗矣罔顧于天顯則不畏天矣罔顧于民祗則/不畏民矣三畏既除舉無忌憚窮凶極惡故惟時上</span></span><br/>
<span class='tline' id='l88' data-llen='3126:3152'><a onclick="displayPageImage('KR1b0034', 'WYG', '030-5b' );" name="030-5b" class="pb">[030-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='3152:3198'>　<span class='krp-note'>帝弗保降若兹大䘮也推原紂所以為天所絶者不/明其德而已明徳者天所賦也明其德者人之所以</span></span><br/>
<span class='tline' id='l90' data-llen='3198:3244'>　<span class='krp-note'>盡乎天也紂雖下愚亦豈無是徳哉惟昏蔽蠱惑不/能明其德人欲日肆故其惡如上所陳也國未嘗無</span></span><br/>
<span class='tline' id='l91' data-llen='3244:3288'>　<span class='krp-note'>故而亡泛觀前後亡國者其致罰之由必有可言/者況周之奉辭伐罪乎爾頑民亦可以知自反矣</span></span><br/>
<span class='tline' id='l92' data-llen='3288:3311'>王若曰爾殷多士今惟我周王丕靈承帝事有命曰割</span><br/>
<span class='tline' id='l93' data-llen='3311:3334'>殷告勑于帝惟我事不貳適惟爾王家我適予其曰惟</span><br/>
<span class='tline' id='l94' data-llen='3334:3357'>爾洪無度我不爾動自乃邑予亦念天即于殷大戾肆</span><br/>
<span class='tline' id='l95' data-llen='3357:3361'>不正</span><br/>
<span class='tline' id='l96' data-llen='3361:3407'>　<span class='krp-note'>葉氏曰此章言黜殷本天意○漢孔氏曰周王文武/也蔡氏曰大善承天之所為武成言祗承上帝以遏</span></span><br/>
<span class='tline' id='l97' data-llen='3407:3433'><a onclick="displayPageImage('KR1b0034', 'WYG', '030-6a' );" name="030-6a" class="pb">[030-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3433:3479'>　<span class='krp-note'>亂略是也吕氏曰頑民所以憾周者徒見征伐為周/之事故明告以是皆帝之事我周王特大善承之而</span></span><br/>
<span class='tline' id='l99' data-llen='3479:3525'>　<span class='krp-note'>已○漢孔氏曰天有命周割絶殷命告正于天蔡氏/曰告其勑正之事于帝武成言告于皇天后土將有</span></span><br/>
<span class='tline' id='l100' data-llen='3525:3571'>　<span class='krp-note'>大正于商是也○漢孔氏曰言天下事己之我周矣/不貳之他惟汝殷王家已之我不復有變吕氏曰我</span></span><br/>
<span class='tline' id='l101' data-llen='3571:3617'>　<span class='krp-note'>周割殷未嘗容少私意一于從帝而無貳適惟爾有/殷王家自不得不惟我之適矣周不貳于帝殷其可</span></span><br/>
<span class='tline' id='l102' data-llen='3617:3663'>　<span class='krp-note'>貳于周乎上帝臨汝無貳爾心惟我事不貳適之謂/也上帝既命侯于周服惟爾王家我適之謂也是時</span></span><br/>
<span class='tline' id='l103' data-llen='3663:3709'>　<span class='krp-note'>頑民猶妄意我周或可動摇故示以不可移奪之意/○漢孔氏曰我其曰惟汝大無法度謂紂無道我不</span></span><br/>
<span class='tline' id='l104' data-llen='3709:3755'>　<span class='krp-note'>先動誅汝亂從汝邑起言自召禍蔡氏曰猶伊訓所/謂造攻自鳴條也○漢孔氏曰我亦念天就于殷大</span></span><br/>
<span class='tline' id='l105' data-llen='3755:3801'>　<span class='krp-note'>罪而加誅者故以紂不能正身念法蔡氏曰予亦念/天就殷邦屢降大戾紂既死武庚又死故邪慝不正</span></span><br/>
<span class='tline' id='l106' data-llen='3801:3827'><a onclick="displayPageImage('KR1b0034', 'WYG', '030-6b' );" name="030-6b" class="pb">[030-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3827:3838'>　<span class='krp-note'>言當遷/徙也</span></span><br/>
<span class='tline' id='l108' data-llen='3838:3861'>王曰猷告爾多士予惟時其遷居西爾非我一人奉德</span><br/>
<span class='tline' id='l109' data-llen='3861:3884'>不康寧時惟天命無違朕不敢有後無我怨惟爾知惟</span><br/>
<span class='tline' id='l110' data-llen='3884:3907'>殷先人有冊有典殷革夏命今爾又曰夏迪簡在王庭</span><br/>
<span class='tline' id='l111' data-llen='3907:3930'>有服在百僚予一人惟聽用德肆予敢求爾于天邑商</span><br/>
<span class='tline' id='l112' data-llen='3930:3945'>予惟率肆矜爾非予罪時惟天命</span><br/>
<span class='tline' id='l113' data-llen='3945:3991'>　<span class='krp-note'>吕氏曰此章明告以遷洛之意○猷説見大誥○漢/孔氏曰我惟汝未達德義是以徙居西汝于洛邑教</span></span><br/>
<span class='tline' id='l114' data-llen='3991:4037'>　<span class='krp-note'>誨汝陳氏曰洛在商之西故曰居西○漢孔氏曰我/徙汝非我天子奉德不能使民安之是惟天命宜然</span></span><br/>
<span class='tline' id='l115' data-llen='4037:4063'><a onclick="displayPageImage('KR1b0034', 'WYG', '030-7a' );" name="030-7a" class="pb">[030-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='4063:4109'>　<span class='krp-note'>陳氏曰奉德猶秉徳○漢孔氏曰汝無違命我亦不/敢有後誅汝無怨我吕氏曰無違者戒頑民不可違</span></span><br/>
<span class='tline' id='l117' data-llen='4109:4155'>　<span class='krp-note'>天命也我畏天命故于遷洛之事不敢有後爾其無/或我怨也夫周行天討者也殷受天討者也受討者</span></span><br/>
<span class='tline' id='l118' data-llen='4155:4201'>　<span class='krp-note'>之懼冝若甚于行討者今以文意觀之周公常懼頑/民常肆周公常切頑民常緩是何耶葢小人不知天</span></span><br/>
<span class='tline' id='l119' data-llen='4201:4247'>　<span class='krp-note'>命而不畏也○漢孔氏曰言汝所親知殷先世有冊/書典籍説殷改夏王命之意吕氏曰爾先人典冊所</span></span><br/>
<span class='tline' id='l120' data-llen='4247:4293'>　<span class='krp-note'>載殷革夏命之事歴歴可考我周之革商正如是耳/以所明于前而騐所見于後廢興亦可識矣○漢孔</span></span><br/>
<span class='tline' id='l121' data-llen='4293:4339'>　<span class='krp-note'>氏曰今汝又曰夏之衆士蹈道者大在殷王庭有服/職在百官吕氏曰周公以殷革夏之事諭頑民頑民</span></span><br/>
<span class='tline' id='l122' data-llen='4339:4385'>　<span class='krp-note'>復以殷革夏之事責周謂商革命之初凡夏之士皆/啟迪簡㧞在商王之庭有服列于百僚之間今周之</span></span><br/>
<span class='tline' id='l123' data-llen='4385:4431'>　<span class='krp-note'>于商士未聞有所簡㧞也此雖頑民責周之語然成/湯革夏之政不多見于書因此語而推之則其舉民</span></span><br/>
<span class='tline' id='l124' data-llen='4431:4457'><a onclick="displayPageImage('KR1b0034', 'WYG', '030-7b' );" name="030-7b" class="pb">[030-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='4457:4503'>　<span class='krp-note'>望慰衆心合新舊安危疑規模略可見也○漢孔氏/曰言我周亦法殷家惟聽用有德故我敢求汝于天</span></span><br/>
<span class='tline' id='l126' data-llen='4503:4549'>　<span class='krp-note'>邑商將任用之吕氏曰予一人所聽用者惟德而已/故予敢以德而求爾于天邑商爾其修令德以應我</span></span><br/>
<span class='tline' id='l127' data-llen='4549:4595'>　<span class='krp-note'>之求不可援前比以必我之爵也商猶云天邑者葢/其地舊為天子之都理當富于賢德敢求亦敬賢之</span></span><br/>
<span class='tline' id='l128' data-llen='4595:4641'>　<span class='krp-note'>意重其地而敬其辭裁之者固甚正待之者亦甚厚/矣○漢孔氏曰惟我循殷故事憐愍汝故徙教汝非</span></span><br/>
<span class='tline' id='l129' data-llen='4641:4687'>　<span class='krp-note'>我罪咎是惟天命吕氏曰予惟以下復諭以遷洛者/惟欲相率肆赦矜憫爾豈可反以我為罪乎前云非</span></span><br/>
<span class='tline' id='l130' data-llen='4687:4733'>　<span class='krp-note'>我一人奉德不康寧時惟天命此又云非予罪時惟/天命夫豈借天以自解哉誠以頑民䝉蔽之極故毎</span></span><br/>
<span class='tline' id='l131' data-llen='4733:4768'>　<span class='krp-note'>舉天命之公以大警省之使于此而有/發焉則知洛邑之遷周葢未嘗與也</span></span><br/>
<span class='tline' id='l132' data-llen='4768:4791'>王曰多士昔朕來自奄予大降爾四國民命我乃明致</span><br/>
<span class='tline' id='l133' data-llen='4791:4817'><a onclick="displayPageImage('KR1b0034', 'WYG', '030-8a' );" name="030-8a" class="pb">[030-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='4817:4832'>天罰移爾遐逖比事臣我宗多遜</span><br/>
<span class='tline' id='l135' data-llen='4832:4878'>　<span class='krp-note'>吕氏曰此申言遷徙寛大之恩○漢孔氏曰昔我來/從奄謂先誅三監後伐奄淮夷大下汝民命唐孔氏</span></span><br/>
<span class='tline' id='l136' data-llen='4878:4924'>　<span class='krp-note'>曰昔我來從奄謂攝政三年時也于時王不親行而/王言我來自奄者周公以王命誅四國周公師還亦</span></span><br/>
<span class='tline' id='l137' data-llen='4924:4970'>　<span class='krp-note'>王來還也一舉而誅四國獨言來自奄者奄誅在後/誅奄即來故言來自奄也民命民之性命蘇氏曰四</span></span><br/>
<span class='tline' id='l138' data-llen='4970:5016'>　<span class='krp-note'>國三監及奄也奄東方之國蔡氏曰天下死生之命/人君制之民嘗從四國叛矣有可殺之道也我乃誅</span></span><br/>
<span class='tline' id='l139' data-llen='5016:5062'>　<span class='krp-note'>其君而釋其民是降民命也降猶今法降等云者多/方曰惟爾殷侯尹民我惟大降爾命又曰今我曷敢</span></span><br/>
<span class='tline' id='l140' data-llen='5062:5108'>　<span class='krp-note'>多誥我惟大降爾四國民命與此意同真氏曰降命/蔡氏于文勢為順○漢孔氏曰乃所以明致天罰今</span></span><br/>
<span class='tline' id='l141' data-llen='5108:5154'>　<span class='krp-note'>移徙汝于洛邑使汝逺于惡俗比近臣我宗周多為/順道林氏曰王者有心于化民無意于棄物故人雖</span></span><br/>
<span class='tline' id='l142' data-llen='5154:5180'><a onclick="displayPageImage('KR1b0034', 'WYG', '030-8b' );" name="030-8b" class="pb">[030-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='5180:5226'>　<span class='krp-note'>有罪未嘗必欲置之逺方而塞其為善之路也使成/王自克奄歸國之後以四國之民凶頑為甚乃遷于</span></span><br/>
<span class='tline' id='l144' data-llen='5226:5272'>　<span class='krp-note'>絶逺之域是亦明致天罰何自不可然王之心有不/忍以棄物而常急于化民于是營洛以居之使其親</span></span><br/>
<span class='tline' id='l145' data-llen='5272:5307'>　<span class='krp-note'>比王化臣服宗周去其前日之頑而為/今日之遜其待商之多士豈不深耶</span></span><br/>
<span class='tline' id='l146' data-llen='5307:5330'>王曰告爾殷多士今予惟不爾殺予惟時命有申今朕</span><br/>
<span class='tline' id='l147' data-llen='5330:5353'>作大邑于兹洛予惟四方罔攸賔亦惟爾多士攸服奔</span><br/>
<span class='tline' id='l148' data-llen='5353:5376'>走臣我多遜爾乃尚有爾土爾乃尚寧幹止爾克敬天</span><br/>
<span class='tline' id='l149' data-llen='5376:5399'>惟畀矜爾爾不克敬爾不啻不有爾土予亦致天之罰</span><br/>
<span class='tline' id='l150' data-llen='5399:5422'>于爾躬今爾惟時宅爾邑繼爾居爾厥有幹有年于茲</span><br/>
<span class='tline' id='l151' data-llen='5422:5448'><a onclick="displayPageImage('KR1b0034', 'WYG', '030-9a' );" name="030-9a" class="pb">[030-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='5448:5459'>洛爾小子乃興從爾遷</span><br/>
<span class='tline' id='l153' data-llen='5459:5505'>　<span class='krp-note'>吕氏曰此勉以安居樂業之計○漢孔氏曰所以徙/汝是我不欲殺汝故惟是教命申戒之吕氏曰明許</span></span><br/>
<span class='tline' id='l154' data-llen='5505:5551'>　<span class='krp-note'>其不死所以洗其危疑也是章復申告之○漢孔氏/曰今我作此洛邑以待四方無有逺近無所賔外非</span></span><br/>
<span class='tline' id='l155' data-llen='5551:5597'>　<span class='krp-note'>但待四方亦惟汝衆士所當服行奔走臣我多為順/事吕氏曰今朕作大邑于洛者葢為四方諸侯罔有</span></span><br/>
<span class='tline' id='l156' data-llen='5597:5643'>　<span class='krp-note'>所賔禮之地故即土中建都以朝㑹此營洛之本意/也亦惟爾多士所服事奔走臣我周家進于濟濟多</span></span><br/>
<span class='tline' id='l157' data-llen='5643:5689'>　<span class='krp-note'>士之盛非居洛不可此又營洛之本意也葢營洛有/二説一則以賔諸侯一則以居商士然則待汝商士</span></span><br/>
<span class='tline' id='l158' data-llen='5689:5735'>　<span class='krp-note'>亦甚厚矣○漢孔氏曰乃庶㡬還有汝本土乃庶㡬/安汝故事止居陳氏曰幹事止居也吕氏曰爾乃尚</span></span><br/>
<span class='tline' id='l159' data-llen='5735:5781'>　<span class='krp-note'>庶㡬保有爾土而無懐動搖之思此葢分之以田也/爾乃尚庶㡬安寧各幹其所止無起覬覦之望此葢</span></span><br/>
<span class='tline' id='l160' data-llen='5781:5807'><a onclick="displayPageImage('KR1b0034', 'WYG', '030-9b' );" name="030-9b" class="pb">[030-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='5807:5853'>　<span class='krp-note'>受之以業也○漢孔氏曰汝能敬行順事則為天所/與為天所憐也汝不能敬順其罰深重不但不得還</span></span><br/>
<span class='tline' id='l162' data-llen='5853:5899'>　<span class='krp-note'>本土而已我亦致天罰于汝身言刑殺蔡氏曰敬則/言動無不循理天之所福吉祥所集也不敬則言動</span></span><br/>
<span class='tline' id='l163' data-llen='5899:5945'>　<span class='krp-note'>莫不違理天之所禍刑戮所加也○漢孔氏曰今汝/惟是敬順居汝邑繼汝所當居為則汝其有安事有</span></span><br/>
<span class='tline' id='l164' data-llen='5945:5991'>　<span class='krp-note'>豐年于此洛邑蔡氏曰邑四井為邑之邑繼者承續/安居之謂有營為有夀考皆于兹洛焉○漢孔氏曰</span></span><br/>
<span class='tline' id='l165' data-llen='5991:6037'>　<span class='krp-note'>汝能敬則子孫乃起從汝化而遷善吕氏曰爾之遷/洛乃建立門户之祖後世子孫之興實從此遷始自</span></span><br/>
<span class='tline' id='l166' data-llen='6037:6064'>　<span class='krp-note'>亡國之末裔而為興國之始/祖頑民雖愚其知所擇矣</span></span><br/>
<span class='tline' id='l167' data-llen='6064:6078'>王曰又曰時予乃或言爾攸居</span><br/>
<span class='tline' id='l168' data-llen='6078:6124'>　<span class='krp-note'>漢孔氏曰言汝衆士當是我勿非我也我乃有教誨/之言則汝所當居行唐孔氏曰凡言王曰皆是史官</span></span><br/>
<span class='tline' id='l169' data-llen='6124:6151'><a onclick="displayPageImage('KR1b0034', 'WYG', '030-10a' );" name="030-10a" class="pb">[030-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='6151:6197'>　<span class='krp-note'>録辭非王語也今史録稱王之言曰以前事未終故/言又曰也吕氏曰多士多方篇末皆有又曰葢殷勤</span></span><br/>
<span class='tline' id='l171' data-llen='6197:6243'>　<span class='krp-note'>以續前話然多士王曰之下闕文失其前語故又曰/之辭不可盡通然所謂時予乃或言爾攸居者勉以</span></span><br/>
<span class='tline' id='l172' data-llen='6243:6258'>　<span class='krp-note'>安居之大指/則可知也</span></span><br/>
<span class='tline' id='l173' data-llen='6258:6261'>　</span><br/>
<span class='tline' id='l174' data-llen='6261:6264'>　</span><br/>
<span class='tline' id='l175' data-llen='6264:6267'>　</span><br/>
<span class='tline' id='l176' data-llen='6267:6270'>　</span><br/>
<span class='tline' id='l177' data-llen='6270:6273'>　</span><br/>
<span class='tline' id='l178' data-llen='6273:6300'><a onclick="displayPageImage('KR1b0034', 'WYG', '030-10b' );" name="030-10b" class="pb">[030-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='6300:6303'>　</span><br/>
<span class='tline' id='l180' data-llen='6303:6306'>　</span><br/>
<span class='tline' id='l181' data-llen='6306:6309'>　</span><br/>
<span class='tline' id='l182' data-llen='6309:6312'>　</span><br/>
<span class='tline' id='l183' data-llen='6312:6315'>　</span><br/>
<span class='tline' id='l184' data-llen='6315:6318'>　</span><br/>
<span class='tline' id='l185' data-llen='6318:6321'>　</span><br/>
<span class='tline' id='l186' data-llen='6321:6331'>　尚書纂傳卷三十</span><br/>
</p>
<p><br/>
</p>
  </div>
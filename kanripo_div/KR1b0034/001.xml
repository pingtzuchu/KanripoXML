<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0034', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　尚書纂傳卷一　　　　　元　王天與　撰</span><br/>
<span class='tline' id='l10' data-llen='210:227'>堯典第一　　　　　　　　　虞書</span><br/>
<span class='tline' id='l11' data-llen='227:273'>　<span class='krp-note'>唐孔氏曰堯典雖曰唐事本以虞史所錄末言舜登/庸由堯故追堯作典非唐史所錄故謂之虞書也○</span></span><br/>
<span class='tline' id='l12' data-llen='273:293'>　<span class='krp-note'>唐陸氏曰凡十六/十一篇亡五篇見</span></span><br/>
<span class='tline' id='l13' data-llen='293:316'>昔在帝堯聦明文思光宅天下將遜于位讓于虞舜作</span><br/>
<span class='tline' id='l14' data-llen='316:320'>堯典</span><br/>
<span class='tline' id='l15' data-llen='320:366'>　<span class='krp-note'>漢孔氏曰言聖徳之逺著宅居也唐陸氏曰昔古也/堯唐帝名姓伊耆氏帝嚳子吕氏曰聦明聖人先知</span></span><br/>
<span class='tline' id='l16' data-llen='366:392'><a onclick="displayPageImage('KR1b0034', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='392:439'>　<span class='krp-note'>先覺治天下所不可少敬而在外則為文聦明之𤼵/見也藴而在内則為思聰明之潛蓄也程子曰聽廣</span></span><br/>
<span class='tline' id='l18' data-llen='439:485'>　<span class='krp-note'>曰聰視逺曰明文文章也謂文理明順成文也愚謀/慮意思也謂其含蓄堯以此聰明文思臨治天下其</span></span><br/>
<span class='tline' id='l19' data-llen='485:531'>　<span class='krp-note'>道光顯故云光宅言光顯而居天下也○漢孔氏曰/遜遯也老使攝遂禪之虞氏舜名許氏曰遜退避也</span></span><br/>
<span class='tline' id='l20' data-llen='531:577'>　<span class='krp-note'>朱子曰譲推以與人也唐陸氏曰舜姓姚氏唐孔氏/曰王肅云虞地名今河東大陽山西虞地是也舜居</span></span><br/>
<span class='tline' id='l21' data-llen='577:623'>　<span class='krp-note'>虞地有天下號曰虞○唐孔氏曰史述其事作堯典/之篇○吕氏曰聦明文思云云四句該一篇之旨九</span></span><br/>
<span class='tline' id='l22' data-llen='623:655'>　<span class='krp-note'>載績用弗成以前皆光宅天下之/實咨四岳以下將遜于位之寔也</span></span><br/>
<span class='tline' id='l23' data-llen='655:700'>　　<span class='krp-note'>按唐孔氏謂書序馬融王肅並云孔子所作至朱/子則以為非又云相承已乆未敢輕議且附經後</span></span><br/>
<span class='tline' id='l24' data-llen='700:723'>　　<span class='krp-note'>今是編姑從漢孔氏/引之各冠其篇首云</span></span><br/>
<span class='tline' id='l25' data-llen='723:749'><a onclick="displayPageImage('KR1b0034', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='749:753'>堯典</span><br/>
<span class='tline' id='l27' data-llen='753:799'>　<span class='krp-note'>漢孔氏曰言堯可為百代常行之道朱子曰説文云/典從冊在丌上尊閣之也此篇以簡冊載堯之事故</span></span><br/>
<span class='tline' id='l28' data-llen='799:845'>　<span class='krp-note'>曰堯典後世以其所載之事可為常法故又訓為常/○唐孔氏曰序已云作堯典而重言此者此是經之</span></span><br/>
<span class='tline' id='l29' data-llen='845:881'>　<span class='krp-note'>篇目不可因序有名略其舊題故諸篇/皆重言○朱子曰此篇今文古文皆有</span></span><br/>
<span class='tline' id='l30' data-llen='881:904'>曰若稽古帝堯曰放勲欽明文思安安允恭克讓光被</span><br/>
<span class='tline' id='l31' data-llen='904:912'>四表格于上下</span><br/>
<span class='tline' id='l32' data-llen='912:958'>　<span class='krp-note'>程子敘章旨見篇末○漢孔氏曰若順稽考也能順/考古道而行之者帝堯元城劉氏曰當為粤若稽古</span></span><br/>
<span class='tline' id='l33' data-llen='958:1005'>　<span class='krp-note'>粤若𤼵語之辭言史臣考古以此事也粤若所謂越/若來三月是也朱子曰曰古文作粤元城説是○程</span></span><br/>
<span class='tline' id='l34' data-llen='1005:1031'><a onclick="displayPageImage('KR1b0034', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1031:1077'>　<span class='krp-note'>子曰放勲上更加曰字者稽古之帝堯其事曰如此/也○漢孔氏曰勲功欽敬也朱子曰放至也孟子言</span></span><br/>
<span class='tline' id='l36' data-llen='1077:1123'>　<span class='krp-note'>放於四海是也言堯之功大而無所不至也真氏曰/放廣大之意自鴻荒以來羲農黄帝數聖人皆有功</span></span><br/>
<span class='tline' id='l37' data-llen='1123:1169'>　<span class='krp-note'>於生民而堯之功為尤大故曰放勲亦猶孔子稱堯/曰巍巍乎其有成功鄭氏曰史臣以放勲賛堯而孟</span></span><br/>
<span class='tline' id='l38' data-llen='1169:1215'>　<span class='krp-note'>子因以為先稱如子貢言夫子天縱之将聖後人遂/稱夫子為将聖也吕氏曰序言聦明此言欽明伊川</span></span><br/>
<span class='tline' id='l39' data-llen='1215:1261'>　<span class='krp-note'>云言欽則聦在其中欽之一字乃堯作聖之功夫聖/聖相傳入道門户莫要于此伊川又云明包聦百聖</span></span><br/>
<span class='tline' id='l40' data-llen='1261:1307'>　<span class='krp-note'>相傳只一欽字前言聦明指其生知全徳之自然也/後言欽明指其作聖始終之工夫也朱子曰安安言</span></span><br/>
<span class='tline' id='l41' data-llen='1307:1353'>　<span class='krp-note'>其徳性之美皆出自然而非勉彊所謂性之也○漢/孔氏曰允信克能格至也既有四徳又信恭能譲故</span></span><br/>
<span class='tline' id='l42' data-llen='1353:1399'>　<span class='krp-note'>其名聞充溢四外至于天地朱子曰恭莊敬譲謙遜/也常人徳非性有物欲害之故有彊為恭而不寔欲</span></span><br/>
<span class='tline' id='l43' data-llen='1399:1425'><a onclick="displayPageImage('KR1b0034', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1425:1471'>　<span class='krp-note'>為譲而不能者惟堯性之是以信恭而能譲也被及/表外上天下地也徳之盛如此故其所及之逺如此</span></span><br/>
<span class='tline' id='l45' data-llen='1471:1494'>克明俊徳以親九族九族既睦平章百姓百姓昭明恊</span><br/>
<span class='tline' id='l46' data-llen='1494:1505'>和萬邦黎民於變時雍</span><br/>
<span class='tline' id='l47' data-llen='1505:1551'>　<span class='krp-note'>程子敘章旨見篇末○漢孔氏曰能明俊徳之士任/用之朱子曰看文勢不見有用人意此是再提起堯</span></span><br/>
<span class='tline' id='l48' data-llen='1551:1597'>　<span class='krp-note'>徳説又曰明明之也俊大也堯之大徳上文所稱是/也大學引帝典曰克明俊徳皆自明也朱子曰徳之</span></span><br/>
<span class='tline' id='l49' data-llen='1597:1643'>　<span class='krp-note'>為體未嘗不大但人自有以昏之而陷於一物之小/惟堯能明其大徳而無昏蔽狹小之累○漢孔氏曰</span></span><br/>
<span class='tline' id='l50' data-llen='1643:1690'>　<span class='krp-note'>以睦髙祖𤣥孫之親既已也許氏曰以用親愛也禮/記喪服小記曰親親以三為五以五為九鄭氏曰上</span></span><br/>
<span class='tline' id='l51' data-llen='1690:1737'>　<span class='krp-note'>親父下親子三也以父親祖以子親孫五也以祖親/髙祖以孫親𤣥孫九也漢夏侯氏歐陽氏曰九族者</span></span><br/>
<span class='tline' id='l52' data-llen='1737:1763'><a onclick="displayPageImage('KR1b0034', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1763:1809'>　<span class='krp-note'>父族四母族三妻族二林氏云父族四父五屬之内/一也父之女昆弟適人者及其子二也己之女昆弟</span></span><br/>
<span class='tline' id='l54' data-llen='1809:1855'>　<span class='krp-note'>適人者及其子三也己之女子適人者及其子四也/母族三母之父姓一也母之母姓二也母之女昆弟</span></span><br/>
<span class='tline' id='l55' data-llen='1855:1901'>　<span class='krp-note'>適人者及其子三也妻族二妻之父姓一也妻之母/姓二也朱子曰九族且從古註又曰九族舉近以該</span></span><br/>
<span class='tline' id='l56' data-llen='1901:1947'>　<span class='krp-note'>逺五服之外異姓之親亦在其中也夏氏曰既盡睦/和也○漢孔氏曰百姓百官蔡氏曰百姓畿内民庻</span></span><br/>
<span class='tline' id='l57' data-llen='1947:1993'>　<span class='krp-note'>百官族姓亦在其中朱子曰典謨中百姓只説民如/罔咈百姓之類若國語中百姓則多指官百族姓昭</span></span><br/>
<span class='tline' id='l58' data-llen='1993:2007'>　<span class='krp-note'>明皆能自/明其徳也</span></span><br/>
<span class='tline' id='l59' data-llen='2007:2052'>　　<span class='krp-note'>按伏生大傳作辯章百姓朱子門人曰後漢書云/部刺史之職在辯章百姓宣美風俗辯章即平章</span></span><br/>
<span class='tline' id='l60' data-llen='2052:2075'>　　<span class='krp-note'>也又下文平秩平在/之平大傳亦皆作辯</span></span><br/>
<span class='tline' id='l61' data-llen='2075:2101'><a onclick="displayPageImage('KR1b0034', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2101:2147'>　<span class='krp-note'>○漢孔氏曰恊合黎衆時是雍和也言天下衆民皆/變化從上是以風俗太和朱子曰萬邦天下諸侯之</span></span><br/>
<span class='tline' id='l63' data-llen='2147:2193'>　<span class='krp-note'>國黎黑也民首皆黑故曰黎民陳氏曰於如詩於穆/於乎之於嘆美之辭也於變盖神化之妙不可形容</span></span><br/>
<span class='tline' id='l64' data-llen='2193:2239'>　<span class='krp-note'>與直言變者氣象不同矣○朱子曰此言堯推其徳/自身而家而國而天下所謂放勲也又曰九族既睦</span></span><br/>
<span class='tline' id='l65' data-llen='2239:2276'>　<span class='krp-note'>是堯一家之明徳百姓昭明是堯一國之/明徳黎民於變時雍是堯天下之明徳</span></span><br/>
<span class='tline' id='l66' data-llen='2276:2321'>　　<span class='krp-note'>按大學在明明徳在新民朱子曰明明徳者非有/所作為於性分之外也然所謂明徳者又人人之</span></span><br/>
<span class='tline' id='l67' data-llen='2321:2366'>　　<span class='krp-note'>所同得而非有我之得私故推吾之所自明者以/及之始于齊家中於治國終於平天下是所謂新</span></span><br/>
<span class='tline' id='l68' data-llen='2366:2411'>　　<span class='krp-note'>民者亦非有所付畀增益之也又大學引康誥曰/克明徳帝典曰克明峻徳真氏曰康誥帝典两語</span></span><br/>
<span class='tline' id='l69' data-llen='2411:2456'>　　<span class='krp-note'>要切處在克之一字明徳人所同有但以克明與/不克明之異耳常人所以不能明者一以氣稟昏</span></span><br/>
<span class='tline' id='l70' data-llen='2456:2482'><a onclick="displayPageImage('KR1b0034', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2482:2527'>　　<span class='krp-note'>弱二以物欲蔽塞若一旦悔悟欲自明其徳亦無/不可患在自不肯為耳孟子謂有是四端而自謂</span></span><br/>
<span class='tline' id='l72' data-llen='2527:2572'>　　<span class='krp-note'>不能者自賊者也惟以克之一字自勉而母自謂/不能明則堯文王可及矣以上釋大學之意有同</span></span><br/>
<span class='tline' id='l73' data-llen='2572:2585'>　　<span class='krp-note'>堯典意/今附見</span></span><br/>
<span class='tline' id='l74' data-llen='2585:2605'>乃命羲和欽若昊天歴象日月星辰敬授人時</span><br/>
<span class='tline' id='l75' data-llen='2605:2651'>　<span class='krp-note'>程子做章㫖見篇末○漢孔氏曰重黎之後義氏和/氏世掌天地四時之官故堯命之使敬順昊天昊天</span></span><br/>
<span class='tline' id='l76' data-llen='2651:2697'>　<span class='krp-note'>言元氣廣大星四方中星辰日月所㑹歴象其分節/敬記天時以授人也此舉其目下别序之許氏曰命</span></span><br/>
<span class='tline' id='l77' data-llen='2697:2743'>　<span class='krp-note'>使授付也唐孔氏曰據堯身而言用臣故云乃命非/時雍之後方始命之朱子曰歴所以紀數之書象所</span></span><br/>
<span class='tline' id='l78' data-llen='2743:2789'>　<span class='krp-note'>以觀天之器如下篇璣衡之属是也日陽精一日而/繞地一周月隂精一月而與日一㑹星二十八宿衆</span></span><br/>
<span class='tline' id='l79' data-llen='2789:2815'><a onclick="displayPageImage('KR1b0034', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2815:2861'>　<span class='krp-note'>星為經金木水火土五星為緯皆是唐陸氏曰日月/㑹於十二次寅曰析木卯曰大火辰曰壽星已曰鶉</span></span><br/>
<span class='tline' id='l81' data-llen='2861:2908'>　<span class='krp-note'>尾午曰鶉火未曰鶉首中曰實沈酉曰大梁戌曰䧏/婁亥曰娵訾子曰𤣥枵丑曰星紀朱子曰人時謂耕</span></span><br/>
<span class='tline' id='l82' data-llen='2908:2954'>　<span class='krp-note'>穫蠶績之侯凡民事早晚所關也○吕氏曰未作歴/之先欽若昊天是先天而天弗違也既作歴之後敬</span></span><br/>
<span class='tline' id='l83' data-llen='2954:3000'>　<span class='krp-note'>授民時是後天而奉天時也定歴之法敬心一失則/乖錯舛謬其害大矣故雖分命申命所掌不同而乃</span></span><br/>
<span class='tline' id='l84' data-llen='3000:3028'>　<span class='krp-note'>命之辭欽敬之意本無異也/○真氏曰敬之見于經始此</span></span><br/>
<span class='tline' id='l85' data-llen='3028:3047'>　　<span class='krp-note'>按先儒釋敬字/義附臯陶謨篇</span></span><br/>
<span class='tline' id='l86' data-llen='3047:3070'>分命羲仲宅嵎夷曰暘谷寅賔出日平秩東作日中星</span><br/>
<span class='tline' id='l87' data-llen='3070:3084'>鳥以殷仲春厥民析鳥獸孳尾</span><br/>
<span class='tline' id='l88' data-llen='3084:3110'><a onclick="displayPageImage('KR1b0034', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='3110:3156'>　<span class='krp-note'>許氏曰分别也唐孔氏曰堯於羲和之内乃分命其/羲氏而字仲者○漢孔氏曰東表之地稱嵎夷暘明</span></span><br/>
<span class='tline' id='l90' data-llen='3156:3204'>　<span class='krp-note'>也日出于谷而天下明故稱𤾉谷𤾉谷嵎夷一也羲/仲居治東方之官蘇氏曰禹貢嵎夷之地在青州唐</span></span><br/>
<span class='tline' id='l91' data-llen='3204:3250'>　<span class='krp-note'>孔氏曰居在國都而遥統領之王肅云皆居京師而/統之是也日由空道似行自谷故以谷言之非寔有</span></span><br/>
<span class='tline' id='l92' data-llen='3250:3297'>　<span class='krp-note'>深谷而日從谷以出也以春位在東因治於東方其/實本主四方春政下文互𤼵之○漢孔氏曰寅敬賔</span></span><br/>
<span class='tline' id='l93' data-llen='3297:3343'>　<span class='krp-note'>導秩序也嵗起于東而始就耕謂之東作東方之官/敬導出日平均次序東作之事以務農也朱子曰賔</span></span><br/>
<span class='tline' id='l94' data-llen='3343:3389'>　<span class='krp-note'>禮接之如賔客也亦帝嚳歴日月而迎送之意出日/方出之曰盖以春分之旦朝方出之日而識其初出</span></span><br/>
<span class='tline' id='l95' data-llen='3389:3436'>　<span class='krp-note'>之景也林氏曰東作謂萬物𤼵生于東非全取農作/之義曾氏云春為陽中萬物以生且引詩薇亦作止</span></span><br/>
<span class='tline' id='l96' data-llen='3436:3482'>　<span class='krp-note'>老子萬物並作為證此可以補先儒之説○漢孔氏/曰日中春分之日殷正也以正仲春之氣節唐孔氏</span></span><br/>
<span class='tline' id='l97' data-llen='3482:3508'><a onclick="displayPageImage('KR1b0034', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3508:3554'>　<span class='krp-note'>曰馬融云古制刻漏晝夜百刻晝長六十刻夜短四/十刻晝短四十刻夜長六十刻晝中五十刻夜亦五</span></span><br/>
<span class='tline' id='l99' data-llen='3554:3600'>　<span class='krp-note'>十刻融之此言據日出見為説天之晝夜以日岀入/為分人之晝夜以昏明為限日未出前二刻半為明</span></span><br/>
<span class='tline' id='l100' data-llen='3600:3646'>　<span class='krp-note'>日入後二刻半為昏損夜五刻以禆于晝則晝多於/夜復校五刻古今厯術與太史所侯皆云夏至之晝</span></span><br/>
<span class='tline' id='l101' data-llen='3646:3692'>　<span class='krp-note'>六十五刻夜三十五刻冬至之晝四十五刻夜五十/五刻春分秋分之晝五十五刻夜四十五刻此其不</span></span><br/>
<span class='tline' id='l102' data-llen='3692:3738'>　<span class='krp-note'>易之法也然今太史細候之法則挍常法半刻也從/春分至于夏至晝漸長增九刻半夏至至于秋分所</span></span><br/>
<span class='tline' id='l103' data-llen='3738:3784'>　<span class='krp-note'>減亦如之從秋分至於冬至晝漸短減十刻半從冬/至至于春分其増亦如之又於每氣之間增減刻數</span></span><br/>
<span class='tline' id='l104' data-llen='3784:3830'>　<span class='krp-note'>不可通而為率朱子曰中星或以象言或以次言或/以星言者盖星適當昏中則以星言如星虚星昴是</span></span><br/>
<span class='tline' id='l105' data-llen='3830:3876'>　<span class='krp-note'>也星不當中而適當其次者則以次言如星火是也/次不當中而適界于两次之間者則以象言如星鳥</span></span><br/>
<span class='tline' id='l106' data-llen='3876:3902'><a onclick="displayPageImage('KR1b0034', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3902:3948'>　<span class='krp-note'>是也鄭氏曰二十八宿環列四方随天而西轉角亢/氐房心尾箕東方之宿也斗牛女虚危室壁北方之</span></span><br/>
<span class='tline' id='l108' data-llen='3948:3994'>　<span class='krp-note'>宿也奎婁冐昴畢觜參西方之宿也井鬼柳星張翼/軫南方之宿也四方雖有定星而星無定居各以時</span></span><br/>
<span class='tline' id='l109' data-llen='3994:4040'>　<span class='krp-note'>見於南方惟仲春之月四方之星各居其位故星火/在東星鳥在南星昴在西星虚夻北至仲夏則鳥轉</span></span><br/>
<span class='tline' id='l110' data-llen='4040:4086'>　<span class='krp-note'>而西火轉而南虚轉而東昴轉而北至仲秋則火轉/而西虚轉而南昴轉而東鳥轉而北至仲冬則虚轉</span></span><br/>
<span class='tline' id='l111' data-llen='4086:4132'>　<span class='krp-note'>而西昴轉而南鳥轉而東火轉而北來嵗仲春則鳥/又轉而南矣堯考中星以正四時甚簡而明林氏曰</span></span><br/>
<span class='tline' id='l112' data-llen='4132:4178'>　<span class='krp-note'>仲春之月初昏之時鶉火之星見于南方正午朱子/曰殷中也春分陽之中也○漢孔氏曰冬寒無事並</span></span><br/>
<span class='tline' id='l113' data-llen='4178:4224'>　<span class='krp-note'>入室處春事既起丁壯就功厥其也言其民老壯分/析乳化曰孳交接曰尾朱子曰以民之散處驗其氣</span></span><br/>
<span class='tline' id='l114' data-llen='4224:4244'>　<span class='krp-note'>之温也以物之生/育驗其氣之和也</span></span><br/>
<span class='tline' id='l115' data-llen='4244:4270'><a onclick="displayPageImage('KR1b0034', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='4270:4293'>申命羲叔宅南交平秩南訛敬致日永星火以正仲夏</span><br/>
<span class='tline' id='l117' data-llen='4293:4302'>厥民因鳥獸希革</span><br/>
<span class='tline' id='l118' data-llen='4302:4348'>　<span class='krp-note'>漢孔氏曰申重也唐孔氏曰又就所分羲氏之内重/命其羲氏而字叔者漢孔氏曰南交言夏與春交舉</span></span><br/>
<span class='tline' id='l119' data-llen='4348:4395'>　<span class='krp-note'>一隅以見之此居治南方之官劉氏曰𤾉谷昧谷幽/都皆指地而言不當於夏而獨以氣言本盖言宅南</span></span><br/>
<span class='tline' id='l120' data-llen='4395:4441'>　<span class='krp-note'>曰交趾後人傳冩脫两字耳陳氏曰交下當有曰明/都三字○漢孔氏曰訛化也掌夏之官平敘南方化</span></span><br/>
<span class='tline' id='l121' data-llen='4441:4487'>　<span class='krp-note'>育之事敬行其教以致其功四方同之亦舉一隅朱/子曰南訛史記索隱作南譌謂所當為之事也敬致</span></span><br/>
<span class='tline' id='l122' data-llen='4487:4533'>　<span class='krp-note'>周禮所謂春夏致日盖以夏至之日中祠日而致其/景如所謂日至之景尺有五寸謂之地中者也○漢</span></span><br/>
<span class='tline' id='l123' data-llen='4533:4579'>　<span class='krp-note'>孔氏曰永長也謂夏至之日以正仲夏之氣節林氏/曰仲夏之月初昏之時大火之星見於南方正午朱</span></span><br/>
<span class='tline' id='l124' data-llen='4579:4605'><a onclick="displayPageImage('KR1b0034', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='4605:4651'>　<span class='krp-note'>子曰正者夏至陽之極午為正陽位也○漢孔氏曰/因謂老弱因就在田之丁壮以助農也夏至鳥獸毛</span></span><br/>
<span class='tline' id='l126' data-llen='4651:4681'>　<span class='krp-note'>羽希少改易革改也朱子曰因/析而又析氣愈熱而民愈散也</span></span><br/>
<span class='tline' id='l127' data-llen='4681:4704'>分命和仲宅西曰昧谷寅餞納日平秩西成宵中星虚</span><br/>
<span class='tline' id='l128' data-llen='4704:4717'>以殷仲秋厥民夷鳥獸毛毨</span><br/>
<span class='tline' id='l129' data-llen='4717:4763'>　<span class='krp-note'>唐孔氏曰又分命和氏而字仲者○漢孔氏曰昧冥/也日入於谷而天下㝠故曰昧谷昧谷曰西則嵎夷</span></span><br/>
<span class='tline' id='l130' data-llen='4763:4809'>　<span class='krp-note'>東可知此居治西方之官掌秋天之政也朱子曰西/謂西極之地唐孔氏曰谷為日所行之道故謂日入</span></span><br/>
<span class='tline' id='l131' data-llen='4809:4855'>　<span class='krp-note'>之處為昧谷非寔有谷而日入也○漢孔氏曰餞送/也日出言導日入言送因事之宜秋西方萬物成平</span></span><br/>
<span class='tline' id='l132' data-llen='4855:4901'>　<span class='krp-note'>序其政助成物許氏曰納入成就也朱子曰納日方/納之日蓋以秋分之莫夕方納之日而識其景也西</span></span><br/>
<span class='tline' id='l133' data-llen='4901:4927'><a onclick="displayPageImage('KR1b0034', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='4927:4974'>　<span class='krp-note'>成秋月物成之時所當成就之事也○漢孔氏曰宵/夜也春言日秋言夜互相備虚𤣥武之中星林氏曰</span></span><br/>
<span class='tline' id='l135' data-llen='4974:5020'>　<span class='krp-note'>仲秋之月初昏之時虚之星見於南方正午朱子曰/亦曰隂者秋分隂之中也○漢孔氏曰夷平也老壮</span></span><br/>
<span class='tline' id='l136' data-llen='5020:5061'>　<span class='krp-note'>在田與夏平也毨理也毛更生整理朱子曰暑/退而人氣平也毛毨毛落更生潤澤鮮好也</span></span><br/>
<span class='tline' id='l137' data-llen='5061:5084'>申命和叔宅朔方曰幽都平在朔易日短星昴以正仲</span><br/>
<span class='tline' id='l138' data-llen='5084:5094'>冬厥民隩鳥獸氄毛</span><br/>
<span class='tline' id='l139' data-llen='5094:5140'>　<span class='krp-note'>唐孔氏曰又重命和氏而字叔者○漢孔氏曰北稱/朔亦稱方言一方則三方見矣北稱幽則南稱明從</span></span><br/>
<span class='tline' id='l140' data-llen='5140:5186'>　<span class='krp-note'>可知也都謂所聚也程子曰朔初也陽生於子謂陽/初始生之方也朱子曰朔之為言蘇也萬物至此死</span></span><br/>
<span class='tline' id='l141' data-llen='5186:5232'>　<span class='krp-note'>而復蘇猶月之晦而有朔也幽暗也日行至是則淪/於地中萬象幽暗故曰幽都○漢孔氏曰在察也易</span></span><br/>
<span class='tline' id='l142' data-llen='5232:5258'><a onclick="displayPageImage('KR1b0034', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='5258:5304'>　<span class='krp-note'>謂嵗改易於北方平均在察其政以順天常王氏曰/冬不言秩而言在在察其改易而已秩非不在在非</span></span><br/>
<span class='tline' id='l144' data-llen='5304:5350'>　<span class='krp-note'>不秩亦互相備吕氏曰北方終其隂而復始其陽既/成今嵗之終又慮來嵗之始故謂之朔易始而終終</span></span><br/>
<span class='tline' id='l145' data-llen='5350:5396'>　<span class='krp-note'>而始此天地生生不窮之道聖人體之以賛天地化/育乾健不息艮始終萬物之意也○漢孔氏曰日短</span></span><br/>
<span class='tline' id='l146' data-llen='5396:5442'>　<span class='krp-note'>冬至之日昴白虎之中星林氏曰仲冬之月初昏之/時昴星見於南方正午朱子曰亦曰正者冬至隂之</span></span><br/>
<span class='tline' id='l147' data-llen='5442:5488'>　<span class='krp-note'>極子為正隂之位也○漢孔氏曰隩室也民改嵗入/此室處以辟風寒鳥獸皆生耎毳細毛以自温鳥朱</span></span><br/>
<span class='tline' id='l148' data-llen='5488:5522'>　<span class='krp-note'>子曰隩室之内也氣寒而民聚於内/也氄毛亦以寒而生細毛以自温也</span></span><br/>
<span class='tline' id='l149' data-llen='5522:5567'>　<span class='krp-note'>○緫説分命義仲以下四節○朱子曰天左旋一日/一周天又行過一度或言天一日一周日則不及</span></span><br/>
<span class='tline' id='l150' data-llen='5567:5611'>　<span class='krp-note'>一度非天過一度也此説不是若以為天止一日/一周則四時中星如何解不同更如此則日日一</span></span><br/>
<span class='tline' id='l151' data-llen='5611:5637'><a onclick="displayPageImage('KR1b0034', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='5637:5676'>　<span class='krp-note'>般如何記嵗把甚麽時節做定限禮記月令/䟽中説早晚不同及更行一度處甚分明</span></span><br/>
<span class='tline' id='l153' data-llen='5676:5721'>　　<span class='krp-note'>按月令䟽云二十八宿及諸星皆循天左行一日/一夜一周天一周天之外更行一度又云二十八</span></span><br/>
<span class='tline' id='l154' data-llen='5721:5766'>　　<span class='krp-note'>宿随天而行每日雖周天一匝早晚不同此朱子/之所引也以此推之自仲春至仲夏滿九十一日</span></span><br/>
<span class='tline' id='l155' data-llen='5766:5811'>　　<span class='krp-note'>有竒而星宿随天所過之度亦積至九十一度有/竒故夏至初昏星鳥嚮西而星火正見南方下文</span></span><br/>
<span class='tline' id='l156' data-llen='5811:5834'>　　<span class='krp-note'>星虚星昴亦然此四/時中星所以不同也</span></span><br/>
<span class='tline' id='l157' data-llen='5834:5880'>　<span class='krp-note'>○朱子曰堯時冬至日在虚昬中昴月令冬至日在/斗昏中壁而中星古今不同者盖天有三百六十五</span></span><br/>
<span class='tline' id='l158' data-llen='5880:5926'>　<span class='krp-note'>度四分度之一嵗有三百六十五日四分日之一天/度四分之一而有餘嵗日四分之一而不足故天度</span></span><br/>
<span class='tline' id='l159' data-llen='5926:5972'>　<span class='krp-note'>常平運而舒日運常内轉而縮天漸差而西嵗漸差/而東此即嵗差之由唐一行所謂嵗差者日與黄道</span></span><br/>
<span class='tline' id='l160' data-llen='5972:5998'><a onclick="displayPageImage('KR1b0034', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='5998:6044'>　<span class='krp-note'>俱差者是也古厯簡易未立差法但随時占候修改/以與天合至東晉虞喜始以天為天以嵗為嵗乃立</span></span><br/>
<span class='tline' id='l162' data-llen='6044:6090'>　<span class='krp-note'>差法以追其變約以五十年而退一度何承天以為/大過乃倍其年而反又不及至隋劉焯取二家中數</span></span><br/>
<span class='tline' id='l163' data-llen='6090:6136'>　<span class='krp-note'>為七十五年為近之而亦未為精宻也○林氏曰此/一叚皆是觀象作歴之法所以定中氣起閏餘也盖</span></span><br/>
<span class='tline' id='l164' data-llen='6136:6182'>　<span class='krp-note'>必先奠方隅驗昬且測時氣齊晷刻候中星而又驗/之於農事之早晚物類之變化然後中氣可得而定</span></span><br/>
<span class='tline' id='l165' data-llen='6182:6220'>　<span class='krp-note'>中氣既定然後閠餘可得而推學者於此/不可以他求惟求作歴之法而盡得之矣</span></span><br/>
<span class='tline' id='l166' data-llen='6220:6243'>帝曰咨汝羲暨和朞三百有六旬有六日以閠月定四</span><br/>
<span class='tline' id='l167' data-llen='6243:6256'>時成嵗允釐百工庻績咸熙</span><br/>
<span class='tline' id='l168' data-llen='6256:6302'>　<span class='krp-note'>漢孔氏曰咨嗟暨與也匝四時曰期一嵗十二月一/月三十日正三百六十日除小月六為六日是為一</span></span><br/>
<span class='tline' id='l169' data-llen='6302:6329'><a onclick="displayPageImage('KR1b0034', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='6329:6375'>　<span class='krp-note'>嵗有餘十二日未盈三嵗足得一月則置閠焉以定/四時之氣節成一嵗之歴象應氏曰咨咨謀咨諏之</span></span><br/>
<span class='tline' id='l171' data-llen='6375:6421'>　<span class='krp-note'>類先緫而言曰乃命繼析而言曰分命申命終復緫/而咨謀之蘇氏曰有讀為又古有又通唐陸氏曰十</span></span><br/>
<span class='tline' id='l172' data-llen='6421:6467'>　<span class='krp-note'>日為旬許氏曰閠餘分月也唐孔氏曰從冬至以及/明年冬至為一嵗朱子曰天體至圎周圍三百六十</span></span><br/>
<span class='tline' id='l173' data-llen='6467:6513'>　<span class='krp-note'>五度四分度之一繞地左旋常一日一周而過一度/日麗天而少遲一日繞地一周無餘而常不及天一</span></span><br/>
<span class='tline' id='l174' data-llen='6513:6559'>　<span class='krp-note'>度積三百六十五日九百四十分日之二百三十五/而與初躔會是一嵗日行之數也月麗天而尤遲一</span></span><br/>
<span class='tline' id='l175' data-llen='6559:6605'>　<span class='krp-note'>日常不及天十三度十九分度之七積二十九日九/百四十分日之四百九十九而與日會十二會得全</span></span><br/>
<span class='tline' id='l176' data-llen='6605:6651'>　<span class='krp-note'>日三百四十八餘分之積五千九百八十八如日法/九百四十而一得六不盡三百四十八通計得日三</span></span><br/>
<span class='tline' id='l177' data-llen='6651:6697'>　<span class='krp-note'>百五十四九百四十分日之三百四十八是一嵗月/行之數也嵗有十二月月有三十日三百六十者嵗</span></span><br/>
<span class='tline' id='l178' data-llen='6697:6724'><a onclick="displayPageImage('KR1b0034', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='6724:6770'>　<span class='krp-note'>之常數也故日行而多五日九百四十分日之二百/二十五者為氣盈月行而少五日九百四十分日之</span></span><br/>
<span class='tline' id='l180' data-llen='6770:6816'>　<span class='krp-note'>五百九十二者為朔虚合氣盈朔虚而閠生焉故一/嵗閠率則十日九百四十分日之八百二十七三嵗</span></span><br/>
<span class='tline' id='l181' data-llen='6816:6862'>　<span class='krp-note'>一閠則三十二日九百四十分日之六百一五嵗再/閠則五十四日九百四十分日之三百七十五十有</span></span><br/>
<span class='tline' id='l182' data-llen='6862:6908'>　<span class='krp-note'>九嵗七閠則氣朔分齊是為一章也故積之三年而/不置閠則春之一月入于夏而時漸不定矣子之一</span></span><br/>
<span class='tline' id='l183' data-llen='6908:6954'>　<span class='krp-note'>月入于丑而嵗漸不成矣積之之乆至于三失閠則/春皆入夏而時全不定矣十二失閠則子皆入丑而</span></span><br/>
<span class='tline' id='l184' data-llen='6954:7000'>　<span class='krp-note'>嵗全不成矣其名寔乖戾寒暑反易農桑庻務皆失/其時故必以此餘日置閠月於其間然後四時不差</span></span><br/>
<span class='tline' id='l185' data-llen='7000:7046'>　<span class='krp-note'>而嵗得成○漢孔氏曰釐冶工官績功咸皆熙廣也/言定四時成嵗厯以告時授事則能信治百官衆功</span></span><br/>
<span class='tline' id='l186' data-llen='7046:7092'>　<span class='krp-note'>皆廣嘆其善王氏曰不言功而言績謂其功乃緝累/而成張氏曰熙廣而且明也○程子曰自乃命義和</span></span><br/>
<span class='tline' id='l187' data-llen='7092:7119'><a onclick="displayPageImage('KR1b0034', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='7119:7165'>　<span class='krp-note'>已下言堯設官分職立正綱紀以成天下之務首舉/其大者是察天道正四時順時行政使人遂其生養</span></span><br/>
<span class='tline' id='l189' data-llen='7165:7211'>　<span class='krp-note'>之道此大本也萬事無不本乎此天下之事無不順/天時法隂陽者律度量衡皆出于此故首舉而詳載</span></span><br/>
<span class='tline' id='l190' data-llen='7211:7257'>　<span class='krp-note'>之其施庻事更不備言故統云允釐百工云云史載/堯治天下之法盡於此後世學其法者不知其道故</span></span><br/>
<span class='tline' id='l191' data-llen='7257:7275'>　<span class='krp-note'>歴星為工技之/事而與政分矣</span></span><br/>
<span class='tline' id='l192' data-llen='7275:7299'>帝曰疇咨若時登庸放齊曰𦙍子朱啓明帝曰吁嚚訟</span><br/>
<span class='tline' id='l193' data-llen='7299:7303'>可乎</span><br/>
<span class='tline' id='l194' data-llen='7303:7349'>　<span class='krp-note'>程子敘章旨見篇末○漢孔氏曰疇誰庸用也誰能/咸熙庻績順是事者将登用之朱子曰堯言誰為我</span></span><br/>
<span class='tline' id='l195' data-llen='7349:7396'>　<span class='krp-note'>訪問能順時為治之人而登用之乎吕氏曰登庸者/大用之意也○漢孔氏曰放齊臣名𦙍國子爵朱名</span></span><br/>
<span class='tline' id='l196' data-llen='7396:7423'><a onclick="displayPageImage('KR1b0034', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='7423:7469'>　<span class='krp-note'>啟開也吁疑怪之辭言不忠信為嚚又好争訟可乎/言不可程子曰此堯老廣求聖賢之意故放齊以嗣</span></span><br/>
<span class='tline' id='l198' data-llen='7469:7516'>　<span class='krp-note'>子朱對朱子曰𦙍嗣也訟争辯也○吕氏曰啓明之/中有不同君子因開明以為善小人因開明以為惡</span></span><br/>
<span class='tline' id='l199' data-llen='7516:7538'>　<span class='krp-note'>想朱之性亦果開明/但不能因之為善耳</span></span><br/>
<span class='tline' id='l200' data-llen='7538:7561'>帝曰疇咨若予采驩兜曰都共工方鳩僝功帝曰吁静</span><br/>
<span class='tline' id='l201' data-llen='7561:7570'>言庸違象恭滔天</span><br/>
<span class='tline' id='l202' data-llen='7570:7616'>　<span class='krp-note'>疇咨説見上文○漢孔氏曰采事也朱子曰上言順/時此言順事職任大小可見○漢孔氏曰驩兜臣名</span></span><br/>
<span class='tline' id='l203' data-llen='7616:7662'>　<span class='krp-note'>都嘆美之辭共工官稱鳩聚僝見也嘆共工能方方/聚見其功朱子曰方且言共工方且鳩聚而見其功</span></span><br/>
<span class='tline' id='l204' data-llen='7662:7708'>　<span class='krp-note'>也許氏曰以勞定國曰功○漢孔氏曰靜謀滔漫也/言共工自為謀言起用行事而違背之貎象恭敬而</span></span><br/>
<span class='tline' id='l205' data-llen='7708:7735'><a onclick="displayPageImage('KR1b0034', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='7735:7779'>　<span class='krp-note'>心傲狠若漫天言不可用胡氏曰静無事之時也/朱子曰滔天二字不可曉與下文相似疑有舛誤</span></span><br/>
<span class='tline' id='l207' data-llen='7779:7802'>帝曰咨四岳湯湯洪水方割蕩蕩懐山㐮陵浩浩滔天</span><br/>
<span class='tline' id='l208' data-llen='7802:7825'>下民其咨有能俾乂僉曰於鯀哉帝曰吁咈哉方命圯</span><br/>
<span class='tline' id='l209' data-llen='7825:7847'>族岳曰异哉試可乃已帝曰徃欽哉九載績用弗成</span><br/>
<span class='tline' id='l210' data-llen='7847:7891'>　<span class='krp-note'>漢孔氏曰四岳即上羲和四子分掌四岳之諸侯/故稱焉朱子曰四岳一人而緫四岳諸侯之事也</span></span><br/>
<span class='tline' id='l211' data-llen='7891:7910'>　　<span class='krp-note'>按二説不同詳/辯在舜典末章</span></span><br/>
<span class='tline' id='l212' data-llen='7910:7956'>　<span class='krp-note'>○陳氏曰堯典言咨四岳二治水巽位也舜典言咨/四岳二熙帝載典三禮也古者大事詢于衆庻帝以</span></span><br/>
<span class='tline' id='l213' data-llen='7956:8002'>　<span class='krp-note'>此事大體重四岳掌方岳知天下衆庻之情故以訪/之○漢孔氏曰湯湯流貎洪大割害也言大水方方</span></span><br/>
<span class='tline' id='l214' data-llen='8002:8029'><a onclick="displayPageImage('KR1b0034', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='8029:8075'>　<span class='krp-note'>為害蕩蕩言水奔突有所滌除懐包㐮上也包山上/陵浩浩盛大若漫天方説見上文鄭氏曰積石曰山</span></span><br/>
<span class='tline' id='l216' data-llen='8075:8121'>　<span class='krp-note'>大阜曰陵山髙則懐而包之陵卑則㐮而上之○漢/孔氏曰俾使乂治也言民咨嗟憂愁病水困苦哉問</span></span><br/>
<span class='tline' id='l217' data-llen='8121:8167'>　<span class='krp-note'>四岳有能治者将使之○漢孔氏曰僉皆也鯀崇伯/之名朝臣舉之朱子曰僉衆共之辭四岳與所領諸</span></span><br/>
<span class='tline' id='l218' data-llen='8167:8213'>　<span class='krp-note'>侯在朝者同辭而對也○漢孔氏曰凡言吁者皆非/帝意圯毁族類也言鯀性狠戾好比方名命而行事</span></span><br/>
<span class='tline' id='l219' data-llen='8213:8259'>　<span class='krp-note'>輒毁敗善類朱子曰咈者甚不然之辭方命者逆命/而不行也王氏云圎則行方則止方命猶言廢閣詔</span></span><br/>
<span class='tline' id='l220' data-llen='8259:8305'>　<span class='krp-note'>令也盖鯀之為人悻戾自用不從上令也圯族言與/衆不和傷人害物鯀之不可用者以此楚辭言鮌婞</span></span><br/>
<span class='tline' id='l221' data-llen='8305:8351'>　<span class='krp-note'>直是其方命圯族之證也○漢孔氏曰异己也退也/言餘人盡已惟鯀可試無成乃退朱子曰岳曰四岳</span></span><br/>
<span class='tline' id='l222' data-llen='8351:8397'>　<span class='krp-note'>之獨言也异義未詳疑是己廢而復彊舉之之意試/可乃己盖廷臣未有能於鯀者不若姑試用之取其</span></span><br/>
<span class='tline' id='l223' data-llen='8397:8424'><a onclick="displayPageImage('KR1b0034', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='8424:8470'>　<span class='krp-note'>可以治水而已言無預他事不必求其備也○漢孔/氏曰勑鯀徃治水命使敬其事朱子曰戒以欽哉盖</span></span><br/>
<span class='tline' id='l225' data-llen='8470:8516'>　<span class='krp-note'>任大事不可不敬聖人之戒辭約而意盡也○漢孔/氏曰載年也三考九年功用不成則放退之陳氏曰</span></span><br/>
<span class='tline' id='l226' data-llen='8516:8562'>　<span class='krp-note'>祭法謂禹能修鯀之功是鯀非無功但不能成耳○/吕氏曰觀徃欽哉之命見鯀非無治水之才所以方</span></span><br/>
<span class='tline' id='l227' data-llen='8562:8608'>　<span class='krp-note'>命圯族本於忽視天下惟欽之一字可以治鯀之病/鯀而領徃欽哉之命安知其不可用九載績用弗成</span></span><br/>
<span class='tline' id='l228' data-llen='8608:8633'>　<span class='krp-note'>鯀徃而弗欽也要之鯀非/無才心之忽寔壞之也</span></span><br/>
<span class='tline' id='l229' data-llen='8633:8679'>　<span class='krp-note'>○緫説疇咨若時以下至此章○唐孔氏曰此經三/言求人未必一時事但歴言朝臣不賢為求舜張本</span></span><br/>
<span class='tline' id='l230' data-llen='8679:8725'>　<span class='krp-note'>○程子曰堯之時丹朱在朝四凶未去而無惡君子/之氣勝耳○吕氏曰堯典大略先言堯盡天下之常</span></span><br/>
<span class='tline' id='l231' data-llen='8725:8770'>　<span class='krp-note'>自疇咨以下言堯處天下之變盖堯朝無非君子而/有小人是變也堯時無非佳祥而有洪水是變也</span></span><br/>
<span class='tline' id='l232' data-llen='8770:8797'><a onclick="displayPageImage('KR1b0034', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='8797:8820'>帝曰咨四岳朕在位七十載汝能庸命巽朕位岳曰否</span><br/>
<span class='tline' id='l234' data-llen='8820:8843'>徳忝帝位曰明明揚側陋師錫帝曰有鰥在下曰虞舜</span><br/>
<span class='tline' id='l235' data-llen='8843:8866'>帝曰俞予聞如何岳曰瞽子父頑母嚚象傲克諧以孝</span><br/>
<span class='tline' id='l236' data-llen='8866:8889'>烝烝乂不格姦帝曰我其試哉女于時觀厥刑于二女</span><br/>
<span class='tline' id='l237' data-llen='8889:8905'>釐降二女于媯汭嬪于虞帝曰欽哉</span><br/>
<span class='tline' id='l238' data-llen='8905:8951'>　<span class='krp-note'>漢孔氏曰堯年十六以唐侯升為天子在位七十年/則時年八十六老将求代馬氏曰朕我也古者上下</span></span><br/>
<span class='tline' id='l239' data-llen='8951:8997'>　<span class='krp-note'>通稱至秦始皇始獨稱朕○漢孔氏曰巽順也言四/岳能用帝命故欲使順行帝位之事朱子曰庸命方</span></span><br/>
<span class='tline' id='l240' data-llen='8997:9043'>　<span class='krp-note'>命之命皆謂命令吴氏曰巽遜古通用○漢孔氏曰/否不忝辱也辭不堪○漢孔氏曰堯知子不肖有禪</span></span><br/>
<span class='tline' id='l241' data-llen='9043:9070'><a onclick="displayPageImage('KR1b0034', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='9070:9116'>　<span class='krp-note'>位之意故明舉明人在側陋者廣求賢也朱子曰明/明上明謂明顯之下明謂己在顯位者揚舉也側陋</span></span><br/>
<span class='tline' id='l243' data-llen='9116:9162'>　<span class='krp-note'>微賤之人也言惟徳是舉不拘貴賤唐孔氏曰側陋/僻側淺陋之處○漢孔氏曰師衆錫與也無妻曰鰥</span></span><br/>
<span class='tline' id='l244' data-llen='9162:9208'>　<span class='krp-note'>在下民之中朱子曰師者四岳羣臣諸侯同辭以對/也○漢孔氏曰俞然也然其所舉言我亦聞之其徳</span></span><br/>
<span class='tline' id='l245' data-llen='9208:9254'>　<span class='krp-note'>行如何○岳曰説見上文○漢孔氏曰無目曰瞽配/字曰瞍心不則徳義之經為頑象舜弟之字傲慢不</span></span><br/>
<span class='tline' id='l246' data-llen='9254:9300'>　<span class='krp-note'>友言並惡朱子曰母舜後母象舜異母弟名傲驕傲/也○漢孔氏曰諧和烝進也言能至孝和諧頑嚚昬</span></span><br/>
<span class='tline' id='l247' data-llen='9300:9346'>　<span class='krp-note'>傲使進進以善自治不至於姦惡朱子曰善事父母/為孝吕氏曰四岳稱舜可以當天下之實獨於家庭</span></span><br/>
<span class='tline' id='l248' data-llen='9346:9392'>　<span class='krp-note'>言之何也蓋舜瞽瞍之子父既頑母既嚚象復傲而/舜克諧以孝其始也怨怒忌克乖争陵犯一家之中</span></span><br/>
<span class='tline' id='l249' data-llen='9392:9438'>　<span class='krp-note'>無所不有克諧之後悉變為和順雍睦之風烝烝二/字舜之工夫在此烝烝者有熏灌之意詩云烝之浮</span></span><br/>
<span class='tline' id='l250' data-llen='9438:9465'><a onclick="displayPageImage('KR1b0034', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='9465:9511'>　<span class='krp-note'>浮如甑之炊物然薪不斷火氣相續則自然烝烝以/至于熟舜處頑父嚚母傲象之間茍非孝誠薰灌工</span></span><br/>
<span class='tline' id='l252' data-llen='9511:9557'>　<span class='krp-note'>夫源源安能至於不格姦之地○漢孔氏曰言欲試/舜觀其行迹應氏曰将以天下大事任試之刑于二</span></span><br/>
<span class='tline' id='l253' data-llen='9557:9603'>　<span class='krp-note'>女則閨門至親至切之一端耳○漢孔氏曰女妻刑/法也堯於是以二女妻舜觀其法度接二女以治家</span></span><br/>
<span class='tline' id='l254' data-llen='9603:9649'>　<span class='krp-note'>觀治國鄭氏曰觀視也新安王氏曰堯二女長曰娥/皇次曰女英舜在下則娥皇為妻女英為妾為天子</span></span><br/>
<span class='tline' id='l255' data-llen='9649:9695'>　<span class='krp-note'>則娥皇為后女英為夫人○漢孔氏曰降下嬪婦也/水北曰汭舜為匹夫能以義理下帝女之心於所居</span></span><br/>
<span class='tline' id='l256' data-llen='9695:9741'>　<span class='krp-note'>溈水之汭使行婦道於虞氏嘆舜能修己行敬則其/所能者大矣唐孔氏曰媯水在河東虞鄉縣歴山西</span></span><br/>
<span class='tline' id='l257' data-llen='9741:9787'>　<span class='krp-note'>流至蒲坂縣南入於河虞與媯汭為一地分為二文/汭水涯也鄭云汭之為言内也唐陸氏曰水之隈曲</span></span><br/>
<span class='tline' id='l258' data-llen='9787:9833'>　<span class='krp-note'>曰汭○周子曰治天下有本身之謂也治天下有則/家之謂也本必端端本誠心而已矣則必善善則和</span></span><br/>
<span class='tline' id='l259' data-llen='9833:9860'><a onclick="displayPageImage('KR1b0034', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='9860:9906'>　<span class='krp-note'>親而已矣家難而天下易家親而天下踈也家人離/則必起于婦人故暌次家人以二女同居而其志不</span></span><br/>
<span class='tline' id='l261' data-llen='9906:9952'>　<span class='krp-note'>同行堯所以釐降二女于媯汭舜可禪乎吾兹試矣/是治天下觀于家治家觀身而已矣○朱子曰我其</span></span><br/>
<span class='tline' id='l262' data-llen='9952:9998'>　<span class='krp-note'>試哉女于時觀厥刑于二女皆堯言也釐降二女于/媯汭嬪于虞乃史臣紀堯治装而下嫁二女于媯汭</span></span><br/>
<span class='tline' id='l263' data-llen='9998:10032'>　<span class='krp-note'>使為舜婦于虞也帝曰欽哉成二女/之辭猶所謂徃之女家必敬必戒也</span></span><br/>
<span class='tline' id='l264' data-llen='10032:10078'>　<span class='krp-note'>○緫説疇兹若時以下至此章○真氏曰堯問若時/登庸之人而放齊以朱對又問若采之人而驩兜以</span></span><br/>
<span class='tline' id='l265' data-llen='10078:10124'>　<span class='krp-note'>共工對又問治水之人而四岳以鯀對此不當舉而/舉者也後問可以巽位之人而四岳以舜對此當舉</span></span><br/>
<span class='tline' id='l266' data-llen='10124:10170'>　<span class='krp-note'>而舉者也堯於其不當舉者則吁而嘆之於其當舉/者則俞而然之方三人之舉何異後世庸暗之朝姦</span></span><br/>
<span class='tline' id='l267' data-llen='10170:10217'>　<span class='krp-note'>邪之人自相汲引惟堯之明徳如曰中天萬象畢照/片言之𤼵洞中隱微有不能遯此其所以為聖歟雖</span></span><br/>
<span class='tline' id='l268' data-llen='10217:10244'><a onclick="displayPageImage('KR1b0034', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='10244:10290'>　<span class='krp-note'>然欲以堯為法則當如何曰明其徳而已盖堯之知/人不可學而能堯之明徳可以學而至格物致知於</span></span><br/>
<span class='tline' id='l270' data-llen='10290:10329'>　<span class='krp-note'>天下之理無所疑勝私窒慾於天下之物無/所蔽所以明其徳也明徳者知人之本也</span></span><br/>
<span class='tline' id='l271' data-llen='10329:10375'>　<span class='krp-note'>○緫説一篇意○程子曰自放勲至格于上下堯之/徳也自克明俊徳至於變時雍堯治天下之道也自</span></span><br/>
<span class='tline' id='l272' data-llen='10375:10421'>　<span class='krp-note'>乃命羲和至庻績咸熈堯立治之法也自帝曰疇咨/以下至篇終言堯之聖明能知人也○吕氏曰堯典</span></span><br/>
<span class='tline' id='l273' data-llen='10421:10467'>　<span class='krp-note'>一篇綱目在欽之一字始之欽明終之欽哉其中曰/允恭曰欽若曰敬授曰寅賔寅餞敬致曰徃欽哉皆</span></span><br/>
<span class='tline' id='l274' data-llen='10467:10513'>　<span class='krp-note'>以敬為辭又曰堯典乃一書之綱領通堯典則他可/觸類而通之矣又曰堯舜二典與他篇不同他篇或</span></span><br/>
<span class='tline' id='l275' data-llen='10513:10531'>　<span class='krp-note'>説一事二典畢/備如易之乾坤</span></span><br/>
<span class='tline' id='l276' data-llen='10531:10540'>　尚書纂傳卷一</span><br/>
</p>
<p><br/>
</p>
  </div>
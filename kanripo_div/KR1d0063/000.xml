<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0063', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:197'>欽定四庫全書　　　　　經部四</span><br/>
<span class='tline' id='l9' data-llen='197:220'>　表記集傳　　　　　　禮類三<span class='krp-note'>禮記之屬/</span></span><br/>
<span class='tline' id='l10' data-llen='220:226'>　　提要</span><br/>
<span class='tline' id='l11' data-llen='226:252'>　　　　<span class='krp-note'>臣/</span>等謹案表記集傳二卷明黄道周撰道周</span><br/>
<span class='tline' id='l12' data-llen='252:275'>　　　　有三易洞璣别著錄是書亦在經筵日纂輯</span><br/>
<span class='tline' id='l13' data-llen='275:298'>　　　　進呈其自序以為古者窺測天地日月皆先</span><br/>
<span class='tline' id='l14' data-llen='298:321'>　　　　立表為表記之所由名夫古者制字表裏皆</span><br/>
<span class='tline' id='l15' data-llen='321:344'>　　　　從衣謂衣之著於外者人之言行猶衣之章</span><br/>
<span class='tline' id='l16' data-llen='344:370'><a onclick="displayPageImage('KR1d0063', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='370:393'>　　　　身鄭康成云以其記君子之徳見於儀表者</span><br/>
<span class='tline' id='l18' data-llen='393:416'>　　　　是為本義必取義於八尺之表測土深正日</span><br/>
<span class='tline' id='l19' data-llen='416:439'>　　　　景以御遠近髙深反屬濶遠又表記一篇古</span><br/>
<span class='tline' id='l20' data-llen='439:462'>　　　　注約分九節正義曰稱子言之凡有八所皇</span><br/>
<span class='tline' id='l21' data-llen='462:485'>　　　　氏云皆是發端起義記者詳之故稱子言之</span><br/>
<span class='tline' id='l22' data-llen='485:508'>　　　　若於子言之下更廣開其事或曲説其理則</span><br/>
<span class='tline' id='l23' data-llen='508:531'>　　　　直稱子曰今檢上文體例或如皇氏之言今</span><br/>
<span class='tline' id='l24' data-llen='531:554'>　　　　依用之故於諸節脈絡相承處必詳記之如</span><br/>
<span class='tline' id='l25' data-llen='554:580'><a onclick="displayPageImage('KR1d0063', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='580:603'>　　　　云此經又廣明恭敬之事又云此一節總明</span><br/>
<span class='tline' id='l27' data-llen='603:626'>　　　　仁義之事又云自此以下至某句更廣明仁</span><br/>
<span class='tline' id='l28' data-llen='626:649'>　　　　義之道前儒説經於章段離合之間其慎如</span><br/>
<span class='tline' id='l29' data-llen='649:672'>　　　　此陳澔不用注疏次第强分四十餘章後來</span><br/>
<span class='tline' id='l30' data-llen='672:695'>　　　　説經者皆譏其失今乃約之為三十六章皆</span><br/>
<span class='tline' id='l31' data-llen='695:718'>　　　　古訓所未有更於説經之法有乖其解首節</span><br/>
<span class='tline' id='l32' data-llen='718:741'>　　　　云易與詩隱而顯書不矜而莊春秋不厲而</span><br/>
<span class='tline' id='l33' data-llen='741:764'>　　　　威禮樂不言而信更屬强分葢道周此書亦</span><br/>
<span class='tline' id='l34' data-llen='764:790'><a onclick="displayPageImage('KR1d0063', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='790:813'>　　　　全引春秋解之故曰坊表二記不專為春秋</span><br/>
<span class='tline' id='l36' data-llen='813:836'>　　　　而以春秋發其條例則百世而下有所稽測</span><br/>
<span class='tline' id='l37' data-llen='836:859'>　　　　得其晷影夫坊記一篇如曰以此坊氏諸侯</span><br/>
<span class='tline' id='l38' data-llen='859:882'>　　　　猶有畔者又云以此示民民猶争利而忘義</span><br/>
<span class='tline' id='l39' data-llen='882:905'>　　　　又云以此坊民諸侯猶有薨而不葬者其通</span><br/>
<span class='tline' id='l40' data-llen='905:928'>　　　　於春秋初無事强合至表記篇則多言君子</span><br/>
<span class='tline' id='l41' data-llen='928:951'>　　　　恭敬仁義之徳而必以春秋證之於經之本</span><br/>
<span class='tline' id='l42' data-llen='951:974'>　　　　義反荒矣又引韋鼎見王通之事則誤信偽</span><br/>
<span class='tline' id='l43' data-llen='974:1000'><a onclick="displayPageImage('KR1d0063', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1000:1023'>　　　　書於考據亦疏而其説春秋互證旁通頗有</span><br/>
<span class='tline' id='l45' data-llen='1023:1046'>　　　　發明猶之胡安國春秋傳雖未必盡得經意</span><br/>
<span class='tline' id='l46' data-llen='1046:1069'>　　　　特以議論正大因事納規甚有關於世教遂</span><br/>
<span class='tline' id='l47' data-llen='1069:1091'>　　　　亦不可廢云乾隆四十六年十月恭校上</span><br/>
<span class='tline' id='l48' data-llen='1091:1123'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l49' data-llen='1123:1149'>　　　　　　　　總　校　官　<span class='krp-note'>臣/</span>　陸　費　墀</span><br/>
</p>
<p><br/>
</p>
  </div>
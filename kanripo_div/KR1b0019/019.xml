<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1b0019', 'WYG', '019-1a' );" name="019-1a" class="pb">[019-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:192'>欽定四庫全書</span><br/>
<span class='tline' id='l9' data-llen='192:202'>　尚書詳解卷十九</span><br/>
<span class='tline' id='l10' data-llen='202:223'>　　　　　　　　　　　　　宋　陳經　撰</span><br/>
<span class='tline' id='l11' data-llen='223:234'>西伯戡黎<span class='krp-note'>商書/</span></span><br/>
<span class='tline' id='l12' data-llen='234:257'>　此篇乃商家之亡周家之興皆自此而始西伯即武</span><br/>
<span class='tline' id='l13' data-llen='257:280'>　王非文王也文王三分天下有其二以服事商有君</span><br/>
<span class='tline' id='l14' data-llen='280:303'>　民之大徳有事君之小心必無戡黎之事至武王時</span><br/>
<span class='tline' id='l15' data-llen='303:326'>　人心去商久矣孟子曰取之而燕民悦則取之武王</span><br/>
<span class='tline' id='l16' data-llen='326:352'><a onclick="displayPageImage('KR1b0019', 'WYG', '019-1b' );" name="019-1b" class="pb">[019-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='352:376'>　是也黎乃近王圻之國黎侯必與紂同惡相濟者武王</span><br/>
<span class='tline' id='l18' data-llen='376:400'>　繼文王之後為方伯得以專征諸侯黎與紂同惡是以</span><br/>
<span class='tline' id='l19' data-llen='400:424'>　不得不伐以其迫近王圻之故故祖伊所以恐知周之</span><br/>
<span class='tline' id='l20' data-llen='424:448'>　必興商必亡也雖然武王豈有利商之心哉黎之惡雖</span><br/>
<span class='tline' id='l21' data-llen='448:472'>　在所當討而亦因此以警紂使紂因之以改過反前日</span><br/>
<span class='tline' id='l22' data-llen='472:496'>　之不善為今日之善則武王退就臣子之位戡黎之舉</span><br/>
<span class='tline' id='l23' data-llen='496:519'>　特方伯之稱職爾豈非武王之本心哉惜乎祖伊之</span><br/>
<span class='tline' id='l24' data-llen='519:542'>　言雖切而紂乃責命于天此孟津之師所由以興也</span><br/>
<span class='tline' id='l25' data-llen='542:568'><a onclick="displayPageImage('KR1b0019', 'WYG', '019-2a' );" name="019-2a" class="pb">[019-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='568:590'>殷始咎周周人乘黎祖伊恐奔告于受作西伯戡黎</span><br/>
<span class='tline' id='l27' data-llen='590:613'>　咎惡也始咎周者商人之惡周自今日始前此商人</span><br/>
<span class='tline' id='l28' data-llen='613:636'>　安于周而有未疑之心至是周人之徳日著而商人</span><br/>
<span class='tline' id='l29' data-llen='636:659'>　之惡日長所以見疑而惡之也周人乘黎孔子序書</span><br/>
<span class='tline' id='l30' data-llen='659:685'>　不曰周人乘黎商始咎周而曰殷始咎周周人乘黎可見乘</span><br/>
<span class='tline' id='l31' data-llen='685:711'>　黎在于咎周之後不是因乘黎而始于咎周也既惡周而疑</span><br/>
<span class='tline' id='l32' data-llen='711:734'>　之矣復有乘黎之舉加兵于王圻之近國此祖伊所</span><br/>
<span class='tline' id='l33' data-llen='734:757'>　以徬徨警懼奔告于王庶㡬王之改過求所以圖全</span><br/>
<span class='tline' id='l34' data-llen='757:783'><a onclick="displayPageImage('KR1b0019', 'WYG', '019-2b' );" name="019-2b" class="pb">[019-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='783:806'>　之計也作書者謂之戡黎序書者加以乘字此乃春</span><br/>
<span class='tline' id='l36' data-llen='806:829'>　秋之法也戡者以兵致討之謂乘者以力勝之之謂</span><br/>
<span class='tline' id='l37' data-llen='829:852'>　武王乘黎未為過舉然君臣之分如天冠地履之不</span><br/>
<span class='tline' id='l38' data-llen='852:875'>　可易移伐王圻之近國以警于王豈臣子之所樂為</span><br/>
<span class='tline' id='l39' data-llen='875:898'>　哉武王于此安得不為法受惡加一乘字然後君臣</span><br/>
<span class='tline' id='l40' data-llen='898:919'>　之分正而千萬世之論定此序書者之本㫖也</span><br/>
<span class='tline' id='l41' data-llen='919:942'>西伯既戡黎祖伊恐奔告于王曰天子天既訖我殷命</span><br/>
<span class='tline' id='l42' data-llen='942:965'>格人元龜罔敢知吉非先王不相我後人惟王淫戲用</span><br/>
<span class='tline' id='l43' data-llen='965:991'><a onclick="displayPageImage('KR1b0019', 'WYG', '019-3a' );" name="019-3a" class="pb">[019-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='991:1014'>自絶故天棄我不有康食不虞天性不迪率典今我民</span><br/>
<span class='tline' id='l45' data-llen='1014:1035'>罔弗欲喪曰天曷不降威大命不摯今王其如台</span><br/>
<span class='tline' id='l46' data-llen='1035:1058'>　祖伊乃商之賢臣也因西伯戡黎之故知天命人心</span><br/>
<span class='tline' id='l47' data-llen='1058:1081'>　將歸周故恐懼而告于王曰天子天既訖我商命天</span><br/>
<span class='tline' id='l48' data-llen='1081:1104'>　人初無二致人事所在即天理也觀商之惡如此日</span><br/>
<span class='tline' id='l49' data-llen='1104:1127'>　甚周人之徳如此日著豈非天命將在周而絶商乎</span><br/>
<span class='tline' id='l50' data-llen='1127:1150'>　訖者絶也格人者至人以人事觀之元龜者以神靈</span><br/>
<span class='tline' id='l51' data-llen='1150:1173'>　考之此皆無所知其吉者言必凶也常人見其形而</span><br/>
<span class='tline' id='l52' data-llen='1173:1199'><a onclick="displayPageImage('KR1b0019', 'WYG', '019-3b' );" name="019-3b" class="pb">[019-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1199:1222'>　君子見其理格人元龜亦知其理必至于亡也非先</span><br/>
<span class='tline' id='l54' data-llen='1222:1245'>　王不相我後人惟王淫戲用自絶先王在天之靈豈</span><br/>
<span class='tline' id='l55' data-llen='1245:1268'>　不欲佑助子孫俾之長乆享天命王既荒淫戲怠自</span><br/>
<span class='tline' id='l56' data-llen='1268:1291'>　絶于天先王亦莫如之何矣王以淫戲自絶故天于</span><br/>
<span class='tline' id='l57' data-llen='1291:1314'>　是從而棄絶之何以見天之棄我哉即人事以觀之</span><br/>
<span class='tline' id='l58' data-llen='1314:1337'>　可見天下之民苦于暴虐而不得以安其食淪于惡</span><br/>
<span class='tline' id='l59' data-llen='1337:1360'>　徳而不知虞度其天性之善父子兄弟無以相養而</span><br/>
<span class='tline' id='l60' data-llen='1360:1384'>　不知蹈循其典常此即天之棄我也今我民罔不欲喪</span><br/>
<span class='tline' id='l61' data-llen='1384:1410'><a onclick="displayPageImage('KR1b0019', 'WYG', '019-4a' );" name="019-4a" class="pb">[019-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1410:1433'>　者民本自有愛君敬上之心今至于民無不欲亡以</span><br/>
<span class='tline' id='l63' data-llen='1433:1456'>　謂天何不降畏威于紂受天之大命以伐商者何為</span><br/>
<span class='tline' id='l64' data-llen='1456:1479'>　不至乎此乃人各有心而孟子謂之獨夫者也桀之</span><br/>
<span class='tline' id='l65' data-llen='1479:1502'>　惡至于民之為時日曷喪紂之惡至于民罔弗欲喪</span><br/>
<span class='tline' id='l66' data-llen='1502:1525'>　此湯武之舉動所以順乎人也今王其如台言自今</span><br/>
<span class='tline' id='l67' data-llen='1525:1543'>　以後王當如我所言恐懼改悔而後可</span><br/>
<span class='tline' id='l68' data-llen='1543:1566'>王曰嗚呼我生不有命在天祖伊反曰嗚呼乃罪多參</span><br/>
<span class='tline' id='l69' data-llen='1566:1589'>在上乃能責命于天殷之即喪指乃功不無戮于爾邦</span><br/>
<span class='tline' id='l70' data-llen='1589:1615'><a onclick="displayPageImage('KR1b0019', 'WYG', '019-4b' );" name="019-4b" class="pb">[019-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1615:1638'>　孟子曰不仁者可與言哉安其危而利其菑樂其所</span><br/>
<span class='tline' id='l72' data-llen='1638:1661'>　以亡者不仁者而可與言則何亡國敗家之有觀紂</span><br/>
<span class='tline' id='l73' data-llen='1661:1684'>　此言以為我生不有命在天是安其危利其菑者也</span><br/>
<span class='tline' id='l74' data-llen='1684:1707'>　祖伊又從而反報之曰乃罪之多既以參列在天矣</span><br/>
<span class='tline' id='l75' data-llen='1707:1730'>　而復責命于天可乎此與夏王有罪矯誣上天何異</span><br/>
<span class='tline' id='l76' data-llen='1730:1753'>　古之賢主以命在我而不以命在天故經之所言者</span><br/>
<span class='tline' id='l77' data-llen='1753:1776'>　惟曰勅天之命而已迓續乃命而已祈天永命而已</span><br/>
<span class='tline' id='l78' data-llen='1776:1799'>　何嘗不在己至于無道之君則嘗責命于天唐徳宗</span><br/>
<span class='tline' id='l79' data-llen='1799:1825'><a onclick="displayPageImage('KR1b0019', 'WYG', '019-5a' );" name="019-5a" class="pb">[019-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1825:1848'>　奉天之變乃歸之命惟李泌能知此意故曰君不言</span><br/>
<span class='tline' id='l81' data-llen='1848:1871'>　命使人君而言命則是廢人事而委之天若桀紂是</span><br/>
<span class='tline' id='l82' data-llen='1871:1894'>　也商之即喪言喪亡不待其久也指乃功者言指汝</span><br/>
<span class='tline' id='l83' data-llen='1894:1917'>　之功事皆喪亡之兆也善有善之功惡亦有惡之功</span><br/>
<span class='tline' id='l84' data-llen='1917:1940'>　葢其惡之成也指乃功事以為喪亡之兆則其亡者</span><br/>
<span class='tline' id='l85' data-llen='1940:1963'>　乃其自取之也何與于天哉不無戮于爾邦商既喪</span><br/>
<span class='tline' id='l86' data-llen='1963:1986'>　亡則爾邦豈無戮辱乎其為戮者亦其自取而非與</span><br/>
<span class='tline' id='l87' data-llen='1986:2009'>　乎天也孔子序書以為商始咎周而祖伊言者初無</span><br/>
<span class='tline' id='l88' data-llen='2009:2035'><a onclick="displayPageImage('KR1b0019', 'WYG', '019-5b' );" name="019-5b" class="pb">[019-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2035:2058'>　咎周之辭以此見戡黎者非文王之過故祖伊言于</span><br/>
<span class='tline' id='l90' data-llen='2058:2081'>　紂者但自反己而已于人何怨之有其初乃以天子</span><br/>
<span class='tline' id='l91' data-llen='2081:2104'>　稱之者猶有望改過于紂也紂乃責命于天祖伊知</span><br/>
<span class='tline' id='l92' data-llen='2104:2127'>　其商必喪周必興于此時乃曰爾則非尊君親上之</span><br/>
<span class='tline' id='l93' data-llen='2127:2131'>　義</span><br/>
<span class='tline' id='l94' data-llen='2131:2134'>　</span><br/>
<span class='tline' id='l95' data-llen='2134:2137'>　</span><br/>
<span class='tline' id='l96' data-llen='2137:2147'>　尚書詳解卷十九</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0019', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:200'>　尚書詳解卷五</span><br/>
<span class='tline' id='l10' data-llen='200:221'>　　　　　　　　　　　　　宋　陳經　撰</span><br/>
<span class='tline' id='l11' data-llen='221:230'>益稷<span class='krp-note'>虞書/</span></span><br/>
<span class='tline' id='l12' data-llen='230:253'>　古書以益稷合于皐陶謨觀此篇之文大槩與皐陶</span><br/>
<span class='tline' id='l13' data-llen='253:276'>　相連續如皐陶曰予未有知思日賛賛襄哉帝曰來</span><br/>
<span class='tline' id='l14' data-llen='276:299'>　禹汝亦昌言此文意相接其後乃分為益稷篇因禹</span><br/>
<span class='tline' id='l15' data-llen='299:311'>　有暨稷之事故以名篇</span><br/>
<span class='tline' id='l16' data-llen='311:337'><a onclick="displayPageImage('KR1b0019', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='337:360'>帝曰來禹汝亦昌言禹拜日都帝予何言予思日孜孜</span><br/>
<span class='tline' id='l18' data-llen='360:368'>皐陶曰吁如何</span><br/>
<span class='tline' id='l19' data-llen='368:391'>　帝呼禹而來謂汝亦當陳盛徳之言皐陶已陳知人</span><br/>
<span class='tline' id='l20' data-llen='391:414'>　安民之謀謨於先矣舜于此求善無厭故樂聞其言</span><br/>
<span class='tline' id='l21' data-llen='414:437'>　而不已孟子曰大舜有大焉樂取人以為善禹拜曰</span><br/>
<span class='tline' id='l22' data-llen='437:460'>　都帝予何言予思日孜孜舜方求其言而禹且自以</span><br/>
<span class='tline' id='l23' data-llen='460:483'>　為無事于言葢禹之意在于躬行而不徒言也予尚</span><br/>
<span class='tline' id='l24' data-llen='483:506'>　奚言之有予之所思者日以孜孜為念謂其不怠也</span><br/>
<span class='tline' id='l25' data-llen='506:532'><a onclick="displayPageImage('KR1b0019', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='532:555'>　古者言之不出恥躬之不逮也古人以躬行為言而</span><br/>
<span class='tline' id='l27' data-llen='555:578'>　未嘗以言為言舜之求言之意非不善也第恐求言</span><br/>
<span class='tline' id='l28' data-llen='578:601'>　則有餘躬行則不足適以為無益而已故禹以孜孜</span><br/>
<span class='tline' id='l29' data-llen='601:624'>　為事因以感吾帝舜皐陶見禹孜孜之言遂疑而問</span><br/>
<span class='tline' id='l30' data-llen='624:647'>　之葢皐陶亦欲禹陳謨不以己之知人安民而遂自</span><br/>
<span class='tline' id='l31' data-llen='647:670'>　足也禹乃不以言自任皐陶豈能無所疑于心哉君</span><br/>
<span class='tline' id='l32' data-llen='670:692'>　臣有常分舜以汝命禹禹以予自稱若敵者然于</span><br/>
<span class='tline' id='l33' data-llen='692:711'>　此亦可見誠意之交孚不可以常分論也</span><br/>
<span class='tline' id='l34' data-llen='711:737'><a onclick="displayPageImage('KR1b0019', 'WYG', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='737:760'>禹曰洪水滔天浩浩懐山襄陵下民昬墊予乗四載隨</span><br/>
<span class='tline' id='l36' data-llen='760:783'>山刋木暨益奏庶鮮食予决九川距四海濬畎澮距川</span><br/>
<span class='tline' id='l37' data-llen='783:806'>暨稷播奏庶艱食鮮食懋遷有無化居蒸民乃粒萬邦</span><br/>
<span class='tline' id='l38' data-llen='806:818'>作乂皐陶曰俞師汝昌言</span><br/>
<span class='tline' id='l39' data-llen='818:841'>　禹因皐陶如何之問遂歴陳當時所以治水之功洪</span><br/>
<span class='tline' id='l40' data-llen='841:864'>　水滔天浩浩然言水之大也懐山襄陵民有昬墊之</span><br/>
<span class='tline' id='l41' data-llen='864:887'>害昬瞀墊溺困于水也如此予于此時乘四載即先儒</span><br/>
<span class='tline' id='l42' data-llen='887:910'>　所謂水乘舟陸乘車泥乗輴山乘□是也隨九州之</span><br/>
<span class='tline' id='l43' data-llen='910:936'><a onclick="displayPageImage('KR1b0019', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='936:959'>　山刋除其蔽障之木以通水道害去則利可興暨益</span><br/>
<span class='tline' id='l45' data-llen='959:982'>　奏進庶鮮食于民益是時為山澤之官所進鮮食即</span><br/>
<span class='tline' id='l46' data-llen='982:1005'>　鳥獸之新殺者予决九州之川而至四海則大水有</span><br/>
<span class='tline' id='l47' data-llen='1005:1028'>　所歸濬通畎澮之水而至于川則小水有所入自水</span><br/>
<span class='tline' id='l48' data-llen='1028:1051'>　之未通達也九川横流畎澮無受川既决而之海則</span><br/>
<span class='tline' id='l49' data-llen='1051:1074'>　畎澮可濬而之川矣水退而平土可耕乃暨稷播種</span><br/>
<span class='tline' id='l50' data-llen='1074:1097'>　而進庶艱食于民謂民阻飢之際則五穀之食為艱</span><br/>
<span class='tline' id='l51' data-llen='1097:1120'>　食又以鮮食魚鱉之新殺者兼之茍可以利民者無</span><br/>
<span class='tline' id='l52' data-llen='1120:1146'><a onclick="displayPageImage('KR1b0019', 'WYG', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1146:1169'>　不為也可見此章大禹治水之規模次序莫不先定</span><br/>
<span class='tline' id='l54' data-llen='1169:1192'>　于胷中惟其規模先定是以簡要而不繁初不見九</span><br/>
<span class='tline' id='l55' data-llen='1192:1215'>　州之為大洪水之為難也使禹于此見其大見其艱</span><br/>
<span class='tline' id='l56' data-llen='1215:1238'>　則將退縮而不敢為紛亂于中而不能為矣先刋木</span><br/>
<span class='tline' id='l57' data-llen='1238:1261'>　而後决川决川而後濬畎澮自有次第如此此所以</span><br/>
<span class='tline' id='l58' data-llen='1261:1284'>　為行其所無事也懋遷有無化居洪水方退民之日</span><br/>
<span class='tline' id='l59' data-llen='1284:1307'>　用飲食者未均其利必使有者遷之于無化其所居</span><br/>
<span class='tline' id='l60' data-llen='1307:1330'>　積則民可以均其利若魚鹽則徙之于山林材木則</span><br/>
<span class='tline' id='l61' data-llen='1330:1356'><a onclick="displayPageImage('KR1b0019', 'WYG', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1356:1379'>　徙之于川澤是也然民情未能遽然從上必勉之謂</span><br/>
<span class='tline' id='l63' data-llen='1379:1402'>　敦勸使之遷有無化居也如此則交相生養而民力</span><br/>
<span class='tline' id='l64' data-llen='1402:1425'>　自裕故蒸民乃粒倉廩既實而民知禮節故萬邦作</span><br/>
<span class='tline' id='l65' data-llen='1425:1448'>　乂此禹之功見于孜孜力行者如此而已然大禹有</span><br/>
<span class='tline' id='l66' data-llen='1448:1471'>　功號為不矜不伐者也夫何皐陶之問而乃自言其</span><br/>
<span class='tline' id='l67' data-llen='1471:1494'>　功畧無謙遜之意何也曰禹非矜功也自言其成功</span><br/>
<span class='tline' id='l68' data-llen='1494:1517'>　之艱難所以使君臣之際常以憂勤為念則艱難之</span><br/>
<span class='tline' id='l69' data-llen='1517:1540'>　功可保也皐陶曰俞師汝昌言禹以為予何言矣而</span><br/>
<span class='tline' id='l70' data-llen='1540:1566'><a onclick="displayPageImage('KR1b0019', 'WYG', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1566:1589'>　皐陶復曰師汝昌言葢他人以言為言而禹以躬行</span><br/>
<span class='tline' id='l72' data-llen='1589:1612'>　為言故其言為可法皐陶以矢謨名于世宜若無羡</span><br/>
<span class='tline' id='l73' data-llen='1612:1635'>　于禹之言也而猶問之于先師之于後皐陶曷嘗矜</span><br/>
<span class='tline' id='l74' data-llen='1635:1658'>　已忌人如後世之士名欲已歸遂至于抑人而揚己</span><br/>
<span class='tline' id='l75' data-llen='1658:1662'>　哉</span><br/>
<span class='tline' id='l76' data-llen='1662:1685'>禹曰都帝慎乃在位帝曰俞禹曰安汝止惟㡬惟康其</span><br/>
<span class='tline' id='l77' data-llen='1685:1708'>弼直惟動丕應徯志以昭受上帝天其申命用休帝曰</span><br/>
<span class='tline' id='l78' data-llen='1708:1722'>吁臣哉隣哉隣哉臣哉禹曰俞</span><br/>
<span class='tline' id='l79' data-llen='1722:1748'><a onclick="displayPageImage('KR1b0019', 'WYG', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1748:1771'>　禹戒舜以謹乃在位先美之而後言憂勤之中必有</span><br/>
<span class='tline' id='l81' data-llen='1771:1794'>　至樂存謹乃在位人君之位常致其謹情欲之易肆</span><br/>
<span class='tline' id='l82' data-llen='1794:1817'>　治安之不可保一不謹則失人君之道矣帝曰俞禹</span><br/>
<span class='tline' id='l83' data-llen='1817:1840'>　于是又有安汝止㡬康弼直之戒所以推廣慎乃在</span><br/>
<span class='tline' id='l84' data-llen='1840:1863'>　位之意也止者心之所安也心之所止者苟不得其</span><br/>
<span class='tline' id='l85' data-llen='1863:1886'>　安則出其位而不能止其所者多矣然安汝止之道</span><br/>
<span class='tline' id='l86' data-llen='1886:1910'>　又在于㡬康弼直惟㡬以慮天下之微則𦕈忽之際</span><br/>
<span class='tline' id='l87' data-llen='1910:1933'>　尤當加察惟康以圖天下之安則治平之日常若禍</span><br/>
<span class='tline' id='l88' data-llen='1933:1959'><a onclick="displayPageImage('KR1b0019', 'WYG', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1959:1982'>　亂之迫其後此養之于内也輔弼之臣盡正直之意</span><br/>
<span class='tline' id='l90' data-llen='1982:2005'>　將順其美匡救其惡此養之于外也内外交相養而</span><br/>
<span class='tline' id='l91' data-llen='2005:2028'>　所止者安人君處無過之地自然下合民心而惟動</span><br/>
<span class='tline' id='l92' data-llen='2028:2051'>　丕應徯志上合天心而申命用休民心從上君所已</span><br/>
<span class='tline' id='l93' data-llen='2051:2074'>　為而民應之此惟動丕應也君所欲為而民待之此</span><br/>
<span class='tline' id='l94' data-llen='2074:2097'>　徯志也昭受上帝者顯其足以受上天之實也申命</span><br/>
<span class='tline' id='l95' data-llen='2097:2120'>　用休天應之以無窮之休也舜豈有求于民有覬于</span><br/>
<span class='tline' id='l96' data-llen='2120:2143'>　天哉天人之理一而已矣盡之于已則無有不應之</span><br/>
<span class='tline' id='l97' data-llen='2143:2169'><a onclick="displayPageImage('KR1b0019', 'WYG', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2169:2192'>　于彼既曰帝又曰天以形體言則謂之天以主宰言</span><br/>
<span class='tline' id='l99' data-llen='2192:2214'>　則謂之帝其實一也帝曰吁舜疑而未敢以為然</span><br/>
<span class='tline' id='l100' data-llen='2214:2237'>　者葢其任甚重若禹之言非我一人所能當必有藉</span><br/>
<span class='tline' id='l101' data-llen='2237:2260'>　臣鄰之助而後可臣者大臣也鄰者近也人臣之情</span><br/>
<span class='tline' id='l102' data-llen='2260:2283'>　葢與人君相親近而無間者也故曰臣哉隣哉又言</span><br/>
<span class='tline' id='l103' data-llen='2283:2306'>　鄰哉臣哉所以相親而無間者豈非在于臣乎此舜</span><br/>
<span class='tline' id='l104' data-llen='2306:2329'>　責望大臣相須一體之意故禹于是而然其言禹之</span><br/>
<span class='tline' id='l105' data-llen='2329:2352'>　言專責其君舜之言則責望其臣然則君臣之間皆</span><br/>
<span class='tline' id='l106' data-llen='2352:2378'><a onclick="displayPageImage('KR1b0019', 'WYG', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2378:2387'>　當盡其力可也</span><br/>
<span class='tline' id='l108' data-llen='2387:2410'>帝曰臣作朕股肱耳目予欲左右有民汝翼予欲宣力</span><br/>
<span class='tline' id='l109' data-llen='2410:2433'>四方汝為予欲觀古人之象日月星辰山龍華蟲作㑹</span><br/>
<span class='tline' id='l110' data-llen='2433:2456'>宗彛藻火粉米黼黻絺繡以五采彰施于五色作服汝</span><br/>
<span class='tline' id='l111' data-llen='2456:2478'>明予欲聞六律五聲八音在治忽以出納五言汝聽</span><br/>
<span class='tline' id='l112' data-llen='2478:2501'>　此章深見帝舜得為君之道君臣之際相須如一體</span><br/>
<span class='tline' id='l113' data-llen='2501:2524'>　臣作朕股肱耳目則君為元首可知元首無為股肱</span><br/>
<span class='tline' id='l114' data-llen='2524:2547'>　耳目則有為也後世之君至于有齋居决事者兼行</span><br/>
<span class='tline' id='l115' data-llen='2547:2573'><a onclick="displayPageImage('KR1b0019', 'WYG', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2573:2596'>　將相者以人主而下行有司之事一人之聰明安足</span><br/>
<span class='tline' id='l117' data-llen='2596:2619'>　以周知天下事哉此皆不知為君之體下文翼為明</span><br/>
<span class='tline' id='l118' data-llen='2619:2642'>　聽者皆股肱耳目之職也予欲左右有民扶持而助</span><br/>
<span class='tline' id='l119' data-llen='2642:2665'>　之使歸于善賴汝以輔翼予欲宣力四方為民興利</span><br/>
<span class='tline' id='l120' data-llen='2665:2688'>　除害廣其惠澤賴汝以有為觀者示也古人之象謂</span><br/>
<span class='tline' id='l121' data-llen='2688:2711'>　古人作服所以取象之意如日月而下皆取象也黄</span><br/>
<span class='tline' id='l122' data-llen='2711:2734'>　帝堯舜垂衣裳而天下治則自黄帝時已有衣裳之</span><br/>
<span class='tline' id='l123' data-llen='2734:2757'>　制矣日也月也星辰也山也龍也華蟲也此六章繪</span><br/>
<span class='tline' id='l124' data-llen='2757:2783'><a onclick="displayPageImage('KR1b0019', 'WYG', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2783:2806'>　之于衣㑹畫也宗彛也藻也火也粉米也黼也黻也</span><br/>
<span class='tline' id='l126' data-llen='2806:2829'>　此六章絺繡之于裳絺葛之精者也此十二章各有</span><br/>
<span class='tline' id='l127' data-llen='2829:2852'>　取象日月星辰各取其明山取其静龍取其變華蟲</span><br/>
<span class='tline' id='l128' data-llen='2852:2875'>　取其文此以象人君之見于己者故㑹之于衣而在</span><br/>
<span class='tline' id='l129' data-llen='2875:2898'>　上宗彛取其孝藻取其㓗火取其能照粉米即白米</span><br/>
<span class='tline' id='l130' data-llen='2898:2921'>　取其能養人黼斧形取其能斷黻兩已相背取其辨</span><br/>
<span class='tline' id='l131' data-llen='2921:2944'>　所以象君之徳見于用者故繡之裳而在下十二章</span><br/>
<span class='tline' id='l132' data-llen='2944:2967'>　之服所以有取于此數者葢人主一身備天地萬物</span><br/>
<span class='tline' id='l133' data-llen='2967:2993'><a onclick="displayPageImage('KR1b0019', 'WYG', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2993:3016'>　之理吾身皆有所取則焉誠使人君之明與其静其</span><br/>
<span class='tline' id='l135' data-llen='3016:3039'>　變其文其孝其㓗能養人能斷能辨皆無愧于此數</span><br/>
<span class='tline' id='l136' data-llen='3039:3062'>　者則君道備矣使于此數者有一之或闕焉則人君</span><br/>
<span class='tline' id='l137' data-llen='3062:3085'>　當内觀諸已外省諸物可也此古人取象之意焉予</span><br/>
<span class='tline' id='l138' data-llen='3085:3108'>　欲觀古人制作之象于天下以五彩彰明施之五色</span><br/>
<span class='tline' id='l139' data-llen='3108:3131'>　以作服必頼汝臣以明之以質言之則曰采以所施</span><br/>
<span class='tline' id='l140' data-llen='3131:3154'>　者言之則曰色汝明者明其制度之有尊卑則若王</span><br/>
<span class='tline' id='l141' data-llen='3154:3177'>　之服自日月而下諸侯之服自龍衮而下士服藻火</span><br/>
<span class='tline' id='l142' data-llen='3177:3203'><a onclick="displayPageImage('KR1b0019', 'WYG', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3203:3226'>　大夫加粉米上得兼下下不得僭上是也明其君徳</span><br/>
<span class='tline' id='l144' data-llen='3226:3249'>　之有得失則合于此象而無愧者人臣則當將順其</span><br/>
<span class='tline' id='l145' data-llen='3249:3272'>　美不合于此象而有闕者人臣則當正救其過此汝</span><br/>
<span class='tline' id='l146' data-llen='3272:3295'>　明之意也成周時登三辰于旂而以九章作服其禮</span><br/>
<span class='tline' id='l147' data-llen='3295:3318'>　制雖有增損而其意則一左氏傳臧孫諫納郜鼎有</span><br/>
<span class='tline' id='l148' data-llen='3318:3341'>　及于三辰火龍黼黻以謂人君者昭徳塞違以臨照</span><br/>
<span class='tline' id='l149' data-llen='3341:3365'>　百官文物以紀之聲名以𤼵之誠知聖人作服之本</span><br/>
<span class='tline' id='l150' data-llen='3365:3388'>　㫖矣六律即黄鍾以下五聲即宫商而下八音即金</span><br/>
<span class='tline' id='l151' data-llen='3388:3414'><a onclick="displayPageImage('KR1b0019', 'WYG', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3414:3437'>　石而下以律和五聲而播之于八音以為樂所以察</span><br/>
<span class='tline' id='l153' data-llen='3437:3460'>　治忽忽不治也聲音之道與政通治世之音安以樂</span><br/>
<span class='tline' id='l154' data-llen='3460:3483'>　其政和亂世之音怨以怒其政乖以出納五言五言</span><br/>
<span class='tline' id='l155' data-llen='3483:3506'>　者又作樂之本也樂雖可以察治忽而其所以作樂</span><br/>
<span class='tline' id='l156' data-llen='3506:3529'>　者在于五言五言即詩之合于五聲者經曰詩言志</span><br/>
<span class='tline' id='l157' data-llen='3529:3552'>　歌永言是也納五言者以民之歌謡諷詠納之于上</span><br/>
<span class='tline' id='l158' data-llen='3552:3575'>　出五言者以君之賡歌而達之于下以此五言而見</span><br/>
<span class='tline' id='l159' data-llen='3575:3598'>　于六律五聲八音之間治忽不可逃矣如季札觀樂</span><br/>
<span class='tline' id='l160' data-llen='3598:3624'><a onclick="displayPageImage('KR1b0019', 'WYG', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3624:3647'>　以列國之詩而知其興衰汝聽者賴汝臣以聽之則</span><br/>
<span class='tline' id='l162' data-llen='3647:3670'>　審其治忽之機者爾臣之責也凡此翼為明聽即股</span><br/>
<span class='tline' id='l163' data-llen='3670:3693'>　肱耳目之所司欲者在君而所以翼為明聽者則在</span><br/>
<span class='tline' id='l164' data-llen='3693:3716'>　臣此又當知乾始萬物地道無成而代有終之意翼</span><br/>
<span class='tline' id='l165' data-llen='3716:3739'>　為明聽者雖在臣使是四者而不出于君所欲則臣</span><br/>
<span class='tline' id='l166' data-llen='3739:3762'>　雖翼為明聽不可得也舜之言前後亦有次第先左</span><br/>
<span class='tline' id='l167' data-llen='3762:3785'>　右有民宣力四方者然後言禮樂葢王者制作皆在</span><br/>
<span class='tline' id='l168' data-llen='3785:3795'>　功成治定之餘也</span><br/>
<span class='tline' id='l169' data-llen='3795:3822'><a onclick="displayPageImage('KR1b0019', 'WYG', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3822:3845'>予違汝弼汝無面從退有後言欽四隣庶頑䜛説若不</span><br/>
<span class='tline' id='l171' data-llen='3845:3868'>在時侯以明之撻以記之書用識哉欲並生哉工以納</span><br/>
<span class='tline' id='l172' data-llen='3868:3885'>言時而颺之格則承之庸之否則威之</span><br/>
<span class='tline' id='l173' data-llen='3885:3908'>　舜于上文四者以所欲常在是則是無所違失也所</span><br/>
<span class='tline' id='l174' data-llen='3908:3931'>　欲一不在是斯為違失予之所違汝當弼正之不可</span><br/>
<span class='tline' id='l175' data-llen='3931:3955'>　面從其君而背議其君主𫝑萬鈞其尊神也其威雷</span><br/>
<span class='tline' id='l176' data-llen='3955:3978'>　霆也人之不敢觸神侮雷霆多矣舜于此啓人以犯</span><br/>
<span class='tline' id='l177' data-llen='3978:4002'>　顔敢諫之路必使有過得以正言而無𨼆情也欽四</span><br/>
<span class='tline' id='l178' data-llen='4002:4029'><a onclick="displayPageImage('KR1b0019', 'WYG', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4029:4052'>　隣左右前後隣近之臣當知所敬謂弼違糾過無敢</span><br/>
<span class='tline' id='l180' data-llen='4052:4075'>　或忽可也夫舜之所欲者既有臣以翼為明聴之其</span><br/>
<span class='tline' id='l181' data-llen='4075:4098'>　有過者又有臣以弼之誰謂五帝神聖其臣莫能及</span><br/>
<span class='tline' id='l182' data-llen='4098:4121'>　親事法宫者哉庶頑䜛説自此而下皆舜所以成就</span><br/>
<span class='tline' id='l183' data-llen='4121:4144'>　人才之意天下不能皆善而有惡焉不能皆君子而</span><br/>
<span class='tline' id='l184' data-llen='4144:4167'>　有小人焉聖人于此遂以為惡為小人而棄之逐之</span><br/>
<span class='tline' id='l185' data-llen='4167:4190'>　殺戮之則人之自棄者多矣聖人如天地也天地無</span><br/>
<span class='tline' id='l186' data-llen='4190:4213'>　棄物故雨露之恩霜雪之慘皆所以生物聖人無棄</span><br/>
<span class='tline' id='l187' data-llen='4213:4240'><a onclick="displayPageImage('KR1b0019', 'WYG', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4240:4263'>　人故爵賞之所施刑威之所加皆所以愛人庶頑䜛</span><br/>
<span class='tline' id='l189' data-llen='4263:4286'>　説者謂君之違不能規正而退言是心不則徳義與</span><br/>
<span class='tline' id='l190' data-llen='4286:4309'>　乎巧言以生䜛謗者雖唐虞之世不可謂無此等人</span><br/>
<span class='tline' id='l191' data-llen='4309:4332'>　在舜所以處之如何耳若不在時謂不在于是而為</span><br/>
<span class='tline' id='l192' data-llen='4332:4355'>　非者則侯以明之謂設射侯之禮以明其善惡古人</span><br/>
<span class='tline' id='l193' data-llen='4355:4378'>　之射所以觀徳志正體直其容體比于禮其節奏比</span><br/>
<span class='tline' id='l194' data-llen='4378:4401'>　于樂故可以觀人之賢否撻以記之謂笞撻其不從</span><br/>
<span class='tline' id='l195' data-llen='4401:4424'>　者使之自記其過所以困辱之也書用識哉謂書之</span><br/>
<span class='tline' id='l196' data-llen='4424:4451'><a onclick="displayPageImage('KR1b0019', 'WYG', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4451:4474'>　簡牘以識其為非如左氏所謂茍焚丹書我殺督戎</span><br/>
<span class='tline' id='l198' data-llen='4474:4497'>　是也明之記之識哉所以多方如此者葢激昂之折</span><br/>
<span class='tline' id='l199' data-llen='4497:4520'>辱之使之困心衡慮知所以悔過而改欲與之並入于</span><br/>
<span class='tline' id='l200' data-llen='4520:4543'>　生生之域也生者謂善心自萌芽而擴充之無有窒</span><br/>
<span class='tline' id='l201' data-llen='4543:4566'>　礙者生之理也苟或善端窒礙人欲横流為小人為</span><br/>
<span class='tline' id='l202' data-llen='4566:4589'>　愚為不肖形存而生理已亡矣孟子曰生于憂患而</span><br/>
<span class='tline' id='l203' data-llen='4589:4612'>死于逸樂此並生之意工以納言舜慮其侯明撻記書</span><br/>
<span class='tline' id='l204' data-llen='4612:4636'>　識之不足以使之改過也又以樂而感𤼵之工樂官</span><br/>
<span class='tline' id='l205' data-llen='4636:4663'><a onclick="displayPageImage('KR1b0019', 'WYG', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4663:4686'>　也納言採下謳歌之言颺道也葢詩言志皆其誠心</span><br/>
<span class='tline' id='l207' data-llen='4686:4710'>　之所𤼵而為言播之于樂則為正聲正聲感人則易</span><br/>
<span class='tline' id='l208' data-llen='4710:4734'>　直子諒之心油然而生矣既感𤼵之如此其至于是</span><br/>
<span class='tline' id='l209' data-llen='4734:4757'>　觀其格而從化者隨其才之大小而承之以為師賔</span><br/>
<span class='tline' id='l210' data-llen='4757:4780'>　用之以為百僚否不格者威之以刑葢至于此而頑</span><br/>
<span class='tline' id='l211' data-llen='4780:4803'>　不可化矣聖人樂與人為善所以扶持成就天下之</span><br/>
<span class='tline' id='l212' data-llen='4803:4826'>　才者何其委曲如是哉此章與洪範五皇極同意作</span><br/>
<span class='tline' id='l213' data-llen='4826:4849'>　樂之事舜典既命之夔矣而此又責之禹庶頑䜛説</span><br/>
<span class='tline' id='l214' data-llen='4849:4876'><a onclick="displayPageImage('KR1b0019', 'WYG', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4876:4899'>　舜典既命之龍矣而此又責之禹于此亦可見道揆</span><br/>
<span class='tline' id='l216' data-llen='4899:4922'>　法守截然不可亂禹大臣也明道揆者也故無所不</span><br/>
<span class='tline' id='l217' data-llen='4922:4945'>　統夔龍有司之事法守者也故各主其一周官冡宰</span><br/>
<span class='tline' id='l218' data-llen='4945:4957'>　行六卿之事亦此意也</span><br/>
<span class='tline' id='l219' data-llen='4957:4980'>禹曰俞哉帝光天之下至于海隅蒼生萬邦黎獻共惟</span><br/>
<span class='tline' id='l220' data-llen='4980:5003'>帝臣惟帝時舉敷納以言明庶以功車服以庸誰敢不</span><br/>
<span class='tline' id='l221' data-llen='5003:5026'>讓敢不敬應帝不時敷同日奏罔功無若丹朱傲惟慢</span><br/>
<span class='tline' id='l222' data-llen='5026:5049'>逰是好傲虐是作罔書夜頟頟罔水行舟朋淫于家用</span><br/>
<span class='tline' id='l223' data-llen='5049:5076'><a onclick="displayPageImage('KR1b0019', 'WYG', '005-13a' );" name="005-13a" class="pb">[005-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5076:5081'>殄厥世</span><br/>
<span class='tline' id='l225' data-llen='5081:5104'>　詳味此一章足見君子和而不同舜禹之君臣更相</span><br/>
<span class='tline' id='l226' data-llen='5104:5127'>　勸勉更相可否未始雷同所謂和如和羮同如濟水</span><br/>
<span class='tline' id='l227' data-llen='5127:5150'>　設使人主有言臣下無所可否謟䛕成俗則亦何賴</span><br/>
<span class='tline' id='l228' data-llen='5150:5173'>　于羣臣之助哉舜言庶頑䜛説侯明撻記極而至于</span><br/>
<span class='tline' id='l229' data-llen='5173:5196'>　否則威之可謂盡矣禹之意猶不以為然舜之所言</span><br/>
<span class='tline' id='l230' data-llen='5196:5219'>　者大率知所以責人而責己則未也禹之所言則欲</span><br/>
<span class='tline' id='l231' data-llen='5219:5242'>　舜反求諸己而已俞哉俞其言而有所未必然之辭</span><br/>
<span class='tline' id='l232' data-llen='5242:5269'><a onclick="displayPageImage('KR1b0019', 'WYG', '005-13b' );" name="005-13b" class="pb">[005-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5269:5292'>　也帝光天之下至于海隅蒼生言舜之徳光被于天</span><br/>
<span class='tline' id='l234' data-llen='5292:5315'>　下而至于海隅蒼蒼而生之草木則其所及者亦逺</span><br/>
<span class='tline' id='l235' data-llen='5315:5339'>　矣舜有此徳則賢者各從其𩔖雲龍風虎理之自然</span><br/>
<span class='tline' id='l236' data-llen='5339:5362'>　故萬邦黎獻皆其為帝者之臣非有以召之而自來</span><br/>
<span class='tline' id='l237' data-llen='5362:5385'>　也惟帝于是舉而用之敷納其言明考衆人之有功</span><br/>
<span class='tline' id='l238' data-llen='5385:5408'>　者因言以考功謂某人言能治兵則明其治兵之有</span><br/>
<span class='tline' id='l239' data-llen='5408:5431'>功者某人言能治財則明其治財之有功者既有其功</span><br/>
<span class='tline' id='l240' data-llen='5431:5454'>　則當以車服旌表其可用之實帝光天之下是其躬</span><br/>
<span class='tline' id='l241' data-llen='5454:5481'><a onclick="displayPageImage('KR1b0019', 'WYG', '005-14a' );" name="005-14a" class="pb">[005-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5481:5504'>　行之化有以率之于其先敷納明庶是其責實之政</span><br/>
<span class='tline' id='l243' data-llen='5504:5527'>　又有以儆之于後若然則誰敢不遜于善又誰敢不</span><br/>
<span class='tline' id='l244' data-llen='5527:5550'>　以敬而應上之命哉至于是則庶頑䜛説有不必威</span><br/>
<span class='tline' id='l245' data-llen='5550:5573'>　之而自服從者矣舜典言敷奏明試此言敷納明庶</span><br/>
<span class='tline' id='l246' data-llen='5573:5596'>　舜典所言者諸侯之功已著者也諸侯在位既久其</span><br/>
<span class='tline' id='l247' data-llen='5596:5619'>　功已著故舜特使之奏其言而試其功以驗其已然</span><br/>
<span class='tline' id='l248' data-llen='5619:5642'>　之效者也故曰奏曰試益稷所言者黎獻之功未著</span><br/>
<span class='tline' id='l249' data-llen='5642:5665'>　者也黎獻之始進其功未顯故舜受其所言而于衆</span><br/>
<span class='tline' id='l250' data-llen='5665:5692'><a onclick="displayPageImage('KR1b0019', 'WYG', '005-14b' );" name="005-14b" class="pb">[005-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5692:5715'>　人之中分别其功而責其將然之效也故曰納曰庶</span><br/>
<span class='tline' id='l252' data-llen='5715:5738'>　要之聖人責實之政則一而已帝不時敷同日奏罔</span><br/>
<span class='tline' id='l253' data-llen='5738:5761'>　功帝若不如是則布同天下皆日進于無功之地既</span><br/>
<span class='tline' id='l254' data-llen='5761:5784'>　無以率之于其先又無以警之于後賢愚無别是非</span><br/>
<span class='tline' id='l255' data-llen='5784:5807'>　不分其曰奏罔功理之宜也無若丹朱傲惟慢逰是</span><br/>
<span class='tline' id='l256' data-llen='5807:5830'>　好丹朱堯子也其始特傲佷好為慢逰而已及其傲</span><br/>
<span class='tline' id='l257' data-llen='5830:5853'>　慢之極也遂至于傲虐是作傲而虐則殺人不忌矣</span><br/>
<span class='tline' id='l258' data-llen='5853:5876'>　罔晝夜頟頟言為惡不已無有晝夜頟頟言其不休</span><br/>
<span class='tline' id='l259' data-llen='5876:5903'><a onclick="displayPageImage('KR1b0019', 'WYG', '005-15a' );" name="005-15a" class="pb">[005-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5903:5926'>　息也罔水而行舟言逆天理也朋淫于家言男女無</span><br/>
<span class='tline' id='l261' data-llen='5926:5949'>　别也其所為如此所以絶其世而不得有天下然則</span><br/>
<span class='tline' id='l262' data-llen='5949:5972'>　舜可以不反求諸己也哉慢傲之事舜豈有是而禹</span><br/>
<span class='tline' id='l263' data-llen='5972:5995'>　言之葢聖狂之分生于一念禹欲其君常在憂勤警</span><br/>
<span class='tline' id='l264' data-llen='5995:6018'>　戒之地則不得不以是為言也雖然惟聖君然後受</span><br/>
<span class='tline' id='l265' data-llen='6018:6040'>　盡言離婁之明人謂之瞽不諱傲慢之事舜之所</span><br/>
<span class='tline' id='l266' data-llen='6040:6063'>　無故舜不以之為諱若人主實有此過而人臣直指</span><br/>
<span class='tline' id='l267' data-llen='6063:6086'>　其過其君未必不諱矣人臣事有過之主則當婉其</span><br/>
<span class='tline' id='l268' data-llen='6086:6113'><a onclick="displayPageImage('KR1b0019', 'WYG', '005-15b' );" name="005-15b" class="pb">[005-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6113:6127'>　辭而不為是直指以為訐也</span><br/>
<span class='tline' id='l270' data-llen='6127:6150'>予創若時娶于塗山辛壬癸甲啓呱呱而泣予弗子惟</span><br/>
<span class='tline' id='l271' data-llen='6150:6173'>荒度土功弼成五服至于五千州十有二師外薄四海</span><br/>
<span class='tline' id='l272' data-llen='6173:6192'>咸建五長各迪有功苗頑弗即工帝其念哉</span><br/>
<span class='tline' id='l273' data-llen='6192:6215'>　創懲也丹朱之用殄厥世者實基于傲慢禹懲創朱</span><br/>
<span class='tline' id='l274' data-llen='6215:6238'>　之所為當其娶塗山氏之女辛壬癸甲方四日而徃</span><br/>
<span class='tline' id='l275' data-llen='6238:6261'>　治水孟子稱其八年于外三過其門而不入啓禹之</span><br/>
<span class='tline' id='l276' data-llen='6261:6284'>　子也呱呱而泣禹曽不暇顧其子其心公爾忘私惟</span><br/>
<span class='tline' id='l277' data-llen='6284:6311'><a onclick="displayPageImage('KR1b0019', 'WYG', '005-16a' );" name="005-16a" class="pb">[005-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6311:6334'>　在于荒治謀度土功之事弼成五服即侯甸綏要荒</span><br/>
<span class='tline' id='l279' data-llen='6334:6357'>　也堯時已有五服洪水之後五服之制寖壊矣禹從</span><br/>
<span class='tline' id='l280' data-llen='6357:6380'>　而輔成之五服每服五百里四方相距為五千里王</span><br/>
<span class='tline' id='l281' data-llen='6380:6403'>　肅云五千里者直方之數每服之内為其小數定其</span><br/>
<span class='tline' id='l282' data-llen='6403:6426'>　差品各有所掌是禹輔成之也此其疆理天下之大</span><br/>
<span class='tline' id='l283' data-llen='6426:6449'>　槩也疆界已定必當經理之以故每州置十二人為</span><br/>
<span class='tline' id='l284' data-llen='6449:6472'>　諸侯師以佐州牧外薄四海咸建五長謂九州之外</span><br/>
<span class='tline' id='l285' data-llen='6472:6495'>　迫于四海每方建五人以為之長自甸至綏服方三</span><br/>
<span class='tline' id='l286' data-llen='6495:6522'><a onclick="displayPageImage('KR1b0019', 'WYG', '005-16b' );" name="005-16b" class="pb">[005-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6522:6545'>　千里在九州之内故每州置十二諸侯以為之師要</span><br/>
<span class='tline' id='l288' data-llen='6545:6568'>　荒之服二千里在九州之外每方建五人為長内外</span><br/>
<span class='tline' id='l289' data-llen='6568:6591'>　之辨詳畧之所由以異也内之師外之長而各蹈行</span><br/>
<span class='tline' id='l290' data-llen='6591:6614'>　而有功惟有苗之頑不得以就其官謂分北三苗以</span><br/>
<span class='tline' id='l291' data-llen='6614:6637'>　其有罪故不得就諸侯國君之官也帝其念哉帝當</span><br/>
<span class='tline' id='l292' data-llen='6637:6660'>　念丹朱之所以用殄厥世者特其慢心之積禹之所</span><br/>
<span class='tline' id='l293' data-llen='6660:6683'>　以能使諸侯各迪有功亦敬心之所形舜安可不以</span><br/>
<span class='tline' id='l294' data-llen='6683:6706'>　此為念然天下諸侯各迪有功而弗即工者特一有</span><br/>
<span class='tline' id='l295' data-llen='6706:6733'><a onclick="displayPageImage('KR1b0019', 'WYG', '005-17a' );" name="005-17a" class="pb">[005-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6733:6756'>　苗若不足慮也不必加意也在聖人之心以為一物</span><br/>
<span class='tline' id='l297' data-llen='6756:6774'>　之不得其所者則常有不能忘之之意</span><br/>
<span class='tline' id='l298' data-llen='6774:6797'>帝曰迪朕徳時乃功惟敘皐陶方祗厥敘方施象刑惟</span><br/>
<span class='tline' id='l299' data-llen='6797:6800'>明</span><br/>
<span class='tline' id='l300' data-llen='6800:6823'>　舜聞禹之言知其所以各迪有功者皆大禹荒度土</span><br/>
<span class='tline' id='l301' data-llen='6823:6846'>　功之效故美禹之功曰天下之所以蹈行朕之徳無</span><br/>
<span class='tline' id='l302' data-llen='6846:6869'>　有違戾者皆汝平水土之功有次序水土未平疆理</span><br/>
<span class='tline' id='l303' data-llen='6869:6892'>　之政未施則天下何從而迪舜之徳然成其功者禹</span><br/>
<span class='tline' id='l304' data-llen='6892:6919'><a onclick="displayPageImage('KR1b0019', 'WYG', '005-17b' );" name="005-17b" class="pb">[005-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6919:6942'>　也所以保是功者皐陶也故皐陶方且敬禹功之敘</span><br/>
<span class='tline' id='l306' data-llen='6942:6965'>　而不敢少忽于是施象刑而明之象刑即象以典刑</span><br/>
<span class='tline' id='l307' data-llen='6965:6988'>　也明以示人使人知所畏警則向者已成之功可保</span><br/>
<span class='tline' id='l308' data-llen='6988:7011'>　而無虧矣皐陶非有意于用刑也特隄防之具不得</span><br/>
<span class='tline' id='l309' data-llen='7011:7035'>不如是爾舜言禹之功而併及皋陶以禹之不可無皋陶</span><br/>
<span class='tline' id='l310' data-llen='7035:7058'>　猶皐陶之不可無禹也非特舜不自居其功歸美其</span><br/>
<span class='tline' id='l311' data-llen='7058:7081'>　功如此又以見皐陶同功一體非他人臣所能及故</span><br/>
<span class='tline' id='l312' data-llen='7081:7097'>　孟子曰舜以不得禹皐陶為己憂</span><br/>
<span class='tline' id='l313' data-llen='7097:7124'><a onclick="displayPageImage('KR1b0019', 'WYG', '005-18a' );" name="005-18a" class="pb">[005-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7124:7147'>夔曰戛擊鳴球搏拊琴瑟以詠祖考來格虞賔在位羣</span><br/>
<span class='tline' id='l315' data-llen='7147:7170'>后徳讓下管鼗鼓合止柷敔笙鏞以間鳥獸蹌蹌簫韶</span><br/>
<span class='tline' id='l316' data-llen='7170:7193'>九成鳯凰來儀夔曰於予擊石拊石百獸率舞庶尹允</span><br/>
<span class='tline' id='l317' data-llen='7193:7196'>諧</span><br/>
<span class='tline' id='l318' data-llen='7196:7219'>　此篇大槩文意脈絡相貫然夔言作樂乃别是一段</span><br/>
<span class='tline' id='l319' data-llen='7219:7242'>　作史者取而繼先段以見治功至此而成非必連上</span><br/>
<span class='tline' id='l320' data-llen='7242:7265'>　文也戛擊鳴球搏拊琴瑟以詠此堂上之樂也堂上</span><br/>
<span class='tline' id='l321' data-llen='7265:7288'>　之樂以歌詠為主下管鼗鼓合止柷敔笙鏞以間此</span><br/>
<span class='tline' id='l322' data-llen='7288:7315'><a onclick="displayPageImage('KR1b0019', 'WYG', '005-18b' );" name="005-18b" class="pb">[005-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7315:7338'>　堂下之樂也堂下之樂以管聲為主記曰歌者在上</span><br/>
<span class='tline' id='l324' data-llen='7338:7361'>　匏竹在下孔安國以戛擊為柷敔所以作止樂搏拊</span><br/>
<span class='tline' id='l325' data-llen='7361:7384'>　以韋為之實之以糠所以節樂或者以孔之説無所</span><br/>
<span class='tline' id='l326' data-llen='7384:7407'>　證據又疑堂上堂下之樂節奏作止相合而成堂下</span><br/>
<span class='tline' id='l327' data-llen='7407:7430'>　既有柷敔則戛擊不得為柷敔搏拊亦不可以韋為</span><br/>
<span class='tline' id='l328' data-llen='7430:7453'>　之其説曰鳴球非可以為戛且擊和之至詠之不足</span><br/>
<span class='tline' id='l329' data-llen='7453:7476'>　有時而至于戛且擊琴瑟非可以為搏且拊和之至</span><br/>
<span class='tline' id='l330' data-llen='7476:7499'>　詠之不足有時而至于搏且拊所謂手舞足蹈是也</span><br/>
<span class='tline' id='l331' data-llen='7499:7526'><a onclick="displayPageImage('KR1b0019', 'WYG', '005-19a' );" name="005-19a" class="pb">[005-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7526:7549'>　樂之作升歌于堂上則取其聲之清輕者與人聲相</span><br/>
<span class='tline' id='l333' data-llen='7549:7572'>　比故曰以詠鳴球即玉磬也樂音之和感格幽明故</span><br/>
<span class='tline' id='l334' data-llen='7572:7595'>　祖考來格此樂作于宗廟之中者聖王先成民而後</span><br/>
<span class='tline' id='l335' data-llen='7595:7618'>　致力于神人説其化神歆其祀禮備樂和祖考來至</span><br/>
<span class='tline' id='l336' data-llen='7618:7641'>　明矣虞賔丹朱也與微子在周作賔王家同故謂之</span><br/>
<span class='tline' id='l337' data-llen='7641:7664'>　虞賔丹朱傲慢今也亦在臣之位而與羣諸侯以徳</span><br/>
<span class='tline' id='l338' data-llen='7664:7687'>　相讓遜謂年爵之同推先有徳也朱之不肖堯不能</span><br/>
<span class='tline' id='l339' data-llen='7687:7710'>　化而此言有徳者暫能如此也樂之感人至此如周</span><br/>
<span class='tline' id='l340' data-llen='7710:7737'><a onclick="displayPageImage('KR1b0019', 'WYG', '005-19b' );" name="005-19b" class="pb">[005-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7737:7760'>　詩濟濟多士秉文之徳下管鼗鼓此言下所以别上</span><br/>
<span class='tline' id='l342' data-llen='7760:7783'>　文之為堂上樂也吹竹管擊鼗鼓柷以合樂敔以止</span><br/>
<span class='tline' id='l343' data-llen='7783:7806'>　樂樂之初也以柷合之而後衆聲皆作樂之將末以</span><br/>
<span class='tline' id='l344' data-llen='7806:7829'>　敔止之而後衆聲皆止笙以匏為之列管于中鏞大</span><br/>
<span class='tline' id='l345' data-llen='7829:7852'>　鐘也間迭也吹笙擊鏞以次迭作鳥獸至微之物亦</span><br/>
<span class='tline' id='l346' data-llen='7852:7875'>　皆蹌蹌然而率舞矣簫韶九成鳯凰來儀韶舜樂名</span><br/>
<span class='tline' id='l347' data-llen='7875:7898'>　簫者細器之備作樂之時小大之器皆備九成九奏</span><br/>
<span class='tline' id='l348' data-llen='7898:7921'>　也成猶終也毎曲一終必變更象舜之治九功惟敘</span><br/>
<span class='tline' id='l349' data-llen='7921:7948'><a onclick="displayPageImage('KR1b0019', 'WYG', '005-20a' );" name="005-20a" class="pb">[005-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7948:7971'>　九敘惟歌故以九為節也樂至九奏備矣至靈之鳥</span><br/>
<span class='tline' id='l351' data-llen='7971:7994'>　如鳯凰者亦來儀謂有容儀之可觀也鳥獸易來鳯</span><br/>
<span class='tline' id='l352' data-llen='7994:8017'>　凰難致言九成而鳯凰來則鳥獸蹌蹌不待九成矣</span><br/>
<span class='tline' id='l353' data-llen='8017:8040'>　樂之作也依上下而迭奏神物之來上下共致非堂</span><br/>
<span class='tline' id='l354' data-llen='8040:8063'>　上堂下别有所感祖考尊神故配堂上之樂鳥獸微</span><br/>
<span class='tline' id='l355' data-llen='8063:8086'>　物故配堂下之樂總上下之樂言九成而致鳯凰尊</span><br/>
<span class='tline' id='l356' data-llen='8086:8109'>　靈異瑞故别言耳非堂上之樂獨致神來堂下之樂</span><br/>
<span class='tline' id='l357' data-llen='8109:8132'>　偏能舞獸也夔曰於予擊石拊石百獸率舞庶尹允</span><br/>
<span class='tline' id='l358' data-llen='8132:8159'><a onclick="displayPageImage('KR1b0019', 'WYG', '005-20b' );" name="005-20b" class="pb">[005-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8159:8182'>　諧八音之中石為難和石磬也磬音之清者磬必擊</span><br/>
<span class='tline' id='l360' data-llen='8182:8205'>　以鳴之故曰擊曰拊拊亦擊也擊有大小擊大擊之</span><br/>
<span class='tline' id='l361' data-llen='8205:8228'>　也拊小擊之也音聲濁者粗清者精精則難和舉其</span><br/>
<span class='tline' id='l362' data-llen='8228:8251'>　清者和則其餘可知詩曰依我磬聲是言磬聲清諸</span><br/>
<span class='tline' id='l363' data-llen='8251:8274'>　音來依之百獸率舞即蹌蹌也百獸舞則鳯凰可知</span><br/>
<span class='tline' id='l364' data-llen='8274:8297'>　庶尹諧則神人可知尹正也衆正官之長也此篇言</span><br/>
<span class='tline' id='l365' data-llen='8297:8320'>　舜之治始于任賢功成以樂所以見其致太平也延</span><br/>
<span class='tline' id='l366' data-llen='8320:8343'>　陵札觀周樂見舞簫韶者曰徳至矣盡矣大抵天下</span><br/>
<span class='tline' id='l367' data-llen='8343:8370'><a onclick="displayPageImage('KR1b0019', 'WYG', '005-21a' );" name="005-21a" class="pb">[005-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8370:8393'>　至和之理一而已矣惟舜有此徳先盡吾心之至和</span><br/>
<span class='tline' id='l369' data-llen='8393:8416'>　故能播之樂之至和所以能感神人萬物之至和故</span><br/>
<span class='tline' id='l370' data-llen='8416:8439'>　樂者特其器數耳所以道達吾心之和者也使舜之</span><br/>
<span class='tline' id='l371' data-llen='8439:8462'>　徳有所未至無以感人心則雖聲樂之器數徒為文</span><br/>
<span class='tline' id='l372' data-llen='8462:8485'>　具安足以感神人和萬物哉子在齊聞韶則齊固常</span><br/>
<span class='tline' id='l373' data-llen='8485:8508'>　有此樂矣季札請觀樂則魯亦常有此樂矣然田氏</span><br/>
<span class='tline' id='l374' data-llen='8508:8531'>　簒齊三家專魯卒之無益于齊魯者是知有舜之徳</span><br/>
<span class='tline' id='l375' data-llen='8531:8552'>　有舜之治則可無舜之徳舜之治樂豈可恃乎</span><br/>
<span class='tline' id='l376' data-llen='8552:8579'><a onclick="displayPageImage('KR1b0019', 'WYG', '005-21b' );" name="005-21b" class="pb">[005-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8579:8602'>帝庸作歌曰勑天之命惟時惟㡬乃歌曰股肱喜哉元</span><br/>
<span class='tline' id='l378' data-llen='8602:8625'>首起哉百工熙哉皐陶拜手稽首颺言曰念哉率作興</span><br/>
<span class='tline' id='l379' data-llen='8625:8648'>事慎乃憲欽哉屢省乃成欽哉乃賡載歌曰元首明哉</span><br/>
<span class='tline' id='l380' data-llen='8648:8671'>股肱良哉庶事康哉又歌曰元首叢脞哉股肱惰哉萬</span><br/>
<span class='tline' id='l381' data-llen='8671:8683'>事墮哉帝拜曰俞徃欽哉</span><br/>
<span class='tline' id='l382' data-llen='8683:8706'>　庸用也舜用夔言樂功成治定之意而寓之歌所以</span><br/>
<span class='tline' id='l383' data-llen='8706:8729'>　保其治功也勑天之命惟時惟㡬舜之保治在于勑</span><br/>
<span class='tline' id='l384' data-llen='8729:8752'>　天而勑之要又在于時㡬人皆知求天于天聖人求</span><br/>
<span class='tline' id='l385' data-llen='8752:8779'><a onclick="displayPageImage('KR1b0019', 'WYG', '005-22a' );" name="005-22a" class="pb">[005-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8779:8802'>　天于己謂人之盡即天也非人事之外有所謂天舜</span><br/>
<span class='tline' id='l387' data-llen='8802:8825'>　當此治定功成之日孰非天命茍于此有怠忽之心</span><br/>
<span class='tline' id='l388' data-llen='8825:8848'>　則天命不可保矣故天不可恃所可恃者在已有以</span><br/>
<span class='tline' id='l389' data-llen='8848:8871'>　勑之勑之為言整也正也嘗存警戒之意即勑天矣</span><br/>
<span class='tline' id='l390' data-llen='8871:8894'>　惟時者不可失時以廢事惟㡬者不可忽于細微既</span><br/>
<span class='tline' id='l391' data-llen='8894:8917'>　不失其時又事㡬之來至微所在能謹之則天命可</span><br/>
<span class='tline' id='l392' data-llen='8917:8940'>　保永久乃歌曰股肱喜哉元首起哉百工熙哉吾欲</span><br/>
<span class='tline' id='l393' data-llen='8940:8963'>　勑天以謹時㡬必賴羣臣之助股肱喜樂于盡忠則</span><br/>
<span class='tline' id='l394' data-llen='8963:8990'><a onclick="displayPageImage('KR1b0019', 'WYG', '005-22b' );" name="005-22b" class="pb">[005-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8990:9013'>　元首之治功斯起而百官之事莫不熙廣矣舜之歌</span><br/>
<span class='tline' id='l396' data-llen='9013:9036'>　專欲責望其臣也皋陶拜手稽首颺言于廣衆之中</span><br/>
<span class='tline' id='l397' data-llen='9036:9059'>　曰率作興事人君先率臣下以作興事業當謹乃憲</span><br/>
<span class='tline' id='l398' data-llen='9059:9082'>　法而致其敬凡事莫不有法度茍失其法度則事必</span><br/>
<span class='tline' id='l399' data-llen='9082:9105'>　有闕屢省乃成欽哉事之始作也當敬其法度之既</span><br/>
<span class='tline' id='l400' data-llen='9105:9128'>　成也又當頻頻省察之惟恐其有少虧缺則他日之</span><br/>
<span class='tline' id='l401' data-llen='9128:9151'>　患必基于思慮之所不及又當致其敬是此心始終</span><br/>
<span class='tline' id='l402' data-llen='9151:9174'>　乎敬也乃賡載歌曰元首明哉股肱良哉庶事康哉</span><br/>
<span class='tline' id='l403' data-llen='9174:9201'><a onclick="displayPageImage('KR1b0019', 'WYG', '005-23a' );" name="005-23a" class="pb">[005-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9201:9224'>　其意謂欲謹其憲于事之始省其成于事之終必在</span><br/>
<span class='tline' id='l405' data-llen='9224:9247'>　人君之明元首茍明于上一心無蔽賢愚不能惑是</span><br/>
<span class='tline' id='l406' data-llen='9247:9270'>　非不能亂則股肱有功而見知誰或不竭其良哉股</span><br/>
<span class='tline' id='l407' data-llen='9270:9293'>　肱既良則庶事自得其安而無有紊亂者矣皐陶之</span><br/>
<span class='tline' id='l408' data-llen='9293:9316'>　歌專責望于君所以足舜之意君臣之間各相警戒</span><br/>
<span class='tline' id='l409' data-llen='9316:9339'>　各盡其責則治功可保矣又從而申戒之曰元首叢</span><br/>
<span class='tline' id='l410' data-llen='9339:9362'>　脞哉股肱惰哉萬事墮哉叢脞繁碎也惰怠也墮壊</span><br/>
<span class='tline' id='l411' data-llen='9362:9385'>　也此即明良與康之反也歌之不足而又歌之以見</span><br/>
<span class='tline' id='l412' data-llen='9385:9412'><a onclick="displayPageImage('KR1b0019', 'WYG', '005-23b' );" name="005-23b" class="pb">[005-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9412:9435'>　其不能自已之意也帝拜曰俞徃欽哉帝然其言以</span><br/>
<span class='tline' id='l414' data-llen='9435:9458'>　謂在廷之臣皆當致其敬觀典謨五篇之書其君之</span><br/>
<span class='tline' id='l415' data-llen='9458:9481'>　出治保治其臣之獻可替否辭雖異而㫖則同一言</span><br/>
<span class='tline' id='l416' data-llen='9481:9492'>　以蔽之曰敬而已矣</span><br/>
<span class='tline' id='l417' data-llen='9492:9495'>　</span><br/>
<span class='tline' id='l418' data-llen='9495:9498'>　</span><br/>
<span class='tline' id='l419' data-llen='9498:9501'>　</span><br/>
<span class='tline' id='l420' data-llen='9501:9510'>　尚書詳解卷五</span><br/>
</p>
<p><br/>
</p>
  </div>
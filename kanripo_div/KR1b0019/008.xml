<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0019', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:200'>　尚書詳解卷八</span><br/>
<span class='tline' id='l10' data-llen='200:221'>　　　　　　　　　　　　　宋　陳經　撰</span><br/>
<span class='tline' id='l11' data-llen='221:232'>五子之歌<span class='krp-note'>夏書/</span></span><br/>
<span class='tline' id='l12' data-llen='232:255'>　讀此篇之書有以見當時之民思禹之徳然則禹視</span><br/>
<span class='tline' id='l13' data-llen='255:278'>　天下之溺猶己之溺胼胝手足以為民如此及再傳</span><br/>
<span class='tline' id='l14' data-llen='278:301'>　太康一為逰畋之樂而民遂咸貳至使有窮后羿得</span><br/>
<span class='tline' id='l15' data-llen='301:324'>　以簒國民之思禹果安在哉曰民之貳太康也乃所</span><br/>
<span class='tline' id='l16' data-llen='324:350'><a onclick="displayPageImage('KR1b0019', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='350:373'>　以思禹也先王之愛民一舉動而不敢忘乎民民于</span><br/>
<span class='tline' id='l18' data-llen='373:396'>　此時猶嬰兒之得慈母不知有飢寒凍餒惟慈母之</span><br/>
<span class='tline' id='l19' data-llen='396:419'>　是賴一旦太康嗣位遂專意逰畋不恤民事猶嬰兒</span><br/>
<span class='tline' id='l20' data-llen='419:442'>　之失慈母啼號而無所依此民之所以貳太康也是</span><br/>
<span class='tline' id='l21' data-llen='442:465'>　雖后羿能因民不忍奪之于一時而終不能禁民心</span><br/>
<span class='tline' id='l22' data-llen='465:488'>　之思禹所以少康一成之田一旅之衆而卒以祀夏</span><br/>
<span class='tline' id='l23' data-llen='488:511'>　不失其舊物也謂非民之思禹而何又當㸔此一篇</span><br/>
<span class='tline' id='l24' data-llen='511:534'>　書乃三百篇之體詳味其言有思無邪之意然則何</span><br/>
<span class='tline' id='l25' data-llen='534:560'><a onclick="displayPageImage('KR1b0019', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='560:583'>　以怨乎孟子曰親之過大而不怨是愈疏也五子之</span><br/>
<span class='tline' id='l27' data-llen='583:606'>　怨親親也關雎之哀而不傷小雅之怨而不亂皆其</span><br/>
<span class='tline' id='l28' data-llen='606:630'>　𤼵乎情止乎禮義也誰謂詩書果有異㫖哉自此心</span><br/>
<span class='tline' id='l29' data-llen='630:653'>　而形之詠歌因心而語不越乎常理者詩也自此心</span><br/>
<span class='tline' id='l30' data-llen='653:677'>　而𤼵之于政事足以經國愛民感物動人者書也此</span><br/>
<span class='tline' id='l31' data-llen='677:690'>　詩書所以異經而同旨也</span><br/>
<span class='tline' id='l32' data-llen='690:709'>太康失邦昆弟五人須于洛汭作五子之歌</span><br/>
<span class='tline' id='l33' data-llen='709:732'>太康尸位以逸豫滅厥徳黎民咸貳乃盤逰無度畋于</span><br/>
<span class='tline' id='l34' data-llen='732:758'><a onclick="displayPageImage('KR1b0019', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='758:781'>有洛之表十旬弗反有窮后羿因民弗忍距于河厥弟</span><br/>
<span class='tline' id='l36' data-llen='781:804'>五人御其母以從徯于洛之汭五子咸怨述大禹之戒</span><br/>
<span class='tline' id='l37' data-llen='804:809'>以作歌</span><br/>
<span class='tline' id='l38' data-llen='809:832'>　太康以逸豫而滅厥徳所以致于失邦夫子敘書直</span><br/>
<span class='tline' id='l39' data-llen='832:855'>云太康失邦而其意自著昆弟五人須待太康于洛水</span><br/>
<span class='tline' id='l40' data-llen='855:877'>　之北此所以見五子咸怨之由故曰作五子之歌</span><br/>
<span class='tline' id='l41' data-llen='877:900'>自太康尸位以逸豫而下至于述大禹之戒以作歌史</span><br/>
<span class='tline' id='l42' data-llen='900:923'>　家述其所由如毛詩之有序序作歌之意也人君之</span><br/>
<span class='tline' id='l43' data-llen='923:949'><a onclick="displayPageImage('KR1b0019', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='949:972'>　位乃憂勤者所居舜命禹曰汝惟不怠總朕師此豈</span><br/>
<span class='tline' id='l45' data-llen='972:995'>　逸豫之具哉惟太康資稟凡下徒見人君之位至尊</span><br/>
<span class='tline' id='l46' data-llen='995:1018'>　以為予無樂乎為君也故尸主其位而縱為逸豫滅</span><br/>
<span class='tline' id='l47' data-llen='1018:1041'>厥徳黎民咸貳民心無常視徳為向背徳既滅矣民無</span><br/>
<span class='tline' id='l48' data-llen='1041:1064'>　所依故咸貳民既貳矣又不知悔乃盤逰無度畋于</span><br/>
<span class='tline' id='l49' data-llen='1064:1087'>　有洛之表至一百日而猶不反豈非安其危利其災</span><br/>
<span class='tline' id='l50' data-llen='1087:1110'>　而樂其所以亡者乎有窮國之君名羿者因民心之</span><br/>
<span class='tline' id='l51' data-llen='1110:1133'>　弗忍遂距太康于河使不得反其國自古姦人無世</span><br/>
<span class='tline' id='l52' data-llen='1133:1159'><a onclick="displayPageImage('KR1b0019', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1159:1182'>　無之雖堯舜之世不可謂無此等人但聖明在上如</span><br/>
<span class='tline' id='l54' data-llen='1182:1205'>　太陽當天而蚊䖟無所厠迹及國家小有釁隙故姦</span><br/>
<span class='tline' id='l55' data-llen='1205:1228'>　人得以乘之禹之傳子也豈不知後世之極弊至此</span><br/>
<span class='tline' id='l56' data-llen='1228:1251'>　乎曰禹亦安能保其子孫無此也禹之慮天下後世</span><br/>
<span class='tline' id='l57' data-llen='1251:1274'>　葢有甚于此者傳之子雖有大惡而先王之遺澤未</span><br/>
<span class='tline' id='l58' data-llen='1274:1297'>冺尚可以復興傳之人而不得大聖天下争亂無日矣</span><br/>
<span class='tline' id='l59' data-llen='1297:1320'>　禹豈私其子孫而為此哉私其子孫者乃所以公天</span><br/>
<span class='tline' id='l60' data-llen='1320:1343'>　下也厥弟五人御其母以從太康之弟五人者侍其</span><br/>
<span class='tline' id='l61' data-llen='1343:1369'><a onclick="displayPageImage('KR1b0019', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1369:1392'>　母而從太康以畋然則五子曷為于未逰畋之時不</span><br/>
<span class='tline' id='l63' data-llen='1392:1415'>　能諫止其兄而且從之畋乎曰觀五子作歌之言想</span><br/>
<span class='tline' id='l64' data-llen='1415:1438'>　見其賢明必其當時諫其兄而不從兄弟天倫無有</span><br/>
<span class='tline' id='l65' data-llen='1438:1461'>　去之之理不得已而從之徯待于洛水之北及百日</span><br/>
<span class='tline' id='l66' data-llen='1461:1485'>　而不反也是故五子怨憤之氣鬱于中而𤼵之于外</span><br/>
<span class='tline' id='l67' data-llen='1485:1508'>　述大禹之戒以作歌其五章之歌皆五子為之其言</span><br/>
<span class='tline' id='l68' data-llen='1508:1531'>　皆本之皇祖之訓予讀此章有以見先王之愛其子</span><br/>
<span class='tline' id='l69' data-llen='1531:1554'>　孫不獨有其綱紀可以守法度可維持而又有訓戒</span><br/>
<span class='tline' id='l70' data-llen='1554:1580'><a onclick="displayPageImage('KR1b0019', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1580:1603'>　以遺其子孫使子孫世守者五子述大禹之戒若伊</span><br/>
<span class='tline' id='l72' data-llen='1603:1626'>　尹述成湯之訓是也惜乎遺言在耳而太康之不克</span><br/>
<span class='tline' id='l73' data-llen='1626:1631'>　遵也</span><br/>
<span class='tline' id='l74' data-llen='1631:1654'>其一曰皇祖有訓民可近不可下民惟邦本本固邦寧</span><br/>
<span class='tline' id='l75' data-llen='1654:1677'>予視天下愚夫愚婦一能勝予一人三失怨豈在明不</span><br/>
<span class='tline' id='l76' data-llen='1677:1700'>見是圖予臨兆民凜乎若朽索之馭六馬為人上者奈</span><br/>
<span class='tline' id='l77' data-llen='1700:1705'>何不敬</span><br/>
<span class='tline' id='l78' data-llen='1705:1728'>　此章皆禹之訓也禹深見得為君親切處在于得民</span><br/>
<span class='tline' id='l79' data-llen='1728:1754'><a onclick="displayPageImage('KR1b0019', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1754:1777'>　心與失民心故五子述其訓以為首章之歌以見太</span><br/>
<span class='tline' id='l81' data-llen='1777:1800'>　康之失邦其大要在于失民心也民之可以親近而</span><br/>
<span class='tline' id='l82' data-llen='1800:1823'>　不可卑下者以其為邦本故也孟子曰民為貴社稷</span><br/>
<span class='tline' id='l83' data-llen='1823:1846'>　次之君為輕得民則得國故本固則邦寧天下愚夫</span><br/>
<span class='tline' id='l84' data-llen='1846:1870'>愚婦至賤也天子至尊至貴也愚夫愚婦豈能勝予哉殊</span><br/>
<span class='tline' id='l85' data-llen='1870:1893'>　不知一人之心即千萬人之心失一愚夫愚婦之心</span><br/>
<span class='tline' id='l86' data-llen='1893:1916'>　即失天下之心也失一人之心而遂至于失千萬人</span><br/>
<span class='tline' id='l87' data-llen='1916:1939'>　之心則人心去而君之勢日孤豈不勝予乎一人三</span><br/>
<span class='tline' id='l88' data-llen='1939:1965'><a onclick="displayPageImage('KR1b0019', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1965:1988'>　失者失而至於三積之多而不知改悔者也怨豈在</span><br/>
<span class='tline' id='l90' data-llen='1988:2011'>　明者言天下懐怨憤之心豈敢明言之特蓄忿于中</span><br/>
<span class='tline' id='l91' data-llen='2011:2034'>　爾故有天下者當于㡬微之際有以謀之無使蓄忿</span><br/>
<span class='tline' id='l92' data-llen='2034:2057'>　于中則可矣秦人之禍可以為鍳予臨兆民凜凜然</span><br/>
<span class='tline' id='l93' data-llen='2057:2080'>　如朽索馭六馬然朽索以喻君六馬以喻民六馬之</span><br/>
<span class='tline' id='l94' data-llen='2080:2103'>　奔突豈朽索之所能馭人主常持不足之念以為民</span><br/>
<span class='tline' id='l95' data-llen='2103:2126'>　之難安豈予一人所能任其責哉惟以此為心則無</span><br/>
<span class='tline' id='l96' data-llen='2126:2149'>　時而不敬也故曰奈何不敬此章大意謂國以民為</span><br/>
<span class='tline' id='l97' data-llen='2149:2175'><a onclick="displayPageImage('KR1b0019', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2175:2190'>　本而欲安民者又當以敬為本</span><br/>
<span class='tline' id='l99' data-llen='2190:2213'>其二曰訓有之内作色荒外作禽荒甘酒嗜音峻宇雕</span><br/>
<span class='tline' id='l100' data-llen='2213:2224'>牆有一于此未或不亡</span><br/>
<span class='tline' id='l101' data-llen='2224:2247'>　此章亦是大禹之戒天下之事雖其至纎至微者莫</span><br/>
<span class='tline' id='l102' data-llen='2247:2270'>　不有準則得其準則者天理也失其準則者人欲也</span><br/>
<span class='tline' id='l103' data-llen='2270:2293'>　人欲熾而天理滅則未有不亡者妻妾之奉逰畋之</span><br/>
<span class='tline' id='l104' data-llen='2293:2316'>　樂酒以奉祭祀樂以崇徳宇也牆也古之聖人亦豈</span><br/>
<span class='tline' id='l105' data-llen='2316:2339'>　能廢此哉第有其準則而不失之過爾若夫色荒禽</span><br/>
<span class='tline' id='l106' data-llen='2339:2365'><a onclick="displayPageImage('KR1b0019', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2365:2388'>　荒甘而嗜峻而雕皆失其則也此滅亡之道也而况</span><br/>
<span class='tline' id='l108' data-llen='2388:2397'>　于兼是數者乎</span><br/>
<span class='tline' id='l109' data-llen='2397:2420'>其三曰惟彼陶唐有此冀方今失厥道亂其紀綱乃底</span><br/>
<span class='tline' id='l110' data-llen='2420:2424'>滅亡</span><br/>
<span class='tline' id='l111' data-llen='2424:2447'>　堯自唐侯為天子故國號陶唐堯都平陽舜都蒲坂</span><br/>
<span class='tline' id='l112' data-llen='2447:2470'>　禹都安邑皆冀州也自陶唐以來有此冀方享國長</span><br/>
<span class='tline' id='l113' data-llen='2470:2493'>　久者豈無其道哉何道也即紀綱是也一國一家與</span><br/>
<span class='tline' id='l114' data-llen='2493:2516'>　天下莫不有紀綱今者失其道而亂其紀綱安有不</span><br/>
<span class='tline' id='l115' data-llen='2516:2542'><a onclick="displayPageImage('KR1b0019', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2542:2547'>　亡者</span><br/>
<span class='tline' id='l117' data-llen='2547:2570'>其四曰明明我祖萬邦之君有典有則貽厥子孫關石</span><br/>
<span class='tline' id='l118' data-llen='2570:2586'>和鈞王府則有荒墜厥緒覆宗絶祀</span><br/>
<span class='tline' id='l119' data-llen='2586:2609'>　此章推廣一章二章之意我祖即禹也有明明之徳</span><br/>
<span class='tline' id='l120' data-llen='2609:2632'>　以為萬邦之君有典常法則以貽其子孫如上文皇</span><br/>
<span class='tline' id='l121' data-llen='2632:2655'>　祖之訓是也豈特有典則而已至于鈞石亦無所不</span><br/>
<span class='tline' id='l122' data-llen='2655:2678'>有三十斤為鈞四鈞為石孔子曰謹權量審法度葢權</span><br/>
<span class='tline' id='l123' data-llen='2678:2701'>　量者法度之所自出禹以聲為律身為度可見法度</span><br/>
<span class='tline' id='l124' data-llen='2701:2727'><a onclick="displayPageImage('KR1b0019', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2727:2750'>　至禹而定關者通也和者平也使天下如一無有異</span><br/>
<span class='tline' id='l126' data-llen='2750:2773'>　政殊俗也此章之意只言我祖之典則法度所以貽</span><br/>
<span class='tline' id='l127' data-llen='2773:2796'>　其子孫而責望亦厚矣豈謂今日之子孫荒墜其業</span><br/>
<span class='tline' id='l128' data-llen='2796:2807'>　遂至于覆宗絶祀哉</span><br/>
<span class='tline' id='l129' data-llen='2807:2830'>其五曰嗚呼曷歸予懐之悲萬姓仇予予將疇依鬱陶</span><br/>
<span class='tline' id='l130' data-llen='2830:2848'>乎予心顔厚有忸怩弗慎厥徳雖悔可追</span><br/>
<span class='tline' id='l131' data-llen='2848:2871'>　此見得兄弟之情事同一體萬姓非仇五子也而以</span><br/>
<span class='tline' id='l132' data-llen='2871:2894'>　為仇予將何所歸乎予懐思而至于悲萬姓以我為</span><br/>
<span class='tline' id='l133' data-llen='2894:2920'><a onclick="displayPageImage('KR1b0019', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2920:2943'>　怨予將誰依鬱陶言哀思也顔厚言色之愧也忸怩</span><br/>
<span class='tline' id='l135' data-llen='2943:2966'>　言心之慙也此皆具述其所以憂愁無聊之態徳之</span><br/>
<span class='tline' id='l136' data-llen='2966:2989'>　弗能謹而至于此雖悔何及哉觀五子之歌一章切</span><br/>
<span class='tline' id='l137' data-llen='2989:3012'>　于一章至末章為尤切此古人賡倡之體雖出于五</span><br/>
<span class='tline' id='l138' data-llen='3012:3035'>　子而實若出于一人之意其言優㳺而不迫婉而有</span><br/>
<span class='tline' id='l139' data-llen='3035:3051'>　序觀此者可以知風雅之所自來</span><br/>
<span class='tline' id='l140' data-llen='3051:3054'>　</span><br/>
<span class='tline' id='l141' data-llen='3054:3057'>　</span><br/>
<span class='tline' id='l142' data-llen='3057:3083'><a onclick="displayPageImage('KR1b0019', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3083:3086'>　</span><br/>
<span class='tline' id='l144' data-llen='3086:3089'>　</span><br/>
<span class='tline' id='l145' data-llen='3089:3092'>　</span><br/>
<span class='tline' id='l146' data-llen='3092:3095'>　</span><br/>
<span class='tline' id='l147' data-llen='3095:3098'>　</span><br/>
<span class='tline' id='l148' data-llen='3098:3101'>　</span><br/>
<span class='tline' id='l149' data-llen='3101:3104'>　</span><br/>
<span class='tline' id='l150' data-llen='3104:3113'>　尚書詳解卷八</span><br/>
</p>
<p><br/>
</p>
  </div>
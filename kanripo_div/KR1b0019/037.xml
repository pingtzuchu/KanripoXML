<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1b0019', 'WYG', '037-1a' );" name="037-1a" class="pb">[037-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:204'>　尚書詳解卷三十七</span><br/>
<span class='tline' id='l10' data-llen='204:225'>　　　　　　　　　　　　　宋　陳經　撰</span><br/>
<span class='tline' id='l11' data-llen='225:236'>蔡仲之命<span class='krp-note'>周書/</span></span><br/>
<span class='tline' id='l12' data-llen='236:259'>　仲乃蔡叔之子也蔡叔流言于國周公既囚之于郭</span><br/>
<span class='tline' id='l13' data-llen='259:282'>　鄰矣何為而復用其子也曰仁人之于弟也不藏怒</span><br/>
<span class='tline' id='l14' data-llen='282:305'>　焉不宿怨焉親愛之而已矣使蔡叔之謀害及周公</span><br/>
<span class='tline' id='l15' data-llen='305:328'>　而不及王室則周公必將恕其罪惟其與三監淮夷</span><br/>
<span class='tline' id='l16' data-llen='328:354'><a onclick="displayPageImage('KR1b0019', 'WYG', '037-1b' );" name="037-1b" class="pb">[037-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='354:377'>　武庚協謀以叛周周公身為冢宰將以正王法則不</span><br/>
<span class='tline' id='l18' data-llen='377:400'>　得私其兄弟焉是周公之不得已也雖然周公豈一</span><br/>
<span class='tline' id='l19' data-llen='400:423'>　日而忘兄弟之恩哉無一日而忘兄弟則夫叔之子</span><br/>
<span class='tline' id='l20' data-llen='423:446'>　有仲能克庸祇徳以蓋前人之愆豈非周公之所深</span><br/>
<span class='tline' id='l21' data-llen='446:469'>　幸歟又況父子兄弟罪不相及前日之事公不以恩</span><br/>
<span class='tline' id='l22' data-llen='469:492'>　而損義今日之事公不以義而掩恩觀此篇之書當</span><br/>
<span class='tline' id='l23' data-llen='492:515'>　有以知周公親親之情故其所以告戒之言皆家庭</span><br/>
<span class='tline' id='l24' data-llen='515:530'>　訓誨之語而非可以常情論也</span><br/>
<span class='tline' id='l25' data-llen='530:556'><a onclick="displayPageImage('KR1b0019', 'WYG', '037-2a' );" name="037-2a" class="pb">[037-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='556:575'>蔡叔既沒王命蔡仲踐諸侯位作蔡仲之命</span><br/>
<span class='tline' id='l27' data-llen='575:598'>　蔡叔既得罪于王家何以得稱沒蓋仲之賢久矣周</span><br/>
<span class='tline' id='l28' data-llen='598:621'>　公既以其子為卿士則不可以囚其父蓋赦其罪矣</span><br/>
<span class='tline' id='l29' data-llen='621:644'>　又况命蔡仲踐諸侯位不廢其舊國則叔為始封之</span><br/>
<span class='tline' id='l30' data-llen='644:667'>　君既赦其罪則得以稱沒先儒謂若父有大罪罪當</span><br/>
<span class='tline' id='l31' data-llen='667:690'>　絶滅正可别封他國不得仍取蔡名以蔡叔為始祖</span><br/>
<span class='tline' id='l32' data-llen='690:698'>　也其說是矣</span><br/>
<span class='tline' id='l33' data-llen='698:721'>惟周公位冢宰正百工羣叔流言乃致辟管叔于商囚</span><br/>
<span class='tline' id='l34' data-llen='721:747'><a onclick="displayPageImage('KR1b0019', 'WYG', '037-2b' );" name="037-2b" class="pb">[037-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='747:770'>蔡叔于郭鄰以車七乘降霍叔于庶人三年不齒蔡仲</span><br/>
<span class='tline' id='l36' data-llen='770:791'>克庸祇徳周公以為卿士叔卒乃命諸王邦之蔡</span><br/>
<span class='tline' id='l37' data-llen='791:814'>　此武王崩成王幼周公居攝之時周公為太師三公</span><br/>
<span class='tline' id='l38' data-llen='814:837'>　也冢宰六卿之長也以太師兼冢宰是為公以兼卿</span><br/>
<span class='tline' id='l39' data-llen='837:859'>　正百工之事當是百官總已以聽冢宰也三叔流</span><br/>
<span class='tline' id='l40' data-llen='859:882'>　言即管叔蔡叔霍叔流言于國曰公將不利于孺子</span><br/>
<span class='tline' id='l41' data-llen='882:905'>　也變起于家庭禍生于骨肉周公將何以處此哉大</span><br/>
<span class='tline' id='l42' data-llen='905:928'>　義滅親不得以兄弟之故而屈于王法使周公而如</span><br/>
<span class='tline' id='l43' data-llen='928:954'><a onclick="displayPageImage('KR1b0019', 'WYG', '037-3a' );" name="037-3a" class="pb">[037-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='954:977'>　舜三叔如象則封之可也象之謀害舜也止及其身</span><br/>
<span class='tline' id='l45' data-llen='977:1000'>　三叔之謗周公也害及于天下又況周公位冢宰正</span><br/>
<span class='tline' id='l46' data-llen='1000:1023'>　百工則法在周公權在周公安得以如舜哉致辟管</span><br/>
<span class='tline' id='l47' data-llen='1023:1046'>　叔于商者就商地而誅殺之也其罪重故也囚蔡叔</span><br/>
<span class='tline' id='l48' data-llen='1046:1069'>　于郭鄰郭鄰者中國之外地名囚者制其出入也其</span><br/>
<span class='tline' id='l49' data-llen='1069:1092'>　罪輕於管叔也降霍叔于庶人三年不齒廢為庶人</span><br/>
<span class='tline' id='l50' data-llen='1092:1115'>　三年之間不得與兄弟叙齒列三年之外則齒之也</span><br/>
<span class='tline' id='l51' data-llen='1115:1138'>　其罪又輕于蔡叔也三叔皆有罪管叔霍叔之子無</span><br/>
<span class='tline' id='l52' data-llen='1138:1164'><a onclick="displayPageImage('KR1b0019', 'WYG', '037-3b' );" name="037-3b" class="pb">[037-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1164:1187'>　聞焉惟蔡叔之子蔡仲能用其敬徳故周公用之以</span><br/>
<span class='tline' id='l54' data-llen='1187:1210'>　為巳之卿士焉周禮畿内之諸侯立卿兩人周公為</span><br/>
<span class='tline' id='l55' data-llen='1210:1233'>　畿内諸侯故以仲為卿士及叔之卒也乃命諸王邦</span><br/>
<span class='tline' id='l56' data-llen='1233:1256'>　之蔡孔氏曰叔之所封畿内之蔡仲之所封淮汝之</span><br/>
<span class='tline' id='l57' data-llen='1256:1279'>　間畿内之蔡名已滅故取其名以名新國然仲之命</span><br/>
<span class='tline' id='l58' data-llen='1279:1302'>　也不于叔未卒之前而乃于叔卒之後何也蔡叔未</span><br/>
<span class='tline' id='l59' data-llen='1302:1325'>　卒則仲無君國之禮蒯瞶在而立輒衞是以亂故周</span><br/>
<span class='tline' id='l60' data-llen='1325:1348'>　公之封仲也必于叔卒之後此又聖人所以正父子</span><br/>
<span class='tline' id='l61' data-llen='1348:1374'><a onclick="displayPageImage('KR1b0019', 'WYG', '037-4a' );" name="037-4a" class="pb">[037-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1374:1397'>　之名也此一章非周公命仲之辭乃史官敘述其事</span><br/>
<span class='tline' id='l63' data-llen='1397:1420'>　其言簡而有法觀周公之位冢宰也曷嘗容私于兄</span><br/>
<span class='tline' id='l64' data-llen='1420:1443'>　弟之間哉其致辟管叔也乃管叔自取其辟而非周</span><br/>
<span class='tline' id='l65' data-llen='1443:1466'>　公辟之也其囚蔡叔降霍叔也乃管蔡自取其囚與</span><br/>
<span class='tline' id='l66' data-llen='1466:1489'>　降而非周公囚之降之也其封蔡仲也亦蔡仲自取</span><br/>
<span class='tline' id='l67' data-llen='1489:1512'>　其封而非周公封之也賞善罰惡在人而不在已周</span><br/>
<span class='tline' id='l68' data-llen='1512:1531'>　公何容心哉此之謂天討有罪天命有徳</span><br/>
<span class='tline' id='l69' data-llen='1531:1554'>王若曰小子胡惟爾率徳改行克愼厥猷肆予命爾侯</span><br/>
<span class='tline' id='l70' data-llen='1554:1580'><a onclick="displayPageImage('KR1b0019', 'WYG', '037-4b' );" name="037-4b" class="pb">[037-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1580:1603'>于東土往即乃封敬哉爾尚蓋前人之愆惟忠惟孝爾</span><br/>
<span class='tline' id='l72' data-llen='1603:1626'>乃邁迹自身克勤無怠以垂憲乃後率乃祖文王之彞</span><br/>
<span class='tline' id='l73' data-llen='1626:1637'>訓無若爾考之違王命</span><br/>
<span class='tline' id='l74' data-llen='1637:1660'>　王若曰周公以王命告之也小子胡亦與小子封同</span><br/>
<span class='tline' id='l75' data-llen='1660:1683'>　意胡仲之名也小子者以其年齒尚少未有所知當</span><br/>
<span class='tline' id='l76' data-llen='1683:1706'>　受教誨也惟爾率徳改行克愼厥猷將以命之必有</span><br/>
<span class='tline' id='l77' data-llen='1706:1729'>　以美之汝能率循文武之徳能改蔡叔之行亦在于</span><br/>
<span class='tline' id='l78' data-llen='1729:1752'>　謹其道爾謹其道者不敢違道則必知所決擇徳則</span><br/>
<span class='tline' id='l79' data-llen='1752:1778'><a onclick="displayPageImage('KR1b0019', 'WYG', '037-5a' );" name="037-5a" class="pb">[037-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1778:1801'>　循而為之父行則改而不為肆我所以命汝為諸侯</span><br/>
<span class='tline' id='l81' data-llen='1801:1824'>　于東土之地往即乃封敬哉汝今往就此封爵尤當</span><br/>
<span class='tline' id='l82' data-llen='1824:1847'>　敬其事勿謂其巳能率徳改行克愼厥猷而不加勉</span><br/>
<span class='tline' id='l83' data-llen='1847:1870'>　也爾尚蓋前人之愆惟忠惟孝周公篤於親親之情</span><br/>
<span class='tline' id='l84' data-llen='1870:1893'>　故戒之之辭尤切爾庶幾掩蓋前人之過者惟在忠</span><br/>
<span class='tline' id='l85' data-llen='1893:1916'>　于事君孝于事親忠孝可以立身可以揚名可以顯</span><br/>
<span class='tline' id='l86' data-llen='1916:1939'>　父母不遺父母惡名如東晉沈勁恥其父有凶逆之</span><br/>
<span class='tline' id='l87' data-llen='1939:1962'>　行欲死以滌之變凶逆而為忠孝者此可謂能為子</span><br/>
<span class='tline' id='l88' data-llen='1962:1988'><a onclick="displayPageImage('KR1b0019', 'WYG', '037-5b' );" name="037-5b" class="pb">[037-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1988:2011'>　矣爾乃邁迹自身克勤無怠以垂憲乃後邁行也迹</span><br/>
<span class='tline' id='l90' data-llen='2011:2034'>　善迹也汝當行善自汝身始勤而終不怠以示乃子</span><br/>
<span class='tline' id='l91' data-llen='2034:2057'>　孫之法蓋祖父有善行則舍汝之身使汝之子孫取</span><br/>
<span class='tline' id='l92' data-llen='2057:2080'>　法於祖父可也為祖父者既有過則爾子孫將何所</span><br/>
<span class='tline' id='l93' data-llen='2080:2103'>　法乎自汝身而不能行善不能克勤爾之子孫無取</span><br/>
<span class='tline' id='l94' data-llen='2103:2126'>　法則爾父之惡名日彰矣此乃周公深有望于蔡仲</span><br/>
<span class='tline' id='l95' data-llen='2126:2149'>　砥礪植立湔雪前人之恥以自新其門户也率乃祖</span><br/>
<span class='tline' id='l96' data-llen='2149:2172'>　文王之彞訓無乃爾考之違王命此則周公示之以</span><br/>
<span class='tline' id='l97' data-llen='2172:2198'><a onclick="displayPageImage('KR1b0019', 'WYG', '037-6a' );" name="037-6a" class="pb">[037-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2198:2221'>　知所取舎也爾將何以垂憲乃後乎文王之彞訓可</span><br/>
<span class='tline' id='l99' data-llen='2221:2244'>　循則循之爾考之違王命可改則改之蔡仲既能率</span><br/>
<span class='tline' id='l100' data-llen='2244:2266'>　徳改行則能率彞訓不違王命矣周公又就其能</span><br/>
<span class='tline' id='l101' data-llen='2266:2274'>　者而申警之</span><br/>
<span class='tline' id='l102' data-llen='2274:2297'>皇天無親惟徳是輔民心無常惟惠之懐為善不同同</span><br/>
<span class='tline' id='l103' data-llen='2297:2320'>歸于治為惡不同同歸于亂爾其戒哉愼厥初惟厥終</span><br/>
<span class='tline' id='l104' data-llen='2320:2334'>終以不困不惟厥終終以困窮</span><br/>
<span class='tline' id='l105' data-llen='2334:2357'>　此又以天人至公之理示蔡仲天無私親惟有徳者</span><br/>
<span class='tline' id='l106' data-llen='2357:2383'><a onclick="displayPageImage('KR1b0019', 'WYG', '037-6b' );" name="037-6b" class="pb">[037-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2383:2406'>　輔之此天有至公之理也民無常懐惟惠者懐之此</span><br/>
<span class='tline' id='l108' data-llen='2406:2429'>　民有至公之情也爾勿謂汝父有罪天不輔汝民不</span><br/>
<span class='tline' id='l109' data-llen='2429:2452'>　懐汝自汝之身茍有徳以感乎天有恩以感乎民則</span><br/>
<span class='tline' id='l110' data-llen='2452:2475'>　天人將不汝棄天下之善亦多端矣而要其同歸則</span><br/>
<span class='tline' id='l111' data-llen='2475:2498'>　歸於治天下之惡亦多端矣要其同歸則歸于亂治</span><br/>
<span class='tline' id='l112' data-llen='2498:2521'>　與亂者善惡之應也故夫人之為善惡者不在治亂</span><br/>
<span class='tline' id='l113' data-llen='2521:2544'>　效驗之日而常在于是非一念之初爾其戒哉當以</span><br/>
<span class='tline' id='l114' data-llen='2544:2567'>　同歸于治同歸于亂者為戒謹其初而思其終可也</span><br/>
<span class='tline' id='l115' data-llen='2567:2593'><a onclick="displayPageImage('KR1b0019', 'WYG', '037-7a' );" name="037-7a" class="pb">[037-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2593:2616'>　謹其初者乃是非之一念也思其終者治亂之效驗</span><br/>
<span class='tline' id='l117' data-llen='2616:2640'>　也始然之火至於燎原滴溜之泉可以滔天安可不謹</span><br/>
<span class='tline' id='l118' data-llen='2640:2663'>　其初而思其終之可以常行乎君子言必稽其所終</span><br/>
<span class='tline' id='l119' data-llen='2663:2686'>　行必稽其所敝者是自初而為終之慮也茍惟決擇</span><br/>
<span class='tline' id='l120' data-llen='2686:2709'>　之初不能謹審學仁而至于兼愛為無父學義而至</span><br/>
<span class='tline' id='l121' data-llen='2709:2732'>　于為我為無君無父無君遂至于為禽獸其端甚微</span><br/>
<span class='tline' id='l122' data-llen='2732:2755'>　而治亂甚大故謹厥初惟厥終者至于其終可以不</span><br/>
<span class='tline' id='l123' data-llen='2755:2778'>　困不困則歸于治矣不惟厥終者終于困窮困窮則</span><br/>
<span class='tline' id='l124' data-llen='2778:2804'><a onclick="displayPageImage('KR1b0019', 'WYG', '037-7b' );" name="037-7b" class="pb">[037-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2804:2827'>　歸于亂矣人情孰不欲好善惡惡亦誰肯舎善而從</span><br/>
<span class='tline' id='l126' data-llen='2827:2850'>　惡惟其決擇趨舎之不審以惡者為善反以善者為</span><br/>
<span class='tline' id='l127' data-llen='2850:2873'>　惡及其機已熟則治亂形焉蔡仲為蔡叔之子是雖</span><br/>
<span class='tline' id='l128' data-llen='2873:2897'>其心以父之惡為懲戒安知不矯枉之過遂流于惡而不</span><br/>
<span class='tline' id='l129' data-llen='2897:2920'>　自知乎故周公以為善不同為惡不同者示之以其</span><br/>
<span class='tline' id='l130' data-llen='2920:2943'>　所歸又以謹厥初者示之使知所辨惟恐蔡仲矯乃</span><br/>
<span class='tline' id='l131' data-llen='2943:2966'>　父之失懲乃父之罪過于用心雖不蹈父之惡而惡</span><br/>
<span class='tline' id='l132' data-llen='2966:2979'>　亦多端不可以一概言也</span><br/>
<span class='tline' id='l133' data-llen='2979:3005'><a onclick="displayPageImage('KR1b0019', 'WYG', '037-8a' );" name="037-8a" class="pb">[037-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3005:3023'>懋乃攸績睦乃四鄰以蕃王室以和兄弟</span><br/>
<span class='tline' id='l135' data-llen='3023:3046'>　此言為諸侯之綱目也為爾之職者得非在于勉乃</span><br/>
<span class='tline' id='l136' data-llen='3046:3069'>　功乎凡諸侯所當為之職者皆在所勉也得非在于</span><br/>
<span class='tline' id='l137' data-llen='3069:3092'>　睦四鄰乎凡朝聘會同鄉校之禮在所當講也惟其</span><br/>
<span class='tline' id='l138' data-llen='3092:3115'>　懋勉汝之功則蕃屏王室者在此矣内為天子牧養</span><br/>
<span class='tline' id='l139' data-llen='3115:3138'>　小民而外為天子禦侮敵愾王所則乃績之勉是乃</span><br/>
<span class='tline' id='l140' data-llen='3138:3161'>　所以蕃王室也惟睦汝之四鄰則和兄弟者在此矣</span><br/>
<span class='tline' id='l141' data-llen='3161:3184'>　五年再相朝以修王命行玉帛之往來則四鄰之睦</span><br/>
<span class='tline' id='l142' data-llen='3184:3210'><a onclick="displayPageImage('KR1b0019', 'WYG', '037-8b' );" name="037-8b" class="pb">[037-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3210:3221'>　是乃所以和兄弟也</span><br/>
<span class='tline' id='l144' data-llen='3221:3244'>康濟小民率自中無作聦明亂舊章詳乃視聴罔以側</span><br/>
<span class='tline' id='l145' data-llen='3244:3267'>言改厥度則予一人汝嘉王曰嗚呼小子胡汝往哉無</span><br/>
<span class='tline' id='l146' data-llen='3267:3273'>荒棄朕命</span><br/>
<span class='tline' id='l147' data-llen='3273:3296'>　康安也濟成也安民之居成民之業當循大中之道</span><br/>
<span class='tline' id='l148' data-llen='3296:3319'>　而行之尋自堯舜禹湯文武所以相傳之要不出中</span><br/>
<span class='tline' id='l149' data-llen='3319:3342'>　之一字所謂中任理而不任意任公而不任私是也</span><br/>
<span class='tline' id='l150' data-llen='3342:3365'>　若夫作聦明以亂舊章視聴之不審以側言而改厥</span><br/>
<span class='tline' id='l151' data-llen='3365:3391'><a onclick="displayPageImage('KR1b0019', 'WYG', '037-9a' );" name="037-9a" class="pb">[037-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3391:3414'>　度者皆任意也非理也皆任私也非公也舊章皆中</span><br/>
<span class='tline' id='l153' data-llen='3414:3436'>　之所存法度者亦中之所寓惟作聰明者必至於</span><br/>
<span class='tline' id='l154' data-llen='3436:3459'>　喜功生事好奇立異而舊章于是乎亂矣惟視聴之</span><br/>
<span class='tline' id='l155' data-llen='3459:3482'>　不審者必至於聴無稽之言用弗詢之謀窮兵黷武</span><br/>
<span class='tline' id='l156' data-llen='3482:3505'>　橫賦厚斂而厥度于是乎改矣度即舊章也曰舊章</span><br/>
<span class='tline' id='l157' data-llen='3505:3528'>　則有已然之則曰度則有當然之制無非中也周公</span><br/>
<span class='tline' id='l158' data-llen='3528:3551'>　慮蔡仲懲創乃父之愆用意過當反以生事為奇也</span><br/>
<span class='tline' id='l159' data-llen='3551:3574'>　故有此戒天下有自然之中理初不在乎作意為之</span><br/>
<span class='tline' id='l160' data-llen='3574:3600'><a onclick="displayPageImage('KR1b0019', 'WYG', '037-9b' );" name="037-9b" class="pb">[037-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3600:3623'>　能如此則予一人將汝嘉美而不汝棄矣王曰嗚呼</span><br/>
<span class='tline' id='l162' data-llen='3623:3646'>　申言以訓之曰小子胡自今以往無荒忽以棄我之</span><br/>
<span class='tline' id='l163' data-llen='3646:3669'>　言欲其終身以奉行之也此篇大意惟在率徳改行</span><br/>
<span class='tline' id='l164' data-llen='3669:3692'>　一句蓋前人之愆是改行也至于徳則謂之率乃祖</span><br/>
<span class='tline' id='l165' data-llen='3692:3715'>　文王之彞訓謂之舊章無非循其自然之理不在于</span><br/>
<span class='tline' id='l166' data-llen='3715:3724'>　矯揉而為之也</span><br/>
<span class='tline' id='l167' data-llen='3724:3739'>成王東伐淮夷遂踐奄作成王政</span><br/>
<span class='tline' id='l168' data-llen='3739:3762'>　奄之為惡亦已久矣孟子曰周公相武王誅紂伐奄</span><br/>
<span class='tline' id='l169' data-llen='3762:3789'><a onclick="displayPageImage('KR1b0019', 'WYG', '037-10a' );" name="037-10a" class="pb">[037-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3789:3812'>　三年討其君則在武王時常不服矣及武王崩周公</span><br/>
<span class='tline' id='l171' data-llen='3812:3835'>　攝政三監及淮夷叛則周公攝政時又叛矣此言成</span><br/>
<span class='tline' id='l172' data-llen='3835:3858'>　王東伐淮夷則周公歸政之初成王即政之初又叛</span><br/>
<span class='tline' id='l173' data-llen='3858:3881'>　洛誥成王即位封伯禽於魯費誓云魯侯伯禽宅曲</span><br/>
<span class='tline' id='l174' data-llen='3881:3904'>　阜徐淮並興東郊不開魯侯征之彼言徐淮並興此</span><br/>
<span class='tline' id='l175' data-llen='3904:3927'>　言伐淮夷則知成王伐淮夷魯侯伐徐戎正同時也</span><br/>
<span class='tline' id='l176' data-llen='3927:3950'>　蕞爾奄國自武王至成王即政初年凡三叛故多方</span><br/>
<span class='tline' id='l177' data-llen='3950:3973'>　之書曰我惟時其戰要囚之至于再至于三知此伐</span><br/>
<span class='tline' id='l178' data-llen='3973:4000'><a onclick="displayPageImage('KR1b0019', 'WYG', '037-10b' );" name="037-10b" class="pb">[037-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4000:4023'>　淮夷者乃第三次也反覆背叛不常如此故成王既</span><br/>
<span class='tline' id='l180' data-llen='4023:4046'>　伐之則遂從而滅之踐滅也滅其君而徙之也作誥</span><br/>
<span class='tline' id='l181' data-llen='4046:4069'>　命言徙奄平淮之政令史叙其事作成王政之篇成</span><br/>
<span class='tline' id='l182' data-llen='4069:4088'>　平也平淮夷以為王者政令也其書已亡</span><br/>
<span class='tline' id='l183' data-llen='4088:4111'>成王既踐奄將遷其君于蒲姑周公告召公作將蒲姑</span><br/>
<span class='tline' id='l184' data-llen='4111:4134'>　王者之兵無滅國之理成王既滅奄矣又將遷其君</span><br/>
<span class='tline' id='l185' data-llen='4134:4157'>　於蒲姑則知踐奄者滅其背叛之君謀於奄衆别置</span><br/>
<span class='tline' id='l186' data-llen='4157:4180'>　其君則其社稷不滅也蒲姑齊地也成王以其叛服</span><br/>
<span class='tline' id='l187' data-llen='4180:4207'><a onclick="displayPageImage('KR1b0019', 'WYG', '037-11a' );" name="037-11a" class="pb">[037-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4207:4230'>　不常去中國逺故徙其君於蒲姑近齊之地使之邇</span><br/>
<span class='tline' id='l189' data-llen='4230:4253'>　王室之化周公以此告召公先儒謂告召公使為此</span><br/>
<span class='tline' id='l190' data-llen='4253:4276'>　策書告令之其書已亡未知其必然也此三篇之書</span><br/>
<span class='tline' id='l191' data-llen='4276:4285'>　皆有其序而已</span><br/>
<span class='tline' id='l192' data-llen='4285:4288'>　</span><br/>
<span class='tline' id='l193' data-llen='4288:4291'>　</span><br/>
<span class='tline' id='l194' data-llen='4291:4294'>　</span><br/>
<span class='tline' id='l195' data-llen='4294:4297'>　</span><br/>
<span class='tline' id='l196' data-llen='4297:4324'><a onclick="displayPageImage('KR1b0019', 'WYG', '037-11b' );" name="037-11b" class="pb">[037-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4324:4327'>　</span><br/>
<span class='tline' id='l198' data-llen='4327:4330'>　</span><br/>
<span class='tline' id='l199' data-llen='4330:4333'>　</span><br/>
<span class='tline' id='l200' data-llen='4333:4336'>　</span><br/>
<span class='tline' id='l201' data-llen='4336:4339'>　</span><br/>
<span class='tline' id='l202' data-llen='4339:4342'>　</span><br/>
<span class='tline' id='l203' data-llen='4342:4345'>　</span><br/>
<span class='tline' id='l204' data-llen='4345:4356'>　尚書詳解卷三十七</span><br/>
</p>
<p><br/>
</p>
  </div>
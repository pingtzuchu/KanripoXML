<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0019', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:200'>　尚書詳解卷九</span><br/>
<span class='tline' id='l10' data-llen='200:221'>　　　　　　　　　　　　　宋　陳經　撰</span><br/>
<span class='tline' id='l11' data-llen='221:231'>𦙍征<span class='krp-note'>夏書/</span></span><br/>
<span class='tline' id='l12' data-llen='231:254'>　此篇乃夏之始衰然古人之教化制度尚有可見東</span><br/>
<span class='tline' id='l13' data-llen='254:277'>　坡考案史記左傳之説以為仲康即位時乃羿之秉</span><br/>
<span class='tline' id='l14' data-llen='277:301'>　政其權皆出于羿𦙍侯即羿之黨羲和乃夏之忠臣</span><br/>
<span class='tline' id='l15' data-llen='301:325'>　𦙍侯承王命以征意者如後世挾天子令天下之事</span><br/>
<span class='tline' id='l16' data-llen='325:351'><a onclick="displayPageImage('KR1b0019', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='351:374'>　其所見甚髙明非常人所及後之君子未敢以其説</span><br/>
<span class='tline' id='l18' data-llen='374:397'>　為正者葢其書已定于夫子之手序之者第云羲和</span><br/>
<span class='tline' id='l19' data-llen='397:421'>湎淫廢時亂日𦙍侯往征之初無異説觀此篇可見古</span><br/>
<span class='tline' id='l20' data-llen='421:444'>　人以天時為重以酒為禁羲和掌天地四時之官堯</span><br/>
<span class='tline' id='l21' data-llen='444:467'>　典一篇首舉命羲和之事至此日食不知而遂至于</span><br/>
<span class='tline' id='l22' data-llen='467:490'>　六師討之又况禹惡㫖酒自周以來羣飲則殺深見</span><br/>
<span class='tline' id='l23' data-llen='490:513'>　古人之禁酒甚嚴羲和廢時亂日之罪原于沉湎之</span><br/>
<span class='tline' id='l24' data-llen='513:536'>　故其犯此禁也亦重矣故王朝九伐之法不得而赦</span><br/>
<span class='tline' id='l25' data-llen='536:562'><a onclick="displayPageImage('KR1b0019', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='562:582'>羲和湎淫廢時亂日𦙍侯往征之作𦙍征</span><br/>
<span class='tline' id='l27' data-llen='582:606'>惟仲康肇位四海𦙍侯命掌六師羲和廢厥職酒荒于</span><br/>
<span class='tline' id='l28' data-llen='606:618'>厥邑𦙍侯承王命徂征</span><br/>
<span class='tline' id='l29' data-llen='618:641'>　湎淫者為酒所困也惟其困于酒所以廢厥職時之</span><br/>
<span class='tline' id='l30' data-llen='641:665'>　春夏秋冬與日之甲乙皆懵然不知此𦙍國之君所</span><br/>
<span class='tline' id='l31' data-llen='665:688'>　以征之正其罪也惟仲康肇位四海乃作史之辭仲</span><br/>
<span class='tline' id='l32' data-llen='688:711'>　康太康之弟也羿廢太康而立仲康至其子相立國</span><br/>
<span class='tline' id='l33' data-llen='711:734'>　遂為后羿所篡以五子之歌觀之仲康其一也必其</span><br/>
<span class='tline' id='l34' data-llen='734:760'><a onclick="displayPageImage('KR1b0019', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='760:783'>　賢明有過于太康者但强臣擅命欲振作而不能爾</span><br/>
<span class='tline' id='l36' data-llen='783:808'>　𦙍侯命掌六師者𦙍國之侯為王朝大司馬古者王</span><br/>
<span class='tline' id='l37' data-llen='808:831'>　朝六卿大夫皆同列之君為之如羲和酒荒于厥邑</span><br/>
<span class='tline' id='l38' data-llen='831:854'>　亦各有食邑入而為天子卿士也羲和廢厥職酒荒</span><br/>
<span class='tline' id='l39' data-llen='854:877'>　于厥邑堯時羲和四人至夏朝合而為一官官制之</span><br/>
<span class='tline' id='l40' data-llen='877:901'>　沿革于此亦可見矣𦙍后承王命徂征夏朝雖衰而</span><br/>
<span class='tline' id='l41' data-llen='901:913'>　征伐之權猶自天子出</span><br/>
<span class='tline' id='l42' data-llen='913:936'>告于衆曰嗟予有衆聖有謨訓明徴定保先王克謹天</span><br/>
<span class='tline' id='l43' data-llen='936:962'><a onclick="displayPageImage('KR1b0019', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='962:980'>戒臣人克有常憲百官修輔厥后惟明明</span><br/>
<span class='tline' id='l45' data-llen='980:1004'>　此以下乃𦙍侯舉先王之謨訓以告衆人折羲和之</span><br/>
<span class='tline' id='l46' data-llen='1004:1027'>　罪也嗟嘆辭也嗟我有衆之士聖有謨訓謂其謀之</span><br/>
<span class='tline' id='l47' data-llen='1027:1050'>　已定可以垂訓將來者也明徵以其昭然可驗定保</span><br/>
<span class='tline' id='l48' data-llen='1050:1073'>　者謂其可以定國而安民先王克謹天戒即此謨訓</span><br/>
<span class='tline' id='l49' data-llen='1073:1096'>　也人主無所畏惟當畏天故凡有災異皆天所以譴</span><br/>
<span class='tline' id='l50' data-llen='1096:1119'>　戒人主先王能謹懼知畏為之臣人者則當有以常</span><br/>
<span class='tline' id='l51' data-llen='1119:1142'>　憲常憲者常法也謹法守所在常有之而弗失不出</span><br/>
<span class='tline' id='l52' data-llen='1142:1168'><a onclick="displayPageImage('KR1b0019', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1168:1191'>　其位也百官各修其職以輔其君之闕政則人君之</span><br/>
<span class='tline' id='l54' data-llen='1191:1214'>　徳明而又明矣今羲和以湎淫廢其所司之職日食</span><br/>
<span class='tline' id='l55' data-llen='1214:1237'>　不知是使君不得以警天戒也是為臣而不克有常</span><br/>
<span class='tline' id='l56' data-llen='1237:1246'>　憲不能修輔也</span><br/>
<span class='tline' id='l57' data-llen='1246:1269'>毎嵗孟春遒人以木鐸徇于路官師相規工執藝事以</span><br/>
<span class='tline' id='l58' data-llen='1269:1280'>諫其或不恭邦有常刑</span><br/>
<span class='tline' id='l59' data-llen='1280:1303'>　先王之時毎嵗之首孟春之月遒人宣令之官振木</span><br/>
<span class='tline' id='l60' data-llen='1303:1326'>　鐸以徇朝路曰官師相規謂百官之衆皆當相規正</span><br/>
<span class='tline' id='l61' data-llen='1326:1352'><a onclick="displayPageImage('KR1b0019', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1352:1375'>　其失不可為雷同詭隨人苦不自覺爾既不自知其</span><br/>
<span class='tline' id='l63' data-llen='1375:1398'>　過不得他人以正之則諂諛成俗皐陶謨所謂師師</span><br/>
<span class='tline' id='l64' data-llen='1398:1421'>　是也不特相規而已工執藝事以諫又于百工之中</span><br/>
<span class='tline' id='l65' data-llen='1421:1445'>　各以其藝而諫上如矇瞽獻詩虞人獻箴之𩔖人人</span><br/>
<span class='tline' id='l66' data-llen='1445:1468'>　能如此則掌禮者以禮諫其君掌樂者以樂諫其君</span><br/>
<span class='tline' id='l67' data-llen='1468:1491'>　天下不過數事而人主之身可以事事無過舉矣其</span><br/>
<span class='tline' id='l68' data-llen='1491:1514'>　或不恭謂不能相規而執藝以諫者邦有常刑先王</span><br/>
<span class='tline' id='l69' data-llen='1514:1537'>　之意惟恐夫人怠心易生戒心易忘于嵗之初而警</span><br/>
<span class='tline' id='l70' data-llen='1537:1563'><a onclick="displayPageImage('KR1b0019', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1563:1586'>　之如此其嚴君臣之際常在警戒之中矣天下何憂</span><br/>
<span class='tline' id='l72' data-llen='1586:1609'>　不治今羲和掌天地之官而日食之變不知在先王</span><br/>
<span class='tline' id='l73' data-llen='1609:1632'>　之常刑不容赦也余讀此章有以見從諫為帝王之</span><br/>
<span class='tline' id='l74' data-llen='1632:1655'>　盛徳古者有三公朝夕納誨無所不諫其下至于百</span><br/>
<span class='tline' id='l75' data-llen='1655:1678'>　工之賤皆得以官言事猶以為未足也又且使庶人</span><br/>
<span class='tline' id='l76' data-llen='1678:1701'>　謗商旅議采之芻蕘詢之衢室猶懼其怠于職而不</span><br/>
<span class='tline' id='l77' data-llen='1701:1724'>　諫也且設為之刑以驅之諫若邦有常刑臣下不匡</span><br/>
<span class='tline' id='l78' data-llen='1724:1748'>　其刑墨是也夫惟如是而後君臣上下無有𨼆情而</span><br/>
<span class='tline' id='l79' data-llen='1748:1774'><a onclick="displayPageImage('KR1b0019', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1774:1797'>　人主以一身立于無蔽之地後世去古既逺一切反</span><br/>
<span class='tline' id='l81' data-llen='1797:1820'>　先王之政不諫者有刑而後世諫者反刑之甚者設</span><br/>
<span class='tline' id='l82' data-llen='1820:1843'>　為監謗至有天下以言為諱者臨川王公作諫官論</span><br/>
<span class='tline' id='l83' data-llen='1843:1866'>　且謂今之諫官乃天子之所謂士其責則天子之三</span><br/>
<span class='tline' id='l84' data-llen='1866:1889'>　公上聴之而改故士得以制命其上嗚呼此豈先王</span><br/>
<span class='tline' id='l85' data-llen='1889:1895'>　本意哉</span><br/>
<span class='tline' id='l86' data-llen='1895:1918'>惟時羲和顛覆厥徳沉亂于酒畔官離次俶擾天紀遐</span><br/>
<span class='tline' id='l87' data-llen='1918:1941'>棄厥司乃季秋月朔辰弗集于房瞽奏鼓嗇夫馳庶人</span><br/>
<span class='tline' id='l88' data-llen='1941:1967'><a onclick="displayPageImage('KR1b0019', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1967:1989'>走羲和尸厥官罔聞知昏迷于天象以干先王之誅</span><br/>
<span class='tline' id='l90' data-llen='1989:2012'>　上文言先王之法如彼此章言羲和之所以戾于先</span><br/>
<span class='tline' id='l91' data-llen='2012:2035'>　王之法者如此人莫不有徳而羲和顛覆之徒以沉</span><br/>
<span class='tline' id='l92' data-llen='2035:2058'>　亂于酒之故所以畔其所居之官離其所守之次始</span><br/>
<span class='tline' id='l93' data-llen='2058:2081'>　擾亂其在天之紀逺棄其所司之事酒之為害也如</span><br/>
<span class='tline' id='l94' data-llen='2081:2104'>　此季秋月朔日月相㑹謂之辰辰當集于房星今也</span><br/>
<span class='tline' id='l95' data-llen='2104:2127'>　不集于房參差而不合日食可知矣日食之大變也</span><br/>
<span class='tline' id='l96' data-llen='2127:2150'>　羲和掌天地之官而不預知其倉卒之際瞽者樂官</span><br/>
<span class='tline' id='l97' data-llen='2150:2176'><a onclick="displayPageImage('KR1b0019', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2176:2199'>　進鼓天子伐鼓于社嗇夫主幣之官馳取幣以禮天</span><br/>
<span class='tline' id='l99' data-llen='2199:2222'>　神庶人凡衆人奔走以供救日之役羲和于此時尸</span><br/>
<span class='tline' id='l100' data-llen='2222:2245'>　其官若無所聞若無所知是其昏迷于天象如此宜</span><br/>
<span class='tline' id='l101' data-llen='2245:2268'>　其犯先王之誅欲赦之而不可赦也然則羲和以沉</span><br/>
<span class='tline' id='l102' data-llen='2268:2291'>　亂于酒之故自後世視之若細事也至于六師討之</span><br/>
<span class='tline' id='l103' data-llen='2291:2314'>　周人羣飲罪至于殺是何古人之刑反重于後世乎</span><br/>
<span class='tline' id='l104' data-llen='2314:2337'>　曰古人之刑古人之教化也後所謂刑者無非與民</span><br/>
<span class='tline' id='l105' data-llen='2337:2356'>　争利而已此古人之刑非後世之所及也</span><br/>
<span class='tline' id='l106' data-llen='2356:2382'><a onclick="displayPageImage('KR1b0019', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2382:2405'>政典曰先時者殺無赦不及時者殺無赦今予以爾有</span><br/>
<span class='tline' id='l108' data-llen='2405:2428'>衆奉將天罰爾衆士同力王室尚弼予欽承天子威命</span><br/>
<span class='tline' id='l109' data-llen='2428:2451'>火炎崑岡玉石俱焚天吏逸徳烈于猛火殱厥渠魁脅</span><br/>
<span class='tline' id='l110' data-llen='2451:2474'>從罔治舊染汙俗咸與惟新嗚呼威克厥愛允濟愛克</span><br/>
<span class='tline' id='l111' data-llen='2474:2488'>厥威允罔功其爾衆士懋戒哉</span><br/>
<span class='tline' id='l112' data-llen='2488:2511'>　自此以下乃告衆士之辭也遂舉政典之書政典者</span><br/>
<span class='tline' id='l113' data-llen='2511:2535'>　如司馬法之𩔖司馬掌邦政其書言用師之事也先</span><br/>
<span class='tline' id='l114' data-llen='2535:2558'>　時後時謂師行不以紀律皆殺之無赦今我以爾有</span><br/>
<span class='tline' id='l115' data-llen='2558:2584'><a onclick="displayPageImage('KR1b0019', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2584:2607'>　衆奉將天之罰謂討有罪也爾衆士當同力以助王</span><br/>
<span class='tline' id='l117' data-llen='2607:2630'>　家庶㡬輔弼我以敬奉天子之命觀此篇之書其始</span><br/>
<span class='tline' id='l118' data-llen='2630:2653'>　也舉先聖之謨訓次舉政典次言天罰又言王室與</span><br/>
<span class='tline' id='l119' data-llen='2653:2675'>　天子之威命可見征伐之重皆考之先王質之天</span><br/>
<span class='tline' id='l120' data-llen='2675:2698'>　意承之其君非有一毫之私意也火炎崑岡玉石俱</span><br/>
<span class='tline' id='l121' data-llen='2698:2721'>　焚謂火之炎于崑山之岡不擇玉石而皆焚之况于</span><br/>
<span class='tline' id='l122' data-llen='2721:2744'>　天吏有過逸之徳尤酷烈于猛火乎天吏為天所使</span><br/>
<span class='tline' id='l123' data-llen='2744:2767'>　行天罰者是也此言兵威所過殺傷易至于枉濫今</span><br/>
<span class='tline' id='l124' data-llen='2767:2793'><a onclick="displayPageImage('KR1b0019', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2793:2816'>　當擇其罪之魁者治之其脅從者勿問庶㡬無有玉</span><br/>
<span class='tline' id='l126' data-llen='2816:2839'>　石俱焚之患舊染之俗與羲和同惡者皆與之更始</span><br/>
<span class='tline' id='l127' data-llen='2839:2862'>　此王者之兵也嗚呼威克厥愛允濟愛克厥威允罔</span><br/>
<span class='tline' id='l128' data-llen='2862:2885'>　功大抵軍事以嚴終當以威為主威非慘酷之謂即</span><br/>
<span class='tline' id='l129' data-llen='2885:2908'>　嚴毅也愛非仁愛之謂即姑息也當用兵行師之際</span><br/>
<span class='tline' id='l130' data-llen='2908:2931'>　不以嚴為主而反拘于姑息之愛則其所傷者必衆</span><br/>
<span class='tline' id='l131' data-llen='2931:2954'>　則反失其愛也如宋襄公不擒二毛不鼓不列卒敗</span><br/>
<span class='tline' id='l132' data-llen='2954:2977'>　于泓是也威愛各施于其所當用而已若泥于言而</span><br/>
<span class='tline' id='l133' data-llen='2977:3003'><a onclick="displayPageImage('KR1b0019', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3003:3026'>　不明古人之意則威克厥愛豈非流于慘酷者歟其</span><br/>
<span class='tline' id='l135' data-llen='3026:3049'>　爾衆士懋戒哉當勉之而致其戒庶乎其有成功也</span><br/>
<span class='tline' id='l136' data-llen='3049:3072'>自契至于成湯八遷湯始居亳從先王居作帝告釐沃</span><br/>
<span class='tline' id='l137' data-llen='3072:3095'>湯征諸侯葛伯不祀湯始征之作湯征伊尹去亳適夏</span><br/>
<span class='tline' id='l138' data-llen='3095:3118'>既醜有夏復歸于亳入自北門乃遇汝鳩汝方作汝鳩</span><br/>
<span class='tline' id='l139' data-llen='3118:3122'>汝方</span><br/>
<span class='tline' id='l140' data-llen='3122:3145'>　此數篇皆逸書有其義而亡其辭自契至于成湯十</span><br/>
<span class='tline' id='l141' data-llen='3145:3168'>　四世而八遷都至湯始居亳邑從先王之居先王即</span><br/>
<span class='tline' id='l142' data-llen='3168:3194'><a onclick="displayPageImage('KR1b0019', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3194:3217'>　帝嚳契之父也帝嚳居亳至湯復徙居焉作帝告釐</span><br/>
<span class='tline' id='l144' data-llen='3217:3240'>　沃二篇之書所言皆湯始居亳之事也釐治沃土也</span><br/>
<span class='tline' id='l145' data-llen='3240:3263'>湯征諸侯葛伯不祀湯始征之湯是時為夏方伯賜之</span><br/>
<span class='tline' id='l146' data-llen='3263:3286'>　弓矢然後得以專征伐故曰湯征諸侯葛伯以不祀</span><br/>
<span class='tline' id='l147' data-llen='3286:3309'>　之故而湯始征之古人以祀事為重既不祀則是不</span><br/>
<span class='tline' id='l148' data-llen='3309:3332'>　有宗廟神祇矣故湯始征之湯之征伐自葛而始觀</span><br/>
<span class='tline' id='l149' data-llen='3332:3355'>　孟子所載遺之牛羊使亳衆徃為之耕湯之所以待</span><br/>
<span class='tline' id='l150' data-llen='3355:3378'>　葛伯者紓遲不忍如此及葛伯殺其童子而罪不可</span><br/>
<span class='tline' id='l151' data-llen='3378:3404'><a onclick="displayPageImage('KR1b0019', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3404:3427'>　赦于是乃征之則湯之于諸侯豈有意乎取之哉作</span><br/>
<span class='tline' id='l153' data-llen='3427:3450'>　湯征伊尹去亳適夏既醜有夏復歸于亳湯之得伊</span><br/>
<span class='tline' id='l154' data-llen='3450:3473'>　尹也進之于桀其意若曰桀雖不道使其一旦改過</span><br/>
<span class='tline' id='l155' data-llen='3473:3496'>　聽伊尹之言則功遂可以及天下豈非湯與伊尹之</span><br/>
<span class='tline' id='l156' data-llen='3496:3519'>　本心哉伊尹徃來兩國之間就湯者五既而去之就</span><br/>
<span class='tline' id='l157' data-llen='3519:3542'>　桀者五聖賢不夏商其心而天下其心如此曷常有</span><br/>
<span class='tline' id='l158' data-llen='3542:3565'>　意于利而取之及其醜夏歸亳伊尹决知其不可救</span><br/>
<span class='tline' id='l159' data-llen='3565:3588'>　矣故為是相湯伐桀之謀入自北門遇鳩方二臣意</span><br/>
<span class='tline' id='l160' data-llen='3588:3614'><a onclick="displayPageImage('KR1b0019', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3614:3637'>　其所言者必醜夏之事夏既不可救則不得已而相</span><br/>
<span class='tline' id='l162' data-llen='3637:3660'>　湯以救生民于塗炭惜乎此二篇之書亡不得以見</span><br/>
<span class='tline' id='l163' data-llen='3660:3673'>　伊尹與鳩方所言之事也</span><br/>
<span class='tline' id='l164' data-llen='3673:3676'>　</span><br/>
<span class='tline' id='l165' data-llen='3676:3679'>　</span><br/>
<span class='tline' id='l166' data-llen='3679:3682'>　</span><br/>
<span class='tline' id='l167' data-llen='3682:3685'>　</span><br/>
<span class='tline' id='l168' data-llen='3685:3694'>　尚書詳解卷九</span><br/>
</p>
<p><br/>
</p>
  </div>
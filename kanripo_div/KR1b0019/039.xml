<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1b0019', 'WYG', '039-1a' );" name="039-1a" class="pb">[039-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:204'>　尚書詳解卷三十九</span><br/>
<span class='tline' id='l10' data-llen='204:225'>　　　　　　　　　　　　　宋　陳經　撰</span><br/>
<span class='tline' id='l11' data-llen='225:234'>立政<span class='krp-note'>周書/</span></span><br/>
<span class='tline' id='l12' data-llen='234:257'>　立政之篇無非戒以用人之事也不曰用人而曰立</span><br/>
<span class='tline' id='l13' data-llen='257:280'>　政何也昜曰制而用之謂之法推而行之存乎人記</span><br/>
<span class='tline' id='l14' data-llen='280:303'>曰文武之政布在方策其人存則其政舉人主雖有法</span><br/>
<span class='tline' id='l15' data-llen='303:326'>　度紀綱纎悉委曲無不詳盡苟不得其人而用之則</span><br/>
<span class='tline' id='l16' data-llen='326:352'><a onclick="displayPageImage('KR1b0019', 'WYG', '039-1b' );" name="039-1b" class="pb">[039-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='352:375'>　法度豈能自行哉是亦為虚具而已矣故戒其君以</span><br/>
<span class='tline' id='l18' data-llen='375:398'>　用人而以立政名篇蓋得人則政自立成王幼冲之</span><br/>
<span class='tline' id='l19' data-llen='398:421'>　日因流言之變不免置疑于周公則知人之明成王</span><br/>
<span class='tline' id='l20' data-llen='421:444'>　或者猶未之盡既不能知人安能用人此人主之切</span><br/>
<span class='tline' id='l21' data-llen='444:460'>　要周公所以拳拳於此篇之書也</span><br/>
<span class='tline' id='l22' data-llen='460:467'>周公作立政</span><br/>
<span class='tline' id='l23' data-llen='467:490'>　孔子序此書亦與周公作無逸同直書之而其意自</span><br/>
<span class='tline' id='l24' data-llen='490:513'>　顯也古者大臣之戒君本末無不兼舉無逸之書乃</span><br/>
<span class='tline' id='l25' data-llen='513:539'><a onclick="displayPageImage('KR1b0019', 'WYG', '039-2a' );" name="039-2a" class="pb">[039-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='539:562'>人主治身之本原而立政一書乃人主出治之大要二</span><br/>
<span class='tline' id='l27' data-llen='562:585'>　者亦未始不相為用蓋專於逸樂者遊心于多慾其</span><br/>
<span class='tline' id='l28' data-llen='585:608'>　志與小人合不知君子之可親能用人以立政自非</span><br/>
<span class='tline' id='l29' data-llen='608:631'>　憂勤于治心原昭晰者不能也周公以無逸戒其前</span><br/>
<span class='tline' id='l30' data-llen='631:654'>　又以立政繼其後而人主所以自治出治之大端盡</span><br/>
<span class='tline' id='l31' data-llen='654:677'>　矣召公得周公作無逸之意而公劉之詩專戒以民</span><br/>
<span class='tline' id='l32' data-llen='677:700'>事得周公立政之書而卷阿之詩專戒以求賢所以同</span><br/>
<span class='tline' id='l33' data-llen='700:711'>　心輔政者其在兹歟</span><br/>
<span class='tline' id='l34' data-llen='711:737'><a onclick="displayPageImage('KR1b0019', 'WYG', '039-2b' );" name="039-2b" class="pb">[039-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='737:760'>周公若曰拜手稽首告嗣天子王矣用咸戒于王曰王</span><br/>
<span class='tline' id='l36' data-llen='760:783'>左右常伯常任凖人綴衣虎賁周公曰嗚呼休兹知恤</span><br/>
<span class='tline' id='l37' data-llen='783:787'>鮮哉</span><br/>
<span class='tline' id='l38' data-llen='787:810'>　周公拜手稽首致敬盡禮所以起成王之敬心欲其</span><br/>
<span class='tline' id='l39' data-llen='810:833'>　聴之專也告嗣天子王矣子曰嗣指成王也嗣天子</span><br/>
<span class='tline' id='l40' data-llen='833:856'>　今己為王矣與前幼冲之時不同居王者之位必有</span><br/>
<span class='tline' id='l41' data-llen='856:879'>　以盡王者之責王者之責莫重於任人故周公盡舉</span><br/>
<span class='tline' id='l42' data-llen='879:902'>　以告之謂之咸戒無有不盡之意也既言其大者又</span><br/>
<span class='tline' id='l43' data-llen='902:928'><a onclick="displayPageImage('KR1b0019', 'WYG', '039-3a' );" name="039-3a" class="pb">[039-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='928:951'>　言其小者曰在王之左右日與之親近者其大則有</span><br/>
<span class='tline' id='l45' data-llen='951:974'>　常伯牧民之長者常任乃任事之公卿也凖人乃守</span><br/>
<span class='tline' id='l46' data-llen='974:997'>　法之有司也其小則有綴衣掌王衣服者虎賁以武</span><br/>
<span class='tline' id='l47' data-llen='997:1020'>　力事王者周公又從而嘆之曰休兹用人之道實乃</span><br/>
<span class='tline' id='l48' data-llen='1020:1043'>　為政之至美者也能知以此為憂者亦鮮矣惟其知</span><br/>
<span class='tline' id='l49' data-llen='1043:1066'>　恤則不敢輕于用人此數句乃立政一篇之綱領也</span><br/>
<span class='tline' id='l50' data-llen='1066:1089'>　雖然常伯常任凖人三宅之大臣周公奚為舉此以</span><br/>
<span class='tline' id='l51' data-llen='1089:1112'>　戒成王哉三宅之大臣成王出而臨朝與之講論治</span><br/>
<span class='tline' id='l52' data-llen='1112:1138'><a onclick="displayPageImage('KR1b0019', 'WYG', '039-3b' );" name="039-3b" class="pb">[039-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1138:1161'>　道者也其見之時特少綴衣虎賁之臣成王退朝與</span><br/>
<span class='tline' id='l54' data-llen='1161:1184'>　之䙝近者也其見之時多茍惟大臣之是擇而忽略</span><br/>
<span class='tline' id='l55' data-llen='1184:1207'>　於䙝近之小臣則讒諂面諛便嬖側媚之臣間于其</span><br/>
<span class='tline' id='l56' data-llen='1207:1230'>　間人主日與不正人居則其氣味之所薰染亦將流</span><br/>
<span class='tline' id='l57' data-llen='1230:1253'>　於不正矣穆王命伯冏為太僕正必及于文武之時</span><br/>
<span class='tline' id='l58' data-llen='1253:1276'>　小大之臣咸懐忠良侍御僕從罔非正人此先王所</span><br/>
<span class='tline' id='l59' data-llen='1276:1299'>　以養成君徳者在此而已漢世猶有古意禁闥之中</span><br/>
<span class='tline' id='l60' data-llen='1299:1322'>　大抵皆以士人居之如吾丘壽王司馬相如之徒嵗</span><br/>
<span class='tline' id='l61' data-llen='1322:1348'><a onclick="displayPageImage('KR1b0019', 'WYG', '039-4a' );" name="039-4a" class="pb">[039-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1348:1371'>　時宿衞亦擇其士民之良者自是而後此意寖薄人</span><br/>
<span class='tline' id='l63' data-llen='1371:1394'>　主日與宦官女子武夫姦人相處其視周官之戒亦</span><br/>
<span class='tline' id='l64' data-llen='1394:1400'>　已戾矣</span><br/>
<span class='tline' id='l65' data-llen='1400:1423'>古之人迪惟有夏乃有室大競籲俊尊上帝迪知忱恂</span><br/>
<span class='tline' id='l66' data-llen='1423:1446'>于九徳之行乃敢告教厥后曰拜手稽首后矣曰宅乃</span><br/>
<span class='tline' id='l67' data-llen='1446:1469'>事宅乃牧宅乃凖兹惟后矣謀面用丕訓徳則乃宅人</span><br/>
<span class='tline' id='l68' data-llen='1469:1492'>兹乃三宅無義民桀徳惟乃弗作往任是惟暴徳罔後</span><br/>
<span class='tline' id='l69' data-llen='1492:1515'>　周公既言知此為憂者鮮則又言古之人惟有夏之</span><br/>
<span class='tline' id='l70' data-llen='1515:1541'><a onclick="displayPageImage('KR1b0019', 'WYG', '039-4b' );" name="039-4b" class="pb">[039-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1541:1564'>　君能蹈行之有室之所以競强而至于大治者皆自</span><br/>
<span class='tline' id='l72' data-llen='1564:1587'>　籲俊尊上帝也籲招呼也籲俊奚與于尊上帝蓋天</span><br/>
<span class='tline' id='l73' data-llen='1587:1610'>　下之事無一而非天之事位天位也職天職也禄天</span><br/>
<span class='tline' id='l74' data-llen='1610:1633'>　禄也事天工也茍得其賢者布于百執事之列則事</span><br/>
<span class='tline' id='l75' data-llen='1633:1656'>　得其敘民得其理物得其和豈非尊上帝者在此歟</span><br/>
<span class='tline' id='l76' data-llen='1656:1679'>　或者不知此意賢有徳則棄而不用小人則用之使</span><br/>
<span class='tline' id='l77' data-llen='1679:1702'>　天職天工天位天禄皆紊亂而穢徳自彰聞矣方且</span><br/>
<span class='tline' id='l78' data-llen='1702:1724'>　飾玉帛粢盛曰吾以事天也不知事天者果在于</span><br/>
<span class='tline' id='l79' data-llen='1724:1750'><a onclick="displayPageImage('KR1b0019', 'WYG', '039-5a' );" name="039-5a" class="pb">[039-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1750:1773'>　實乎抑在虚文乎然籲俊尊上帝則賢者既至矣又</span><br/>
<span class='tline' id='l81' data-llen='1773:1796'>　當知之愈深信之愈篤九徳即臯陶所陳之九徳也</span><br/>
<span class='tline' id='l82' data-llen='1796:1819'>　迪知者迪已之所踐履而知之如臯陶所謂亦行有</span><br/>
<span class='tline' id='l83' data-llen='1819:1842'>　九徳亦言其人有徳是也忱恂者虚心至誠以待之</span><br/>
<span class='tline' id='l84' data-llen='1842:1865'>　如伯益所謂任賢勿貳是也如知之深信之篤則九</span><br/>
<span class='tline' id='l85' data-llen='1865:1888'>　徳之人其剛其柔其正直無不一一知其情性有夏</span><br/>
<span class='tline' id='l86' data-llen='1888:1911'>　之君既能如此故有夏之臣方敢進用人之戒人君</span><br/>
<span class='tline' id='l87' data-llen='1911:1934'>　必有用人之誠則人臣進用人之戒君未有此誠則</span><br/>
<span class='tline' id='l88' data-llen='1934:1960'><a onclick="displayPageImage('KR1b0019', 'WYG', '039-5b' );" name="039-5b" class="pb">[039-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1960:1983'>　人臣豈敢諫雖諫而無益矣曰拜手稽首后矣亦與</span><br/>
<span class='tline' id='l90' data-llen='1983:2006'>　周公拜手稽首告嗣天子王矣同意人君用人之道</span><br/>
<span class='tline' id='l91' data-llen='2006:2029'>　無有窮已不可謂迪知忱恂于九徳之行如是而足</span><br/>
<span class='tline' id='l92' data-llen='2029:2052'>　矣又須能官使人材使位與徳稱而可宅居也安也</span><br/>
<span class='tline' id='l93' data-llen='2052:2075'>　有常任之才者然後可以宅乃事之職有常伯之才</span><br/>
<span class='tline' id='l94' data-llen='2075:2098'>　者然後可以宅乃牧之職有凖人之才者然後可以</span><br/>
<span class='tline' id='l95' data-llen='2098:2121'>　宅乃凖之職禹曰知人則哲能官人棫樸之詩曰文</span><br/>
<span class='tline' id='l96' data-llen='2121:2144'>　王能官人能知人而不能官人則用非其所能能非</span><br/>
<span class='tline' id='l97' data-llen='2144:2170'><a onclick="displayPageImage('KR1b0019', 'WYG', '039-6a' );" name="039-6a" class="pb">[039-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2170:2193'>　所用故曰宅乃事宅乃牧宅乃凖兹惟后矣三宅各</span><br/>
<span class='tline' id='l99' data-llen='2193:2216'>　當其位各得其人為君之道盡于此矣此所以宅人</span><br/>
<span class='tline' id='l100' data-llen='2216:2239'>　之要則又在乎謀面丕訓徳也大順徳之人謀之人</span><br/>
<span class='tline' id='l101' data-llen='2239:2262'>　以為未足又面之以已詢之左右詢之大夫詢之國</span><br/>
<span class='tline' id='l102' data-llen='2262:2285'>　人此謀之也觀其言辭觀其容止觀其行事此面之</span><br/>
<span class='tline' id='l103' data-llen='2285:2308'>也人與已相參以此用丕訓徳之人則以之宅人無不</span><br/>
<span class='tline' id='l104' data-llen='2308:2331'>　各安其位矣是皆有夏之君臣如此自其子孫如桀</span><br/>
<span class='tline' id='l105' data-llen='2331:2354'>　者不能法乃祖之所以用人故三宅之中無有義民</span><br/>
<span class='tline' id='l106' data-llen='2354:2380'><a onclick="displayPageImage('KR1b0019', 'WYG', '039-6b' );" name="039-6b" class="pb">[039-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2380:2403'>　義民者知義理之人謂賢者也三宅之所以無義民</span><br/>
<span class='tline' id='l108' data-llen='2403:2426'>　以桀徳不能如往昔所以任人之道既不能如往昔</span><br/>
<span class='tline' id='l109' data-llen='2426:2449'>　任人之道則所任者皆暴徳之人謂凶徳也用非其</span><br/>
<span class='tline' id='l110' data-llen='2449:2471'>　人所以無後而用殄厥世此治亂得失之明驗也</span><br/>
<span class='tline' id='l111' data-llen='2471:2494'>亦越成湯陟丕釐上帝之耿命乃用三有宅克即宅曰</span><br/>
<span class='tline' id='l112' data-llen='2494:2517'>三有俊克即俊嚴惟丕式克用三宅三俊其在商邑用</span><br/>
<span class='tline' id='l113' data-llen='2517:2532'>協于厥邑其在四方用丕式見徳</span><br/>
<span class='tline' id='l114' data-llen='2532:2555'>　陟升也對黜而言之桀則升湯矣桀不作往任而無</span><br/>
<span class='tline' id='l115' data-llen='2555:2581'><a onclick="displayPageImage('KR1b0019', 'WYG', '039-7a' );" name="039-7a" class="pb">[039-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2581:2604'>　後於是成湯升為天子耿明也釐理也上帝之明命</span><br/>
<span class='tline' id='l117' data-llen='2604:2627'>　至桀而不得其理湯之升也丕釐上帝之耿命則有</span><br/>
<span class='tline' id='l118' data-llen='2627:2650'>　作新之意所謂上帝之明命安在哉即求諸吾心可</span><br/>
<span class='tline' id='l119' data-llen='2650:2673'>　也吾之心昭然瑩徹無一毫之累則賢俊之心在是</span><br/>
<span class='tline' id='l120' data-llen='2673:2696'>　則上帝之心亦在是籲俊尊上帝者即此而尊之也</span><br/>
<span class='tline' id='l121' data-llen='2696:2719'>　乃用三有宅謂宅乃事宅乃牧宅乃凖用三宅之人</span><br/>
<span class='tline' id='l122' data-llen='2719:2742'>　而能即宅是徳與位稱者也曰三有俊謂稱其人之</span><br/>
<span class='tline' id='l123' data-llen='2742:2765'>　有乃事乃牧乃凖之才而能即俊是才與名孚也已</span><br/>
<span class='tline' id='l124' data-llen='2765:2791'><a onclick="displayPageImage('KR1b0019', 'WYG', '039-7b' );" name="039-7b" class="pb">[039-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2791:2814'>　用之三宅既各當其位未用之三俊又各當其才豈</span><br/>
<span class='tline' id='l126' data-llen='2814:2837'>　非丕釐上帝之耿命端在於此乎既有以得賢者之</span><br/>
<span class='tline' id='l127' data-llen='2837:2860'>　用又有以安賢者之心豈為高爵厚禄而來上以正</span><br/>
<span class='tline' id='l128' data-llen='2860:2883'>　其君下以澤其民是賢者之心也茍人主無尊徳樂</span><br/>
<span class='tline' id='l129' data-llen='2883:2906'>道之意不能敬其所言法其所為則賢者不能一朝居</span><br/>
<span class='tline' id='l130' data-llen='2906:2929'>　故成湯能嚴敬之以禮貌思之於心無非所以大法</span><br/>
<span class='tline' id='l131' data-llen='2929:2952'>　賢者之所為如湯學於伊尹是也如成王畏相是也</span><br/>
<span class='tline' id='l132' data-llen='2952:2975'>　如此則能用三宅三俊矣人主之徳見于用賢者如</span><br/>
<span class='tline' id='l133' data-llen='2975:3001'><a onclick="displayPageImage('KR1b0019', 'WYG', '039-8a' );" name="039-8a" class="pb">[039-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3001:3024'>　此則大明麗天無幽不燭其在商邑之近也則協於</span><br/>
<span class='tline' id='l135' data-llen='3024:3047'>　厥邑和而無乖其在四方之逺也則大法上天之所</span><br/>
<span class='tline' id='l136' data-llen='3047:3070'>　為而見湯之徳聖人之徳初無逺近之殊而天下之</span><br/>
<span class='tline' id='l137' data-llen='3070:3093'>　感聖人之徳者自有逺近之異協於厥邑其視丕式</span><br/>
<span class='tline' id='l138' data-llen='3093:3101'>　見徳則深矣</span><br/>
<span class='tline' id='l139' data-llen='3101:3124'>嗚呼其在受徳暋惟羞刑暴徳之人同於厥邦乃惟庶</span><br/>
<span class='tline' id='l140' data-llen='3124:3147'>習逸徳之人同于厥政帝欽罰之乃伻我有夏式商受</span><br/>
<span class='tline' id='l141' data-llen='3147:3154'>命奄甸萬姓</span><br/>
<span class='tline' id='l142' data-llen='3154:3180'><a onclick="displayPageImage('KR1b0019', 'WYG', '039-8b' );" name="039-8b" class="pb">[039-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3180:3203'>　暋者强也亦曰昏也受不能如湯之丕釐上帝耿命</span><br/>
<span class='tline' id='l144' data-llen='3203:3226'>　乃自强于昏徳紂之徳既昏則與君子不合而三宅</span><br/>
<span class='tline' id='l145' data-llen='3226:3249'>　三俊之賢皆逺去與小人合羞刑暴徳者與夫庶習</span><br/>
<span class='tline' id='l146' data-llen='3249:3272'>　逸徳者則進用之羞進也惟進用刑與暴徳人以同</span><br/>
<span class='tline' id='l147' data-llen='3272:3295'>　厥邦又惟庶習逸徳放逸之徳習者非一與斯人而</span><br/>
<span class='tline' id='l148' data-llen='3295:3318'>　同厥政帝欽罰之受之徳在於不敬處不敬非天也</span><br/>
<span class='tline' id='l149' data-llen='3318:3341'>　故天以敬罰之以敬罰不敬即春秋用賢治不肖不</span><br/>
<span class='tline' id='l150' data-llen='3341:3364'>　以亂易亂之意也乃俾我有夏使我周家有華夏之</span><br/>
<span class='tline' id='l151' data-llen='3364:3390'><a onclick="displayPageImage('KR1b0019', 'WYG', '039-9a' );" name="039-9a" class="pb">[039-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3390:3413'>　國式法成湯當時所以受天命而奄治萬姓文武之</span><br/>
<span class='tline' id='l153' data-llen='3413:3436'>　心與湯同紂之意與桀同故文武之伐紂亦猶成湯</span><br/>
<span class='tline' id='l154' data-llen='3436:3448'>　之伐桀故曰式商受命</span><br/>
<span class='tline' id='l155' data-llen='3448:3471'>亦越文王武王克知三有宅心灼見三有俊心以敬事</span><br/>
<span class='tline' id='l156' data-llen='3471:3479'>上帝立民長伯</span><br/>
<span class='tline' id='l157' data-llen='3479:3502'>　文王武王之興也能知三有宅之心又能灼見三有</span><br/>
<span class='tline' id='l158' data-llen='3502:3525'>　俊之心然則紂曷為不能克知灼見而文武為能克</span><br/>
<span class='tline' id='l159' data-llen='3525:3548'>　知灼見蓋文武克知己之心故能克知三宅之心文</span><br/>
<span class='tline' id='l160' data-llen='3548:3574'><a onclick="displayPageImage('KR1b0019', 'WYG', '039-9b' );" name="039-9b" class="pb">[039-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3574:3597'>　武灼見己之心故能灼見三俊之心臯陶所謂亦行</span><br/>
<span class='tline' id='l162' data-llen='3597:3620'>　有九徳禮記所謂取人以身文武不能自知自見己</span><br/>
<span class='tline' id='l163' data-llen='3620:3643'>　之心則一心之間毫釐有間形于事物之際是非易</span><br/>
<span class='tline' id='l164' data-llen='3643:3666'>位矣安能知人乎有堯之聰明文思必能知舜有舜之</span><br/>
<span class='tline' id='l165' data-llen='3666:3689'>濬哲文明必能知禹皋陶有文武則必能克知灼見三</span><br/>
<span class='tline' id='l166' data-llen='3689:3712'>　宅三俊此知人之道先于自知者也上帝高逺奚自</span><br/>
<span class='tline' id='l167' data-llen='3712:3735'>　而敬事之下民之衆奚自而治之文武即其克知三</span><br/>
<span class='tline' id='l168' data-llen='3735:3758'>　宅灼見三俊者而敬事上帝是此心與天合也文武</span><br/>
<span class='tline' id='l169' data-llen='3758:3785'><a onclick="displayPageImage('KR1b0019', 'WYG', '039-10a' );" name="039-10a" class="pb">[039-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3785:3808'>　即其克灼者而立民長伯封建諸侯是此心與人合</span><br/>
<span class='tline' id='l171' data-llen='3808:3831'>　也天人之勢雖不同而其實則根於文武之心嗚呼</span><br/>
<span class='tline' id='l172' data-llen='3831:3854'>　天下未嘗無賢才也有夏弗作往任而三宅無義民</span><br/>
<span class='tline' id='l173' data-llen='3854:3877'>　成湯興而克即宅克即俊紂之所用者暴徳逸徳之</span><br/>
<span class='tline' id='l174' data-llen='3877:3900'>　人而文武興則克知灼見三宅三俊皆為用是豈宅</span><br/>
<span class='tline' id='l175' data-llen='3900:3923'>　俊隠于桀紂之世而獨興于文武之時乎易曰水流</span><br/>
<span class='tline' id='l176' data-llen='3923:3946'>　濕火就燥雲從龍風從虎聖人作而萬物覩本乎天</span><br/>
<span class='tline' id='l177' data-llen='3946:3969'>　者親上本乎地者親下則各從其類也聖賢之會遇</span><br/>
<span class='tline' id='l178' data-llen='3969:3996'><a onclick="displayPageImage('KR1b0019', 'WYG', '039-10b' );" name="039-10b" class="pb">[039-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3996:4010'>　各以氣類相感自然之理也</span><br/>
<span class='tline' id='l180' data-llen='4010:4033'>立政任人凖夫牧作三事虎賁綴衣趣馬小尹左右攜</span><br/>
<span class='tline' id='l181' data-llen='4033:4056'>僕百司庶府大都小伯藝人表臣百司太史尹伯庶常</span><br/>
<span class='tline' id='l182' data-llen='4056:4076'>吉士司徒司馬司空亞旅夷微盧烝三亳阪尹</span><br/>
<span class='tline' id='l183' data-llen='4076:4099'>　此周公詳言文武所以得人凡小大逺近内外無不</span><br/>
<span class='tline' id='l184' data-llen='4099:4122'>　各得其人也謂文武之所以立政者初不在於紀綱</span><br/>
<span class='tline' id='l185' data-llen='4122:4145'>　制度之間而皆惟得人之為要任人即常任也凖夫</span><br/>
<span class='tline' id='l186' data-llen='4145:4168'>　即凖人也牧即常伯也三宅之人所任之事作書者</span><br/>
<span class='tline' id='l187' data-llen='4168:4195'><a onclick="displayPageImage('KR1b0019', 'WYG', '039-11a' );" name="039-11a" class="pb">[039-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4195:4218'>　互文耳作三事謂三宅之事此王朝之大臣也虎賁</span><br/>
<span class='tline' id='l189' data-llen='4218:4241'>　以武力衞王者也綴衣掌王衣服者也趣馬掌馬者</span><br/>
<span class='tline' id='l190' data-llen='4241:4264'>　小尹小官之長也左右攜僕執持器物之臣百司庶</span><br/>
<span class='tline' id='l191' data-llen='4264:4287'>府府庫藏吏在内之百司也大都小伯治大都小都之</span><br/>
<span class='tline' id='l192' data-llen='4287:4310'>　長也藝人執技藝以事上者表臣為表幹者百司在</span><br/>
<span class='tline' id='l193' data-llen='4310:4333'>　外之百官有司也太史下大夫掌六典之貳尹伯長</span><br/>
<span class='tline' id='l194' data-llen='4333:4356'>　官若周禮每官各有長庶常吉士自綴衣而下無非</span><br/>
<span class='tline' id='l195' data-llen='4356:4379'>　常久有吉徳之士君子則用心有常而為吉小人則</span><br/>
<span class='tline' id='l196' data-llen='4379:4406'><a onclick="displayPageImage('KR1b0019', 'WYG', '039-11b' );" name="039-11b" class="pb">[039-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4406:4429'>　用心不常而為凶臯陶曰彰厥有常吉哉亦此意也</span><br/>
<span class='tline' id='l198' data-llen='4429:4452'>　司徒司馬司空又舉文武當時所以擇人為諸侯之</span><br/>
<span class='tline' id='l199' data-llen='4452:4475'>　三卿者與夫為亞大夫者為旅士者夷微盧烝四國</span><br/>
<span class='tline' id='l200' data-llen='4475:4498'>　也三亳商之故地分而為三也與夫阪險之地皆立</span><br/>
<span class='tline' id='l201' data-llen='4498:4521'>　官以長之故曰尹言夷微盧烝也三亳也阪險之地</span><br/>
<span class='tline' id='l202' data-llen='4521:4544'>　也皆有尹無不得人以此見文武之時不特内而王</span><br/>
<span class='tline' id='l203' data-llen='4544:4567'>　朝小大之臣皆得其人外而諸侯之國逺近之臣亦</span><br/>
<span class='tline' id='l204' data-llen='4567:4590'>　無不得人今取周禮而讀之下至于醯人醢人與夫</span><br/>
<span class='tline' id='l205' data-llen='4590:4617'><a onclick="displayPageImage('KR1b0019', 'WYG', '039-12a' );" name="039-12a" class="pb">[039-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4617:4640'>　邦國都鄙建其長立其屬可以見成周内外小大逺</span><br/>
<span class='tline' id='l207' data-llen='4640:4663'>　近無不得人也雖然文武以一人之聦明豈能周知</span><br/>
<span class='tline' id='l208' data-llen='4663:4686'>　逺近内外小大之臣哉蓋聖人之治自有體統人主</span><br/>
<span class='tline' id='l209' data-llen='4686:4709'>　之職論一相一相之職統百官想夫王朝之上如三</span><br/>
<span class='tline' id='l210' data-llen='4709:4732'>　宅之臣人主之所親擇而其下之小大之臣則又合</span><br/>
<span class='tline' id='l211' data-llen='4732:4755'>　委之三宅者也不然何以高宗戒傅說曰惟暨乃僚</span><br/>
<span class='tline' id='l212' data-llen='4755:4778'>　罔不同心穆王命伯冏曰慎簡乃僚無以巧言令色</span><br/>
<span class='tline' id='l213' data-llen='4778:4801'>　哉觀文武之時亦可謂盛矣不特文武為然而周人</span><br/>
<span class='tline' id='l214' data-llen='4801:4828'><a onclick="displayPageImage('KR1b0019', 'WYG', '039-12b' );" name="039-12b" class="pb">[039-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4828:4851'>　之治亦莫不然君奭之書曰矧咸奔走惟兹惟徳稱</span><br/>
<span class='tline' id='l216' data-llen='4851:4874'>　古人所以為天下者上自公卿下至執事之職無非</span><br/>
<span class='tline' id='l217' data-llen='4874:4897'>　賢者孟子曰在王所者長幼卑尊皆薛居州王誰與</span><br/>
<span class='tline' id='l218' data-llen='4897:4914'>　為不善故曰一薛居州獨如宋王何</span><br/>
<span class='tline' id='l219' data-llen='4914:4937'>文王惟克厥宅心乃克立兹常事司牧人以克俊有徳</span><br/>
<span class='tline' id='l220' data-llen='4937:4960'>文王罔攸兼子庶言庶獄庶愼惟有司之牧夫是訓用</span><br/>
<span class='tline' id='l221' data-llen='4960:4974'>違庶獄庶愼文王罔敢知于兹</span><br/>
<span class='tline' id='l222' data-llen='4974:4997'>　前既合文武而言之此又分言之蓋逺之可監不若</span><br/>
<span class='tline' id='l223' data-llen='4997:5024'><a onclick="displayPageImage('KR1b0019', 'WYG', '039-13a' );" name="039-13a" class="pb">[039-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5024:5047'>　近之尤詳舉夏商之事則略言之夏商逺者也舉文</span><br/>
<span class='tline' id='l225' data-llen='5047:5070'>　武之事則詳言之文武近者也周公言文武當時所</span><br/>
<span class='tline' id='l226' data-llen='5070:5093'>　以得人之多自三宅而下内外小大無不得人者豈</span><br/>
<span class='tline' id='l227' data-llen='5093:5116'>　有他術哉蓋自吾之一心求之而已文武不求之于</span><br/>
<span class='tline' id='l228' data-llen='5116:5139'>　心而一一求之于人則得於此必有失於彼者矣惟</span><br/>
<span class='tline' id='l229' data-llen='5139:5161'>　文武能宅其心于湛然無營無為之地故人之賢</span><br/>
<span class='tline' id='l230' data-llen='5161:5184'>　否邪正無不克知灼見故能立兹常事之官謂任事</span><br/>
<span class='tline' id='l231' data-llen='5184:5207'>　之臣若前所為常任是也立兹司牧人即養民之官</span><br/>
<span class='tline' id='l232' data-llen='5207:5234'><a onclick="displayPageImage('KR1b0019', 'WYG', '039-13b' );" name="039-13b" class="pb">[039-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5234:5256'>　若前所謂常伯是也常事司牧人皆是俊而有徳</span><br/>
<span class='tline' id='l234' data-llen='5256:5279'>　者言常伯常任而不及凖人者舉其大槩則凖人亦</span><br/>
<span class='tline' id='l235' data-llen='5279:5302'>　在其中矣文王克厥宅心立兹常事司牧人皆俊有</span><br/>
<span class='tline' id='l236' data-llen='5302:5325'>　徳此則知人之明矣知人者既得人而稱其任則用</span><br/>
<span class='tline' id='l237' data-llen='5325:5348'>　人者必當委諸人以專其任庶言者謂謨謀議論之</span><br/>
<span class='tline' id='l238' data-llen='5348:5371'>　臣也庶獄者聴斷獄訟之事也庶愼者機密慎重之</span><br/>
<span class='tline' id='l239' data-llen='5371:5394'>　事也庶言庶獄庶愼文王一委之于人而無所兼人</span><br/>
<span class='tline' id='l240' data-llen='5394:5417'>　主自有人主之責臣下自有臣下之責人主之責在</span><br/>
<span class='tline' id='l241' data-llen='5417:5444'><a onclick="displayPageImage('KR1b0019', 'WYG', '039-14a' );" name="039-14a" class="pb">[039-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5444:5467'>　宅心以知人也臣下之責在分職以治其庶言庶獄</span><br/>
<span class='tline' id='l243' data-llen='5467:5490'>　庶愼也若人主而侵臣之職兼人臣之事則不惟一</span><br/>
<span class='tline' id='l244' data-llen='5490:5513'>　人之聦明有限而臣下亦無所任其責矣文王既得</span><br/>
<span class='tline' id='l245' data-llen='5513:5536'>　其人則一以委之而已無與焉惟有司之牧夫在朝</span><br/>
<span class='tline' id='l246' data-llen='5536:5559'>　而有司存與乎在外而養民者凡事之所當用而從</span><br/>
<span class='tline' id='l247' data-llen='5559:5582'>　者與其不當用而違者文王一順其所為庶獄庶愼</span><br/>
<span class='tline' id='l248' data-llen='5582:5605'>　文王皆不敢知于兹不特不敢兼之而已而亦不敢</span><br/>
<span class='tline' id='l249' data-llen='5605:5628'>　知之焉此人主用人貴乎專也蓋所謂無為而治者</span><br/>
<span class='tline' id='l250' data-llen='5628:5655'><a onclick="displayPageImage('KR1b0019', 'WYG', '039-14b' );" name="039-14b" class="pb">[039-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5655:5678'>　在此而已後世不知此意若太宗兼行將相事甚者</span><br/>
<span class='tline' id='l252' data-llen='5678:5701'>　如隋文帝衞士傳餐而食則臣下豈得以任其責哉</span><br/>
<span class='tline' id='l253' data-llen='5701:5724'>亦越武王率惟敉功不敢替厥義徳率惟謀從容徳以</span><br/>
<span class='tline' id='l254' data-llen='5724:5732'>並受此丕丕基</span><br/>
<span class='tline' id='l255' data-llen='5732:5755'>　此言武王之心即文王之心也文王當時敉寧之功</span><br/>
<span class='tline' id='l256' data-llen='5755:5778'>　則有義徳焉如所謂爰整其旅以遏徂莒所以裁正</span><br/>
<span class='tline' id='l257' data-llen='5778:5801'>　天下之不正者也武王則率惟其敉功不敢替文王</span><br/>
<span class='tline' id='l258' data-llen='5801:5824'>　之義徳武王之義徳即文王之義徳也文王當時逺</span><br/>
<span class='tline' id='l259' data-llen='5824:5851'><a onclick="displayPageImage('KR1b0019', 'WYG', '039-15a' );" name="039-15a" class="pb">[039-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5851:5874'>　大之謀則有容徳焉如所謂即康功田功懐保小民</span><br/>
<span class='tline' id='l261' data-llen='5874:5897'>　所以安天下之不安者也武王則率惟其謀以從文</span><br/>
<span class='tline' id='l262' data-llen='5897:5920'>　王之容徳即文王之容徳也率者循其事也惟者思</span><br/>
<span class='tline' id='l263' data-llen='5920:5943'>　之於心也武王之見于率其伐功與夫偃武修文皆</span><br/>
<span class='tline' id='l264' data-llen='5943:5966'>　義徳容徳之循乎文王者也文武之心合而為一故</span><br/>
<span class='tline' id='l265' data-llen='5966:5989'>　能並受丕丕莫大之業然義徳謂之功容徳謂之謀</span><br/>
<span class='tline' id='l266' data-llen='5989:6012'>　義徳謂之不敢替容徳謂從可以見征伐之功聖人</span><br/>
<span class='tline' id='l267' data-llen='6012:6035'>　之不得已安民之謀乃聖人之本心也立政之書大</span><br/>
<span class='tline' id='l268' data-llen='6035:6062'><a onclick="displayPageImage('KR1b0019', 'WYG', '039-15b' );" name="039-15b" class="pb">[039-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6062:6085'>　率言用人之事上文言文王宅心以用人至于武王</span><br/>
<span class='tline' id='l270' data-llen='6085:6108'>　則曰不敢替義徳從容徳何也周公之言體用兼舉</span><br/>
<span class='tline' id='l271' data-llen='6108:6131'>　有文王之宅心乃能用人武王之不敢替義徳從容</span><br/>
<span class='tline' id='l272' data-llen='6131:6154'>　徳正為用人地也故宅心以用人者所以為武王之</span><br/>
<span class='tline' id='l273' data-llen='6154:6176'>　本于文王言其本于武王言其用本末之互見也</span><br/>
<span class='tline' id='l274' data-llen='6176:6199'>嗚呼孺子王矣繼自今我其立政立事凖人牧夫我其</span><br/>
<span class='tline' id='l275' data-llen='6199:6222'>克灼知厥若丕乃俾亂相我受民和我庶獄庶愼時則</span><br/>
<span class='tline' id='l276' data-llen='6222:6245'>勿有間之自一話一言我則末惟成徳之彦以乂我受</span><br/>
<span class='tline' id='l277' data-llen='6245:6272'><a onclick="displayPageImage('KR1b0019', 'WYG', '039-16a' );" name="039-16a" class="pb">[039-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6272:6275'>民</span><br/>
<span class='tline' id='l279' data-llen='6275:6298'>　周公之言何其有敘也既言有夏之籲俊成湯之乃</span><br/>
<span class='tline' id='l280' data-llen='6298:6321'>　用三宅文武之克知灼見矣故此又望成王之宅厥</span><br/>
<span class='tline' id='l281' data-llen='6321:6344'>　心先嘆而後言曰孺子今已為王矣與前日幼冲之</span><br/>
<span class='tline' id='l282' data-llen='6344:6367'>　時不同矣繼自今謂自今以始至于後日我其立政</span><br/>
<span class='tline' id='l283' data-llen='6367:6390'>　謂政必由已而出也立事凖人牧夫我其克灼知厥</span><br/>
<span class='tline' id='l284' data-llen='6390:6413'>　若謂人必由已而用也政不由已而出則禮樂征伐</span><br/>
<span class='tline' id='l285' data-llen='6413:6436'>　之柄至于下移矣人不由已而用則進退予奪不在</span><br/>
<span class='tline' id='l286' data-llen='6436:6463'><a onclick="displayPageImage('KR1b0019', 'WYG', '039-16b' );" name="039-16b" class="pb">[039-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6463:6486'>　我矣自古柔弱之主權柄下移則雖有人才亦不得</span><br/>
<span class='tline' id='l288' data-llen='6486:6509'>　而用之今告成王以我其立政則凡國之政令皆必</span><br/>
<span class='tline' id='l289' data-llen='6509:6532'>　自己出政既自己出政之大者莫大於用人故人亦</span><br/>
<span class='tline' id='l290' data-llen='6532:6555'>　必由已而用立事者常任也凖人者乃凖也牧夫者</span><br/>
<span class='tline' id='l291' data-llen='6555:6578'>　常伯也此三宅之臣必自我灼知其所順灼知厥若</span><br/>
<span class='tline' id='l292' data-llen='6578:6601'>　與夫子察其所安同意夫羽可積而沈也石可載而</span><br/>
<span class='tline' id='l293' data-llen='6601:6624'>　浮也此非其所順者也而所以順者則羽終于浮石</span><br/>
<span class='tline' id='l294' data-llen='6624:6647'>　終于沈而已君子而不仁者有之而其所順則終為</span><br/>
<span class='tline' id='l295' data-llen='6647:6674'><a onclick="displayPageImage('KR1b0019', 'WYG', '039-17a' );" name="039-17a" class="pb">[039-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6674:6697'>　君子而已小人於暫時之間亦能勉强終為小人而</span><br/>
<span class='tline' id='l297' data-llen='6697:6720'>　已此其所順者也既自我而知其人才之所順然後</span><br/>
<span class='tline' id='l298' data-llen='6720:6743'>　大乃使之為治相助我所受之民和諧我庶獄庶愼</span><br/>
<span class='tline' id='l299' data-llen='6743:6766'>　之事民謂之受民者人主之有民皆受之天受之祖</span><br/>
<span class='tline' id='l300' data-llen='6766:6789'>　宗也時則勿有間之是不以已間之即罔攸兼罔敢</span><br/>
<span class='tline' id='l301' data-llen='6789:6812'>知之意也我其立政我其灼見厥若此聖人之所以立</span><br/>
<span class='tline' id='l302' data-llen='6812:6835'>己者時則勿有間之此聖人之所以忘己者也自一話</span><br/>
<span class='tline' id='l303' data-llen='6835:6858'>　一言我則末惟成徳之彦以乂我受民此無時而不</span><br/>
<span class='tline' id='l304' data-llen='6858:6885'><a onclick="displayPageImage('KR1b0019', 'WYG', '039-17b' );" name="039-17b" class="pb">[039-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6885:6908'>　在賢也雖一話言之頃終思夫成徳之彦者用之以</span><br/>
<span class='tline' id='l306' data-llen='6908:6931'>　治我受之民則用賢之心豈復有須臾毫髪之間斷</span><br/>
<span class='tline' id='l307' data-llen='6931:6954'>　哉末終也惟思也成徳之彦老成之人有徳之美者</span><br/>
<span class='tline' id='l308' data-llen='6954:6958'>　也</span><br/>
<span class='tline' id='l309' data-llen='6958:6981'>嗚呼予旦已受人之徽言咸告孺子王矣繼自今文子</span><br/>
<span class='tline' id='l310' data-llen='6981:6998'>文孫其勿誤于庶獄庶愼惟正是乂之</span><br/>
<span class='tline' id='l311' data-llen='6998:7021'>　周公又更端而嘆曰予旦之言皆美者也我之美言</span><br/>
<span class='tline' id='l312' data-llen='7021:7044'>　皆有所受于人而非己之私言也成王不可以周公</span><br/>
<span class='tline' id='l313' data-llen='7044:7071'><a onclick="displayPageImage('KR1b0019', 'WYG', '039-18a' );" name="039-18a" class="pb">[039-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7071:7094'>　之私言而倦于聴周公平日所以得于師友得于傳</span><br/>
<span class='tline' id='l315' data-llen='7094:7117'>　聞者今已盡告孺子使孺子知為王之重矣言受諸</span><br/>
<span class='tline' id='l316' data-llen='7117:7140'>　己而已無所私言盡于君而已無所隠成王聴之當</span><br/>
<span class='tline' id='l317' data-llen='7140:7163'>　如何哉自今以往不特孺子為王當以是為戒自成</span><br/>
<span class='tline' id='l318' data-llen='7163:7186'>　王而後凡為文王之子孫者皆當以是為戒庶獄乃</span><br/>
<span class='tline' id='l319' data-llen='7186:7209'>　人命所係庶愼乃機密所係不可以輕委諸其人輕</span><br/>
<span class='tline' id='l320' data-llen='7209:7232'>　委諸其人是誤于庶獄庶愼也惟得其正者是者而</span><br/>
<span class='tline' id='l321' data-llen='7232:7254'>　後治之正對邪而言也是對非而言也凡天下之</span><br/>
<span class='tline' id='l322' data-llen='7254:7281'><a onclick="displayPageImage('KR1b0019', 'WYG', '039-18b' );" name="039-18b" class="pb">[039-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7281:7304'>　君子所為無不正所見無不是凡天下之小人則反</span><br/>
<span class='tline' id='l324' data-llen='7304:7327'>　正而為邪變是而為非為天下而得正是者乂之安</span><br/>
<span class='tline' id='l325' data-llen='7327:7350'>　有庶獄庶愼之誤哉周公言謂之繼自今謂之文子</span><br/>
<span class='tline' id='l326' data-llen='7350:7373'>　文孫則周公豈特為一時言哉蓋為千萬世而言之</span><br/>
<span class='tline' id='l327' data-llen='7373:7389'>　也其思之已深而慮之亦已逺矣</span><br/>
<span class='tline' id='l328' data-llen='7389:7412'>自古商人亦越我周文王立政立事牧夫凖人則克宅</span><br/>
<span class='tline' id='l329' data-llen='7412:7435'>之克由繹之兹乃俾乂國則罔有立政用憸人不訓于</span><br/>
<span class='tline' id='l330' data-llen='7435:7458'>徳是罔顯在厥世繼自今立政其勿以憸人其惟吉士</span><br/>
<span class='tline' id='l331' data-llen='7458:7485'><a onclick="displayPageImage('KR1b0019', 'WYG', '039-19a' );" name="039-19a" class="pb">[039-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7485:7493'>用勱相我國家</span><br/>
<span class='tline' id='l333' data-llen='7493:7516'>　周公歴舉夏商文武所以用人之道矣至此舉商周</span><br/>
<span class='tline' id='l334' data-llen='7516:7539'>　而不及夏則又取其至近者言之蓋周視商為近視</span><br/>
<span class='tline' id='l335' data-llen='7539:7562'>　夏為逺矣世有逺近之不同而用人之道未嘗不一</span><br/>
<span class='tline' id='l336' data-llen='7562:7585'>　自古商人亦越我周文王所以立者以其任立事牧</span><br/>
<span class='tline' id='l337' data-llen='7585:7608'>　夫凖人之官即三宅之臣也則克宅之謂其人居其</span><br/>
<span class='tline' id='l338' data-llen='7608:7631'>　位而安之也有乃事之才而居乃事之位者然後為</span><br/>
<span class='tline' id='l339' data-llen='7631:7654'>　安非其人而居此位則有所不安矣乃牧乃凖亦然</span><br/>
<span class='tline' id='l340' data-llen='7654:7681'><a onclick="displayPageImage('KR1b0019', 'WYG', '039-19b' );" name="039-19b" class="pb">[039-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7681:7704'>既得其人以居此位茍不能由繹之於心則無以盡其</span><br/>
<span class='tline' id='l342' data-llen='7704:7727'>　人之才所謂由繹者不以一人譽之而信亦不以一</span><br/>
<span class='tline' id='l343' data-llen='7727:7750'>　人毁之而疑使吾之心無間於賢者之心使賢者之</span><br/>
<span class='tline' id='l344' data-llen='7750:7773'>　心有以深信乎吾之心則可以使之展布四體而為</span><br/>
<span class='tline' id='l345' data-llen='7773:7796'>　治矣蓋惟知之深者然後有以盡人之才也國則罔</span><br/>
<span class='tline' id='l346' data-llen='7796:7819'>　有立政者不能監商人文武之用賢則國無政矣易</span><br/>
<span class='tline' id='l347' data-llen='7819:7842'>　曰上下不交而天下無邦此國則罔有立政者也其</span><br/>
<span class='tline' id='l348' data-llen='7842:7865'>　所以任有立政者以其用憸佞之人不順于徳者憸</span><br/>
<span class='tline' id='l349' data-llen='7865:7892'><a onclick="displayPageImage('KR1b0019', 'WYG', '039-20a' );" name="039-20a" class="pb">[039-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7892:7915'>　佞不順徳之人世之所謂小人也用此人以置之周</span><br/>
<span class='tline' id='l351' data-llen='7915:7938'>　行百執之列則人主安有顯名于世哉繼自今以往</span><br/>
<span class='tline' id='l352' data-llen='7938:7961'>　不特成王也凡所立政者勿以憸人之不可用則當</span><br/>
<span class='tline' id='l353' data-llen='7961:7984'>　知有吉人之可用憸人乃傾覆不常讒諂面諛之人</span><br/>
<span class='tline' id='l354' data-llen='7984:8007'>　吉士則温良忠厚常徳之士也用吉士則吉士必能</span><br/>
<span class='tline' id='l355' data-llen='8007:8030'>　勉力相輔我之國家矣周公深見治亂之本原在于</span><br/>
<span class='tline' id='l356' data-llen='8030:8049'>　憸人吉士用與不用之間故言之為尤切</span><br/>
<span class='tline' id='l357' data-llen='8049:8072'>今文子文孫孺子王矣其勿誤于庶獄惟有司之牧夫</span><br/>
<span class='tline' id='l358' data-llen='8072:8099'><a onclick="displayPageImage('KR1b0019', 'WYG', '039-20b' );" name="039-20b" class="pb">[039-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8099:8122'>其克詰爾戎兵以陟禹之迹方行天下至于海表罔有</span><br/>
<span class='tline' id='l360' data-llen='8122:8140'>不服以覲文王之耿光以揚武王之大烈</span><br/>
<span class='tline' id='l361' data-llen='8140:8163'>　周公併告文王之子孫今孺子成王今已為王矣其</span><br/>
<span class='tline' id='l362' data-llen='8163:8186'>　不可以誤于庶獄人命所係常謹擇其有司牧夫主</span><br/>
<span class='tline' id='l363' data-llen='8186:8209'>　于養民者而委任之刑所以愛民而非毒民之具也</span><br/>
<span class='tline' id='l364' data-llen='8209:8232'>　茍用之不得其人則必輕于用刑不以愛民而以毒</span><br/>
<span class='tline' id='l365' data-llen='8232:8255'>　民矣周公始者言文王罔攸兼于三者列而言之是</span><br/>
<span class='tline' id='l366' data-llen='8255:8278'>　三者皆在所重也既而又曰其勿誤于庶獄而庶慎</span><br/>
<span class='tline' id='l367' data-llen='8278:8305'><a onclick="displayPageImage('KR1b0019', 'WYG', '039-21a' );" name="039-21a" class="pb">[039-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8305:8328'>　不與焉則庶獄又重于庶慎矣周公曷為而以庶獄</span><br/>
<span class='tline' id='l369' data-llen='8328:8351'>　為重也刑獄之事死者不可復生刑者不可復贖聖</span><br/>
<span class='tline' id='l370' data-llen='8351:8374'>　人之仁心于此而寓焉孟子曰三代之得天下也以</span><br/>
<span class='tline' id='l371' data-llen='8374:8397'>　仁觀庶獄之重于庶言庶慎則三代之仁可見矣周</span><br/>
<span class='tline' id='l372' data-llen='8397:8420'>　公既言刑之不可輕用併與兵而言之兵者亦刑之</span><br/>
<span class='tline' id='l373' data-llen='8420:8443'>大者也惟知所以重于刑必知所以重于兵兵刑無二</span><br/>
<span class='tline' id='l374' data-llen='8443:8466'>　理也曹劌之諫莊公曰小大之獄雖不能察必以情</span><br/>
<span class='tline' id='l375' data-llen='8466:8489'>　曹劌曰忠之屬也可以一戰是兵之與刑正相闗也</span><br/>
<span class='tline' id='l376' data-llen='8489:8516'><a onclick="displayPageImage('KR1b0019', 'WYG', '039-21b' );" name="039-21b" class="pb">[039-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8516:8539'>　知刑之重則用刑者不可忽知兵之重則用兵者不</span><br/>
<span class='tline' id='l378' data-llen='8539:8562'>　可忘周公非教成王以窮兵黷武也天下雖安忘戰</span><br/>
<span class='tline' id='l379' data-llen='8562:8585'>　必危當成王守成太平之世茍習于久安無事而忘</span><br/>
<span class='tline' id='l380' data-llen='8585:8608'>　其用武則四方將有窺伺之心而人主威權將委靡</span><br/>
<span class='tline' id='l381' data-llen='8608:8631'>　不振矣故周公戒以詰爾戎兵治爾戎兵之事也陟</span><br/>
<span class='tline' id='l382' data-llen='8631:8654'>　禹之迹乃五服也陟升也升禹之舊迹方行天下使</span><br/>
<span class='tline' id='l383' data-llen='8654:8677'>　兵威所及至于四海之廣海外之表無有不服惟此</span><br/>
<span class='tline' id='l384' data-llen='8677:8700'>　可以覲文王之耿光揚武王之大烈盖有文王之耿</span><br/>
<span class='tline' id='l385' data-llen='8700:8727'><a onclick="displayPageImage('KR1b0019', 'WYG', '039-22a' );" name="039-22a" class="pb">[039-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8727:8750'>　光武王之大烈為之子孫者茍委靡不振威權不足</span><br/>
<span class='tline' id='l387' data-llen='8750:8773'>　以御其下則雖有耿光何自而能見雖有大烈何自</span><br/>
<span class='tline' id='l388' data-llen='8773:8796'>　而能揚哉此守成之世人情易于玩弛故周公以兵</span><br/>
<span class='tline' id='l389' data-llen='8796:8819'>　為戒其後成王得周公之意撫萬邦巡侯甸四征弗</span><br/>
<span class='tline' id='l390' data-llen='8819:8842'>　庭綏厥兆民康王得成王周公之意故康王之誥曰</span><br/>
<span class='tline' id='l391' data-llen='8842:8865'>　張皇六師無壞我高祖寡命平王東遷以後不知此</span><br/>
<span class='tline' id='l392' data-llen='8865:8888'>　意以至征伐自諸侯出而其弊下陵上替葢以此也</span><br/>
<span class='tline' id='l393' data-llen='8888:8911'>　説者以為立政之書專言用人而不及兵刑則遂疑</span><br/>
<span class='tline' id='l394' data-llen='8911:8938'><a onclick="displayPageImage('KR1b0019', 'WYG', '039-22b' );" name="039-22b" class="pb">[039-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8938:8961'>　此非此篇之文脱簡於此非也周公之言本末兼舉</span><br/>
<span class='tline' id='l396' data-llen='8961:8984'>　不可專就一事以觀之孰非政也而兵刑為大則用</span><br/>
<span class='tline' id='l397' data-llen='8984:9007'>　人以之立政何害其言兵刑哉亦猶無逸之書戒以</span><br/>
<span class='tline' id='l398' data-llen='9007:9026'>　無逸而已而末章又及于聽言亦此類也</span><br/>
<span class='tline' id='l399' data-llen='9026:9043'>嗚呼繼自今後王立政其惟克用常人</span><br/>
<span class='tline' id='l400' data-llen='9043:9066'>　周公至此總前章而申之曰繼自今後王自成王而</span><br/>
<span class='tline' id='l401' data-llen='9066:9089'>　後也凡立政之道無如用常人孔子曰人而無恒不</span><br/>
<span class='tline' id='l402' data-llen='9089:9112'>　可以作巫醫善夫不恒其徳或承之羞立政之所謂</span><br/>
<span class='tline' id='l403' data-llen='9112:9139'><a onclick="displayPageImage('KR1b0019', 'WYG', '039-23a' );" name="039-23a" class="pb">[039-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9139:9162'>　常亦猶伊尹之所謂一也有常而不變者世之人主</span><br/>
<span class='tline' id='l405' data-llen='9162:9185'>　則以常人為迂闊而不足用必求其所謂新奇者而</span><br/>
<span class='tline' id='l406' data-llen='9185:9208'>　用之好戰者以言兵進好利者以言財進慘酷者以</span><br/>
<span class='tline' id='l407' data-llen='9208:9231'>　刑法進此新奇可喜者也人主用此等人豈不敗事</span><br/>
<span class='tline' id='l408' data-llen='9231:9254'>　哉若夫常人者聴其言若迂闊視其功效若遲鈍觀</span><br/>
<span class='tline' id='l409' data-llen='9254:9277'>　其忠若不勇決而要其終則有成效大驗焉譬之桑</span><br/>
<span class='tline' id='l410' data-llen='9277:9300'>　麻無異用五穀無異味參苓蓍术無異品而養生者</span><br/>
<span class='tline' id='l411' data-llen='9300:9323'>　不能以外此此常人之所以為貴也此篇之中言常</span><br/>
<span class='tline' id='l412' data-llen='9323:9350'><a onclick="displayPageImage('KR1b0019', 'WYG', '039-23b' );" name="039-23b" class="pb">[039-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9350:9373'>　者亦多矣曰常伯曰常任曰庶常吉士曰乃克立茲</span><br/>
<span class='tline' id='l414' data-llen='9373:9396'>　常事至此又曰其惟克用常人知此則人主之用人</span><br/>
<span class='tline' id='l415' data-llen='9396:9406'>　當知所以決擇矣</span><br/>
<span class='tline' id='l416' data-llen='9406:9429'>周公若曰太史司寇蘇公式敬爾由獄以長我王國茲</span><br/>
<span class='tline' id='l417' data-llen='9429:9439'>式有慎以列用中罰</span><br/>
<span class='tline' id='l418' data-llen='9439:9462'>　周公呼太史使書其事以為後世法也司寇蘇公即</span><br/>
<span class='tline' id='l419' data-llen='9462:9485'>　蘇忿生也當時為武王司寇能以式法而敬其所用</span><br/>
<span class='tline' id='l420' data-llen='9485:9508'>　之獄以長我王國使王國享其長久而受國家無窮</span><br/>
<span class='tline' id='l421' data-llen='9508:9535'><a onclick="displayPageImage('KR1b0019', 'WYG', '039-24a' );" name="039-24a" class="pb">[039-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9535:9558'>　之福者皆由夫蘇公用刑之得其當後世所當用之</span><br/>
<span class='tline' id='l423' data-llen='9558:9581'>　為式謹而行之列皆也列用中罰言其刑罰咸得其</span><br/>
<span class='tline' id='l424' data-llen='9581:9604'>　中不失之輕亦不失之重周公舉此者使太史書其</span><br/>
<span class='tline' id='l425' data-llen='9604:9627'>　事以詔後世擇典獄之人而用之當如司寇蘇公可</span><br/>
<span class='tline' id='l426' data-llen='9627:9643'>　也周公終篇之意猶惓惓于用刑</span><br/>
<span class='tline' id='l427' data-llen='9643:9646'>　</span><br/>
<span class='tline' id='l428' data-llen='9646:9649'>　</span><br/>
<span class='tline' id='l429' data-llen='9649:9652'>　</span><br/>
<span class='tline' id='l430' data-llen='9652:9679'><a onclick="displayPageImage('KR1b0019', 'WYG', '039-24b' );" name="039-24b" class="pb">[039-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9679:9682'>　</span><br/>
<span class='tline' id='l432' data-llen='9682:9685'>　</span><br/>
<span class='tline' id='l433' data-llen='9685:9688'>　</span><br/>
<span class='tline' id='l434' data-llen='9688:9691'>　</span><br/>
<span class='tline' id='l435' data-llen='9691:9694'>　</span><br/>
<span class='tline' id='l436' data-llen='9694:9697'>　</span><br/>
<span class='tline' id='l437' data-llen='9697:9700'>　</span><br/>
<span class='tline' id='l438' data-llen='9700:9711'>　尚書詳解卷三十九</span><br/>
</p>
<p><br/>
</p>
  </div>
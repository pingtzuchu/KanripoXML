<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1b0019', 'WYG', '030-1a' );" name="030-1a" class="pb">[030-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:192'>欽定四庫全書</span><br/>
<span class='tline' id='l9' data-llen='192:202'>　尚書詳觧卷三十</span><br/>
<span class='tline' id='l10' data-llen='202:223'>　　　　　　　　　　　　　宋　陳經　撰</span><br/>
<span class='tline' id='l11' data-llen='223:232'>酒誥<span class='krp-note'>周書/</span></span><br/>
<span class='tline' id='l12' data-llen='232:255'>　商民化紂之惡以酒而喪徳成王周公知其受病處</span><br/>
<span class='tline' id='l13' data-llen='255:278'>　在于酒故專作酒誥之書使康叔撫衛封禁民之飲</span><br/>
<span class='tline' id='l14' data-llen='278:301'>　酒如曰羣飲盡執拘以歸于周予其殺且周家以仁</span><br/>
<span class='tline' id='l15' data-llen='301:324'>　得天下飲酒末節也而遂至于殺得無滛刑乎予因</span><br/>
<span class='tline' id='l16' data-llen='324:350'><a onclick="displayPageImage('KR1b0019', 'WYG', '030-1b' );" name="030-1b" class="pb">[030-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='350:373'>　是以知古人之刑古人之教化也民以酒而迷其性</span><br/>
<span class='tline' id='l18' data-llen='373:396'>　喪其徳則滛辟之心生將無所不至矣故上之人嚴</span><br/>
<span class='tline' id='l19' data-llen='396:419'>　為之刑而其教自行由漢以來榷酤之法興刑愈煩</span><br/>
<span class='tline' id='l20' data-llen='419:442'>　而犯者不止是何周人之酒誥能行于染紂之商民</span><br/>
<span class='tline' id='l21' data-llen='442:465'>　而武帝之榷酤不能禁夫人之不犯均是禁酒也古</span><br/>
<span class='tline' id='l22' data-llen='465:488'>　人以之教其民而後世因之以奪民利此商民之所</span><br/>
<span class='tline' id='l23' data-llen='488:502'>　以服而後世之所以不服也</span><br/>
<span class='tline' id='l24' data-llen='502:525'>王若曰明大命于妹邦乃穆考文王肇國在西土厥誥</span><br/>
<span class='tline' id='l25' data-llen='525:551'><a onclick="displayPageImage('KR1b0019', 'WYG', '030-2a' );" name="030-2a" class="pb">[030-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='551:573'>毖庶邦庶士越少正御事朝夕曰祀兹酒惟天降命</span><br/>
<span class='tline' id='l27' data-llen='573:596'>肇我民惟元祀天降威我民用大亂喪徳亦罔非酒惟</span><br/>
<span class='tline' id='l28' data-llen='596:619'>行越小大邦用喪亦罔非酒惟辜文王誥教小子有正</span><br/>
<span class='tline' id='l29' data-llen='619:626'>有事無彞酒</span><br/>
<span class='tline' id='l30' data-llen='626:649'>　康誥酒誥梓材三篇之書前既摠叙矣此不復叙成</span><br/>
<span class='tline' id='l31' data-llen='649:672'>　王之意若曰汝康叔當明其教命于妹邦即紂所都</span><br/>
<span class='tline' id='l32' data-llen='672:695'>　朝歌以北是也商民習見紂之沈緬而未知酒之不</span><br/>
<span class='tline' id='l33' data-llen='695:718'>　可飲儻非康叔明而示之以教命則商民何自知之</span><br/>
<span class='tline' id='l34' data-llen='718:744'><a onclick="displayPageImage('KR1b0019', 'WYG', '030-2b' );" name="030-2b" class="pb">[030-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='744:767'>　乃穆考文王肇國在西土將言飲酒之為惡必原文</span><br/>
<span class='tline' id='l36' data-llen='767:790'>　王所以禁酒之由文王于周之廟次當為穆也王季</span><br/>
<span class='tline' id='l37' data-llen='790:813'>　為昭文王則為穆汝之穆考文王始立國于西土岐</span><br/>
<span class='tline' id='l38' data-llen='813:836'>　周之地其所誥教有邦諸侯與民亦詳矣曰誥毖者</span><br/>
<span class='tline' id='l39' data-llen='836:859'>　使知所畏謹也庶邦諸侯也庶士諸侯之朝臣也少</span><br/>
<span class='tline' id='l40' data-llen='859:882'>　正者官之副貳也御事者治事之吏也文王誥庶邦</span><br/>
<span class='tline' id='l41' data-llen='882:905'>　諸侯併及其庶士少正御事之臣朝夕所丁寧之意</span><br/>
<span class='tline' id='l42' data-llen='905:928'>　曰祀兹酒惟祭祀之時得用此酒葢所以薦馨香以</span><br/>
<span class='tline' id='l43' data-llen='928:954'><a onclick="displayPageImage('KR1b0019', 'WYG', '030-3a' );" name="030-3a" class="pb">[030-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='954:977'>　達神明若詩所謂為酒為醴烝畀祖妣是也惟天降</span><br/>
<span class='tline' id='l45' data-llen='977:1000'>　下命令于人始令我民惟元祀得以用酒古者儀狄</span><br/>
<span class='tline' id='l46' data-llen='1000:1023'>　造酒杜康造酒則酒者出于人為何與于天以此見</span><br/>
<span class='tline' id='l47' data-llen='1023:1046'>　人非天不成凢人所為者皆有天理存焉用之於祭</span><br/>
<span class='tline' id='l48' data-llen='1046:1069'>　祀之禮而不用之于逸樂之具豈非天理哉天降威</span><br/>
<span class='tline' id='l49' data-llen='1069:1092'>　于人我民所以大亂而喪其徳者無非飲酒而行小</span><br/>
<span class='tline' id='l50' data-llen='1092:1115'>　邦大邦之諸侯所以喪亡其國者亦無非因酒而得</span><br/>
<span class='tline' id='l51' data-llen='1115:1138'>　罪民與諸侯飲酒而自喪徳喪邦亦何闗于天而曰</span><br/>
<span class='tline' id='l52' data-llen='1138:1164'><a onclick="displayPageImage('KR1b0019', 'WYG', '030-3b' );" name="030-3b" class="pb">[030-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1164:1187'>　天降威為亂而有罪天理當然所謂天討有罪五刑</span><br/>
<span class='tline' id='l54' data-llen='1187:1210'>　五用是也此文王所以誥毖庶邦之辭也則又誥其</span><br/>
<span class='tline' id='l55' data-llen='1210:1233'>　民之小子以有正有事無彞酒汝民當知有正人之</span><br/>
<span class='tline' id='l56' data-llen='1233:1256'>　官以正汝汝其可常飲酒乎又當知有耕稼之事其</span><br/>
<span class='tline' id='l57' data-llen='1256:1279'>　可常飲酒乎知有正有事則必知所畏懼而不敢恣</span><br/>
<span class='tline' id='l58' data-llen='1279:1302'>　為逸樂也諸侯則曰誥毖其辭嚴民則曰誥教其辭</span><br/>
<span class='tline' id='l59' data-llen='1302:1325'>　寛教民而必曰小人者古人之教能言學唯能食尚</span><br/>
<span class='tline' id='l60' data-llen='1325:1348'>　右手幼子視無誑自其為童時其教固以行矣易曰</span><br/>
<span class='tline' id='l61' data-llen='1348:1374'><a onclick="displayPageImage('KR1b0019', 'WYG', '030-4a' );" name="030-4a" class="pb">[030-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1374:1397'>　蒙以飬正經曰具訓于蒙士皆文王教小子之意也</span><br/>
<span class='tline' id='l63' data-llen='1397:1420'>越庶國飲惟祀徳將無醉惟曰我民廸小子惟土物愛</span><br/>
<span class='tline' id='l64' data-llen='1420:1440'>厥心臧聰聼祖考之彛訓越小大徳小子惟一</span><br/>
<span class='tline' id='l65' data-llen='1440:1463'>　文王所以誥毖庶邦誥教民之小子如此在當時之</span><br/>
<span class='tline' id='l66' data-llen='1463:1486'>　庶邦與民之小子無不感文王之徳故庶邦之飲酒</span><br/>
<span class='tline' id='l67' data-llen='1486:1509'>　惟子祭祀之時飲福受胙其飲也又有徳以將之而</span><br/>
<span class='tline' id='l68' data-llen='1509:1532'>　不至于醉如詩之湛露天子之燕諸侯夜飲醉歸而</span><br/>
<span class='tline' id='l69' data-llen='1532:1555'>　有令儀如既醉之詩醉酒飽徳人有士君子之行皆</span><br/>
<span class='tline' id='l70' data-llen='1555:1581'><a onclick="displayPageImage('KR1b0019', 'WYG', '030-4b' );" name="030-4b" class="pb">[030-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1581:1604'>　是以徳將之故雖飲酒而無害也觀文王之諸侯其</span><br/>
<span class='tline' id='l72' data-llen='1604:1627'>　飲也惟祭祀之時則其他時豈敢縱為逸樂哉不特</span><br/>
<span class='tline' id='l73' data-llen='1627:1650'>　庶國如此而民之小子亦然文王之教惟曰我民廸</span><br/>
<span class='tline' id='l74' data-llen='1650:1673'>　小子小子即民之子孫也文王之教皆使其民各廸</span><br/>
<span class='tline' id='l75' data-llen='1673:1696'>　其子孫故能惟土物稼穡之事是愛其心無有不善</span><br/>
<span class='tline' id='l76' data-llen='1696:1719'>　凡人惟是勤于稼穡則其外慕不生無他機巧自然</span><br/>
<span class='tline' id='l77' data-llen='1719:1742'>　心善何暇飲酒哉聰聼祖考之彝訓葢民之小子能</span><br/>
<span class='tline' id='l78' data-llen='1742:1765'>　明聼祖父之教無有誨之諄諄而聼之藐藐者故小</span><br/>
<span class='tline' id='l79' data-llen='1765:1791'><a onclick="displayPageImage('KR1b0019', 'WYG', '030-5a' );" name="030-5a" class="pb">[030-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1791:1814'>　徳大徳而小子皆以一視之人情莫不以仁義禮智</span><br/>
<span class='tline' id='l81' data-llen='1814:1837'>　為大徳而以飲食衣服末節細行為之小徳若分而</span><br/>
<span class='tline' id='l82' data-llen='1837:1860'>　觀之未有不詳于大徳而忽畧其細行者今民之小</span><br/>
<span class='tline' id='l83' data-llen='1860:1883'>　子以小徳大徳合而觀之則飲食之微尤不敢忽畧</span><br/>
<span class='tline' id='l84' data-llen='1883:1906'>　矣然則文王之教能使庶邦與民如此豈無自而然</span><br/>
<span class='tline' id='l85' data-llen='1906:1929'>　哉精誠之運必有以隂驅潛率之者矣不然則空言</span><br/>
<span class='tline' id='l86' data-llen='1929:1946'>　之𤼵安能感人悟物如此之速哉</span><br/>
<span class='tline' id='l87' data-llen='1946:1969'>妹土嗣爾股肱純其藝黍稷奔走事厥考厥長肇牽車</span><br/>
<span class='tline' id='l88' data-llen='1969:1995'><a onclick="displayPageImage('KR1b0019', 'WYG', '030-5b' );" name="030-5b" class="pb">[030-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1995:2017'>牛逺服賈用孝養厥父母厥父母慶自洗腆致用酒</span><br/>
<span class='tline' id='l90' data-llen='2017:2040'>　此成王周公戒妹土之民也股肱者手足之力也嗣</span><br/>
<span class='tline' id='l91' data-llen='2040:2063'>　有繼續之意爾妹土之民當繼續其股肱之力而無</span><br/>
<span class='tline' id='l92' data-llen='2063:2086'>　有怠惰作輟純者一也當純一以藝黍稷則其用志</span><br/>
<span class='tline' id='l93' data-llen='2086:2109'>　不分矣惟其用志不分故能以其藝黍稷者而奔走</span><br/>
<span class='tline' id='l94' data-llen='2109:2132'>　事其父兄農事既隙始牽車牛任重致逺以其所有</span><br/>
<span class='tline' id='l95' data-llen='2132:2155'>　易其所無而為商賈自足其用以此孝養父母為農</span><br/>
<span class='tline' id='l96' data-llen='2155:2178'>　者藝其黍稷以事父兄逺服賈以養父母其勤勞敦</span><br/>
<span class='tline' id='l97' data-llen='2178:2204'><a onclick="displayPageImage('KR1b0019', 'WYG', '030-6a' );" name="030-6a" class="pb">[030-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2204:2227'>　本如此其為父母者喜有此子能任其事故為之子</span><br/>
<span class='tline' id='l99' data-llen='2227:2250'>　者方敢自洗濯恭敬厚致用酒以奉其親於此時而</span><br/>
<span class='tline' id='l100' data-llen='2250:2273'>　用酒不為過也若夫為遊手為末作廢耕稼懋遷之</span><br/>
<span class='tline' id='l101' data-llen='2273:2296'>　事不顧父母之養而為博奕飲酒是不肖之子也安</span><br/>
<span class='tline' id='l102' data-llen='2296:2319'>　能使其父母之喜慶哉三代之民自農桑之外無他</span><br/>
<span class='tline' id='l103' data-llen='2319:2342'>　習自養父母之外無他用心葢先王平日所以教之</span><br/>
<span class='tline' id='l104' data-llen='2342:2349'>　者亦詳矣</span><br/>
<span class='tline' id='l105' data-llen='2349:2372'>庶士有正越庶伯君子其爾典聼朕教爾大克羞耉惟</span><br/>
<span class='tline' id='l106' data-llen='2372:2398'><a onclick="displayPageImage('KR1b0019', 'WYG', '030-6b' );" name="030-6b" class="pb">[030-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2398:2407'>君爾乃飲食醉飽</span><br/>
<span class='tline' id='l108' data-llen='2407:2430'>　庶士之有正者庶伯君子又所以統庶士者此皆指</span><br/>
<span class='tline' id='l109' data-llen='2430:2453'>　衛國之臣也其爾當常聼則無時而敢違無時而肆</span><br/>
<span class='tline' id='l110' data-llen='2453:2476'>　為逸樂矣爾大克羞耉惟君此又指康叔而戒之也</span><br/>
<span class='tline' id='l111' data-llen='2476:2499'>　爾能進耉成之人而用之則足以盡為君之道爾于</span><br/>
<span class='tline' id='l112' data-llen='2499:2522'>　此時而行養老之體則飲酒醉飽無害周公言此三</span><br/>
<span class='tline' id='l113' data-llen='2522:2545'>　節以開夫人之飲酒謂于祭祀之時則可以飲酒于</span><br/>
<span class='tline' id='l114' data-llen='2545:2568'>　孝養父母之時則可以飲酒其他時皆不可飲也夫</span><br/>
<span class='tline' id='l115' data-llen='2568:2594'><a onclick="displayPageImage('KR1b0019', 'WYG', '030-7a' );" name="030-7a" class="pb">[030-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2594:2617'>　酒誥之書専謂禁酒而作也既禁其為逸樂復開人</span><br/>
<span class='tline' id='l117' data-llen='2617:2640'>　以逸樂何取乎酒誥哉葢聖人能使人節欲而不能</span><br/>
<span class='tline' id='l118' data-llen='2640:2663'>　使人無欲凡飲酒用之于其所當用皆天理也豈人</span><br/>
<span class='tline' id='l119' data-llen='2663:2686'>　欲哉惟其不當飲而飲至于過斯流于人欲矣設若</span><br/>
<span class='tline' id='l120' data-llen='2686:2709'>　成王周公以禁酒之故禁之太甚使之皆不得飲則</span><br/>
<span class='tline' id='l121' data-llen='2709:2732'>　其勢有所不行惟夫禁之于其所不當用而開之以</span><br/>
<span class='tline' id='l122' data-llen='2732:2755'>　其所當用則順人情而易行此聖人中庸之道也又</span><br/>
<span class='tline' id='l123' data-llen='2755:2779'>　况成王周公開人以飲酒者皆就其良心之𤼵者開</span><br/>
<span class='tline' id='l124' data-llen='2779:2805'><a onclick="displayPageImage('KR1b0019', 'WYG', '030-7b' );" name="030-7b" class="pb">[030-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2805:2828'>　之祭祀者致敬之時養父母者人子所以孝其親養</span><br/>
<span class='tline' id='l126' data-llen='2828:2852'>　老者所以燕樂嘉賓者而致其厚意此是良心之𤼵</span><br/>
<span class='tline' id='l127' data-llen='2852:2870'>　雖開之以飲酒而其飲自不致于過矣</span><br/>
<span class='tline' id='l128' data-llen='2870:2893'>丕惟曰爾克永觀省作稽中徳爾尚克羞饋祀爾乃自</span><br/>
<span class='tline' id='l129' data-llen='2893:2916'>介用逸兹乃允惟王正事之臣兹亦惟天若元徳永不</span><br/>
<span class='tline' id='l130' data-llen='2916:2922'>忘在王家</span><br/>
<span class='tline' id='l131' data-llen='2922:2945'>　成王又曰我大惟教汝康叔將以厚望之也爾能永</span><br/>
<span class='tline' id='l132' data-llen='2945:2968'>　長觀省所以審察者當以為久逺之慮凡所作為皆</span><br/>
<span class='tline' id='l133' data-llen='2968:2994'><a onclick="displayPageImage('KR1b0019', 'WYG', '030-8a' );" name="030-8a" class="pb">[030-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2994:3017'>　考中徳而行之中者無過之謂無故而飲與夫絶人</span><br/>
<span class='tline' id='l135' data-llen='3017:3040'>　之飲酒者皆非所以為中惟祭祀與養老孝養父母</span><br/>
<span class='tline' id='l136' data-llen='3040:3063'>　之時飲酒他時皆不得飲則其勢不至於縱亦不至</span><br/>
<span class='tline' id='l137' data-llen='3063:3086'>　于拘此即中徳也自非觀省為逺慮安能如此縱其</span><br/>
<span class='tline' id='l138' data-llen='3086:3109'>　飲于一時忘其他日之患禁之太甚而不能以永行</span><br/>
<span class='tline' id='l139' data-llen='3109:3132'>　皆非永觀省也中徳天理也汝之所為既合天理則</span><br/>
<span class='tline' id='l140' data-llen='3132:3155'>　庶幾能進其饋祀于祖宗幽足以安神祗明足以守</span><br/>
<span class='tline' id='l141' data-llen='3155:3178'>　宗廟而汝之心可以無愧爾乃因此可以用逸則其</span><br/>
<span class='tline' id='l142' data-llen='3178:3204'><a onclick="displayPageImage('KR1b0019', 'WYG', '030-8b' );" name="030-8b" class="pb">[030-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3204:3227'>　逸樂也可以舒其四體愉其心志而不至于過矣兹</span><br/>
<span class='tline' id='l144' data-llen='3227:3250'>　乃信乎為王者正事之大臣任君之事無負于君之</span><br/>
<span class='tline' id='l145' data-llen='3250:3273'>　責望葢有以盡乎已必有以合乎君有以合乎君必</span><br/>
<span class='tline' id='l146' data-llen='3273:3296'>　有以得乎天天亦順其元徳而祐祚之使子孫世享</span><br/>
<span class='tline' id='l147' data-llen='3296:3319'>　其禄不見忘我周家也元者善之長也凡人之為善</span><br/>
<span class='tline' id='l148' data-llen='3319:3342'>　而至于天若元徳則是此心與天無間天且不違是</span><br/>
<span class='tline' id='l149' data-llen='3342:3365'>　也成王之所以大望康叔其效如此其要實原于永</span><br/>
<span class='tline' id='l150' data-llen='3365:3388'>　觀省稽中徳而已永觀省稽中徳存于一心之微而</span><br/>
<span class='tline' id='l151' data-llen='3388:3414'><a onclick="displayPageImage('KR1b0019', 'WYG', '030-9a' );" name="030-9a" class="pb">[030-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3414:3437'>　其為效可以事宗廟可以安其身可以事其君可以</span><br/>
<span class='tline' id='l153' data-llen='3437:3460'>　得乎天如此之大康叔勿謂飲食醉飽之末節而不</span><br/>
<span class='tline' id='l154' data-llen='3460:3467'>　加之意也</span><br/>
<span class='tline' id='l155' data-llen='3467:3490'>王曰封我西土棐徂邦君御事小子尚克用文王教不</span><br/>
<span class='tline' id='l156' data-llen='3490:3505'>腆于酒故我至于今克受殷之命</span><br/>
<span class='tline' id='l157' data-llen='3505:3528'>　成王又申文王之禁酒者言之前既曰誥毖庶邦誥</span><br/>
<span class='tline' id='l158' data-llen='3528:3551'>　教小子矣此又言我西土往日輔祐文王之國及其</span><br/>
<span class='tline' id='l159' data-llen='3551:3574'>　治事之臣及其民之子孫庶幾能用文王之教令行</span><br/>
<span class='tline' id='l160' data-llen='3574:3600'><a onclick="displayPageImage('KR1b0019', 'WYG', '030-9b' );" name="030-9b" class="pb">[030-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3600:3623'>　禁止上創下從如上文所謂庶國飲惟祀所謂聰聼</span><br/>
<span class='tline' id='l162' data-llen='3623:3646'>　祖考之彞訓是皆用文王之教也腆厚也不腆即薄</span><br/>
<span class='tline' id='l163' data-llen='3646:3669'>　于飲酒也天下之理一重則一輕彼有所薄則此有</span><br/>
<span class='tline' id='l164' data-llen='3669:3692'>　所厚既不厚于酒豈非所厚者在徳乎惟文王之化</span><br/>
<span class='tline' id='l165' data-llen='3692:3715'>　如此故上天祐我周家革商為周我今日所以能受</span><br/>
<span class='tline' id='l166' data-llen='3715:3738'>　商民原其所由來惟在乎庶邦與民用文王之教不</span><br/>
<span class='tline' id='l167' data-llen='3738:3746'>　腆于酒而已</span><br/>
<span class='tline' id='l168' data-llen='3746:3769'>王曰封我聞惟曰在昔殷先哲王廸畏天顯小民經徳</span><br/>
<span class='tline' id='l169' data-llen='3769:3796'><a onclick="displayPageImage('KR1b0019', 'WYG', '030-10a' );" name="030-10a" class="pb">[030-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3796:3819'>秉哲自成湯咸至于帝乙成王畏相惟御事厥棐有恭</span><br/>
<span class='tline' id='l171' data-llen='3819:3833'>不敢自暇自逸矧曰其敢崇飲</span><br/>
<span class='tline' id='l172' data-llen='3833:3856'>　孔穎達曰周受于商文王之前殷代也今又衛居商</span><br/>
<span class='tline' id='l173' data-llen='3856:3879'>　地故舉商代以酒興亡得失為戒此又言商家先王</span><br/>
<span class='tline' id='l174' data-llen='3879:3902'>　羣臣以不飲酒而興邦也既取稽考文王以近者告</span><br/>
<span class='tline' id='l175' data-llen='3902:3925'>　之又以其聞于商先王者告之曰我嘗聞之在昔有</span><br/>
<span class='tline' id='l176' data-llen='3925:3948'>　殷先哲王謂成湯也廸蹈也躬行之謂也天有顯道</span><br/>
<span class='tline' id='l177' data-llen='3948:3971'>　小民難保皆可畏者也惟成湯躬行此畏于已戒儆</span><br/>
<span class='tline' id='l178' data-llen='3971:3998'><a onclick="displayPageImage('KR1b0019', 'WYG', '030-10b' );" name="030-10b" class="pb">[030-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3998:4021'>　不睹恐懼不聞故形之于畏天則見天之顯行之于</span><br/>
<span class='tline' id='l180' data-llen='4021:4044'>　畏民則見小民之不可忽形之于徳則守之以常而</span><br/>
<span class='tline' id='l181' data-llen='4044:4067'>　不敢變形之為智則持之以堅而不敢失此畏心之</span><br/>
<span class='tline' id='l182' data-llen='4067:4090'>　在已也形之于後世則自成湯至于帝乙賢聖六七</span><br/>
<span class='tline' id='l183' data-llen='4090:4113'>　作之君所以成王業者皆畏其相國有重臣如伊尹</span><br/>
<span class='tline' id='l184' data-llen='4113:4136'>　伊陟巫賢甘盤之徒人主之所敬也此畏心之在子</span><br/>
<span class='tline' id='l185' data-llen='4136:4159'>　孫也形之于臣下則御事之臣所以為輔弼者皆致</span><br/>
<span class='tline' id='l186' data-llen='4159:4182'>　其恭敬之道責難于君不敢自暇自逸自者由也由</span><br/>
<span class='tline' id='l187' data-llen='4182:4209'><a onclick="displayPageImage('KR1b0019', 'WYG', '030-11a' );" name="030-11a" class="pb">[030-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4209:4232'>　于暇逸者必不能恭于君恭于輔君者必不敢暇逸</span><br/>
<span class='tline' id='l189' data-llen='4232:4255'>　所以不敢暇逸者惟盡為臣之職所當為而已何况</span><br/>
<span class='tline' id='l190' data-llen='4255:4278'>　曰其敢崇尚飲酒乎此畏心之在羣臣也商家先王</span><br/>
<span class='tline' id='l191' data-llen='4278:4301'>　萌一廸畏之心故一己之所用者無非此畏子孫之</span><br/>
<span class='tline' id='l192' data-llen='4301:4324'>　所遵者無非此畏羣臣之所效法者無非此畏甚矣</span><br/>
<span class='tline' id='l193' data-llen='4324:4347'>　心之不可以不知畏也前乎此堯舜之競業畏也後</span><br/>
<span class='tline' id='l194' data-llen='4347:4370'>　乎此文王之不敢侮鰥寡武王之夙夜祗懼此畏也</span><br/>
<span class='tline' id='l195' data-llen='4370:4393'>　以人主之尊其敬畏不敢忽如此况于為諸侯乎况</span><br/>
<span class='tline' id='l196' data-llen='4393:4420'><a onclick="displayPageImage('KR1b0019', 'WYG', '030-11b' );" name="030-11b" class="pb">[030-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4420:4431'>　于為大夫為士者乎</span><br/>
<span class='tline' id='l198' data-llen='4431:4454'>越在外服侯甸男衛邦伯越在内服百僚庶尹惟亞惟</span><br/>
<span class='tline' id='l199' data-llen='4454:4477'>服宗工越百姓里居罔敢湎于酒不惟不敢亦不暇惟</span><br/>
<span class='tline' id='l200' data-llen='4477:4489'>助成王徳顯越尹人祗辟</span><br/>
<span class='tline' id='l201' data-llen='4489:4512'>　商先王躬行敬畏之道不惟其子孫為能然而王朝</span><br/>
<span class='tline' id='l202' data-llen='4512:4535'>　之御事皆然不惟其王朝之御事皆然而外服之諸</span><br/>
<span class='tline' id='l203' data-llen='4535:4558'>　侯内服之百官里居之百姓亦然以見君臣上下内</span><br/>
<span class='tline' id='l204' data-llen='4558:4581'>　外無一不在敬畏之中侯服甸服男服衛服為邦伯</span><br/>
<span class='tline' id='l205' data-llen='4581:4608'><a onclick="displayPageImage('KR1b0019', 'WYG', '030-12a' );" name="030-12a" class="pb">[030-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4608:4631'>　諸侯之長者此外服之諸侯也自百僚之聨事合治</span><br/>
<span class='tline' id='l207' data-llen='4631:4654'>　者庶尹衆官之長者惟亞為次大夫為士者與乎服</span><br/>
<span class='tline' id='l208' data-llen='4654:4677'>　事奔走于官之尊者此畿内之百官也百官族姓及</span><br/>
<span class='tline' id='l209' data-llen='4677:4700'>　卿士大夫致仕而居田里者凢此皆不敢沉湎于酒</span><br/>
<span class='tline' id='l210' data-llen='4700:4723'>　豈惟不敢飲酒亦且不暇飲酒惟盡心于職事而無</span><br/>
<span class='tline' id='l211' data-llen='4723:4746'>　暇也上文言不敢自暇自逸繼之以其敢崇飲此又</span><br/>
<span class='tline' id='l212' data-llen='4746:4769'>　言不惟不敢亦不暇以見其重在于職事則其輕在</span><br/>
<span class='tline' id='l213' data-llen='4769:4792'>　于飲酒然則所謂不暇者果何事哉上以助成人君</span><br/>
<span class='tline' id='l214' data-llen='4792:4819'><a onclick="displayPageImage('KR1b0019', 'WYG', '030-12b' );" name="030-12b" class="pb">[030-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4819:4842'>　之徳而至于不可掩下以盡正人之道而自敬其法</span><br/>
<span class='tline' id='l216' data-llen='4842:4865'>　而已矣為臣之責惟此二者茍君之徳不明與夫不</span><br/>
<span class='tline' id='l217' data-llen='4865:4888'>　能正其身而正人者皆為有虧于其職上以成其君</span><br/>
<span class='tline' id='l218' data-llen='4888:4911'>　下以正乎人則人臣之職盡矣當時之為人臣者惟</span><br/>
<span class='tline' id='l219' data-llen='4911:4934'>　恐已責之不塞已職之不盡所謂不暇者惟此而已</span><br/>
<span class='tline' id='l220' data-llen='4934:4957'>　天下之事無有兩立之理晉人以酣飲清淡不事理</span><br/>
<span class='tline' id='l221' data-llen='4957:4980'>　法而廢職事卒至于劉石崛起者葢心在于飲酒則</span><br/>
<span class='tline' id='l222' data-llen='4980:5003'>　無暇于職事心在于職事則無暇于飲酒其心自然</span><br/>
<span class='tline' id='l223' data-llen='5003:5030'><a onclick="displayPageImage('KR1b0019', 'WYG', '030-13a' );" name="030-13a" class="pb">[030-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5030:5053'>　有所偏重此如康叔之于衛其知所以當為者乎知</span><br/>
<span class='tline' id='l225' data-llen='5053:5067'>　有所當為則必有所不為矣</span><br/>
<span class='tline' id='l226' data-llen='5067:5090'>我聞亦惟曰在今後嗣王酣身厥命罔顯于民祗保越</span><br/>
<span class='tline' id='l227' data-llen='5090:5113'>怨不易誕惟厥縱滛佚于非彞用燕喪威儀民罔不盡</span><br/>
<span class='tline' id='l228' data-llen='5113:5136'>傷心惟荒腆于酒不惟自息乃逸厥心疾很不克畏死</span><br/>
<span class='tline' id='l229' data-llen='5136:5159'>辜在商邑越殷國滅無罹弗惟徳馨香祀登聞于天誕</span><br/>
<span class='tline' id='l230' data-llen='5159:5182'>惟民怨庶羣自酒腥聞在上故天降喪于殷罔愛于殷</span><br/>
<span class='tline' id='l231' data-llen='5182:5194'>惟逸天非虐惟民自速辜</span><br/>
<span class='tline' id='l232' data-llen='5194:5221'><a onclick="displayPageImage('KR1b0019', 'WYG', '030-13b' );" name="030-13b" class="pb">[030-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5221:5244'>　前言商家先王所以致敬與其臣所以不敢暇逸故</span><br/>
<span class='tline' id='l234' data-llen='5244:5267'>　其興邦如此此又言商之後王不能致敬惟酒是逸</span><br/>
<span class='tline' id='l235' data-llen='5267:5290'>　臣下化上之惡故其喪邦如此我聞亦惟曰在今後</span><br/>
<span class='tline' id='l236' data-llen='5290:5313'>　嗣王即紂也酣身以酒而樂其身惟賢君以其昭昭</span><br/>
<span class='tline' id='l237' data-llen='5313:5336'>　能使人昭昭今以其昏昏安能使人昭昭宜其政教</span><br/>
<span class='tline' id='l238' data-llen='5336:5359'>　命令無以顯明于民者所祗敬而保養之惟是衆人</span><br/>
<span class='tline' id='l239' data-llen='5359:5382'>　所怨之人不易言敬保之其心不變也祗保之心一</span><br/>
<span class='tline' id='l240' data-llen='5382:5405'>　也先王用之于賢者故任賢勿貳不使小人間之紂</span><br/>
<span class='tline' id='l241' data-llen='5405:5432'><a onclick="displayPageImage('KR1b0019', 'WYG', '030-14a' );" name="030-14a" class="pb">[030-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5432:5455'>　乃以祗保之心用之于小人誕大也惟縱之滛泆于</span><br/>
<span class='tline' id='l243' data-llen='5455:5478'>　非常理之事謂之非彞則所為不合于法度矣用燕</span><br/>
<span class='tline' id='l244' data-llen='5478:5501'>　喪威儀人君所以尊臨天下者有其威儀也詩曰威</span><br/>
<span class='tline' id='l245' data-llen='5501:5524'>　儀抑抑傳曰有威可畏謂之威有儀可像謂之儀此</span><br/>
<span class='tline' id='l246' data-llen='5524:5547'>　皆君之威儀也紂之以燕樂之故而喪其威儀民見</span><br/>
<span class='tline' id='l247' data-llen='5547:5570'>　紂如此無不衋然痛傷于心衋傷痛之貎也民至于</span><br/>
<span class='tline' id='l248' data-llen='5570:5593'>　傷心而紂曽無改悔之心方且荒大腆厚于酒不惟</span><br/>
<span class='tline' id='l249' data-llen='5593:5616'>　自息所謂凶人為不善惟曰不足更無有窮已逸安</span><br/>
<span class='tline' id='l250' data-llen='5616:5643'><a onclick="displayPageImage('KR1b0019', 'WYG', '030-14b' );" name="030-14b" class="pb">[030-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5643:5666'>　也其心安于酒恬然不以為怪厥心疾很不克畏死</span><br/>
<span class='tline' id='l252' data-llen='5666:5689'>　當沉湎于酒之時為酒所使其心很戻雖死且不畏</span><br/>
<span class='tline' id='l253' data-llen='5689:5712'>　酒之能害徳如此其辜罪始于商邑言紂與逋逃之</span><br/>
<span class='tline' id='l254' data-llen='5712:5735'>　人為滛湎于都邑其終也至于舉國敗亡更不知懼</span><br/>
<span class='tline' id='l255' data-llen='5735:5758'>　所以登于天者非其徳之馨香乃其酒之腥穢爾夫</span><br/>
<span class='tline' id='l256' data-llen='5758:5781'>　為徳者自有馨香之理寓于祭祀之間不以物而以</span><br/>
<span class='tline' id='l257' data-llen='5781:5804'>　徳酒自有腥穢之理庶羣自飲見其臣下化上無一</span><br/>
<span class='tline' id='l258' data-llen='5804:5827'>　人不飲酒也至于腥聞在上則惡之彰著久矣故天</span><br/>
<span class='tline' id='l259' data-llen='5827:5854'><a onclick="displayPageImage('KR1b0019', 'WYG', '030-15a' );" name="030-15a" class="pb">[030-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5854:5877'>　降喪亡于殷而無有愛之天之所以不愛之者惟以</span><br/>
<span class='tline' id='l261' data-llen='5877:5900'>　逸之故天豈虐民哉民自速其罪爾為康叔而撫商</span><br/>
<span class='tline' id='l262' data-llen='5900:5923'>　之餘民居商之故地其可不以商先哲王為監哉又</span><br/>
<span class='tline' id='l263' data-llen='5923:5938'>　其可不以商之後嗣王為戒哉</span><br/>
<span class='tline' id='l264' data-llen='5938:5961'>王曰封予不惟若兹多誥古人有言曰人無于水監當</span><br/>
<span class='tline' id='l265' data-llen='5961:5981'>于民監今惟殷墜厥命我其可不大監撫于時</span><br/>
<span class='tline' id='l266' data-llen='5981:6004'>　王曰封予惟不若兹多誥前既舉商家得失興亡戒</span><br/>
<span class='tline' id='l267' data-llen='6004:6027'>　之矣又曰我不但如此多言亦已躬行之矣使成王</span><br/>
<span class='tline' id='l268' data-llen='6027:6054'><a onclick="displayPageImage('KR1b0019', 'WYG', '030-15b' );" name="030-15b" class="pb">[030-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6054:6077'>　不見于躬行徒多言豈能聳動康叔之聼凡古人所</span><br/>
<span class='tline' id='l270' data-llen='6077:6100'>　言者皆其所已行者也又舉昔之賢者有言曰人無</span><br/>
<span class='tline' id='l271' data-llen='6100:6123'>　于水監當于民監水監足以見其形之妍醜而已若</span><br/>
<span class='tline' id='l272' data-llen='6123:6146'>　民監則可以知其吉凶成敗前日紂為滛湎之行今</span><br/>
<span class='tline' id='l273' data-llen='6146:6169'>　已墜其命而喪亡矣豈非民監可以見吉凶成敗乎</span><br/>
<span class='tline' id='l274' data-llen='6169:6192'>　我其不可不以商為監而撫安當時之民也商以夏</span><br/>
<span class='tline' id='l275' data-llen='6192:6216'>　為監周以商為監漢以秦為監唐以隋為監皆此𩔖</span><br/>
<span class='tline' id='l276' data-llen='6216:6220'>　也</span><br/>
<span class='tline' id='l277' data-llen='6220:6247'><a onclick="displayPageImage('KR1b0019', 'WYG', '030-16a' );" name="030-16a" class="pb">[030-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6247:6270'>予惟曰汝劼毖殷獻臣侯甸男衛矧太史友内史友越</span><br/>
<span class='tline' id='l279' data-llen='6270:6293'>獻臣百宗工矧惟爾事服休服采矧惟若疇圻父薄違</span><br/>
<span class='tline' id='l280' data-llen='6293:6309'>農父若保宏父定辟矧汝剛制于酒</span><br/>
<span class='tline' id='l281' data-llen='6309:6332'>　劼固也毖謹也堅固爾心而致其謹畏此一章大槩</span><br/>
<span class='tline' id='l282' data-llen='6332:6355'>　言康叔之心當無往而非欲劼毖即敬之意也以逺</span><br/>
<span class='tline' id='l283' data-llen='6355:6378'>　而言之則有商家賢臣與乎侯甸男衛之國汝當以</span><br/>
<span class='tline' id='l284' data-llen='6378:6401'>　敬待之也逺者猶當敬况近者而可以不敬乎以近</span><br/>
<span class='tline' id='l285' data-llen='6401:6424'>　而言之則太史掌國之六典内史掌八柄之法皆汝</span><br/>
<span class='tline' id='l286' data-llen='6424:6451'><a onclick="displayPageImage('KR1b0019', 'WYG', '030-16b' );" name="030-16b" class="pb">[030-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6451:6474'>　之親友者與夫賢臣為百官之尊者此皆汝國之近</span><br/>
<span class='tline' id='l288' data-llen='6474:6497'>　臣亦當以敬待之近者猶為敬而况小者而可以不</span><br/>
<span class='tline' id='l289' data-llen='6497:6520'>　敬乎以小臣而言之爾國所有供事之臣服行善道</span><br/>
<span class='tline' id='l290' data-llen='6520:6543'>　而在位者服近其事而在職者亦當以敬待之小者</span><br/>
<span class='tline' id='l291' data-llen='6543:6566'>　猶當敬而况大者可以不敬乎以大臣而言之為爾</span><br/>
<span class='tline' id='l292' data-llen='6566:6590'>　之疇如三卿者葢三卿皆命于天子故以疇𩔖言之</span><br/>
<span class='tline' id='l293' data-llen='6590:6613'>　圻父司馬之官掌邦政以治封圻之内薄伐其愆違</span><br/>
<span class='tline' id='l294' data-llen='6613:6636'>　者也農父司徒之官掌邦教以治民農事順民而保</span><br/>
<span class='tline' id='l295' data-llen='6636:6663'><a onclick="displayPageImage('KR1b0019', 'WYG', '030-17a' );" name="030-17a" class="pb">[030-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6663:6686'>　安之者也宏父司空之官掌邦事廣其土以居民安</span><br/>
<span class='tline' id='l297' data-llen='6686:6708'>　定其民以致其辟法者也曰父者尊之也曰圻曰</span><br/>
<span class='tline' id='l298' data-llen='6708:6731'>　農曰宏以職言曰司馬司徒司空以官言有政以制</span><br/>
<span class='tline' id='l299' data-llen='6731:6754'>　之而後可教有教以導之而後可安此其次第也此</span><br/>
<span class='tline' id='l300' data-llen='6754:6777'>　三卿者汝亦當以敬待之可也大臣如三卿猶在所</span><br/>
<span class='tline' id='l301' data-llen='6777:6800'>　敬而况汝為諸侯其身豈可以不敬乎剛制于酒汝</span><br/>
<span class='tline' id='l302' data-llen='6800:6823'>　之職也汝所當敬也制于酒而不以剛則立志不勇</span><br/>
<span class='tline' id='l303' data-llen='6823:6846'>　所行不堅易以中輟矣此章其要在康叔剛制于酒</span><br/>
<span class='tline' id='l304' data-llen='6846:6873'><a onclick="displayPageImage('KR1b0019', 'WYG', '030-17b' );" name="030-17b" class="pb">[030-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6873:6896'>　知所劼毖故廣為戒自逺而近自小而大自輕而重</span><br/>
<span class='tline' id='l306' data-llen='6896:6908'>　以見其無往而不敬焉</span><br/>
<span class='tline' id='l307' data-llen='6908:6931'>厥或告曰羣飲汝勿佚盡執拘以歸于周予其殺又惟</span><br/>
<span class='tline' id='l308' data-llen='6931:6954'>殷之廸諸臣惟工乃湎于酒勿庸殺之姑惟教之有斯</span><br/>
<span class='tline' id='l309' data-llen='6954:6977'>明享乃不用我教辭惟我一人弗恤弗蠲乃事時同于</span><br/>
<span class='tline' id='l310' data-llen='6977:6996'>殺王曰封汝典聼朕毖勿辯乃司民湎于酒</span><br/>
<span class='tline' id='l311' data-llen='6996:7019'>　此又立為禁酒之法厥或有人來誥曰民相聚羣飲</span><br/>
<span class='tline' id='l312' data-llen='7019:7042'>　汝不可失之須盡執而拘之以歸于周之京師予其</span><br/>
<span class='tline' id='l313' data-llen='7042:7069'><a onclick="displayPageImage('KR1b0019', 'WYG', '030-18a' );" name="030-18a" class="pb">[030-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7069:7092'>　殺之又惟商之諸臣百工為人所導廸而飲酒至于</span><br/>
<span class='tline' id='l315' data-llen='7092:7115'>　沉湎者此則為他人所漸染而非其本意勿用殺之</span><br/>
<span class='tline' id='l316' data-llen='7115:7138'>　姑且教之夫民同犯一罪殺其一而赦其一奚為周</span><br/>
<span class='tline' id='l317' data-llen='7138:7161'>　公立法乃如此詳咏此一章見聖人立法不得不嚴</span><br/>
<span class='tline' id='l318' data-llen='7161:7185'>不嚴則人玩而易犯予其殺未必殺之特立為此法爾至</span><br/>
<span class='tline' id='l319' data-llen='7185:7208'>　于成王周公之本意則亦欲教之而已舊說以周人</span><br/>
<span class='tline' id='l320' data-llen='7208:7231'>　羣飲則殺之商人則勿殺恐未必然周人習于文武</span><br/>
<span class='tline' id='l321' data-llen='7231:7254'>　之化豈有羣飲者更不須立此法矣又何况康叔所</span><br/>
<span class='tline' id='l322' data-llen='7254:7281'><a onclick="displayPageImage('KR1b0019', 'WYG', '030-18b' );" name="030-18b" class="pb">[030-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7281:7304'>　治乃商之餘民安有周人哉汝康叔能如此用心則</span><br/>
<span class='tline' id='l324' data-llen='7304:7327'>　誠為明于享上之義矣諸侯之所以能享上者在誠</span><br/>
<span class='tline' id='l325' data-llen='7327:7350'>　而不在物在實而不在文能盡其職以奉上則享之</span><br/>
<span class='tline' id='l326' data-llen='7350:7373'>　義莫過于此矣其或汝不能用我之教辭不聼我言</span><br/>
<span class='tline' id='l327' data-llen='7373:7396'>　惟我一人不恤更不之顧則是汝自不蠲潔于其事</span><br/>
<span class='tline' id='l328' data-llen='7396:7419'>　䧟民于罪亦與殺人何以異哉成王别白而告之能</span><br/>
<span class='tline' id='l329' data-llen='7419:7442'>　如此則為明享如此則為弗蠲乃事康叔其亦知審</span><br/>
<span class='tline' id='l330' data-llen='7442:7465'>　所取舍哉王曰封汝典聼朕毖又于終篇申言之曰</span><br/>
<span class='tline' id='l331' data-llen='7465:7492'><a onclick="displayPageImage('KR1b0019', 'WYG', '030-19a' );" name="030-19a" class="pb">[030-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7492:7515'>　汝當常聼我之所毖謹者惟在于酒若汝所治之民</span><br/>
<span class='tline' id='l333' data-llen='7515:7538'>　猶至于飲酒者汝即不可推辭分别以為民自飲酒</span><br/>
<span class='tline' id='l334' data-llen='7538:7561'>　我自不飲酒非闗我身之事然則所以化民者非於</span><br/>
<span class='tline' id='l335' data-llen='7561:7584'>　康叔之身乎民之飲酒即汝之過也乃司即康叔之</span><br/>
<span class='tline' id='l336' data-llen='7584:7607'>　身司牧民者也此則成王之意責康叔之身任重故</span><br/>
<span class='tline' id='l337' data-llen='7607:7611'>　也</span><br/>
<span class='tline' id='l338' data-llen='7611:7614'>　</span><br/>
<span class='tline' id='l339' data-llen='7614:7617'>　</span><br/>
<span class='tline' id='l340' data-llen='7617:7644'><a onclick="displayPageImage('KR1b0019', 'WYG', '030-19b' );" name="030-19b" class="pb">[030-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7644:7647'>　</span><br/>
<span class='tline' id='l342' data-llen='7647:7650'>　</span><br/>
<span class='tline' id='l343' data-llen='7650:7653'>　</span><br/>
<span class='tline' id='l344' data-llen='7653:7656'>　</span><br/>
<span class='tline' id='l345' data-llen='7656:7659'>　</span><br/>
<span class='tline' id='l346' data-llen='7659:7662'>　</span><br/>
<span class='tline' id='l347' data-llen='7662:7665'>　</span><br/>
<span class='tline' id='l348' data-llen='7665:7675'>　尚書詳解卷三十</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1b0019', 'WYG', '046-1a' );" name="046-1a" class="pb">[046-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:204'>　尚書詳解卷四十六</span><br/>
<span class='tline' id='l10' data-llen='204:225'>　　　　　　　　　　　　　宋　陳經　撰</span><br/>
<span class='tline' id='l11' data-llen='225:234'>冏命<span class='krp-note'>周書/</span></span><br/>
<span class='tline' id='l12' data-llen='234:257'>　讀此篇之書有以見文武周公之遺風餘澤尚存而</span><br/>
<span class='tline' id='l13' data-llen='257:280'>　穆王所以命伯冏之意端有所自來也周公作立政</span><br/>
<span class='tline' id='l14' data-llen='280:303'>　之書言常伯常任凖人不及于綴衣虎賁者親近人</span><br/>
<span class='tline' id='l15' data-llen='303:326'>　主之臣常情多謹擇其大而忽略其細故公卿大臣</span><br/>
<span class='tline' id='l16' data-llen='326:352'><a onclick="displayPageImage('KR1b0019', 'WYG', '046-1b' );" name="046-1b" class="pb">[046-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='352:375'>　每加之意而䙝近私昵之小臣則忽之殊不知古人</span><br/>
<span class='tline' id='l18' data-llen='375:398'>　所以成養君徳至于無缺者多此等人是賴周公舉</span><br/>
<span class='tline' id='l19' data-llen='398:421'>　此以戒成王而家法之傳至於穆王命伯冏一篇其</span><br/>
<span class='tline' id='l20' data-llen='421:444'>　原蓋出于此下逮春秋之世此意尚存若悼公之在</span><br/>
<span class='tline' id='l21' data-llen='444:467'>　晉弁糾御戎校正屬焉使訓諸御荀賓為右司士屬</span><br/>
<span class='tline' id='l22' data-llen='467:491'>焉使訓勇力之士程鄭為乘馬御六騶屬焉使訓羣騶彼</span><br/>
<span class='tline' id='l23' data-llen='491:514'>　諸御之與羣騶平時所職特在鞍馬之問爾悼公必</span><br/>
<span class='tline' id='l24' data-llen='514:537'>　命其官之長以訓之豈非穆王命伯冏正於羣僕侍</span><br/>
<span class='tline' id='l25' data-llen='537:563'><a onclick="displayPageImage('KR1b0019', 'WYG', '046-2a' );" name="046-2a" class="pb">[046-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='563:586'>　御者哉往者穆王騁心於車轍馬跡之間未必知此</span><br/>
<span class='tline' id='l27' data-llen='586:609'>　自非文武周公家法所傳習熟於穆王之所見其安</span><br/>
<span class='tline' id='l28' data-llen='609:615'>　能如此</span><br/>
<span class='tline' id='l29' data-llen='615:630'>穆王命伯冏為周太僕正作冏命</span><br/>
<span class='tline' id='l30' data-llen='630:653'>王若曰伯冏惟予弗克于徳嗣先人宅丕后怵惕惟厲</span><br/>
<span class='tline' id='l31' data-llen='653:663'>中夜以興思免厥愆</span><br/>
<span class='tline' id='l32' data-llen='663:686'>　太僕正者太僕之長也太御中大夫也按周禮太御</span><br/>
<span class='tline' id='l33' data-llen='686:709'>　中大夫而下有戎僕齊僕道僕田僕太御為僕之長</span><br/>
<span class='tline' id='l34' data-llen='709:735'><a onclick="displayPageImage('KR1b0019', 'WYG', '046-2b' );" name="046-2b" class="pb">[046-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='735:758'>　太御掌御玉輅與君同車至為親密左傳隨侯寵少</span><br/>
<span class='tline' id='l36' data-llen='758:781'>　師以為車右是也王若曰而下數語皆穆王自見為</span><br/>
<span class='tline' id='l37' data-llen='781:804'>　君之難如此所以戰兢自持思至於無過之地則不</span><br/>
<span class='tline' id='l38' data-llen='804:827'>　得不惟左右親近之臣是賴孟子曰人恒過然後能</span><br/>
<span class='tline' id='l39' data-llen='827:850'>　改穆王自非懲創初年之事悔過之深則安知為君</span><br/>
<span class='tline' id='l40' data-llen='850:858'>　之果難也哉</span><br/>
<span class='tline' id='l41' data-llen='858:881'>昔在文武聦明齊聖小大之臣咸懷忠良其侍御僕從</span><br/>
<span class='tline' id='l42' data-llen='881:905'>罔匪正人以旦夕承弼厥辟出入起居罔有不欽𤼵號</span><br/>
<span class='tline' id='l43' data-llen='905:931'><a onclick="displayPageImage('KR1b0019', 'WYG', '046-3a' );" name="046-3a" class="pb">[046-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='931:947'>施令罔有不臧下民祇若萬邦咸休</span><br/>
<span class='tline' id='l45' data-llen='947:970'>　此章有以見文武之聖徳猶且有頼于小大之臣聦</span><br/>
<span class='tline' id='l46' data-llen='970:993'>　足以聴微明足以視逺齊者純一也聖者無不通其</span><br/>
<span class='tline' id='l47' data-llen='993:1016'>　實一徳而所以稱名之則四也文武雖有此聖徳尚</span><br/>
<span class='tline' id='l48' data-llen='1016:1039'>　且小大之臣咸懐忠良以至于侍御僕從者無非正</span><br/>
<span class='tline' id='l49' data-llen='1039:1062'>　人為之古人言用人大率小大逺近兼舉不遺如説</span><br/>
<span class='tline' id='l50' data-llen='1062:1085'>　命言任官惟賢才必言左右之惟其人如君奭稱商</span><br/>
<span class='tline' id='l51' data-llen='1085:1108'>　家王人罔不秉徳矧咸奔走惟兹惟德稱立政言凖</span><br/>
<span class='tline' id='l52' data-llen='1108:1134'><a onclick="displayPageImage('KR1b0019', 'WYG', '046-3b' );" name="046-3b" class="pb">[046-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1134:1157'>　人牧夫必言趣馬小尹左右擕僕古人所以如此者</span><br/>
<span class='tline' id='l54' data-llen='1157:1180'>　深見昵近之臣氣類易以漸染言語易以乘間而入</span><br/>
<span class='tline' id='l55' data-llen='1180:1203'>　以正人居之則朝夕必有開導誘掖之功必有薰陶</span><br/>
<span class='tline' id='l56' data-llen='1203:1226'>　漸漬之善設若以不正人居之則讒諂面諛日至人</span><br/>
<span class='tline' id='l57' data-llen='1226:1249'>　主習于為不善殆有不自覺者矣孟子曰在王所者</span><br/>
<span class='tline' id='l58' data-llen='1249:1272'>　長幼卑尊皆薛居州王誰與為不善惟是小臣大臣</span><br/>
<span class='tline' id='l59' data-llen='1272:1295'>　至于咸懐忠良侍御僕從無一而非正則朝夕承弼</span><br/>
<span class='tline' id='l60' data-llen='1295:1318'>　其君者自然能格其君之心出入起居罔有不欽而</span><br/>
<span class='tline' id='l61' data-llen='1318:1344'><a onclick="displayPageImage('KR1b0019', 'WYG', '046-4a' );" name="046-4a" class="pb">[046-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1344:1368'>　身無擇行𤼵號施令罔有不臧而口無擇言矣夫十</span><br/>
<span class='tline' id='l63' data-llen='1368:1391'>　目十手之地易敬也至於不睹不聞之際而加敬始</span><br/>
<span class='tline' id='l64' data-llen='1391:1414'>　謂之罔有不欽矣作意而言易善也至于非作意而</span><br/>
<span class='tline' id='l65' data-llen='1414:1437'>　言者亦歸於善始謂之罔有不臧矣自非盛德之至</span><br/>
<span class='tline' id='l66' data-llen='1437:1460'>　表裏若一顯微無間何以至是人主之身患未至于</span><br/>
<span class='tline' id='l67' data-llen='1460:1483'>　欽與臧則在己有絲毫之未盡行于天下者必不能</span><br/>
<span class='tline' id='l68' data-llen='1483:1506'>　强人之己從也吾身苟至于無不欽無不臧則感應</span><br/>
<span class='tline' id='l69' data-llen='1506:1529'>　之機自有不容禦者吾不求于民之祇若而自爾敬</span><br/>
<span class='tline' id='l70' data-llen='1529:1555'><a onclick="displayPageImage('KR1b0019', 'WYG', '046-4b' );" name="046-4b" class="pb">[046-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1555:1578'>　順也吾不求萬邦之休而自有美化也自源徂流其</span><br/>
<span class='tline' id='l72' data-llen='1578:1584'>　理如此</span><br/>
<span class='tline' id='l73' data-llen='1584:1607'>惟予一人無良實賴左右前後有位之士匡其不及繩</span><br/>
<span class='tline' id='l74' data-llen='1607:1630'>愆糾謬格其非心俾克紹先烈今予命汝作大正正于</span><br/>
<span class='tline' id='l75' data-llen='1630:1646'>羣僕侍御之臣懋乃后徳交脩不逮</span><br/>
<span class='tline' id='l76' data-llen='1646:1669'>　穆王之意謂文武之聖猶賴小大之臣況我一人無</span><br/>
<span class='tline' id='l77' data-llen='1669:1692'>　良善之徳去文武不啻倍蓰十百則當如之何哉左</span><br/>
<span class='tline' id='l78' data-llen='1692:1715'>　右前後之士當有以正其君之不及可也繩君之愆</span><br/>
<span class='tline' id='l79' data-llen='1715:1741'><a onclick="displayPageImage('KR1b0019', 'WYG', '046-5a' );" name="046-5a" class="pb">[046-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1741:1764'>　糾君之謬格君之非可也曰匡曰繩曰糾曰格無非</span><br/>
<span class='tline' id='l81' data-llen='1764:1787'>　所以救過于未形規諫于未萌庶幾君徳不至于失</span><br/>
<span class='tline' id='l82' data-llen='1787:1810'>　而文武之功業可以繼紹矣此我所以命汝作大正</span><br/>
<span class='tline' id='l83' data-llen='1810:1833'>　為羣僕之長使汝正于羣僕侍御之臣俾無一邪人</span><br/>
<span class='tline' id='l84' data-llen='1833:1856'>間乎其間然後勉爾君之徳交修其君之所不逮交修</span><br/>
<span class='tline' id='l85' data-llen='1856:1879'>　則羣臣中皆知所以進諫無一人而不脩也古者無</span><br/>
<span class='tline' id='l86' data-llen='1879:1902'>　親疎逺近之臣皆得以進諌于上且太僕之官特掌</span><br/>
<span class='tline' id='l87' data-llen='1902:1925'>　王御車之事而穆王責之以繩愆糾謬以其一事推</span><br/>
<span class='tline' id='l88' data-llen='1925:1951'><a onclick="displayPageImage('KR1b0019', 'WYG', '046-5b' );" name="046-5b" class="pb">[046-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1951:1974'>　之其他事皆然則孰非繩愆糾謬者乎昔者先王命</span><br/>
<span class='tline' id='l90' data-llen='1974:1997'>　遒人以木鐸徇于路曰工執藝事以諫故茫茫禹跡</span><br/>
<span class='tline' id='l91' data-llen='1997:2020'>　虞人得以獻箴春秋之世若師曠樂官也得以諫晉</span><br/>
<span class='tline' id='l92' data-llen='2020:2043'>　侯伶州鳩樂官也得以言王心之失醫和醫人也得</span><br/>
<span class='tline' id='l93' data-llen='2043:2066'>　以正趙文子屠蒯膳宰得以正平公宴樂之事若此</span><br/>
<span class='tline' id='l94' data-llen='2066:2089'>　類者豈非先王之遺風乎夫惟合小大逺近無一而</span><br/>
<span class='tline' id='l95' data-llen='2089:2112'>　不進諫故人主之徳所以無失後世諌有常員越職</span><br/>
<span class='tline' id='l96' data-llen='2112:2126'>　而言者有罪則亦異于古矣</span><br/>
<span class='tline' id='l97' data-llen='2126:2152'><a onclick="displayPageImage('KR1b0019', 'WYG', '046-6a' );" name="046-6a" class="pb">[046-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2152:2175'>愼簡乃僚無以巧言令色便辟側媚其惟吉士僕臣正</span><br/>
<span class='tline' id='l99' data-llen='2175:2196'>厥后克正僕臣諛厥后自聖后徳惟臣不徳惟臣</span><br/>
<span class='tline' id='l100' data-llen='2196:2219'>　伯冏為太僕之長則自太僕而下道僕田僕之類皆</span><br/>
<span class='tline' id='l101' data-llen='2219:2242'>　其僚也皆伯冏之所得簡拔也古人用人之制自有</span><br/>
<span class='tline' id='l102' data-llen='2242:2265'>　要而不煩者存焉若以一人之聦明而盡心百執事</span><br/>
<span class='tline' id='l103' data-llen='2265:2288'>　之選擇則安能盡察其人之賢否惟委之其長焉使</span><br/>
<span class='tline' id='l104' data-llen='2288:2311'>　其長皆得以自辟舉其屬則人主不過擇數人之為</span><br/>
<span class='tline' id='l105' data-llen='2311:2334'>　官長者耳周禮為官三百六十而官各有長如宫正</span><br/>
<span class='tline' id='l106' data-llen='2334:2360'><a onclick="displayPageImage('KR1b0019', 'WYG', '046-6b' );" name="046-6b" class="pb">[046-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2360:2383'>　為在宫者之長酒正為掌酒者之長其賢否功勞殿</span><br/>
<span class='tline' id='l108' data-llen='2383:2406'>　最皆責任其長焉不若後世以天下之官而皆萃于</span><br/>
<span class='tline' id='l109' data-llen='2406:2429'>　銓曹一人之智而欲周知衆人之賢否亦難矣此一</span><br/>
<span class='tline' id='l110' data-llen='2429:2452'>　章深見古人為治之體巧言令色便辟側媚皆不正</span><br/>
<span class='tline' id='l111' data-llen='2452:2475'>之人以辭色而取媚于上此等人乃庸主之所喜而明</span><br/>
<span class='tline' id='l112' data-llen='2475:2498'>　主之所惡故堯必畏巧言令色孔壬孔子必惡利口</span><br/>
<span class='tline' id='l113' data-llen='2498:2521'>　逺佞人豈容有此等人厠于羣僕之列哉其惟吉士</span><br/>
<span class='tline' id='l114' data-llen='2521:2544'>　可也吉人之辭寡必無巧言令色便辟側媚者也所</span><br/>
<span class='tline' id='l115' data-llen='2544:2570'><a onclick="displayPageImage('KR1b0019', 'WYG', '046-7a' );" name="046-7a" class="pb">[046-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2570:2593'>　以然者以其僕臣之正不正而后徳之所係故僕臣</span><br/>
<span class='tline' id='l117' data-llen='2593:2616'>　之正者厥后無有不正僕臣工諛說之言稱頌君徳</span><br/>
<span class='tline' id='l118' data-llen='2616:2639'>　之不暇而君必自為聖流入于不善而不之悟矣故</span><br/>
<span class='tline' id='l119' data-llen='2639:2662'>　曰后徳惟臣不徳惟臣則羣僕之職豈可槩以為車</span><br/>
<span class='tline' id='l120' data-llen='2662:2674'>　輅之任而不之選擇哉</span><br/>
<span class='tline' id='l121' data-llen='2674:2697'>爾無昵于憸人充耳目之官迪上以非先王之典非人</span><br/>
<span class='tline' id='l122' data-llen='2697:2720'>其吉惟貨其吉若時瘝厥官惟爾大弗克祇厥辟惟予</span><br/>
<span class='tline' id='l123' data-llen='2720:2737'>汝辜王曰嗚呼欽哉永弼乃后于彛憲</span><br/>
<span class='tline' id='l124' data-llen='2737:2763'><a onclick="displayPageImage('KR1b0019', 'WYG', '046-7b' );" name="046-7b" class="pb">[046-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2763:2786'>　穆王至此丁寧懇切不厭其言之重複既曰無以巧</span><br/>
<span class='tline' id='l126' data-llen='2786:2809'>　言令色矣故曰無昵于憸人憸利之人即巧言令色</span><br/>
<span class='tline' id='l127' data-llen='2809:2832'>　之人也以憸人而在耳目之官為王侍從則是為充</span><br/>
<span class='tline' id='l128' data-llen='2832:2855'>　官充官者備員而已耳目之官所係非輕豈可以憸</span><br/>
<span class='tline' id='l129' data-llen='2855:2878'>　人備數塞職若使憸人為之其以非先王之典啟迪</span><br/>
<span class='tline' id='l130' data-llen='2878:2901'>　其上無疑矣若不以人為吉而惟以貨財為吉使貨</span><br/>
<span class='tline' id='l131' data-llen='2901:2924'>　賂公行惟納賄者得進居羣僕之列是瘝病其官而</span><br/>
<span class='tline' id='l132' data-llen='2924:2947'>　職為之不舉矣惟貨其吉此乃衰世之事何為穆王</span><br/>
<span class='tline' id='l133' data-llen='2947:2973'><a onclick="displayPageImage('KR1b0019', 'WYG', '046-8a' );" name="046-8a" class="pb">[046-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2973:2996'>　之時有此蓋此等風俗不在于教化盛行之曰而每</span><br/>
<span class='tline' id='l135' data-llen='2996:3019'>　見于王道衰微之際蓋教化盛行人心知有清議之</span><br/>
<span class='tline' id='l136' data-llen='3019:3042'>　可畏安有舎義而趨利惟王道衰微之際人不畏清</span><br/>
<span class='tline' id='l137' data-llen='3042:3065'>　議故好利之心得以奪其好義之心觀穆王于此篇</span><br/>
<span class='tline' id='l138' data-llen='3065:3088'>　與乎吕刑篇言貨亦足以見其風俗之漸衰矣惟爾</span><br/>
<span class='tline' id='l139' data-llen='3088:3111'>　大弗克祇厥辟古之所謂敬君者惟以仁義與王言</span><br/>
<span class='tline' id='l140' data-llen='3111:3134'>　惟知陳善閉邪後之所謂敬君者惟能伺候君之顔</span><br/>
<span class='tline' id='l141' data-llen='3134:3157'>　色迎逢君之指意汝伯冏若以憸人充官以惟貨而</span><br/>
<span class='tline' id='l142' data-llen='3157:3183'><a onclick="displayPageImage('KR1b0019', 'WYG', '046-8b' );" name="046-8b" class="pb">[046-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3183:3206'>　瘝官則汝之不敬君孰甚焉惟予汝辜我亦以不敬</span><br/>
<span class='tline' id='l144' data-llen='3206:3229'>　君之罪罪汝矣嗚呼欽哉惟當以敬為主常輔汝君</span><br/>
<span class='tline' id='l145' data-llen='3229:3252'>　使由常憲之中不出常憲之外則汝之職盡矣詳復</span><br/>
<span class='tline' id='l146' data-llen='3252:3275'>　此篇之書如左右前後之臣皆得繩糾愆謬如太僕</span><br/>
<span class='tline' id='l147' data-llen='3275:3298'>　長得以選其僚屬如惟貨其吉以利進身古人制度</span><br/>
<span class='tline' id='l148' data-llen='3298:3316'>　詳密與乎風俗之厚簿皆于此乎有考</span><br/>
<span class='tline' id='l149' data-llen='3316:3319'>　</span><br/>
<span class='tline' id='l150' data-llen='3319:3330'>　尚書詳解卷四十六</span><br/>
</p>
<p><br/>
</p>
  </div>
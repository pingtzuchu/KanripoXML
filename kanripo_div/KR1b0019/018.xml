<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1b0019', 'WYG', '018-1a' );" name="018-1a" class="pb">[018-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:192'>欽定四庫全書</span><br/>
<span class='tline' id='l9' data-llen='192:202'>　尚書詳解卷十八</span><br/>
<span class='tline' id='l10' data-llen='202:224'>　　　　　　　　　　　　　　宋　陳經　撰</span><br/>
<span class='tline' id='l11' data-llen='224:235'>髙宗肜曰<span class='krp-note'>商書/</span></span><br/>
<span class='tline' id='l12' data-llen='235:260'>　讀此篇之書有以見君臣遇災警戒之意夫以髙宗之聖</span><br/>
<span class='tline' id='l13' data-llen='260:285'>　精誠上通于天而四海仰徳則宜其和氣感召祥瑞屢見</span><br/>
<span class='tline' id='l14' data-llen='285:310'>　可也何為而有雉升鼎耳之異甚哉天心之愛人君也久</span><br/>
<span class='tline' id='l15' data-llen='310:335'>　矣猶父母之愛子然凡加之以鞭撻警之以訶責者必其</span><br/>
<span class='tline' id='l16' data-llen='335:361'><a onclick="displayPageImage('KR1b0019', 'WYG', '018-1b' );" name="018-1b" class="pb">[018-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='361:386'>　可教之子若夫不肖之子為父母之所棄絶者則無事于</span><br/>
<span class='tline' id='l18' data-llen='386:411'>　鞭撻訶責矣古之聖人知其意故灾異之來愈加戒懼若</span><br/>
<span class='tline' id='l19' data-llen='411:437'>　堯舜之水則曰儆予湯之旱則以六事責躬皆此𩔖也聖</span><br/>
<span class='tline' id='l20' data-llen='437:462'>　人不以灾異為嫌嘗患人主之不修若夫漢武帝征討連</span><br/>
<span class='tline' id='l21' data-llen='462:487'>　年愁怨四起不以此加意乃以白麟赤鴈為祥由今觀之</span><br/>
<span class='tline' id='l22' data-llen='487:511'>　水旱不害為堯湯而白麟赤鴈未見其為武帝之益也</span><br/>
<span class='tline' id='l23' data-llen='511:534'>髙宗祭成湯有飛雉升鼎耳而雊祖已訓諸王作髙宗</span><br/>
<span class='tline' id='l24' data-llen='534:542'>肜日髙宗之訓</span><br/>
<span class='tline' id='l25' data-llen='542:568'><a onclick="displayPageImage('KR1b0019', 'WYG', '018-2a' );" name="018-2a" class="pb">[018-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='568:591'>　飛雉野鳥也鼎祭之器也雊鳴也髙宗于祭之明日</span><br/>
<span class='tline' id='l27' data-llen='591:614'>　野鳥升鼎耳而鳴可謂異矣作書者之所述但云越</span><br/>
<span class='tline' id='l28' data-llen='614:637'>　有雊雉不言所祭者何廟所鳴者何處孔子序書直</span><br/>
<span class='tline' id='l29' data-llen='637:660'>　云祭成湯升鼎耳聖人之意葢有在矣髙宗之所以</span><br/>
<span class='tline' id='l30' data-llen='660:683'>　召此怪異者以髙宗之祀豐于近廟而薄于祖廟也</span><br/>
<span class='tline' id='l31' data-llen='683:706'>　故云祭成湯昔者傅説嘗以黷于祭祀箴髙宗之失</span><br/>
<span class='tline' id='l32' data-llen='706:729'>　矣至此猶不改此其耳不聪不能聴大臣之言也故</span><br/>
<span class='tline' id='l33' data-llen='729:752'>　升鼎耳而鳴天人幽顯之理于此可見矣鳴雉之變</span><br/>
<span class='tline' id='l34' data-llen='752:778'><a onclick="displayPageImage('KR1b0019', 'WYG', '018-2b' );" name="018-2b" class="pb">[018-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='778:801'>　不自外來乃髙宗心中之物形見于外感應之理隨</span><br/>
<span class='tline' id='l36' data-llen='801:825'>　𩔖而至洪範五行傳其可以盡廢哉祖已訓諸王作</span><br/>
<span class='tline' id='l37' data-llen='825:848'>　髙宗肜日髙宗之訓二篇之書以戒其君今髙宗肜</span><br/>
<span class='tline' id='l38' data-llen='848:871'>　日之篇具存而髙宗之訓已亡矣意其所言者無非</span><br/>
<span class='tline' id='l39' data-llen='871:894'>　修省恐懼之意祖已知變異之來不在乎雉而在乎</span><br/>
<span class='tline' id='l40' data-llen='894:915'>　髙宗故所以訓王者亦欲其修己以應天而已</span><br/>
<span class='tline' id='l41' data-llen='915:938'>髙宗肜日越有雊雉祖已曰惟先格王正厥事乃訓于</span><br/>
<span class='tline' id='l42' data-llen='938:961'>王曰惟天監下民典厥義降年有永有不永非天夭民</span><br/>
<span class='tline' id='l43' data-llen='961:987'><a onclick="displayPageImage('KR1b0019', 'WYG', '018-3a' );" name="018-3a" class="pb">[018-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='987:1010'>民中絶命民有不若徳不聴罪天既孚命正厥徳乃曰</span><br/>
<span class='tline' id='l45' data-llen='1010:1032'>其如台嗚呼王司敬民罔非天𦙍典祀無豐于昵</span><br/>
<span class='tline' id='l46' data-llen='1032:1055'>　上髙宗肜日者篇名也下髙宗肜日四字者即髙宗</span><br/>
<span class='tline' id='l47' data-llen='1055:1078'>　所祭之明日也商人曰肜周人曰繹皆明日又祭也</span><br/>
<span class='tline' id='l48' data-llen='1078:1101'>　髙宗于所祭之明日于是有鳴雉之異祖已之自言</span><br/>
<span class='tline' id='l49' data-llen='1101:1124'>　者以謂此野鳥之變皆王心惟先格王之非心而正</span><br/>
<span class='tline' id='l50' data-llen='1124:1147'>　其祭祀之事則可以消此異矣乃作書以訓誥于王</span><br/>
<span class='tline' id='l51' data-llen='1147:1170'>　曰惟天監下民以義為主天固以愛民為心然亦何</span><br/>
<span class='tline' id='l52' data-llen='1170:1196'><a onclick="displayPageImage('KR1b0019', 'WYG', '018-3b' );" name="018-3b" class="pb">[018-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1196:1219'>　嘗容心于其間苐視其義理之如何義之所在即天</span><br/>
<span class='tline' id='l54' data-llen='1219:1242'>　之所在也為善者自有得福之理為惡者自有得禍</span><br/>
<span class='tline' id='l55' data-llen='1242:1265'>　之理降年有永長而得夀者有不永而夭者豈天故</span><br/>
<span class='tline' id='l56' data-llen='1265:1288'>　欲夭民哉民于其中間自絶其命葢合于義者年之</span><br/>
<span class='tline' id='l57' data-llen='1288:1311'>　所以永不合于義者年之所以不永民有不若徳者</span><br/>
<span class='tline' id='l58' data-llen='1311:1334'>　不順其徳是為非理非義事也不聴罪者不服其有</span><br/>
<span class='tline' id='l59' data-llen='1334:1357'>　罪而改過遷善也不若徳不聴罪者天既孚信其命</span><br/>
<span class='tline' id='l60' data-llen='1357:1380'>　正其徳葢福善禍淫者乃天之命亦天之徳也天之</span><br/>
<span class='tline' id='l61' data-llen='1380:1406'><a onclick="displayPageImage('KR1b0019', 'WYG', '018-4a' );" name="018-4a" class="pb">[018-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1406:1429'>　福善禍淫其命何嘗差其徳亦何嘗更易哉天既孚</span><br/>
<span class='tline' id='l63' data-llen='1429:1452'>　命正厥徳則見在天之禍福一定而不可易矣民于</span><br/>
<span class='tline' id='l64' data-llen='1452:1475'>　此時則曰天道其如我何此可見民之自絶于天非</span><br/>
<span class='tline' id='l65' data-llen='1475:1498'>　天有心以絶民也祖已言此者以見民之夀夭皆其</span><br/>
<span class='tline' id='l66' data-llen='1498:1521'>　自取也人君之禍福亦其自取當反身修徳可也然</span><br/>
<span class='tline' id='l67' data-llen='1521:1544'>　則祖己之言所以訓王者専為鳴雉也今其書不及</span><br/>
<span class='tline' id='l68' data-llen='1544:1567'>　于雉又不及髙宗而且及于民此見古人諫君其辭</span><br/>
<span class='tline' id='l69' data-llen='1567:1590'>　優游詳緩不迫切而意獨至使聞之者自喻也嗚呼</span><br/>
<span class='tline' id='l70' data-llen='1590:1616'><a onclick="displayPageImage('KR1b0019', 'WYG', '018-4b' );" name="018-4b" class="pb">[018-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1616:1640'>　王司敬民罔非天𦙍典祀無豐于昵王之所主者在</span><br/>
<span class='tline' id='l72' data-llen='1640:1663'>　于敬民無非所以為天之繼嗣者天生民而不能自</span><br/>
<span class='tline' id='l73' data-llen='1663:1686'>　治故立君以治之君者天之繼也典祀者祀有常禮</span><br/>
<span class='tline' id='l74' data-llen='1686:1709'>　也常祀不可豐于親戚之廟苟豐于昵而薄于逺則</span><br/>
<span class='tline' id='l75' data-llen='1709:1732'>　其心不知敬民是有意于邀福也今觀此篇見髙宗</span><br/>
<span class='tline' id='l76' data-llen='1732:1755'>　心術之事前此傅説一見之初已箴其失宜若邪失</span><br/>
<span class='tline' id='l77' data-llen='1755:1778'>　己格非心已改矣豈謂數年之後舊病復發乎葢人</span><br/>
<span class='tline' id='l78' data-llen='1778:1801'>　于心術莫不有心偏處自非勇于用力一洗而消之</span><br/>
<span class='tline' id='l79' data-llen='1801:1827'><a onclick="displayPageImage('KR1b0019', 'WYG', '018-5a' );" name="018-5a" class="pb">[018-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1827:1850'>　則病根未除雖能遏于一時而終乆必偏重處復發</span><br/>
<span class='tline' id='l81' data-llen='1850:1873'>　以髙宗之賢聖尚且如此則學者于其氣質之偏當</span><br/>
<span class='tline' id='l82' data-llen='1873:1882'>　何如用其功哉</span><br/>
<span class='tline' id='l83' data-llen='1882:1885'>　</span><br/>
<span class='tline' id='l84' data-llen='1885:1888'>　</span><br/>
<span class='tline' id='l85' data-llen='1888:1891'>　</span><br/>
<span class='tline' id='l86' data-llen='1891:1894'>　</span><br/>
<span class='tline' id='l87' data-llen='1894:1897'>　</span><br/>
<span class='tline' id='l88' data-llen='1897:1923'><a onclick="displayPageImage('KR1b0019', 'WYG', '018-5b' );" name="018-5b" class="pb">[018-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1923:1926'>　</span><br/>
<span class='tline' id='l90' data-llen='1926:1929'>　</span><br/>
<span class='tline' id='l91' data-llen='1929:1932'>　</span><br/>
<span class='tline' id='l92' data-llen='1932:1935'>　</span><br/>
<span class='tline' id='l93' data-llen='1935:1938'>　</span><br/>
<span class='tline' id='l94' data-llen='1938:1941'>　</span><br/>
<span class='tline' id='l95' data-llen='1941:1944'>　</span><br/>
<span class='tline' id='l96' data-llen='1944:1954'>　尚書詳解卷十八</span><br/>
</p>
<p><br/>
</p>
  </div>
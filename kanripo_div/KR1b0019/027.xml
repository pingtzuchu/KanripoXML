<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1b0019', 'WYG', '027-1a' );" name="027-1a" class="pb">[027-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:204'>　尚書詳解卷二十七</span><br/>
<span class='tline' id='l10' data-llen='204:225'>　　　　　　　　　　　　　宋　陳經　撰</span><br/>
<span class='tline' id='l11' data-llen='225:234'>大誥<span class='krp-note'>周書/</span></span><br/>
<span class='tline' id='l12' data-llen='234:257'>　觀此篇乃見聖人當人情不安之時雖違衆以自用</span><br/>
<span class='tline' id='l13' data-llen='257:280'>　而亦不能不順乎衆人之心當商人之叛也兄弟至</span><br/>
<span class='tline' id='l14' data-llen='280:303'>　親猶且流言成王不信于其上而邦君御事復以為</span><br/>
<span class='tline' id='l15' data-llen='303:326'>　艱大于其下周公身處危疑之地而復專兵權以討</span><br/>
<span class='tline' id='l16' data-llen='326:352'><a onclick="displayPageImage('KR1b0019', 'WYG', '027-1b' );" name="027-1b" class="pb">[027-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='352:375'>　流言之人是衆人舉無以為可而周公獨以為可者</span><br/>
<span class='tline' id='l18' data-llen='375:398'>　特以武王艱難剏造大業未易而姦人得以逞其邪</span><br/>
<span class='tline' id='l19' data-llen='398:422'>　謀扶顛持危𫝑不容己在周公安得不違衆而自用</span><br/>
<span class='tline' id='l20' data-llen='422:445'>　哉雖然茍無以順乎衆人之心而遂逞己意於必遂</span><br/>
<span class='tline' id='l21' data-llen='445:468'>　安知疑周公者止于管蔡商奄而已哉一方不安而</span><br/>
<span class='tline' id='l22' data-llen='468:491'>　天下皆為之不安一人致嫌則衆人皆為之嫌疑則</span><br/>
<span class='tline' id='l23' data-llen='491:514'>　商家之事去周公難與圖功功雖成而亦難居者矣</span><br/>
<span class='tline' id='l24' data-llen='514:537'>　此周公所以不得不委曲煩重披其心腹言之以先</span><br/>
<span class='tline' id='l25' data-llen='537:563'><a onclick="displayPageImage('KR1b0019', 'WYG', '027-2a' );" name="027-2a" class="pb">[027-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='563:586'>　王創業之難决其今日不可不為之志庶幾羣情畢</span><br/>
<span class='tline' id='l27' data-llen='586:609'>　孚反側者定而後元惡可得而㓕矣此書雖稱王若</span><br/>
<span class='tline' id='l28' data-llen='609:632'>　曰實周公托王命以令天下也成王方疑周公則東</span><br/>
<span class='tline' id='l29' data-llen='632:655'>　征之舉决不出于成王之意在他則謂之挾天子以</span><br/>
<span class='tline' id='l30' data-llen='655:678'>　令諸侯在周公則謂之奉王命以討叛事有順逆其</span><br/>
<span class='tline' id='l31' data-llen='678:684'>　情異也</span><br/>
<span class='tline' id='l32' data-llen='684:706'>武王崩三監及淮夷叛周公相成王將黜殷作大誥</span><br/>
<span class='tline' id='l33' data-llen='706:729'>　讀泰誓牧誓而知武王所以取商之易讀大誥之書</span><br/>
<span class='tline' id='l34' data-llen='729:755'><a onclick="displayPageImage('KR1b0019', 'WYG', '027-2b' );" name="027-2b" class="pb">[027-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='755:778'>　而知周家所以安商之難湯固嘗放桀矣而湯没之</span><br/>
<span class='tline' id='l36' data-llen='778:801'>　後不聞其有叛者武王伐紂事與湯同而武王崩之</span><br/>
<span class='tline' id='l37' data-llen='801:824'>　後事變若此其異則其風俗之薄亦已甚矣武王勝</span><br/>
<span class='tline' id='l38' data-llen='824:847'>　商之後立紂子武庚禄父以存商祀又以弼鄘衛封</span><br/>
<span class='tline' id='l39' data-llen='847:870'>　三叔俾之監商所謂仁之至義之盡誰謂身沒之後</span><br/>
<span class='tline' id='l40' data-llen='870:893'>　兄弟至親乃與武庚忘前日之恩而為反叛之謀乎</span><br/>
<span class='tline' id='l41' data-llen='893:916'>　或曰以武王周公之聖豈不能逆知三監武庚之必</span><br/>
<span class='tline' id='l42' data-llen='916:939'>　叛而奚為封之殊不知聖人本無逆詐億不信之心</span><br/>
<span class='tline' id='l43' data-llen='939:965'><a onclick="displayPageImage('KR1b0019', 'WYG', '027-3a' );" name="027-3a" class="pb">[027-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='965:988'>　以漢髙祖猶知呉王濞之反以張九齡猶知禄山之</span><br/>
<span class='tline' id='l45' data-llen='988:1011'>　必叛安有武王周公而不足以料三監武庚之心哉</span><br/>
<span class='tline' id='l46' data-llen='1011:1034'>　特以商之宗祀不忍其遽絶而兄弟至親亦難以叛</span><br/>
<span class='tline' id='l47' data-llen='1034:1057'>　逆預期之也序此書者不曰武庚叛而曰三監及淮</span><br/>
<span class='tline' id='l48' data-llen='1057:1080'>　夷叛則是倡是謀者起于三監也不曰成王將黜商</span><br/>
<span class='tline' id='l49' data-llen='1080:1103'>　而曰周公相成王是伐商之謀皆周公為之而非成</span><br/>
<span class='tline' id='l50' data-llen='1103:1126'>　王意也流言扇摇周公恐天下為亂者衆故不可不</span><br/>
<span class='tline' id='l51' data-llen='1126:1142'>　先有以開諭之而大誥所由作也</span><br/>
<span class='tline' id='l52' data-llen='1142:1168'><a onclick="displayPageImage('KR1b0019', 'WYG', '027-3b' );" name="027-3b" class="pb">[027-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1168:1191'>王若曰猷大誥爾多邦越爾御事弗弔天降割于我家</span><br/>
<span class='tline' id='l54' data-llen='1191:1214'>不少延洪惟我㓜冲人嗣無疆大厯服弗造哲廸民康</span><br/>
<span class='tline' id='l55' data-llen='1214:1225'>矧曰其有能格知天命</span><br/>
<span class='tline' id='l56' data-llen='1225:1248'>　王若曰周公稱成王之命也猷謀也以黜商之謀告</span><br/>
<span class='tline' id='l57' data-llen='1248:1272'>　爾多邦葢調𤼵諸侯之兵以行故告爾多邦越爾御</span><br/>
<span class='tline' id='l58' data-llen='1272:1295'>　事之臣謂諸侯之三卿也弗弔成王罪已之辭引咎</span><br/>
<span class='tline' id='l59' data-llen='1295:1318'>　以歸已不為天所憫弔乃降禍害於我家不少延留</span><br/>
<span class='tline' id='l60' data-llen='1318:1341'>　謂武王安天下未幾而崩也洪惟我㓜冲人洪大也</span><br/>
<span class='tline' id='l61' data-llen='1341:1367'><a onclick="displayPageImage('KR1b0019', 'WYG', '027-4a' );" name="027-4a" class="pb">[027-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1367:1390'>　至大之責乃在我㓜冲小子之身俾我繼無窮之厯</span><br/>
<span class='tline' id='l63' data-llen='1390:1413'>　與服厯者天命也服者人事也此言任大責重之意</span><br/>
<span class='tline' id='l64' data-llen='1413:1436'>　弗造哲廸民康我㓜冲之人尚未能深造知人之哲</span><br/>
<span class='tline' id='l65' data-llen='1436:1459'>　以啟廸民於康安之地何况天命深逺其能至于天</span><br/>
<span class='tline' id='l66' data-llen='1459:1467'>　而知其命哉</span><br/>
<span class='tline' id='l67' data-llen='1467:1490'>已予惟小子若涉淵水予惟往求朕攸濟敷責敷前人</span><br/>
<span class='tline' id='l68' data-llen='1490:1513'>受命兹不忘大功予不敢閉于天降威用寧王遺我大</span><br/>
<span class='tline' id='l69' data-llen='1513:1522'>寳龜紹天明即命</span><br/>
<span class='tline' id='l70' data-llen='1522:1548'><a onclick="displayPageImage('KR1b0019', 'WYG', '027-4b' );" name="027-4b" class="pb">[027-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1548:1572'>　已者𤼵語之辭我小子處此艱難重任如涉深淵之</span><br/>
<span class='tline' id='l72' data-llen='1572:1595'>　水然不勝其危懼也雖然第知危懼而不知有必為</span><br/>
<span class='tline' id='l73' data-llen='1595:1618'>　之志不幾于柔弱乎予惟進而往求所以濟險之道</span><br/>
<span class='tline' id='l74' data-llen='1618:1641'>　處習坎而行有尚知事之當為者則决于必為而無</span><br/>
<span class='tline' id='l75' data-llen='1641:1664'>　有退縮我之所以必往求濟險之術者葢繼人之功</span><br/>
<span class='tline' id='l76' data-llen='1664:1687'>　業者當有以大而賁飾之于前人所受之命亦當大</span><br/>
<span class='tline' id='l77' data-llen='1687:1710'>　之如此則庶㡬前人之大功可以不忘予豈敢閉于</span><br/>
<span class='tline' id='l78' data-llen='1710:1733'>　天之所降之威用哉天威之用在于福善禍滛三監</span><br/>
<span class='tline' id='l79' data-llen='1733:1759'><a onclick="displayPageImage('KR1b0019', 'WYG', '027-5a' );" name="027-5a" class="pb">[027-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1759:1782'>　淮夷之叛如此是自取于天之誅戮也我于此不言</span><br/>
<span class='tline' id='l81' data-llen='1782:1805'>奉天討則是閉塞天之威用矣前人之業與前人之受</span><br/>
<span class='tline' id='l82' data-llen='1805:1828'>　命當有以廣大之天之威用當有以奉之則伐商之</span><br/>
<span class='tline' id='l83' data-llen='1828:1851'>　謀其可已乎寧王遺我之寳龜我其卜之以紹繼天</span><br/>
<span class='tline' id='l84' data-llen='1851:1874'>　之明就受其命古者有國各有寳龜以守其國家有</span><br/>
<span class='tline' id='l85' data-llen='1874:1897'>　疑則卜之所以謀之鬼神而卜知天命之向背也聖</span><br/>
<span class='tline' id='l86' data-llen='1897:1920'>　人舉事本無事乎卜特假是以决其疑耳凡大誥之</span><br/>
<span class='tline' id='l87' data-llen='1920:1943'>　篇稱寧王寧考者皆指武王有安天下之功也寧人</span><br/>
<span class='tline' id='l88' data-llen='1943:1969'><a onclick="displayPageImage('KR1b0019', 'WYG', '027-5b' );" name="027-5b" class="pb">[027-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1969:1988'>　者指武王當時所與同謀安天下之臣也</span><br/>
<span class='tline' id='l90' data-llen='1988:2011'>曰有大艱于西土西土人亦不静越兹蠢殷小腆誕敢</span><br/>
<span class='tline' id='l91' data-llen='2011:2034'>紀其叙天降威知我國有疵民不康曰予復反鄙我周</span><br/>
<span class='tline' id='l92' data-llen='2034:2057'>邦今蠢今翼曰民獻有十夫予翼以于敉寧武圖功我</span><br/>
<span class='tline' id='l93' data-llen='2057:2067'>有大事休朕卜并吉</span><br/>
<span class='tline' id='l94' data-llen='2067:2090'>　曰更端而言之也有大艱于西土謂武王崩我西土</span><br/>
<span class='tline' id='l95' data-llen='2090:2113'>　有大患也西土之人于此時皆為之惶惑不安所以</span><br/>
<span class='tline' id='l96' data-llen='2113:2136'>　三監起而蠢動商武庚恃其國小而富厚大敢紀其</span><br/>
<span class='tline' id='l97' data-llen='2136:2162'><a onclick="displayPageImage('KR1b0019', 'WYG', '027-6a' );" name="027-6a" class="pb">[027-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2162:2185'>　王業之舊叙意圖商家復興也天降威謂三叔流言</span><br/>
<span class='tline' id='l99' data-llen='2185:2208'>　有當誅之罪此天所降之威也武庚知我國有流言</span><br/>
<span class='tline' id='l100' data-llen='2208:2231'>　之變内有疵病民不安于是大言以欺衆曰予商家</span><br/>
<span class='tline' id='l101' data-llen='2231:2254'>　當復反鄙薄我周家自古姦人乘釁而起者多因國</span><br/>
<span class='tline' id='l102' data-llen='2254:2278'>　内之變若無三叔流言彼蕞爾武庚何自而𤼵周家</span><br/>
<span class='tline' id='l103' data-llen='2278:2301'>　殺武庚之父而滅其社稷武庚于周為仇則今日之</span><br/>
<span class='tline' id='l104' data-llen='2301:2324'>　叛乃復君父之仇于武庚何過之有曰不然父不受</span><br/>
<span class='tline' id='l105' data-llen='2324:2347'>　誅子復讎可也父受誅則是天討有罪矣其子奚復</span><br/>
<span class='tline' id='l106' data-llen='2347:2373'><a onclick="displayPageImage('KR1b0019', 'WYG', '027-6b' );" name="027-6b" class="pb">[027-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2373:2396'>　仇武王殺受既是天討而武庚復仇是不知天討之</span><br/>
<span class='tline' id='l108' data-llen='2396:2419'>　義所以為周家之罪人今蠢今翼日民獻有十夫予</span><br/>
<span class='tline' id='l109' data-llen='2419:2442'>　翼今天下蠢動之明日彼四國之中民之賢者有十</span><br/>
<span class='tline' id='l110' data-llen='2442:2465'>　人舍彼從我以翼助我撫安武事以謀其功賢者之</span><br/>
<span class='tline' id='l111' data-llen='2465:2488'>　見嘗先衆人而决葢彼知夫人事天理在周而不在</span><br/>
<span class='tline' id='l112' data-llen='2488:2511'>　商于是先見事㡬而來助周周公成王知十夫之來</span><br/>
<span class='tline' id='l113' data-llen='2511:2534'>　卜知天意所在故知我有大事之休美矣大事即兵</span><br/>
<span class='tline' id='l114' data-llen='2534:2557'>　戎之事也又何况卜之于龜而休祥并吉乎并吉者</span><br/>
<span class='tline' id='l115' data-llen='2557:2583'><a onclick="displayPageImage('KR1b0019', 'WYG', '027-7a' );" name="027-7a" class="pb">[027-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2583:2606'>　謂鬼神之謀與人謀合吉也聖人則灼見事理當為</span><br/>
<span class='tline' id='l117' data-llen='2606:2629'>　然亦不敢自用必考之人謀鬼謀而後决明而十夫</span><br/>
<span class='tline' id='l118' data-llen='2629:2649'>　幽而吉卜周公之所為合于天人之心久矣</span><br/>
<span class='tline' id='l119' data-llen='2649:2672'>肆予告我友邦君越尹氏庶士御事曰予得吉卜予惟</span><br/>
<span class='tline' id='l120' data-llen='2672:2695'>以爾庶邦于伐殷逋播臣爾庶邦君越庶士御事罔不</span><br/>
<span class='tline' id='l121' data-llen='2695:2718'>反曰艱大民不静亦惟在王宫邦君室越予小子考翼</span><br/>
<span class='tline' id='l122' data-llen='2718:2728'>不可征王害不違卜</span><br/>
<span class='tline' id='l123' data-llen='2728:2751'>　周公之意若曰十夫既來矣卜又吉矣故我告友邦</span><br/>
<span class='tline' id='l124' data-llen='2751:2777'><a onclick="displayPageImage('KR1b0019', 'WYG', '027-7b' );" name="027-7b" class="pb">[027-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2777:2800'>　之君謂諸侯也尹氏者諸侯之正官也庶事與治事</span><br/>
<span class='tline' id='l126' data-llen='2800:2823'>　之臣皆諸侯之國衆士也曰予既得吉卜予惟以爾</span><br/>
<span class='tline' id='l127' data-llen='2823:2846'>　庶邦往伐商逋亡播蕩之臣指武庚也商亡而武庚</span><br/>
<span class='tline' id='l128' data-llen='2846:2869'>　無所依歸即逋播也我武王念其絶祀從而封之至</span><br/>
<span class='tline' id='l129' data-llen='2869:2892'>　今乃背恩忘本如此豈得不伐十夫予翼而獨舉卜</span><br/>
<span class='tline' id='l130' data-llen='2892:2915'>　者葢龜乃神物至公無私者也爾庶邦之君與乎庶</span><br/>
<span class='tline' id='l131' data-llen='2915:2938'>　士御事罔不反我之言且曰艱大以為征伐四國之</span><br/>
<span class='tline' id='l132' data-llen='2938:2961'>　事其難而且大是與成王周公之意相反也又且以</span><br/>
<span class='tline' id='l133' data-llen='2961:2987'><a onclick="displayPageImage('KR1b0019', 'WYG', '027-8a' );" name="027-8a" class="pb">[027-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2987:3010'>　謂民之不安皆惟在王者之宫邦君之室葢化行自</span><br/>
<span class='tline' id='l135' data-llen='3010:3033'>　内始四國有難汝成王當反求諸已豈可專責他人</span><br/>
<span class='tline' id='l136' data-llen='3033:3056'>　越予小子亦是邦君指成王而言謂我小子當成其</span><br/>
<span class='tline' id='l137' data-llen='3056:3079'>　敬道自反已也不可征伐王何不違其卜而為自反</span><br/>
<span class='tline' id='l138' data-llen='3079:3102'>　之策乎且行有不得皆反求諸已豈非聖賢責己之</span><br/>
<span class='tline' id='l139' data-llen='3102:3125'>　道然用之于禹征有苗則可用之于周公伐商則不</span><br/>
<span class='tline' id='l140' data-llen='3125:3148'>　可事有輕重緩急惟達權知變者為能盡之舜之天</span><br/>
<span class='tline' id='l141' data-llen='3148:3171'>　下已治惟一苗民不服舍之未害也故益所以有招</span><br/>
<span class='tline' id='l142' data-llen='3171:3197'><a onclick="displayPageImage('KR1b0019', 'WYG', '027-8b' );" name="027-8b" class="pb">[027-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3197:3220'>　損得益之賛成王之三監則又異于此安危存亡之</span><br/>
<span class='tline' id='l144' data-llen='3220:3244'>　機在此一舉周公若撫機不𤼵是見義不為也邦君</span><br/>
<span class='tline' id='l145' data-llen='3244:3267'>　御事考翼之言非無足取也然當此之時而為此言</span><br/>
<span class='tline' id='l146' data-llen='3267:3290'>　則但見邦君御事懐安憚勞而已不知權變而已故</span><br/>
<span class='tline' id='l147' data-llen='3290:3303'>　周公叙述其本情而告之</span><br/>
<span class='tline' id='l148' data-llen='3303:3326'>肆予冲人永思艱曰嗚呼允蠢鰥寡哀哉予造天役遺</span><br/>
<span class='tline' id='l149' data-llen='3326:3349'>大投艱于朕身越予冲人不卬自恤義爾邦君越爾多</span><br/>
<span class='tline' id='l150' data-llen='3349:3372'>士尹氏御事綏予曰無毖于恤不可不成乃寧考圖功</span><br/>
<span class='tline' id='l151' data-llen='3372:3398'><a onclick="displayPageImage('KR1b0019', 'WYG', '027-9a' );" name="027-9a" class="pb">[027-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3398:3421'>　周公述成王之意以謂故我㓜冲之人因汝邦君有</span><br/>
<span class='tline' id='l153' data-llen='3421:3444'>　艱大之說亦嘗永長思其艱而為之深謀逺慮矣曰</span><br/>
<span class='tline' id='l154' data-llen='3444:3467'>　嗚呼信乎此舉蠢動鰥寡之民往赴征伐之事豈不</span><br/>
<span class='tline' id='l155' data-llen='3467:3490'>　可哀也哉然戡大難者不顧小勞成大利者不恤小</span><br/>
<span class='tline' id='l156' data-llen='3490:3513'>　害蠢動鰥寡之民雖曰可哀然功之不成害之不除</span><br/>
<span class='tline' id='l157' data-llen='3513:3536'>　則為有國之大患以成一人之身乃為天之役當奉</span><br/>
<span class='tline' id='l158' data-llen='3536:3559'>　天以行罰也天以重大之計而遺于我之身以艱難</span><br/>
<span class='tline' id='l159' data-llen='3559:3582'>　之事而投于我之身我冲人豈于我之身而自恤乎</span><br/>
<span class='tline' id='l160' data-llen='3582:3608'><a onclick="displayPageImage('KR1b0019', 'WYG', '027-9b' );" name="027-9b" class="pb">[027-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3608:3631'>　言我身不足恤則其所恤必有大于此者義宜也宜</span><br/>
<span class='tline' id='l162' data-llen='3631:3654'>　乎爾邦君與多士尹氏御事之衆當以言安于我以</span><br/>
<span class='tline' id='l163' data-llen='3654:3677'>　為成王不憚勞憂恤之事寧考武王所當圖之功不</span><br/>
<span class='tline' id='l164' data-llen='3677:3700'>　可不成為此言則可豈可與己意相反為艱大之說</span><br/>
<span class='tline' id='l165' data-llen='3700:3716'>　乎周公葢責望其以此意相勉也</span><br/>
<span class='tline' id='l166' data-llen='3716:3739'>已予惟小子不敢替上帝命天休于寧王興我小邦周</span><br/>
<span class='tline' id='l167' data-llen='3739:3762'>寧王惟卜用克綏受兹命今天其相民矧亦惟卜用嗚</span><br/>
<span class='tline' id='l168' data-llen='3762:3785'>呼天明畏弼我丕丕基王曰爾惟舊人爾丕克逺省爾</span><br/>
<span class='tline' id='l169' data-llen='3785:3812'><a onclick="displayPageImage('KR1b0019', 'WYG', '027-10a' );" name="027-10a" class="pb">[027-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3812:3835'>知寧王若勤哉天閟毖我成功所予不敢不極卒寧王</span><br/>
<span class='tline' id='l171' data-llen='3835:3839'>圖事</span><br/>
<span class='tline' id='l172' data-llen='3839:3862'>　已予我小子不敢替上帝命示之以必往之意也天</span><br/>
<span class='tline' id='l173' data-llen='3862:3885'>　命髙逺何自而見之曰以卜而見之天休于寧王言</span><br/>
<span class='tline' id='l174' data-llen='3885:3908'>　往日天有休美之命命我武王與我小邦周由諸侯</span><br/>
<span class='tline' id='l175' data-llen='3908:3931'>　而為天子我武王亦惟聼命于龜所以能綏定天下</span><br/>
<span class='tline' id='l176' data-llen='3931:3954'>　而受此大命如泰誓所言朕卜是也况今日天有意</span><br/>
<span class='tline' id='l177' data-llen='3954:3977'>　于誅叛人以助我民其可不惟卜之是用哉武王之</span><br/>
<span class='tline' id='l178' data-llen='3977:4004'><a onclick="displayPageImage('KR1b0019', 'WYG', '027-10b' );" name="027-10b" class="pb">[027-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4004:4027'>　心與天心合故武王用卜成王之心與武王合故亦</span><br/>
<span class='tline' id='l180' data-llen='4027:4050'>　當如武王之用卜嗚呼歎而言之天有明徳福善禍</span><br/>
<span class='tline' id='l181' data-llen='4050:4074'>　滛深可敬畏今日之艱難禍變𤼵于不測皆天意有</span><br/>
<span class='tline' id='l182' data-llen='4074:4097'>　以輔成我莫大之業也孟子曰生于憂患而死于安</span><br/>
<span class='tline' id='l183' data-llen='4097:4120'>　樂葢安樂者乃天之所以縱其心而稔其惡憂患者</span><br/>
<span class='tline' id='l184' data-llen='4120:4143'>　乃天之所以苦其心俾之増益其所不能王曰爾惟</span><br/>
<span class='tline' id='l185' data-llen='4143:4166'>　舊人成王恐邦君御事不從又指其老成歴事之君</span><br/>
<span class='tline' id='l186' data-llen='4166:4189'>　子當時曽為武王之臣親見武王之事者爾大能逺</span><br/>
<span class='tline' id='l187' data-llen='4189:4216'><a onclick="displayPageImage('KR1b0019', 'WYG', '027-11a' );" name="027-11a" class="pb">[027-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4216:4239'>　省言老成之人所見之逺大也爾豈不知武王所以</span><br/>
<span class='tline' id='l189' data-llen='4239:4262'>　勤勞創業造天下者乎知武王之勤則知今日之事</span><br/>
<span class='tline' id='l190' data-llen='4262:4285'>　不可已也天之意閟閉而勞我以成功之所使我艱</span><br/>
<span class='tline' id='l191' data-llen='4285:4308'>　難辛苦不敢懐安則是將欲闢之必固闔之將欲張</span><br/>
<span class='tline' id='l192' data-llen='4308:4331'>　之必固翕之予不敢不極盡其力以終寧王所圖之</span><br/>
<span class='tline' id='l193' data-llen='4331:4354'>　事豈可以武王勤勞所圖之事今日為姦人乘釁而</span><br/>
<span class='tline' id='l194' data-llen='4354:4377'>　遽壊之乎衆人昧于天理以為不可伐聖人深知天</span><br/>
<span class='tline' id='l195' data-llen='4377:4389'>　理則以為不可不伐也</span><br/>
<span class='tline' id='l196' data-llen='4389:4416'><a onclick="displayPageImage('KR1b0019', 'WYG', '027-11b' );" name="027-11b" class="pb">[027-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4416:4439'>肆予大化誘我友邦君天棐忱辭其考我民予曷其不</span><br/>
<span class='tline' id='l198' data-llen='4439:4462'>于前寧人圖功攸終天亦惟用勤毖我民若有疾予曷</span><br/>
<span class='tline' id='l199' data-llen='4462:4474'>敢不于前寧人攸受休畢</span><br/>
<span class='tline' id='l200' data-llen='4474:4497'>　觀化誘之言可以見聖人忠厚之至聖人以其生殺</span><br/>
<span class='tline' id='l201' data-llen='4497:4520'>　予奪之柄令之誰敢不從倡之誰敢不應而必諄諄</span><br/>
<span class='tline' id='l202' data-llen='4520:4543'>　為之言以化而誘之者可見聖人之心不敢咈衆必</span><br/>
<span class='tline' id='l203' data-llen='4543:4566'>　欲上下相安然後可以舉事東征之謀周公成王所</span><br/>
<span class='tline' id='l204' data-llen='4566:4589'>　以大化誘我友邦之君當其化誘之時即至誠之言</span><br/>
<span class='tline' id='l205' data-llen='4589:4616'><a onclick="displayPageImage('KR1b0019', 'WYG', '027-12a' );" name="027-12a" class="pb">[027-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4616:4639'>　也上天知我有至誠之辭從而輔我然天道髙逺何</span><br/>
<span class='tline' id='l207' data-llen='4639:4662'>　以見天之輔誠辭即諸民而可考矣民心之所向即</span><br/>
<span class='tline' id='l208' data-llen='4662:4685'>　天意之所輔也天意民心若此則前寧人如武王之</span><br/>
<span class='tline' id='l209' data-llen='4685:4708'>　舊臣所與武王圖謀天下之功我曷不敢終其事乎</span><br/>
<span class='tline' id='l210' data-llen='4708:4731'>　天亦惟用勤毖我民若有疾令四國叛亂為周家之</span><br/>
<span class='tline' id='l211' data-llen='4731:4754'>　害大意用勤勞我民使之動心忍性知患之所當除</span><br/>
<span class='tline' id='l212' data-llen='4754:4777'>　如人之有疾然去其疾則身可安除其患則民可安</span><br/>
<span class='tline' id='l213' data-llen='4777:4800'>　予曷敢不于前寧人所受之休命從而了畢其事乎</span><br/>
<span class='tline' id='l214' data-llen='4800:4827'><a onclick="displayPageImage('KR1b0019', 'WYG', '027-12b' );" name="027-12b" class="pb">[027-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4827:4850'>　此一段言予曷敢予曷其予不敢皆是反覆重復言</span><br/>
<span class='tline' id='l216' data-llen='4850:4873'>　武王之業不敢不成商人之叛不可不誅之意初非</span><br/>
<span class='tline' id='l217' data-llen='4873:4886'>　周公之私意勞民動衆也</span><br/>
<span class='tline' id='l218' data-llen='4886:4909'>王曰若昔朕其逝朕言艱日思若考作室既底法厥子</span><br/>
<span class='tline' id='l219' data-llen='4909:4932'>乃弗肯堂矧肯構厥父菑厥子乃弗肯播矧肯穫厥考</span><br/>
<span class='tline' id='l220' data-llen='4932:4955'>翼其肯曰予有後弗棄基肆予曷敢不越卬敉寧王大</span><br/>
<span class='tline' id='l221' data-llen='4955:4973'>命若兄考乃有友伐厥子民養其勸弗救</span><br/>
<span class='tline' id='l222' data-llen='4973:4996'>　若順也昔古也我師古昔之道所以必往古人見義</span><br/>
<span class='tline' id='l223' data-llen='4996:5023'><a onclick="displayPageImage('KR1b0019', 'WYG', '027-13a' );" name="027-13a" class="pb">[027-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5023:5046'>　而必為凡今日順理而動者皆順乎古也不必泥其</span><br/>
<span class='tline' id='l225' data-llen='5046:5069'>　陳迹而後謂之順古朕所言者皆出于艱難而日思</span><br/>
<span class='tline' id='l226' data-llen='5069:5092'>　之矣既曰永思艱又曰艱日思又曰予永念可見聖</span><br/>
<span class='tline' id='l227' data-llen='5092:5115'>　賢舉事出于謀深慮逺未嘗輕易而動譬之為人父</span><br/>
<span class='tline' id='l228' data-llen='5115:5138'>　作室家然既已規模素定而底致其法度矣為之子</span><br/>
<span class='tline' id='l229' data-llen='5138:5161'>　者尚不肯為之營築堂基何况能為之創造屋宇乎</span><br/>
<span class='tline' id='l230' data-llen='5161:5184'>　又况之為人父治田然既已除去惡草而菑矣為之</span><br/>
<span class='tline' id='l231' data-llen='5184:5207'>　子者尚不能播植五榖何况能為有收穫乎周公此</span><br/>
<span class='tline' id='l232' data-llen='5207:5234'><a onclick="displayPageImage('KR1b0019', 'WYG', '027-13b' );" name="027-13b" class="pb">[027-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5234:5257'>　言譬喻武王前日創業規模未成所以成前日之事</span><br/>
<span class='tline' id='l234' data-llen='5257:5280'>　更在後之子孫今成王為之子茍不能承父之志有</span><br/>
<span class='tline' id='l235' data-llen='5280:5303'>　姦不除有患不去則是隳壊前人之業尚何望其能</span><br/>
<span class='tline' id='l236' data-llen='5303:5326'>　顯設藩飾制禮作樂以文太平如厥子之構而穫乎</span><br/>
<span class='tline' id='l237' data-llen='5326:5349'>　厥考平曰恭敬其事今見厥子如此其肯謂我有後</span><br/>
<span class='tline' id='l238' data-llen='5349:5372'>　而終不棄我之基業乎為人子而使其父至此則人</span><br/>
<span class='tline' id='l239' data-llen='5372:5395'>　子之心何安故我何敢不于我之身撫循寧王之大</span><br/>
<span class='tline' id='l240' data-llen='5395:5418'>　命乎大命天下之命也又譬如為人之父兄者忽有</span><br/>
<span class='tline' id='l241' data-llen='5418:5445'><a onclick="displayPageImage('KR1b0019', 'WYG', '027-14a' );" name="027-14a" class="pb">[027-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5445:5469'>　朋𩔖自外來伐其子又可養其勸伐之心而不救之</span><br/>
<span class='tline' id='l243' data-llen='5469:5492'>　乎成王猶父兄也四國猶友也厥子猶民也四國作</span><br/>
<span class='tline' id='l244' data-llen='5492:5514'>　亂為民之害成王決不可養其助伐之心而不救</span><br/>
<span class='tline' id='l245' data-llen='5514:5537'>　言必無此理也聖人以天下為一家故託一家之事</span><br/>
<span class='tline' id='l246' data-llen='5537:5546'>　以喻天下之事</span><br/>
<span class='tline' id='l247' data-llen='5546:5569'>王曰嗚呼肆哉爾庶邦君越爾御事爽邦由哲亦惟十</span><br/>
<span class='tline' id='l248' data-llen='5569:5592'>人廸知上帝命越天棐忱爾時罔敢易法矧今天降戾</span><br/>
<span class='tline' id='l249' data-llen='5592:5615'>于周邦惟大艱人誕鄰胥伐于厥室爾亦不知天命不</span><br/>
<span class='tline' id='l250' data-llen='5615:5642'><a onclick="displayPageImage('KR1b0019', 'WYG', '027-14b' );" name="027-14b" class="pb">[027-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5642:5645'>易</span><br/>
<span class='tline' id='l252' data-llen='5645:5668'>　肆陳也言我所以告我邦君御事者其舖陳已如此</span><br/>
<span class='tline' id='l253' data-llen='5668:5691'>　爾邦君御事不可不明乎此邦家之理理亂者本由</span><br/>
<span class='tline' id='l254' data-llen='5691:5714'>　哲智之人今也有十夫予翼其平曰所蹈履皆足以</span><br/>
<span class='tline' id='l255' data-llen='5714:5737'>　知上帝之命周公于此以賢者之去就卜天意之從</span><br/>
<span class='tline' id='l256' data-llen='5737:5760'>　違伊尹歸亳而成湯伐夏之謀决十亂同心而武王</span><br/>
<span class='tline' id='l257' data-llen='5760:5783'>　伐商之計定十夫之來天意可卜矣天意既棐輔我</span><br/>
<span class='tline' id='l258' data-llen='5783:5806'>　周家之誠爾邦君御事其敢易我周家之法乎我周</span><br/>
<span class='tline' id='l259' data-llen='5806:5833'><a onclick="displayPageImage('KR1b0019', 'WYG', '027-15a' );" name="027-15a" class="pb">[027-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5833:5856'>　家賞善伐惡禁暴除亂自有定法爾不可易也何况</span><br/>
<span class='tline' id='l261' data-llen='5856:5879'>　天降災戻于周邦使大艱險之人大相隣助以伐于</span><br/>
<span class='tline' id='l262' data-llen='5879:5902'>　室家以理言之征討無可疑者此實天命之已定者</span><br/>
<span class='tline' id='l263' data-llen='5902:5919'>　也爾若不從是爾不知天之定命矣</span><br/>
<span class='tline' id='l264' data-llen='5919:5942'>予永念曰天惟喪殷若穡夫予曷敢不終朕畝天亦惟</span><br/>
<span class='tline' id='l265' data-llen='5942:5965'>休于前寧人予曷其極卜敢弗于從率寧人有指疆土</span><br/>
<span class='tline' id='l266' data-llen='5965:5988'>矧今卜并吉肆朕誕以爾東征天命不僣卜陳惟若兹</span><br/>
<span class='tline' id='l267' data-llen='5988:6011'>　予永念曰言我亦嘗深思逺慮以為天下之喪殷如</span><br/>
<span class='tline' id='l268' data-llen='6011:6038'><a onclick="displayPageImage('KR1b0019', 'WYG', '027-15b' );" name="027-15b" class="pb">[027-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6038:6061'>　穡夫然穡夫之治田畝也去惡草則恐其害嘉穀武</span><br/>
<span class='tline' id='l270' data-llen='6061:6084'>　王之伐商也矜其絶祀復立武庚武庚作亂是惡草</span><br/>
<span class='tline' id='l271' data-llen='6084:6107'>　之本根未除今則芟夷藴崇之以終其田畝之事俾</span><br/>
<span class='tline' id='l272' data-llen='6107:6130'>　無遺種也方是時武王舊臣皆欲從成王征伐使天</span><br/>
<span class='tline' id='l273' data-llen='6130:6153'>　意若欲休息此前寧人則我何敢盡用卜敢不從衆</span><br/>
<span class='tline' id='l274' data-llen='6153:6176'>　人而止乎以見當時舊臣之從周公者亦多矣今寧</span><br/>
<span class='tline' id='l275' data-llen='6176:6199'>　人指我以疆土所至不可坐受其侵畧在我所當循</span><br/>
<span class='tline' id='l276' data-llen='6199:6222'>　之何况卜之于龜又并吉乎以見人心之與天意皆</span><br/>
<span class='tline' id='l277' data-llen='6222:6249'><a onclick="displayPageImage('KR1b0019', 'WYG', '027-16a' );" name="027-16a" class="pb">[027-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6249:6272'>　合也人事既如此天意又如此教我誕以爾東征天</span><br/>
<span class='tline' id='l279' data-llen='6272:6295'>　命無有差僣卜之陳列己如此矣此篇大槩以人事</span><br/>
<span class='tline' id='l280' data-llen='6295:6318'>　天意為主以人事言之則莫如十夫之予翼以天意</span><br/>
<span class='tline' id='l281' data-llen='6318:6341'>　言之則莫如卜之吉賢者民之望也卜者人情之所</span><br/>
<span class='tline' id='l282' data-llen='6341:6364'>　素信也周公不以一己之意強夫人之必從而以人</span><br/>
<span class='tline' id='l283' data-llen='6364:6387'>　事天意之可信者示之俾之不得不從此所以卒成</span><br/>
<span class='tline' id='l284' data-llen='6387:6400'>　東征之謀而人無異辭也</span><br/>
<span class='tline' id='l285' data-llen='6400:6403'>　</span><br/>
<span class='tline' id='l286' data-llen='6403:6430'><a onclick="displayPageImage('KR1b0019', 'WYG', '027-16b' );" name="027-16b" class="pb">[027-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6430:6433'>　</span><br/>
<span class='tline' id='l288' data-llen='6433:6436'>　</span><br/>
<span class='tline' id='l289' data-llen='6436:6439'>　</span><br/>
<span class='tline' id='l290' data-llen='6439:6442'>　</span><br/>
<span class='tline' id='l291' data-llen='6442:6445'>　</span><br/>
<span class='tline' id='l292' data-llen='6445:6448'>　</span><br/>
<span class='tline' id='l293' data-llen='6448:6451'>　</span><br/>
<span class='tline' id='l294' data-llen='6451:6462'>　尚書詳解卷二十七</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1b0019', 'WYG', '045-1a' );" name="045-1a" class="pb">[045-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:204'>　尚書詳解卷四十五</span><br/>
<span class='tline' id='l10' data-llen='204:225'>　　　　　　　　　　　　　宋　陳經　撰</span><br/>
<span class='tline' id='l11' data-llen='225:234'>君牙<span class='krp-note'>周書/</span></span><br/>
<span class='tline' id='l12' data-llen='234:257'>　觀史之所載穆王車轍馬跡徧于天下則穆王乃無</span><br/>
<span class='tline' id='l13' data-llen='257:280'>　道之主也此經所載三篇之書皆穆所作夫子定之</span><br/>
<span class='tline' id='l14' data-llen='280:303'>　以為後世之法意者三篇之書殆出末年悔過之後</span><br/>
<span class='tline' id='l15' data-llen='303:326'>　因祭公謀父作祈招之詩以收王心而王於此知所</span><br/>
<span class='tline' id='l16' data-llen='326:352'><a onclick="displayPageImage('KR1b0019', 'WYG', '045-1b' );" name="045-1b" class="pb">[045-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='352:375'>　改悔故三篇之書有文武成康之遺風康王之子是</span><br/>
<span class='tline' id='l18' data-llen='375:398'>　為昭王昭王之子是為穆王昭王南征而不返至齊</span><br/>
<span class='tline' id='l19' data-llen='398:421'>　桓伐楚始問其罪穆王即位之初不知討賊專事八</span><br/>
<span class='tline' id='l20' data-llen='421:444'>　駿之遊觀此篇小民咨怨之言知其為世降俗薄不</span><br/>
<span class='tline' id='l21' data-llen='444:467'>　及成康之世矣文武之謨烈子孫猶得以世守之而</span><br/>
<span class='tline' id='l22' data-llen='467:490'>　無闕然不足之處然後知先王創業之規模愈久而</span><br/>
<span class='tline' id='l23' data-llen='490:513'>　愈無弊者以其出於正故也故曰誦其詩讀其書不</span><br/>
<span class='tline' id='l24' data-llen='513:527'>　知其人可乎是以論其世也</span><br/>
<span class='tline' id='l25' data-llen='527:553'><a onclick="displayPageImage('KR1b0019', 'WYG', '045-2a' );" name="045-2a" class="pb">[045-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='553:568'>穆王命君牙為周大司徒作君牙</span><br/>
<span class='tline' id='l27' data-llen='568:591'>　大司徒之官掌邦教也芮伯在康王時嘗為司徒而</span><br/>
<span class='tline' id='l28' data-llen='591:614'>　此有纘乃舊服無忝祖考說者以君牙為芮伯之後</span><br/>
<span class='tline' id='l29' data-llen='614:637'>　史無所據亦未可知必世臣之子孫也虞夏商周以</span><br/>
<span class='tline' id='l30' data-llen='637:660'>　來以忠厚待其臣故功臣之後必録用其子孫之賢</span><br/>
<span class='tline' id='l31' data-llen='660:683'>　者虞書曰賞延於世商書曰世選爾勞伊陟象賢復</span><br/>
<span class='tline' id='l32' data-llen='683:706'>　相太戊丁公世美入掌兵權下及春秋成季之勲宣</span><br/>
<span class='tline' id='l33' data-llen='706:729'>　孟之忠而趙武之立不敢緩其亦有先王之遺風歟</span><br/>
<span class='tline' id='l34' data-llen='729:755'><a onclick="displayPageImage('KR1b0019', 'WYG', '045-2b' );" name="045-2b" class="pb">[045-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='755:778'>王若曰嗚呼君牙惟乃祖乃父世篤忠貞服勞王家厥</span><br/>
<span class='tline' id='l36' data-llen='778:801'>有成績紀于太常惟予小子嗣守文武成康遺緒亦惟</span><br/>
<span class='tline' id='l37' data-llen='801:824'>先王之臣克左右亂四方心之夏危若蹈虎尾涉于春</span><br/>
<span class='tline' id='l38' data-llen='824:827'>氷</span><br/>
<span class='tline' id='l39' data-llen='827:850'>　穆王之命君牙不稱其徳而稱其先祖父之勤勞正</span><br/>
<span class='tline' id='l40' data-llen='850:873'>　欲君牙知所企慕當以祖父為凖的想其故家遺俗</span><br/>
<span class='tline' id='l41' data-llen='873:896'>　典刑尚在君牙得于傳聞目擊者亦熟矣乃祖父世</span><br/>
<span class='tline' id='l42' data-llen='896:919'>　篤厚其忠貞服事勤勞于王家其成功紀于太常之</span><br/>
<span class='tline' id='l43' data-llen='919:945'><a onclick="displayPageImage('KR1b0019', 'WYG', '045-3a' );" name="045-3a" class="pb">[045-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='945:968'>　上日月為常王之旂也祭祀則用之紀臣功則用之</span><br/>
<span class='tline' id='l45' data-llen='968:991'>　功臣紀其名于太常當日月爭光垂名不朽蓋人臣</span><br/>
<span class='tline' id='l46' data-llen='991:1014'>　有不可忘之功故人君示不能忘之報或紀之太常</span><br/>
<span class='tline' id='l47' data-llen='1014:1037'>　或祭諸大烝盤庚曰茲予大享于先王爾祖其從與</span><br/>
<span class='tline' id='l48' data-llen='1037:1060'>　享之洛誥曰記功宗以功作元祀皆古人報功之意</span><br/>
<span class='tline' id='l49' data-llen='1060:1083'>　也以此示子孫其誰不知所儀刑哉魏徴之後乃有</span><br/>
<span class='tline' id='l50' data-llen='1083:1106'>　魏謩而祖風以振盧懷愼之後乃有盧杞而祖風以</span><br/>
<span class='tline' id='l51' data-llen='1106:1129'>　墜嗚呼若謩者可謂能世其家而盧杞亦何面目見</span><br/>
<span class='tline' id='l52' data-llen='1129:1155'><a onclick="displayPageImage('KR1b0019', 'WYG', '045-3b' );" name="045-3b" class="pb">[045-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1155:1178'>　其祖父于地下乎惟予小子穆王自謂也繼守文武</span><br/>
<span class='tline' id='l54' data-llen='1178:1201'>　成康之遺緒所用者亦惟先王之臣為之左右輔佐</span><br/>
<span class='tline' id='l55' data-llen='1201:1224'>　以治四方謂之先王之臣則君牙亦嘗歴事先昭王</span><br/>
<span class='tline' id='l56' data-llen='1224:1247'>　之臣矣心之憂危若蹈虎尾涉于春氷蹈虎尾恐其</span><br/>
<span class='tline' id='l57' data-llen='1247:1270'>　反噬也涉春氷恐其陷溺也皆憂危之甚也自非穆</span><br/>
<span class='tline' id='l58' data-llen='1270:1289'>　王因悔過之後其安能兢兢恐懼如此哉</span><br/>
<span class='tline' id='l59' data-llen='1289:1313'>今命爾予翼作股肱心膂纘乃舊服無忝祖考𢎞敷五</span><br/>
<span class='tline' id='l60' data-llen='1313:1336'>典式和民則爾身克正罔敢弗正民心罔中惟爾之中</span><br/>
<span class='tline' id='l61' data-llen='1336:1362'><a onclick="displayPageImage('KR1b0019', 'WYG', '045-4a' );" name="045-4a" class="pb">[045-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1362:1385'>夏暑雨小民惟曰怨咨冬祁寒小民亦惟曰怨咨厥惟</span><br/>
<span class='tline' id='l63' data-llen='1385:1399'>艱哉思其艱以圖其易民乃寧</span><br/>
<span class='tline' id='l64' data-llen='1399:1422'>　穆王知天下重任已不能勝憂危如此是以有賴其</span><br/>
<span class='tline' id='l65' data-llen='1422:1445'>　臣故命爾為予之翼作股肱心膂以同體之義待其</span><br/>
<span class='tline' id='l66' data-llen='1445:1468'>　臣亦猶舜所謂臣作朕股肱耳目是也上下之分雖</span><br/>
<span class='tline' id='l67' data-llen='1468:1491'>　不同而相與之情無間異體爾君牙今繼其事蓋爾</span><br/>
<span class='tline' id='l68' data-llen='1491:1515'>　之祖父亦嘗為司徒也爾當無辱爾之祖考𢎞敷五</span><br/>
<span class='tline' id='l69' data-llen='1515:1538'>　典而下乃司徒之職當如此也五典即君臣父子之</span><br/>
<span class='tline' id='l70' data-llen='1538:1564'><a onclick="displayPageImage('KR1b0019', 'WYG', '045-4b' );" name="045-4b" class="pb">[045-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1564:1587'>　類司徒之所以教民者在此也而當大布五典用是</span><br/>
<span class='tline' id='l72' data-llen='1587:1610'>　以和民之則天生烝民有物有則則者即五典自有</span><br/>
<span class='tline' id='l73' data-llen='1610:1633'>　凖則不可踰越之理也施之君臣者不可施之兄弟</span><br/>
<span class='tline' id='l74' data-llen='1633:1656'>　施之父子者不可施之朋友豈非則乎而民不能盡</span><br/>
<span class='tline' id='l75' data-llen='1656:1679'>　其則者則在掌教者和之而已和之之道莫如以已</span><br/>
<span class='tline' id='l76' data-llen='1679:1702'>　率之爾身克正其民有所觀化蓋其容貌聲色之間</span><br/>
<span class='tline' id='l77' data-llen='1702:1725'>　有以儀刑之也民心無中惟于爾而取中則民有所</span><br/>
<span class='tline' id='l78' data-llen='1725:1748'>　感而化蓋其暗室屋漏之微有以隂驅而濳率之也</span><br/>
<span class='tline' id='l79' data-llen='1748:1774'><a onclick="displayPageImage('KR1b0019', 'WYG', '045-5a' );" name="045-5a" class="pb">[045-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1774:1797'>　古之教民者自其身始故身正而後民從之教民者</span><br/>
<span class='tline' id='l81' data-llen='1797:1820'>　取必於民而不取必於己安能使其民之從化哉中</span><br/>
<span class='tline' id='l82' data-llen='1820:1843'>　者不偏之謂正者無邪之謂中正一理也中可以兼</span><br/>
<span class='tline' id='l83' data-llen='1843:1866'>　正正不可以兼中夏暑雨小民惟曰怨咨冬祁寒小</span><br/>
<span class='tline' id='l84' data-llen='1866:1889'>　民亦惟曰怨咨暑也雨也大寒也此冬夏天時之常</span><br/>
<span class='tline' id='l85' data-llen='1889:1912'>　也而民不免怨咨其上此心失其中正也民心一失</span><br/>
<span class='tline' id='l86' data-llen='1912:1935'>　中正而暑雨祁寒不免怨咨則治民者不亦難乎中</span><br/>
<span class='tline' id='l87' data-llen='1935:1958'>　有至易者存若專以為難而不圖其所以易則難者</span><br/>
<span class='tline' id='l88' data-llen='1958:1984'><a onclick="displayPageImage('KR1b0019', 'WYG', '045-5b' );" name="045-5b" class="pb">[045-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1984:2007'>　終於難矣所謂易者亦在吾身之正吾心之中云爾</span><br/>
<span class='tline' id='l90' data-llen='2007:2030'>　以吾之中正則民乃寧而怨咨不作矣堯舜三代之</span><br/>
<span class='tline' id='l91' data-llen='2030:2053'>　世不患乎民之怨咨而惟患其民情之不得以上達</span><br/>
<span class='tline' id='l92' data-llen='2053:2076'>　堯之洪水下民其咨太康一為遊畋之舉而黎民咸</span><br/>
<span class='tline' id='l93' data-llen='2076:2099'>　貳盤庚一為遷都之舉而小民胥怨蓋平時矜憐奄</span><br/>
<span class='tline' id='l94' data-llen='2099:2122'>　撫之者至一失其所欲則怨咨形焉而上之人亦無</span><br/>
<span class='tline' id='l95' data-llen='2122:2145'>　有不知則亦深體乎民情者也觀小雅之詩民公然</span><br/>
<span class='tline' id='l96' data-llen='2145:2168'>　怨刺其上而天下終于不亂蓋情之得以達也秦人</span><br/>
<span class='tline' id='l97' data-llen='2168:2194'><a onclick="displayPageImage('KR1b0019', 'WYG', '045-6a' );" name="045-6a" class="pb">[045-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2194:2217'>　設監謗之法民不敢言而敢怨上之人愈不知而下</span><br/>
<span class='tline' id='l99' data-llen='2217:2226'>　之人益以離矣</span><br/>
<span class='tline' id='l100' data-llen='2226:2249'>嗚呼丕顯哉文王謨丕承哉武王烈啟佑我後人咸以</span><br/>
<span class='tline' id='l101' data-llen='2249:2272'>正罔缺爾惟敬明乃訓用奉若于先王對揚文武之光</span><br/>
<span class='tline' id='l102' data-llen='2272:2280'>命追配于前人</span><br/>
<span class='tline' id='l103' data-llen='2280:2303'>　文王造周之謀顯然而大明也武王繼伐之功其美</span><br/>
<span class='tline' id='l104' data-llen='2303:2326'>　為可繼承也文謨武烈豈止為一時計哉開道佑助</span><br/>
<span class='tline' id='l105' data-llen='2326:2349'>　我後之人粹然一出于正而無虧缺天下之理惟其</span><br/>
<span class='tline' id='l106' data-llen='2349:2375'><a onclick="displayPageImage('KR1b0019', 'WYG', '045-6b' );" name="045-6b" class="pb">[045-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2375:2400'>開端者正則其𫝊必逺不逺者必其始之不正也安有大</span><br/>
<span class='tline' id='l108' data-llen='2400:2423'>　中至正之道不能久其傳哉穆王之時歴世已久矣</span><br/>
<span class='tline' id='l109' data-llen='2423:2446'>　而文王之謨武王之烈在人者未泯豈非正乎爾君</span><br/>
<span class='tline' id='l110' data-llen='2446:2469'>　牙當以敬存心明其我之所以訓汝者用奉順于先</span><br/>
<span class='tline' id='l111' data-llen='2469:2492'>　王不墜其所為謨烈穆王揚文武光命于上而君牙</span><br/>
<span class='tline' id='l112' data-llen='2492:2515'>　揚文武光命於下謂之對揚君臣之間皆以守祖宗</span><br/>
<span class='tline' id='l113' data-llen='2515:2538'>　之家法為心追配于前人即先王之臣也古者創業</span><br/>
<span class='tline' id='l114' data-llen='2538:2561'>　垂統之君其規模一出于正則雖衰世僻王猶可以</span><br/>
<span class='tline' id='l115' data-llen='2561:2587'><a onclick="displayPageImage('KR1b0019', 'WYG', '045-7a' );" name="045-7a" class="pb">[045-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2587:2610'>　遵守故夏之祖有典有則則其子孫于失邦之後亦</span><br/>
<span class='tline' id='l117' data-llen='2610:2633'>　能述之為戒商之祖制官刑儆于有位則其子孫雖</span><br/>
<span class='tline' id='l118' data-llen='2633:2656'>　既立不明而其臣猶舉之以為法無他以其正也漢</span><br/>
<span class='tline' id='l119' data-llen='2656:2679'>　高祖有戚夫人之醜治宫室之壯麗唐太宗閨門之</span><br/>
<span class='tline' id='l120' data-llen='2679:2702'>　内父子君臣夫婦兄弟無法則其規模亦淺宜乎後</span><br/>
<span class='tline' id='l121' data-llen='2702:2725'>　世子孫得竊之以藉口也源之不清而責其流之濁</span><br/>
<span class='tline' id='l122' data-llen='2725:2735'>　天下安有此理哉</span><br/>
<span class='tline' id='l123' data-llen='2735:2758'>王若曰君牙乃惟由先正舊典時式民之治亂在茲率</span><br/>
<span class='tline' id='l124' data-llen='2758:2784'><a onclick="displayPageImage('KR1b0019', 'WYG', '045-7b' );" name="045-7b" class="pb">[045-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2784:2798'>乃祖考之攸行昭乃辟之有乂</span><br/>
<span class='tline' id='l126' data-llen='2798:2822'>末章復申前意先正即前人也述祖考即纘舊也先正之</span><br/>
<span class='tline' id='l127' data-llen='2822:2845'>　臣已有故事載之典籍可用之以為法民之治亂在</span><br/>
<span class='tline' id='l128' data-llen='2845:2868'>　茲能守此法則民治否則亂既曰時式又曰率乃祖</span><br/>
<span class='tline' id='l129' data-llen='2868:2891'>　考之攸行無非皆以前人為法也能如此則足以昭</span><br/>
<span class='tline' id='l130' data-llen='2891:2914'>　明汝君之治矣有賢臣則君之治益顯矣穆王雖無</span><br/>
<span class='tline' id='l131' data-llen='2914:2937'>　道之主而悔悟之後命其臣專守祖宗成法不敢作</span><br/>
<span class='tline' id='l132' data-llen='2937:2950'>　聦明亂舊章其亦賢乎哉</span><br/>
<span class='tline' id='l133' data-llen='2950:2976'><a onclick="displayPageImage('KR1b0019', 'WYG', '045-8a' );" name="045-8a" class="pb">[045-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2976:2979'>　</span><br/>
<span class='tline' id='l135' data-llen='2979:2982'>　</span><br/>
<span class='tline' id='l136' data-llen='2982:2985'>　</span><br/>
<span class='tline' id='l137' data-llen='2985:2988'>　</span><br/>
<span class='tline' id='l138' data-llen='2988:2991'>　</span><br/>
<span class='tline' id='l139' data-llen='2991:2994'>　</span><br/>
<span class='tline' id='l140' data-llen='2994:2997'>　</span><br/>
<span class='tline' id='l141' data-llen='2997:3000'>　</span><br/>
<span class='tline' id='l142' data-llen='3000:3026'><a onclick="displayPageImage('KR1b0019', 'WYG', '045-8b' );" name="045-8b" class="pb">[045-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3026:3029'>　</span><br/>
<span class='tline' id='l144' data-llen='3029:3032'>　</span><br/>
<span class='tline' id='l145' data-llen='3032:3035'>　</span><br/>
<span class='tline' id='l146' data-llen='3035:3038'>　</span><br/>
<span class='tline' id='l147' data-llen='3038:3041'>　</span><br/>
<span class='tline' id='l148' data-llen='3041:3044'>　</span><br/>
<span class='tline' id='l149' data-llen='3044:3047'>　</span><br/>
<span class='tline' id='l150' data-llen='3047:3058'>　尚書詳解卷四十五</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1b0019', 'WYG', '033-1a' );" name="033-1a" class="pb">[033-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:204'>　尚書詳解卷三十三</span><br/>
<span class='tline' id='l10' data-llen='204:225'>　　　　　　　　　　　　　宋　陳經　撰</span><br/>
<span class='tline' id='l11' data-llen='225:234'>洛誥<span class='krp-note'>周書/</span></span><br/>
<span class='tline' id='l12' data-llen='234:257'>　此篇與前召誥之書相表裏同是卜洛之事也召公</span><br/>
<span class='tline' id='l13' data-llen='257:280'>　因周公以書戒成王為召誥之篇周公因獻卜與成</span><br/>
<span class='tline' id='l14' data-llen='280:303'>　王相對荅之辭而為洛誥之書周公攝政至此七年</span><br/>
<span class='tline' id='l15' data-llen='303:326'>　成王年已二十矣周公知成王年長其君徳已成可</span><br/>
<span class='tline' id='l16' data-llen='326:352'><a onclick="displayPageImage('KR1b0019', 'WYG', '033-1b' );" name="033-1b" class="pb">[033-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='352:375'>　以居君位故復辭而告歸成王知周公不可一日去</span><br/>
<span class='tline' id='l18' data-llen='375:398'>　巳故堅留周公而不與其歸何為前日成王疑周公</span><br/>
<span class='tline' id='l19' data-llen='398:421'>　如此而今乃復留之蓋今日之成王已非昔日之成</span><br/>
<span class='tline' id='l20' data-llen='421:444'>　王七年之間周召二公為之左右其所以誘掖開導</span><br/>
<span class='tline' id='l21' data-llen='444:467'>　之者深矣不然所以留周公之言安能如是其切至</span><br/>
<span class='tline' id='l22' data-llen='467:490'>　哉自非信周公之篤任周公之專何以能然觀此篇</span><br/>
<span class='tline' id='l23' data-llen='490:513'>　者不特有以見周公罔以寵利居成功明于去就之</span><br/>
<span class='tline' id='l24' data-llen='513:532'>　大節平時所以格心之業亦于是而可見</span><br/>
<span class='tline' id='l25' data-llen='532:558'><a onclick="displayPageImage('KR1b0019', 'WYG', '033-2a' );" name="033-2a" class="pb">[033-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='558:578'>召公既相宅周公往營成周使來告卜作洛誥</span><br/>
<span class='tline' id='l27' data-llen='578:601'>　召誥之序曰使召公先相宅洛誥之序承上文故曰</span><br/>
<span class='tline' id='l28' data-llen='601:624'>　召公既相宅周公往營成周即召誥所謂周公朝至</span><br/>
<span class='tline' id='l29' data-llen='624:647'>　于洛則達觀乎新邑營是也召公相之周公營之故</span><br/>
<span class='tline' id='l30' data-llen='647:670'>　使來告成王以洛之吉卜夫此篇所言者皆周公與</span><br/>
<span class='tline' id='l31' data-llen='670:693'>　成王相對荅之辭而序特言告卜者蓋周公之告成</span><br/>
<span class='tline' id='l32' data-llen='693:710'>　王者因獻卜之事而𤼵其端故爾</span><br/>
<span class='tline' id='l33' data-llen='710:733'>周公拜手稽首曰朕復子明辟王如弗敢及天基命定</span><br/>
<span class='tline' id='l34' data-llen='733:759'><a onclick="displayPageImage('KR1b0019', 'WYG', '033-2b' );" name="033-2b" class="pb">[033-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='759:783'>命予乃𦙍保大相東土其基作民明辟予惟乙卯朝至</span><br/>
<span class='tline' id='l36' data-llen='783:806'>于洛師我卜河朔黎水我乃卜澗水東瀍水西惟洛食</span><br/>
<span class='tline' id='l37' data-llen='806:825'>我又卜瀍水東亦惟洛食伻來以圖及獻卜</span><br/>
<span class='tline' id='l38' data-llen='825:848'>　先儒孔穎達曰周公攝政七年三月經營洛邑洛邑</span><br/>
<span class='tline' id='l39' data-llen='848:871'>　既成又歸向西都其年冬將致政成王告以居洛之</span><br/>
<span class='tline' id='l40' data-llen='871:894'>　義故名曰洛誥言以居洛之事告王篇末云戊辰王</span><br/>
<span class='tline' id='l41' data-llen='894:917'>　在新邑明戊辰以上皆是西都時所誥觀孔氏之意</span><br/>
<span class='tline' id='l42' data-llen='917:940'>　則是自周公拜手稽首而下乃周公復子明辟之日</span><br/>
<span class='tline' id='l43' data-llen='940:966'><a onclick="displayPageImage('KR1b0019', 'WYG', '033-3a' );" name="033-3a" class="pb">[033-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='966:989'>　舉前日所獻之卜對成王而言之明此篇不在營成</span><br/>
<span class='tline' id='l45' data-llen='989:1012'>　周之日也子者家人之辭周公以叔父之尊故稱成</span><br/>
<span class='tline' id='l46' data-llen='1012:1035'>　王為子辟者為君威福之權明者主道利明不利幽</span><br/>
<span class='tline' id='l47' data-llen='1035:1058'>　自此以前成王雖巳即位周公攝政百官總已以聴</span><br/>
<span class='tline' id='l48' data-llen='1058:1081'>　冡宰自今日已往復子明辟則歸政于成王矣如往</span><br/>
<span class='tline' id='l49' data-llen='1081:1104'>　也成王往日以幼冲之故不敢及知天之始命周家</span><br/>
<span class='tline' id='l50' data-llen='1104:1127'>　與乎定命于洛邑之事宅洛謂之定命者周家定鼎</span><br/>
<span class='tline' id='l51' data-llen='1127:1150'>　於郟鄏卜世三十卜年八百皆於此而定惟其成王</span><br/>
<span class='tline' id='l52' data-llen='1150:1176'><a onclick="displayPageImage('KR1b0019', 'WYG', '033-3b' );" name="033-3b" class="pb">[033-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1176:1200'>　幼不敢及知故攝政在周公而營洛亦在周公𦙍繼</span><br/>
<span class='tline' id='l54' data-llen='1200:1223'>　也保安也我乃繼文武所以安天下之道大相視洛</span><br/>
<span class='tline' id='l55' data-llen='1223:1246'>　邑東土庶幾自此治邑安定天下為明君之始焉基</span><br/>
<span class='tline' id='l56' data-llen='1246:1269'>　之一字周公含不盡之意言明辟自此始則其後更</span><br/>
<span class='tline' id='l57' data-llen='1269:1292'>　有無窮巳之事也予惟乙卯朝至於洛師即召誥所</span><br/>
<span class='tline' id='l58' data-llen='1292:1315'>　謂越翼日乙卯周公朝至于洛之日也師衆也四方</span><br/>
<span class='tline' id='l59' data-llen='1315:1338'>　民大和㑹于此故曰洛師我卜河朔黎水我乃卜澗</span><br/>
<span class='tline' id='l60' data-llen='1338:1361'>　水東瀍水西惟洛食公卜此三處皆不吉惟洛為吉</span><br/>
<span class='tline' id='l61' data-llen='1361:1387'><a onclick="displayPageImage('KR1b0019', 'WYG', '033-4a' );" name="033-4a" class="pb">[033-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1387:1410'>　所謂三處者河北黎水之上即今河朔黎陽也周公</span><br/>
<span class='tline' id='l63' data-llen='1410:1433'>　營東都以處頑民商民安土重遷故欲都河朔近商</span><br/>
<span class='tline' id='l64' data-llen='1433:1456'>　之地黎水既不吉則又卜澗之東瀍之西亦欲商民</span><br/>
<span class='tline' id='l65' data-llen='1456:1479'>　稍近爾二者又不吉惟洛地則食之者卜必以墨畫</span><br/>
<span class='tline' id='l66' data-llen='1479:1502'>　龜兆順食此墨畫之處則吉我又卜瀍水東亦惟洛</span><br/>
<span class='tline' id='l67' data-llen='1502:1525'>　食既卜洛為吉矣又卜者何也此乃定下都遷頑民</span><br/>
<span class='tline' id='l68' data-llen='1525:1548'>　也又於瀍水之東别卜一處亦惟洛食故先儒于上</span><br/>
<span class='tline' id='l69' data-llen='1548:1571'>　文惟洛食即今河南城下文惟洛食今洛陽言周公</span><br/>
<span class='tline' id='l70' data-llen='1571:1597'><a onclick="displayPageImage('KR1b0019', 'WYG', '033-4b' );" name="033-4b" class="pb">[033-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1597:1620'>　于洛地卜此二處也召誥曰太保朝至洛卜宅則卜</span><br/>
<span class='tline' id='l72' data-llen='1620:1643'>　乃召公之卜何與于周公周公曰我卜者周召二公</span><br/>
<span class='tline' id='l73' data-llen='1643:1666'>　心同故其謀亦同召公之卜即周公之卜也伻來以</span><br/>
<span class='tline' id='l74' data-llen='1666:1689'>　圖及獻卜伻者遣使來也獻二處之圖及二處之卜</span><br/>
<span class='tline' id='l75' data-llen='1689:1702'>　於成王周公不敢自專也</span><br/>
<span class='tline' id='l76' data-llen='1702:1725'>王拜手稽首曰公不敢不敬天之休來相宅其作周匹</span><br/>
<span class='tline' id='l77' data-llen='1725:1748'>休公既定宅伻來來視予卜休恒吉我二人共貞公其</span><br/>
<span class='tline' id='l78' data-llen='1748:1765'>以予萬億年敬天之休拜手稽首誨言</span><br/>
<span class='tline' id='l79' data-llen='1765:1791'><a onclick="displayPageImage('KR1b0019', 'WYG', '033-5a' );" name="033-5a" class="pb">[033-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1791:1814'>　此乃成王留周公故拜手稽首致敬盡禮於周公稱</span><br/>
<span class='tline' id='l81' data-llen='1814:1837'>　周公之美以為公不敢不敬天之休天之休謂命我</span><br/>
<span class='tline' id='l82' data-llen='1837:1860'>　周家之美也公能敬天之休故相宅于洛其作周家</span><br/>
<span class='tline' id='l83' data-llen='1860:1882'>　所以配天之休公既定宅于洛矣使人來示我以</span><br/>
<span class='tline' id='l84' data-llen='1882:1905'>　卜之休美恒吉之兆恒久也周家常久於此新邑故</span><br/>
<span class='tline' id='l85' data-llen='1905:1928'>　曰恒皆我二人共貞既有此吉卜須得公與我二人</span><br/>
<span class='tline' id='l86' data-llen='1928:1951'>　同心恊力貞固以守此公其以我萬億年之久常敬</span><br/>
<span class='tline' id='l87' data-llen='1951:1974'>　天之休拜手稽首以求教誨之言見得成王為長久</span><br/>
<span class='tline' id='l88' data-llen='1974:2000'><a onclick="displayPageImage('KR1b0019', 'WYG', '033-5b' );" name="033-5b" class="pb">[033-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2000:2023'>　之慮而不為一時之計不以天之休為足恃而以敬</span><br/>
<span class='tline' id='l90' data-llen='2023:2045'>　天休者為己任非若後世之君安于其所僅足也</span><br/>
<span class='tline' id='l91' data-llen='2045:2068'>周公曰王肇稱殷禮祀於新邑咸秩無文予齊百工伻</span><br/>
<span class='tline' id='l92' data-llen='2068:2091'>從王于周予惟曰庶有事今王即命曰記功宗以功作</span><br/>
<span class='tline' id='l93' data-llen='2091:2114'>元祀惟命曰汝受命篤弼丕視功載乃汝其悉自教工</span><br/>
<span class='tline' id='l94' data-llen='2114:2137'>　成王既拜手稽首求教誨之言故周公教成王以往</span><br/>
<span class='tline' id='l95' data-llen='2137:2160'>　新邑舉行典禮須當有以激勵臣下肇始也殷盛也</span><br/>
<span class='tline' id='l96' data-llen='2160:2183'>　今王往新邑始舉盛禮行祭祀于新邑咸秩序其禮</span><br/>
<span class='tline' id='l97' data-llen='2183:2209'><a onclick="displayPageImage('KR1b0019', 'WYG', '033-6a' );" name="033-6a" class="pb">[033-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2209:2232'>　文所不載者而祀之蓋非常之祀不可以常祀論也</span><br/>
<span class='tline' id='l99' data-llen='2232:2255'>　常祀則祀其典禮所載者既舉盛典則合天下之百</span><br/>
<span class='tline' id='l100' data-llen='2255:2278'>　神皆祭之洛邑既成之初不比他時故也然則洛誥</span><br/>
<span class='tline' id='l101' data-llen='2278:2301'>之書言作洛之事及於祭祀者觀詩之清廟曰既成洛</span><br/>
<span class='tline' id='l102' data-llen='2301:2324'>　邑朝諸侯率以祀文王焉成王往洛邑諸侯來朝助</span><br/>
<span class='tline' id='l103' data-llen='2324:2347'>　祭文王之廟此乃往洛邑始行之事又況國之大事</span><br/>
<span class='tline' id='l104' data-llen='2347:2370'>　莫大于祀而成王所以毖祭上下奉宗廟者莫切于</span><br/>
<span class='tline' id='l105' data-llen='2370:2393'>　此故周公舉祀事以告之予齊百工者周公攝政位</span><br/>
<span class='tline' id='l106' data-llen='2393:2419'><a onclick="displayPageImage('KR1b0019', 'WYG', '033-6b' );" name="033-6b" class="pb">[033-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2419:2442'>　冢宰正百工則當時之百官皆周公所整齊者無一</span><br/>
<span class='tline' id='l108' data-llen='2442:2465'>　小人間其間矣伻使也此使百官從王于新邑予惟</span><br/>
<span class='tline' id='l109' data-llen='2465:2488'>　曰庶有事周公知成王年巳長君徳已成我惟曰庶</span><br/>
<span class='tline' id='l110' data-llen='2488:2511'>　已成王用此百官有善政事今人至新邑就行王命</span><br/>
<span class='tline' id='l111' data-llen='2511:2534'>　曰記功之尊者以功之次序而作元祀因此祭祀之</span><br/>
<span class='tline' id='l112' data-llen='2534:2557'>　時遂記其往日有功于民者以勞定國死勤事能禦</span><br/>
<span class='tline' id='l113' data-llen='2557:2580'>　大災捍大患者皆祭之先王之報功也皆以祭祀盤</span><br/>
<span class='tline' id='l114' data-llen='2580:2603'>　庚曰兹予大享于先王爾祖其從與享之見先王忠</span><br/>
<span class='tline' id='l115' data-llen='2603:2629'><a onclick="displayPageImage('KR1b0019', 'WYG', '033-7a' );" name="033-7a" class="pb">[033-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2629:2652'>　厚不忘人之功也惟當命羣臣曰汝受我命當以厚</span><br/>
<span class='tline' id='l117' data-llen='2652:2675'>　輔於我我當大視其有功者而載之夫已然之功見</span><br/>
<span class='tline' id='l118' data-llen='2675:2698'>　於往日者既有以報之未然之功在今日以後者又</span><br/>
<span class='tline' id='l119' data-llen='2698:2721'>　大有以責望之則羣臣百官莫不知所激勸矣雖然</span><br/>
<span class='tline' id='l120' data-llen='2721:2743'>　如此又在成王有以率之也正心以正朝廷正朝</span><br/>
<span class='tline' id='l121' data-llen='2743:2766'>　廷以正百官使百官皆得其正者豈非成王自有以</span><br/>
<span class='tline' id='l122' data-llen='2766:2780'>　教之哉欲其化下以躬行也</span><br/>
<span class='tline' id='l123' data-llen='2780:2803'>孺子其朋孺子其朋其往無若火始燄燄厥攸灼敘弗</span><br/>
<span class='tline' id='l124' data-llen='2803:2829'><a onclick="displayPageImage('KR1b0019', 'WYG', '033-7b' );" name="033-7b" class="pb">[033-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2829:2852'>其絶厥若彛及撫事如予惟以在周工往新邑伻嚮即</span><br/>
<span class='tline' id='l126' data-llen='2852:2868'>有僚明作有功惇大成裕汝永有辭</span><br/>
<span class='tline' id='l127' data-llen='2868:2891'>　周公欲成王自教其工躬行以率百官者在乎先去</span><br/>
<span class='tline' id='l128' data-llen='2891:2914'>　其朋比之心人主用心之公則無所朋比小人不得</span><br/>
<span class='tline' id='l129' data-llen='2914:2937'>　乘間以進人主之心一有所暗至于朋比則小人皆</span><br/>
<span class='tline' id='l130' data-llen='2937:2960'>　得以投其君之所欲成王之所戒者當以朋比為戒</span><br/>
<span class='tline' id='l131' data-llen='2960:2983'>　言孺子者以成王之年尚少尤不當輕忽故丁寧之</span><br/>
<span class='tline' id='l132' data-llen='2983:3006'>　至于再自此以往朋黨之心一熾漸至于長則如火</span><br/>
<span class='tline' id='l133' data-llen='3006:3032'><a onclick="displayPageImage('KR1b0019', 'WYG', '033-8a' );" name="033-8a" class="pb">[033-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3032:3055'>　之燄燄至于燄然而有次序則燎原之害不可撲滅</span><br/>
<span class='tline' id='l135' data-llen='3055:3078'>　而絶之矣當于其微者謹之不可待其既著則為害</span><br/>
<span class='tline' id='l136' data-llen='3078:3101'>　滋甚所當順其常理凡撫安天下之事如我前日居</span><br/>
<span class='tline' id='l137' data-llen='3101:3124'>　攝之時所用在周之百官蓋周公當時所用在周之</span><br/>
<span class='tline' id='l138' data-llen='3124:3147'>　百官無一而非常行之禮無一而非安民之事已有</span><br/>
<span class='tline' id='l139' data-llen='3147:3170'>　軌則可以遵守矣汝能如我當時所用之百官則悉</span><br/>
<span class='tline' id='l140' data-llen='3170:3193'>　自教工之理成王其自喻矣往新邑伻嚮即有僚明</span><br/>
<span class='tline' id='l141' data-llen='3193:3216'>　作有功惇大成裕汝今率百官以往洛邑當使之各</span><br/>
<span class='tline' id='l142' data-llen='3216:3242'><a onclick="displayPageImage('KR1b0019', 'WYG', '033-8b' );" name="033-8b" class="pb">[033-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3242:3265'>　嚮就其僚聯事合治者僚也如春官宗伯掌邦禮夏</span><br/>
<span class='tline' id='l144' data-llen='3265:3288'>　官司馬掌邦政是也明為其有功則人臣顯然成其</span><br/>
<span class='tline' id='l145' data-llen='3288:3311'>　功無有讒人害之者惇厚其大成其寛裕之徳惇其</span><br/>
<span class='tline' id='l146' data-llen='3311:3334'>　大則處心者不在于小成其裕而處心者不狹日趨</span><br/>
<span class='tline' id='l147' data-llen='3334:3357'>　於廣大和易之地而無褊迫狹隘之量人臣能嚮即</span><br/>
<span class='tline' id='l148' data-llen='3357:3380'>　有僚能明作有功能惇大成裕何以自能爾哉皆上</span><br/>
<span class='tline' id='l149' data-llen='3380:3403'>　之人有以使之臣賢則君必明汝亦因此而可以有</span><br/>
<span class='tline' id='l150' data-llen='3403:3418'>　令善之辭于後世永永無窮矣</span><br/>
<span class='tline' id='l151' data-llen='3418:3444'><a onclick="displayPageImage('KR1b0019', 'WYG', '033-9a' );" name="033-9a" class="pb">[033-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3444:3468'>公曰已汝惟冲子惟終汝其敬識百辟享亦識其有不享</span><br/>
<span class='tline' id='l153' data-llen='3468:3491'>享多儀儀不及物惟曰不享惟不役志于享凡民惟曰</span><br/>
<span class='tline' id='l154' data-llen='3491:3500'>不享惟事其爽侮</span><br/>
<span class='tline' id='l155' data-llen='3500:3523'>　巳者前之言巳終更端而言之也汝惟冲子年雖幼</span><br/>
<span class='tline' id='l156' data-llen='3523:3546'>　當有以終前人之事蓋任大責重成王不敢輕易也</span><br/>
<span class='tline' id='l157' data-llen='3546:3569'>　汝當于分别天下之邪正人主能分别天下之邪正</span><br/>
<span class='tline' id='l158' data-llen='3569:3592'>　則臣下不敢欺君不能分别邪正則臣下與民皆將</span><br/>
<span class='tline' id='l159' data-llen='3592:3615'>　為罔上之行矣享奉也諸侯百辟當來朝之時汝于</span><br/>
<span class='tline' id='l160' data-llen='3615:3641'><a onclick="displayPageImage('KR1b0019', 'WYG', '033-9b' );" name="033-9b" class="pb">[033-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3641:3664'>　此須有以敬識之惟敬則能分别眞偽識其有奉上</span><br/>
<span class='tline' id='l162' data-llen='3664:3687'>　之誠者又當識其有不奉上之誠者能識别其邪正</span><br/>
<span class='tline' id='l163' data-llen='3687:3710'>　則賞罰予奪之權在我而臣下不敢肆欺矣于是又</span><br/>
<span class='tline' id='l164' data-llen='3710:3733'>　教之以分别邪正之理凡享上以多儀為尚儀禮也</span><br/>
<span class='tline' id='l165' data-llen='3733:3756'>　孟子曰恭敬者幣之未將者也恭敬而無實君子不</span><br/>
<span class='tline' id='l166' data-llen='3756:3779'>　可虚拘須是于幣帛未將之時有此恭敬見于幣帛</span><br/>
<span class='tline' id='l167' data-llen='3779:3802'>　者非幣也敬也諸侯之來朝也奉圭兼幣庭實旅百</span><br/>
<span class='tline' id='l168' data-llen='3802:3825'>　凡所以為贄見奉上之禮物在是而禮儀亦在是則</span><br/>
<span class='tline' id='l169' data-llen='3825:3852'><a onclick="displayPageImage('KR1b0019', 'WYG', '033-10a' );" name="033-10a" class="pb">[033-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3852:3875'>　禮與物稱此以誠奉上也物在是禮儀不在是則謂</span><br/>
<span class='tline' id='l171' data-llen='3875:3898'>　之儀不及物此不以誠奉上也不以誠而奉上者謂</span><br/>
<span class='tline' id='l172' data-llen='3898:3921'>　之不享以其不役志于享言不用心于奉上也諸侯</span><br/>
<span class='tline' id='l173' data-llen='3921:3944'>　既不用心奉上則為民者亦皆化之而不知奉上矣</span><br/>
<span class='tline' id='l174' data-llen='3944:3967'>　是以惟事其爽侮人主之事有所失而臣下皆得以</span><br/>
<span class='tline' id='l175' data-llen='3967:3988'>　侮嫚之然則當如之何亦在成王敬識之而已</span><br/>
<span class='tline' id='l176' data-llen='3988:4011'>乃惟孺子頒朕不暇聴朕教汝于棐民彛汝乃是不蘉</span><br/>
<span class='tline' id='l177' data-llen='4011:4034'>乃時惟不永哉篤敘乃正父罔不若予不敢廢乃命汝</span><br/>
<span class='tline' id='l178' data-llen='4034:4061'><a onclick="displayPageImage('KR1b0019', 'WYG', '033-10b' );" name="033-10b" class="pb">[033-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4061:4080'>往敬哉兹予其明農哉彼裕我民無逺用戾</span><br/>
<span class='tline' id='l180' data-llen='4080:4103'>　周公欲歸故責望成王言成王不可以周公巳行之</span><br/>
<span class='tline' id='l181' data-llen='4103:4126'>　事自謂定矣我當時攝政更有事不暇行者言行之</span><br/>
<span class='tline' id='l182' data-llen='4126:4149'>　未盡也今汝成王往新邑必須分取我前日所未暇</span><br/>
<span class='tline' id='l183' data-llen='4149:4172'>　為之事一一施行之頒分也我教汝以輔民之常理</span><br/>
<span class='tline' id='l184' data-llen='4172:4195'>　汝當聴而行之民有常性不能自立在人君所以輔</span><br/>
<span class='tline' id='l185' data-llen='4195:4218'>　翼之周公之告成王者無非輔民之常理也汝乃是</span><br/>
<span class='tline' id='l186' data-llen='4218:4241'>　不蘉乃時惟不永哉蘉勉也汝若于此而不勉强則</span><br/>
<span class='tline' id='l187' data-llen='4241:4268'><a onclick="displayPageImage('KR1b0019', 'WYG', '033-11a' );" name="033-11a" class="pb">[033-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4268:4291'>　不能為長久計矣正父武王也武王所為無一不出</span><br/>
<span class='tline' id='l189' data-llen='4291:4314'>　於正如曰啟佑後人咸以正無缺是也汝正父武王</span><br/>
<span class='tline' id='l190' data-llen='4314:4337'>　之所為當篤厚汝序而行之無不如我則天下皆不</span><br/>
<span class='tline' id='l191' data-llen='4337:4360'>　敢廢汝命矣周公之所巳行者即武王之所行能篤</span><br/>
<span class='tline' id='l192' data-llen='4360:4383'>　敘正父則必能如我所為矣汝往敬哉兹予其明農</span><br/>
<span class='tline' id='l193' data-llen='4383:4406'>　哉周公乃成王之叔父故以一家之事誨之必曰罔</span><br/>
<span class='tline' id='l194' data-llen='4406:4429'>　不若予又曰如予又曰兹予其明農汝往新邑當敬</span><br/>
<span class='tline' id='l195' data-llen='4429:4452'>　其事所敬者何為哉如我明農之事是也周家農事</span><br/>
<span class='tline' id='l196' data-llen='4452:4479'><a onclick="displayPageImage('KR1b0019', 'WYG', '033-11b' );" name="033-11b" class="pb">[033-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4479:4502'>　開國周公教民以農事明以示人如七月之詩可見</span><br/>
<span class='tline' id='l198' data-llen='4502:4525'>　如酒誥惟土物愛可見汝所敬者當如我明農之事</span><br/>
<span class='tline' id='l199' data-llen='4525:4548'>　也彼裕我民無逺用戾彼指民而言也裕民之政見</span><br/>
<span class='tline' id='l200' data-llen='4548:4571'>　于彼使天下皆得以安生樂業仰事俯育則民皆歸</span><br/>
<span class='tline' id='l201' data-llen='4571:4585'>　必無有逺而不至矣戾至也</span><br/>
<span class='tline' id='l202' data-llen='4585:4608'>王若曰公明保予冲子公稱丕顯徳以予小子揚文武</span><br/>
<span class='tline' id='l203' data-llen='4608:4631'>烈奉答天命和恒四方民居師惇宗將禮稱秩元祀咸</span><br/>
<span class='tline' id='l204' data-llen='4631:4654'>秩無文惟公徳明光于上下勤施于四方旁作穆穆迓</span><br/>
<span class='tline' id='l205' data-llen='4654:4681'><a onclick="displayPageImage('KR1b0019', 'WYG', '033-12a' );" name="033-12a" class="pb">[033-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4681:4697'>衡不迷文武勤教子冲子夙夜毖祀</span><br/>
<span class='tline' id='l207' data-llen='4697:4720'>　上文既是周公復政告歸此章乃成王留周公之言</span><br/>
<span class='tline' id='l208' data-llen='4720:4743'>　謂周公當明安我冲子周公去則成王之治不明而</span><br/>
<span class='tline' id='l209' data-llen='4743:4766'>　身為之不安周公在則成王明而安公稱舉天明之</span><br/>
<span class='tline' id='l210' data-llen='4766:4789'>　徳輔佐我小子顯揚文武之功上以奉荅天命下以</span><br/>
<span class='tline' id='l211' data-llen='4789:4812'>　和常四方之民而安其衆成王言此者以見一人之</span><br/>
<span class='tline' id='l212' data-llen='4812:4835'>　責有先王之卑付有天命之難諶有下民之仰望任</span><br/>
<span class='tline' id='l213' data-llen='4835:4858'>　大責重非我小子所能當必得周公為之羽翼文武</span><br/>
<span class='tline' id='l214' data-llen='4858:4885'><a onclick="displayPageImage('KR1b0019', 'WYG', '033-12b' );" name="033-12b" class="pb">[033-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4885:4908'>　之功而謂之揚者所以顯之于天下也而謂之荅者</span><br/>
<span class='tline' id='l216' data-llen='4908:4931'>　有以仰荅乎天心也民謂之和恒者民有常無以和</span><br/>
<span class='tline' id='l217' data-llen='4931:4954'>　之則失其常和而使之常者人主也居師者安天下</span><br/>
<span class='tline' id='l218' data-llen='4954:4977'>　之衆也惇宗將禮稱秩元祀咸秩無文此即周公前</span><br/>
<span class='tline' id='l219' data-llen='4977:5000'>　告成王肇稱殷禮之意也周公使成王舉盛禮祀新</span><br/>
<span class='tline' id='l220' data-llen='5000:5023'>　邑成王所謂此禮非周公則不能舉周公肯留則當</span><br/>
<span class='tline' id='l221' data-llen='5023:5046'>　以我小子厚尊其大禮稱舉秩敘其大祭祀併與其</span><br/>
<span class='tline' id='l222' data-llen='5046:5069'>　禮文不載者秩序祭之將禮即殷禮也祭祀之禮所</span><br/>
<span class='tline' id='l223' data-llen='5069:5096'><a onclick="displayPageImage('KR1b0019', 'WYG', '033-13a' );" name="033-13a" class="pb">[033-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5096:5119'>　以交神明人主之所厚而尊之也稱秩者祀有尊卑</span><br/>
<span class='tline' id='l225' data-llen='5119:5142'>　大小之序惟公徳明光於上下此又稱述周公之徳</span><br/>
<span class='tline' id='l226' data-llen='5142:5166'>　如此惟公徳之明光輝𤼵越而不可掩故光于上天</span><br/>
<span class='tline' id='l227' data-llen='5166:5189'>　下地言充塞天地之間也公雖有此盛徳而施于四</span><br/>
<span class='tline' id='l228' data-llen='5189:5212'>　方常有不巳之意孟子謂思兼三王以施四事其有</span><br/>
<span class='tline' id='l229' data-llen='5212:5235'>　不合者仰而思之坐以待旦此勤施之意也惟其施</span><br/>
<span class='tline' id='l230' data-llen='5235:5258'>　之勤而不自己故雖小而近處者皆有穆穆之敬以</span><br/>
<span class='tline' id='l231' data-llen='5258:5281'>　迎其太平之治謂之旁則不但施于四方者勤而不</span><br/>
<span class='tline' id='l232' data-llen='5281:5308'><a onclick="displayPageImage('KR1b0019', 'WYG', '033-13b' );" name="033-13b" class="pb">[033-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5308:5331'>　已至於出處語黙之小節處無往而不敬此其徳之</span><br/>
<span class='tline' id='l234' data-llen='5331:5354'>　盛也與克勤小物同意如此故能不迷文武所勤之</span><br/>
<span class='tline' id='l235' data-llen='5354:5377'>　教文武之徳所以施于民為教化者亦惟此勤周公</span><br/>
<span class='tline' id='l236' data-llen='5377:5400'>　能勤施四方則與文武所勤者何異文武有是勤而</span><br/>
<span class='tline' id='l237' data-llen='5400:5423'>　周公無以繼之則亦迷惑而失之矣周公以其勤而</span><br/>
<span class='tline' id='l238' data-llen='5423:5446'>　繼文武之勤使文武之教復明于天下豈非不迷乎</span><br/>
<span class='tline' id='l239' data-llen='5446:5469'>　予冲子夙夜毖祀周公有如此之徳則可以任如此</span><br/>
<span class='tline' id='l240' data-llen='5469:5492'>　之事我小子夫何為哉夙夜謹其祭祀而已以政化</span><br/>
<span class='tline' id='l241' data-llen='5492:5519'><a onclick="displayPageImage('KR1b0019', 'WYG', '033-14a' );" name="033-14a" class="pb">[033-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5519:5542'>　委之公而以祭祀歸之已左氏傳衞獻公使與甯喜</span><br/>
<span class='tline' id='l243' data-llen='5542:5563'>　言曰茍得反國政由甯氏祭則寡人亦此意也</span><br/>
<span class='tline' id='l244' data-llen='5563:5576'>王曰公功棐迪篤罔不若時</span><br/>
<span class='tline' id='l245' data-llen='5576:5599'>　棐輔也迪導也篤厚也言周公之功所以輔導我之</span><br/>
<span class='tline' id='l246' data-llen='5599:5613'>　厚無不若是非溢美之辭也</span><br/>
<span class='tline' id='l247' data-llen='5613:5636'>王曰公予小子其退即辟于周命公後四方迪亂未定</span><br/>
<span class='tline' id='l248' data-llen='5636:5659'>于宗禮亦未克敉公功迪將其後監我士師工誕保文</span><br/>
<span class='tline' id='l249' data-llen='5659:5668'>武受民亂為四輔</span><br/>
<span class='tline' id='l250' data-llen='5668:5695'><a onclick="displayPageImage('KR1b0019', 'WYG', '033-14b' );" name="033-14b" class="pb">[033-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5695:5718'>　成王欲立周公之後伯禽於魯故曰予小子其退去</span><br/>
<span class='tline' id='l252' data-llen='5718:5741'>　即君位于洛邑立公後於魯伯禽既立於魯則周公</span><br/>
<span class='tline' id='l253' data-llen='5741:5764'>　當留以輔成王不可歸也四方迪亂亂治也迪啟也</span><br/>
<span class='tline' id='l254' data-llen='5764:5787'>　四方正在治道開端之初尚未定于宗禮典禮未彰</span><br/>
<span class='tline' id='l255' data-llen='5787:5810'>　著則公之功猶未得敉寧論周公之心必使典禮盛</span><br/>
<span class='tline' id='l256' data-llen='5810:5833'>　行于天下庶事大備則公之心始安未定于宗禮則</span><br/>
<span class='tline' id='l257' data-llen='5833:5856'>　公之功豈非猶有所未備乎此成王望之以不已之</span><br/>
<span class='tline' id='l258' data-llen='5856:5879'>　意也周公順當迪導將大其自今日以後之事監我</span><br/>
<span class='tline' id='l259' data-llen='5879:5906'><a onclick="displayPageImage('KR1b0019', 'WYG', '033-15a' );" name="033-15a" class="pb">[033-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5906:5929'>　士師工士師工即衆官也衆官雖多必有人為之緫</span><br/>
<span class='tline' id='l261' data-llen='5929:5952'>　率周公肯留則監視士師工者周公也大安文武所</span><br/>
<span class='tline' id='l262' data-llen='5952:5975'>　受之民治之以為我左右前後之輔成王之意所以</span><br/>
<span class='tline' id='l263' data-llen='5975:5999'>望公者謂宗禮欲其定自今以後政事有所守及其去百</span><br/>
<span class='tline' id='l264' data-llen='5999:6022'>　官有所法文武所受之民得所安則周公方可言去</span><br/>
<span class='tline' id='l265' data-llen='6022:6032'>　不然則未可去爾</span><br/>
<span class='tline' id='l266' data-llen='6032:6055'>王曰公定予往已公功肅將祇歡公無困哉我惟無斁</span><br/>
<span class='tline' id='l267' data-llen='6055:6069'>其康事公勿替刑四方其世享</span><br/>
<span class='tline' id='l268' data-llen='6069:6096'><a onclick="displayPageImage('KR1b0019', 'WYG', '033-15b' );" name="033-15b" class="pb">[033-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6096:6119'>　公安定我而不我去我當從周公之言而往新邑公</span><br/>
<span class='tline' id='l270' data-llen='6119:6142'>　功肅將祇歡天下之人方且肅恭將大周公之功又</span><br/>
<span class='tline' id='l271' data-llen='6142:6165'>　祇敬懽懌周公之功言周公之功在人不能忘如此</span><br/>
<span class='tline' id='l272' data-llen='6165:6188'>　今若舎我而去豈非適所以困我乎公無去以困我</span><br/>
<span class='tline' id='l273' data-llen='6188:6211'>　我惟勿斁其康事謂我之義欲致天下于大安大寧</span><br/>
<span class='tline' id='l274' data-llen='6211:6234'>　之域無厭倦其安天下之事更得周公為之儀刑使</span><br/>
<span class='tline' id='l275' data-llen='6234:6257'>　四方世世享公之徳可也周公之功在人不能忘有</span><br/>
<span class='tline' id='l276' data-llen='6257:6280'>　如一旦驟爾言去則我一人將何所賴而四方之民</span><br/>
<span class='tline' id='l277' data-llen='6280:6307'><a onclick="displayPageImage('KR1b0019', 'WYG', '033-16a' );" name="033-16a" class="pb">[033-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6307:6330'>　亦何所法哉周公縱不為成王留豈得不為四方而</span><br/>
<span class='tline' id='l279' data-llen='6330:6335'>　留哉</span><br/>
<span class='tline' id='l280' data-llen='6335:6358'>周公拜手稽首曰王命予來承保乃文祖受命民越乃</span><br/>
<span class='tline' id='l281' data-llen='6358:6382'>光烈考武王𢎞朕恭孺子來相宅其大惇典殷獻民亂</span><br/>
<span class='tline' id='l282' data-llen='6382:6405'>為四方新辟作周恭先曰其自時中乂萬邦咸休惟王</span><br/>
<span class='tline' id='l283' data-llen='6405:6428'>有成績予旦以多子越御事篤前人成烈答其師作周</span><br/>
<span class='tline' id='l284' data-llen='6428:6432'>孚先</span><br/>
<span class='tline' id='l285' data-llen='6432:6455'>　周公拜手稽首受成王之命許成王之留也遂述成</span><br/>
<span class='tline' id='l286' data-llen='6455:6482'><a onclick="displayPageImage('KR1b0019', 'WYG', '033-16b' );" name="033-16b" class="pb">[033-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6482:6505'>　王之意謂王命我而來以退為去以留為來今我來</span><br/>
<span class='tline' id='l288' data-llen='6505:6528'>　誠敬保安乃文祖之徳文王所受命之民于汝功烈</span><br/>
<span class='tline' id='l289' data-llen='6528:6551'>　之考武王而光顯之文王之民皆受之天故曰受命</span><br/>
<span class='tline' id='l290' data-llen='6551:6574'>　民非周公保之則不得其安烈考武王之功非周公</span><br/>
<span class='tline' id='l291' data-llen='6574:6598'>　有以光之則無自而顯𢎞朕恭即敉公功之意也周</span><br/>
<span class='tline' id='l292' data-llen='6598:6621'>　公前日居攝之功皆以恭敬為之成王以其未備也</span><br/>
<span class='tline' id='l293' data-llen='6621:6644'>　復留公以承保文祖受命民光烈考武王則周公之</span><br/>
<span class='tline' id='l294' data-llen='6644:6667'>　恭至此而始大周公聞成王之命不得不留也自今</span><br/>
<span class='tline' id='l295' data-llen='6667:6694'><a onclick="displayPageImage('KR1b0019', 'WYG', '033-17a' );" name="033-17a" class="pb">[033-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6694:6717'>　以後君當盡其所以為君臣當盡其所以為臣君盡</span><br/>
<span class='tline' id='l297' data-llen='6717:6740'>　其所以為君則厚其常道以待商之賢臣治為四方</span><br/>
<span class='tline' id='l298' data-llen='6740:6763'>　之新君以作周恭先可也臣盡其所以為臣則率卿</span><br/>
<span class='tline' id='l299' data-llen='6763:6786'>　大夫御事厚前人之功以荅天下之望為周孚先可</span><br/>
<span class='tline' id='l300' data-llen='6786:6809'>　也周公之意謂君臣之間當自此為始孺子來相視</span><br/>
<span class='tline' id='l301' data-llen='6809:6832'>　所居于洛邑自此新邑當大厚其與常之道以待商</span><br/>
<span class='tline' id='l302' data-llen='6832:6855'>　賢臣之有老成人者欲成王有以安商人之心其治</span><br/>
<span class='tline' id='l303' data-llen='6855:6878'>　為四方之新君則天下皆于此而更始使後世子孫</span><br/>
<span class='tline' id='l304' data-llen='6878:6905'><a onclick="displayPageImage('KR1b0019', 'WYG', '033-17b' );" name="033-17b" class="pb">[033-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6905:6928'>　言為君之恭者必推成王為先曰其自時中乂言為</span><br/>
<span class='tline' id='l306' data-llen='6928:6951'>　君恭敬之道欲為後世之所尊則其治亦當極其盛</span><br/>
<span class='tline' id='l307' data-llen='6951:6974'>　而後可治未至於萬邦咸休惟王有成績安得謂之</span><br/>
<span class='tline' id='l308' data-llen='6974:6997'>　恭乎其自是土中以致治必使萬邦皆被其美而無</span><br/>
<span class='tline' id='l309' data-llen='6997:7020'>　有一邦之不美必使王之功皆成而無一毫之虧則</span><br/>
<span class='tline' id='l310' data-llen='7020:7043'>　治至此可謂盛矣予旦以多子越御事我周盡為臣</span><br/>
<span class='tline' id='l311' data-llen='7043:7066'>　之職則當率其多子衆大夫也率其御事治事之臣</span><br/>
<span class='tline' id='l312' data-llen='7066:7089'>　也厚前人之成烈前人即閎夭散宜生之徒輔文武</span><br/>
<span class='tline' id='l313' data-llen='7089:7116'><a onclick="displayPageImage('KR1b0019', 'WYG', '033-18a' );" name="033-18a" class="pb">[033-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7116:7139'>　已有成烈我旦厚之以荅衆人之望使後世言為臣</span><br/>
<span class='tline' id='l315' data-llen='7139:7162'>　之信者必推尊於我如此則君臣兩盡其道矣君非</span><br/>
<span class='tline' id='l316' data-llen='7162:7185'>　無信也而恭為君徳之大人主為恭于上而天下自</span><br/>
<span class='tline' id='l317' data-llen='7185:7208'>　平臣非無恭也而信為臣徳之大人臣忠信于下則</span><br/>
<span class='tline' id='l318' data-llen='7208:7224'>　不欺其君此恭與孚之所以異也</span><br/>
<span class='tline' id='l319' data-llen='7224:7247'>考朕昭子刑乃單文祖徳伻來毖殷乃命寧予以秬鬯</span><br/>
<span class='tline' id='l320' data-llen='7247:7270'>二卣曰明禋拜手稽首休享予不敢宿則禋于文王武</span><br/>
<span class='tline' id='l321' data-llen='7270:7293'>王惠篤敘無有遘自疾萬年厭于乃徳殷乃引考王伻</span><br/>
<span class='tline' id='l322' data-llen='7293:7320'><a onclick="displayPageImage('KR1b0019', 'WYG', '033-18b' );" name="033-18b" class="pb">[033-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7320:7335'>殷乃承敘萬年其永觀朕子懐徳</span><br/>
<span class='tline' id='l324' data-llen='7335:7357'>　昭明也子成王也刑法也單盡也文祖文王也我</span><br/>
<span class='tline' id='l325' data-llen='7357:7380'>　之所以明成王之法汝成王考之以盡文王之徳故</span><br/>
<span class='tline' id='l326' data-llen='7380:7402'>　也汝成王能行此法可以為明君周公之心與文</span><br/>
<span class='tline' id='l327' data-llen='7402:7425'>　王合雖不必事求合于文王而心與之同則其為法</span><br/>
<span class='tline' id='l328' data-llen='7425:7448'>　自與之合所謂明子之法者如上文所告成王者皆</span><br/>
<span class='tline' id='l329' data-llen='7448:7471'>　是也今之所以居此土中皆文武使我毖謹殷之頑</span><br/>
<span class='tline' id='l330' data-llen='7471:7494'>　民而命我以安寧之以此見周公之舉措皆非周公</span><br/>
<span class='tline' id='l331' data-llen='7494:7521'><a onclick="displayPageImage('KR1b0019', 'WYG', '033-19a' );" name="033-19a" class="pb">[033-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7521:7544'>　之始創為之皆本於文武也秬黑黍也鬯鬱鬯也卣</span><br/>
<span class='tline' id='l333' data-llen='7544:7567'>　中尊也以黑黍為酒煑鬱金之草以和之使芬香調</span><br/>
<span class='tline' id='l334' data-llen='7567:7590'>　暢曰者命之曰明禋也明潔禋敬也以秬鬯二卣為</span><br/>
<span class='tline' id='l335' data-llen='7590:7613'>　明潔禋敬拜手稽首以太平之美致享焉予不敢經</span><br/>
<span class='tline' id='l336' data-llen='7613:7636'>　宿則遂以此速祭於文王武王之廟精意以享謂之</span><br/>
<span class='tline' id='l337' data-llen='7636:7659'>　禋周公之意以攝政七年之間制禮作樂文致太平</span><br/>
<span class='tline' id='l338' data-llen='7659:7682'>　無非文武之遺休餘澤今已致政復辭于成王矣不</span><br/>
<span class='tline' id='l339' data-llen='7682:7705'>　敢不致告歸功於文武祭祀之禮在誠不在物謂之</span><br/>
<span class='tline' id='l340' data-llen='7705:7732'><a onclick="displayPageImage('KR1b0019', 'WYG', '033-19b' );" name="033-19b" class="pb">[033-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7732:7755'>　明禋謂之休享謂之予不敢宿皆䖍恭之至也時假</span><br/>
<span class='tline' id='l342' data-llen='7755:7778'>　秬鬯二卣以達其誠而已惠順也敘次敘也汝成王</span><br/>
<span class='tline' id='l343' data-llen='7778:7801'>　自今為政當順其正道厚行之使有次序疾患也無</span><br/>
<span class='tline' id='l344' data-llen='7801:7824'>　使民遇于患苦之虐政則萬年之久天下厭斁汝之</span><br/>
<span class='tline' id='l345' data-llen='7824:7847'>　徳澤引漸也考成也商民日漸月漬漸至于成王能</span><br/>
<span class='tline' id='l346' data-llen='7847:7869'>　使商民承奉汝之敘汝成王惠篤敘矣商民承汝</span><br/>
<span class='tline' id='l347' data-llen='7869:7892'>　之敘精白一心以承休徳則不特見于一時萬年之</span><br/>
<span class='tline' id='l348' data-llen='7892:7915'>　久長觀感朕子成王而懐歸其徳矣萬年厭于乃徳</span><br/>
<span class='tline' id='l349' data-llen='7915:7942'><a onclick="displayPageImage('KR1b0019', 'WYG', '033-20a' );" name="033-20a" class="pb">[033-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7942:7965'>　者周之民也萬年其永觀朕子懐徳者商之頑民也</span><br/>
<span class='tline' id='l351' data-llen='7965:7988'>　周公之心以商民為念故分别告之亦若召公言先</span><br/>
<span class='tline' id='l352' data-llen='7988:8011'>　服殷御事比介於我有周御事與仇民友民之意也</span><br/>
<span class='tline' id='l353' data-llen='8011:8034'>戊辰王在新邑烝祭嵗文王騂牛一武王騂牛一王命</span><br/>
<span class='tline' id='l354' data-llen='8034:8057'>作冊逸祝冊惟告周公其後王賓殺禋咸格王入太室</span><br/>
<span class='tline' id='l355' data-llen='8057:8080'>祼王命周公後作冊逸誥在十有二月惟周公誕保文</span><br/>
<span class='tline' id='l356' data-llen='8080:8088'>武受命惟七年</span><br/>
<span class='tline' id='l357' data-llen='8088:8111'>　孔安國曰成王既受周公告遂就居洛邑以十二月</span><br/>
<span class='tline' id='l358' data-llen='8111:8138'><a onclick="displayPageImage('KR1b0019', 'WYG', '033-20b' );" name="033-20b" class="pb">[033-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8138:8161'>　戊辰晦到知此十二月者即七年建亥之月也自此</span><br/>
<span class='tline' id='l360' data-llen='8161:8184'>　以下皆史官述其事烝祭嵗者次年之正月成王即</span><br/>
<span class='tline' id='l361' data-llen='8184:8207'>　政之始周之正月即夏之十一月仲冬烝祭謂之嵗</span><br/>
<span class='tline' id='l362' data-llen='8207:8230'>　者周人以是月為嵗首也宗廟用太牢常禮也周人</span><br/>
<span class='tline' id='l363' data-llen='8230:8253'>　尚赤故曰騂成王欲立周公之後命伯禽於魯故於</span><br/>
<span class='tline' id='l364' data-llen='8253:8276'>　烝祭特加一牢王命史作冊文以告史之官名逸者</span><br/>
<span class='tline' id='l365' data-llen='8276:8299'>　祝讀其冊冊之所載者惟告周公立其後伯禽古者</span><br/>
<span class='tline' id='l366' data-llen='8299:8322'>　褒徳賞功必於祭日者示不專也若祭統所謂爵有</span><br/>
<span class='tline' id='l367' data-llen='8322:8349'><a onclick="displayPageImage('KR1b0019', 'WYG', '033-21a' );" name="033-21a" class="pb">[033-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8349:8372'>　徳而禄有功必賜爵禄以太廟故啟之誓亦曰用命</span><br/>
<span class='tline' id='l369' data-llen='8372:8395'>　賞于祖然則無功者賞之與乎無功而受賞者於此</span><br/>
<span class='tline' id='l370' data-llen='8395:8418'>　得無愧於神乎王賓即諸侯來助祭也二王之後以</span><br/>
<span class='tline' id='l371' data-llen='8418:8441'>　客禮待之舉王賓則諸侯咸有周頌烈文序曰成王</span><br/>
<span class='tline' id='l372' data-llen='8441:8464'>　即政諸侯助祭是也成王舉行殺牛禋祀之禮而諸</span><br/>
<span class='tline' id='l373' data-llen='8464:8487'>　侯之助祭者皆至太室清廟中央之室廟有五室中</span><br/>
<span class='tline' id='l374' data-llen='8487:8510'>　者曰太室神之所在也王入太室之中行祼禮祼灌</span><br/>
<span class='tline' id='l375' data-llen='8510:8533'>　鬯也祭之禮或先求諸陽或先求諸隂商人尚聲臭</span><br/>
<span class='tline' id='l376' data-llen='8533:8560'><a onclick="displayPageImage('KR1b0019', 'WYG', '033-21b' );" name="033-21b" class="pb">[033-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8560:8583'>　味未成樂三闋然後出迎牲此求諸陽也周人尚臭</span><br/>
<span class='tline' id='l378' data-llen='8583:8606'>　故灌以圭璋用玉氣然後迎牲此求諸隂也祼者祭</span><br/>
<span class='tline' id='l379' data-llen='8606:8629'>　之始也蓋王以圭瓚酌鬱鬯之齊以獻尸受祭而灌</span><br/>
<span class='tline' id='l380' data-llen='8629:8652'>　於地既灌然後迎牲則祼者祭禮以祼為重其封伯</span><br/>
<span class='tline' id='l381' data-llen='8652:8675'>　禽乃祭之末非將祼時也祭統賜臣爵禄之法曰祭</span><br/>
<span class='tline' id='l382' data-llen='8675:8698'>　之日一獻君降立於阼階之南南嚮所命者北面史</span><br/>
<span class='tline' id='l383' data-llen='8698:8721'>　由君右執策命之是祭畢乃命伯禽也王命周公後</span><br/>
<span class='tline' id='l384' data-llen='8721:8744'>　作冊逸誥祭既畢乃命周公之後伯禽于魯作冊文</span><br/>
<span class='tline' id='l385' data-llen='8744:8771'><a onclick="displayPageImage('KR1b0019', 'WYG', '033-22a' );" name="033-22a" class="pb">[033-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8771:8794'>　使史逸誥之前言王命作冊逸祝冊惟告周公其後</span><br/>
<span class='tline' id='l387' data-llen='8794:8817'>者作冊書以告神也故曰祝此言王命周公後作冊逸</span><br/>
<span class='tline' id='l388' data-llen='8817:8840'>　誥者作册書以命伯禽也故曰誥在十有二月惟周</span><br/>
<span class='tline' id='l389' data-llen='8840:8863'>　公誕保文武受命惟七年周公自攝政至宅洛時十</span><br/>
<span class='tline' id='l390' data-llen='8863:8886'>　二月史官計其誕保文武受命已七年矣夫以七年</span><br/>
<span class='tline' id='l391' data-llen='8886:8909'>　之中輔相成王誅三監黜商命營洛邑致太平文武</span><br/>
<span class='tline' id='l392' data-llen='8909:8932'>　所以受命於天者至此有成而無虧豈非誕保乎史</span><br/>
<span class='tline' id='l393' data-llen='8932:8955'>　官計此一段足以見周公有大勲勞於周而成王崇</span><br/>
<span class='tline' id='l394' data-llen='8955:8982'><a onclick="displayPageImage('KR1b0019', 'WYG', '033-22b' );" name="033-22b" class="pb">[033-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8982:9004'>　徳報功之禮亦於此而盡君臣之際可謂盛矣哉</span><br/>
<span class='tline' id='l396' data-llen='9004:9007'>　</span><br/>
<span class='tline' id='l397' data-llen='9007:9010'>　</span><br/>
<span class='tline' id='l398' data-llen='9010:9013'>　</span><br/>
<span class='tline' id='l399' data-llen='9013:9016'>　</span><br/>
<span class='tline' id='l400' data-llen='9016:9019'>　</span><br/>
<span class='tline' id='l401' data-llen='9019:9022'>　</span><br/>
<span class='tline' id='l402' data-llen='9022:9033'>　尚書詳解卷三十三</span><br/>
</p>
<p><br/>
</p>
  </div>
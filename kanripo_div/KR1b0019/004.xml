<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0019', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:200'>　尚書詳解卷四</span><br/>
<span class='tline' id='l10' data-llen='200:221'>　　　　　　　　　　　　　宋　陳經　撰</span><br/>
<span class='tline' id='l11' data-llen='221:226'>皐陶謨</span><br/>
<span class='tline' id='l12' data-llen='226:249'>　此篇其初乃因禹之問答其後皆皐陶之所陳謀之</span><br/>
<span class='tline' id='l13' data-llen='249:272'>　一定可以為萬世帝王之法故名之以皐陶謨其大</span><br/>
<span class='tline' id='l14' data-llen='272:295'>　要則以知人安民為主而知人安民之本又在惠迪</span><br/>
<span class='tline' id='l15' data-llen='295:318'>　厥徳葢徳之不迪則必不能知人安民知人而人不</span><br/>
<span class='tline' id='l16' data-llen='318:344'><a onclick="displayPageImage('KR1b0019', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='344:367'>　盡知安民而民不盡安者皆基于迪徳之未至合表</span><br/>
<span class='tline' id='l18' data-llen='367:390'>　裏内外而言之也自亦行有九徳而下至天工人其</span><br/>
<span class='tline' id='l19' data-llen='390:413'>　代之即知人之理也自天敘有典而下至敬哉有土</span><br/>
<span class='tline' id='l20' data-llen='413:436'>　即安民之理也其言相連屬其意相貫通學者自流</span><br/>
<span class='tline' id='l21' data-llen='436:447'>　而遡其源斯得之矣</span><br/>
<span class='tline' id='l22' data-llen='447:464'>曰若稽古皐陶曰允迪厥徳謨明弼諧</span><br/>
<span class='tline' id='l23' data-llen='464:487'>　作此書者以允迪厥徳謨明弼諧名狀皐陶之所得</span><br/>
<span class='tline' id='l24' data-llen='487:510'>　也禹與皐陶皆若稽古見其與堯舜同徳益稷而次</span><br/>
<span class='tline' id='l25' data-llen='510:536'><a onclick="displayPageImage('KR1b0019', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='536:559'>　皆無與焉允信也迪蹈也信能蹈行其徳也信蹈其</span><br/>
<span class='tline' id='l27' data-llen='559:582'>　徳者如之何曰十目十手之指視此徳也暗室屋漏</span><br/>
<span class='tline' id='l28' data-llen='582:606'>　亦此徳也不以𨼆顯二其心朝夕行之此徳也終身</span><br/>
<span class='tline' id='l29' data-llen='606:629'>　行之亦此徳也不以久近渝其誠達而富貴此徳也</span><br/>
<span class='tline' id='l30' data-llen='629:652'>　死生患難亦此徳也不以險夷易其節其為允迪如</span><br/>
<span class='tline' id='l31' data-llen='652:675'>　此其至則天下之有是非得失成敗利害皆灼然于</span><br/>
<span class='tline' id='l32' data-llen='675:698'>　吾之胸中其謀也豈有不明誠足以感人如春風和</span><br/>
<span class='tline' id='l33' data-llen='698:721'>　氣之于萬物不言而使人化其弼也豈有不諧然則</span><br/>
<span class='tline' id='l34' data-llen='721:747'><a onclick="displayPageImage('KR1b0019', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='747:770'>　皐陶之允迪厥徳者第于謀事之明與夫弼人之諧</span><br/>
<span class='tline' id='l36' data-llen='770:793'>　者觀之若曰吾能允迪厥徳矣謀事而暗于事機昧</span><br/>
<span class='tline' id='l37' data-llen='793:816'>　于安危成敗之理弼人而有忿心厲色違忤而不相</span><br/>
<span class='tline' id='l38' data-llen='816:839'>　順齟齬而不相合則無乃允迪之未至乎異端之學</span><br/>
<span class='tline' id='l39' data-llen='839:862'>　自謂窮神知化而不足以開物成務知周乎萬物而</span><br/>
<span class='tline' id='l40' data-llen='862:878'>　道不足以濟天下者皆此𩔖也</span><br/>
<span class='tline' id='l41' data-llen='878:901'>禹曰俞如何皐陶曰都慎厥身修思永惇敘九族庶明</span><br/>
<span class='tline' id='l42' data-llen='901:916'>勵翼邇可逺在兹禹拜昌言曰俞</span><br/>
<span class='tline' id='l43' data-llen='916:942'><a onclick="displayPageImage('KR1b0019', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='942:965'>　禹曰俞如何上必有闕文皐陶曰都皐陶因禹有如</span><br/>
<span class='tline' id='l45' data-llen='965:988'>　何之問先美之而後言慎厥身修思永其意畧與堯</span><br/>
<span class='tline' id='l46' data-llen='988:1011'>　典以親九族平章百姓意同葢皐陶之所得者在于</span><br/>
<span class='tline' id='l47' data-llen='1011:1034'>　允迪厥徳故言惇敘九族庶明勵翼皆本于身修能</span><br/>
<span class='tline' id='l48' data-llen='1034:1057'>　修其身者徳之所以允迪也謹其身之所修必思為</span><br/>
<span class='tline' id='l49' data-llen='1057:1080'>　長久之道異端之學亦非不修身也然致逺則泥故</span><br/>
<span class='tline' id='l50' data-llen='1080:1103'>　君子思其所以長久者欲其參之天地質之鬼神百</span><br/>
<span class='tline' id='l51' data-llen='1103:1126'>　世俟聖人而不惑不悖不疑不惑者如此則修身之</span><br/>
<span class='tline' id='l52' data-llen='1126:1152'><a onclick="displayPageImage('KR1b0019', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1152:1175'>　道盡矣身修而家齊國治故能惇九族而厚其恩愛</span><br/>
<span class='tline' id='l54' data-llen='1175:1198'>　敘九族而次第其倫理衆賢明者莫不勉勵而輔己</span><br/>
<span class='tline' id='l55' data-llen='1198:1221'>　焉故惇敘九族庶明勵翼者皆修身之驗也自邇而</span><br/>
<span class='tline' id='l56' data-llen='1221:1244'>　可以逺者在此而已自其身與九族與朝廷言之則</span><br/>
<span class='tline' id='l57' data-llen='1244:1267'>　其身為近朝廷為逺今焉身修于此而庶明勵翼自</span><br/>
<span class='tline' id='l58' data-llen='1267:1290'>　應于彼又自朝廷而推之以達于天下亦此理也豈</span><br/>
<span class='tline' id='l59' data-llen='1290:1313'>　非所守約而施博哉禹聞皐陶修身之言逺近兼舉</span><br/>
<span class='tline' id='l60' data-llen='1313:1336'>　其簡如此故拜其善言而俞之也禹皐同列之際或</span><br/>
<span class='tline' id='l61' data-llen='1336:1362'><a onclick="displayPageImage('KR1b0019', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1362:1385'>　都或俞或吁或咈無非真情實意之法不可以常情</span><br/>
<span class='tline' id='l63' data-llen='1385:1408'>　窺之也惟其好善之心出于真情故言有合于其心</span><br/>
<span class='tline' id='l64' data-llen='1408:1431'>　則俞之有疑于其心則吁之問之善之在人猶在己</span><br/>
<span class='tline' id='l65' data-llen='1431:1454'>　也故聞言而拜不以為謟善之在己猶在人也故自</span><br/>
<span class='tline' id='l66' data-llen='1454:1477'>　言而先曰都不以為矜後世孔門學者知之為知之</span><br/>
<span class='tline' id='l67' data-llen='1477:1501'>　不知為不知如三子言志無有𨼆情正名曰迂短喪</span><br/>
<span class='tline' id='l68' data-llen='1501:1525'>曰安皆是真情所在與虞舜之廷禹皐陶同列都俞之氣</span><br/>
<span class='tline' id='l69' data-llen='1525:1533'>　象亦有相似</span><br/>
<span class='tline' id='l70' data-llen='1533:1559'><a onclick="displayPageImage('KR1b0019', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1559:1582'>皐陶曰都在知人在安民禹曰吁咸若時惟帝其難之</span><br/>
<span class='tline' id='l72' data-llen='1582:1605'>知人則哲能官人安民則惠黎民懐之能哲而惠何憂</span><br/>
<span class='tline' id='l73' data-llen='1605:1624'>乎驩兠何遷乎有苗何畏乎巧言令色孔壬</span><br/>
<span class='tline' id='l74' data-llen='1624:1647'>　皐陶既言身修思永之道推而至于邇可逺在兹則</span><br/>
<span class='tline' id='l75' data-llen='1647:1670'>　亦包括無餘矣及禹拜昌言之後皐陶又就其中舉</span><br/>
<span class='tline' id='l76' data-llen='1670:1693'>　其至要者言之曰知人安民是也舉此二者以為人</span><br/>
<span class='tline' id='l77' data-llen='1693:1716'>　君立治之大端故先美之而後言曰在知人在安民</span><br/>
<span class='tline' id='l78' data-llen='1716:1739'>　謂身修思永惇敘九族庶明勵翼者不在乎他而惟</span><br/>
<span class='tline' id='l79' data-llen='1739:1765'><a onclick="displayPageImage('KR1b0019', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1765:1788'>　在知人安民禹平日所學者在于克艱一聞知人安</span><br/>
<span class='tline' id='l81' data-llen='1788:1811'>　民之説遂疑于心而見其所以難故曰吁咸若時惟</span><br/>
<span class='tline' id='l82' data-llen='1811:1834'>　帝其難之咸皆也若順也知人之與安民皆順是二</span><br/>
<span class='tline' id='l83' data-llen='1834:1857'>　者而行之雖堯尚且以為難何以言之善知人則為</span><br/>
<span class='tline' id='l84' data-llen='1857:1880'>　哲必于官人者見之官人者謂能官使人材隨材而</span><br/>
<span class='tline' id='l85' data-llen='1880:1903'>　授之職也吾自謂知人矣而官人之際小大長短不</span><br/>
<span class='tline' id='l86' data-llen='1903:1926'>　適其宜則何以為知人此知人之所以難也安民則</span><br/>
<span class='tline' id='l87' data-llen='1926:1949'>　為惠必于黎民懐見之黎民懐者謂不令而自從不</span><br/>
<span class='tline' id='l88' data-llen='1949:1975'><a onclick="displayPageImage('KR1b0019', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1975:1998'>　約而自至推之不能去逃之不能免者也吾自謂能</span><br/>
<span class='tline' id='l90' data-llen='1998:2021'>　安民而黎民不懐心之不同如其面焉則何以為能</span><br/>
<span class='tline' id='l91' data-llen='2021:2044'>　安民此安民之所以難也使帝堯于哲惠之徳無所</span><br/>
<span class='tline' id='l92' data-llen='2044:2067'>　不能則黨惡如驩兠不必憂之可也頑如三苗不遷</span><br/>
<span class='tline' id='l93' data-llen='2067:2090'>　之可也巧言令色静言庸違如共工不必畏之可也</span><br/>
<span class='tline' id='l94' data-llen='2090:2113'>　帝堯猶且憂之遷之畏之恐其為知人安民之累則</span><br/>
<span class='tline' id='l95' data-llen='2113:2136'>　帝于此二者何嘗不以此為難然則帝堯之所以難</span><br/>
<span class='tline' id='l96' data-llen='2136:2159'>　者果不能乎曰帝堯固無所不能也帝堯自以為能</span><br/>
<span class='tline' id='l97' data-llen='2159:2185'><a onclick="displayPageImage('KR1b0019', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2185:2208'>　而有易心焉則不足以為帝堯矣惟夫子知此故曰</span><br/>
<span class='tline' id='l99' data-llen='2208:2231'>　堯舜其猶病諸堯舜以為天下不能皆賢而猶有不</span><br/>
<span class='tline' id='l100' data-llen='2231:2254'>　肖者焉天下不能皆君子而猶有小人焉知人之心</span><br/>
<span class='tline' id='l101' data-llen='2254:2277'>　安得不以為病五十者衣帛而少年不得衣帛七十</span><br/>
<span class='tline' id='l102' data-llen='2277:2299'>　者食肉五十者未得食肉安民之心安得不以為</span><br/>
<span class='tline' id='l103' data-llen='2299:2322'>　病雖然就知人安民而論之知人可以兼安民使賢</span><br/>
<span class='tline' id='l104' data-llen='2322:2345'>　者在位能者在職天下之事不勞而治民其有不安</span><br/>
<span class='tline' id='l105' data-llen='2345:2368'>　乎孟子曰堯舜之仁不徧愛人急親賢之為務故皐</span><br/>
<span class='tline' id='l106' data-llen='2368:2394'><a onclick="displayPageImage('KR1b0019', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2394:2405'>　陶謨亦以知人為先</span><br/>
<span class='tline' id='l108' data-llen='2405:2428'>皐陶曰都亦行有九徳亦言其人有徳乃言曰載采采</span><br/>
<span class='tline' id='l109' data-llen='2428:2451'>禹曰何皐陶曰寛而栗柔而立愿而恭亂而敬擾而毅</span><br/>
<span class='tline' id='l110' data-llen='2451:2471'>直而溫簡而廉剛而塞彊而義彰厥有常吉哉</span><br/>
<span class='tline' id='l111' data-llen='2471:2494'>　皐陶見禹以知人安民為難事遂有亦行有九徳之</span><br/>
<span class='tline' id='l112' data-llen='2494:2517'>　説其意以為知人雖難然亦有可以用其力處謂躬</span><br/>
<span class='tline' id='l113' data-llen='2517:2540'>　行是也亦行有九徳即允迪厥徳也九徳自寛而栗</span><br/>
<span class='tline' id='l114' data-llen='2540:2563'>　至于彊而義其品有九在已者有九徳然後足以知</span><br/>
<span class='tline' id='l115' data-llen='2563:2589'><a onclick="displayPageImage('KR1b0019', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2589:2612'>　人之九徳無諸己何以知夫人故知之要莫先于自</span><br/>
<span class='tline' id='l117' data-llen='2612:2635'>　知堯有俊徳故能明俊徳文王克宅厥心故能克知</span><br/>
<span class='tline' id='l118' data-llen='2635:2658'>　三有宅心孔子曰不知言無以知人也孟子曰我知</span><br/>
<span class='tline' id='l119' data-llen='2658:2681'>　言我善養吾浩然之氣故欲知人者在于自知自知</span><br/>
<span class='tline' id='l120' data-llen='2681:2704'>　之道莫如亦行有九徳也在己者既行九徳必知人</span><br/>
<span class='tline' id='l121' data-llen='2704:2727'>　之徳能知人之有徳斯可以論人之有徳謂某人有</span><br/>
<span class='tline' id='l122' data-llen='2727:2750'>　某徳也既能論某人有某徳也徳不可以虛名觀人</span><br/>
<span class='tline' id='l123' data-llen='2750:2773'>　不可以虛取故乃言曰載采采載行也采事也必言</span><br/>
<span class='tline' id='l124' data-llen='2773:2799'><a onclick="displayPageImage('KR1b0019', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2799:2822'>　是人之有某徳是徳之有某事則知人之道可無餘</span><br/>
<span class='tline' id='l126' data-llen='2822:2845'>　蘊矣禹曰何者問九徳之品也皐陶于是言徳之品</span><br/>
<span class='tline' id='l127' data-llen='2845:2868'>　有九葢人之全材備道者為難其氣稟有得一節而</span><br/>
<span class='tline' id='l128' data-llen='2868:2891'>　以學問成之者亦足以成徳自寛而至于强此其氣</span><br/>
<span class='tline' id='l129' data-llen='2891:2914'>　質之自然也自栗而至于義此其學問以成之者也</span><br/>
<span class='tline' id='l130' data-llen='2914:2937'>　性之寛易失之縱惟寛而能莊栗則斯可以為寛之</span><br/>
<span class='tline' id='l131' data-llen='2937:2960'>　徳性之柔易失之懦惟柔而能立事則斯可以為柔</span><br/>
<span class='tline' id='l132' data-llen='2960:2983'>　之徳謹愿之人或不能責難惟愿之中有恭則不至</span><br/>
<span class='tline' id='l133' data-llen='2983:3009'><a onclick="displayPageImage('KR1b0019', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3009:3032'>　于弱有治亂之才或不能致敬惟亂之中有敬則不</span><br/>
<span class='tline' id='l135' data-llen='3032:3055'>　至于輕忽擾順者或不能果敢正直者或不能溫和</span><br/>
<span class='tline' id='l136' data-llen='3055:3078'>　簡畧者或不能廉隅剛斷者或不能塞實强壯者或</span><br/>
<span class='tline' id='l137' data-llen='3078:3101'>　不能合宜擾而毅則有决而不至于從順直而溫則</span><br/>
<span class='tline' id='l138' data-llen='3101:3124'>　能和而不至于直情徑行簡而廉則有以表見而不</span><br/>
<span class='tline' id='l139' data-llen='3124:3147'>　至于忽畧慢易剛而塞則能誠實而不至于多慾强</span><br/>
<span class='tline' id='l140' data-llen='3147:3170'>　而義則有以適宜而不至于太躁如此者九徳之品</span><br/>
<span class='tline' id='l141' data-llen='3170:3193'>　也有上之九者而無下之九者則不可以謂之徳彰</span><br/>
<span class='tline' id='l142' data-llen='3193:3219'><a onclick="displayPageImage('KR1b0019', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3219:3242'>　厥有常吉哉常者徳之所安者也人固有勉强矯拂</span><br/>
<span class='tline' id='l144' data-llen='3242:3265'>　亦足以欺人者能矯拂于暫不能矯拂于久能勉强</span><br/>
<span class='tline' id='l145' data-llen='3265:3288'>　于一時不能勉强于嵗月惟其安而非有所勉强矯</span><br/>
<span class='tline' id='l146' data-llen='3288:3311'>　拂者乃徳之常也至于常則不變矣朝夕如此窮達</span><br/>
<span class='tline' id='l147' data-llen='3311:3334'>　如此變故如此而其徳曽不少變人主得如斯人者</span><br/>
<span class='tline' id='l148' data-llen='3334:3357'>　而彰顯之國之福也周公作立政亦曰克用常人葢</span><br/>
<span class='tline' id='l149' data-llen='3357:3380'>　常人者初無新竒可喜而不至于邀功生事若桑麻</span><br/>
<span class='tline' id='l150' data-llen='3380:3403'>　穀粟之可以養生者也故皐陶言九徳之後必繼之</span><br/>
<span class='tline' id='l151' data-llen='3403:3429'><a onclick="displayPageImage('KR1b0019', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3429:3439'>　以彰厥有常吉哉</span><br/>
<span class='tline' id='l153' data-llen='3439:3462'>日宣三徳夙夜浚明有家日嚴祗敬六徳亮采有邦翕</span><br/>
<span class='tline' id='l154' data-llen='3462:3485'>受敷施九徳咸事俊乂在官百僚師師百工惟時撫于</span><br/>
<span class='tline' id='l155' data-llen='3485:3493'>五辰庶績其凝</span><br/>
<span class='tline' id='l156' data-llen='3493:3516'>　人才之難全也久矣為卿大夫而有一家者苟能于</span><br/>
<span class='tline' id='l157' data-llen='3516:3539'>　九徳之中得其三徳之人日日宣達之使之得以自</span><br/>
<span class='tline' id='l158' data-llen='3539:3562'>　達其情無所揜蔽則三徳之人必能夙夜之際深明</span><br/>
<span class='tline' id='l159' data-llen='3562:3585'>　有家之事無一之不詳究也為諸侯而有一國者茍</span><br/>
<span class='tline' id='l160' data-llen='3585:3611'><a onclick="displayPageImage('KR1b0019', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3611:3634'>　能于九徳之中得其六徳之人日日嚴之祗之敬之</span><br/>
<span class='tline' id='l162' data-llen='3634:3657'>　禮貌之隆畏憚之至使之得以安其心而無所顧忌</span><br/>
<span class='tline' id='l163' data-llen='3657:3680'>　則六徳之人必能明其事于有邦為之顯設治具也</span><br/>
<span class='tline' id='l164' data-llen='3680:3703'>　諸侯有一國比諸大夫所治者為詳故必得六徳之</span><br/>
<span class='tline' id='l165' data-llen='3703:3726'>　人謂之日嚴日宣見其誠之不已也茍須㬰而有怠</span><br/>
<span class='tline' id='l166' data-llen='3726:3749'>　心則誠有不至而賢者不為吾用矣至于天子有天</span><br/>
<span class='tline' id='l167' data-llen='3749:3772'>　下比諸侯之國又為詳故必得九徳之人非謂一人</span><br/>
<span class='tline' id='l168' data-llen='3772:3795'>　而備此九徳也合衆人所長而受之然後敷布而施</span><br/>
<span class='tline' id='l169' data-llen='3795:3822'><a onclick="displayPageImage('KR1b0019', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3822:3846'>　之謂某人掌禮樂某人掌兵刑之𩔖如此則九徳之</span><br/>
<span class='tline' id='l171' data-llen='3846:3869'>　人咸趨于事有徳而謂之俊有才而謂之又者皆在</span><br/>
<span class='tline' id='l172' data-llen='3869:3892'>　官矣雖然人才之盛如此或相忌而至于争者有之</span><br/>
<span class='tline' id='l173' data-llen='3892:3915'>　雷同而相為朋黨者有之則人才之盛不足以為用</span><br/>
<span class='tline' id='l174' data-llen='3915:3938'>　而反足以為累惟上之人有以使之和而聨事合治</span><br/>
<span class='tline' id='l175' data-llen='3938:3961'>　謂之僚者皆有相師之風相師則集其所長去其所</span><br/>
<span class='tline' id='l176' data-llen='3961:3984'>短趨事赴功百工皆有惟時之志惟時則勤而不失其</span><br/>
<span class='tline' id='l177' data-llen='3984:4008'>　時也師師惟時者激昂奮𤼵之意故能收得人之效</span><br/>
<span class='tline' id='l178' data-llen='4008:4035'><a onclick="displayPageImage('KR1b0019', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4035:4058'>　上足以定天時而五辰得其順下足以治人事而庶</span><br/>
<span class='tline' id='l180' data-llen='4058:4081'>　績得其凝五辰即五行之在天者寅卯為木之辰春</span><br/>
<span class='tline' id='l181' data-llen='4081:4104'>　之盛徳己午為火之辰夏之盛徳亥子為水之辰冬</span><br/>
<span class='tline' id='l182' data-llen='4104:4127'>　之盛徳土包五行而旺于四季則辰戌丑未之辰也</span><br/>
<span class='tline' id='l183' data-llen='4127:4150'>　撫五辰則四時無愆陽無伏隂無凄風無苦雨是也</span><br/>
<span class='tline' id='l184' data-llen='4150:4173'>　地有廣狹事有詳畧用人亦有衆寡為大夫者必得</span><br/>
<span class='tline' id='l185' data-llen='4173:4196'>　三徳諸侯必得六徳天子必得九徳苟賢才不足于</span><br/>
<span class='tline' id='l186' data-llen='4196:4219'>　用則一國一家與天下之治必有廢而不舉者矣然</span><br/>
<span class='tline' id='l187' data-llen='4219:4246'><a onclick="displayPageImage('KR1b0019', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4246:4269'>　則大夫者必限之以三徳諸侯必限之以六徳乎曰</span><br/>
<span class='tline' id='l189' data-llen='4269:4292'>　為大夫之家茍得夫六徳之人為諸侯之國茍得夫</span><br/>
<span class='tline' id='l190' data-llen='4292:4315'>　九徳之人亦奚不可然則人才之難得不可以求其</span><br/>
<span class='tline' id='l191' data-llen='4315:4338'>　備孔子曰天子有争臣七人諸侯五大夫三使諸侯</span><br/>
<span class='tline' id='l192' data-llen='4338:4361'>　而得七人大夫而得五人安可謂之僭乎觀書者當</span><br/>
<span class='tline' id='l193' data-llen='4361:4367'>　求其意</span><br/>
<span class='tline' id='l194' data-llen='4367:4390'>無教逸欲有邦兢兢業業一日二日萬㡬無曠庶官天</span><br/>
<span class='tline' id='l195' data-llen='4390:4397'>工人其代之</span><br/>
<span class='tline' id='l196' data-llen='4397:4424'><a onclick="displayPageImage('KR1b0019', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4424:4447'>　有邦即諸侯也人君亦何嘗教諸侯之逸欲哉葢人</span><br/>
<span class='tline' id='l198' data-llen='4447:4470'>　君者天下之諸侯之所取法也苟一念不謹怠忽之</span><br/>
<span class='tline' id='l199' data-llen='4470:4493'>　心或萌于此則諸侯視效于彼皆為逸欲之事矣故</span><br/>
<span class='tline' id='l200' data-llen='4493:4516'>　無教逸欲有邦常謹其在己者兢兢業業戒謹危懼</span><br/>
<span class='tline' id='l201' data-llen='4516:4539'>　而不已也以一日二日之間而有萬事之繁安危治</span><br/>
<span class='tline' id='l202' data-llen='4539:4562'>　亂之機常存于細微之際天下之事如此其不窮則</span><br/>
<span class='tline' id='l203' data-llen='4562:4585'>　人君之心豈可以少忽哉雖然一人之聰明安足以</span><br/>
<span class='tline' id='l204' data-llen='4585:4608'>　周知天下之事必得其人焉以任之故庶官無曠則</span><br/>
<span class='tline' id='l205' data-llen='4608:4635'><a onclick="displayPageImage('KR1b0019', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4635:4658'>　天工必有人以代之矣天下之事無一而非天之事</span><br/>
<span class='tline' id='l207' data-llen='4658:4681'>　葢非人之所能為者皆天理也事皆天之事則用之</span><br/>
<span class='tline' id='l208' data-llen='4681:4704'>　際不可以私意用之矣自無教逸欲而下則慮天下</span><br/>
<span class='tline' id='l209' data-llen='4704:4727'>　之事當以己自無曠庶官而下則任天下之事不以</span><br/>
<span class='tline' id='l210' data-llen='4727:4750'>　己此本末具舉人己兼言之也皐陶陳知人之謨大</span><br/>
<span class='tline' id='l211' data-llen='4750:4773'>　槩先行九徳然後能言人之九徳取人以身其理當</span><br/>
<span class='tline' id='l212' data-llen='4773:4796'>　如此至此又申前説使人君兢業之念不存而至忘</span><br/>
<span class='tline' id='l213' data-llen='4796:4819'>　天下之事則任官之際必以私意間之曠而不舉者</span><br/>
<span class='tline' id='l214' data-llen='4819:4846'><a onclick="displayPageImage('KR1b0019', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4846:4865'>　多矣勿以不正之人而居庶官則無曠也</span><br/>
<span class='tline' id='l216' data-llen='4865:4888'>天敘有典勑我五典五惇哉天秩有禮自我五禮有庸</span><br/>
<span class='tline' id='l217' data-llen='4888:4911'>哉同寅協㳟和衷哉天命有徳五服五彰哉天討有罪</span><br/>
<span class='tline' id='l218' data-llen='4911:4934'>五刑五用哉政事懋哉懋哉天聰明自我民聰明天明</span><br/>
<span class='tline' id='l219' data-llen='4934:4950'>畏自我民明威達于上下敬哉有土</span><br/>
<span class='tline' id='l220' data-llen='4950:4973'>　典者君臣父子兄弟夫婦朋友也禮者吉凶軍賔嘉</span><br/>
<span class='tline' id='l221' data-llen='4973:4996'>　也君臣有自然之敬父子有自然之恩兄弟有自然</span><br/>
<span class='tline' id='l222' data-llen='4996:5019'>　之愛夫婦有自然之别朋友有自然之信吉凶軍賔</span><br/>
<span class='tline' id='l223' data-llen='5019:5046'><a onclick="displayPageImage('KR1b0019', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5046:5069'>　嘉亦莫不有自然之理此皆天之所敘天之所秩而</span><br/>
<span class='tline' id='l225' data-llen='5069:5092'>　不可以人為加焉者也為之君者果何為哉因其天</span><br/>
<span class='tline' id='l226' data-llen='5092:5114'>　敘之典勑正而惇厚之因其天秩之禮躬行而用</span><br/>
<span class='tline' id='l227' data-llen='5114:5137'>　之以此率天下使之同其寅協其恭和其衷則典禮</span><br/>
<span class='tline' id='l228' data-llen='5137:5160'>　行矣典禮之在人心本自寅敬衷善恭而不侮今也</span><br/>
<span class='tline' id='l229' data-llen='5160:5183'>　同之協之和之無一之不寅無一之不恭亦無一之</span><br/>
<span class='tline' id='l230' data-llen='5183:5206'>　不衷豈非典禮之效達于天下哉五服自衮冕而下</span><br/>
<span class='tline' id='l231' data-llen='5206:5229'>　五刑自墨劓而下徳者天命吾從而彰之以五服刑</span><br/>
<span class='tline' id='l232' data-llen='5229:5256'><a onclick="displayPageImage('KR1b0019', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5256:5279'>　者天討吾從而用之以五刑以此懲勸天下使于政</span><br/>
<span class='tline' id='l234' data-llen='5279:5302'>　事之間懋勉而不已則賞刑行矣葢人心無所懲勸</span><br/>
<span class='tline' id='l235' data-llen='5302:5325'>　則日以自怠今焉勉于事者有天命之服不勉于事</span><br/>
<span class='tline' id='l236' data-llen='5325:5348'>　者有天討之刑又安敢不勉哉嘗觀孔子之稱舜以</span><br/>
<span class='tline' id='l237' data-llen='5348:5371'>　為無為而治者其舜也與夫何為哉恭己正南面而</span><br/>
<span class='tline' id='l238' data-llen='5371:5394'>　已矣典禮徳既一本于天理則舜所為者皆奉天也</span><br/>
<span class='tline' id='l239' data-llen='5394:5417'>　舜曷嘗有為謂之無為可也典禮謂之我徳刑不謂</span><br/>
<span class='tline' id='l240' data-llen='5417:5440'>　之我者葢非天子不議禮典禮之行自上率之故曰</span><br/>
<span class='tline' id='l241' data-llen='5440:5467'><a onclick="displayPageImage('KR1b0019', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5467:5490'>　勑我自我至于徳刑則皆純乎天而不容己所以見</span><br/>
<span class='tline' id='l243' data-llen='5490:5513'>　爵人與士共刑人與衆棄而非人君之所私有也其</span><br/>
<span class='tline' id='l244' data-llen='5513:5536'>　㫖微矣天聰明自我民聰明天明畏自我民明威皐</span><br/>
<span class='tline' id='l245' data-llen='5536:5559'>　陶既言天人相因之理如此又恐姦人得以肆其邪</span><br/>
<span class='tline' id='l246' data-llen='5559:5582'>　説動欲引天以神其事故皐陶指其所可證驗處同</span><br/>
<span class='tline' id='l247' data-llen='5582:5605'>　寅協恭和衷即典禮之驗政事懋哉懋哉即徳刑之</span><br/>
<span class='tline' id='l248' data-llen='5605:5628'>　驗又從而申之曰天聰明本因民以為聰明民之聞</span><br/>
<span class='tline' id='l249' data-llen='5628:5651'>　見即天之聞見天明畏本因民之明威民之好惡即</span><br/>
<span class='tline' id='l250' data-llen='5651:5678'><a onclick="displayPageImage('KR1b0019', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5678:5701'>　天之好惡也人主不必求之天但考之本心以卜天</span><br/>
<span class='tline' id='l252' data-llen='5701:5724'>　意矣古之聖人皆以人而占天如成湯以民之徯后</span><br/>
<span class='tline' id='l253' data-llen='5724:5747'>　而知天意武王以孟津諸侯卜天意成王周公以民</span><br/>
<span class='tline' id='l254' data-llen='5747:5770'>　獻十夫卜天意惟以人心觀天意則不可誣矣達于</span><br/>
<span class='tline' id='l255' data-llen='5770:5793'>　上下謂此理上達于天下達于民天與民初無二理</span><br/>
<span class='tline' id='l256' data-llen='5793:5816'>　也有土之君豈可不敬惟知敬則不忽乎民自乃不</span><br/>
<span class='tline' id='l257' data-llen='5816:5839'>　忽乎天不知敬則徒以天為可畏而以民為易虐若</span><br/>
<span class='tline' id='l258' data-llen='5839:5862'>　然則天之與民為有二理也耶此皐陶安民之謨必</span><br/>
<span class='tline' id='l259' data-llen='5862:5889'><a onclick="displayPageImage('KR1b0019', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5889:5899'>　推而至于合天也</span><br/>
<span class='tline' id='l261' data-llen='5899:5922'>皐陶曰朕言惠可底行禹曰俞乃言底可績皐陶曰予</span><br/>
<span class='tline' id='l262' data-llen='5922:5933'>未有知思日賛賛襄哉</span><br/>
<span class='tline' id='l263' data-llen='5933:5956'>　皐陶既陳知人安民之謨恐人之未必信己故曰我</span><br/>
<span class='tline' id='l264' data-llen='5956:5979'>　之言順于理可以致而行之禹曰俞然其言以謂汝</span><br/>
<span class='tline' id='l265' data-llen='5979:6002'>　之言可以致其功不但可行而已也古人相與不事</span><br/>
<span class='tline' id='l266' data-llen='6002:6025'>　形迹言其所當言皐陶不以為誇禹亦不以為忌皐</span><br/>
<span class='tline' id='l267' data-llen='6025:6048'>　陶既見禹之然其言則又謙以自處曰予未有知吾</span><br/>
<span class='tline' id='l268' data-llen='6048:6075'><a onclick="displayPageImage('KR1b0019', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6075:6098'>　不以所知而自足也更以思日進于賛襄而已賛進</span><br/>
<span class='tline' id='l270' data-llen='6098:6121'>　也襄止也進進不已之意此實皐陶之本心向之所</span><br/>
<span class='tline' id='l271' data-llen='6121:6144'>　言者特欲禹信之而已故言未信于同列則皐陶不</span><br/>
<span class='tline' id='l272' data-llen='6144:6168'>　敢有所𨼆言已信于同列則皐陶不敢有所恃故觀</span><br/>
<span class='tline' id='l273' data-llen='6168:6187'>　禹皐之相與豈若後世之矜功伐能者哉</span><br/>
<span class='tline' id='l274' data-llen='6187:6190'>　</span><br/>
<span class='tline' id='l275' data-llen='6190:6193'>　</span><br/>
<span class='tline' id='l276' data-llen='6193:6202'>　尚書詳解卷四</span><br/>
</p>
<p><br/>
</p>
  </div>
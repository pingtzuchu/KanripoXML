<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1b0019', 'WYG', '042-1a' );" name="042-1a" class="pb">[042-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:204'>　尚書詳解卷四十二</span><br/>
<span class='tline' id='l10' data-llen='204:225'>　　　　　　　　　　　　　宋　陳經　撰</span><br/>
<span class='tline' id='l11' data-llen='225:234'>顧命<span class='krp-note'>周書/</span></span><br/>
<span class='tline' id='l12' data-llen='234:257'>　此篇雖凶事而死生之理始終之變古人制度纎悉</span><br/>
<span class='tline' id='l13' data-llen='257:280'>　周密莫不詳見學者不可以凶事而略之生之有死</span><br/>
<span class='tline' id='l14' data-llen='280:303'>　達人視之以為夜旦之常蓋人道之常然始終之義</span><br/>
<span class='tline' id='l15' data-llen='303:326'>　也自非學問之深者不足以語此此成王自幼冲得</span><br/>
<span class='tline' id='l16' data-llen='326:352'><a onclick="displayPageImage('KR1b0019', 'WYG', '042-1b' );" name="042-1b" class="pb">[042-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='352:375'>　周召二公養成其徳學有緝熈於光明至於臨死生</span><br/>
<span class='tline' id='l18' data-llen='375:398'>　始終之變卓然不亂觀此書者當與曾子易簀春秋</span><br/>
<span class='tline' id='l19' data-llen='398:421'>　書公薨于路寢之事同義是雖名分尊卑之不同而</span><br/>
<span class='tline' id='l20' data-llen='421:444'>　其所以達始終之義一也雖然此經之所載固嘗言</span><br/>
<span class='tline' id='l21' data-llen='444:467'>　帝乃殂落矣而無顧命又嘗書陟方乃死矣而無顧</span><br/>
<span class='tline' id='l22' data-llen='467:490'>　命又嘗言成湯既殁武王既喪矣而皆無顧命成王</span><br/>
<span class='tline' id='l23' data-llen='490:513'>　獨有顧命何也曰成王自艱難變故中而得之也自</span><br/>
<span class='tline' id='l24' data-llen='513:536'>　堯舜禹湯文武以來百官總已以聴冢宰初未嘗有</span><br/>
<span class='tline' id='l25' data-llen='536:562'><a onclick="displayPageImage('KR1b0019', 'WYG', '042-2a' );" name="042-2a" class="pb">[042-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='562:585'>　變故而成王當幼冲之始管蔡四國流言成王致疑</span><br/>
<span class='tline' id='l27' data-llen='585:608'>　其事亦殆矣凡天下經一變者長一智遭一蹶者得</span><br/>
<span class='tline' id='l28' data-llen='608:628'>　一便顧命之作成王其亦折肱而知良醫歟</span><br/>
<span class='tline' id='l29' data-llen='628:648'>成王將崩命召公畢公率諸侯相康王作顧命</span><br/>
<span class='tline' id='l30' data-llen='648:671'>　顧命之書乃同召太保奭芮伯彤伯畢公衞侯毛公</span><br/>
<span class='tline' id='l31' data-llen='671:694'>　師氏虎臣百尹御事而孔子序書獨云命召公畢公</span><br/>
<span class='tline' id='l32' data-llen='694:717'>　率諸侯蓋二公之職也三公内總百官外總諸侯故</span><br/>
<span class='tline' id='l33' data-llen='717:740'>　特舉召公畢公當是時召公為西伯畢公為東伯中</span><br/>
<span class='tline' id='l34' data-llen='740:766'><a onclick="displayPageImage('KR1b0019', 'WYG', '042-2b' );" name="042-2b" class="pb">[042-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='766:789'>　分天下而治之如康王之誥曰太保率西方諸侯畢</span><br/>
<span class='tline' id='l36' data-llen='789:812'>　公率東方諸侯是也成王之將崩也命召畢二大臣</span><br/>
<span class='tline' id='l37' data-llen='812:835'>　率諸侯以相康王則終始之義于是乎正矣顧命者</span><br/>
<span class='tline' id='l38' data-llen='835:858'>　成王臨死迴顧而為此命也雖然周官之書曰立太</span><br/>
<span class='tline' id='l39' data-llen='858:881'>　師太傅太保兹惟三公是則太保次于太師也命召</span><br/>
<span class='tline' id='l40' data-llen='881:904'>　公為太保畢公為太師而召公乃居先者周召二公</span><br/>
<span class='tline' id='l41' data-llen='904:927'>　同功一體之人周公既殁則當國事之重任者莫召</span><br/>
<span class='tline' id='l42' data-llen='927:950'>　公若也故以召公為先夫以召公之勲徳與周公同</span><br/>
<span class='tline' id='l43' data-llen='950:976'><a onclick="displayPageImage('KR1b0019', 'WYG', '042-3a' );" name="042-3a" class="pb">[042-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='976:999'>　而其位乃次于畢公之後以此見古者腹心宗臣與</span><br/>
<span class='tline' id='l45' data-llen='999:1022'>　社稷同體初不論職位之高下官資之崇卑春秋晉</span><br/>
<span class='tline' id='l46' data-llen='1022:1045'>　文公十九年在外及其成霸業無非趙衰狐偃為之</span><br/>
<span class='tline' id='l47' data-llen='1045:1068'>　謀主文公自僖公二十四入國至僖公二十七蒐于</span><br/>
<span class='tline' id='l48' data-llen='1068:1091'>　被盧始命狐偃將上軍趙衰為卿狐偃則讓於狐毛</span><br/>
<span class='tline' id='l49' data-llen='1091:1114'>　而佐之趙衰則又讓于欒枝先軫若以後世論之二</span><br/>
<span class='tline' id='l50' data-llen='1114:1137'>　臣自入國即當以高官大職處之可也經數年而後</span><br/>
<span class='tline' id='l51' data-llen='1137:1160'>　命將上軍及為卿之任也又相遜齊桓公之霸全在</span><br/>
<span class='tline' id='l52' data-llen='1160:1186'><a onclick="displayPageImage('KR1b0019', 'WYG', '042-3b' );" name="042-3b" class="pb">[042-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1186:1209'>　管仲管仲只為下卿及平戎于王王以上卿之禮享</span><br/>
<span class='tline' id='l54' data-llen='1209:1232'>　之仲不敢受且曰有天子之二守國高在當時國子</span><br/>
<span class='tline' id='l55' data-llen='1232:1255'>　高子嘗為齊上卿然國高初無功于齊而管乃甘處</span><br/>
<span class='tline' id='l56' data-llen='1255:1278'>　于國高之下漢高祖之興全在張良其後立太子使</span><br/>
<span class='tline' id='l57' data-llen='1278:1301'>　叔孫通為太傅張良為少傅由此觀之腹心之臣本</span><br/>
<span class='tline' id='l58' data-llen='1301:1324'>　無計較官位自春秋漢世以來尚有之而況召公之</span><br/>
<span class='tline' id='l59' data-llen='1324:1331'>　大賢乎哉</span><br/>
<span class='tline' id='l60' data-llen='1331:1354'>惟四月哉生魄王不懌甲子王乃洮頮水相被冕服憑</span><br/>
<span class='tline' id='l61' data-llen='1354:1380'><a onclick="displayPageImage('KR1b0019', 'WYG', '042-4a' );" name="042-4a" class="pb">[042-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1380:1403'>玉几乃同召太保奭芮伯彤伯畢公衞侯毛公師氏虎</span><br/>
<span class='tline' id='l63' data-llen='1403:1410'>臣百尹御事</span><br/>
<span class='tline' id='l64' data-llen='1410:1433'>　此作書者序成王以病之故具召其臣也惟四月始</span><br/>
<span class='tline' id='l65' data-llen='1433:1456'>生魄十六日也王有疾故不恱懌甲子王乃洮頮水成</span><br/>
<span class='tline' id='l66' data-llen='1456:1480'>　王將𤼵大命臨羣臣諸侯必當齋戒沐浴今疾病矣</span><br/>
<span class='tline' id='l67' data-llen='1480:1503'>　不齋戒沐浴惟洮盥其手頮洗其面古人於臨死之</span><br/>
<span class='tline' id='l68' data-llen='1503:1526'>　際猶必敬也如此扶相成王之官如太僕者被王以</span><br/>
<span class='tline' id='l69' data-llen='1526:1549'>　袞冕加之朝服憑玉几以出命玉几乃成王所坐之</span><br/>
<span class='tline' id='l70' data-llen='1549:1575'><a onclick="displayPageImage('KR1b0019', 'WYG', '042-4b' );" name="042-4b" class="pb">[042-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1575:1598'>　几也乃同時召三公六卿大夫士自保奭而下是也</span><br/>
<span class='tline' id='l72' data-llen='1598:1621'>孔安國謂太保畢毛稱公則三公矣先後依六卿次第</span><br/>
<span class='tline' id='l73' data-llen='1621:1644'>　冢宰第一召公領之司徒第二芮伯為之宗伯第三</span><br/>
<span class='tline' id='l74' data-llen='1644:1667'>　彤伯為之司馬第四畢公領之司寇第五衞侯為之</span><br/>
<span class='tline' id='l75' data-llen='1667:1690'>　司空第六毛公領之召彤芮畢毛衞皆國名諸侯入</span><br/>
<span class='tline' id='l76' data-llen='1690:1713'>　為天子公卿也古者三公官不必備惟其人皆以六</span><br/>
<span class='tline' id='l77' data-llen='1713:1736'>　卿兼之定公四年左氏傳曰衞侯為司冦知此六人</span><br/>
<span class='tline' id='l78' data-llen='1736:1759'>依禮次第為六卿也師氏中大夫掌以禮詔王居虎門</span><br/>
<span class='tline' id='l79' data-llen='1759:1785'><a onclick="displayPageImage('KR1b0019', 'WYG', '042-5a' );" name="042-5a" class="pb">[042-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1785:1808'>　之左司王朝得失之事帥其属守其門者虎臣即虎</span><br/>
<span class='tline' id='l81' data-llen='1808:1831'>　賁氏也百司百官之長也御事諸掌事者蓋羣士也</span><br/>
<span class='tline' id='l82' data-llen='1831:1854'>　成王於將崩之際召三公六卿大夫羣士憑玉几以</span><br/>
<span class='tline' id='l83' data-llen='1854:1877'>　出命命相康王所以顯其事於衆人而公其命令于</span><br/>
<span class='tline' id='l84' data-llen='1877:1900'>　天下天子者天下之共主當與天下之人共戴而君</span><br/>
<span class='tline' id='l85' data-llen='1900:1923'>　之古之立君者惟恐事之不顯而衆人之不覩也然</span><br/>
<span class='tline' id='l86' data-llen='1923:1946'>　而可以絶窺伺之端遏禍亂之原矣成王於此而正</span><br/>
<span class='tline' id='l87' data-llen='1946:1969'>　終故康王亦自此而正其始其事暴白于天下人人</span><br/>
<span class='tline' id='l88' data-llen='1969:1995'><a onclick="displayPageImage('KR1b0019', 'WYG', '042-5b' );" name="042-5b" class="pb">[042-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1995:2018'>　得而知之此顧命之書所以為萬世帝王之法後世</span><br/>
<span class='tline' id='l90' data-llen='2018:2041'>　之君則不然父子之間以死為諱繼承之際鮮有能</span><br/>
<span class='tline' id='l91' data-llen='2041:2064'>　正其終始者唐順宗之為太子也二十餘年而其子</span><br/>
<span class='tline' id='l92' data-llen='2064:2087'>　已壯一旦順宗病不能言而徳宗寢疾之久不能召</span><br/>
<span class='tline' id='l93' data-llen='2087:2110'>　宰相属以托孤之事至使宦者得以擬議其所立倘</span><br/>
<span class='tline' id='l94' data-llen='2110:2133'>　非因衞次公等草詔得至禁中抗議立廣陵王則其</span><br/>
<span class='tline' id='l95' data-llen='2133:2156'>　事亦危矣說者以為幾有趙高之事人主可不以此</span><br/>
<span class='tline' id='l96' data-llen='2156:2162'>　為監哉</span><br/>
<span class='tline' id='l97' data-llen='2162:2188'><a onclick="displayPageImage('KR1b0019', 'WYG', '042-6a' );" name="042-6a" class="pb">[042-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2188:2211'>王曰嗚呼疾大漸惟幾病日臻既彌留恐不獲誓言嗣</span><br/>
<span class='tline' id='l99' data-llen='2211:2234'>兹予審訓命汝昔君文王武王宣重光奠麗陳教則肄</span><br/>
<span class='tline' id='l100' data-llen='2234:2257'>肄不違用克達殷集大命在後之侗敬迓天威嗣守文</span><br/>
<span class='tline' id='l101' data-llen='2257:2280'>武大訓無敢昏逾今天降疾殆弗興弗悟爾尚明時朕</span><br/>
<span class='tline' id='l102' data-llen='2280:2304'>言用敬保元子釗𢎞濟于艱難柔逺能邇安勸小大庶</span><br/>
<span class='tline' id='l103' data-llen='2304:2324'>邦思夫人自亂于威儀爾無以釗冒貢于非幾</span><br/>
<span class='tline' id='l104' data-llen='2324:2348'>　此章乃成王𤼵大命以示羣臣也翼日乙丑而王崩</span><br/>
<span class='tline' id='l105' data-llen='2348:2372'>　前一日甲子成王乃能𤼵大命歴敘文武所以得天</span><br/>
<span class='tline' id='l106' data-llen='2372:2398'><a onclick="displayPageImage('KR1b0019', 'WYG', '042-6b' );" name="042-6b" class="pb">[042-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2398:2421'>　下之由與己所以守天下其言不亂如此自非成王</span><br/>
<span class='tline' id='l108' data-llen='2421:2444'>　學問之力何以至此嗚呼嘆而後言也漸進也疾大</span><br/>
<span class='tline' id='l109' data-llen='2444:2467'>　進而幾危矣病者疾之甚也病且日臻既彌留日久</span><br/>
<span class='tline' id='l110' data-llen='2467:2490'>　是以疾有增而無減必死者也予恐既死之後欲出</span><br/>
<span class='tline' id='l111' data-llen='2490:2513'>　誓言以繼續我所欲言之志而不得故我詳審以教</span><br/>
<span class='tline' id='l112' data-llen='2513:2537'>　命汝以見言之不苟𤼵欲使聴之專也昔君文王武</span><br/>
<span class='tline' id='l113' data-llen='2537:2560'>　王宣重光推言文武所以得天下之由父子以光明</span><br/>
<span class='tline' id='l114' data-llen='2560:2583'>　之徳相繼故曰宣重光奠麗陳教則肄此言文武化</span><br/>
<span class='tline' id='l115' data-llen='2583:2609'><a onclick="displayPageImage('KR1b0019', 'WYG', '042-7a' );" name="042-7a" class="pb">[042-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2609:2632'>　民之大端治天下者以民為本民之所麗者在于衣</span><br/>
<span class='tline' id='l117' data-llen='2632:2655'>　食文武先定其民之所麗使民得所附著不至失所</span><br/>
<span class='tline' id='l118' data-llen='2655:2678'>　亦猶成湯謹厥麗耳民既有麗則衣食足矣然後可</span><br/>
<span class='tline' id='l119' data-llen='2678:2701'>　教故陳之以教既陳之以教于是使民習其教民習</span><br/>
<span class='tline' id='l120' data-llen='2701:2724'>　其教則是不違其上知所服從矣我文武所以化民</span><br/>
<span class='tline' id='l121' data-llen='2724:2747'>　如此故能革殷為周集此上天之大命在後之侗乃</span><br/>
<span class='tline' id='l122' data-llen='2747:2770'>　成王自謂也侗者倥侗自謙之辭也以敬而逆上天</span><br/>
<span class='tline' id='l123' data-llen='2770:2793'>　之威蓋天威即敬也成王以人合天故曰迓天威繼</span><br/>
<span class='tline' id='l124' data-llen='2793:2819'><a onclick="displayPageImage('KR1b0019', 'WYG', '042-7b' );" name="042-7b" class="pb">[042-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2819:2842'>　守文武之教無敢昏貳而逾越其所守之心苟昏而</span><br/>
<span class='tline' id='l126' data-llen='2842:2865'>　不明則必至於放縱逾越成王惟其不昏所以不逾</span><br/>
<span class='tline' id='l127' data-llen='2865:2888'>　此數句乃成王學問所得處在此為人主者患在不</span><br/>
<span class='tline' id='l128' data-llen='2888:2911'>　能保祖宗之業至於昏逾今成王守文武大訓不敢</span><br/>
<span class='tline' id='l129' data-llen='2911:2934'>　昏逾則為君之責塞矣無有缺然不滿者矣今而將</span><br/>
<span class='tline' id='l130' data-llen='2934:2957'>　死順受其正又奚憾焉今天降疾殆死生皆天理也</span><br/>
<span class='tline' id='l131' data-llen='2957:2980'>　天降疾病於我之身其危殆矣弗興不起也弗悟不</span><br/>
<span class='tline' id='l132' data-llen='2980:3003'>　覺也不起不覺言其必死也爾羣臣庶幾明我之言</span><br/>
<span class='tline' id='l133' data-llen='3003:3029'><a onclick="displayPageImage('KR1b0019', 'WYG', '042-8a' );" name="042-8a" class="pb">[042-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3029:3052'>　以敬而保安元子康王成王之所得者在敬既以敬</span><br/>
<span class='tline' id='l135' data-llen='3052:3075'>　而迓天威矣今復以此敬而授之羣臣使以敬而輔</span><br/>
<span class='tline' id='l136' data-llen='3075:3098'>　康王使嗣王能大濟于艱難蓋天下本非逸樂之具</span><br/>
<span class='tline' id='l137' data-llen='3098:3121'>　乃艱難之器也惟有以濟其艱難而後可柔逺人也</span><br/>
<span class='tline' id='l138' data-llen='3121:3144'>　能邇謂治近當無所不盡其能也安勸小大庶邦謂</span><br/>
<span class='tline' id='l139' data-llen='3144:3167'>　使小邦大邦皆得其安相勸勉于為善也為君之道</span><br/>
<span class='tline' id='l140' data-llen='3167:3190'>　不能柔逺能邇安勸庶邦則不謂之君矣然柔逺能</span><br/>
<span class='tline' id='l141' data-llen='3190:3213'>　邇安勸庶邦之要當自一身始有威可畏謂之威有</span><br/>
<span class='tline' id='l142' data-llen='3213:3239'><a onclick="displayPageImage('KR1b0019', 'WYG', '042-8b' );" name="042-8b" class="pb">[042-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3239:3262'>　儀可象謂之儀爾能思夫人自治其威儀容止可觀</span><br/>
<span class='tline' id='l144' data-llen='3262:3285'>　進退可度以臨其民爾不可以嗣子康王冒進于非</span><br/>
<span class='tline' id='l145' data-llen='3285:3308'>　幾之事非幾與危事皆威儀之反也康王不進非幾</span><br/>
<span class='tline' id='l146' data-llen='3308:3331'>　與危事則其所進者當自治威儀矣觀此章有以見</span><br/>
<span class='tline' id='l147' data-llen='3331:3354'>　成王之所得于周公者惟此而已故垂殁之際以是</span><br/>
<span class='tline' id='l148' data-llen='3354:3362'>　而付之羣臣</span><br/>
<span class='tline' id='l149' data-llen='3362:3385'>兹既受命還出綴衣于庭越翼日乙丑王崩太保命仲</span><br/>
<span class='tline' id='l150' data-llen='3385:3408'>桓南宫毛俾爰齊侯吕伋以二干戈虎賁百人逆子釗</span><br/>
<span class='tline' id='l151' data-llen='3408:3434'><a onclick="displayPageImage('KR1b0019', 'WYG', '042-9a' );" name="042-9a" class="pb">[042-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3434:3448'>于南門之外延入翼室恤宅宗</span><br/>
<span class='tline' id='l153' data-llen='3448:3471'>　成王顧命羣臣已畢公卿大夫士既受命而還復其</span><br/>
<span class='tline' id='l154' data-llen='3471:3494'>　本位出綴衣于庭綴衣即幄帳也周禮幕人掌帷幕</span><br/>
<span class='tline' id='l155' data-llen='3494:3517'>　幄帟綬之事鄭氏釋云在旁曰帷在上曰幕帷幕皆</span><br/>
<span class='tline' id='l156' data-llen='3517:3540'>　以布為之四合象宫室曰幄王所居之帳也然則幄</span><br/>
<span class='tline' id='l157' data-llen='3540:3564'>　帳是黼扆之上所張之物王𤼵顧命在此幄帳之坐</span><br/>
<span class='tline' id='l158' data-llen='3564:3587'>　命訖乃復反于寢處以王病重不能臨此坐故徹出</span><br/>
<span class='tline' id='l159' data-llen='3587:3610'>　幄帳於庭將欲為死備也越明日乙丑王崩太保召</span><br/>
<span class='tline' id='l160' data-llen='3610:3636'><a onclick="displayPageImage('KR1b0019', 'WYG', '042-9b' );" name="042-9b" class="pb">[042-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3636:3659'>　公于是即命南宫毛仲桓二臣俾爰齊侯吕伋取干</span><br/>
<span class='tline' id='l162' data-llen='3659:3682'>　戈虎賁以迎康王于南門之外夫即位大事也古者</span><br/>
<span class='tline' id='l163' data-llen='3682:3705'>　豫建太子儲君之位欲其蚤定成王以乙丑日崩太</span><br/>
<span class='tline' id='l164' data-llen='3705:3728'>　保亦以乙丑日迎康王入不待崇朝之間而嗣子之</span><br/>
<span class='tline' id='l165' data-llen='3728:3751'>　位定矣則變故何從而生哉此機會之不可移時也</span><br/>
<span class='tline' id='l166' data-llen='3751:3774'>　春秋以來魯昭公以十二月己未薨于乾侯逾年六</span><br/>
<span class='tline' id='l167' data-llen='3774:3797'>　月癸亥公之喪至自乾侯戊辰定公即位且昭公之</span><br/>
<span class='tline' id='l168' data-llen='3797:3820'>　薨已越葬期猶未得反至月癸亥然後喪至而定之</span><br/>
<span class='tline' id='l169' data-llen='3820:3847'><a onclick="displayPageImage('KR1b0019', 'WYG', '042-10a' );" name="042-10a" class="pb">[042-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3847:3870'>　立乃在是月之戊辰相去六日蓋遲速進退受制於</span><br/>
<span class='tline' id='l171' data-llen='3870:3893'>　季孫意如不得以時定也又豈知顧命之書古人之</span><br/>
<span class='tline' id='l172' data-llen='3893:3916'>　意如此其詳密哉當是時掌兵者齊侯吕伋實太公</span><br/>
<span class='tline' id='l173' data-llen='3916:3939'>　之後也仲桓南宫毛親信之臣也吕伋掌兵非有仲</span><br/>
<span class='tline' id='l174' data-llen='3939:3962'>　桓南宫毛將命以往則伋亦不承也非有宰相之命</span><br/>
<span class='tline' id='l175' data-llen='3962:3986'>　則亦不敢𤼵也兵權散主不偏属于一人如此魯莊</span><br/>
<span class='tline' id='l176' data-llen='3986:4009'>　公自即位之初遂以兵權授之慶父卒至于國人不</span><br/>
<span class='tline' id='l177' data-llen='4009:4032'>　能制唐人以神策軍使宦官統之至于廢立自如然</span><br/>
<span class='tline' id='l178' data-llen='4032:4059'><a onclick="displayPageImage('KR1b0019', 'WYG', '042-10b' );" name="042-10b" class="pb">[042-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4059:4082'>　則兵權豈可以妄授之人哉周禮虎賁氏下大夫其</span><br/>
<span class='tline' id='l180' data-llen='4082:4105'>　屬有虎氏八百人吕伋為天子虎賁氏也南門之外</span><br/>
<span class='tline' id='l181' data-llen='4105:4128'>　路寢門外說者謂古者父子異宫太子之宫在南門</span><br/>
<span class='tline' id='l182' data-llen='4128:4151'>　之外殊不知古人之意正欲使太子特出於外以兵</span><br/>
<span class='tline' id='l183' data-llen='4151:4174'>　衞再迎之而入顯示衆人明其為天子之子也夫然</span><br/>
<span class='tline' id='l184' data-llen='4174:4197'>　奸邪屏息不復有窺伺之望矣不然安有成王寢疾</span><br/>
<span class='tline' id='l185' data-llen='4197:4220'>　彌留之久太子不在其側而在南門之外哉延入翼</span><br/>
<span class='tline' id='l186' data-llen='4220:4243'>　室恤宅宗東坡先生解翼室謂路寢旁左右翼室也</span><br/>
<span class='tline' id='l187' data-llen='4243:4270'><a onclick="displayPageImage('KR1b0019', 'WYG', '042-11a' );" name="042-11a" class="pb">[042-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4270:4293'>成王喪在路寢故康王廬于翼室而為憂居之主也恤</span><br/>
<span class='tline' id='l189' data-llen='4293:4304'>　憂也宅居也宗主也</span><br/>
<span class='tline' id='l190' data-llen='4304:4327'>丁卯命作册度越七日癸酉伯相命士須材狄設黼扆</span><br/>
<span class='tline' id='l191' data-llen='4327:4331'>綴衣</span><br/>
<span class='tline' id='l192' data-llen='4331:4354'>　宰相之權如此其重也當百官總已以聴冢宰之時</span><br/>
<span class='tline' id='l193' data-llen='4354:4377'>　故此篇自乙丑王崩之後凡稱命者皆太保之命仲</span><br/>
<span class='tline' id='l194' data-llen='4377:4400'>　桓之取干戈太保命之册度之作太保命之以至設</span><br/>
<span class='tline' id='l195' data-llen='4400:4423'>　黼扆四坐陳國家之寶玉陳天子之輅車無非太保</span><br/>
<span class='tline' id='l196' data-llen='4423:4450'><a onclick="displayPageImage('KR1b0019', 'WYG', '042-11b' );" name="042-11b" class="pb">[042-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4450:4473'>　之命命士須材言伯相而作册度不言伯相者丁卯</span><br/>
<span class='tline' id='l198' data-llen='4473:4496'>　之日去乙丑為近故蒙上太保命仲桓南宫毛之文</span><br/>
<span class='tline' id='l199' data-llen='4496:4519'>　也癸酉之日去丁卯為逺故又言伯相伯相太保互</span><br/>
<span class='tline' id='l200' data-llen='4519:4542'>　稱也以其為三公則謂之太保以其為西伯領諸侯</span><br/>
<span class='tline' id='l201' data-llen='4542:4565'>　則謂之伯以其為冢宰則謂之相册度者命史為册</span><br/>
<span class='tline' id='l202' data-llen='4565:4588'>　書法度傳顧命于康王也成王雖顧有遺命未作册</span><br/>
<span class='tline' id='l203' data-llen='4588:4611'>　書以此日作之既作册書因作受册法度下云皇后</span><br/>
<span class='tline' id='l204' data-llen='4611:4634'>　憑玉几宣成王言是策書也將受命時升階即位及</span><br/>
<span class='tline' id='l205' data-llen='4634:4661'><a onclick="displayPageImage('KR1b0019', 'WYG', '042-12a' );" name="042-12a" class="pb">[042-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4661:4684'>　傳命以後康王答命受同祭享皆是法度越七日癸</span><br/>
<span class='tline' id='l207' data-llen='4684:4707'>　酉伯相命士須材王自乙丑崩至癸酉為九日矣乃</span><br/>
<span class='tline' id='l208' data-llen='4707:4730'>　始命士須材者天子七日而殯于死日為八日癸酉</span><br/>
<span class='tline' id='l209' data-llen='4730:4753'>　殯之明日也太保命士致材木須待以供喪用謂椁</span><br/>
<span class='tline' id='l210' data-llen='4753:4776'>　與明器之類也狄者下士也扆者屏風畫為斧文白</span><br/>
<span class='tline' id='l211' data-llen='4776:4799'>　與黒為黼前出綴衣于庭至此復設黼扆綴衣象成</span><br/>
<span class='tline' id='l212' data-llen='4799:4820'>　王平生時所為經于四坐言設則四坐皆設也</span><br/>
<span class='tline' id='l213' data-llen='4820:4843'>牖間南嚮敷重篾席黼純華玉仍几西序東嚮敷重底</span><br/>
<span class='tline' id='l214' data-llen='4843:4870'><a onclick="displayPageImage('KR1b0019', 'WYG', '042-12b' );" name="042-12b" class="pb">[042-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4870:4893'>席綴純文貝仍几東序西嚮敷重豐席畫純雕玉仍几</span><br/>
<span class='tline' id='l216' data-llen='4893:4910'>西夾南嚮敷重筍席𤣥紛純漆仍几</span><br/>
<span class='tline' id='l217' data-llen='4910:4933'>　此即狄設黼扆綴衣也王崩之後欲宣王命故布陳</span><br/>
<span class='tline' id='l218' data-llen='4933:4956'>　儀衞自狄設黼扆而下王之所坐也自越玉五重陳</span><br/>
<span class='tline' id='l219' data-llen='4956:4979'>　寶而下王之所寶也大輅在賓階面而下王之所乘</span><br/>
<span class='tline' id='l220' data-llen='4979:5002'>　也二人雀弁執惠而下王之所衞也古人於制度典</span><br/>
<span class='tline' id='l221' data-llen='5002:5025'>　章文物之間所以如此者豈為華侈之具哉此有深</span><br/>
<span class='tline' id='l222' data-llen='5025:5048'>　意存焉當前王方崩後王即位之始此國家之大事</span><br/>
<span class='tline' id='l223' data-llen='5048:5075'><a onclick="displayPageImage('KR1b0019', 'WYG', '042-13a' );" name="042-13a" class="pb">[042-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5075:5098'>　所以陳此者其一則欲象成王平生所坐所寶所乘</span><br/>
<span class='tline' id='l225' data-llen='5098:5121'>　所衞欲以起後王愛慕之心使事死如事生事亡如</span><br/>
<span class='tline' id='l226' data-llen='5121:5144'>　事存也其一則起羣臣百官諸侯尊敬之心想慕天</span><br/>
<span class='tline' id='l227' data-llen='5144:5167'>　天子而繫心于嗣君也其一則以是表人主之尊天</span><br/>
<span class='tline' id='l228' data-llen='5167:5190'>　下無二所坐如此所寶如此所乘如此所衞如此如</span><br/>
<span class='tline' id='l229' data-llen='5190:5213'>　此其尊嚴如此其崇高富貴所以絶天下覬望之心</span><br/>
<span class='tline' id='l230' data-llen='5213:5236'>　也古人深意不為文具由漢以來蕭何治未央宫曰</span><br/>
<span class='tline' id='l231' data-llen='5236:5259'>　天子以四海為家非令壯麗無以重威及光武以漢</span><br/>
<span class='tline' id='l232' data-llen='5259:5286'><a onclick="displayPageImage('KR1b0019', 'WYG', '042-13b' );" name="042-13b" class="pb">[042-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5286:5309'>　家子孫司隷官儀之舊猶足以係民心之思漢則聖</span><br/>
<span class='tline' id='l234' data-llen='5309:5332'>　人于典章文物衣服車旗之制豈無意哉牖牕也間</span><br/>
<span class='tline' id='l235' data-llen='5332:5355'>　者牕東户西户牖之間也天子之席三重諸侯再重</span><br/>
<span class='tline' id='l236' data-llen='5355:5378'>　則所敷重席者皆三重也舉其上席言重知其下更</span><br/>
<span class='tline' id='l237' data-llen='5378:5401'>　有席也蔑桃枝也黼黑白雜繒也純縁也以黒白雜</span><br/>
<span class='tline' id='l238' data-llen='5401:5424'>　繒為縁也華玉五色玉也仍因也因生時之几不改</span><br/>
<span class='tline' id='l239' data-llen='5424:5447'>　作也周禮云吉事變几凶事仍几于牖間之南嚮所</span><br/>
<span class='tline' id='l240' data-llen='5447:5470'>　敷重者篾席以白黑繒為縁以五色玉而飾憑几此</span><br/>
<span class='tline' id='l241' data-llen='5470:5497'><a onclick="displayPageImage('KR1b0019', 'WYG', '042-14a' );" name="042-14a" class="pb">[042-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5497:5520'>　見羣臣覲諸侯之座也東西廂謂之序底蒲蒻之席</span><br/>
<span class='tline' id='l243' data-llen='5520:5543'>　也綴雜綵也貝者水蟲取其甲以飾器物文貝有文</span><br/>
<span class='tline' id='l244' data-llen='5543:5566'>　之貝用以飾几也此旦夕聴事之座也東序西嚮敷</span><br/>
<span class='tline' id='l245' data-llen='5566:5589'>　重豐席以莞為席也畫純以五綵色畫帛以為縁也</span><br/>
<span class='tline' id='l246' data-llen='5589:5612'>　刻鏤之玉謂之雕玉此養國老饗羣臣之座也西夾</span><br/>
<span class='tline' id='l247' data-llen='5612:5635'>　南嚮路寢為太室則東西序有夾室非路寢正室也</span><br/>
<span class='tline' id='l248' data-llen='5635:5659'>　西夾之南嚮敷重筍席以蒻竹為席𤣥紛黒綬也以</span><br/>
<span class='tline' id='l249' data-llen='5659:5682'>　黒綬為縁以漆而飾几此親屬私燕之座也以燕親</span><br/>
<span class='tline' id='l250' data-llen='5682:5709'><a onclick="displayPageImage('KR1b0019', 'WYG', '042-14b' );" name="042-14b" class="pb">[042-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5709:5732'>　屬不事華飾取其質也孔頴達云牖間是見羣臣覲</span><br/>
<span class='tline' id='l252' data-llen='5732:5755'>　諸侯之座見于周禮其西序之坐在燕饗座前以其</span><br/>
<span class='tline' id='l253' data-llen='5755:5778'>　旦夕聴事重于燕飲故西序為聴事之座夾室之座</span><br/>
<span class='tline' id='l254' data-llen='5778:5801'>　在燕饗座後則夾室是隠映之處親屬聴于燕饗故</span><br/>
<span class='tline' id='l255' data-llen='5801:5824'>夾室為親私燕之座案朝士掌治朝之位王南面此西</span><br/>
<span class='tline' id='l256' data-llen='5824:5847'>　序東向者以此諸座並陳避牖間覲諸侯座也東坡</span><br/>
<span class='tline' id='l257' data-llen='5847:5870'>　曰將傳先王顧命不知神之所在于此乎于彼乎故</span><br/>
<span class='tline' id='l258' data-llen='5870:5880'>　兼設平生之座也</span><br/>
<span class='tline' id='l259' data-llen='5880:5907'><a onclick="displayPageImage('KR1b0019', 'WYG', '042-15a' );" name="042-15a" class="pb">[042-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5907:5931'>越玉五重陳寶赤刀大訓𢎞璧琬琰在西序大玉夷玉</span><br/>
<span class='tline' id='l261' data-llen='5931:5955'>天球河圖在東序𦙍之舞衣大貝鼖鼓在西房兊之戈</span><br/>
<span class='tline' id='l262' data-llen='5955:5967'>和之弓垂之竹矢在東房</span><br/>
<span class='tline' id='l263' data-llen='5967:5990'>　此一段所陳乃王者之寶也越玉五重陳寶一句乃</span><br/>
<span class='tline' id='l264' data-llen='5990:6013'>　緫下文而言之也于東西序坐北列玉五重又陳先</span><br/>
<span class='tline' id='l265' data-llen='6013:6037'>王所寶之器物五重者西序二重𢎞璧也琬琰也東序</span><br/>
<span class='tline' id='l266' data-llen='6037:6060'>　三重大玉也夷玉也天球也謂之重者玉有一雙古</span><br/>
<span class='tline' id='l267' data-llen='6060:6083'>　者雙玉為瑴陳寶者如赤刀大訓河圖之類皆是也</span><br/>
<span class='tline' id='l268' data-llen='6083:6110'><a onclick="displayPageImage('KR1b0019', 'WYG', '042-15b' );" name="042-15b" class="pb">[042-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6110:6133'>　赤刀先儒謂武王誅紂時刀以赤為飾大訓者虞書</span><br/>
<span class='tline' id='l270' data-llen='6133:6157'>　典謨也𢎞璧大璧也琬琰者大圭也此則陳于西序</span><br/>
<span class='tline' id='l271' data-llen='6157:6180'>　之座北大玉者華山之玉也夷者東夷之玉天球者</span><br/>
<span class='tline' id='l272' data-llen='6180:6203'>　雍州之玉河圖乃伏羲所畫之八卦此則陳于東序</span><br/>
<span class='tline' id='l273' data-llen='6203:6226'>　之坐北虞書典謨之訓與伏羲所畫八卦先王皆以</span><br/>
<span class='tline' id='l274' data-llen='6226:6251'>　為傳國之寶其重先代之遺文也如此𦙍之舞衣𦙍</span><br/>
<span class='tline' id='l275' data-llen='6251:6274'>　者古之國名也所制之舞衣合于法度也大貝亦猶</span><br/>
<span class='tline' id='l276' data-llen='6274:6297'>　前之文貝取其大者鼖鼓長八尺先代之器商周以</span><br/>
<span class='tline' id='l277' data-llen='6297:6324'><a onclick="displayPageImage('KR1b0019', 'WYG', '042-16a' );" name="042-16a" class="pb">[042-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6324:6347'>　來寶之此則陳之於西房謂西夾坐之東也兊和古</span><br/>
<span class='tline' id='l279' data-llen='6347:6370'>　之巧者垂乃舜時共工也所造之戈弓竹矢亦有法</span><br/>
<span class='tline' id='l280' data-llen='6370:6393'>　度此則陳之于東房謂東廂夾室也舞衣戈弓竹矢</span><br/>
<span class='tline' id='l281' data-llen='6393:6416'>　之微古人技巧之末爾苟合法度則亦寶之蓋其精</span><br/>
<span class='tline' id='l282' data-llen='6416:6428'>　妙極于此無以復加也</span><br/>
<span class='tline' id='l283' data-llen='6428:6451'>大輅在賓階面綴輅在阼階面先輅在左塾之前次輅</span><br/>
<span class='tline' id='l284' data-llen='6451:6458'>在右塾之前</span><br/>
<span class='tline' id='l285' data-llen='6458:6481'>此則王者所乘之車輅也周禮巾車掌王之五輅玉輅</span><br/>
<span class='tline' id='l286' data-llen='6481:6508'><a onclick="displayPageImage('KR1b0019', 'WYG', '042-16b' );" name="042-16b" class="pb">[042-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6508:6531'>　金輅象輅革輅木輅典輅云若有大祭祀則玉輅大</span><br/>
<span class='tline' id='l288' data-llen='6531:6554'>　喪大賓客亦如之此篇所謂大輅輅之大者即玉輅</span><br/>
<span class='tline' id='l289' data-llen='6554:6577'>　也在賓階面西階南嚮也綴輅繫綴于下玉輅之次</span><br/>
<span class='tline' id='l290' data-llen='6577:6600'>　者即金輅也在阼階面東階南向也地道尊右故玉</span><br/>
<span class='tline' id='l291' data-llen='6600:6623'>　輅在西金輅在東先輅即象輅也在左塾之前門側</span><br/>
<span class='tline' id='l292' data-llen='6623:6646'>　之堂謂之塾塾前陳車以轅向堂北面也次輅即木</span><br/>
<span class='tline' id='l293' data-llen='6646:6669'>　輅也金玉象皆以飾車故三者以飾為之名木則無</span><br/>
<span class='tline' id='l294' data-llen='6669:6692'>　飾故指木為名在右塾之前左塾在門内之西右塾</span><br/>
<span class='tline' id='l295' data-llen='6692:6719'><a onclick="displayPageImage('KR1b0019', 'WYG', '042-17a' );" name="042-17a" class="pb">[042-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6719:6742'>　在門内之東左右皆北面向堂也此皆路寢之門内</span><br/>
<span class='tline' id='l297' data-llen='6742:6765'>　五輅取其四不言革輅者蓋革輅兵戎之用故不必</span><br/>
<span class='tline' id='l298' data-llen='6765:6770'>　陳之</span><br/>
<span class='tline' id='l299' data-llen='6770:6793'>二人雀弁執惠立于畢門之内四人綦弁執戈上刃夾</span><br/>
<span class='tline' id='l300' data-llen='6793:6816'>兩階戺一人冕執劉立于東堂一人冕執鉞立于西堂</span><br/>
<span class='tline' id='l301' data-llen='6816:6839'>一人冕執戣立于東垂一人冕執瞿立于西垂一人冕</span><br/>
<span class='tline' id='l302' data-llen='6839:6847'>執鋭立于側階</span><br/>
<span class='tline' id='l303' data-llen='6847:6870'>　此一段乃王之儀衞也禮大夫服冕士服弁凡言冕</span><br/>
<span class='tline' id='l304' data-llen='6870:6897'><a onclick="displayPageImage('KR1b0019', 'WYG', '042-17b' );" name="042-17b" class="pb">[042-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6897:6920'>　者皆大夫也言弁者皆士也士之衞殯與在廟同助</span><br/>
<span class='tline' id='l306' data-llen='6920:6943'>　祭乃服雀弁故執兵以衞亦用雀弁鄭康成云赤白</span><br/>
<span class='tline' id='l307' data-llen='6943:6966'>　雀如雀頭色也惠三隅矛也立于畢門之内路寢之</span><br/>
<span class='tline' id='l308' data-llen='6966:6989'>　門一名畢門也天子五門臯門庫門雉門應門路門</span><br/>
<span class='tline' id='l309' data-llen='6989:7012'>　亦名畢門亦名虎門在門者兩廂各一人故曰二人</span><br/>
<span class='tline' id='l310' data-llen='7012:7035'>　綦弁者鄭氏云青黒色曰綦戈上刃亦兵器也堂廉</span><br/>
<span class='tline' id='l311' data-llen='7035:7058'>　曰戺士所立處也在階者兩廂各二人故曰四人一</span><br/>
<span class='tline' id='l312' data-llen='7058:7081'>　人冕執劉立于東堂言冕者大夫也劉鉞屬也劉與</span><br/>
<span class='tline' id='l313' data-llen='7081:7108'><a onclick="displayPageImage('KR1b0019', 'WYG', '042-18a' );" name="042-18a" class="pb">[042-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7108:7131'>　鉞亦兵器也東堂西堂在東西廂近階而立以備升</span><br/>
<span class='tline' id='l315' data-llen='7131:7154'>　階之人也一人冕執戣立于東垂一人冕執瞿立于</span><br/>
<span class='tline' id='l316' data-llen='7154:7177'>　西垂瞿戣皆㦸屬東垂西垂者東西廂之階上凡言</span><br/>
<span class='tline' id='l317' data-llen='7177:7200'>　弁者在堂下言冕者在堂上堂上而言東垂西垂知</span><br/>
<span class='tline' id='l318' data-llen='7200:7223'>　在堂上之逺地階上也一人冕執銳立于側階銳矛</span><br/>
<span class='tline' id='l319' data-llen='7223:7246'>　屬也側階者堂北階上也此所陳七兵其名不同皆</span><br/>
<span class='tline' id='l320' data-llen='7246:7269'>　執兵器以為衞也畢門之内與夾兩階去殯為逺使</span><br/>
<span class='tline' id='l321' data-llen='7269:7292'>　士為之東堂西堂東垂西垂側階在堂上去殯為近</span><br/>
<span class='tline' id='l322' data-llen='7292:7319'><a onclick="displayPageImage('KR1b0019', 'WYG', '042-18b' );" name="042-18b" class="pb">[042-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7319:7342'>　故使大夫為之先門次階次堂從外向内而敘之也</span><br/>
<span class='tline' id='l324' data-llen='7342:7365'>　次東西垂次側階又從近向逺而敘之也觀此一章</span><br/>
<span class='tline' id='l325' data-llen='7365:7388'>　見古者執兵以為人主之衞者皆士大夫為之所謂</span><br/>
<span class='tline' id='l326' data-llen='7388:7411'>　侍御僕從罔匪正人者此也觀立政之書綴衣虎賁</span><br/>
<span class='tline' id='l327' data-llen='7411:7434'>　皆選吉士而當掌親兵者乃太公之子賢者之後為</span><br/>
<span class='tline' id='l328' data-llen='7434:7457'>　之至於執兵衞王又皆士大夫為之左右前後無非</span><br/>
<span class='tline' id='l329' data-llen='7457:7480'>　正人氣習之所薰染人主安得心術不正晉悼公使</span><br/>
<span class='tline' id='l330' data-llen='7480:7503'>　弁糾御戎荀賓為右使訓諸御知義羣騶如禮至漢</span><br/>
<span class='tline' id='l331' data-llen='7503:7530'><a onclick="displayPageImage('KR1b0019', 'WYG', '042-19a' );" name="042-19a" class="pb">[042-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7530:7553'>　之宿衞猶以忠力之臣與公卿子為之猶有古意後</span><br/>
<span class='tline' id='l333' data-llen='7553:7576'>　世茍簡人主寧近小人不肯近君子在王所者皆宦</span><br/>
<span class='tline' id='l334' data-llen='7576:7599'>　官武夫則人主之徳何由而成而人主之勢亦何自</span><br/>
<span class='tline' id='l335' data-llen='7599:7605'>　而尊哉</span><br/>
<span class='tline' id='l336' data-llen='7605:7628'>王麻冕黼裳由賓階隮卿士邦君麻冕蟻裳入即位太</span><br/>
<span class='tline' id='l337' data-llen='7628:7651'>保太史太宗皆麻冕彤裳太保承介圭上宗奉同瑁由</span><br/>
<span class='tline' id='l338' data-llen='7651:7668'>阼階隮太史秉書由賓階隮御王册命</span><br/>
<span class='tline' id='l339' data-llen='7668:7691'>　前面鋪陳儀衞已定於是傳顧命於康王麻冕者緒</span><br/>
<span class='tline' id='l340' data-llen='7691:7718'><a onclick="displayPageImage('KR1b0019', 'WYG', '042-19b' );" name="042-19b" class="pb">[042-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7718:7741'>　麻三十升為之皆吉服成王喪在殯何以用吉服為</span><br/>
<span class='tline' id='l342' data-llen='7741:7764'>　天下之計不得已而用之於吉服之中特示變焉周</span><br/>
<span class='tline' id='l343' data-llen='7764:7787'>　禮袞衣五章裳四章此則於裳獨用黼焉蟻裳者于</span><br/>
<span class='tline' id='l344' data-llen='7787:7810'>　裳畫蟻行往來之文也彤裳者纁裳也皆吉服示變</span><br/>
<span class='tline' id='l345' data-llen='7810:7834'>也王麻冕黼裳由賓階隮賓階西階也不敢當阼階以其</span><br/>
<span class='tline' id='l346' data-llen='7834:7857'>　死親也故由賓階而升卿士兼公孤大夫言之也邦</span><br/>
<span class='tline' id='l347' data-llen='7857:7880'>　君諸侯也麻冕蟻裳入就班位無所執事故特言入</span><br/>
<span class='tline' id='l348' data-llen='7880:7903'>　即位太保三公也太史掌册書者太宗即大宗伯也</span><br/>
<span class='tline' id='l349' data-llen='7903:7930'><a onclick="displayPageImage('KR1b0019', 'WYG', '042-20a' );" name="042-20a" class="pb">[042-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7930:7953'>　此三人皆如下文所言是也皆麻冕彤裳太保則奉</span><br/>
<span class='tline' id='l351' data-llen='7953:7976'>　介圭于王考功記鎭圭尺有二寸天子守之介大也</span><br/>
<span class='tline' id='l352' data-llen='7976:7999'>　大圭即鎭圭也康王之所守也上宗即宗伯也或云</span><br/>
<span class='tline' id='l353' data-llen='7999:8022'>　太宗或云上宗者大宗伯一人小宗伯二人凡三人</span><br/>
<span class='tline' id='l354' data-llen='8022:8045'>　使其上二人也其一人奉同一人奉瑁同爵名使康</span><br/>
<span class='tline' id='l355' data-llen='8045:8068'>　王主祭祀也瑁王之所執以覆冒天下也太保與上</span><br/>
<span class='tline' id='l356' data-llen='8068:8091'>　宗皆由阼階而升蓋承圭奉同瑁皆是承王命故重</span><br/>
<span class='tline' id='l357' data-llen='8091:8114'>　其事由東階而升也太史秉書即上文所作之册也</span><br/>
<span class='tline' id='l358' data-llen='8114:8141'><a onclick="displayPageImage('KR1b0019', 'WYG', '042-20b' );" name="042-20b" class="pb">[042-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8141:8164'>　隨王之後故王由賓階太史亦秉書由賓階御進也</span><br/>
<span class='tline' id='l360' data-llen='8164:8187'>　進王以册命當時公卿大夫諸侯王皆在而所以執</span><br/>
<span class='tline' id='l361' data-llen='8187:8204'>　事則在此三人太保太史太宗而已</span><br/>
<span class='tline' id='l362' data-llen='8204:8227'>曰皇后憑玉几道揚末命命汝嗣訓臨君周邦率循大</span><br/>
<span class='tline' id='l363' data-llen='8227:8251'>卞燮和天下用答揚文武之光訓王再拜興答曰眇𦕈</span><br/>
<span class='tline' id='l364' data-llen='8251:8268'>予末小子其能而亂四方以敬忌天威</span><br/>
<span class='tline' id='l365' data-llen='8268:8292'>　曰册命之辭也皇大后君成王也親憑玉几稱道𤼵</span><br/>
<span class='tline' id='l366' data-llen='8292:8315'>　揚臨終之命命汝康王繼嗣文武之大訓以臨莅為</span><br/>
<span class='tline' id='l367' data-llen='8315:8342'><a onclick="displayPageImage('KR1b0019', 'WYG', '042-21a' );" name="042-21a" class="pb">[042-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8342:8365'>　天下之君率循文武之大法以調燮和協天下用對</span><br/>
<span class='tline' id='l369' data-llen='8365:8388'>　揚文武之光訓不負前人之付託此敘成王之意言</span><br/>
<span class='tline' id='l370' data-llen='8388:8413'>　成王命汝如此也康王於是再拜而興荅曰𦕈𦕈言</span><br/>
<span class='tline' id='l371' data-llen='8413:8436'>　其微之又微也至微之小子安能足以治四方以敬</span><br/>
<span class='tline' id='l372' data-llen='8436:8459'>　忌上天之威乎言任大責重非小子所能當也其謙</span><br/>
<span class='tline' id='l373' data-llen='8459:8469'>　冲退託之辭如此</span><br/>
<span class='tline' id='l374' data-llen='8469:8492'>乃受同瑁王三宿三祭三咤上宗曰饗太保受同降盥</span><br/>
<span class='tline' id='l375' data-llen='8492:8515'>以異同秉璋以酢受宗人同拜王答拜太保受同祭嚌</span><br/>
<span class='tline' id='l376' data-llen='8515:8542'><a onclick="displayPageImage('KR1b0019', 'WYG', '042-21b' );" name="042-21b" class="pb">[042-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8542:8563'>宅授宗人同拜王荅拜太保降收諸侯出廟門俟</span><br/>
<span class='tline' id='l378' data-llen='8563:8586'>　康王既謙退自處以為不能當于是一手受同一手</span><br/>
<span class='tline' id='l379' data-llen='8586:8609'>　受瑁受之于上宗也既受之後王以瑁授人受同而</span><br/>
<span class='tline' id='l380' data-llen='8609:8632'>　祭禮成于三故三宿三進酒柩前也三祭三祭酒漿</span><br/>
<span class='tline' id='l381' data-llen='8632:8655'>　於神坐也三咤三奠爵于地也為此祭者告神言已</span><br/>
<span class='tline' id='l382' data-llen='8655:8678'>　受羣臣所傳顧命也祭之末必飲神酒受神之福上</span><br/>
<span class='tline' id='l383' data-llen='8678:8701'>　宗以同酌酒進王讚王曰饗福酒饗福酒畢王乃以</span><br/>
<span class='tline' id='l384' data-llen='8701:8724'>　同授太保太保受同降階盥手更洗别同祭祀以變</span><br/>
<span class='tline' id='l385' data-llen='8724:8751'><a onclick="displayPageImage('KR1b0019', 'WYG', '042-22a' );" name="042-22a" class="pb">[042-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8751:8774'>　為敬不可用王之同也既洗異同實酒于中秉璋以</span><br/>
<span class='tline' id='l387' data-llen='8774:8797'>　酢祭璋半圭也酢報祭也王既祭太保復報祭酒大</span><br/>
<span class='tline' id='l388' data-llen='8797:8820'>　祭祀之亞獻也太保至殯前欲祭祀以同授之宗人</span><br/>
<span class='tline' id='l389' data-llen='8820:8843'>　宗人即小宗伯也太保供王宗人供太保即以同授</span><br/>
<span class='tline' id='l390' data-llen='8843:8866'>　宗人太保受拜白柩云已傳顧命王則荅拜拜柩尊</span><br/>
<span class='tline' id='l391' data-llen='8866:8889'>　所授命也太保乃于宗人處受同而祭王則三祭太</span><br/>
<span class='tline' id='l392' data-llen='8889:8912'>　保但一祭而已祭禮亦饗福酒宗人讚之嚌者至齒</span><br/>
<span class='tline' id='l393' data-llen='8912:8935'>　欲飲而實不飲也王謂之饗太保謂之嚌者互相備</span><br/>
<span class='tline' id='l394' data-llen='8935:8962'><a onclick="displayPageImage('KR1b0019', 'WYG', '042-22b' );" name="042-22b" class="pb">[042-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8962:8985'>　也宅受宗人同宅居也太保居其所于受福酒處足</span><br/>
<span class='tline' id='l396' data-llen='8985:9008'>　不移為將拜故授宗人同祭既畢而更拜白成王以</span><br/>
<span class='tline' id='l397' data-llen='9008:9031'>　事畢也太保既白成王以傳顧命事畢康王亦荅拜</span><br/>
<span class='tline' id='l398' data-llen='9031:9054'>　敬所白也禮既畢則太保下堂有司遂收器物諸侯</span><br/>
<span class='tline' id='l399' data-llen='9054:9077'>　皆出廟門殯之所處故曰廟出路寢門外以待康王</span><br/>
<span class='tline' id='l400' data-llen='9077:9100'>　之後命也此篇所記成王于此而終康王于此而始</span><br/>
<span class='tline' id='l401' data-llen='9100:9123'>　其儀衞典章之盛作史者記之其文簡古深有法度</span><br/>
<span class='tline' id='l402' data-llen='9123:9128'>　存焉</span><br/>
<span class='tline' id='l403' data-llen='9128:9155'><a onclick="displayPageImage('KR1b0019', 'WYG', '042-23a' );" name="042-23a" class="pb">[042-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9155:9158'>　</span><br/>
<span class='tline' id='l405' data-llen='9158:9161'>　</span><br/>
<span class='tline' id='l406' data-llen='9161:9164'>　</span><br/>
<span class='tline' id='l407' data-llen='9164:9167'>　</span><br/>
<span class='tline' id='l408' data-llen='9167:9170'>　</span><br/>
<span class='tline' id='l409' data-llen='9170:9173'>　</span><br/>
<span class='tline' id='l410' data-llen='9173:9176'>　</span><br/>
<span class='tline' id='l411' data-llen='9176:9179'>　</span><br/>
<span class='tline' id='l412' data-llen='9179:9206'><a onclick="displayPageImage('KR1b0019', 'WYG', '042-23b' );" name="042-23b" class="pb">[042-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9206:9209'>　</span><br/>
<span class='tline' id='l414' data-llen='9209:9212'>　</span><br/>
<span class='tline' id='l415' data-llen='9212:9215'>　</span><br/>
<span class='tline' id='l416' data-llen='9215:9218'>　</span><br/>
<span class='tline' id='l417' data-llen='9218:9221'>　</span><br/>
<span class='tline' id='l418' data-llen='9221:9224'>　</span><br/>
<span class='tline' id='l419' data-llen='9224:9227'>　</span><br/>
<span class='tline' id='l420' data-llen='9227:9238'>　尚書詳解卷四十二</span><br/>
</p>
<p><br/>
</p>
  </div>
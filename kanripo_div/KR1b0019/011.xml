<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1b0019', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:192'>欽定四庫全書</span><br/>
<span class='tline' id='l9' data-llen='192:202'>　尚書詳解卷十一</span><br/>
<span class='tline' id='l10' data-llen='202:223'>　　　　　　　　　　　　　宋　陳經　撰</span><br/>
<span class='tline' id='l11' data-llen='223:234'>仲虺之誥<span class='krp-note'>商書/</span></span><br/>
<span class='tline' id='l12' data-llen='234:257'>　此篇為成湯有慙徳而作也仲虺之意在于正君心</span><br/>
<span class='tline' id='l13' data-llen='257:280'>　故其始則有以美之其終則復有以警之美之者所</span><br/>
<span class='tline' id='l14' data-llen='280:303'>　以釋湯之慙也成湯于勝夏之後常留慙徳于中則</span><br/>
<span class='tline' id='l15' data-llen='303:326'>　必有自沮之意而無日新之徳是謂執而不化矣警</span><br/>
<span class='tline' id='l16' data-llen='326:352'><a onclick="displayPageImage('KR1b0019', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='352:375'>　之者所以防其未然也使成湯于慙徳既釋之後矜</span><br/>
<span class='tline' id='l18' data-llen='375:398'>　能伐功志得意滿則前日之功復虧矣大臣之用心</span><br/>
<span class='tline' id='l19' data-llen='398:419'>　操縱弛張凡以扶持開導其君使歸于善而巳</span><br/>
<span class='tline' id='l20' data-llen='419:433'>湯歸自夏至于大坰仲虺作誥</span><br/>
<span class='tline' id='l21' data-llen='433:455'>成湯放桀于南巢惟有慚徳曰予恐來世以台為口</span><br/>
<span class='tline' id='l22' data-llen='455:458'>實</span><br/>
<span class='tline' id='l23' data-llen='458:481'>　湯既勝夏而歸未至亳而至大坰是在中路也仲虺</span><br/>
<span class='tline' id='l24' data-llen='481:504'>　不待其反亳而遂作誥葢急于釋湯之慚也成湯放</span><br/>
<span class='tline' id='l25' data-llen='504:530'><a onclick="displayPageImage('KR1b0019', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='530:553'>　桀于南巢惟有慚徳葢自上世以來聞有揖遜者未</span><br/>
<span class='tline' id='l27' data-llen='553:576'>　聞有臣放其君者成湯始為此舉豈有不忸怩于心</span><br/>
<span class='tline' id='l28' data-llen='576:599'>　乎湯之所以慚者非憂其後世之人議巳也曰予恐</span><br/>
<span class='tline' id='l29' data-llen='599:622'>　來世以台為口實恐亂臣賊子有無君父之心者必</span><br/>
<span class='tline' id='l30' data-llen='622:645'>　借湯以藉口君子言必稽其所終行必稽其所弊不</span><br/>
<span class='tline' id='l31' data-llen='645:668'>　得不為之慮雖然觀成湯之慚處始足以見湯之心</span><br/>
<span class='tline' id='l32' data-llen='668:691'>　夫豈不曰已為天所命桀為天所棄應天順人雖無</span><br/>
<span class='tline' id='l33' data-llen='691:714'>　可疑然揆之心不得如堯舜揖遜適㑹處君臣之不</span><br/>
<span class='tline' id='l34' data-llen='714:740'><a onclick="displayPageImage('KR1b0019', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='740:763'>　幸而至于此其心豈容自安孔子曰其言之不怍則</span><br/>
<span class='tline' id='l36' data-llen='763:786'>　為之也難凡愧怍之發自其良心之不可掩者見于</span><br/>
<span class='tline' id='l37' data-llen='786:809'>　此耳此所以為聖人也若傲然自處以為當然不知</span><br/>
<span class='tline' id='l38' data-llen='809:821'>　愧怍是亦凶人而已矣</span><br/>
<span class='tline' id='l39' data-llen='821:844'>仲虺乃作誥曰嗚呼惟天生民有欲無主乃亂惟天生</span><br/>
<span class='tline' id='l40' data-llen='844:867'>聰明時乂有夏昏徳民墜塗炭天乃錫王勇智表正萬</span><br/>
<span class='tline' id='l41' data-llen='867:890'>邦纉禹舊服兹率厥典奉若天命夏王有罪矯誣上天</span><br/>
<span class='tline' id='l42' data-llen='890:909'>以布命于下帝用不臧式商受命用爽厥師</span><br/>
<span class='tline' id='l43' data-llen='909:935'><a onclick="displayPageImage('KR1b0019', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='935:958'>　乃者繼上文之辭也曰嗚呼惟天生民有欲無主乃</span><br/>
<span class='tline' id='l45' data-llen='958:981'>　亂惟天生聰明時乂此三句自其本而言之與武王</span><br/>
<span class='tline' id='l46' data-llen='981:1004'>　誓師之言曰惟人萬物之靈亶聰明作元后元后作</span><br/>
<span class='tline' id='l47' data-llen='1004:1028'>　民父母相𩔖特其意不同武王以民之至善在所愛</span><br/>
<span class='tline' id='l48' data-llen='1028:1051'>　仲虺以民之有欲在所治生民之初有喜怒哀樂感</span><br/>
<span class='tline' id='l49' data-llen='1051:1074'>　物而動見利而嗜此有欲也既有欲則不能無争既</span><br/>
<span class='tline' id='l50' data-llen='1074:1097'>　有争則不能不就其賢有徳能斷曲直而取平焉故</span><br/>
<span class='tline' id='l51' data-llen='1097:1120'>　天于是而生聰明之君出而治之徳不足以異乎天</span><br/>
<span class='tline' id='l52' data-llen='1120:1146'><a onclick="displayPageImage('KR1b0019', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1146:1169'>　下則不能以制服天下此聰明之所以異乎有欲也</span><br/>
<span class='tline' id='l54' data-llen='1169:1192'>　有夏昏徳乃下民多欲之資也以其昏昏安能使人</span><br/>
<span class='tline' id='l55' data-llen='1192:1215'>　昭昭哉宜乎使人陷于泥塗炭火之中而無有開明</span><br/>
<span class='tline' id='l56' data-llen='1215:1238'>　之者天乃錫王勇智豈非天生聰明以時乂乎勇足</span><br/>
<span class='tline' id='l57' data-llen='1238:1261'>　以有行智足以有知皆天下之達徳也勇智即聰明</span><br/>
<span class='tline' id='l58' data-llen='1261:1284'>　也以其資稟過人出于自然而然非有偽而為之者</span><br/>
<span class='tline' id='l59' data-llen='1284:1307'>　此天錫也有此徳故能表正萬邦式于九圍是也纉</span><br/>
<span class='tline' id='l60' data-llen='1307:1330'>　禹舊服足以紹禹之五服也湯去禹之世雖逺然帝</span><br/>
<span class='tline' id='l61' data-llen='1330:1356'><a onclick="displayPageImage('KR1b0019', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1356:1379'>　王之心異世而同符故纉禹者不在桀而在湯也兹</span><br/>
<span class='tline' id='l63' data-llen='1379:1402'>　率厥典奉若天命葢常行之理即天命也循其常行</span><br/>
<span class='tline' id='l64' data-llen='1402:1425'>　而不為越常非理之事則奉順乎天者何以過是夏</span><br/>
<span class='tline' id='l65' data-llen='1425:1448'>　王有罪既得罪于天矣且又矯誣上天詐稱天命以</span><br/>
<span class='tline' id='l66' data-llen='1448:1471'>　欺誣下民而布行其令帝用此遂不善于桀用商家</span><br/>
<span class='tline' id='l67' data-llen='1471:1494'>　以受命使天下之師衆因湯而有所爽明向之昧昧</span><br/>
<span class='tline' id='l68' data-llen='1494:1517'>　者復覺矣然則湯之受命也天實為之桀不得不廢</span><br/>
<span class='tline' id='l69' data-llen='1517:1530'>　湯不可不與又奚慚之有</span><br/>
<span class='tline' id='l70' data-llen='1530:1556'><a onclick="displayPageImage('KR1b0019', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1556:1579'>簡賢附勢實繁有徒肇我邦于有夏若苗之有莠若粟</span><br/>
<span class='tline' id='l72' data-llen='1579:1602'>之有秕小大戰戰罔不懼于非辜矧予之徳言足聽聞</span><br/>
<span class='tline' id='l73' data-llen='1602:1625'>　此又言桀之忌湯若湯不放桀則必為桀所害簡賢</span><br/>
<span class='tline' id='l74' data-llen='1625:1648'>　附勢者言桀之黨與桀同惡者見賢則簡忽之見勢</span><br/>
<span class='tline' id='l75' data-llen='1648:1671'>　位之崇則趨附之實繁有徒言其黨之衆也肇我邦</span><br/>
<span class='tline' id='l76' data-llen='1671:1694'>　于有夏謂我商家始基于夏之朝自夏朝觀商如苗</span><br/>
<span class='tline' id='l77' data-llen='1694:1717'>　中之莠粟中之秕未嘗不亟欲去之故我商邦小大</span><br/>
<span class='tline' id='l78' data-llen='1717:1740'>　之臣皆戰戰恐懼恐以其非罪而受戮况予之徳與</span><br/>
<span class='tline' id='l79' data-llen='1740:1766'><a onclick="displayPageImage('KR1b0019', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1766:1789'>　其言足以聽聞謂天下皆見聞湯之徳與其言則桀</span><br/>
<span class='tline' id='l81' data-llen='1789:1807'>　必忌湯而有害之之心桀安可不伐哉</span><br/>
<span class='tline' id='l82' data-llen='1807:1830'>惟王不邇聲色不殖貨利徳懋懋官功懋懋賞用人惟</span><br/>
<span class='tline' id='l83' data-llen='1830:1853'>已改過不吝克寛克仁彰信兆民乃葛伯仇餉初征自</span><br/>
<span class='tline' id='l84' data-llen='1853:1876'>葛東征西夷怨南征北狄怨曰奚獨後予攸徂之民室</span><br/>
<span class='tline' id='l85' data-llen='1876:1897'>家相慶曰徯予后后來其蘇民之戴商厥惟舊哉</span><br/>
<span class='tline' id='l86' data-llen='1897:1920'>　此言湯之盛徳足以洽于民心而得乎民者也惟王</span><br/>
<span class='tline' id='l87' data-llen='1920:1943'>　不邇聲色不殖貨利自其本源者言之聲色貨利人</span><br/>
<span class='tline' id='l88' data-llen='1943:1969'><a onclick="displayPageImage('KR1b0019', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1969:1992'>　君安能絶之哉葢天則所存不以慾而害性聲色不</span><br/>
<span class='tline' id='l90' data-llen='1992:2015'>　邇貨利不殖則舉天下之易動者不足以易湯之所</span><br/>
<span class='tline' id='l91' data-llen='2015:2038'>　守想見其心一物不留純乎天理廣大明白周流變</span><br/>
<span class='tline' id='l92' data-llen='2038:2061'>　通徳之勉者吾必能勉之以官功之勉者吾必能勉</span><br/>
<span class='tline' id='l93' data-llen='2061:2084'>　之以賞用人惟已而不惑于毁譽改過不吝而無有</span><br/>
<span class='tline' id='l94' data-llen='2084:2107'>　于飾非克寛克仁而不失于苛暴湯何以能如此哉</span><br/>
<span class='tline' id='l95' data-llen='2107:2130'>　葢物去則理明其本正而末不治者未之有也此其</span><br/>
<span class='tline' id='l96' data-llen='2130:2153'>　所以彰信兆民不蘄人之信而人自信此言湯之得</span><br/>
<span class='tline' id='l97' data-llen='2153:2179'><a onclick="displayPageImage('KR1b0019', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2179:2202'>　民心也乃葛伯仇餉葛伯仇餉之事孟子言之詳矣</span><br/>
<span class='tline' id='l99' data-llen='2202:2225'>　初征自葛也東征而西人怨南征而北人怨者望湯</span><br/>
<span class='tline' id='l100' data-llen='2225:2248'>　之來惟恐其晚皆曰奚為以予為後而不先來乎攸</span><br/>
<span class='tline' id='l101' data-llen='2248:2271'>　徂之民謂所徃之民皆室家相慶賀以為徯予后之</span><br/>
<span class='tline' id='l102' data-llen='2271:2294'>　來后來我始有所蘇息民之戴商久矣豈一朝一夕</span><br/>
<span class='tline' id='l103' data-llen='2294:2317'>　之故哉自此以上皆釋湯之慚謂天之眷湯而厭桀</span><br/>
<span class='tline' id='l104' data-llen='2317:2340'>　如此桀之衆忌湯如此湯之徳足以得民又如此則</span><br/>
<span class='tline' id='l105' data-llen='2340:2363'>　伐桀而有天下是固當耳豈可以此為慚而不釋去</span><br/>
<span class='tline' id='l106' data-llen='2363:2389'><a onclick="displayPageImage('KR1b0019', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2389:2393'>　哉</span><br/>
<span class='tline' id='l108' data-llen='2393:2416'>佑賢輔徳顯忠遂良兼弱攻昧取亂侮亡推亡固存邦</span><br/>
<span class='tline' id='l109' data-llen='2416:2435'>乃其昌徳曰新萬邦惟懐志自滿九族乃離</span><br/>
<span class='tline' id='l110' data-llen='2435:2458'>　此以下皆所以戒成湯恐成湯之慚既釋則必有志</span><br/>
<span class='tline' id='l111' data-llen='2458:2481'>　得意滿無所顧忌之事故戒之之辭以謂賢之過人</span><br/>
<span class='tline' id='l112' data-llen='2481:2504'>　者徳足以長民者忠于事上而無異志者良善之在</span><br/>
<span class='tline' id='l113' data-llen='2504:2527'>　己而不忍為非者此數者皆君子之人雖其材之不</span><br/>
<span class='tline' id='l114' data-llen='2527:2550'>　同在人君必當佑之輔之顯之遂之多方以成就之</span><br/>
<span class='tline' id='l115' data-llen='2550:2576'><a onclick="displayPageImage('KR1b0019', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2576:2599'>　愛䕶之勿使為小人所害可也至若彼國之弱者吾</span><br/>
<span class='tline' id='l117' data-llen='2599:2622'>　則兼而有之彼國之昧而不明者吾則攻而擊之亂</span><br/>
<span class='tline' id='l118' data-llen='2622:2645'>　國則取之亡國則侮之弱昧亂亡雖在彼有可兼可</span><br/>
<span class='tline' id='l119' data-llen='2645:2668'>　攻可取可侮之狀而聖人興滅繼絶之義當哀矜而</span><br/>
<span class='tline' id='l120' data-llen='2668:2691'>　撫恤之豈宜至此推亡固存即申上意謂兼弱攻昧</span><br/>
<span class='tline' id='l121' data-llen='2691:2714'>　取亂侮亡者亡之道也則當推而去之如武王下車</span><br/>
<span class='tline' id='l122' data-llen='2714:2737'>　之後便當歸馬放牛示天下弗服豈宜復事攻取哉</span><br/>
<span class='tline' id='l123' data-llen='2737:2760'>　乃若佑賢輔徳顯忠遂良此存之道也則當固而守</span><br/>
<span class='tline' id='l124' data-llen='2760:2786'><a onclick="displayPageImage('KR1b0019', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2786:2809'>　之弗失可也推亡固存則邦國自昌矣徳日新萬邦</span><br/>
<span class='tline' id='l126' data-llen='2809:2832'>　惟懐即上文之意果能固存而邦至于昌矣則徳豈</span><br/>
<span class='tline' id='l127' data-llen='2832:2855'>　不日新一日萬邦惟懐則近可知矣不然徒事于兼</span><br/>
<span class='tline' id='l128' data-llen='2855:2878'>　攻取侮以逞其志則為自滿九族乃離則逺可知矣</span><br/>
<span class='tline' id='l129' data-llen='2878:2889'>　然則成湯可不警哉</span><br/>
<span class='tline' id='l130' data-llen='2889:2912'>王懋昭大徳建中于民以義制事以禮制心垂裕後昆</span><br/>
<span class='tline' id='l131' data-llen='2912:2935'>予聞曰能自得師者王謂人莫己若者亡好問則裕自</span><br/>
<span class='tline' id='l132' data-llen='2935:2958'>用則小嗚呼慎厥終惟其始殖有禮覆昏暴欽崇天道</span><br/>
<span class='tline' id='l133' data-llen='2958:2984'><a onclick="displayPageImage('KR1b0019', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2984:2990'>永保天命</span><br/>
<span class='tline' id='l135' data-llen='2990:3013'>　大徳者乃成湯本然之徳本然之徳本自明矣更勉</span><br/>
<span class='tline' id='l136' data-llen='3013:3036'>　而昭之不使為情慾所昏蔽以為民極而建中于民</span><br/>
<span class='tline' id='l137' data-llen='3036:3059'>　葢民取法于君者也君之徳不昭則民安取中哉須</span><br/>
<span class='tline' id='l138' data-llen='3059:3082'>　當以義制事以禮制心則為中矣事各有義以義制</span><br/>
<span class='tline' id='l139' data-llen='3082:3105'>事則事得其宜心自有禮以禮制心則心得其正正以</span><br/>
<span class='tline' id='l140' data-llen='3105:3128'>　直内義以方外是也聖人固不待制之矣而亦不可</span><br/>
<span class='tline' id='l141' data-llen='3128:3151'>　忘制之之心孟子所謂操則存之意禮義以垂法于</span><br/>
<span class='tline' id='l142' data-llen='3151:3177'><a onclick="displayPageImage('KR1b0019', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3177:3200'>　後世豈不綽然有餘裕哉葢創業之君子孫之法也</span><br/>
<span class='tline' id='l144' data-llen='3200:3223'>　其始正則為子孫無窮之福始一不正則子孫何賴</span><br/>
<span class='tline' id='l145' data-llen='3223:3246'>　焉予聞曰能自得師者王此古人之言仲虺舉之以</span><br/>
<span class='tline' id='l146' data-llen='3246:3269'>　為戒自得師者不由乎人如自强如克自抑畏之意</span><br/>
<span class='tline' id='l147' data-llen='3269:3292'>　葢尊徳樂道出于中心之誠然而非使之然也故此</span><br/>
<span class='tline' id='l148' data-llen='3292:3315'>　必可以為王謂人莫已若則是矜已以忌人亡之道</span><br/>
<span class='tline' id='l149' data-llen='3315:3338'>　也好問則裕自用則小葢自得師而所以王者以其</span><br/>
<span class='tline' id='l150' data-llen='3338:3361'>　好問于人樂取人之善而心自有綽然寛裕之理也</span><br/>
<span class='tline' id='l151' data-llen='3361:3387'><a onclick="displayPageImage('KR1b0019', 'WYG', '011-9a' );" name="011-9a" class="pb">[011-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3387:3410'>　謂人莫已若而亡者以其自用一巳之善訑訑拒人</span><br/>
<span class='tline' id='l153' data-llen='3410:3433'>　而所見者狹小也嗚呼慎厥終惟其始當始終一心</span><br/>
<span class='tline' id='l154' data-llen='3433:3456'>　不可勤初怠終殖有禮覆昏暴人之所以能自封殖</span><br/>
<span class='tline' id='l155' data-llen='3456:3479'>　者皆有禮而敬者也人之所以自取覆亡者皆其昏</span><br/>
<span class='tline' id='l156' data-llen='3479:3502'>　闇而暴亂者也禍福無不自己求天道如此為人君</span><br/>
<span class='tline' id='l157' data-llen='3502:3525'>　者豈可不欽崇之能欽則知所敬崇則知所尊尊敬</span><br/>
<span class='tline' id='l158' data-llen='3525:3548'>　天命無時而忘則永保天命亦無時而失葢其永保</span><br/>
<span class='tline' id='l159' data-llen='3548:3571'>　者即其崇欽者也觀仲虺末章之意剖析如此其嚴</span><br/>
<span class='tline' id='l160' data-llen='3571:3597'><a onclick="displayPageImage('KR1b0019', 'WYG', '011-9b' );" name="011-9b" class="pb">[011-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3597:3620'>　成湯之聖徳豈有昏暴自滿者然人臣事君如孝子</span><br/>
<span class='tline' id='l162' data-llen='3620:3643'>　之于父母視于無形聽于無聲當其未然而防之不</span><br/>
<span class='tline' id='l163' data-llen='3643:3666'>　待其已然而後圖之齊桓以召陵之盟而驕衛獻公</span><br/>
<span class='tline' id='l164' data-llen='3666:3689'>　入境而頷逆血氣易勝善心難存仲虺豈得不為湯</span><br/>
<span class='tline' id='l165' data-llen='3689:3694'>　慮哉</span><br/>
<span class='tline' id='l166' data-llen='3694:3697'>　</span><br/>
<span class='tline' id='l167' data-llen='3697:3700'>　</span><br/>
<span class='tline' id='l168' data-llen='3700:3710'>　尚書詳解卷十一</span><br/>
</p>
<p><br/>
</p>
  </div>
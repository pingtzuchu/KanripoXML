<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1b0019', 'WYG', '043-1a' );" name="043-1a" class="pb">[043-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:204'>　尚書詳解卷四十三</span><br/>
<span class='tline' id='l10' data-llen='204:225'>　　　　　　　　　　　　　宋　陳經　撰</span><br/>
<span class='tline' id='l11' data-llen='225:236'>康王之誥<span class='krp-note'>周書/</span></span><br/>
<span class='tline' id='l12' data-llen='236:259'>　此篇與顧命之書相連伏生之書以康王之誥合顧</span><br/>
<span class='tline' id='l13' data-llen='259:282'>　命後人分之為二篇然天子之居喪也百官緫已以</span><br/>
<span class='tline' id='l14' data-llen='282:305'>　聴冢宰啜粥面深墨寢苫枕塊之時何暇以冕服朝</span><br/>
<span class='tline' id='l15' data-llen='305:328'>　羣臣何暇出誥命若高宗亮陰三年不言滕公小國</span><br/>
<span class='tline' id='l16' data-llen='328:354'><a onclick="displayPageImage('KR1b0019', 'WYG', '043-1b' );" name="043-1b" class="pb">[043-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='354:377'>　之君耳一聞孟子性善之論滕定公薨五月居廬未</span><br/>
<span class='tline' id='l18' data-llen='377:400'>　有命戒百官族人可謂曰知未聞以言語誥臣下也</span><br/>
<span class='tline' id='l19' data-llen='400:423'>　雖太甲即位之初既葬成湯之後伊尹奉嗣王祇見</span><br/>
<span class='tline' id='l20' data-llen='423:446'>　厥祖伊尹明言烈祖之成徳作伊訓肆命徂后亦未</span><br/>
<span class='tline' id='l21' data-llen='446:469'>　聞太甲以冕服朝羣臣出命令也然則康王賢主也</span><br/>
<span class='tline' id='l22' data-llen='469:492'>　召畢之徒又皆元老大臣曷為其如此哉說者曰禮</span><br/>
<span class='tline' id='l23' data-llen='492:515'>　有正有變喪服正禮也冕服變禮也然嫂溺援之以</span><br/>
<span class='tline' id='l24' data-llen='515:538'>　手者皆其不得已而後有變非有不得已則何用變</span><br/>
<span class='tline' id='l25' data-llen='538:564'><a onclick="displayPageImage('KR1b0019', 'WYG', '043-2a' );" name="043-2a" class="pb">[043-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='564:587'>　哉東坡引左傳子皮如晉之事考據甚詳然其書既</span><br/>
<span class='tline' id='l27' data-llen='587:610'>　定於孔子之手為後世之法謂之非禮有不可也姑</span><br/>
<span class='tline' id='l28' data-llen='610:622'>　存厥疑以待能辨之者</span><br/>
<span class='tline' id='l29' data-llen='622:639'>康王既尸天子遂誥諸侯作康王之誥</span><br/>
<span class='tline' id='l30' data-llen='639:662'>　讀顧命之書當知春秋書公薨路寢之法讀康王之</span><br/>
<span class='tline' id='l31' data-llen='662:685'>　誥之書當知春秋書公即位之事即位而謹始本不</span><br/>
<span class='tline' id='l32' data-llen='685:708'>　可以不正為子受之父為諸侯受之王此大本也咸</span><br/>
<span class='tline' id='l33' data-llen='708:731'>　無焉則不書魯昭公之薨于乾侯也不得正其終故</span><br/>
<span class='tline' id='l34' data-llen='731:757'><a onclick="displayPageImage('KR1b0019', 'WYG', '043-2b' );" name="043-2b" class="pb">[043-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='757:780'>　定公制于權臣不得以正其始春秋元年必書正月</span><br/>
<span class='tline' id='l36' data-llen='780:803'>　而定公獨無正月魯于是乎曠年無君也康王既受</span><br/>
<span class='tline' id='l37' data-llen='803:826'>　成王之顧命則是得以正其始矣夫子序書直曰康</span><br/>
<span class='tline' id='l38' data-llen='826:849'>　王既尸天子遂誥諸侯奔赴王喪因新君即位而相</span><br/>
<span class='tline' id='l39' data-llen='849:870'>　見故康王因此報誥之此康王之誥所以作也</span><br/>
<span class='tline' id='l40' data-llen='870:893'>王出在應門之内太保率西方諸侯入應門左畢公率</span><br/>
<span class='tline' id='l41' data-llen='893:916'>東方諸侯入應門右皆布乘黃朱賓稱奉圭兼幣曰一</span><br/>
<span class='tline' id='l42' data-llen='916:936'>二臣衞敢執壤奠皆再拜稽首王義嗣徳答拜</span><br/>
<span class='tline' id='l43' data-llen='936:962'><a onclick="displayPageImage('KR1b0019', 'WYG', '043-3a' );" name="043-3a" class="pb">[043-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='962:985'>　畢門之外為應門畢門及路寢殯宫在焉故王出應</span><br/>
<span class='tline' id='l45' data-llen='985:1008'>　門内太保為西伯率西方諸侯而入在應門之左畢</span><br/>
<span class='tline' id='l46' data-llen='1008:1031'>　公為東伯率東方諸侯而入在應門之右北面而立</span><br/>
<span class='tline' id='l47' data-llen='1031:1054'>　布乘黃朱布陳也乘四匹馬也黃馬之色朱者其尾</span><br/>
<span class='tline' id='l48' data-llen='1054:1077'>　鬛也諸侯朝見天子畢獻國之所有以表忠敬之心</span><br/>
<span class='tline' id='l49' data-llen='1077:1100'>　所謂享多儀是也故諸侯皆陳四馬黃朱鬛以為廷</span><br/>
<span class='tline' id='l50' data-llen='1100:1123'>　實詩曰駜彼乘黃則黃者出于自然左氏傳曰宋公</span><br/>
<span class='tline' id='l51' data-llen='1123:1146'>　子有白馬公取而朱其尾鬛則朱出于人為諸侯所</span><br/>
<span class='tline' id='l52' data-llen='1146:1172'><a onclick="displayPageImage('KR1b0019', 'WYG', '043-3b' );" name="043-3b" class="pb">[043-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1172:1195'>　獻之馬必用黃而以朱飾者蓋黃有中順之色象臣</span><br/>
<span class='tline' id='l54' data-llen='1195:1218'>　道朱者君之服象君道諸侯體臣道以從君令故黃</span><br/>
<span class='tline' id='l55' data-llen='1218:1241'>　而朱之賓者諸侯有賓客之義稱舉也舉奉圭兼幣</span><br/>
<span class='tline' id='l56' data-llen='1241:1264'>　之辭周禮小行人合六幣曰圭以馬璋以皮璧以帛</span><br/>
<span class='tline' id='l57' data-llen='1264:1287'>　琮以錦琥以繡璜以黼是圭以馬為幣說者謂六幣</span><br/>
<span class='tline' id='l58' data-llen='1287:1310'>　所以享也此特享禮之一蓋因喪禮而行朝故簡享</span><br/>
<span class='tline' id='l59' data-llen='1310:1333'>　禮之數賓稱奉圭兼幣之辭而進曰一二臣言諸侯</span><br/>
<span class='tline' id='l60' data-llen='1333:1356'>　非一人也衞為王之藩衞也敢執壤奠言執土所出</span><br/>
<span class='tline' id='l61' data-llen='1356:1382'><a onclick="displayPageImage('KR1b0019', 'WYG', '043-4a' );" name="043-4a" class="pb">[043-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1382:1405'>　之物以奠于王皆稱再拜稽首拜送幣而手至地以</span><br/>
<span class='tline' id='l63' data-llen='1405:1428'>　盡禮也康王義在于繼前人之徳則為諸侯之主受</span><br/>
<span class='tline' id='l64' data-llen='1428:1449'>　其幣故荅拜王無荅拜禮以即位初謙退如此</span><br/>
<span class='tline' id='l65' data-llen='1449:1472'>太保暨芮伯咸進相揖皆再拜稽首曰敢敬告天子皇</span><br/>
<span class='tline' id='l66' data-llen='1472:1495'>天改大邦殷之命惟周文武誕受羑若克恤西土惟新</span><br/>
<span class='tline' id='l67' data-llen='1495:1518'>陟王畢協賞罰戡定厥功用敷遺後人休今王敬之哉</span><br/>
<span class='tline' id='l68' data-llen='1518:1531'>張皇六師無壊我高祖寡命</span><br/>
<span class='tline' id='l69' data-llen='1531:1554'>　太保為冢宰第一芮伯為司徒第二咸進相揖率羣</span><br/>
<span class='tline' id='l70' data-llen='1554:1580'><a onclick="displayPageImage('KR1b0019', 'WYG', '043-4b' );" name="043-4b" class="pb">[043-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1580:1603'>　臣諸侯皆進戒也不言諸侯者以内而言外也再拜</span><br/>
<span class='tline' id='l72' data-llen='1603:1626'>　稽首而後戒王曰敢敬以告天子以敬而告欲王聴</span><br/>
<span class='tline' id='l73' data-llen='1626:1649'>　之專皇天改大國殷家之命而歸周惟文武誕受羑</span><br/>
<span class='tline' id='l74' data-llen='1649:1672'>　若蓋自出羑里之囚天命始順用能憂恤西土之民</span><br/>
<span class='tline' id='l75' data-llen='1672:1695'>　文武興邦自西土始也太保所言羑若者蓋康王生</span><br/>
<span class='tline' id='l76' data-llen='1695:1718'>　長於深宫富貴之中不知祖宗之得天命皆自艱難</span><br/>
<span class='tline' id='l77' data-llen='1718:1741'>　之中得之故舉此以為戒惟新陟王升遐曰陟指成</span><br/>
<span class='tline' id='l78' data-llen='1741:1764'>　王也畢協賞罰言或賞或罰無不當理如記功宗以</span><br/>
<span class='tline' id='l79' data-llen='1764:1790'><a onclick="displayPageImage('KR1b0019', 'WYG', '043-5a' );" name="043-5a" class="pb">[043-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1790:1813'>　功作元祀賞也如踐奄伐淮夷罰也戡定厥功能勝</span><br/>
<span class='tline' id='l81' data-llen='1813:1836'>　天下之强定天下之業所以有此休美敷布以遺之</span><br/>
<span class='tline' id='l82' data-llen='1836:1859'>　子孫今王敬之哉文武成王所以有天下者亦惟敬</span><br/>
<span class='tline' id='l83' data-llen='1859:1882'>　而已今王當以敬為主張大六師之衆俾國威振而</span><br/>
<span class='tline' id='l84' data-llen='1882:1905'>　天下服無使我高祖之徳寡有之命至于隳壊然而</span><br/>
<span class='tline' id='l85' data-llen='1905:1928'>　當康王即位之始羣臣進陳不聞有盛徳之言惟曰</span><br/>
<span class='tline' id='l86' data-llen='1928:1951'>　張皇六師成王之所以持盈守承者盛徳之事非一</span><br/>
<span class='tline' id='l87' data-llen='1951:1974'>　端而第及于賞罰無乃羣臣教康王以好大窮兵嚴</span><br/>
<span class='tline' id='l88' data-llen='1974:2000'><a onclick="displayPageImage('KR1b0019', 'WYG', '043-5b' );" name="043-5b" class="pb">[043-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2000:2023'>　刑酷法歟非也人臣之進言也必因其君之資而為</span><br/>
<span class='tline' id='l90' data-llen='2023:2046'>　之言賈誼進權勢法制之說于寛仁之主君子以為</span><br/>
<span class='tline' id='l91' data-llen='2046:2069'>　通達貢禹進恭儉于優游不斷之主君子以為不切</span><br/>
<span class='tline' id='l92' data-llen='2069:2092'>　蓋康王賢主其仁愛出於天性所患者惟恐失之過</span><br/>
<span class='tline' id='l93' data-llen='2092:2115'>　謙況守成之世易以廢弛故謙之六五必曰利用侵</span><br/>
<span class='tline' id='l94' data-llen='2115:2136'>　伐大有于六五亦曰厥孚交如威如正此意也</span><br/>
<span class='tline' id='l95' data-llen='2136:2159'>王若曰庶邦侯甸男衞惟予一人釗報誥昔君文武丕</span><br/>
<span class='tline' id='l96' data-llen='2159:2182'>平富不務咎底至齊信用昭明于天下則亦有熊羆之</span><br/>
<span class='tline' id='l97' data-llen='2182:2208'><a onclick="displayPageImage('KR1b0019', 'WYG', '043-6a' );" name="043-6a" class="pb">[043-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2208:2231'>士不二心之臣保乂王家用端命於上帝皇天用訓厥</span><br/>
<span class='tline' id='l99' data-llen='2231:2254'>道付畀四方乃命建侯樹屏在我後之人今予一二伯</span><br/>
<span class='tline' id='l100' data-llen='2254:2277'>父尚胥暨顧綏爾先公之臣服于先王雖爾身在外乃</span><br/>
<span class='tline' id='l101' data-llen='2277:2295'>心罔不在王室用奉恤厥若無遺鞠子羞</span><br/>
<span class='tline' id='l102' data-llen='2295:2318'>　羣臣既進戒康王故康王報之以誥曰庶邦侯甸男</span><br/>
<span class='tline' id='l103' data-llen='2318:2341'>　衞不言羣臣者言外以見内也天子自稱曰予一人</span><br/>
<span class='tline' id='l104' data-llen='2341:2364'>　惟予一人釗報誥昔君文武大平天下使人莫不得</span><br/>
<span class='tline' id='l105' data-llen='2364:2387'>　其均大富天下使人無有不足文武之為君惟務平</span><br/>
<span class='tline' id='l106' data-llen='2387:2413'><a onclick="displayPageImage('KR1b0019', 'WYG', '043-6b' );" name="043-6b" class="pb">[043-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2413:2436'>　富不務害人其徳如此故所至之地凡日月所照霜</span><br/>
<span class='tline' id='l108' data-llen='2436:2459'>　露所墜天運所及皆齊信齊一其心以信上之徳文</span><br/>
<span class='tline' id='l109' data-llen='2459:2482'>　武之徳所以昭明於天下四方萬里無不昭灼文武</span><br/>
<span class='tline' id='l110' data-llen='2482:2505'>　之徳既達于天下又有其臣以宣布心力于天下熊</span><br/>
<span class='tline' id='l111' data-llen='2505:2528'>　羆之士有力也不二心之臣言一心也文武所得有</span><br/>
<span class='tline' id='l112' data-llen='2528:2551'>　心力之臣保安乂治王家所以能受天之正命皇天</span><br/>
<span class='tline' id='l113' data-llen='2551:2574'>　訓之以道所謂式教用休也付畀之以四方之衆文</span><br/>
<span class='tline' id='l114' data-llen='2574:2597'>　武之心猶以為未足也又建置侯國樹立藩屏以輔</span><br/>
<span class='tline' id='l115' data-llen='2597:2623'><a onclick="displayPageImage('KR1b0019', 'WYG', '043-7a' );" name="043-7a" class="pb">[043-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2623:2646'>　贊我後之人康王之意謂文武之徳尚賴人臣之助</span><br/>
<span class='tline' id='l117' data-llen='2646:2669'>　況當時建侯樹屏亦欲得人以遺其子孫今我其賴</span><br/>
<span class='tline' id='l118' data-llen='2669:2692'>　爾諸侯羣臣協心以事上亦猶熊羆之士不二心之</span><br/>
<span class='tline' id='l119' data-llen='2692:2715'>　臣所以為文武也今予一二伯父天子稱同姓諸侯</span><br/>
<span class='tline' id='l120' data-llen='2715:2738'>　曰伯父舉同姓之大者言之則異姓可知矣爾先公</span><br/>
<span class='tline' id='l121' data-llen='2738:2761'>　之臣即諸侯祖父也爾諸侯之祖父也所以臣服我</span><br/>
<span class='tline' id='l122' data-llen='2761:2784'>　先王之法度如何汝當循守之以安爾先公之臣蓋</span><br/>
<span class='tline' id='l123' data-llen='2784:2807'>　爾能循爾先公之臣所以服我先王之法則爾祖父</span><br/>
<span class='tline' id='l124' data-llen='2807:2833'><a onclick="displayPageImage('KR1b0019', 'WYG', '043-7b' );" name="043-7b" class="pb">[043-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2833:2856'>　亦得其安雖爾身在外乃心罔不在王室身有彼此</span><br/>
<span class='tline' id='l126' data-llen='2856:2879'>　逺近之異心無彼此逺近之異身雖居外土而心之</span><br/>
<span class='tline' id='l127' data-llen='2879:2902'>　所向當常在王家用奉憂其臣道之所當順者敬爾</span><br/>
<span class='tline' id='l128' data-llen='2902:2925'>　侯度心在王室孰非臣道之所順則臣道盡矣不可</span><br/>
<span class='tline' id='l129' data-llen='2925:2948'>　遺我稚子之羞辱汝諸侯不能盡臣職豈不為我之</span><br/>
<span class='tline' id='l130' data-llen='2948:2971'>　羞乎此見君臣同體也古者天子之于諸侯其言辭</span><br/>
<span class='tline' id='l131' data-llen='2971:2994'>　責望慰撫之意思下達如此汝諸侯安得不以一心</span><br/>
<span class='tline' id='l132' data-llen='2994:3000'>　奉上哉</span><br/>
<span class='tline' id='l133' data-llen='3000:3026'><a onclick="displayPageImage('KR1b0019', 'WYG', '043-8a' );" name="043-8a" class="pb">[043-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3026:3044'>羣公既皆聴命相揖趨出王釋冕反喪服</span><br/>
<span class='tline' id='l135' data-llen='3044:3067'>　羣公自太保而下也聴命既畢皆相揖而趨出諸侯</span><br/>
<span class='tline' id='l136' data-llen='3067:3090'>　各歸其國朝臣各就其位王釋冕反喪服則羣臣諸</span><br/>
<span class='tline' id='l137' data-llen='3090:3113'>　侯亦皆釋冕反喪服可知臣子之情一也禮臣為君</span><br/>
<span class='tline' id='l138' data-llen='3113:3136'>　諸侯為天子皆服斬衰若夫考據古今以証其非禮</span><br/>
<span class='tline' id='l139' data-llen='3136:3146'>　則東坡之說為詳</span><br/>
<span class='tline' id='l140' data-llen='3146:3149'>　</span><br/>
<span class='tline' id='l141' data-llen='3149:3152'>　</span><br/>
<span class='tline' id='l142' data-llen='3152:3178'><a onclick="displayPageImage('KR1b0019', 'WYG', '043-8b' );" name="043-8b" class="pb">[043-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3178:3181'>　</span><br/>
<span class='tline' id='l144' data-llen='3181:3184'>　</span><br/>
<span class='tline' id='l145' data-llen='3184:3187'>　</span><br/>
<span class='tline' id='l146' data-llen='3187:3190'>　</span><br/>
<span class='tline' id='l147' data-llen='3190:3193'>　</span><br/>
<span class='tline' id='l148' data-llen='3193:3196'>　</span><br/>
<span class='tline' id='l149' data-llen='3196:3199'>　</span><br/>
<span class='tline' id='l150' data-llen='3199:3210'>　尚書詳解卷四十三</span><br/>
</p>
<p><br/>
</p>
  </div>
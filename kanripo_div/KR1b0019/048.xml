<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1b0019', 'WYG', '048-1a' );" name="048-1a" class="pb">[048-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:204'>　尚書詳解卷四十八</span><br/>
<span class='tline' id='l10' data-llen='204:225'>　　　　　　　　　　　　　宋　陳經　撰</span><br/>
<span class='tline' id='l11' data-llen='225:236'>文侯之命<span class='krp-note'>周書/</span></span><br/>
<span class='tline' id='l12' data-llen='236:259'>幽王為犬戎所殺平王東遷之後不能自强周家遂不</span><br/>
<span class='tline' id='l13' data-llen='259:282'>　復興皆自平王始也孔子定書曷為有取於此篇蓋</span><br/>
<span class='tline' id='l14' data-llen='282:305'>　此篇之書乃平王東遷之始也文武之遺風餘澤尚</span><br/>
<span class='tline' id='l15' data-llen='305:328'>　存如人之病元氣猶在調以藥劑則病可以立起考</span><br/>
<span class='tline' id='l16' data-llen='328:354'><a onclick="displayPageImage('KR1b0019', 'WYG', '048-1b' );" name="048-1b" class="pb">[048-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='354:377'>　之此篇可以見矣晉侯捍王于艱則諸侯猶藩屏王</span><br/>
<span class='tline' id='l18' data-llen='377:400'>　室秬鬯彤弓則禮樂征伐猶出於天子王曰其歸視</span><br/>
<span class='tline' id='l19' data-llen='400:423'>　爾師則諸侯猶來朝義和之薨謚為文侯則列國猶</span><br/>
<span class='tline' id='l20' data-llen='423:446'>　有請使平王能自此强于政治則文武自可復見惟</span><br/>
<span class='tline' id='l21' data-llen='446:469'>　其在位日久略無興復之意棄其九族葛藟有終逺</span><br/>
<span class='tline' id='l22' data-llen='469:492'>　兄弟之刺不撫其民周人有束薪蒲楚之譏其甚也</span><br/>
<span class='tline' id='l23' data-llen='492:515'>　以天子之尊下賵諸侯寵妾降尊貶重自儕于列國</span><br/>
<span class='tline' id='l24' data-llen='515:538'>　所以王者迹息而王澤已竭黍離降為國風則不得</span><br/>
<span class='tline' id='l25' data-llen='538:564'><a onclick="displayPageImage('KR1b0019', 'WYG', '048-2a' );" name="048-2a" class="pb">[048-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='564:587'>　以嗣文武成康之後矣夫夫子以至公為心稱物均</span><br/>
<span class='tline' id='l27' data-llen='587:610'>　施當其東遷之初王政尚存也豈可不敘之于文武</span><br/>
<span class='tline' id='l28' data-llen='610:633'>　成康之後及其末年王政已亡則黍離已降雖欲敘</span><br/>
<span class='tline' id='l29' data-llen='633:649'>　之文武成康之後何得而敘之哉</span><br/>
<span class='tline' id='l30' data-llen='649:666'>平王錫晉文侯秬鬯圭瓚作文侯之命</span><br/>
<span class='tline' id='l31' data-llen='666:689'>　觀此書有以見先王封建諸侯之為有功于藩屏也</span><br/>
<span class='tline' id='l32' data-llen='689:712'>　秦王孤立故一夫作難而七廟隳西漢末年内外單</span><br/>
<span class='tline' id='l33' data-llen='712:735'>　微王莽豎子起而乘之周自成康以後變故多矣左</span><br/>
<span class='tline' id='l34' data-llen='735:761'><a onclick="displayPageImage('KR1b0019', 'WYG', '048-2b' );" name="048-2b" class="pb">[048-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='761:785'>　氏𫝊昭公二十六年王子朝在楚使告於諸侯曰武</span><br/>
<span class='tline' id='l36' data-llen='785:808'>　王克商成王靖四方康王息民並建母弟以蕃屏周</span><br/>
<span class='tline' id='l37' data-llen='808:831'>　且為後人之迷敗傾覆而溺入于難則振救之夷王</span><br/>
<span class='tline' id='l38' data-llen='831:854'>　愆於厥身諸侯並走其望厲王居彘諸侯失位以間</span><br/>
<span class='tline' id='l39' data-llen='854:877'>　王政幽王愆位攜王奸命諸侯乃共建王嗣恵襄辟</span><br/>
<span class='tline' id='l40' data-llen='877:900'>　難越去王都則晉鄭咸黜不端由此觀之諸侯之有</span><br/>
<span class='tline' id='l41' data-llen='900:923'>　功於王室也如此平王東遷之初則有晉鄭焉依不</span><br/>
<span class='tline' id='l42' data-llen='923:946'>　然犬戎之禍非小變也平王以晉文侯有大功之故</span><br/>
<span class='tline' id='l43' data-llen='946:972'><a onclick="displayPageImage('KR1b0019', 'WYG', '048-3a' );" name="048-3a" class="pb">[048-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='972:995'>　於是錫之以秬鬯圭瓚使之得以祭祀秬黑黍也鬯</span><br/>
<span class='tline' id='l45' data-llen='995:1018'>　鬱金之器也以鬱金釀秬黍為酒圭瓚者以玉為勺</span><br/>
<span class='tline' id='l46' data-llen='1018:1041'>　柄所以酌鬱鬯祼以求神也此諸侯之盛禮也非有</span><br/>
<span class='tline' id='l47' data-llen='1041:1054'>　大功則不足以當此之賜</span><br/>
<span class='tline' id='l48' data-llen='1054:1077'>王若曰父義和丕顯文武克愼明徳昭升于上敷聞在</span><br/>
<span class='tline' id='l49' data-llen='1077:1100'>下惟時上帝集厥命于文王亦惟先正克左右昭事厥</span><br/>
<span class='tline' id='l50' data-llen='1100:1118'>辟越小大謀猷罔不率從肆先祖懐在位</span><br/>
<span class='tline' id='l51' data-llen='1118:1141'>　王若曰而下皆冊命之詞也父者天子稱同姓諸侯</span><br/>
<span class='tline' id='l52' data-llen='1141:1167'><a onclick="displayPageImage('KR1b0019', 'WYG', '048-3b' );" name="048-3b" class="pb">[048-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1167:1190'>　曰伯父叔父異姓諸侯曰伯舅叔舅所以見天子之</span><br/>
<span class='tline' id='l54' data-llen='1190:1213'>　親諸侯也義和者文侯之字所以尊之也丕顯文武</span><br/>
<span class='tline' id='l55' data-llen='1213:1236'>　克愼明徳文武所以能如此大明者皆本之克慎明</span><br/>
<span class='tline' id='l56' data-llen='1236:1259'>　徳明徳乃聦明自然之徳惟其克慎所以能持守此</span><br/>
<span class='tline' id='l57' data-llen='1259:1282'>　德慎即敬也文武敬此徳于身上與天合故昭然升</span><br/>
<span class='tline' id='l58' data-llen='1282:1305'>　達于天下與民合故布散而聞于下惟時上帝所以</span><br/>
<span class='tline' id='l59' data-llen='1305:1328'>　集大命于文王之身雖然文武有明徳亦賴先正大</span><br/>
<span class='tline' id='l60' data-llen='1328:1351'>　臣之助能左右昭事其君至或小或大之謀猷凡有</span><br/>
<span class='tline' id='l61' data-llen='1351:1377'><a onclick="displayPageImage('KR1b0019', 'WYG', '048-4a' );" name="048-4a" class="pb">[048-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1377:1400'>　善謀嘉畫文武無不率從之肆我之先祖自成康以</span><br/>
<span class='tline' id='l63' data-llen='1400:1423'>　下安然在位者文武與先正之是賴平王之意欲求</span><br/>
<span class='tline' id='l64' data-llen='1423:1446'>　助于臣下故舉文武之所以資先正者言之觀此章</span><br/>
<span class='tline' id='l65' data-llen='1446:1469'>　亦見得故家遺俗尚存平王常念于文武周家豈有</span><br/>
<span class='tline' id='l66' data-llen='1469:1476'>　不復興者</span><br/>
<span class='tline' id='l67' data-llen='1476:1499'>嗚呼閔予小子嗣造天丕愆殄資澤于下民侵戎我國</span><br/>
<span class='tline' id='l68' data-llen='1499:1522'>家純即我御事罔或耆壽俊在厥服予則罔克曰惟祖</span><br/>
<span class='tline' id='l69' data-llen='1522:1545'>惟父其伊恤朕躬嗚呼有績予一人永綏在位父義和</span><br/>
<span class='tline' id='l70' data-llen='1545:1571'><a onclick="displayPageImage('KR1b0019', 'WYG', '048-4b' );" name="048-4b" class="pb">[048-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1571:1594'>汝克昭乃顯祖汝肇刑文武用㑹紹乃辟追孝于前文</span><br/>
<span class='tline' id='l72' data-llen='1594:1608'>人汝多修捍我于艱若汝予嘉</span><br/>
<span class='tline' id='l73' data-llen='1608:1631'>　嗚呼歎而自傷也我小子之繼嗣適遭天降大咎之</span><br/>
<span class='tline' id='l74' data-llen='1631:1654'>　時謂幽王有犬戎之禍也殄資澤于下民謂其資用</span><br/>
<span class='tline' id='l75' data-llen='1654:1677'>　恵澤已絶而不及下民所以夷狄得以侵伐王國如</span><br/>
<span class='tline' id='l76' data-llen='1677:1700'>　此之大純大也即我御事罔或耆壽俊在厥服即今</span><br/>
<span class='tline' id='l77' data-llen='1700:1723'>　御事之臣無有老成更事之君子與夫俊而有才徳</span><br/>
<span class='tline' id='l78' data-llen='1723:1746'>　者在其服位予一人又無能不足以勝其任宣王之</span><br/>
<span class='tline' id='l79' data-llen='1746:1772'><a onclick="displayPageImage('KR1b0019', 'WYG', '048-5a' );" name="048-5a" class="pb">[048-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1772:1795'>　中興也惟其申甫召公虎之徒今則耆舊皆無人而</span><br/>
<span class='tline' id='l81' data-llen='1795:1818'>　平王之身又不勝其任此所以如是之衰微不振曰</span><br/>
<span class='tline' id='l82' data-llen='1818:1841'>　惟祖惟父其伊恤朕躬嗚呼有績予一人永綏在位</span><br/>
<span class='tline' id='l83' data-llen='1841:1864'>　諸侯有功于我一人可長安在位不然則我奚賴焉</span><br/>
<span class='tline' id='l84' data-llen='1864:1887'>　父義和汝克昭明汝顯祖唐叔之訓汝之身始能刑</span><br/>
<span class='tline' id='l85' data-llen='1887:1910'>　法文武之道用能合乃辟之心以繼乃君之心追孝</span><br/>
<span class='tline' id='l86' data-llen='1910:1933'>　于前文徳之人乃辟平王自謂也前文人即文侯之</span><br/>
<span class='tline' id='l87' data-llen='1933:1956'>　祖也平王自謂乃辟之心雖欲有為無有能合能繼</span><br/>
<span class='tline' id='l88' data-llen='1956:1982'><a onclick="displayPageImage('KR1b0019', 'WYG', '048-5b' );" name="048-5b" class="pb">[048-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1982:2005'>　續之者汝能合之續之者善述人之事汝祖有文徳</span><br/>
<span class='tline' id='l90' data-llen='2005:2028'>　矣汝又能追孝之以述其事汝多修捍我于艱我當</span><br/>
<span class='tline' id='l91' data-llen='2028:2051'>　艱難多事之際惟汝多所修治以捍衞我此予所以</span><br/>
<span class='tline' id='l92' data-llen='2051:2074'>　嘉善汝之功也觀此章見平王無興復之意雖求助</span><br/>
<span class='tline' id='l93' data-llen='2074:2097'>　于諸侯而平王殊不能自立雖御事之臣無有耆俊</span><br/>
<span class='tline' id='l94' data-llen='2097:2120'>　而平王不能求賢以圖事所以國家大仇終不能報</span><br/>
<span class='tline' id='l95' data-llen='2120:2143'>　然則為平王者宜如衞文公燕昭王越勾踐奮然有</span><br/>
<span class='tline' id='l96' data-llen='2143:2166'>　必為之志則可矣謙之六五曰利用侵伐當平王之</span><br/>
<span class='tline' id='l97' data-llen='2166:2192'><a onclick="displayPageImage('KR1b0019', 'WYG', '048-6a' );" name="048-6a" class="pb">[048-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2192:2215'>　時正當侵伐收攬威權之時而謙以自處曰予則罔</span><br/>
<span class='tline' id='l99' data-llen='2215:2227'>　克此周所以不復興也</span><br/>
<span class='tline' id='l100' data-llen='2227:2250'>玉曰父義和其歸視爾師寧爾邦用賚爾秬鬯一卣彤</span><br/>
<span class='tline' id='l101' data-llen='2250:2273'>弓一彤矢百盧弓一盧矢百馬四匹父往哉柔逺能邇</span><br/>
<span class='tline' id='l102' data-llen='2273:2291'>惠康小民無荒寧簡恤爾都用成爾顯徳</span><br/>
<span class='tline' id='l103' data-llen='2291:2314'>　此晉侯來朝禮畢王遣之還其國也其歸晉國視爾</span><br/>
<span class='tline' id='l104' data-llen='2314:2337'>　之衆寧爾之邦用賚予爾以秬鬯一卣中尊也賜爾</span><br/>
<span class='tline' id='l105' data-llen='2337:2360'>　以秬鬯一卣使之得以祭祀其祖蓋非常之賜則諸</span><br/>
<span class='tline' id='l106' data-llen='2360:2386'><a onclick="displayPageImage('KR1b0019', 'WYG', '048-6b' );" name="048-6b" class="pb">[048-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2386:2409'>　侯不敢當此禮彤赤色盧黑色彤弓一彤矢百盧弓</span><br/>
<span class='tline' id='l108' data-llen='2409:2432'>　一盧矢百諸侯彤弓盧弓之賜始得以專征伐此蓋</span><br/>
<span class='tline' id='l109' data-llen='2432:2455'>　命之以侯伯之任馬四匹為一乘凡此所賜皆是有</span><br/>
<span class='tline' id='l110' data-llen='2455:2478'>　大功者始可以當此父往哉自今以往柔逺能邇欲</span><br/>
<span class='tline' id='l111' data-llen='2478:2501'>　懐柔逺人當自能邇始惠安小民可不荒忽自安簡</span><br/>
<span class='tline' id='l112' data-llen='2501:2524'>　閲其士惠恤其民于爾都之中則爾之明徳自此成</span><br/>
<span class='tline' id='l113' data-llen='2524:2547'>　矣觀此數句亦見平王之無志柔逺能邇惠康小民</span><br/>
<span class='tline' id='l114' data-llen='2547:2570'>　豈非善言然在堯舜文武之時為此言則可在平王</span><br/>
<span class='tline' id='l115' data-llen='2570:2596'><a onclick="displayPageImage('KR1b0019', 'WYG', '048-7a' );" name="048-7a" class="pb">[048-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2596:2619'>　時為此言則不可如滿招損謙受益在舜征苗時為</span><br/>
<span class='tline' id='l117' data-llen='2619:2642'>　此言則宜成王伐三監淮夷考翼不可征適以為無</span><br/>
<span class='tline' id='l118' data-llen='2642:2665'>　志害事平王於此不知明變當東遷之初夷狄强盛</span><br/>
<span class='tline' id='l119' data-llen='2665:2688'>　王綱不振國家遷移之時而反為平安無事之語既</span><br/>
<span class='tline' id='l120' data-llen='2688:2711'>　不能奮然自立而所以命文侯者又皆寛閒自得之</span><br/>
<span class='tline' id='l121' data-llen='2711:2732'>　言此蘇東坡所謂讀文侯篇知東周之不復興</span><br/>
<span class='tline' id='l122' data-llen='2732:2735'>　</span><br/>
<span class='tline' id='l123' data-llen='2735:2738'>　</span><br/>
<span class='tline' id='l124' data-llen='2738:2764'><a onclick="displayPageImage('KR1b0019', 'WYG', '048-7b' );" name="048-7b" class="pb">[048-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2764:2767'>　</span><br/>
<span class='tline' id='l126' data-llen='2767:2770'>　</span><br/>
<span class='tline' id='l127' data-llen='2770:2773'>　</span><br/>
<span class='tline' id='l128' data-llen='2773:2776'>　</span><br/>
<span class='tline' id='l129' data-llen='2776:2779'>　</span><br/>
<span class='tline' id='l130' data-llen='2779:2782'>　</span><br/>
<span class='tline' id='l131' data-llen='2782:2785'>　</span><br/>
<span class='tline' id='l132' data-llen='2785:2796'>　尚書詳解卷四十八</span><br/>
</p>
<p><br/>
</p>
  </div>
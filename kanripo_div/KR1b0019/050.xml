<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1b0019', 'WYG', '050-1a' );" name="050-1a" class="pb">[050-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:192'>欽定四庫全書</span><br/>
<span class='tline' id='l9' data-llen='192:202'>　尚書詳解卷五十</span><br/>
<span class='tline' id='l10' data-llen='202:223'>　　　　　　　　　　　　　宋　陳經　撰</span><br/>
<span class='tline' id='l11' data-llen='223:232'>秦誓<span class='krp-note'>周書/</span></span><br/>
<span class='tline' id='l12' data-llen='232:255'>　觀此篇之書乃春秋諸侯之事爾聖人取而繼之二</span><br/>
<span class='tline' id='l13' data-llen='255:278'>　帝三王之後有深意存焉傷王道之不行而不欲絶</span><br/>
<span class='tline' id='l14' data-llen='278:301'>夫來世使不與也故取其改過遷善之意焉以為此即</span><br/>
<span class='tline' id='l15' data-llen='301:324'>　帝王之門户也由此而進去帝王亦不逺以論語所</span><br/>
<span class='tline' id='l16' data-llen='324:350'><a onclick="displayPageImage('KR1b0019', 'WYG', '050-1b' );" name="050-1b" class="pb">[050-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='350:373'>　以教人者不曰無過而曰勿憚改易書之所言者不</span><br/>
<span class='tline' id='l18' data-llen='373:396'>　全以吉望人而曰無咎者善補過也冥豫在上以有</span><br/>
<span class='tline' id='l19' data-llen='396:419'>　渝則可以无咎同人之九四困而反則可以得吉蓋</span><br/>
<span class='tline' id='l20' data-llen='419:442'>　當其人欲橫流善端窒塞之時去帝王之道已背馳</span><br/>
<span class='tline' id='l21' data-llen='442:465'>　甚矣及一旦改過困于心衡于慮則向之橫流者復</span><br/>
<span class='tline' id='l22' data-llen='465:488'>絶向之窒塞者復開善心油然而生此豈不足以趨聖</span><br/>
<span class='tline' id='l23' data-llen='488:511'>　人之門户乎聖人所以予人之改過而絶人以善者</span><br/>
<span class='tline' id='l24' data-llen='511:534'>　為此故也孟子曰西子蒙不潔則人皆掩鼻而過之</span><br/>
<span class='tline' id='l25' data-llen='534:560'><a onclick="displayPageImage('KR1b0019', 'WYG', '050-2a' );" name="050-2a" class="pb">[050-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='560:583'>　雖有惡人齋戒沐浴可以事上帝以秦穆公之貪利</span><br/>
<span class='tline' id='l27' data-llen='583:606'>　茍得至於喪師然一旦悔過作誓而夫子係之于帝</span><br/>
<span class='tline' id='l28' data-llen='606:627'>　王之書之末豈非惡人之齋戒可以事上帝乎</span><br/>
<span class='tline' id='l29' data-llen='627:647'>秦穆公伐鄭晉襄公帥師敗諸崤還歸作秦誓</span><br/>
<span class='tline' id='l30' data-llen='647:670'>　穆公始者與晉文公伐鄭鄭與秦盟秦使杞子輩戍</span><br/>
<span class='tline' id='l31' data-llen='670:693'>　之杞子使告于秦曰鄭人使我掌北門之管潛師以</span><br/>
<span class='tline' id='l32' data-llen='693:716'>　來國可得也穆公訪諸蹇叔蹇叔不可召孟明西乞</span><br/>
<span class='tline' id='l33' data-llen='716:739'>　術白乙丙伐鄭師經于崤崤晉界也于是時晉文公</span><br/>
<span class='tline' id='l34' data-llen='739:765'><a onclick="displayPageImage('KR1b0019', 'WYG', '050-2b' );" name="050-2b" class="pb">[050-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='765:788'>　既死襄公初立以謂秦之伐鄭不以告晉而乘我之</span><br/>
<span class='tline' id='l36' data-llen='788:811'>　喪因其師之歸而敗之于崤按春秋僖公三十三年</span><br/>
<span class='tline' id='l37' data-llen='811:834'>　書晉人及姜戎敗秦于崤而書之所序則曰秦穆公</span><br/>
<span class='tline' id='l38' data-llen='834:857'>　伐鄭晉襄公帥師敗諸崤此皆仲尼之親筆也曷為</span><br/>
<span class='tline' id='l39' data-llen='857:880'>　而異其辭其在書則褒秦春秋則狄之何也春秋之</span><br/>
<span class='tline' id='l40' data-llen='880:903'>　教兼于懲惡其法嚴詩書之教止于勸善其辭恕書</span><br/>
<span class='tline' id='l41' data-llen='903:927'>　之有秦誓猶詩之有木𤓰魯頌也齊桓公之過春秋</span><br/>
<span class='tline' id='l42' data-llen='927:951'>　責之備矣而木𤓰之詩則美桓公魯僖公之在春秋</span><br/>
<span class='tline' id='l43' data-llen='951:977'><a onclick="displayPageImage('KR1b0019', 'WYG', '050-3a' );" name="050-3a" class="pb">[050-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='977:1000'>　曾未有一善之可書而魯頌之作形容極口由此觀</span><br/>
<span class='tline' id='l45' data-llen='1000:1023'>　之則書之取秦誓者專取其悔過也春秋之責秦穆</span><br/>
<span class='tline' id='l46' data-llen='1023:1046'>　公者謂其客人之館而謀其主因人之有而逞其詐</span><br/>
<span class='tline' id='l47' data-llen='1046:1069'>　利人之危而襲其國越人之境而不哀其喪叛盟失</span><br/>
<span class='tline' id='l48' data-llen='1069:1092'>　信以貪勤民而棄其師狄道也此春秋之所書異于</span><br/>
<span class='tline' id='l49' data-llen='1092:1100'>　秦誓之序也</span><br/>
<span class='tline' id='l50' data-llen='1100:1123'>公曰嗟我士聴無譁予誓告汝羣言之首古人有言曰</span><br/>
<span class='tline' id='l51' data-llen='1123:1146'>民訖自若是多盤責人斯無難惟受責俾如流是惟艱</span><br/>
<span class='tline' id='l52' data-llen='1146:1172'><a onclick="displayPageImage('KR1b0019', 'WYG', '050-3b' );" name="050-3b" class="pb">[050-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1172:1195'>哉我心之憂日月逾邁若弗云來惟古之謀人則曰未</span><br/>
<span class='tline' id='l54' data-llen='1195:1210'>就予忌惟今之謀人姑將以為親</span><br/>
<span class='tline' id='l55' data-llen='1210:1233'>　此誓衆之詞也欲衆人專心致志以聴上之言故曰</span><br/>
<span class='tline' id='l56' data-llen='1233:1256'>　嗟我士聴無譁予今誓告汝以羣言之首擇其言之</span><br/>
<span class='tline' id='l57' data-llen='1256:1279'>　至要者以告汝人之為善莫切于自反故也古人有</span><br/>
<span class='tline' id='l58' data-llen='1279:1302'>　言曰此即擇言之首也古人之言以為民之常情欲</span><br/>
<span class='tline' id='l59' data-llen='1302:1325'>　使人盡順己之所為者以此而為安人情誰不欲如</span><br/>
<span class='tline' id='l60' data-llen='1325:1348'>　此然天下之事纔要順己者未有不拂乎人情而順</span><br/>
<span class='tline' id='l61' data-llen='1348:1374'><a onclick="displayPageImage('KR1b0019', 'WYG', '050-4a' );" name="050-4a" class="pb">[050-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1374:1397'>　乎人者未有能順乎己責人斯無難者責己者必責</span><br/>
<span class='tline' id='l63' data-llen='1397:1420'>　人何難之有惟是以其所以責人者反以自責則人</span><br/>
<span class='tline' id='l64' data-llen='1420:1443'>　告之以有過則喜受他人之責又使責己者其言如</span><br/>
<span class='tline' id='l65' data-llen='1443:1466'>　流無所顧忌此方為難天下之大患莫大乎有我之</span><br/>
<span class='tline' id='l66' data-llen='1466:1489'>　心勝而天下之大善莫大乎忘我者也知以順己之</span><br/>
<span class='tline' id='l67' data-llen='1489:1512'>　為安責人之為難者皆有我之心知有己而不知有</span><br/>
<span class='tline' id='l68' data-llen='1512:1535'>　人也至于受責而俾言者之如流自非忘我何以感</span><br/>
<span class='tline' id='l69' data-llen='1535:1558'>　人如此哉此則全以義理為主不見其有我之私也</span><br/>
<span class='tline' id='l70' data-llen='1558:1584'><a onclick="displayPageImage('KR1b0019', 'WYG', '050-4b' );" name="050-4b" class="pb">[050-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1584:1607'>　此古人至切要之言穆公引之以自悔也我心之憂</span><br/>
<span class='tline' id='l72' data-llen='1607:1630'>　日月逾邁若弗云來此乃穆公悔過之詞吉人為善</span><br/>
<span class='tline' id='l73' data-llen='1630:1653'>　惟日不足畏乎去之速而來之遲君子兢諸穆公自</span><br/>
<span class='tline' id='l74' data-llen='1653:1676'>　以為我心之憂惟恐日月已往而不來但有今日而</span><br/>
<span class='tline' id='l75' data-llen='1676:1699'>　無明日此是惟日不足矣惟古之謀人則曰未就予</span><br/>
<span class='tline' id='l76' data-llen='1699:1722'>　忌惟今之謀人姑將以為親此二句乃穆公當痛定</span><br/>
<span class='tline' id='l77' data-llen='1722:1745'>　之後思當痛之時故有此言此乃前日之事也古之</span><br/>
<span class='tline' id='l78' data-llen='1745:1768'>　謀人謂老成人也其謀可從矣而我反以為未能成</span><br/>
<span class='tline' id='l79' data-llen='1768:1794'><a onclick="displayPageImage('KR1b0019', 'WYG', '050-5a' );" name="050-5a" class="pb">[050-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1794:1817'>　就其事而且忌之今之謀人新進少年也其謀不可</span><br/>
<span class='tline' id='l81' data-llen='1817:1840'>　從矣而且以為親而近之凡人之情在今日而知曩</span><br/>
<span class='tline' id='l82' data-llen='1840:1863'>　日之非者皆深自懲創也不然雖知其非而且文飾</span><br/>
<span class='tline' id='l83' data-llen='1863:1871'>　之以為辭矣</span><br/>
<span class='tline' id='l84' data-llen='1871:1894'>雖則云然尚猷詢兹黄髪則罔所愆畨畨良士旅力既</span><br/>
<span class='tline' id='l85' data-llen='1894:1917'>愆我尚有之仡仡勇夫射御不違我尚不欲惟截截善</span><br/>
<span class='tline' id='l86' data-llen='1917:1931'>諞言俾君子易辭我皇多有之</span><br/>
<span class='tline' id='l87' data-llen='1931:1954'>　此則悔過自新之辭雖則前日之過如此自今以往</span><br/>
<span class='tline' id='l88' data-llen='1954:1980'><a onclick="displayPageImage('KR1b0019', 'WYG', '050-5b' );" name="050-5b" class="pb">[050-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1980:2003'>　庶幾所謀者皆訽黃髪之人則終無所過所謂往者</span><br/>
<span class='tline' id='l90' data-llen='2003:2026'>　不可諫來者猶可追也且老成慮事之君子其言若</span><br/>
<span class='tline' id='l91' data-llen='2026:2049'>　不快人意而實為國逺慮新進之人其言事可喜而</span><br/>
<span class='tline' id='l92' data-llen='2049:2072'>　深誤人事穆公自一懲創之後前日之銳與乎虚憍</span><br/>
<span class='tline' id='l93' data-llen='2072:2095'>　之氣消散殆盡所以惟欲得黃髪老成之人亦如漢</span><br/>
<span class='tline' id='l94' data-llen='2095:2118'>　武初年惟張騫衞霍輩是信自輪臺哀痛之後方知</span><br/>
<span class='tline' id='l95' data-llen='2118:2141'>　以託孤之任委之霍光持重之君子番番老成之貌</span><br/>
<span class='tline' id='l96' data-llen='2141:2164'>　也番番之良士雖其筋骨既衰凡耳目之力與乎手</span><br/>
<span class='tline' id='l97' data-llen='2164:2190'><a onclick="displayPageImage('KR1b0019', 'WYG', '050-6a' );" name="050-6a" class="pb">[050-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2190:2213'>　足之用皆過矣然我庶幾欲有此人而用之蓋其經</span><br/>
<span class='tline' id='l99' data-llen='2213:2236'>　歴之深諳練之久也仡仡者勇壯之貌雖其射御之</span><br/>
<span class='tline' id='l100' data-llen='2236:2259'>　間皆中法度而不違然而我庶幾不欲此等人前日</span><br/>
<span class='tline' id='l101' data-llen='2259:2282'>　之所好者今惡之前日之所惡者今好之此皆今日</span><br/>
<span class='tline' id='l102' data-llen='2282:2305'>　之好惡與前日相反也曰尚猷曰尚有之曰尚不欲</span><br/>
<span class='tline' id='l103' data-llen='2305:2328'>　皆有庶幾之意此深見得穆公不敢自恃惟截截善</span><br/>
<span class='tline' id='l104' data-llen='2328:2351'>　諞言俾君子易辭截截者察察也諞言者辯言也好</span><br/>
<span class='tline' id='l105' data-llen='2351:2374'>　察察小慧而以便佞之言能使君子皆變易其辭此</span><br/>
<span class='tline' id='l106' data-llen='2374:2400'><a onclick="displayPageImage('KR1b0019', 'WYG', '050-6b' );" name="050-6b" class="pb">[050-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2400:2423'>　人乃大奸佞之人詞鋒捷給利口若嗇夫之流皇暇</span><br/>
<span class='tline' id='l108' data-llen='2423:2446'>　也此等人我何暇多有之哉人能悔過則其見必明</span><br/>
<span class='tline' id='l109' data-llen='2446:2463'>　見之明則是非眞偽察之無不熟也</span><br/>
<span class='tline' id='l110' data-llen='2463:2486'>昩昩我思之如有一介臣斷斷猗無他技其心休休焉</span><br/>
<span class='tline' id='l111' data-llen='2486:2509'>其如有容人之有技若己有之人之彦聖其心好之不</span><br/>
<span class='tline' id='l112' data-llen='2509:2533'>啻如自其口出是能容之以能保我子孫黎民亦職有利</span><br/>
<span class='tline' id='l113' data-llen='2533:2556'>哉人之有技冒疾以惡之人之彦聖而違之俾不達是</span><br/>
<span class='tline' id='l114' data-llen='2556:2574'>不能容以不能保我子孫黎民亦曰殆哉</span><br/>
<span class='tline' id='l115' data-llen='2574:2600'><a onclick="displayPageImage('KR1b0019', 'WYG', '050-7a' );" name="050-7a" class="pb">[050-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2600:2623'>　昩昩有深沈之意惟深沈者為能有所思如有一介</span><br/>
<span class='tline' id='l117' data-llen='2623:2646'>　臣謂介然有守者也斷斷有確然不拔之意斷斷守</span><br/>
<span class='tline' id='l118' data-llen='2646:2669'>　善不惟他技之務其心休休然謂綽有餘裕自得也</span><br/>
<span class='tline' id='l119' data-llen='2669:2692'>　其如有容無以累其心則其心廣大惟己有技能者</span><br/>
<span class='tline' id='l120' data-llen='2692:2715'>　斯忌他人之技也不以技能自居則其心自然休休</span><br/>
<span class='tline' id='l121' data-llen='2715:2738'>　寛大既無驕心又無忌心安得不休休其如有容形</span><br/>
<span class='tline' id='l122' data-llen='2738:2761'>　容之有不可得茍以為有容則終有限量惟形容之</span><br/>
<span class='tline' id='l123' data-llen='2761:2784'>　不可得則其所容者無限量惟是有此等人所以能</span><br/>
<span class='tline' id='l124' data-llen='2784:2810'><a onclick="displayPageImage('KR1b0019', 'WYG', '050-7b' );" name="050-7b" class="pb">[050-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2810:2833'>　容人之善人有技若出于己不忌其能人之有美德</span><br/>
<span class='tline' id='l126' data-llen='2833:2856'>　至于大而化之之謂聖其心好此人之善心之所好</span><br/>
<span class='tline' id='l127' data-llen='2856:2879'>　有過于口之所言蓋稱揚薦達者有限而心好慕者</span><br/>
<span class='tline' id='l128' data-llen='2879:2902'>　無己也天下之善一也何拘于在人與在己人之技</span><br/>
<span class='tline' id='l129' data-llen='2902:2925'>人之彦聖若出于己然此是見義理而不見人與己之</span><br/>
<span class='tline' id='l130' data-llen='2925:2948'>　分也是能容之茍好善至于如己有之則能容人之</span><br/>
<span class='tline' id='l131' data-llen='2948:2971'>　善以保我子孫黎民隨其所職而有所利是何好善</span><br/>
<span class='tline' id='l132' data-llen='2971:2994'>　之功遂至于此蓋我不以智自處則天下智者為我</span><br/>
<span class='tline' id='l133' data-llen='2994:3020'><a onclick="displayPageImage('KR1b0019', 'WYG', '050-8a' );" name="050-8a" class="pb">[050-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3020:3043'>　用我不以才自處則天下之才者為我用孟子曰夫</span><br/>
<span class='tline' id='l135' data-llen='3043:3066'>　茍好善則四海内輕千里而來告之以善天下患無</span><br/>
<span class='tline' id='l136' data-llen='3066:3089'>　此等人耳天下而有此等人則天下之賢皆樂為之</span><br/>
<span class='tline' id='l137' data-llen='3089:3112'>　用此豈非能保其子孫黎民哉乃若不然則人之有</span><br/>
<span class='tline' id='l138' data-llen='3112:3135'>　技反冒疾而惡之惟恐他人之才名出己之右人之</span><br/>
<span class='tline' id='l139' data-llen='3135:3158'>　彦聖則多方沮抑之違之俾不得以上達妬賢嫉能</span><br/>
<span class='tline' id='l140' data-llen='3158:3181'>　如此安能容人天下之士皆將保身避患而去誰與</span><br/>
<span class='tline' id='l141' data-llen='3181:3205'>保子孫黎民哉子孫黎民不克保其危甚矣自古國之興</span><br/>
<span class='tline' id='l142' data-llen='3205:3231'><a onclick="displayPageImage('KR1b0019', 'WYG', '050-8b' );" name="050-8b" class="pb">[050-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3231:3254'>　亡不外此二者齊有鮑叔則有管仲鄭有子皮則有</span><br/>
<span class='tline' id='l144' data-llen='3254:3277'>　子產唐有房杜則有王魏英衞不然以李林甫盧杞</span><br/>
<span class='tline' id='l145' data-llen='3277:3300'>　居其上則雖有張齡陸贄百輩安能用之哉穆公所</span><br/>
<span class='tline' id='l146' data-llen='3300:3323'>　言皆暗與古人合惟其悔過後善心油然胸中明白</span><br/>
<span class='tline' id='l147' data-llen='3323:3346'>　無有以蔽之在聖賢門户中自然識得聖賢門户中</span><br/>
<span class='tline' id='l148' data-llen='3346:3369'>　事耳孟子曰人恒過然後能改困心衡慮而後作徵</span><br/>
<span class='tline' id='l149' data-llen='3369:3393'>　于色𤼵于聲而後喻孫叔敖管夷吾之賢以動心忍</span><br/>
<span class='tline' id='l150' data-llen='3393:3416'>　性者得之而孤臣孽子所以達者皆其操心之危慮</span><br/>
<span class='tline' id='l151' data-llen='3416:3442'><a onclick="displayPageImage('KR1b0019', 'WYG', '050-9a' );" name="050-9a" class="pb">[050-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3442:3465'>　患之深也大抵人之資質不同其上焉者生知固不</span><br/>
<span class='tline' id='l153' data-llen='3465:3488'>　待摧挫中人以下不因摧挫困辱則無日新之益由</span><br/>
<span class='tline' id='l154' data-llen='3488:3511'>　此以觀則患難之來逆意之境皆學者進徳之門户</span><br/>
<span class='tline' id='l155' data-llen='3511:3534'>　未易以此而遂沮喪其志也物之生也不在于大夏</span><br/>
<span class='tline' id='l156' data-llen='3534:3557'>　長養之際而在于窮冬閉塞之時明乎此則足以知</span><br/>
<span class='tline' id='l157' data-llen='3557:3563'>　秦穆矣</span><br/>
<span class='tline' id='l158' data-llen='3563:3583'>邦之杌隉曰由一人邦之榮懐亦尚一人之慶</span><br/>
<span class='tline' id='l159' data-llen='3583:3606'>　杌隉者危殆也榮懐者安寧而懐來也天下之事無</span><br/>
<span class='tline' id='l160' data-llen='3606:3632'><a onclick="displayPageImage('KR1b0019', 'WYG', '050-9b' );" name="050-9b" class="pb">[050-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3632:3655'>　不在于人君所謂洚水儆予百姓有過帝王深達此</span><br/>
<span class='tline' id='l162' data-llen='3655:3678'>　理天下之所以安者在一人之用賢而天下之所以</span><br/>
<span class='tline' id='l163' data-llen='3678:3701'>　危者亦在一人之用不肖慶善也人君之用舎天下</span><br/>
<span class='tline' id='l164' data-llen='3701:3724'>　之安危則冒疾之臣豈可輕用之哉予考此篇知穆</span><br/>
<span class='tline' id='l165' data-llen='3724:3747'>　公悔過之力自此便當懲忿窒慾釋前日之怨可也</span><br/>
<span class='tline' id='l166' data-llen='3747:3770'>　何為文公二年戰於彭衙秦師敗績文公三年秦人</span><br/>
<span class='tline' id='l167' data-llen='3770:3793'>　伐晉濟河焚舟取王官及郊似非所以踐悔過之言</span><br/>
<span class='tline' id='l168' data-llen='3793:3816'>　也抑無乃血氣之易勝前日之怨有未能忘情者歟</span><br/>
<span class='tline' id='l169' data-llen='3816:3843'><a onclick="displayPageImage('KR1b0019', 'WYG', '050-10a' );" name="050-10a" class="pb">[050-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3843:3866'>　抑亦悔過之言徒為是空言知悔而不知改者歟余</span><br/>
<span class='tline' id='l171' data-llen='3866:3889'>　嘗考之春秋知秦穆公蓋春秋之賢而其失則賢者</span><br/>
<span class='tline' id='l172' data-llen='3889:3912'>　之過也當僻處西戎未嘗與中國會盟自晉文公之</span><br/>
<span class='tline' id='l173' data-llen='3912:3935'>　入國也秦有大功于晉故溫之㑹翟泉之盟使其子</span><br/>
<span class='tline' id='l174' data-llen='3935:3958'>　㑹之而不自來其納襄王也晉文公辭之而遂還此</span><br/>
<span class='tline' id='l175' data-llen='3958:3981'>　見穆公本心在於納王處不是要名既有文公能任</span><br/>
<span class='tline' id='l176' data-llen='3981:4004'>　其事則不得不歸惟是襲鄭一節出于輕信人言以</span><br/>
<span class='tline' id='l177' data-llen='4004:4027'>　致崤函之敗未幾而悔過作誓矣其後雖兩伐晉只</span><br/>
<span class='tline' id='l178' data-llen='4027:4054'><a onclick="displayPageImage('KR1b0019', 'WYG', '050-10b' );" name="050-10b" class="pb">[050-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4054:4063'>　欲報<span class='krp-note'>闕/</span></span><br/>
<span class='tline' id='l180' data-llen='4063:4066'>　</span><br/>
<span class='tline' id='l181' data-llen='4066:4069'>　</span><br/>
<span class='tline' id='l182' data-llen='4069:4072'>　</span><br/>
<span class='tline' id='l183' data-llen='4072:4075'>　</span><br/>
<span class='tline' id='l184' data-llen='4075:4078'>　</span><br/>
<span class='tline' id='l185' data-llen='4078:4081'>　</span><br/>
<span class='tline' id='l186' data-llen='4081:4091'>　尚書詳解卷五十</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0075', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:197'>欽定四庫全書　　　　　經部四</span><br/>
<span class='tline' id='l9' data-llen='197:220'>　深衣考誤　　　　　　禮類三<span class='krp-note'>禮記之屬/</span></span><br/>
<span class='tline' id='l10' data-llen='220:226'>　　提要</span><br/>
<span class='tline' id='l11' data-llen='226:245'>　　　　<span class='krp-note'>臣/</span>等謹案深衣考誤一卷</span><br/>
<span class='tline' id='l12' data-llen='245:268'>　　　國朝江永撰深衣之制衆説糾紛永據玉藻深</span><br/>
<span class='tline' id='l13' data-llen='268:291'>　　　　衣三袪縫齊倍要衽當旁之文知裳前後當</span><br/>
<span class='tline' id='l14' data-llen='291:314'>　　　　中者為襟為裾皆不名衽惟當旁而斜殺者</span><br/>
<span class='tline' id='l15' data-llen='314:337'>　　　　乃名衽今以永説求之訓詁諸書雖有合有</span><br/>
<span class='tline' id='l16' data-llen='337:363'><a onclick="displayPageImage('KR1d0075', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='363:386'>　　　　不合而衷諸經文其義最當考説文曰衽衣</span><br/>
<span class='tline' id='l18' data-llen='386:409'>　　　　䘳也類篇䘳即襟永以裳之前為襟而旁為</span><br/>
<span class='tline' id='l19' data-llen='409:432'>　　　　衽說文乃以衽為襟則是前襟亦名衽不獨</span><br/>
<span class='tline' id='l20' data-llen='432:455'>　　　　旁為衽矣又爾雅曰執衽謂之袺扱衽謂之</span><br/>
<span class='tline' id='l21' data-llen='455:478'>　　　　襭李巡曰衽者裳之下也云下則裳之下皆</span><br/>
<span class='tline' id='l22' data-llen='478:501'>　　　　名衽不獨旁矣然方言曰褸謂之衽郭璞注</span><br/>
<span class='tline' id='l23' data-llen='501:524'>　　　　曰衣襟也與說文前襟名衽義正同而郭注</span><br/>
<span class='tline' id='l24' data-llen='524:547'>　　　　又云或曰衽裳際也云裳際則據兩旁矣永</span><br/>
<span class='tline' id='l25' data-llen='547:573'><a onclick="displayPageImage('KR1d0075', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='573:597'>　　　　之所考葢據璞注後說也又劉熈釋名云襟禁</span><br/>
<span class='tline' id='l27' data-llen='597:620'>　　　　也交於前所以禁禦風寒也裾倨也倨倨然</span><br/>
<span class='tline' id='l28' data-llen='620:643'>　　　　直亦言在後當見倨也衽襜也在旁襜襜然</span><br/>
<span class='tline' id='l29' data-llen='643:666'>　　　　也證以永説謂裳前襟後裾皆直幅不交裂</span><br/>
<span class='tline' id='l30' data-llen='666:689'>　　　　則即釋名所云倨倨然直也謂在旁者乃名</span><br/>
<span class='tline' id='l31' data-llen='689:712'>　　　　衽則即釋名在旁襜襜之義也其釋經文衽</span><br/>
<span class='tline' id='l32' data-llen='712:735'>　　　　在旁三字實非孔疏所能及其後辨續衽鉤</span><br/>
<span class='tline' id='l33' data-llen='735:758'>　　　　邊一條謂續衽在左前後相屬鉤邊在右前</span><br/>
<span class='tline' id='l34' data-llen='758:784'><a onclick="displayPageImage('KR1d0075', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='784:807'>　　　　後不相屬鉤邊在漢時謂之曲裾乃别以裳</span><br/>
<span class='tline' id='l36' data-llen='807:830'>　　　　之一幅斜裁之綴於右後衽之上使鉤而前</span><br/>
<span class='tline' id='l37' data-llen='830:853'>　　　　孔疏誤合續衽鉤邊為一其說亦考證精核</span><br/>
<span class='tline' id='l38' data-llen='853:875'>　　　　勝前人多矣乾隆四十六年四月恭校上</span><br/>
<span class='tline' id='l39' data-llen='875:907'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l40' data-llen='907:933'>　　　　　　　　總　校　官　<span class='krp-note'>臣/</span>　陸　費　墀</span><br/>
</p>
<p><br/>
</p>
  </div>
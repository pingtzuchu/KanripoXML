<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0021', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:196'>欽定四庫全書　　　　經部四</span><br/>
<span class='tline' id='l9' data-llen='196:219'>　周官集注　　　　　　禮類一<span class='krp-note'>周禮之屬/</span></span><br/>
<span class='tline' id='l10' data-llen='219:225'>　　提要</span><br/>
<span class='tline' id='l11' data-llen='225:245'>　　　　<span class='krp-note'>臣/</span>等謹案周官集注十二卷</span><br/>
<span class='tline' id='l12' data-llen='245:268'>　　　國朝方苞撰苞字鳳九號靈臯亦號望溪桐城</span><br/>
<span class='tline' id='l13' data-llen='268:291'>　　　　人康熙丙戌㑹試中式舉人官至内閣學士</span><br/>
<span class='tline' id='l14' data-llen='291:307'>　　　　兼禮部侍郎後落職修書</span><br/>
<span class='tline' id='l15' data-llen='307:330'>　　特賜侍講銜致仕是編集諸家之說詮釋周禮謂</span><br/>
<span class='tline' id='l16' data-llen='330:356'><a onclick="displayPageImage('KR1d0021', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='356:379'>　　　　其書皆六官程式非記禮之文後儒因漢志</span><br/>
<span class='tline' id='l18' data-llen='379:402'>　　　　周官五篇列於禮家相沿誤稱周禮故改題</span><br/>
<span class='tline' id='l19' data-llen='402:425'>　　　　本號以復其初其註仿朱子之例采合衆說</span><br/>
<span class='tline' id='l20' data-llen='425:448'>　　　　者不復標目全引一家之說者乃著其名凡</span><br/>
<span class='tline' id='l21' data-llen='448:471'>　　　　其顯然舛誤之說皆置不論惟似是而非者</span><br/>
<span class='tline' id='l22' data-llen='471:494'>　　　　乃畧為考正有推極義類旁見側出者亦仿</span><br/>
<span class='tline' id='l23' data-llen='494:517'>　　　　朱子之例以圈外别之訓詁簡明持論醇正</span><br/>
<span class='tline' id='l24' data-llen='517:540'>　　　　於初學頗為有禆其書成於康熙庚子後苞</span><br/>
<span class='tline' id='l25' data-llen='540:566'><a onclick="displayPageImage('KR1d0021', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='566:589'>　　　　所著望溪集指周官之文為劉歆竄改以媚</span><br/>
<span class='tline' id='l27' data-llen='589:612'>　　　　王莽厯指某節某句為歆所増言之鑿鑿如</span><br/>
<span class='tline' id='l28' data-llen='612:635'>　　　　目睹其筆削者自以為學力既深鑒别真偽</span><br/>
<span class='tline' id='l29' data-llen='635:658'>　　　　發千古之所未言而究不免於臆斷轉不及</span><br/>
<span class='tline' id='l30' data-llen='658:681'>　　　　此書之謹嚴矣乾隆四十二年六月恭校上</span><br/>
<span class='tline' id='l31' data-llen='681:713'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l32' data-llen='713:738'>　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l34' data-llen='758:784'><a onclick="displayPageImage('KR1d0021', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='784:792'>周官集注原序</span><br/>
<span class='tline' id='l36' data-llen='792:815'>朱子既稱周官徧布周密乃周公運用天理熟爛之書</span><br/>
<span class='tline' id='l37' data-llen='815:838'>又謂頗有不見其端緒者學者疑焉是殆非一時之言</span><br/>
<span class='tline' id='l38' data-llen='838:861'>也蓋公之兼三王以施四事者具在是書其於人事之</span><br/>
<span class='tline' id='l39' data-llen='861:884'>始終百物之聚散思之至精而不疑於所行然後以禮</span><br/>
<span class='tline' id='l40' data-llen='884:907'>樂兵刑食貨之政散布六官而聯為一體其筆之於書</span><br/>
<span class='tline' id='l41' data-llen='907:930'>也或一事而諸職各載其一節以互相備或舉下以該</span><br/>
<span class='tline' id='l42' data-llen='930:953'>上或因彼以見此其設官分職之精意半寓於空曲交</span><br/>
<span class='tline' id='l43' data-llen='953:979'><a onclick="displayPageImage('KR1d0021', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='979:1002'>㑹之中而為文字所不載迫而求之誠有茫然不見其</span><br/>
<span class='tline' id='l45' data-llen='1002:1025'>端緒者及久而相説以解然後知其首尾皆備而脈絡</span><br/>
<span class='tline' id='l46' data-llen='1025:1048'>自相灌輸故歎其徧布而周密也余嘗析其疑義以示</span><br/>
<span class='tline' id='l47' data-llen='1048:1071'>生徒猶苦舊説難自别擇乃竝纂録合為一編大指在</span><br/>
<span class='tline' id='l48' data-llen='1071:1095'>𤼵其端緒使學者易求故凡名物之纖悉推説之衍蔓</span><br/>
<span class='tline' id='l49' data-llen='1095:1118'>者槩無取焉蓋是經之作非若後世雜記制度之書也</span><br/>
<span class='tline' id='l50' data-llen='1118:1141'>其經緯萬端以盡人物之性乃周公夜以繼日窮思而</span><br/>
<span class='tline' id='l51' data-llen='1141:1164'>後得之者學者必探其根源知制可更而道不可異有</span><br/>
<span class='tline' id='l52' data-llen='1164:1190'><a onclick="displayPageImage('KR1d0021', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1190:1213'>或易此必蔽虧於天理而人事將有所窮然後能神而</span><br/>
<span class='tline' id='l54' data-llen='1213:1237'>明之隨在可濟於實用其然則是編所為𤼵其端緒者</span><br/>
<span class='tline' id='l55' data-llen='1237:1260'>特治經者所假道而又豈病其過略也哉康熙庚子冬</span><br/>
<span class='tline' id='l56' data-llen='1260:1271'>十有一月桐城方苞序</span><br/>
<span class='tline' id='l58' data-llen='1291:1317'><a onclick="displayPageImage('KR1d0021', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l59' data-llen='1317:1323'>　　總説</span><br/>
<span class='tline' id='l60' data-llen='1323:1346'>孟子曰周公思兼三王以施四事其有不合者仰而思</span><br/>
<span class='tline' id='l61' data-llen='1346:1361'>之夜以繼日幸而得之坐以待旦</span><br/>
<span class='tline' id='l62' data-llen='1361:1382'>程子曰有關雎麟趾之意然後可行周官之法度</span><br/>
<span class='tline' id='l63' data-llen='1382:1405'>張子曰周禮惟大宰職難看蓋無許大心胸記得此復</span><br/>
<span class='tline' id='l64' data-llen='1405:1420'>忘彼其他五官便易看止一職也</span><br/>
<span class='tline' id='l65' data-llen='1420:1442'>朱子曰周官徧布周密乃周公運用天理熟爛之書</span><br/>
<span class='tline' id='l66' data-llen='1442:1465'>又曰制度之書惟周禮儀禮可信周禮必竟是出於一</span><br/>
<span class='tline' id='l67' data-llen='1465:1491'><a onclick="displayPageImage('KR1d0021', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l68' data-llen='1491:1494'>手</span><br/>
<span class='tline' id='l69' data-llen='1494:1517'>又曰惟周禮為周道盛時聖賢制作之書若國語戴記</span><br/>
<span class='tline' id='l70' data-llen='1517:1535'>皆衰周文字其間有雜入一時僭竊之禮</span><br/>
<span class='tline' id='l71' data-llen='1535:1554'>又曰周禮好看廣大精密周家之法度在焉</span><br/>
<span class='tline' id='l72' data-llen='1554:1572'>又曰看周禮第一要見得聖人公平意思</span><br/>
<span class='tline' id='l73' data-llen='1572:1595'>又曰胡氏父子以為是王莽令劉歆撰此恐不然周禮</span><br/>
<span class='tline' id='l74' data-llen='1595:1603'>是周公遺典也</span><br/>
<span class='tline' id='l75' data-llen='1603:1626'>又曰五峰以周禮為非周公致太平之書謂如天官冢</span><br/>
<span class='tline' id='l76' data-llen='1626:1652'><a onclick="displayPageImage('KR1d0021', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l77' data-llen='1652:1675'>宰却管甚宫閫之事其意只是見後世宰相請託宫闈</span><br/>
<span class='tline' id='l78' data-llen='1675:1698'>交結近習以為不可殊不知此正人君治國平天下之</span><br/>
<span class='tline' id='l79' data-llen='1698:1721'>本豈可以後世之弊而併廢聖人之良法美意哉又如</span><br/>
<span class='tline' id='l80' data-llen='1721:1744'>王后不當交通外朝之説他亦是懲後世之弊儀禮中</span><br/>
<span class='tline' id='l81' data-llen='1744:1751'>分明載此禮</span><br/>
<span class='tline' id='l82' data-llen='1751:1774'>又曰今人不信周官若據某言却不恁地蓋古人立法</span><br/>
<span class='tline' id='l83' data-llen='1774:1797'>無所不有天下有是事他便立此一官只是要不失正</span><br/>
<span class='tline' id='l84' data-llen='1797:1820'>耳且如女巫之職掌宫中巫祝之事凡宫中祈祝皆在</span><br/>
<span class='tline' id='l85' data-llen='1820:1846'><a onclick="displayPageImage('KR1d0021', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span><br/>
<span class='tline' id='l86' data-llen='1846:1861'>此人如此便無後世巫蠱之事矣</span><br/>
<span class='tline' id='l87' data-llen='1861:1884'>又曰天官是正人主之身兼統百官地官主教民之事</span><br/>
<span class='tline' id='l88' data-llen='1884:1907'>大綱己具矣春夏秋冬之官各有所掌如太史等官屬</span><br/>
<span class='tline' id='l89' data-llen='1907:1930'>之宗伯蓋以祝史之事用之祭祀職方氏等官屬之司</span><br/>
<span class='tline' id='l90' data-llen='1930:1953'>馬以司馬主封疆之政最是大行人等官屬之司冦難</span><br/>
<span class='tline' id='l91' data-llen='1953:1976'>曉按儀禮覲禮諸侯行禮既畢出乃右肉袒於廟門之</span><br/>
<span class='tline' id='l92' data-llen='1976:1999'>東王曰伯父無事歸寧乃邦然後再拜稽首出自屏此</span><br/>
<span class='tline' id='l93' data-llen='1999:2022'>所謂懷諸侯則天下畏之也所以屬之司冦如此等處</span><br/>
<span class='tline' id='l94' data-llen='2022:2048'><a onclick="displayPageImage('KR1d0021', 'WYG', '000-7a' );" name="000-7a" class="pb">[000-7a] <img width="20"  src="/static/img/kanseki-5.png"/></a></span><br/>
<span class='tline' id='l95' data-llen='2048:2061'>皆是合着如此非聖人私意</span><br/>
<span class='tline' id='l96' data-llen='2061:2084'>張南軒曰凡井田封建取士建官禮樂刑政雖起于上</span><br/>
<span class='tline' id='l97' data-llen='2084:2107'>世莫備于周是皆周公心思之所經緯本諸三代而達</span><br/>
<span class='tline' id='l98' data-llen='2107:2124'>之者也周公之心孟子𤼵明之至矣</span><br/>
<span class='tline' id='l99' data-llen='2124:2147'>李景齋曰仲長統以為周禮禮之經禮記禮之傳蓋禮</span><br/>
<span class='tline' id='l100' data-llen='2147:2167'>記多春秋戰國間事未若是書之純于周禮也</span><br/>
<span class='tline' id='l101' data-llen='2167:2190'>孫氏曰周官晚出孔孟既無明言不幸劉歆用之而大</span><br/>
<span class='tline' id='l102' data-llen='2190:2213'>壞王安石用之而益壞儒生學士真以為無用于後世</span><br/>
<span class='tline' id='l103' data-llen='2213:2239'><a onclick="displayPageImage('KR1d0021', 'WYG', '000-7b' );" name="000-7b" class="pb">[000-7b] <img width="20"  src="/static/img/kanseki-5.png"/></a></span><br/>
<span class='tline' id='l104' data-llen='2239:2262'>矣然究觀其書以道制欲以義防利以徳勝威以禮措</span><br/>
<span class='tline' id='l105' data-llen='2262:2285'>刑藹然唐虞三代之意非春秋戰國以後所能髣髴也</span><br/>
<span class='tline' id='l106' data-llen='2285:2304'>學者欲知先王經制之備舍此書將焉取之</span><br/>
<span class='tline' id='l108' data-llen='2324:2350'><a onclick="displayPageImage('KR1d0021', 'WYG', '000-8a' );" name="000-8a" class="pb">[000-8a] <img width="20"  src="/static/img/kanseki-5.png"/></a></span><br/>
<span class='tline' id='l109' data-llen='2350:2356'>　　條例</span><br/>
<span class='tline' id='l110' data-llen='2356:2379'>一漢藝文志列周官五篇于禮家後人因謂之周禮其</span><br/>
<span class='tline' id='l111' data-llen='2379:2402'>　實乃成周分職命事之書也春秋傳曰先君周公作</span><br/>
<span class='tline' id='l112' data-llen='2402:2425'>　周禮而所稱則是書所無蓋周公監于二代以定五</span><br/>
<span class='tline' id='l113' data-llen='2425:2448'>　禮必有成書謂之周禮用别于夏殷散亡既久其存</span><br/>
<span class='tline' id='l114' data-llen='2448:2471'>　者如儀禮十七篇猶其支流若是書則六官程式非</span><br/>
<span class='tline' id='l115' data-llen='2471:2486'>　記禮之文故復其舊仍曰周官</span><br/>
<span class='tline' id='l116' data-llen='2486:2509'>一諸儒掇取五官近似者以補冬官甚無義理李耜卿</span><br/>
<span class='tline' id='l117' data-llen='2509:2535'><a onclick="displayPageImage('KR1d0021', 'WYG', '000-8b' );" name="000-8b" class="pb">[000-8b] <img width="20"  src="/static/img/kanseki-5.png"/></a></span><br/>
<span class='tline' id='l118' data-llen='2535:2558'>　云若本無冬官則地官鄉師職之匠師儀禮大射禮</span><br/>
<span class='tline' id='l119' data-llen='2558:2581'>　之工人士梓人覲禮之嗇夫何代之官當係何所足</span><br/>
<span class='tline' id='l120' data-llen='2581:2604'>　破羣疑今一仍其舊即一官之屬偶有意為錯簡者</span><br/>
<span class='tline' id='l121' data-llen='2604:2614'>　亦不敢割附他職</span><br/>
<span class='tline' id='l122' data-llen='2614:2637'>一依朱子集注例凡承用注疏及掇取諸儒一二語串</span><br/>
<span class='tline' id='l123' data-llen='2637:2660'>　合己意者皆不復識别全述諸儒及時賢語則標其</span><br/>
<span class='tline' id='l124' data-llen='2660:2682'>　姓字正解本文者居前總論居後不分世代為次</span><br/>
<span class='tline' id='l125' data-llen='2682:2705'>一注疏及諸儒之説必似是而非者乃辨正焉于先鄭</span><br/>
<span class='tline' id='l126' data-llen='2705:2731'><a onclick="displayPageImage('KR1d0021', 'WYG', '000-9a' );" name="000-9a" class="pb">[000-9a] <img width="20"  src="/static/img/kanseki-5.png"/></a></span><br/>
<span class='tline' id='l127' data-llen='2731:2754'>　及注疏皆分標之諸儒舉姓字若主是説者多則曰</span><br/>
<span class='tline' id='l128' data-llen='2754:2759'>　舊説</span><br/>
<span class='tline' id='l129' data-llen='2759:2782'>一推極義類旁見側出者以圈外别之或前注通論大</span><br/>
<span class='tline' id='l130' data-llen='2782:2805'>　體而中有字句應辨析者辭義奇零無可附麗雖正</span><br/>
<span class='tline' id='l131' data-llen='2805:2821'>　解本文亦綴于後或以圈外别之</span><br/>
<span class='tline' id='l132' data-llen='2821:2845'>一諸儒取後世政法與周官比證其有所𤼵明者别為</span><br/>
<span class='tline' id='l133' data-llen='2845:2868'>　周官餘論是編直指本義故弗採録其深切治體者</span><br/>
<span class='tline' id='l134' data-llen='2868:2891'>　略舉數端以著聖人經理民物之實用俾學者勿徒</span><br/>
<span class='tline' id='l135' data-llen='2891:2917'><a onclick="displayPageImage('KR1d0021', 'WYG', '000-9b' );" name="000-9b" class="pb">[000-9b] <img width="20"  src="/static/img/kanseki-5.png"/></a></span><br/>
<span class='tline' id='l136' data-llen='2917:2925'>　以資文學也</span><br/>
<span class='tline' id='l137' data-llen='2925:2948'>一字義已詁者不再見制度名物之詳見他職及諸經</span><br/>
<span class='tline' id='l138' data-llen='2948:2967'>　者曰見某篇一字具二義則各詁本文下</span><br/>
</p>
<p><br/>
</p>
  </div>
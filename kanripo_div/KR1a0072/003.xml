<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0072', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　易纂言外翼卷三　　　　　元　呉澄　撰</span><br/>
<span class='tline' id='l10' data-llen='211:220'>　　象例第七中</span><br/>
<span class='tline' id='l11' data-llen='220:243'>人　蒙初利用刑人　履彖三咥人　睽三其人天且</span><br/>
<span class='tline' id='l12' data-llen='243:266'>劓　損三三人一人　艮彖不見其人　豐上闃其無</span><br/>
<span class='tline' id='l13' data-llen='266:281'>人　卦位三四為人二五亦為人</span><br/>
<span class='tline' id='l14' data-llen='281:304'>大人　乾二五訟彖蹇彖上萃彖巽彖利見大人凡七</span><br/>
<span class='tline' id='l15' data-llen='304:327'>　升彖用見大人　否二大人否亨五大人吉　師彖</span><br/>
<span class='tline' id='l16' data-llen='327:353'><a onclick="displayPageImage('KR1a0072', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='353:376'>困彖貞大人吉　革五大人虎變　大人者皆陽居二</span><br/>
<span class='tline' id='l18' data-llen='376:399'>五陽為大二五為人位乾五訟彖蹇彖上萃彖巽彖否</span><br/>
<span class='tline' id='l19' data-llen='399:422'>二五革五皆謂九五在上之大人也乾二升彖困彖謂</span><br/>
<span class='tline' id='l20' data-llen='422:445'>九二在下之大人也師彖貞大人吉今本作丈人崔憬</span><br/>
<span class='tline' id='l21' data-llen='445:462'>李鼎祚皆云子夏傳作大人與困彖同</span><br/>
<span class='tline' id='l22' data-llen='462:485'>幽人　履二幽人貞吉　歸妹二利幽人之貞　幽人</span><br/>
<span class='tline' id='l23' data-llen='485:508'>者隠晦不求顯見之人凡在天上而不可見曰㝠㝠豫</span><br/>
<span class='tline' id='l24' data-llen='508:531'>㝠升是也在地下而不可見曰幽困初幽谷是也履歸</span><br/>
<span class='tline' id='l25' data-llen='531:557'><a onclick="displayPageImage('KR1a0072', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='557:580'>妹九二皆有剛中之徳二之位當六畫卦之地又當三</span><br/>
<span class='tline' id='l27' data-llen='580:590'>畫卦之人故曰幽人</span><br/>
<span class='tline' id='l28' data-llen='590:613'>君子　乾三君子終日乾乾　坤彖君子有攸往　屯</span><br/>
<span class='tline' id='l29' data-llen='613:636'>三君子幾不如舍　小畜上君子征㓙　否彖不利君</span><br/>
<span class='tline' id='l30' data-llen='636:659'>子貞　謙彖三君子有終初君子用渉大川　觀初君</span><br/>
<span class='tline' id='l31' data-llen='659:682'>子吝五上君子无咎　剥上君子得輿　遯四君子吉</span><br/>
<span class='tline' id='l32' data-llen='682:705'>　大壯三君子用罔　觧五君子惟有觧吉　夬三君</span><br/>
<span class='tline' id='l33' data-llen='705:728'>子夬夬　革上君子豹變　未濟五君子之光　凡君</span><br/>
<span class='tline' id='l34' data-llen='728:754'><a onclick="displayPageImage('KR1a0072', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='754:777'>子者皆謂陽畫然有指本爻之陽畫而言者乾三小畜</span><br/>
<span class='tline' id='l36' data-llen='777:800'>上謙三觀五上剥上遯四大壯三夬三是也有指本卦</span><br/>
<span class='tline' id='l37' data-llen='800:823'>之陽畫而言者否彖是指上卦三陽謙彖是指主爻九</span><br/>
<span class='tline' id='l38' data-llen='823:846'>三解五未濟五是指應爻九二有本卦雖有陽畫而本</span><br/>
<span class='tline' id='l39' data-llen='846:869'>爻所言非有所指只是泛言者屯卦雖有二陽畫而六</span><br/>
<span class='tline' id='l40' data-llen='869:892'>三所謂君子非指初九九五也觀卦雖有二陽畫而初</span><br/>
<span class='tline' id='l41' data-llen='892:915'>六所謂君子非指九五上九也革卦雖有四陽畫而上</span><br/>
<span class='tline' id='l42' data-llen='915:938'>六所謂君子只是對小人立文亦以其變為陽與謙初</span><br/>
<span class='tline' id='l43' data-llen='938:964'><a onclick="displayPageImage('KR1a0072', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='964:987'>同也坤卦純隂無陽畫彖辭所謂君子只是泛言亦因</span><br/>
<span class='tline' id='l45' data-llen='987:998'>卦之所不足者而言也</span><br/>
<span class='tline' id='l46' data-llen='998:1021'>天子　大有三公用亨于天子　王　坤二訟三或從</span><br/>
<span class='tline' id='l47' data-llen='1021:1044'>王事　師二王三錫命　比五王用三驅　離上王用</span><br/>
<span class='tline' id='l48' data-llen='1044:1066'>出征　隨上王用亨于岐山　升四王用亨于西山</span><br/>
<span class='tline' id='l49' data-llen='1066:1089'>益二王用亨于帝　萃彖渙彖王假有廟　家人五王</span><br/>
<span class='tline' id='l50' data-llen='1089:1112'>假有家　豐彖王假之　觀四利用賔于王　夬彖揚</span><br/>
<span class='tline' id='l51' data-llen='1112:1135'>于王庭　井三王明　渙五王居　大君　師上大君</span><br/>
<span class='tline' id='l52' data-llen='1135:1161'><a onclick="displayPageImage('KR1a0072', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1161:1184'>有命　履三武人為于大君　臨五大君之宜　天子</span><br/>
<span class='tline' id='l54' data-llen='1184:1207'>王大君皆謂君天下者其位則卦之第五畫也訟比履</span><br/>
<span class='tline' id='l55' data-llen='1207:1230'>隨觀家人夬益萃井渙皆九五以剛中正居尊位堯舜</span><br/>
<span class='tline' id='l56' data-llen='1230:1253'>禹湯文王武王是也坤師大有臨離升豐皆五六以柔</span><br/>
<span class='tline' id='l57' data-llen='1253:1269'>中居尊位夏啟商中宗周成王是也</span><br/>
<span class='tline' id='l58' data-llen='1269:1292'>君　復上以其國君　小過二不及其君　公　大有</span><br/>
<span class='tline' id='l59' data-llen='1292:1315'>三公用亨于天子　解上公用射隼　益三四中行告</span><br/>
<span class='tline' id='l60' data-llen='1315:1338'>公　鼎四覆公餗　小過五公弋　侯　屯彖初利建</span><br/>
<span class='tline' id='l61' data-llen='1338:1364'><a onclick="displayPageImage('KR1a0072', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1364:1387'>侯　豫彖利建侯行師　晋彖康侯用錫馬蕃庶　君</span><br/>
<span class='tline' id='l63' data-llen='1387:1410'>公侯皆謂有國者凡卦之六畫三居下卦之上四居上</span><br/>
<span class='tline' id='l64' data-llen='1410:1433'>卦之下故三四為諸侯國君之位大有之公三也鼎之</span><br/>
<span class='tline' id='l65' data-llen='1433:1456'>公四也解上小過五所謂公亦四也小過二所謂君亦</span><br/>
<span class='tline' id='l66' data-llen='1456:1479'>三也坤為國土震以一陽宅坤土之内故震象國君屯</span><br/>
<span class='tline' id='l67' data-llen='1479:1502'>豫言建侯皆有坤有震益兩言公復一言國君亦有坤</span><br/>
<span class='tline' id='l68' data-llen='1502:1525'>有震晉有坤無震者晉言有土之諸侯坤有安静之象</span><br/>
<span class='tline' id='l69' data-llen='1525:1532'>故曰康侯也</span><br/>
<span class='tline' id='l70' data-llen='1532:1558'><a onclick="displayPageImage('KR1a0072', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1558:1576'>王侯　蠱上不事王侯　王五也侯三也</span><br/>
<span class='tline' id='l72' data-llen='1576:1599'>臣　蹇二王臣蹇蹇　損上得臣无家　小過二遇其</span><br/>
<span class='tline' id='l73' data-llen='1599:1622'>臣　柔者臣道也二居下卦之中臣位也蹇六二小過</span><br/>
<span class='tline' id='l74' data-llen='1622:1645'>六二皆柔中在下損上所謂臣指六三而言亦以柔居</span><br/>
<span class='tline' id='l75' data-llen='1645:1650'>下者也</span><br/>
<span class='tline' id='l76' data-llen='1650:1673'>宗　同人二同人于宗　睽五厥宗噬膚　宗字從門</span><br/>
<span class='tline' id='l77' data-llen='1673:1696'>從示廟中之室神示所居離之中畫虛處象廟之室凡</span><br/>
<span class='tline' id='l78' data-llen='1696:1719'>嫡長子主宗廟之祭者謂之宗子宗子統衆兄弟同人</span><br/>
<span class='tline' id='l79' data-llen='1719:1745'><a onclick="displayPageImage('KR1a0072', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1745:1768'>之二睽之五皆為卦之主猶宗子之統衆兄弟也故謂</span><br/>
<span class='tline' id='l81' data-llen='1768:1772'>之宗</span><br/>
<span class='tline' id='l82' data-llen='1772:1795'>家人　家人三家人嗃嗃　家人謂家之長彖傳曰家</span><br/>
<span class='tline' id='l83' data-llen='1795:1818'>人有嚴君焉父母之謂也詩云之子于歸宜其家人家</span><br/>
<span class='tline' id='l84' data-llen='1818:1841'>人指舅姑而言或以為泛指一家之人非也離為家九</span><br/>
<span class='tline' id='l85' data-llen='1841:1863'>三離之上畫陽剛在一家之上而治外者家之長也</span><br/>
<span class='tline' id='l86' data-llen='1863:1886'>父母　蠱初三五幹父之蠱四裕父之蠱　蠱二幹母</span><br/>
<span class='tline' id='l87' data-llen='1886:1909'>之蠱　居一卦極尊之位者上與五也上陽畫為父五</span><br/>
<span class='tline' id='l88' data-llen='1909:1935'><a onclick="displayPageImage('KR1a0072', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1935:1941'>隂畫為母</span><br/>
<span class='tline' id='l90' data-llen='1941:1964'>考　履上考祥其旋　蠱初有子考无咎　蠱初所謂</span><br/>
<span class='tline' id='l91' data-llen='1964:1987'>考即上畫之陽也生稱父死稱考履上畫之陽當乾之</span><br/>
<span class='tline' id='l92' data-llen='1987:1994'>終故曰考祥</span><br/>
<span class='tline' id='l93' data-llen='1994:2017'>祖妣　小過二過其祖遇其妣　小過之三以陽畫處</span><br/>
<span class='tline' id='l94' data-llen='2017:2040'>二之上父也四亦陽畫又處三之上二視之猶祖也五</span><br/>
<span class='tline' id='l95' data-llen='2040:2063'>隂畫居尊位猶祖妣也二之位與五應越四而與五遇</span><br/>
<span class='tline' id='l96' data-llen='2063:2073'>故曰過其祖遇其妣</span><br/>
<span class='tline' id='l97' data-llen='2073:2099'><a onclick="displayPageImage('KR1a0072', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2099:2122'>王母　晋二受兹介福于其王母　六五隂居至尊之</span><br/>
<span class='tline' id='l99' data-llen='2122:2145'>位以家而言王母也爾雅曰父之妣為王母九四以陽</span><br/>
<span class='tline' id='l100' data-llen='2145:2168'>在二之上父也六三以隂為四之配母也六五隂也又</span><br/>
<span class='tline' id='l101' data-llen='2168:2191'>在父母之上故曰王母二之位與五應猶祭而感格于</span><br/>
<span class='tline' id='l102' data-llen='2191:2205'>五五降介福于二而二受之也</span><br/>
<span class='tline' id='l103' data-llen='2205:2228'>夫士　蒙三見金夫　隨二失丈夫三係丈夫　恒五</span><br/>
<span class='tline' id='l104' data-llen='2228:2251'>夫子㐫　睽四遇元夫　比彖後夫㐫　大過二老夫</span><br/>
<span class='tline' id='l105' data-llen='2251:2274'>得其女妻五老婦得其士夫　歸妹上士刲羊　蒙三</span><br/>
<span class='tline' id='l106' data-llen='2274:2300'><a onclick="displayPageImage('KR1a0072', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2300:2323'>之金夫九二也隨二之丈夫九五也隨三之丈夫九四</span><br/>
<span class='tline' id='l108' data-llen='2323:2346'>也恒六五隂柔非夫之道故㐫元夫後夫皆因婦人之</span><br/>
<span class='tline' id='l109' data-llen='2346:2369'>再嫁而有是名元夫者初所嫁之夫也後夫者後所嫁</span><br/>
<span class='tline' id='l110' data-llen='2369:2392'>之夫也睽之元夫謂初九也比之諸隂所從惟一夫而</span><br/>
<span class='tline' id='l111' data-llen='2392:2415'>已無二夫也故占者若是後夫則㐫老夫士夫以年之</span><br/>
<span class='tline' id='l112' data-llen='2415:2438'>老少言二變為柔為年少之妻故視五為老夫五變為</span><br/>
<span class='tline' id='l113' data-llen='2438:2461'>柔為年老之婦故視二為士夫士謂男子之未娶者歸</span><br/>
<span class='tline' id='l114' data-llen='2461:2472'>妹上所謂士指初九也</span><br/>
<span class='tline' id='l115' data-llen='2472:2498'><a onclick="displayPageImage('KR1a0072', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2498:2521'>婦妻　蒙二納婦吉　小畜上婦貞厲　漸三婦孕不</span><br/>
<span class='tline' id='l117' data-llen='2521:2544'>育凶五婦三嵗不孕　既濟二婦喪其茀　恒五婦人</span><br/>
<span class='tline' id='l118' data-llen='2544:2566'>吉　大過五老婦　大過二女妻　困三不見其妻</span><br/>
<span class='tline' id='l119' data-llen='2566:2589'>䝉二之婦六五也小畜之婦六四也漸三之婦六四也</span><br/>
<span class='tline' id='l120' data-llen='2589:2612'>漸五之婦六二也既濟六二為九五之婦恒五夫也然</span><br/>
<span class='tline' id='l121' data-llen='2612:2635'>柔中乃婦之徳故婦人則吉老婦女妻見前困三居陽</span><br/>
<span class='tline' id='l122' data-llen='2635:2657'>位以上六為妻在外而不在宫又不相應故曰不見</span><br/>
<span class='tline' id='l123' data-llen='2657:2678'>夫妻　小畜三夫妻反目　九三夫也六四妻也</span><br/>
<span class='tline' id='l124' data-llen='2678:2704'><a onclick="displayPageImage('KR1a0072', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2704:2725'>婦子　家人三婦子嘻嘻　婦六二也子初九也</span><br/>
<span class='tline' id='l126' data-llen='2725:2748'>子　蒙二子克家　蠱初有子考无咎　鼎初得妾以</span><br/>
<span class='tline' id='l127' data-llen='2748:2771'>其子　師五長子帥師弟子輿尸　隨二係小子三失</span><br/>
<span class='tline' id='l128' data-llen='2771:2795'>小子　漸初小子厲　蠱之初六女也九三互震之初畫</span><br/>
<span class='tline' id='l129' data-llen='2795:2818'>為子鼎初六妾也九四乃其子師二三四互震長子也</span><br/>
<span class='tline' id='l130' data-llen='2818:2841'>初二三坎體為中男弟子也弟子者長子之弟隨二隨</span><br/>
<span class='tline' id='l131' data-llen='2841:2863'>三之小子皆謂初九漸初艮少男之下畫故曰小子</span><br/>
<span class='tline' id='l132' data-llen='2863:2886'>女　屯二女子貞不字　蒙三勿用取女　咸彖取女</span><br/>
<span class='tline' id='l133' data-llen='2886:2912'><a onclick="displayPageImage('KR1a0072', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2912:2935'>吉　家人彖利女貞　姤彖女壮勿用取女　漸彖女</span><br/>
<span class='tline' id='l135' data-llen='2935:2958'>歸吉　歸妹上女承筐　咸上六少女也家人六二中</span><br/>
<span class='tline' id='l136' data-llen='2958:2982'>女也漸六四長女也柔而正占之吉而利也宜哉屯六二</span><br/>
<span class='tline' id='l137' data-llen='2982:3005'>女之無初者歸妹上六女之無終者非女徳之有疵乃</span><br/>
<span class='tline' id='l138' data-llen='3005:3028'>時命之不齊也蒙六三以利之所疚而愆義姤初六以</span><br/>
<span class='tline' id='l139' data-llen='3028:3048'>隂之方長而消陽處皆非正女之不可取者也</span><br/>
<span class='tline' id='l140' data-llen='3048:3071'>妹　泰五帝乙歸妹以祉　歸妹初歸妹以娣三歸妹</span><br/>
<span class='tline' id='l141' data-llen='3071:3094'>以須反歸以娣四歸妹愆期五帝乙歸妹　泰卦互得</span><br/>
<span class='tline' id='l142' data-llen='3094:3120'><a onclick="displayPageImage('KR1a0072', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3120:3143'>歸妹卦帝乙商王紂之父盖嘗有嫁妹之事緯書因此</span><br/>
<span class='tline' id='l144' data-llen='3143:3166'>嫌帝乙非商之令王遂以帝乙為湯始制為嫁妹之禮</span><br/>
<span class='tline' id='l145' data-llen='3166:3189'>又載其戒命之辭曰毋以天子之富而驕諸侯隂之從</span><br/>
<span class='tline' id='l146' data-llen='3189:3212'>陽女之順夫天下之義也往事爾夫必以禮義其辭意</span><br/>
<span class='tline' id='l147' data-llen='3212:3235'>雖善疑後人傅㑹為之也經言帝乙歸妹則是以兄嫁</span><br/>
<span class='tline' id='l148' data-llen='3235:3258'>妹非以父嫁女明矣而説易者以震兊為夫婦而不以</span><br/>
<span class='tline' id='l149' data-llen='3258:3281'>為兄妹失之矣卦義以外卦震長男為兄内卦兊少女</span><br/>
<span class='tline' id='l150' data-llen='3281:3304'>為妹兄為主而歸其妹於夫家也爻義以震下畫之陽</span><br/>
<span class='tline' id='l151' data-llen='3304:3330'><a onclick="displayPageImage('KR1a0072', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3330:3353'>為兄中畫之隂為妹六三兊上畫為娣為湏娣者女君</span><br/>
<span class='tline' id='l153' data-llen='3353:3383'>之女弟也湏與<img height='20' width='20' alt='&amp;KR0912' title='KR0912' src='https://raw.githubusercontent.com/kanripo/KR-Gaiji/master/images/KR0912.png'/>同女之賤者又在娣之下也歸妹自</span><br/>
<span class='tline' id='l154' data-llen='3383:3406'>泰變六三即泰之六四在六五之下女弟承女君也變</span><br/>
<span class='tline' id='l155' data-llen='3406:3429'>為歸妹則四來居三是女君未行而先行歸于夫家不</span><br/>
<span class='tline' id='l156' data-llen='3429:3452'>隨女君則非娣矣故降而稱湏若及于四待女君同行</span><br/>
<span class='tline' id='l157' data-llen='3452:3463'>則為妹歸而以其娣也</span><br/>
<span class='tline' id='l158' data-llen='3463:3486'>宫人　剥五以宫人寵　剥卦五隂畫六五居尊位象</span><br/>
<span class='tline' id='l159' data-llen='3486:3509'>后下四隂象宫人宫人者三夫人九嬪二十七世婦八</span><br/>
<span class='tline' id='l160' data-llen='3509:3535'><a onclick="displayPageImage('KR1a0072', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3535:3550'>十一御妻之屬也以者后以之也</span><br/>
<span class='tline' id='l162' data-llen='3550:3573'>妾　鼎初得妾以其子　初隂在下而賤者妾也四陽</span><br/>
<span class='tline' id='l163' data-llen='3573:3583'>在上而貴者其子也</span><br/>
<span class='tline' id='l164' data-llen='3583:3606'>臣妾　遯三畜臣妾吉　初六居陽位臣也六二居隂</span><br/>
<span class='tline' id='l165' data-llen='3606:3611'>位妾也</span><br/>
<span class='tline' id='l166' data-llen='3611:3634'>童僕　旅二得童僕貞三喪其童僕　車上之御曰僕</span><br/>
<span class='tline' id='l167' data-llen='3634:3657'>以其立當車轐也故凡親近服役之人皆假借僕之名</span><br/>
<span class='tline' id='l168' data-llen='3657:3680'>童者年㓜之稱童僕僕之年㓜者也初六下賤居陽位</span><br/>
<span class='tline' id='l169' data-llen='3680:3707'><a onclick="displayPageImage('KR1a0072', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3707:3720'>艮少男之下畫也故為童僕</span><br/>
<span class='tline' id='l171' data-llen='3720:3744'>隨　隨三隨有求得四隨有獲　咸三執其隨　艮二不</span><br/>
<span class='tline' id='l172' data-llen='3744:3767'>拯其隨　隨猶從也隨從之人也隨六三九四之隨也</span><br/>
<span class='tline' id='l173' data-llen='3767:3790'>咸艮六二九三之隨也前此解者只以隨字作虚字解</span><br/>
<span class='tline' id='l174' data-llen='3790:3806'>誤矣咸象傳所謂隨人猶曰從人也</span><br/>
<span class='tline' id='l175' data-llen='3806:3829'>婚媾　屯二賁四睽上匪冦婚媾　屯四求婚媾　震</span><br/>
<span class='tline' id='l176' data-llen='3829:3852'>上婚媾有言　二姓締男女之好謂之婚媾取婦者以</span><br/>
<span class='tline' id='l177' data-llen='3852:3875'>初昏成禮故曰婚媾者交冓之義後人各加女字于左</span><br/>
<span class='tline' id='l178' data-llen='3875:3902'><a onclick="displayPageImage('KR1a0072', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3902:3925'>畔屯六二六四賁六四睽上九皆以正應之畫為婚媾</span><br/>
<span class='tline' id='l180' data-llen='3925:3944'>震上六雖无應然與六三同位故亦曰婚媾</span><br/>
<span class='tline' id='l181' data-llen='3944:3967'>同人　同人彖同人于野初同人于門二同人于宗五</span><br/>
<span class='tline' id='l182' data-llen='3967:3990'>同人先號咷而後笑上同人于郊　同人者同心之人</span><br/>
<span class='tline' id='l183' data-llen='3990:4013'>也非曰同於人也六二為九五所同之人九五為六二</span><br/>
<span class='tline' id='l184' data-llen='4013:4030'>所同之人也二五皆居人位故曰同人</span><br/>
<span class='tline' id='l185' data-llen='4030:4053'>朋　坤彖得朋喪朋　泰二朋亡　豫四朋盍簮　復</span><br/>
<span class='tline' id='l186' data-llen='4053:4075'>彖朋來　咸四朋從　蹇五朋來　解四朋至　友</span><br/>
<span class='tline' id='l187' data-llen='4075:4102'><a onclick="displayPageImage('KR1a0072', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4102:4125'>損三一人行則得其友　鳳飛而羣鳥從之曰朋凡曰</span><br/>
<span class='tline' id='l189' data-llen='4125:4148'>朋者從我者也兩手相助曰友凡曰友者助我者也易</span><br/>
<span class='tline' id='l190' data-llen='4148:4171'>之言朋者七卦言友者一卦坤彖之朋謂衆隂也此隂</span><br/>
<span class='tline' id='l191' data-llen='4171:4194'>以隂為朋也泰二之朋謂初陽也復彖之朋謂臨泰大</span><br/>
<span class='tline' id='l192' data-llen='4194:4217'>壮夬之陽也咸四之朋謂九五也解四之朋謂九二也</span><br/>
<span class='tline' id='l193' data-llen='4217:4240'>此陽以陽為朋也惟豫九四之朋盍簮謂五隂為朋盖</span><br/>
<span class='tline' id='l194' data-llen='4240:4263'>九四以陽而居隂隂性多疑故戒以勿疑則雖居隂而</span><br/>
<span class='tline' id='l195' data-llen='4263:4286'>隂之同類從之也損六三之得其友謂上九此隂以陽</span><br/>
<span class='tline' id='l196' data-llen='4286:4313'><a onclick="displayPageImage('KR1a0072', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4313:4318'>為友也</span><br/>
<span class='tline' id='l198' data-llen='4318:4340'>交　隨初出門交有功　睽四交孚　大有初无交</span><br/>
<span class='tline' id='l199' data-llen='4340:4363'>朋者隂陽同類相從亦或隂從陽也友者勝已為助陽</span><br/>
<span class='tline' id='l200' data-llen='4363:4386'>助隂也交者彼已皆陽同徳相交也隨初九與九四為</span><br/>
<span class='tline' id='l201' data-llen='4386:4409'>交睽九四與初九為交大有初九亦以九四為交九四</span><br/>
<span class='tline' id='l202' data-llen='4409:4421'>挾其貴盛而相與故无交</span><br/>
<span class='tline' id='l203' data-llen='4421:4444'>尚　小畜上尚得載　泰二得尚于中行　坎彖行有</span><br/>
<span class='tline' id='l204' data-llen='4444:4467'>尚　豐初節五往有尚　尚謂在已之上而相配合者</span><br/>
<span class='tline' id='l205' data-llen='4467:4494'><a onclick="displayPageImage('KR1a0072', 'WYG', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4494:4517'>故人臣取天子之女謂之尚小畜六四在九三之上泰</span><br/>
<span class='tline' id='l207' data-llen='4517:4540'>六五在九二之上坎九五在六四之上豐六二在初九</span><br/>
<span class='tline' id='l208' data-llen='4540:4563'>之上節九五在六四之上所謂尚也坎節以陽為尚猶</span><br/>
<span class='tline' id='l209' data-llen='4563:4586'>下女配上男也小畜泰豐以隂為尚猶下男配上女也</span><br/>
<span class='tline' id='l210' data-llen='4586:4609'>彚　泰初否初以其彚　疇　否四疇離祉　彚疇皆</span><br/>
<span class='tline' id='l211' data-llen='4609:4632'>類也如蝟之毛刺同時奮興者曰彚如田之疆畎相並</span><br/>
<span class='tline' id='l212' data-llen='4632:4655'>作伴者曰疇泰初之彚乾三陽也否初之彚坤三隂也</span><br/>
<span class='tline' id='l213' data-llen='4655:4666'>否九四之疇乾三陽也</span><br/>
<span class='tline' id='l214' data-llen='4666:4693'><a onclick="displayPageImage('KR1a0072', 'WYG', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4693:4716'>仇　鼎二我仇有疾　仇匹也詩曰君子好仇鼎九二</span><br/>
<span class='tline' id='l216' data-llen='4716:4726'>六五正應也故曰仇</span><br/>
<span class='tline' id='l217' data-llen='4726:4749'>敵　中孚四得敵　與已同等者曰敵中孚六四與六</span><br/>
<span class='tline' id='l218' data-llen='4749:4758'>三皆隂也故曰敵</span><br/>
<span class='tline' id='l219' data-llen='4758:4781'>隣　小畜五富以其隣　泰四謙五不富以其隣　震</span><br/>
<span class='tline' id='l220' data-llen='4781:4804'>上于其隣　既濟五東隣西隣　隣謂相比近者也小</span><br/>
<span class='tline' id='l221' data-llen='4804:4827'>畜九五以六四為隣泰六四以六五為隣謙六五以六</span><br/>
<span class='tline' id='l222' data-llen='4827:4850'>四為鄰震九四以六三為鄰既濟東隣六二也西隣九</span><br/>
<span class='tline' id='l223' data-llen='4850:4877'><a onclick="displayPageImage('KR1a0072', 'WYG', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4877:4900'>五也三為東二與三隣故曰東隣四為西五與四隣故</span><br/>
<span class='tline' id='l225' data-llen='4900:4905'>曰西隣</span><br/>
<span class='tline' id='l226' data-llen='4905:4928'>主　坤彖後得主　明夷初主人有言　睽二遇主于</span><br/>
<span class='tline' id='l227' data-llen='4928:4951'>巷　豐初遇其配主四遇其夷主　凡卦之六畫有一</span><br/>
<span class='tline' id='l228' data-llen='4951:4974'>畫為主爻坤之主爻在上六故占者後乃得主盖主在</span><br/>
<span class='tline' id='l229' data-llen='4974:4997'>卦之終也明夷之主爻六二也故初九往則主人有言</span><br/>
<span class='tline' id='l230' data-llen='4997:5020'>睽之主爻六五也九二正應故遇主于巷巷謂離之中</span><br/>
<span class='tline' id='l231' data-llen='5020:5043'>畫也豐之主爻六二也與初九隂陽相配故曰配主九</span><br/>
<span class='tline' id='l232' data-llen='5043:5070'><a onclick="displayPageImage('KR1a0072', 'WYG', '003-13b' );" name="003-13b" class="pb">[003-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5070:5093'>四變則成明夷明夷亦以六二為主爻豐之主即明夷</span><br/>
<span class='tline' id='l234' data-llen='5093:5102'>之主也故曰夷主</span><br/>
<span class='tline' id='l235' data-llen='5102:5125'>賔客　觀四利用賔于王　姤二不利賔　需上有不</span><br/>
<span class='tline' id='l236' data-llen='5125:5148'>速之客三人來　乾為賔賔之位在西北乾西北之卦</span><br/>
<span class='tline' id='l237' data-llen='5148:5171'>也觀四變成乾賔者朝聘于王而為之賔也姤二所謂</span><br/>
<span class='tline' id='l238' data-llen='5171:5194'>賔者指九四乾下畫而言也需上所謂不速之客三人</span><br/>
<span class='tline' id='l239' data-llen='5194:5201'>者乾三陽也</span><br/>
<span class='tline' id='l240' data-llen='5201:5226'>旅　旅彖旅貞吉旅初旅𤨏𤨏二旅即次三旅焚其次</span><br/>
<span class='tline' id='l241' data-llen='5226:5253'><a onclick="displayPageImage('KR1a0072', 'WYG', '003-14a' );" name="003-14a" class="pb">[003-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5253:5276'>四旅于處上旅人先笑後號咷　旅者出外而不在家</span><br/>
<span class='tline' id='l243' data-llen='5276:5299'>也旅之卦艮下離上所止之地附麗于外食宿起火在</span><br/>
<span class='tline' id='l244' data-llen='5299:5311'>外而附麗于山上故為旅</span><br/>
<span class='tline' id='l245' data-llen='5311:5334'>行人　无妄三行人之得　行人謂初九震之主爻也</span><br/>
<span class='tline' id='l246' data-llen='5334:5357'>无妄下體震震為大塗初自三之人位而來初足履大</span><br/>
<span class='tline' id='l247' data-llen='5357:5364'>塗故曰行人</span><br/>
<span class='tline' id='l248' data-llen='5364:5381'>邑人　訟二比五无妄三　說已見前</span><br/>
<span class='tline' id='l249' data-llen='5381:5404'>官　隨初官有渝　官者主其事者也隨初九為一卦</span><br/>
<span class='tline' id='l250' data-llen='5404:5431'><a onclick="displayPageImage('KR1a0072', 'WYG', '003-14b' );" name="003-14b" class="pb">[003-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5431:5438'>之主故曰官</span><br/>
<span class='tline' id='l252' data-llen='5438:5461'>虞　屯三即鹿无虞　中孚初虞吉　虞者掌山澤之</span><br/>
<span class='tline' id='l253' data-llen='5461:5484'>官屯三四五互艮為山三艮之下畫為山之鹿三無應</span><br/>
<span class='tline' id='l254' data-llen='5484:5507'>比四而不相得是無人引導于其前也故曰无虞中孚</span><br/>
<span class='tline' id='l255' data-llen='5507:5530'>初二三為兊三四五互艮初九在兊澤之内艮山之下</span><br/>
<span class='tline' id='l256' data-llen='5530:5537'>山澤之虞也</span><br/>
<span class='tline' id='l257' data-llen='5537:5560'>史巫　巽二用史巫紛若　史作策以告神巫歌舞以</span><br/>
<span class='tline' id='l258' data-llen='5560:5583'>事神皆通誠意於鬼神者二三四互兊兊為巫書契取</span><br/>
<span class='tline' id='l259' data-llen='5583:5610'><a onclick="displayPageImage('KR1a0072', 'WYG', '003-15a' );" name="003-15a" class="pb">[003-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5610:5619'>諸夬史亦取兊象</span><br/>
<span class='tline' id='l261' data-llen='5619:5642'>武人　履三武人為于大君　巽初利武人之貞　武</span><br/>
<span class='tline' id='l262' data-llen='5642:5665'>人彊勇之人履六三巽初六皆以柔居剛而外比于剛</span><br/>
<span class='tline' id='l263' data-llen='5665:5688'>盖質柔志剛内柔外剛恃血氣之勇者故曰武人巽初</span><br/>
<span class='tline' id='l264' data-llen='5688:5702'>取二之剛為已之剛故得稱人</span><br/>
<span class='tline' id='l265' data-llen='5702:5725'>師　師初師出二在師三師或輿尸四師左次五長子</span><br/>
<span class='tline' id='l266' data-llen='5725:5748'>帥師　泰上勿用師　同人五大師克相遇　謙上利</span><br/>
<span class='tline' id='l267' data-llen='5748:5771'>用行師　豫彖利建侯行師　復上用行師　坤為衆</span><br/>
<span class='tline' id='l268' data-llen='5771:5798'><a onclick="displayPageImage('KR1a0072', 'WYG', '003-15b' );" name="003-15b" class="pb">[003-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5798:5821'>震為将帥師泰謙豫復五卦皆有坤有震同人之乾盖</span><br/>
<span class='tline' id='l270' data-llen='5821:5842'>變坤之衆而為富實剛彊故特言大師大謂陽也</span><br/>
<span class='tline' id='l271' data-llen='5842:5865'>戎　同人三伏戎于莽　夬彖不利即戎二莫夜有戎</span><br/>
<span class='tline' id='l272' data-llen='5865:5888'>　離為甲胄戈兵同人九三離之上畫夬九二變剛為</span><br/>
<span class='tline' id='l273' data-llen='5888:5911'>柔成離夬未變離則無甲胄戈兵故彖辭曰不利即戎</span><br/>
<span class='tline' id='l274' data-llen='5911:5934'>冦　屯二賁四睽上匪冦　需三解三致冦至　蒙上</span><br/>
<span class='tline' id='l275' data-llen='5934:5957'>不利為冦利禦冦　漸三利禦冦　坎為盜謂以剛破</span><br/>
<span class='tline' id='l276' data-llen='5957:5980'>柔而據有其中也屯蒙需賁睽解漸七卦言冦者皆有</span><br/>
<span class='tline' id='l277' data-llen='5980:6007'><a onclick="displayPageImage('KR1a0072', 'WYG', '003-16a' );" name="003-16a" class="pb">[003-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6007:6011'>坎也</span><br/>
<span class='tline' id='l279' data-llen='6011:6034'>小人　匪人　惡人　師上既濟三小人勿用　否二</span><br/>
<span class='tline' id='l280' data-llen='6034:6057'>小人吉　大有三小人弗克　觀初小人无咎　剥上</span><br/>
<span class='tline' id='l281' data-llen='6057:6080'>小人剥廬　遯四小人否　大壮三小人用壮　解五</span><br/>
<span class='tline' id='l282' data-llen='6080:6103'>有孚于小人　革上小人革靣　比三比之匪人　睽</span><br/>
<span class='tline' id='l283' data-llen='6103:6126'>初見惡人　小人之稱與大人君子為對或以位言或</span><br/>
<span class='tline' id='l284' data-llen='6126:6149'>以徳言庶人無位在民為農工商賈在官為府史胥徒</span><br/>
<span class='tline' id='l285' data-llen='6149:6172'>則謂之小人天子諸侯卿大夫士有位則謂之大人君</span><br/>
<span class='tline' id='l286' data-llen='6172:6199'><a onclick="displayPageImage('KR1a0072', 'WYG', '003-16b' );" name="003-16b" class="pb">[003-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6199:6222'>子此以位言也然古者有徳然後有位無位必是無徳</span><br/>
<span class='tline' id='l288' data-llen='6222:6245'>於是無徳者雖有位亦稱為小人此以徳言也易之言</span><br/>
<span class='tline' id='l289' data-llen='6245:6268'>小人盖皆以位陽為君隂為民稱小人者必隂畫也師</span><br/>
<span class='tline' id='l290' data-llen='6268:6291'>上六否六二觀初六解六五革上六是也若大有九三</span><br/>
<span class='tline' id='l291' data-llen='6291:6314'>剥上九遯九四大壮九三既濟九三五爻則陽畫也爻</span><br/>
<span class='tline' id='l292' data-llen='6314:6337'>辭所謂小人非指本爻謂設使小人得之則其占如此</span><br/>
<span class='tline' id='l293' data-llen='6337:6360'>也比六三柔而不正為匪人睽九四剛而不正為惡人</span><br/>
<span class='tline' id='l294' data-llen='6360:6383'>我　蒙彖匪我求童蒙童蒙求我　小畜彖小過五自</span><br/>
<span class='tline' id='l295' data-llen='6383:6410'><a onclick="displayPageImage('KR1a0072', 'WYG', '003-17a' );" name="003-17a" class="pb">[003-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6410:6434'>我西郊　觀三五觀我生　頥初觀我柔頥　益五恵我</span><br/>
<span class='tline' id='l297' data-llen='6434:6457'>徳　井三為我心惻　鼎二我仇有疾不我能即　旅</span><br/>
<span class='tline' id='l298' data-llen='6457:6480'>四我心不快　中孚二我有好爵　凡卦以主爻為我</span><br/>
<span class='tline' id='l299' data-llen='6480:6503'>蒙以九二為主彖辭稱我者九二也小畜以六四為主</span><br/>
<span class='tline' id='l300' data-llen='6503:6526'>彖辭稱我者六四也觀上體巽六四為主六三九五所</span><br/>
<span class='tline' id='l301' data-llen='6526:6549'>稱之我六四也頥上體艮上九為主初九所稱之我上</span><br/>
<span class='tline' id='l302' data-llen='6549:6572'>九也益以初九為主九五恵我徳指初九恵我也井以</span><br/>
<span class='tline' id='l303' data-llen='6572:6595'>九五為主九三我心惻指九五為我也鼎旅皆以六五</span><br/>
<span class='tline' id='l304' data-llen='6595:6622'><a onclick="displayPageImage('KR1a0072', 'WYG', '003-17b' );" name="003-17b" class="pb">[003-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6622:6645'>為主九二我仇九四我心皆指六五為我也中孚上體</span><br/>
<span class='tline' id='l306' data-llen='6645:6668'>巽六四為主九二所稱之我謂六四也小過上體震九</span><br/>
<span class='tline' id='l307' data-llen='6668:6683'>四為主六五所稱之我謂九四也</span><br/>
<span class='tline' id='l308' data-llen='6683:6706'>爾　而　頥初舍爾靈龜　咸四朋從爾思　中孚二</span><br/>
<span class='tline' id='l309' data-llen='6706:6724'>吾與爾靡之　解四解而拇　而亦爾也</span><br/>
<span class='tline' id='l310' data-llen='6724:6747'>它　比初有它吉　大過四有它吝　中孚初有它不</span><br/>
<span class='tline' id='l311' data-llen='6747:6770'>燕　它者在彼之稱在此者為我在彼者為它大過中</span><br/>
<span class='tline' id='l312' data-llen='6770:6783'>孚所謂它皆指應爻而言也</span><br/>
<span class='tline' id='l313' data-llen='6783:6810'><a onclick="displayPageImage('KR1a0072', 'WYG', '003-18a' );" name="003-18a" class="pb">[003-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6810:6833'>首　乾上比上无首　離上折首　既濟上未濟上濡</span><br/>
<span class='tline' id='l315' data-llen='6833:6856'>其首　頂　大過上過渉滅頂　靣　革上小人革靣</span><br/>
<span class='tline' id='l316' data-llen='6856:6879'>　頄　夬三壮于頄　頰輔　咸上咸其輔頰舌　艮</span><br/>
<span class='tline' id='l317' data-llen='6879:6902'>五艮其輔　卦象乾為首爻位上為首頂靣頄頰輔皆</span><br/>
<span class='tline' id='l318' data-llen='6902:6925'>首之物故首頂靣頰輔並見於上爻之辭輔在口内與</span><br/>
<span class='tline' id='l319' data-llen='6925:6948'>牙車相依頰者兩臉輔之外也夬九三所謂頄指上六</span><br/>
<span class='tline' id='l320' data-llen='6948:6965'>而言也艮六五所謂輔指上九而言也</span><br/>
<span class='tline' id='l321' data-llen='6965:6980'>舌　咸上　咸卦兊上兊口有舌</span><br/>
<span class='tline' id='l322' data-llen='6980:7007'><a onclick="displayPageImage('KR1a0072', 'WYG', '003-18b' );" name="003-18b" class="pb">[003-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7007:7030'>頥　頥彖初二三四上　上下二畫連中四畫虚頥口</span><br/>
<span class='tline' id='l324' data-llen='7030:7034'>之象</span><br/>
<span class='tline' id='l325' data-llen='7034:7057'>須　賁二賁其須　賁三四五上有頥之象六二在頥</span><br/>
<span class='tline' id='l326' data-llen='7057:7064'>下須之象也</span><br/>
<span class='tline' id='l327' data-llen='7064:7086'>目　小畜三夫妻反目　離為目小畜三四五互離</span><br/>
<span class='tline' id='l328' data-llen='7086:7108'>耳　噬嗑上何校滅耳　坎為耳噬嗑三四五互坎</span><br/>
<span class='tline' id='l329' data-llen='7108:7131'>鼻　噬嗑二噬膚滅鼻　荀爽九家逸象艮為鼻面之</span><br/>
<span class='tline' id='l330' data-llen='7131:7148'>有鼻猶地之有山也噬嗑二三四互艮</span><br/>
<span class='tline' id='l331' data-llen='7148:7175'><a onclick="displayPageImage('KR1a0072', 'WYG', '003-19a' );" name="003-19a" class="pb">[003-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7175:7198'>肱　豐三折其右肱　震為足而巽為股艮為手而兊</span><br/>
<span class='tline' id='l333' data-llen='7198:7214'>為肱豐三四五互兊爻位則肱當五</span><br/>
<span class='tline' id='l334' data-llen='7214:7237'>心　坎彖有孚維心亨　明夷四獲明夷之心　益五</span><br/>
<span class='tline' id='l335' data-llen='7237:7260'>有孚恵心上立心勿恒　井三為我心惻　艮二其心</span><br/>
<span class='tline' id='l336' data-llen='7260:7283'>不快三薰心　旅四我心不快　五為心之位六卦言</span><br/>
<span class='tline' id='l337' data-llen='7283:7306'>心者八皆指五而言先儒以四為心之位者非也坎之</span><br/>
<span class='tline' id='l338' data-llen='7306:7329'>維心維五也明夷之獲心獲五也益之恵心恵五也艮</span><br/>
<span class='tline' id='l339' data-llen='7329:7352'>之薰心薰五也井三之惻五惻之也艮二旅四之不快</span><br/>
<span class='tline' id='l340' data-llen='7352:7379'><a onclick="displayPageImage('KR1a0072', 'WYG', '003-19b' );" name="003-19b" class="pb">[003-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7379:7402'>五不快也井旅之五主爻也則稱我心艮之五非主爻</span><br/>
<span class='tline' id='l342' data-llen='7402:7425'>也則但稱其心益之九五在上九之内上九之心也立</span><br/>
<span class='tline' id='l343' data-llen='7425:7448'>如三十而立之立謂固守之也立心勿恒者言上九之</span><br/>
<span class='tline' id='l344' data-llen='7448:7470'>執守其心勿常乆如此而不變也冀其能改之辭也</span><br/>
<span class='tline' id='l345' data-llen='7470:7488'>脢　咸五咸其脢　脢背肉前與心相對</span><br/>
<span class='tline' id='l346' data-llen='7488:7510'>腹　明夷四入于左腹　卦象坤為腹爻位四為腹</span><br/>
<span class='tline' id='l347' data-llen='7510:7532'>身　躬　艮彖不獲其身四艮其身　蒙三不有躬</span><br/>
<span class='tline' id='l348' data-llen='7532:7554'>蹇二匪躬之故　震上震不于其躬　渙三渙其躬</span><br/>
<span class='tline' id='l349' data-llen='7554:7581'><a onclick="displayPageImage('KR1a0072', 'WYG', '003-20a' );" name="003-20a" class="pb">[003-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7581:7604'>膈以下股以上皆身也腎所在處迺生身之所由起故</span><br/>
<span class='tline' id='l351' data-llen='7604:7627'>以此為身前有腹後有背呂肉為夤皆當第四畫之位</span><br/>
<span class='tline' id='l352' data-llen='7627:7650'>艮六四象傳釋身為躬者此政鞠躬之處艮卦所謂身</span><br/>
<span class='tline' id='l353' data-llen='7650:7673'>蒙蹇震渙所謂躬皆指四而言也蒙六四得正而逺於</span><br/>
<span class='tline' id='l354' data-llen='7673:7696'>陽女之能保有其躬者也六三不正而比二不能如六</span><br/>
<span class='tline' id='l355' data-llen='7696:7719'>四之保有其躬故曰不有躬蹇二往應五而三四隔之</span><br/>
<span class='tline' id='l356' data-llen='7719:7742'>所以蹇也蹇者三之為也蹇而又蹇者四之為也六二</span><br/>
<span class='tline' id='l357' data-llen='7742:7765'>不以此尤人乃曰蹇蹇非四之故躬謂四也象傳曰終</span><br/>
<span class='tline' id='l358' data-llen='7765:7792'><a onclick="displayPageImage('KR1a0072', 'WYG', '003-20b' );" name="003-20b" class="pb">[003-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7792:7815'>无尤也言六二終不以此而尤人也九四震之主爻六</span><br/>
<span class='tline' id='l360' data-llen='7815:7838'>三者九四之鄰也而位與上相應震未至于四方至于</span><br/>
<span class='tline' id='l361' data-llen='7838:7856'>三之時上六已知畏故象傳曰畏鄰戒也</span><br/>
<span class='tline' id='l362' data-llen='7856:7879'>夤　艮三列其夤　夤背吕肉也與腎相直當四畫之</span><br/>
<span class='tline' id='l363' data-llen='7879:7882'>位</span><br/>
<span class='tline' id='l364' data-llen='7882:7905'>限　艮三艮其限　限上下之際謂身下接股股上連</span><br/>
<span class='tline' id='l365' data-llen='7905:7911'>身處為限</span><br/>
<span class='tline' id='l366' data-llen='7911:7934'>臀　夬四姤三臀无膚　困初臀困于株木　臀尻也</span><br/>
<span class='tline' id='l367' data-llen='7934:7961'><a onclick="displayPageImage('KR1a0072', 'WYG', '003-21a' );" name="003-21a" class="pb">[003-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7961:7984'>亦當卦之第四肉之柔者為膚夬姤四皆乗剛故象臀</span><br/>
<span class='tline' id='l369' data-llen='7984:8007'>无膚夬四臀也以三為膚姤三膚也以四為臀困初六</span><br/>
<span class='tline' id='l370' data-llen='8007:8030'>與九四為正應九四臀也正當巽木中畫為木之株故</span><br/>
<span class='tline' id='l371' data-llen='8030:8038'>曰臀困于株木</span><br/>
<span class='tline' id='l372' data-llen='8038:8061'>股　咸三咸其股　明夷二夷于左股　股身之下膝</span><br/>
<span class='tline' id='l373' data-llen='8061:8072'>之上也故當三畫之位</span><br/>
<span class='tline' id='l374' data-llen='8072:8095'>腓　咸二咸其腓　艮二艮其腓　腓足肚也膝之下</span><br/>
<span class='tline' id='l375' data-llen='8095:8106'>足之上故當二畫之位</span><br/>
<span class='tline' id='l376' data-llen='8106:8133'><a onclick="displayPageImage('KR1a0072', 'WYG', '003-21b' );" name="003-21b" class="pb">[003-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8133:8156'>趾　拇　噬嗑初屨校滅趾　賁初賁其趾　大壮初</span><br/>
<span class='tline' id='l378' data-llen='8156:8179'>壮于趾　夬初壮于前趾　艮初艮其趾　咸初咸其</span><br/>
<span class='tline' id='l379' data-llen='8179:8202'>拇　解四解而拇　趾當初畫之位足之大趾為拇趾</span><br/>
<span class='tline' id='l380' data-llen='8202:8215'>合一足而言拇分一趾而言</span><br/>
<span class='tline' id='l381' data-llen='8215:8238'>膚　剥四剥牀以膚　夬四姤三无膚　二為牀四當</span><br/>
<span class='tline' id='l382' data-llen='8238:8261'>人之身卧于牀則下者為膚三在四之下膚也夬姤所</span><br/>
<span class='tline' id='l383' data-llen='8261:8284'>謂膚亦指三而言臀之膚也噬嗑睽噬膚見後食物類</span><br/>
<span class='tline' id='l384' data-llen='8284:8307'>尸　師三師或輿尸五弟子輿尸　人死曰尸四人位</span><br/>
<span class='tline' id='l385' data-llen='8307:8334'><a onclick="displayPageImage('KR1a0072', 'WYG', '003-22a' );" name="003-22a" class="pb">[003-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8334:8357'>而隂畫死人之象故四為尸師下卦坎也坎為輿在四</span><br/>
<span class='tline' id='l387' data-llen='8357:8365'>之下故曰輿尸</span><br/>
<span class='tline' id='l388' data-llen='8365:8388'>鬼　睽上載鬼一車鬼自坎取象離日之䰟為神坎月</span><br/>
<span class='tline' id='l389' data-llen='8388:8411'>之魄為鬼睽三四五互坎凡天地之氣屈而歸曰鬼人</span><br/>
<span class='tline' id='l390' data-llen='8411:8424'>死之靈曰鬼物魅亦鬼之屬</span><br/>
<span class='tline' id='l391' data-llen='8424:8439'>　自人大人至此象之取於人者</span><br/>
<span class='tline' id='l392' data-llen='8439:8442'>　</span><br/>
<span class='tline' id='l393' data-llen='8442:8445'>　</span><br/>
<span class='tline' id='l394' data-llen='8445:8472'><a onclick="displayPageImage('KR1a0072', 'WYG', '003-22b' );" name="003-22b" class="pb">[003-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8472:8475'>　</span><br/>
<span class='tline' id='l396' data-llen='8475:8478'>　</span><br/>
<span class='tline' id='l397' data-llen='8478:8481'>　</span><br/>
<span class='tline' id='l398' data-llen='8481:8484'>　</span><br/>
<span class='tline' id='l399' data-llen='8484:8487'>　</span><br/>
<span class='tline' id='l400' data-llen='8487:8490'>　</span><br/>
<span class='tline' id='l401' data-llen='8490:8493'>　</span><br/>
<span class='tline' id='l402' data-llen='8493:8503'>　易纂言外翼卷三</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p>
<span class='tline' id='l9' data-llen='215:242'><a onclick="displayPageImage('KR1a0006', 'SBCK', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span>
<span class='tline' id='l10' data-llen='242:251'>周易繫辭上第七</span>
<span class='tline' id='l11' data-llen='251:264'>　　　　　　　韓康伯注</span>
<span class='tline' id='l12' data-llen='264:297'>天尊地卑乾坤定矣<span class='krp-note'>乾坤其易之門戸先明天/尊地卑以定乾坤之體</span>卑</span>
<span class='tline' id='l13' data-llen='297:330'>髙以陳貴賤位矣<span class='krp-note'>天尊地卑之義旣列則渉/乎萬物貴賤之位明矣</span>動靜</span>
<span class='tline' id='l14' data-llen='330:363'>有常剛柔斷矣<span class='krp-note'>剛動而柔止也動止得其/常體則剛柔之分著矣</span>方以類</span>
<span class='tline' id='l15' data-llen='363:399'>聚物以羣分吉凶生矣<span class='krp-note'>方有類物有羣則有同有異/有聚有分也順其所同則吉</span></span>
<span class='tline' id='l16' data-llen='399:427'><span class='krp-note'>乖其所趣則凶/故吉凶生矣</span>在天成象在地成形變化見矣</span>
<span class='tline' id='l17' data-llen='427:471'><span class='krp-note'>象况日月星辰形況山川草木也縣象運轉以/成昬明山澤通氣而雲行雨施故髮化見矣</span>是故剛柔</span>
<span class='tline' id='l18' data-llen='471:509'>相摩<span class='krp-note'>相切摩也言隂/陽之交感也</span>八卦相盪<span class='krp-note'>相推盪也言/運化之推移</span>鼔之以</span>
<span class='tline' id='l19' data-llen='509:527'>雷霆潤之以風雨日月運行一寒一暑乾</span>
<span class='tline' id='l20' data-llen='527:554'><a onclick="displayPageImage('KR1a0006', 'SBCK', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span>
<span class='tline' id='l21' data-llen='554:572'>道成男坤道成女乾知大始坤作成物乾</span>
<span class='tline' id='l22' data-llen='572:605'>以易知坤以簡能<span class='krp-note'>天地之道不爲而善始/不勞而善成故曰易簡</span>易則易</span>
<span class='tline' id='l23' data-llen='605:629'>知簡則易從易知則有親易從則有功<span class='krp-note'>順萬/物之</span></span>
<span class='tline' id='l24' data-llen='629:665'><span class='krp-note'>情故曰有親通天/下之志故曰有功</span>有親則可久有功則可大<span class='krp-note'>有易/簡之</span></span>
<span class='tline' id='l25' data-llen='665:693'><span class='krp-note'>德則能成可/久可大之功</span>可久則賢人之德可大則賢人之</span>
<span class='tline' id='l26' data-llen='693:738'>業<span class='krp-note'>天地易簡萬物各載其形聖人不爲羣方各遂其/業德業旣成則入於形噐故以賢人目其德業</span>易簡</span>
<span class='tline' id='l27' data-llen='738:771'>而天下之理得矣<span class='krp-note'>天下之理莫不由於易/簡而各得順其分位也</span>天下之</span>
<span class='tline' id='l28' data-llen='771:805'>理得而成位乎其中矣<span class='krp-note'>成位況立象也極易簡則/通天下之理通天下之理</span></span>
<span class='tline' id='l29' data-llen='805:827'><span class='krp-note'>故能成象並乎天地言/其中則明並天地也</span></span>
<span class='tline' id='l30' data-llen='827:851'>聖人設卦觀象<span class='krp-note'>此緫/言也</span>繫辭焉而明吉凶剛柔</span>
<span class='tline' id='l31' data-llen='851:878'><a onclick="displayPageImage('KR1a0006', 'SBCK', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span>
<span class='tline' id='l32' data-llen='878:919'>相推而生變化<span class='krp-note'>繫辭所以明吉凶剛柔相推所以明變/化也吉凶者存乎人事也變化者存乎</span></span>
<span class='tline' id='l33' data-llen='919:950'><span class='krp-note'>運行/也</span>是故吉凶者失得之象也<span class='krp-note'>由有失得/故吉凶生</span>悔吝</span>
<span class='tline' id='l34' data-llen='950:982'>者憂虞之象也<span class='krp-note'>失得之微者足以致/憂虞而已故曰悔吝</span>變化者進退</span>
<span class='tline' id='l35' data-llen='982:1017'>之象也<span class='krp-note'>往復相推/迭進退也</span>剛柔者晝夜之象也<span class='krp-note'>晝則陽剛/夜則隂柔</span></span>
<span class='tline' id='l36' data-llen='1017:1070'><span class='krp-note'>始緫言吉凶變化而下別明悔吝晝夜者悔吝則吉凶之類晝/夜亦變化之道吉凶之類則同因繫辭而明變化之道則俱由</span></span>
<span class='tline' id='l37' data-llen='1070:1110'><span class='krp-note'>剛柔而著故始緫言之下則明失得之/輕重辨變化之小大故别序其義也</span>六爻之動三極</span>
<span class='tline' id='l38' data-llen='1110:1143'>之道也<span class='krp-note'>三極三材也兼三材之道/故能見吉凶成變化也</span>是故君子所居</span>
<span class='tline' id='l39' data-llen='1143:1168'>而安者易之序也<span class='krp-note'>序易象/之次序</span>所樂而玩者爻之</span>
<span class='tline' id='l40' data-llen='1168:1186'>辭也是故君子居則觀其象而玩其辭動</span>
<span class='tline' id='l41' data-llen='1186:1204'>則觀其變而玩其占是以自天祐之吉无</span>
<span class='tline' id='l42' data-llen='1204:1231'><a onclick="displayPageImage('KR1a0006', 'SBCK', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span>
<span class='tline' id='l43' data-llen='1231:1235'>不利</span>
<span class='tline' id='l44' data-llen='1235:1260'>彖者言乎象者也<span class='krp-note'>彖緫一卦/之義也</span>爻者言乎變者</span>
<span class='tline' id='l45' data-llen='1260:1285'>也<span class='krp-note'>爻各言/其變也</span>吉凶者言乎其失得也悔吝者言</span>
<span class='tline' id='l46' data-llen='1285:1303'>乎其小疵也无咎者善補過也是故列貴</span>
<span class='tline' id='l47' data-llen='1303:1332'>賤者存乎位<span class='krp-note'>爻之所處曰位/六位有貴賤也</span>齊小大者存乎卦</span>
<span class='tline' id='l48' data-llen='1332:1372'><span class='krp-note'>卦有小大也齊猶言辯/也即彖者言乎象也</span>辯吉凶者存乎辭<span class='krp-note'>辭爻辭也/即爻者言</span></span>
<span class='tline' id='l49' data-llen='1372:1425'><span class='krp-note'>乎變也言象所以明小大言變所以明吉凶故小大之義存乎/卦吉凶之狀見乎爻至於悔吝无咎其例一也吉凶悔吝小疵</span></span>
<span class='tline' id='l50' data-llen='1425:1465'><span class='krp-note'>无咎皆生乎變事有小大/故下歷言五者之差也</span>憂悔吝者存乎介<span class='krp-note'>介纎介/也王弼</span></span>
<span class='tline' id='l51' data-llen='1465:1505'><span class='krp-note'>曰憂悔吝之時其介不可慢/也即悔吝者言乎小疵也</span>震无咎者存乎悔<span class='krp-note'>无咎/者善</span></span>
<span class='tline' id='l52' data-llen='1505:1537'><span class='krp-note'>補過也震動也故動而/无咎存乎其悔過也</span>是故卦有小大辭有險易</span>
<span class='tline' id='l53' data-llen='1537:1564'><a onclick="displayPageImage('KR1a0006', 'SBCK', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span>
<span class='tline' id='l54' data-llen='1564:1601'><span class='krp-note'>其道光明曰大君子道消曰小/之泰則其辭易之否則其辭險</span>辭也者各指其所之</span>
<span class='tline' id='l55' data-llen='1601:1626'>易與天地準<span class='krp-note'>作易以/準天地</span>故能彌綸天地之道仰</span>
<span class='tline' id='l56' data-llen='1626:1644'>以觀於天文俯以察於地理是故知幽明</span>
<span class='tline' id='l57' data-llen='1644:1673'>之故原始反終故知死生之說<span class='krp-note'>幽明者有形无/形之象死生者</span></span>
<span class='tline' id='l58' data-llen='1673:1683'><span class='krp-note'>始終之/數也</span></span>
<span class='tline' id='l59' data-llen='1683:1720'>精氣爲物遊魂爲變<span class='krp-note'>精氣烟煴聚而成物聚極則散/而遊魂爲變也遊魂言其遊散</span></span>
<span class='tline' id='l60' data-llen='1720:1756'><span class='krp-note'>也</span>是故知鬼神之情狀<span class='krp-note'>盡聚散之理則能知變/化之道无幽而不通也</span>與天</span>
<span class='tline' id='l61' data-llen='1756:1782'>地相似故不違<span class='krp-note'>德合天地/故曰相似</span>知周乎萬物而道</span>
<span class='tline' id='l62' data-llen='1782:1815'>濟天下故不過<span class='krp-note'>知周萬物則能/以道濟天下也</span>旁行而不流<span class='krp-note'>應/變</span></span>
<span class='tline' id='l63' data-llen='1815:1848'><span class='krp-note'>旁通而不/流淫也</span>樂天知命故不憂<span class='krp-note'>順天之化/故曰樂也</span>安土敦</span>
<span class='tline' id='l64' data-llen='1848:1875'><a onclick="displayPageImage('KR1a0006', 'SBCK', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span>
<span class='tline' id='l65' data-llen='1875:1908'>乎仁故能愛<span class='krp-note'>安土敦仁者萬物之情也/物順其情則仁功贍矣</span>範圍天地</span>
<span class='tline' id='l66' data-llen='1908:1938'>之化而不過<span class='krp-note'>範圍者擬範天地/而周備其理也</span>曲成萬物而不遺</span>
<span class='tline' id='l67' data-llen='1938:1977'><span class='krp-note'>曲成者乘變以應物不係/一方者也則物宜得矣</span>通乎晝夜之道而知<span class='krp-note'>通幽/明之</span></span>
<span class='tline' id='l68' data-llen='1977:2017'><span class='krp-note'>故則无/不知也</span>故神无方而易无體<span class='krp-note'>自此以上皆言神之所/爲也方體者皆係於形</span></span>
<span class='tline' id='l69' data-llen='2017:2059'><span class='krp-note'>器者也神則隂陽不測易則唯/變所適不可以一方一體明</span>一隂一陽之謂道<span class='krp-note'>道者/何无</span></span>
<span class='tline' id='l70' data-llen='2059:2112'><span class='krp-note'>之稱也无不通也无不由也況之曰道寂然无體不可爲象必/有之用極而无之功顯故至乎神无方而易无體而道可見矣</span></span>
<span class='tline' id='l71' data-llen='2112:2163'><span class='krp-note'>故窮變以盡神因神以明道隂陽雖殊无一以待之在隂爲/无隂隂以之生在陽爲无陽陽以之成故曰一隂一陽也</span>繼</span>
<span class='tline' id='l72' data-llen='2163:2181'>之者善也成之者性也仁者見之謂之仁</span>
<span class='tline' id='l73' data-llen='2181:2216'>知者見之謂之知<span class='krp-note'>仁者資道以見其仁知者/資道以見其知各盡其分</span>百姓日</span>
<span class='tline' id='l74' data-llen='2216:2248'>用而不知故君子之道鮮矣<span class='krp-note'>君子體道以爲用也/仁知則滯於所見百</span></span>
<span class='tline' id='l75' data-llen='2248:2275'><a onclick="displayPageImage('KR1a0006', 'SBCK', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span>
<span class='tline' id='l76' data-llen='2275:2313'><span class='krp-note'>姓則日用而不知體斯道者不亦鮮矣故常/无欲以觀其妙始可以語至而/言極也</span></span>
<span class='tline' id='l77' data-llen='2313:2346'>顯諸仁藏諸用<span class='krp-note'>衣被萬物故曰顯諸仁日/用而不知故曰藏諸用</span>鼓萬物</span>
<span class='tline' id='l78' data-llen='2346:2384'>而不與聖人同憂<span class='krp-note'>萬物由之以化故曰鼓萬物也聖/人雖體道以爲用未能全无以爲</span></span>
<span class='tline' id='l79' data-llen='2384:2426'><span class='krp-note'>體故順通天下則/有經營之功也</span>盛德大業至矣哉<span class='krp-note'>夫物之所以通事/之所以理莫不由</span></span>
<span class='tline' id='l80' data-llen='2426:2469'><span class='krp-note'>乎道也聖人功用之母體同/乎道盛德大業所以能至</span>富有之謂大業<span class='krp-note'>廣大悉備/故曰富有</span></span>
<span class='tline' id='l81' data-llen='2469:2504'>日新之謂盛德<span class='krp-note'>體化合變/故曰日新</span>生生之謂易<span class='krp-note'>隂陽轉易/以成化生</span></span>
<span class='tline' id='l82' data-llen='2504:2534'>成象之謂乾<span class='krp-note'>擬乾/之象</span>效法之謂坤<span class='krp-note'>效坤/之法</span>極數知來</span>
<span class='tline' id='l83' data-llen='2534:2564'>之謂占通變之謂事<span class='krp-note'>物窮則變變而通/之事之所由生也</span>隂陽不</span>
<span class='tline' id='l84' data-llen='2564:2609'>測之謂神<span class='krp-note'>神也者變化之極妙萬物而爲言不可以形詰/首也故曰隂陽不測嘗試論之曰原夫兩儀之</span></span>
<span class='tline' id='l85' data-llen='2609:2662'><span class='krp-note'>運萬物之動豈有使之然哉莫不獨化於大虚欻爾而自造矣/造之非我理自玄應化之无主數自冥運故不知所以然而況</span></span>
<span class='tline' id='l86' data-llen='2662:2689'><a onclick="displayPageImage('KR1a0006', 'SBCK', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span>
<span class='tline' id='l87' data-llen='2689:2742'><span class='krp-note'>之神是以明兩儀以大極爲始變化而稱極乎神也夫唯知天/之所爲者窮理體化坐忘遺照至虚而善應則以道爲稱不思</span></span>
<span class='tline' id='l88' data-llen='2742:2778'><span class='krp-note'>而玄覽則以神爲名蓋資道而/同乎道由神而冥於神者也</span>夫易廣矣大矣以言</span>
<span class='tline' id='l89' data-llen='2778:2804'>乎逺則不禦<span class='krp-note'>窮幽極深/无所止也</span>以言乎邇則靜而正</span>
<span class='tline' id='l90' data-llen='2804:2828'><span class='krp-note'>則近/而當</span>以言乎天地之閒則備矣夫乾其靜也</span>
<span class='tline' id='l91' data-llen='2828:2854'>專其動也直是以大生焉<span class='krp-note'>專專一也/直剛正也</span>夫坤其</span>
<span class='tline' id='l92' data-llen='2854:2883'>靜也翕其動也闢是以廣生焉<span class='krp-note'>翕歛也止則翕/歛其氣動則闢</span></span>
<span class='tline' id='l93' data-llen='2883:2936'><span class='krp-note'>開以生物也乾統天首物爲變化之元通乎形外者也坤則順/以承陽功盡於已用止乎形者也故乾以專直言乎其材坤以</span></span>
<span class='tline' id='l94' data-llen='2936:2961'><span class='krp-note'>翕闢言/乎其形</span>廣大配天地變通配四時隂陽之義</span>
<span class='tline' id='l95' data-llen='2961:2987'>配日月易簡之善配至德<span class='krp-note'>易之所載/配此四義</span>子曰易</span>
<span class='tline' id='l96' data-llen='2987:3005'>其至矣乎夫易聖人所以崇德而廣業也</span>
<span class='tline' id='l97' data-llen='3005:3032'><a onclick="displayPageImage('KR1a0006', 'SBCK', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span>
<span class='tline' id='l98' data-llen='3032:3073'><span class='krp-note'>窮理入神其德崇也/兼濟萬物其業廣也</span>知崇禮卑<span class='krp-note'>知以崇爲貴/禮以卑爲用</span>崇效天</span>
<span class='tline' id='l99' data-llen='3073:3108'>卑法地<span class='krp-note'>極知之崇象天髙而統物備/禮之用象地廣而載物也</span>天地設位而易</span>
<span class='tline' id='l100' data-llen='3108:3144'>行乎其中矣<span class='krp-note'>天地者易之門戸而易之爲義/兼周萬物故曰行乎其中矣</span>成性存</span>
<span class='tline' id='l101' data-llen='3144:3163'>存道義之門<span class='krp-note'>物之存成由/乎道義也</span></span>
<span class='tline' id='l102' data-llen='3163:3181'>聖人有以見天下之賾而擬諸其形容象</span>
<span class='tline' id='l103' data-llen='3181:3211'>其物宜<span class='krp-note'>乾剛坤柔各有其/體故曰擬諸形容</span>是故謂之象聖人有</span>
<span class='tline' id='l104' data-llen='3211:3229'>以見天下之動而觀其㑹通以行其典禮</span>
<span class='tline' id='l105' data-llen='3229:3254'><span class='krp-note'>典禮適時/之所用</span>繫辭焉以斷其吉凶是故謂之爻</span>
<span class='tline' id='l106' data-llen='3254:3272'>言天下之至賾而不可惡也言天下之至</span>
<span class='tline' id='l107' data-llen='3272:3306'>動而不可亂也<span class='krp-note'>易之爲書不可逺也惡之/則逆於順錯之則乖於理</span>擬之而</span>
<span class='tline' id='l108' data-llen='3306:3333'><a onclick="displayPageImage('KR1a0006', 'SBCK', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span>
<span class='tline' id='l109' data-llen='3333:3358'>後言議之而後動擬議以成其變化<span class='krp-note'>擬議以/動則盡</span></span>
<span class='tline' id='l110' data-llen='3358:3382'><span class='krp-note'>變化/之道</span>鳴鶴在隂其子和之我有好爵吾與爾</span>
<span class='tline' id='l111' data-llen='3382:3431'>靡之<span class='krp-note'>鶴鳴則子和脩誠則物應我有好爵與物散之物亦以/善應也明擬議之道継以斯義者誠以吉凶失得存乎</span></span>
<span class='tline' id='l112' data-llen='3431:3484'><span class='krp-note'>所動同乎道者道亦得之同乎失者失亦違之莫不以同相順/以類相應動之斯來綏之斯至鶴鳴于隂氣同則和出言戸庭</span></span>
<span class='tline' id='l113' data-llen='3484:3537'><span class='krp-note'>千里或應出言猶然況其大者乎千里或應況其邇者乎故夫/憂悔吝者存乎纎介定失得者愼於樞機是以君子擬議以動</span></span>
<span class='tline' id='l114' data-llen='3537:3561'><span class='krp-note'>愼其/微也</span>子曰君子居其室出其言善則千里之</span>
<span class='tline' id='l115' data-llen='3561:3579'>外應之况其邇者乎居其室出其言不善</span>
<span class='tline' id='l116' data-llen='3579:3597'>則千里之外違之况其邇者乎言出乎身</span>
<span class='tline' id='l117' data-llen='3597:3615'>加乎民行發乎邇見乎逺言行君子之樞</span>
<span class='tline' id='l118' data-llen='3615:3640'>機<span class='krp-note'>樞機制/動之主</span>樞機之發榮辱之主也言行君子</span>
<span class='tline' id='l119' data-llen='3640:3667'><a onclick="displayPageImage('KR1a0006', 'SBCK', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span>
<span class='tline' id='l120' data-llen='3667:3685'>之所以動天地也可不愼乎同人先號咷</span>
<span class='tline' id='l121' data-llen='3685:3703'>而後笑子曰君子之道或出或處或黙或</span>
<span class='tline' id='l122' data-llen='3703:3737'>語二人同心其利斷金<span class='krp-note'>同人終獲後笑者以有同/心之應也夫所况同者豈</span></span>
<span class='tline' id='l123' data-llen='3737:3774'><span class='krp-note'>係乎一方哉君子出處黙語不/違其中則其迹雖異道同則應</span>同心之言其臭如蘭</span>
<span class='tline' id='l124' data-llen='3774:3792'>初六藉用白茅无咎子曰苟錯諸地而可</span>
<span class='tline' id='l125' data-llen='3792:3810'>矣藉之用茅何咎之有愼之至也夫茅之</span>
<span class='tline' id='l126' data-llen='3810:3828'>爲物薄而用可重也愼斯術也以往其无</span>
<span class='tline' id='l127' data-llen='3828:3846'>所失矣勞謙君子有終吉子曰勞而不伐</span>
<span class='tline' id='l128' data-llen='3846:3864'>有功而不德厚之至也語以其功下人者</span>
<span class='tline' id='l129' data-llen='3864:3882'>也德言盛禮言㳟謙也者致㳟以存其位</span>
<span class='tline' id='l130' data-llen='3882:3909'><a onclick="displayPageImage('KR1a0006', 'SBCK', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span>
<span class='tline' id='l131' data-llen='3909:3936'><a onclick="displayPageImage('KR1a0006', 'SBCK', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span>
<span class='tline' id='l132' data-llen='3936:3954'>者也亢龍有悔子曰貴而無位髙而无民</span>
<span class='tline' id='l133' data-llen='3954:3972'>賢人在下位而无輔是以動而有悔也不</span>
<span class='tline' id='l134' data-llen='3972:3990'>出戸庭无咎子曰亂之所生也則言語以</span>
<span class='tline' id='l135' data-llen='3990:4008'>爲階君不密則失臣臣不密則失身幾事</span>
<span class='tline' id='l136' data-llen='4008:4026'>不密則害成是以君子愼密而不出也子</span>
<span class='tline' id='l137' data-llen='4026:4052'>曰作易者其知盗乎<span class='krp-note'>言盗亦乘/釁而至也</span>易曰負且乘</span>
<span class='tline' id='l138' data-llen='4052:4070'>致宼至負也者小人之事也乘也者君子</span>
<span class='tline' id='l139' data-llen='4070:4088'>之噐也小人而乘君子之噐盗思奪之矣</span>
<span class='tline' id='l140' data-llen='4088:4106'>上慢下暴盗思伐之矣慢藏誨盗冶容誨</span>
<span class='tline' id='l141' data-llen='4106:4121'>淫易曰負且乘致㓂至盗之招也</span>
<span class='tline' id='l142' data-llen='4121:4148'><a onclick="displayPageImage('KR1a0006', 'SBCK', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span>
<span class='tline' id='l143' data-llen='4148:4177'>大衍之數五十其用四十有九<span class='krp-note'>王弼曰演天地/之數所頼者五</span></span>
<span class='tline' id='l144' data-llen='4177:4230'><span class='krp-note'>十也其用四十有九則其一不用也不用而用以之通非數而/數以之成斯易之大極也四十有九數之極也夫无不可以无</span></span>
<span class='tline' id='l145' data-llen='4230:4265'><span class='krp-note'>明必因於有故常於有物之/極而必明其所由之宗也</span>分而爲二以象兩掛一</span>
<span class='tline' id='l146' data-llen='4265:4283'>以象三揲之以四以象四時歸竒於扐以</span>
<span class='tline' id='l147' data-llen='4283:4312'>象閏五歳再閏故再扐而後掛<span class='krp-note'>竒况四揲之餘/不足復揲者也</span></span>
<span class='tline' id='l148' data-llen='4312:4360'><span class='krp-note'>分而爲二旣揲之餘合掛於一故曰再扐而後掛凡閏/十九年七閏爲一章五歲再閏者二故略擧其凡也</span>天數</span>
<span class='tline' id='l149' data-llen='4360:4391'>五<span class='krp-note'>五竒/也</span>地數五<span class='krp-note'>五耦/也</span>五位相得而各有合<span class='krp-note'>天/地</span></span>
<span class='tline' id='l150' data-llen='4391:4430'><span class='krp-note'>之數各五五數相配/以合成金木水火土</span>天數二十有五<span class='krp-note'>五竒合爲/二十五</span>地數</span>
<span class='tline' id='l151' data-llen='4430:4455'>三十<span class='krp-note'>五耦合/爲三十</span>凡天地之數五十有五此所以</span>
<span class='tline' id='l152' data-llen='4455:4483'>成變化而行鬼神也<span class='krp-note'>變化以此成/鬼神以此行</span>乾之策二百</span>
<span class='tline' id='l153' data-llen='4483:4510'><a onclick="displayPageImage('KR1a0006', 'SBCK', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span>
<span class='tline' id='l154' data-llen='4510:4542'>一十有六<span class='krp-note'>陽爻六一爻三十六策/六爻二百一十六策</span>坤之策百四十</span>
<span class='tline' id='l155' data-llen='4542:4574'>有四<span class='krp-note'>隂爻六一爻二十四策/六爻一百四十四策</span>凡三百有六十當期</span>
<span class='tline' id='l156' data-llen='4574:4592'>之日二篇之策萬有一千五百二十當萬</span>
<span class='tline' id='l157' data-llen='4592:4626'>物之數也<span class='krp-note'>二篇三百八十四爻隂陽各/半合萬一千五百二十策</span>是故四營</span>
<span class='tline' id='l158' data-llen='4626:4668'>而成易<span class='krp-note'>分而爲二以象兩一營也掛一以象三二/營也揲之以四三營也歸竒於扐四營也</span>十有</span>
<span class='tline' id='l159' data-llen='4668:4693'>八變而成卦八卦而小成引而伸之<span class='krp-note'>伸之六/十四卦</span></span>
<span class='tline' id='l160' data-llen='4693:4716'>觸類而長之天下之能事畢矣顯道<span class='krp-note'>顯明/也</span>神</span>
<span class='tline' id='l161' data-llen='4716:4745'>德行<span class='krp-note'>由神以/成其用</span>是故可與酬酢可與祐神矣<span class='krp-note'>可/與</span></span>
<span class='tline' id='l162' data-llen='4745:4769'><span class='krp-note'>應對萬物之求助成神化/之功也酬酢猶應對也</span></span>
<span class='tline' id='l163' data-llen='4769:4791'>子曰知變化之道者其知神之所爲乎<span class='krp-note'>夫/變</span></span>
<span class='tline' id='l164' data-llen='4791:4818'><a onclick="displayPageImage('KR1a0006', 'SBCK', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span>
<span class='tline' id='l165' data-llen='4818:4851'><span class='krp-note'>化之道不爲而自然故知/變化者則知神之所爲</span>易有聖人之道四焉以</span>
<span class='tline' id='l166' data-llen='4851:4869'>言者尚其辭以動者尚其變以制噐者尚</span>
<span class='tline' id='l167' data-llen='4869:4898'>其象以卜筮者尚其占<span class='krp-note'>此四者存乎噐/象可得而用也</span>是以君</span>
<span class='tline' id='l168' data-llen='4898:4916'>子將有爲也將有行也問焉而以言其受</span>
<span class='tline' id='l169' data-llen='4916:4934'>命也如響无有逺近幽深遂知來物非天</span>
<span class='tline' id='l170' data-llen='4934:4952'>下之至精其孰能與於此參伍以變錯綜</span>
<span class='tline' id='l171' data-llen='4952:4970'>其數通其變遂成天地之文極其數遂定</span>
<span class='tline' id='l172' data-llen='4970:4988'>天下之象非天下之至變其孰能與於此</span>
<span class='tline' id='l173' data-llen='4988:5006'>易无思也无爲也寂然不動感而遂通天</span>
<span class='tline' id='l174' data-llen='5006:5030'>下之故非天下之至神其孰能與於此<span class='krp-note'>夫非/忘象</span></span>
<span class='tline' id='l175' data-llen='5030:5057'><a onclick="displayPageImage('KR1a0006', 'SBCK', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span>
<span class='tline' id='l176' data-llen='5057:5110'><span class='krp-note'>者則無以制象非遺數者无以極數至精者无籌策而不可亂/至變者體一而无不周至神者寂然而无不應斯盖功用之母</span></span>
<span class='tline' id='l177' data-llen='5110:5145'><span class='krp-note'>象數所由立故曰非至精至/變至神則不得與於斯也</span>夫易聖人之所以極深</span>
<span class='tline' id='l178' data-llen='5145:5163'>而研幾也唯深也故能通天下之志唯幾</span>
<span class='tline' id='l179' data-llen='5163:5195'>也故能成天下之務<span class='krp-note'>極未形之理則曰深/適動微之㑹則曰幾</span>唯神也</span>
<span class='tline' id='l180' data-llen='5195:5213'>故不疾而速不行而至子曰易有聖人之</span>
<span class='tline' id='l181' data-llen='5213:5239'>道四焉者此之謂也<span class='krp-note'>四者由聖道以成/故曰聖人之道</span></span>
<span class='tline' id='l182' data-llen='5239:5257'>天一地二天三地四天五地六天七地八</span>
<span class='tline' id='l183' data-llen='5257:5292'>天九地十<span class='krp-note'>易以極數通神明之德故明/易之道先舉天地之數也</span>子曰夫易何</span>
<span class='tline' id='l184' data-llen='5292:5310'>爲者也夫易開物成務冐天下之道如斯</span>
<span class='tline' id='l185' data-llen='5310:5347'>而已者也<span class='krp-note'>冐覆也言易通萬物之志成天/下之志其道可以覆冐天下也</span>是故聖人</span>
<span class='tline' id='l186' data-llen='5347:5374'><a onclick="displayPageImage('KR1a0006', 'SBCK', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span>
<span class='tline' id='l187' data-llen='5374:5392'>以通天下之志以定天下之業以斷天下</span>
<span class='tline' id='l188' data-llen='5392:5410'>之疑是故蓍之德圎而神卦之德方以知</span>
<span class='tline' id='l189' data-llen='5410:5462'><span class='krp-note'>圎者運而不窮方者止而有分言蓍以圎象神卦以方象知也/唯變所適无數不周故曰圎卦列爻分各有其體故曰方也</span></span>
<span class='tline' id='l190' data-llen='5462:5490'>六爻之義易以貢<span class='krp-note'>貢告也六爻變/易以告吉凶</span>聖人以此洗</span>
<span class='tline' id='l191' data-llen='5490:5535'>心<span class='krp-note'>洗濯萬/物之心</span>退藏於密<span class='krp-note'>言其道深微萬物日用而不能知/其原故曰退藏於密猶藏諸用也</span></span>
<span class='tline' id='l192' data-llen='5535:5571'>吉凶與民同患<span class='krp-note'>表吉凶之象以同民所憂患/之事故曰吉凶與民同患也</span>神以知</span>
<span class='tline' id='l193' data-llen='5571:5615'>來知以藏往<span class='krp-note'>明蓍卦之用同神知也蓍定數於始於卦爲/來卦成象於終於蓍爲往往來之用相成猶</span></span>
<span class='tline' id='l194' data-llen='5615:5638'><span class='krp-note'>神知/也</span>其孰能與此哉古之聦明叡知神武而</span>
<span class='tline' id='l195' data-llen='5638:5665'>不殺者夫<span class='krp-note'>服萬物而不/以威刑也</span>是以明於天之道而察</span>
<span class='tline' id='l196' data-llen='5665:5690'>於民之故是興神物以前民用<span class='krp-note'>定吉凶/於始也</span>聖人</span>
<span class='tline' id='l197' data-llen='5690:5717'><a onclick="displayPageImage('KR1a0006', 'SBCK', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span>
<span class='tline' id='l198' data-llen='5717:5743'>以此齊戒<span class='krp-note'>洗心曰齊/防患曰戒</span>以神明其德夫是故闔</span>
<span class='tline' id='l199' data-llen='5743:5772'>戸之謂坤<span class='krp-note'>坤道/包物</span>闢戸謂之乾<span class='krp-note'>乾道/施生</span>一闔一闢</span>
<span class='tline' id='l200' data-llen='5772:5794'>謂之變往來不窮謂之通見乃謂之象<span class='krp-note'>兆/見</span></span>
<span class='tline' id='l201' data-llen='5794:5822'><span class='krp-note'>曰/象</span>形乃謂之噐<span class='krp-note'>成形/曰噐</span>制而用之謂之法利用</span>
<span class='tline' id='l202' data-llen='5822:5833'>出入民咸用之謂之神</span>
<span class='tline' id='l203' data-llen='5833:5866'>是故易有大極是生兩儀<span class='krp-note'>夫有必始於无故大極/生兩儀也大極者无稱</span></span>
<span class='tline' id='l204' data-llen='5866:5899'><span class='krp-note'>之稱不可得而名取其有/之所極况之大極者也</span>兩儀生四象四象生八</span>
<span class='tline' id='l205' data-llen='5899:5931'>卦<span class='krp-note'>卦以/象之</span>八卦定吉凶<span class='krp-note'>八卦旣立則/吉凶可定</span>吉凶生大業</span>
<span class='tline' id='l206' data-llen='5931:5958'><span class='krp-note'>旣定吉凶則/廣大悉備</span>是故法象莫大乎天地變通莫大</span>
<span class='tline' id='l207' data-llen='5958:5976'>乎四時縣象著明莫大乎日月崇髙莫大</span>
<span class='tline' id='l208' data-llen='5976:6004'><a onclick="displayPageImage('KR1a0006', 'SBCK', '007-10a' );" name="007-10a" class="pb">[007-10a] <img width="20"  src="/static/img/kanseki-5.png"/></a></span>
<span class='tline' id='l209' data-llen='6004:6033'>乎冨貴<span class='krp-note'>位所以一天下/之動而濟萬物</span>備物致用立成噐以爲</span>
<span class='tline' id='l210' data-llen='6033:6051'>天下利莫大乎聖人探賾索隱鉤深致逺</span>
<span class='tline' id='l211' data-llen='6051:6069'>以定天下之吉凶成天下之亹亹者莫大</span>
<span class='tline' id='l212' data-llen='6069:6087'>乎蓍龜是故天生神物聖人則之天地變</span>
<span class='tline' id='l213' data-llen='6087:6105'>化聖人效之天垂象見吉凶聖人象之河</span>
<span class='tline' id='l214' data-llen='6105:6123'>出圗洛出書聖人則之易有四象所以示</span>
<span class='tline' id='l215' data-llen='6123:6141'>也繫辭焉所以告也定之以吉凶所以斷</span>
<span class='tline' id='l216' data-llen='6141:6159'>也易曰自天祐之吉无不利子曰祐者助</span>
<span class='tline' id='l217' data-llen='6159:6177'>也天之所助者順也人之所助者信也履</span>
<span class='tline' id='l218' data-llen='6177:6195'>信思乎順又以尚賢也是以自天祐之吉</span>
<span class='tline' id='l219' data-llen='6195:6223'><a onclick="displayPageImage('KR1a0006', 'SBCK', '007-10b' );" name="007-10b" class="pb">[007-10b] <img width="20"  src="/static/img/kanseki-5.png"/></a></span>
<span class='tline' id='l220' data-llen='6223:6229'>无不利也</span>
<span class='tline' id='l221' data-llen='6229:6247'>子曰書不盡言言不盡意然則聖人之意</span>
<span class='tline' id='l222' data-llen='6247:6265'>其不可見乎子曰聖人立象以盡意設卦</span>
<span class='tline' id='l223' data-llen='6265:6283'>以盡情僞繫辭焉以盡其言變而通之以</span>
<span class='tline' id='l224' data-llen='6283:6318'>盡利<span class='krp-note'>極變通之數則盡利也故曰/易窮則變變則通通則久</span>鼔之舞之以盡神</span>
<span class='tline' id='l225' data-llen='6318:6341'>乾坤其易之緼耶<span class='krp-note'>緼淵/奥也</span>乾坤成列而易立</span>
<span class='tline' id='l226' data-llen='6341:6359'>乎其中矣乾坤毁則無以見易易不可見</span>
<span class='tline' id='l227' data-llen='6359:6377'>則乾坤或幾乎息矣是故形而上者謂之</span>
<span class='tline' id='l228' data-llen='6377:6401'>道形而下者謂之噐化而裁之謂之變<span class='krp-note'>因而/制其</span></span>
<span class='tline' id='l229' data-llen='6401:6435'><span class='krp-note'>㑹通適變/之道也</span>推而行之謂之通<span class='krp-note'>乗變而往者/無不通也</span>舉而錯</span>
<span class='tline' id='l230' data-llen='6435:6463'><a onclick="displayPageImage('KR1a0006', 'SBCK', '007-11a' );" name="007-11a" class="pb">[007-11a] <img width="20"  src="/static/img/kanseki-5.png"/></a></span>
<span class='tline' id='l231' data-llen='6463:6492'>之天下之民謂之事業<span class='krp-note'>事業所以濟物故/舉而錯之於民</span>是故</span>
<span class='tline' id='l232' data-llen='6492:6510'>夫象聖人有以見天下之賾而擬諸其形</span>
<span class='tline' id='l233' data-llen='6510:6528'>容象其物冝是故謂之象聖人有以見天</span>
<span class='tline' id='l234' data-llen='6528:6546'>下之動而觀其㑹通以行其典禮繫辭焉</span>
<span class='tline' id='l235' data-llen='6546:6564'>以斷其吉凶是故謂之爻極天下之賾者</span>
<span class='tline' id='l236' data-llen='6564:6593'>存乎卦鼓天下之動者存乎辭<span class='krp-note'>辭爻辭也爻以/鼔動效天下之</span></span>
<span class='tline' id='l237' data-llen='6593:6615'><span class='krp-note'>動/也</span>化而裁之存乎變推而行之存乎通神</span>
<span class='tline' id='l238' data-llen='6615:6645'>而明之存乎其人<span class='krp-note'>體神而明之不假/於象故存乎其人</span>黙而成之</span>
<span class='tline' id='l239' data-llen='6645:6682'>不言而信存乎德行<span class='krp-note'>德行賢人之德行也順足於内/故黙而成之也體與理㑹故不</span></span>
<span class='tline' id='l240' data-llen='6682:6691'><span class='krp-note'>言而/信也</span></span>
<span class='tline' id='l241' data-llen='6691:6719'><a onclick="displayPageImage('KR1a0006', 'SBCK', '007-11b' );" name="007-11b" class="pb">[007-11b] <img width="20"  src="/static/img/kanseki-5.png"/></a></span>
</p>
<p>
<span class='tline' id='l243' data-llen='6721:6734'>　周易卷第七<span class='krp-note'>經/注</span></span>
</p>
<p>
</p>
  </div>
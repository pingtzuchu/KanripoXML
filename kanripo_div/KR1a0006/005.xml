<div id="txtcont" class="span9" style="position: relative;">
    <p>
<span class='tline' id='l9' data-llen='215:242'><a onclick="displayPageImage('KR1a0006', 'SBCK', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span>
<span class='tline' id='l10' data-llen='242:252'>周易下經夬傳第五</span>
<span class='tline' id='l11' data-llen='252:264'>　　　　　　　王弼注</span>
<span class='tline' id='l12' data-llen='264:287'>䷪<span class='krp-note'>乾下/兊上</span>夬揚于王庭孚號有厲告自邑不</span>
<span class='tline' id='l13' data-llen='287:327'>利即戎利有攸往<span class='krp-note'>夬與剥反者也剥以柔變剛至於剛/幾盡夬以剛決柔如剥之消剛剛隕</span></span>
<span class='tline' id='l14' data-llen='327:379'><span class='krp-note'>則君子道消柔消則小人道隕君子道消則剛正之德不可得/直道而用刑罰之威不可得坦然而行揚于王庭其道公也</span></span>
<span class='tline' id='l15' data-llen='379:401'>彖曰夬決也剛決柔也健而說決而和<span class='krp-note'>健/而</span></span>
<span class='tline' id='l16' data-llen='401:440'><span class='krp-note'>說則決/而和矣</span>揚于王庭柔乗五剛也<span class='krp-note'>剛德齊長一柔爲逆/衆所同誅而无忌者</span></span>
<span class='tline' id='l17' data-llen='440:476'><span class='krp-note'>也故可揚/于王庭</span>孚號有厲其危乃光也<span class='krp-note'>剛正明信以宣/其令則柔邪者</span></span>
<span class='tline' id='l18' data-llen='476:508'><span class='krp-note'>危故曰其/危乃光也</span>告自邑不利即戎所尚乃窮也<span class='krp-note'>以剛/斷制</span></span>
<span class='tline' id='l19' data-llen='508:550'><span class='krp-note'>告令可也告自邑謂行令於邑也用剛即/戎尚力取勝也尚力取勝物所同疾也</span>利有攸往剛長</span>
<span class='tline' id='l20' data-llen='550:577'><a onclick="displayPageImage('KR1a0006', 'SBCK', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span>
<span class='tline' id='l21' data-llen='577:609'>乃終也<span class='krp-note'>剛德愈長柔邪愈消故/利有攸往道乃成也</span>象曰澤上於天夬</span>
<span class='tline' id='l22' data-llen='609:641'>君子以施禄及下居德則忌<span class='krp-note'>澤上於天夬之象也/澤上於天必來下潤</span></span>
<span class='tline' id='l23' data-llen='641:694'><span class='krp-note'>施禄及下之義也夬者明法而決斷之象也忌禁也法明斷嚴/不可以慢故居德以明禁也施而能嚴嚴而能施健而能說決</span></span>
<span class='tline' id='l24' data-llen='694:728'><span class='krp-note'>而能和美/之道也</span>初九壯于前趾往不勝爲咎<span class='krp-note'>居健之初/爲決之始</span></span>
<span class='tline' id='l25' data-llen='728:768'><span class='krp-note'>冝審其䇿以行其事壯其/前趾往而不勝冝其咎也</span>象曰不勝而往咎也<span class='krp-note'>不勝/之理</span></span>
<span class='tline' id='l26' data-llen='768:806'><span class='krp-note'>在往/前也</span>九二惕號莫夜有戎勿恤<span class='krp-note'>居健履中以斯決事/能審已度而不疑者</span></span>
<span class='tline' id='l27' data-llen='806:840'><span class='krp-note'>也故雖有惕懼號呼莫夜/有戎不憂不惑故勿恤也</span>象曰有戎勿恤得中道</span>
<span class='tline' id='l28' data-llen='840:858'>也九三壯于頄有凶君子夬夬獨行遇雨</span>
<span class='tline' id='l29' data-llen='858:899'>若濡有愠无咎<span class='krp-note'>頄面權也謂上六也最處體上故曰權/也剥之六三以應陽爲善夫剛長則君</span></span>
<span class='tline' id='l30' data-llen='899:952'><span class='krp-note'>子道興隂盛則小人道長然則處隂長而助陽則善處剛長而/助柔則凶矣夬爲剛長而三獨應上六助於小人是以凶也君</span></span>
<span class='tline' id='l31' data-llen='952:979'><a onclick="displayPageImage('KR1a0006', 'SBCK', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span>
<span class='tline' id='l32' data-llen='979:1032'><span class='krp-note'>子處之必能弃夫情累決之不疑故曰夬夬也若不與衆陽爲/羣而獨行殊志應於小人則受其困焉遇雨若濡有恨而无所</span></span>
<span class='tline' id='l33' data-llen='1032:1054'><span class='krp-note'>咎/也</span>象曰君子夬夬終无咎也九四臀无膚</span>
<span class='tline' id='l34' data-llen='1054:1083'>其行次且牽羊悔亡聞言不信<span class='krp-note'>下剛而進非己/所據必見侵食</span></span>
<span class='tline' id='l35' data-llen='1083:1136'><span class='krp-note'>失其所安故臀无膚其行次且也羊者抵很難移之物謂五也/五爲夬主非下所侵若牽於五則可得悔亡而己剛亢不能納</span></span>
<span class='tline' id='l36' data-llen='1136:1168'><span class='krp-note'>言自任所處聞言不信/以斯而行凶可知矣</span>象曰其行次且位不當也</span>
<span class='tline' id='l37' data-llen='1168:1194'>聞言不信聦不明也<span class='krp-note'>同於噬嗑/滅耳之凶</span>九五莧陸夬</span>
<span class='tline' id='l38' data-llen='1194:1236'>夬中行无咎<span class='krp-note'>莧陸草之柔脆者也決之至易故曰夬夬/也夬之爲義以剛決柔以君子除小人者</span></span>
<span class='tline' id='l39' data-llen='1236:1286'><span class='krp-note'>也而五處尊位最比小人躬自決者也以至尊而敵至賤/雖其克勝未足多也處中而行足以免咎而巳未足光也</span>象</span>
<span class='tline' id='l40' data-llen='1286:1304'>曰中行无咎中未光也上六无號終有凶</span>
<span class='tline' id='l41' data-llen='1304:1341'><span class='krp-note'>處夬之極小人在上君子道長/衆所共棄故非號咷所能延也</span>象曰无號之凶終不</span>
<span class='tline' id='l42' data-llen='1341:1368'><a onclick="displayPageImage('KR1a0006', 'SBCK', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span>
<span class='tline' id='l43' data-llen='1368:1373'>可長也</span>
<span class='tline' id='l44' data-llen='1373:1396'>䷫<span class='krp-note'>巽下/乾上</span>姤女壯勿用取女彖曰姤遇也柔</span>
<span class='tline' id='l45' data-llen='1396:1434'>遇剛也<span class='krp-note'>施之於人即女遇男也一女而/遇五男爲壯至甚故不可取也</span>勿用取女不可</span>
<span class='tline' id='l46' data-llen='1434:1458'>與長也天地相遇品物咸章也<span class='krp-note'>匹乃功/成也</span>剛遇</span>
<span class='tline' id='l47' data-llen='1458:1482'>中正天下大行也<span class='krp-note'>化乃大/行也</span>姤之時義大矣哉</span>
<span class='tline' id='l48' data-llen='1482:1512'><span class='krp-note'>凡言義者不盡於所/見中有意謂者也</span>象曰天下有風姤后以施</span>
<span class='tline' id='l49' data-llen='1512:1530'>命誥四方初六繫于金柅貞吉有攸往見</span>
<span class='tline' id='l50' data-llen='1530:1572'>凶羸豕孚蹢躅<span class='krp-note'>金者堅剛之物柅者制/動之主謂九/四也𥘉六處遇之始以一柔而承五剛</span></span>
<span class='tline' id='l51' data-llen='1572:1625'><span class='krp-note'>體夫躁質得遇而通散而无主自縱者也柔之爲物不可以不/牽臣妾之道不可以不貞故必繫于正應乃得貞吉也若不牽</span></span>
<span class='tline' id='l52' data-llen='1625:1678'><span class='krp-note'>干一而有攸往行則唯凶是見矣羸豕謂牝豕也羣豕之中貑/強而牝弱故謂之羸豕也孚猶務躁也夫隂質而躁恣者羸豕</span></span>
<span class='tline' id='l53' data-llen='1678:1705'><a onclick="displayPageImage('KR1a0006', 'SBCK', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span>
<span class='tline' id='l54' data-llen='1705:1743'><span class='krp-note'>特甚焉言以不貞之隂失其所牽/其爲淫醜若羸豕之孚務蹢躅也</span>象曰繫于金柅柔</span>
<span class='tline' id='l55' data-llen='1743:1769'>道牽也九二包有魚无咎不利賔<span class='krp-note'>初隂而窮/下故稱魚</span></span>
<span class='tline' id='l56' data-llen='1769:1821'><span class='krp-note'>不正之隂處遇之始不能逆近者也初自樂來應巳之廚非爲/犯奪故无咎也擅人之物以爲已惠義所不爲故不利賔也</span></span>
<span class='tline' id='l57' data-llen='1821:1839'>象曰包有魚義不及賔也九三臀无膚其</span>
<span class='tline' id='l58' data-llen='1839:1877'>行次且厲无大咎<span class='krp-note'>處下體之極而二據於初不爲巳/乗居不獲安行无其應不能牽據</span></span>
<span class='tline' id='l59' data-llen='1877:1925'><span class='krp-note'>以固所處故曰臀无膚其行次且也然履得其位非爲/妄處不遇其時故使危厲災非巳招是以无大咎也</span>象曰</span>
<span class='tline' id='l60' data-llen='1925:1949'>其行次且行未牽也九四包无魚起凶<span class='krp-note'>二有/其魚</span></span>
<span class='tline' id='l61' data-llen='1949:1981'><span class='krp-note'>故失之也无民而動/失應而作是以凶也</span>象曰无魚之凶逺民也九五</span>
<span class='tline' id='l62' data-llen='1981:2016'>以𣏌包瓜含章有隕自天<span class='krp-note'>𣏌之爲物生於肥地者/也包瓜爲物繫而不食</span></span>
<span class='tline' id='l63' data-llen='2016:2069'><span class='krp-note'>者也九五履得尊位而不遇其應得地而不食含章而未發不/遇其應命未流行然處得其所體剛居中志不舎命不可傾隕</span></span>
<span class='tline' id='l64' data-llen='2069:2096'><a onclick="displayPageImage('KR1a0006', 'SBCK', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span>
<span class='tline' id='l65' data-llen='2096:2121'><span class='krp-note'>故曰有隕/自天也</span>象曰九五含章中正也有隕自天</span>
<span class='tline' id='l66' data-llen='2121:2149'>志不舎命也上九姤其角吝无咎<span class='krp-note'>進之於極无/所復遇遇角</span></span>
<span class='tline' id='l67' data-llen='2149:2189'><span class='krp-note'>而巳故曰姤其角也進而无遇獨恨而/已不與物爭其道不害故无凶咎也</span>象曰姤其角上</span>
<span class='tline' id='l68' data-llen='2189:2194'>窮吝也</span>
<span class='tline' id='l69' data-llen='2194:2232'>䷬<span class='krp-note'>坤下/兊上</span>萃亨<span class='krp-note'>聚乃/通也</span>王假有廟<span class='krp-note'>假至也王以/聚至有廟也</span>利見</span>
<span class='tline' id='l70' data-llen='2232:2268'>大人亨利貞<span class='krp-note'>聚得大人乃得/通而利正也</span>用大牲吉<span class='krp-note'>全夫聚道/用大牲乃</span></span>
<span class='tline' id='l71' data-llen='2268:2298'><span class='krp-note'>吉也聚道不全而/用大牲神不福也</span>利有攸往彖曰萃聚也順以</span>
<span class='tline' id='l72' data-llen='2298:2335'>說剛中而應故聚也<span class='krp-note'>但順而說則邪佞之道也剛而/違於中應則強亢之德也何由</span></span>
<span class='tline' id='l73' data-llen='2335:2375'><span class='krp-note'>得聚順說而以剛爲主主剛/而履中履中以應故得聚也</span>王假有廟致孝享也<span class='krp-note'>全/聚</span></span>
<span class='tline' id='l74' data-llen='2375:2411'><span class='krp-note'>乃得致孝/之享也</span>利見大人亨聚以正也<span class='krp-note'>大人體中正者/也通聚以正聚</span></span>
<span class='tline' id='l75' data-llen='2411:2438'><a onclick="displayPageImage('KR1a0006', 'SBCK', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span>
<span class='tline' id='l76' data-llen='2438:2472'><span class='krp-note'>乃得/全也</span>用大牲吉利有攸往順天命也<span class='krp-note'>順以說而不/損剛順天命</span></span>
<span class='tline' id='l77' data-llen='2472:2505'><span class='krp-note'>者也天德剛而不違中順/天則說而以剛爲主也</span>觀其所聚而天地萬物</span>
<span class='tline' id='l78' data-llen='2505:2539'>之情可見矣<span class='krp-note'>方以類聚物以羣分情同/而後乃聚氣合而後乃羣</span>象曰澤上</span>
<span class='tline' id='l79' data-llen='2539:2565'>於地萃君子以除戎器戒不虞<span class='krp-note'>聚而无防/則衆生心</span>初</span>
<span class='tline' id='l80' data-llen='2565:2583'>六有孚不終乃亂乃萃若號一握爲笑勿</span>
<span class='tline' id='l81' data-llen='2583:2628'>恤往无咎<span class='krp-note'>有應在四而三承之心懷嫌疑故有孚不終也/不能守道以結至好迷務競爭故乃亂乃萃也</span></span>
<span class='tline' id='l82' data-llen='2628:2676'><span class='krp-note'>一握者小之貌也爲笑者懦劣之貌也己爲正配三/以近寵若安夫卑退謙以自牧則勿恤而往无咎也</span>象曰乃</span>
<span class='tline' id='l83' data-llen='2676:2695'>亂乃萃其志亂也六二引吉无咎孚乃利用</span>
<span class='tline' id='l84' data-llen='2695:2745'>禴<span class='krp-note'>居萃之時體柔當位處坤之中己獨處正與衆相殊異操/而聚民之多僻獨正者危未能變體以逺於害故必見引</span></span>
<span class='tline' id='l85' data-llen='2745:2795'><span class='krp-note'>然後乃吉而无咎也禴殷春祭名也四時祭之省者也居/聚之時處於中正而行以忠信故可以省薄薦於鬼神也</span>象</span>
<span class='tline' id='l86' data-llen='2795:2822'><a onclick="displayPageImage('KR1a0006', 'SBCK', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span>
<span class='tline' id='l87' data-llen='2822:2841'>曰引吉无咎中未變也六三萃如嗟如无攸</span>
<span class='tline' id='l88' data-llen='2841:2882'>利往无咎小吝<span class='krp-note'>履非其位以比於四四亦失位不正相/聚相聚不正患所生也干人之應害所</span></span>
<span class='tline' id='l89' data-llen='2882:2935'><span class='krp-note'>起也故萃如嗟如无攸利也上六亦无應而獨立處極而憂危/思援而求朋巽以待物者也與其萃於不正不若之於同志故</span></span>
<span class='tline' id='l90' data-llen='2935:2972'><span class='krp-note'>可以往而无咎也二隂相合猶不/若一隂一陽之至故有小吝也</span>象曰往无咎上巽</span>
<span class='tline' id='l91' data-llen='2972:3010'>也九四大吉无咎<span class='krp-note'>履非其位而下據三隂得其所據/失其所處處聚之時不正而據故</span></span>
<span class='tline' id='l92' data-llen='3010:3039'><span class='krp-note'>必大吉立夫大/功然後无咎也</span>象曰大吉无咎位不當也九五</span>
<span class='tline' id='l93' data-llen='3039:3068'>萃有位无咎匪孚元永貞悔亡<span class='krp-note'>處聚之時最得/盛位故曰萃有</span></span>
<span class='tline' id='l94' data-llen='3068:3112'><span class='krp-note'>位也四專而據己德不行自守而巳故曰无咎匪/孚夫脩仁守正乆必悔消故曰元永貞悔亡</span>象曰萃</span>
<span class='tline' id='l95' data-llen='3112:3137'>有位志未光也上六齎咨涕洟无咎<span class='krp-note'>處聚之/時居於</span></span>
<span class='tline' id='l96' data-llen='3137:3190'><span class='krp-note'>上極五非所乗内无應援處上獨立近逺无助危莫甚焉齎咨/嗟歎之辭也若能知危之至懼禍之深憂病之甚至于涕洟不</span></span>
<span class='tline' id='l97' data-llen='3190:3217'><a onclick="displayPageImage('KR1a0006', 'SBCK', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span>
<span class='tline' id='l98' data-llen='3217:3245'><span class='krp-note'>敢自安亦衆所不/害故得无咎也</span>象曰齎咨涕洟未安上也</span>
<span class='tline' id='l99' data-llen='3245:3279'>䷭<span class='krp-note'>巽下/坤上</span>升元亨用見大人勿恤<span class='krp-note'>巽順可以升陽/爻不當尊位无</span></span>
<span class='tline' id='l100' data-llen='3279:3321'><span class='krp-note'>嚴剛之正則未免於憂/故用見大人乃勿恤也</span>南征吉<span class='krp-note'>以柔之南則/麗乎大明也</span>彖曰柔</span>
<span class='tline' id='l101' data-llen='3321:3348'>以時升<span class='krp-note'>柔以其時/乃得升也</span>巽而順剛中而應是以大亨</span>
<span class='tline' id='l102' data-llen='3348:3391'><span class='krp-note'>純柔則不能自升剛亢則物不從旣以時升/又巽而順剛中而應以此而升故得大亨</span>用見大人勿</span>
<span class='tline' id='l103' data-llen='3391:3420'>恤有慶也南征吉志行也<span class='krp-note'>巽順以升至于大/明志行之謂也</span>象</span>
<span class='tline' id='l104' data-llen='3420:3438'>曰地中生木升君子以順德積小以髙大</span>
<span class='tline' id='l105' data-llen='3438:3479'>初六允升大吉<span class='krp-note'>允當也巽卦三爻皆升者也雖无其應/處升之初與九二九三合志俱升當升</span></span>
<span class='tline' id='l106' data-llen='3479:3507'><span class='krp-note'>之時升必大得/是以大吉也</span>象曰允升大吉上合志也九二</span>
<span class='tline' id='l107' data-llen='3507:3547'>孚乃利用禴无咎<span class='krp-note'>與五爲應往必見任體夫剛德進不/求寵閑邪存誠志在大業故乃利用</span></span>
<span class='tline' id='l108' data-llen='3547:3574'><a onclick="displayPageImage('KR1a0006', 'SBCK', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span>
<span class='tline' id='l109' data-llen='3574:3599'><span class='krp-note'>納約于/神明矣</span>象曰九二之孚有喜也九三升虚邑</span>
<span class='tline' id='l110' data-llen='3599:3634'><span class='krp-note'>履得其位以陽升隂以斯而/舉莫之違距故若升虚邑也</span>象曰升虚邑无所疑</span>
<span class='tline' id='l111' data-llen='3634:3666'>也<span class='krp-note'>往必/得也</span>六四王用亨于岐山吉无咎<span class='krp-note'>處升之際/下升而進</span></span>
<span class='tline' id='l112' data-llen='3666:3720'><span class='krp-note'>可納而不可距也距下之進攘來自專則殃咎至焉若能不距/而納順物之情以通庶志則得吉而无咎矣𡵨山之㑹順事之</span></span>
<span class='tline' id='l113' data-llen='3720:3745'><span class='krp-note'>情无不/納也</span>象曰王用亨于𡵨山順事也六五貞</span>
<span class='tline' id='l114' data-llen='3745:3782'>吉升階<span class='krp-note'>升得尊位體柔而應納而不距任/而不專故得貞吉升階而尊也</span>象曰貞吉</span>
<span class='tline' id='l115' data-llen='3782:3807'>升階大得志也上六㝠升利于不息之貞<span class='krp-note'>處升/之極</span></span>
<span class='tline' id='l116' data-llen='3807:3856'><span class='krp-note'>進而不息者也進而不息故雖冥猶升也故施於不息/之正則可用於爲物之主則喪矣終於不息消之道也</span>象曰</span>
<span class='tline' id='l117' data-llen='3856:3874'>㝠升在上消不富也<span class='krp-note'>勞不可/乆也</span></span>
<span class='tline' id='l118' data-llen='3874:3909'>䷮<span class='krp-note'>坎下/兊上</span>困亨<span class='krp-note'>窮必通也處窮而不/能自通者小人也</span>貞大人吉无</span>
<span class='tline' id='l119' data-llen='3909:3936'><a onclick="displayPageImage('KR1a0006', 'SBCK', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span>
<span class='tline' id='l120' data-llen='3936:3971'>咎<span class='krp-note'>處困而得无/咎吉乃免也</span>有言不信彖曰困剛揜也<span class='krp-note'>剛見揜/於柔也</span></span>
<span class='tline' id='l121' data-llen='3971:4002'>險以說困而不失其所亨<span class='krp-note'>處險而不改其說困/而不失其所亨也</span>其</span>
<span class='tline' id='l122' data-llen='4002:4031'>唯君子乎貞大人吉以剛中也<span class='krp-note'>處困而用剛不/失其中履正而</span></span>
<span class='tline' id='l123' data-llen='4031:4069'><span class='krp-note'>能體大者也能正而不能大博未/能濟困者也故曰貞大人吉也</span>有言不信尚口乃窮</span>
<span class='tline' id='l124' data-llen='4069:4114'>也<span class='krp-note'>處困而言不見信之時也非行言之時而欲用/言以免必窮者也其吉在於貞大人口何爲乎</span>象曰澤</span>
<span class='tline' id='l125' data-llen='4114:4147'>无水困君子以致命遂志<span class='krp-note'>澤无水則水在澤下水/在澤下困之象也處困</span></span>
<span class='tline' id='l126' data-llen='4147:4178'><span class='krp-note'>而屈其志者小人也/君子固窮道可忘乎</span>初六臀困于株木入于幽</span>
<span class='tline' id='l127' data-llen='4178:4220'>谷三歳不覿<span class='krp-note'>最處底下沈滯卑困居无所安故曰臀困/于株木也欲之其應二隔其路居則困于</span></span>
<span class='tline' id='l128' data-llen='4220:4269'><span class='krp-note'>株木進不獲拯必隱遯者也故曰入于幽谷也困之爲道/不過數歳者也以困而藏困解乃出故曰三歳不覿也</span>象</span>
<span class='tline' id='l129' data-llen='4269:4301'>曰入于幽谷幽不明也<span class='krp-note'>言幽者不明之辭也/入于不明以自藏也</span>九二</span>
<span class='tline' id='l130' data-llen='4301:4328'><a onclick="displayPageImage('KR1a0006', 'SBCK', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span>
<span class='tline' id='l131' data-llen='4328:4346'>困于酒食朱紱方來利用享祀征凶无咎</span>
<span class='tline' id='l132' data-llen='4346:4399'><span class='krp-note'>以陽居隂尚謙者也居困之時處得其中體夫剛質而用中履/謙應不在一心无所私盛莫先焉夫謙以待物物之所歸剛以</span></span>
<span class='tline' id='l133' data-llen='4399:4452'><span class='krp-note'>處險難之所濟履中則不失其宜无應則心无私恃以斯處困/物莫不至不勝豐衍故曰困于酒食美之至矣坎北方之卦也</span></span>
<span class='tline' id='l134' data-llen='4452:4505'><span class='krp-note'>朱紱南方之物也處困以斯能招異方者也故曰朱紱方來也/豐衍盈盛故利用享祀盈而又進傾之道也以此而往凶誰咎</span></span>
<span class='tline' id='l135' data-llen='4505:4530'><span class='krp-note'>乎故曰征/凶无咎</span>象曰困于酒食中有慶也六三困</span>
<span class='tline' id='l136' data-llen='4530:4552'>于石據于蒺蔾入于其宫不見其妻凶<span class='krp-note'>石/之</span></span>
<span class='tline' id='l137' data-llen='4552:4605'><span class='krp-note'>爲物堅而不納者也謂四也三以隂居陽志武者也四自納初/不受巳者二非所據剛非所乗上比困石下據蒺蔾无應而入</span></span>
<span class='tline' id='l138' data-llen='4605:4634'><span class='krp-note'>焉得配耦在困/處斯凶其宜也</span>象曰據于蒺蔾乗剛也入于其</span>
<span class='tline' id='l139' data-llen='4634:4652'>宫不見其妻不祥也九四來徐徐困于金</span>
<span class='tline' id='l140' data-llen='4652:4697'>車吝有終<span class='krp-note'>金車謂二也二剛以載者也故謂之金車徐徐/者疑懼之辭也志在於初而隔於二履不當位</span></span>
<span class='tline' id='l141' data-llen='4697:4724'><a onclick="displayPageImage('KR1a0006', 'SBCK', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span>
<span class='tline' id='l142' data-llen='4724:4777'><span class='krp-note'>威命不行棄之則不能欲往則畏二故曰來徐徐困于金車也/有應而不能濟之故曰吝也然以陽居隂履謙之道量力而處</span></span>
<span class='tline' id='l143' data-llen='4777:4813'><span class='krp-note'>不與二爭雖不當位物/終與之故曰有終也</span>象曰來徐徐志在下也<span class='krp-note'>下/謂</span></span>
<span class='tline' id='l144' data-llen='4813:4835'><span class='krp-note'>初/也</span>雖不當位有與也九五劓刖困于赤紱</span>
<span class='tline' id='l145' data-llen='4835:4872'>乃徐有說利用祭祀<span class='krp-note'>以陽居陽任其壯者也不能以/謙致物物則不附忿物不附而</span></span>
<span class='tline' id='l146' data-llen='4872:4925'><span class='krp-note'>用其壯猛行其威刑異方愈乖遐邇愈叛刑之欲以得乃益所/以失也故曰劓刖困于赤紱也二以謙得之五以剛失之體在</span></span>
<span class='tline' id='l147' data-llen='4925:4978'><span class='krp-note'>中直能不遂迷困而後能用其道者也致物之功不在於暴故/曰徐也困而後乃徐徐則有說矣故曰困于赤紱乃徐有說也</span></span>
<span class='tline' id='l148' data-llen='4978:5021'><span class='krp-note'>祭祀所以受福也履夫尊位困而能改不遂/其迷以斯祭祀必得福焉故曰利用祭祀也</span>象曰劓刖</span>
<span class='tline' id='l149' data-llen='5021:5039'>志未得也乃徐有說以中直也利用祭祀</span>
<span class='tline' id='l150' data-llen='5039:5057'>受福也上六困于葛藟于臲卼曰動悔有</span>
<span class='tline' id='l151' data-llen='5057:5105'>悔征吉<span class='krp-note'>居困之極而乗於剛下无其應行則愈繞者也行則/纏繞居不獲安故曰困于葛藟于臲卼也下句无困</span></span>
<span class='tline' id='l152' data-llen='5105:5132'><a onclick="displayPageImage('KR1a0006', 'SBCK', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span>
<span class='tline' id='l153' data-llen='5132:5185'><span class='krp-note'>困於上也處困之極行无通路居无所安困之至也凡物窮則/思變困則謀通處至困之地用謀之時也曰者思謀之辭也謀</span></span>
<span class='tline' id='l154' data-llen='5185:5230'><span class='krp-note'>之所行有隙則獲言將何以通至困乎曰動悔/令生有悔以征則濟矣故曰動悔有悔征吉也</span>象曰困于</span>
<span class='tline' id='l155' data-llen='5230:5256'>葛藟未當也<span class='krp-note'>所處未當故/致此困也</span>動悔有悔吉行也</span>
<span class='tline' id='l156' data-llen='5256:5287'>䷦<span class='krp-note'>巽下/坎上</span>井改邑不改井<span class='krp-note'>井以不變/爲德者也</span>无喪无得</span>
<span class='tline' id='l157' data-llen='5287:5324'><span class='krp-note'>德有/常也</span>往來井井<span class='krp-note'>不渝/變也</span>汔至亦未繘井<span class='krp-note'>巳來至而/未出井也</span></span>
<span class='tline' id='l158' data-llen='5324:5355'>羸其瓶凶<span class='krp-note'>井道以巳出爲功也幾/至而覆與未汲同也</span>彖曰巽乎水</span>
<span class='tline' id='l159' data-llen='5355:5379'>而上水井<span class='krp-note'>音舉上/之上</span>井養而不窮也改邑不改</span>
<span class='tline' id='l160' data-llen='5379:5409'>井乃以剛中也<span class='krp-note'>以剛處中故能定/居其所而不變也</span>汔至亦未繘</span>
<span class='tline' id='l161' data-llen='5409:5434'>井未有功也<span class='krp-note'>井以巳/成爲功</span>羸其瓶是以凶也象曰</span>
<span class='tline' id='l162' data-llen='5434:5463'>木上有水井君子以勞民勸相<span class='krp-note'>木上有水井之/象也上水以養</span></span>
<span class='tline' id='l163' data-llen='5463:5490'><a onclick="displayPageImage('KR1a0006', 'SBCK', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span>
<span class='tline' id='l164' data-llen='5490:5526'><span class='krp-note'>養而不窮者也相猶助也可以/勞民勸助莫若養而不窮也</span>初六井泥不食舊井</span>
<span class='tline' id='l165' data-llen='5526:5575'>无禽<span class='krp-note'>最在井底上又无應沈滯滓穢故曰井泥不食也井泥/而不可食則是久井不見渫治者也久井不見渫治禽</span></span>
<span class='tline' id='l166' data-llen='5575:5617'><span class='krp-note'>所不嚮而況人乎一時所共棄舎也井者/不變之物居德之地恒德至賤物无取也</span>象曰井泥不</span>
<span class='tline' id='l167' data-llen='5617:5635'>食下也舊井无禽時舎也九二井谷射鮒</span>
<span class='tline' id='l168' data-llen='5635:5681'>甕敝漏<span class='krp-note'>谿谷出水從上注下水常射焉井之爲道以下給/上者也而无應於上反下與初故曰井谷射鮒鮒</span></span>
<span class='tline' id='l169' data-llen='5681:5733'><span class='krp-note'>謂初也失非之道水不上出而反下注故曰甕敝漏也夫處上/宜下處下宜上井巳下矣而復下注其道不交則莫之與也</span></span>
<span class='tline' id='l170' data-llen='5733:5751'>象曰井谷射鮒无與也九三井渫不食爲</span>
<span class='tline' id='l171' data-llen='5751:5780'>我心惻可用汲王明並受其福<span class='krp-note'>渫不停汚之謂/也處下卦之上</span></span>
<span class='tline' id='l172' data-llen='5780:5833'><span class='krp-note'>履得其位而應於上得井之義也當井之義而不見食脩巳全/絜而不見用故爲我心惻也爲猶使也不下注而應上故可用</span></span>
<span class='tline' id='l173' data-llen='5833:5870'><span class='krp-note'>汲也王明則見照明旣嘉其行又/欽其用故曰王明並受其福也</span>象曰井渫不食行</span>
<span class='tline' id='l174' data-llen='5870:5897'><a onclick="displayPageImage('KR1a0006', 'SBCK', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span>
<span class='tline' id='l175' data-llen='5897:5924'>惻也<span class='krp-note'>行感於誠/故曰惻也</span>求王明受福也六四井甃无咎</span>
<span class='tline' id='l176' data-llen='5924:5959'><span class='krp-note'>得位而无應自守而不能給/上可以脩井之壞補過而已</span>象曰井甃无咎脩井</span>
<span class='tline' id='l177' data-llen='5959:5994'>也九五井冽寒泉食<span class='krp-note'>冽絜也居中得位體剛不撓/不食不義中正髙絜故井冽</span></span>
<span class='tline' id='l178' data-llen='5994:6019'><span class='krp-note'>寒泉然後/乃食也</span>象曰寒泉之食中正也上六井收</span>
<span class='tline' id='l179' data-llen='6019:6060'>勿幕有孚元吉<span class='krp-note'>處井上極水己出井井功大成在此爻/矣故曰井收也羣下仰之以濟淵泉由</span></span>
<span class='tline' id='l180' data-llen='6060:6103'><span class='krp-note'>之以通者也幕猶覆也不擅其有不私其利/則物歸之往无窮矣故曰勿幕有孚元吉也</span>象曰元吉</span>
<span class='tline' id='l181' data-llen='6103:6110'>在上大成也</span>
<span class='tline' id='l182' data-llen='6110:6142'>䷰<span class='krp-note'>離下/兊上</span>革巳日乃孚元亨利貞悔亡<span class='krp-note'>夫民可與/習常難與</span></span>
<span class='tline' id='l183' data-llen='6142:6197'><span class='krp-note'>適變可與樂成難與慮始故革之爲道即日不孚巳日乃孚也孚/然後乃得元亨利貞悔亡也巳日而不孚革不當也悔吝之所生</span></span>
<span class='tline' id='l184' data-llen='6197:6227'><span class='krp-note'>生乎變動者也革/而當其悔乃亡也</span>彖曰革水火相息二女同居</span>
<span class='tline' id='l185' data-llen='6227:6254'><a onclick="displayPageImage('KR1a0006', 'SBCK', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span>
<span class='tline' id='l186' data-llen='6254:6294'>其志不相得曰革<span class='krp-note'>凡不合而後乃變生變之所生生於/不合者也故取不合之象以爲革也</span></span>
<span class='tline' id='l187' data-llen='6294:6342'><span class='krp-note'>息者生變之謂也火欲上而澤欲下水火相戰而後/生變者也二女同居而有水火之性近而不相得也</span>巳日乃</span>
<span class='tline' id='l188' data-llen='6342:6360'>孚革而信之文明以說大亨以正革而當</span>
<span class='tline' id='l189' data-llen='6360:6405'>其悔乃亡<span class='krp-note'>夫所以得革而信者文明以說也文明以說履/正而行以斯爲革應天順民大亨以正者也革</span></span>
<span class='tline' id='l190' data-llen='6405:6432'><span class='krp-note'>而大亨以正/非當如何</span>天地革而四時成湯武革命順乎</span>
<span class='tline' id='l191' data-llen='6432:6450'>天而應乎人革之時大矣哉象曰澤中有</span>
<span class='tline' id='l192' data-llen='6450:6477'>火革君子以治歷明時<span class='krp-note'>歷數時㑹/存乎變也</span>初九鞏用黃</span>
<span class='tline' id='l193' data-llen='6477:6523'>牛之革<span class='krp-note'>在革之始革道未成固夫常中未能應變者也此/可以守成不可以有爲也鞏固也黃中也牛之革</span></span>
<span class='tline' id='l194' data-llen='6523:6556'><span class='krp-note'>堅仞不可變也固之所/用常中堅仞不肯變也</span>象曰鞏用黃牛不可以有</span>
<span class='tline' id='l195' data-llen='6556:6586'>爲也六二巳日乃革之征吉无咎<span class='krp-note'>隂之爲物不能/先唱順從者也</span></span>
<span class='tline' id='l196' data-llen='6586:6613'><a onclick="displayPageImage('KR1a0006', 'SBCK', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span>
<span class='tline' id='l197' data-llen='6613:6666'><span class='krp-note'>不能自革革巳乃能從之故曰巳日乃革之也二與五雖有水/火殊體之異同處厥中隂陽相應往必合志不憂咎也是以征</span></span>
<span class='tline' id='l198' data-llen='6666:6690'><span class='krp-note'>吉而/无咎</span>象曰巳日革之行有嘉也九三征凶貞</span>
<span class='tline' id='l199' data-llen='6690:6731'>　厲革言三就有孚<span class='krp-note'>已處火極上卦三爻雖體水性皆從/革者也自四至上從命而變不敢有</span></span>
<span class='tline' id='l200' data-llen='6731:6771'><span class='krp-note'>違故曰革言三就其言實誠故曰有孚/革言三就有孚而猶征之凶其冝也</span>象曰革言三就</span>
<span class='tline' id='l201' data-llen='6771:6802'>　又何之矣九四悔亡有孚改命吉<span class='krp-note'>初九處下卦之/下九四處上卦</span></span>
<span class='tline' id='l202' data-llen='6802:6855'><span class='krp-note'>之下故能變也无應悔也與水火相比能變者也是以悔亡處/水火之際居㑹變之始能不固吝不疑於下信志改命不失時</span></span>
<span class='tline' id='l203' data-llen='6855:6903'><span class='krp-note'>願是以吉也有孚則見信矣見信以改命則物安而无/違故曰悔亡有孚改命吉也處上體之下始宜命也</span>象曰</span>
<span class='tline' id='l204' data-llen='6903:6928'>　改命之吉信志也<span class='krp-note'>信志/而行</span>九五大人虎變未占</span>
<span class='tline' id='l205' data-llen='6928:6955'>　有孚<span class='krp-note'>未占而孚/合時心也</span>象曰大人虎變其文炳也上</span>
<span class='tline' id='l206' data-llen='6955:6992'>　六君子豹變小人革面<span class='krp-note'>居變之終變道巳成君子處/之能成其文小人樂成則變</span></span>
<span class='tline' id='l207' data-llen='6992:7020'><a onclick="displayPageImage('KR1a0006', 'SBCK', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span>
<span class='tline' id='l208' data-llen='7020:7066'><span class='krp-note'>面以順/上也</span>征凶居貞吉<span class='krp-note'>改命創制變道巳成功成則事損事/損則无爲故居則得正而吉征則躁</span></span>
<span class='tline' id='l209' data-llen='7066:7089'><span class='krp-note'>擾而/凶也</span>象曰君子豹變其文蔚也小人革面</span>
<span class='tline' id='l210' data-llen='7089:7096'>順以從君也</span>
<span class='tline' id='l211' data-llen='7096:7139'>䷱<span class='krp-note'>巽下/離上</span>鼎元吉亨<span class='krp-note'>革去故而鼎取新取新而當其人/易故而法制齊明吉然後乃亨故</span></span>
<span class='tline' id='l212' data-llen='7139:7192'><span class='krp-note'>先元吉而後亨也鼎者成變之卦也革旣變矣則制器立法以/成之焉變而无制亂可待也法制應時然後乃吉賢愚有别尊</span></span>
<span class='tline' id='l213' data-llen='7192:7227'><span class='krp-note'>卑有序然後乃亨故/先元吉而後乃亨</span>彖曰鼎象也<span class='krp-note'>法象/也</span>以木巽火</span>
<span class='tline' id='l214' data-llen='7227:7251'>亨飪也<span class='krp-note'>亨飪鼎/之用也</span>聖人亨以享上帝而大亨</span>
<span class='tline' id='l215' data-llen='7251:7294'>以養聖賢<span class='krp-note'>亨者鼎之所爲也革去故而鼎成新故爲亨/飪調和之器也去故取新聖賢不可失也飪</span></span>
<span class='tline' id='l216' data-llen='7294:7340'><span class='krp-note'>孰也天下莫不用之而聖人用之乃/上以享上帝而下以大亨養聖賢也</span>巽而耳目聦明<span class='krp-note'>聖賢/獲養</span></span>
<span class='tline' id='l217' data-llen='7340:7371'><span class='krp-note'>則已不爲而成矣故/巽而耳目聰明也</span>柔進而上行得中而應乎剛</span>
<span class='tline' id='l218' data-llen='7371:7399'><a onclick="displayPageImage('KR1a0006', 'SBCK', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span>
<span class='tline' id='l219' data-llen='7399:7429'>是以元亨<span class='krp-note'>謂五也有斯二德故/能成新獲大亨也</span>象曰木上有火</span>
<span class='tline' id='l220' data-llen='7429:7464'>鼎君子以正位凝命<span class='krp-note'>凝者嚴整之貌也鼎者取新/成變者也革去故而鼎成新</span></span>
<span class='tline' id='l221' data-llen='7464:7497'><span class='krp-note'>正位者明尊卑之序也凝/命者以成敎命之嚴也</span>初六鼎顚趾利出否得</span>
<span class='tline' id='l222' data-llen='7497:7538'>妾以其子无咎<span class='krp-note'>凡陽爲實而隂爲虚鼎之爲物下實而/上虚而今隂在下則是爲覆鼎也鼎覆</span></span>
<span class='tline' id='l223' data-llen='7538:7590'><span class='krp-note'>則趾倒矣否謂不善之物也取妾以爲室主亦顚趾之義也/處鼎之初將在納新施顚以出穢得妾以爲子故无咎也</span>象曰</span>
<span class='tline' id='l224' data-llen='7590:7616'>鼎顚趾未悖也<span class='krp-note'>倒以寫否/故未悖也</span>利出否以從貴也</span>
<span class='tline' id='l225' data-llen='7616:7641'><span class='krp-note'>棄穢以/納新也</span>九二鼎有實我仇有疾不我能即吉</span>
<span class='tline' id='l226' data-llen='7641:7694'><span class='krp-note'>以陽之質處鼎之中有實者也有實之物不可復加益之則溢/反傷其實我仇謂五也困於乗剛之疾不能就我則我不溢得</span></span>
<span class='tline' id='l227' data-llen='7694:7733'><span class='krp-note'>全其/吉也</span>象曰鼎有實愼所之也<span class='krp-note'>有實之鼎不可復有所/取才任巳極不可復有</span></span>
<span class='tline' id='l228' data-llen='7733:7755'><span class='krp-note'>所/加</span>我仇有疾終无尤也九三鼎耳革其行</span>
<span class='tline' id='l229' data-llen='7755:7783'><a onclick="displayPageImage('KR1a0006', 'SBCK', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span>
<span class='tline' id='l230' data-llen='7783:7809'>塞雉膏不食方雨虧悔終吉<span class='krp-note'>鼎之爲義虚/中以待物者</span></span>
<span class='tline' id='l231' data-llen='7809:7862'><span class='krp-note'>也而三處下體之上以陽居陽守實无應无所納受耳冝空以/待鉉而反全其實塞故曰鼎耳革其行塞雖有雉膏而終不能</span></span>
<span class='tline' id='l232' data-llen='7862:7910'><span class='krp-note'>食也雨者隂陽交和不偏亢者也雖體陽爻而統屬隂/卦若不全任剛亢務在和通方雨則悔虧終則吉也</span>象曰</span>
<span class='tline' id='l233' data-llen='7910:7928'>鼎耳革失其義也九四鼎折足覆公餗其</span>
<span class='tline' id='l234' data-llen='7928:7976'>形渥凶<span class='krp-note'>處上體之下而又應初旣承且施非巳所堪故曰鼎/折足也初巳出否至四所盛則巳絜矣故曰覆公餗</span></span>
<span class='tline' id='l235' data-llen='7976:8022'><span class='krp-note'>也渥沾濡之貌也旣覆公餗體爲渥沾知小謀大/不堪其任受其至辱災及其身故曰其形渥凶也</span>象曰覆</span>
<span class='tline' id='l236' data-llen='8022:8051'>公餗信如何也<span class='krp-note'>不量其力果致/凶災信如之何</span>六五鼎黃耳金</span>
<span class='tline' id='l237' data-llen='8051:8093'>鉉利貞<span class='krp-note'>居中以柔能以通理納乎剛正故曰黃耳/金鉉利貞也耳黃則能納剛正以自舉也</span>象曰</span>
<span class='tline' id='l238' data-llen='8093:8120'>鼎黃耳中以爲實也<span class='krp-note'>以中爲實所/受不妄也</span>上九鼎玉鉉</span>
<span class='tline' id='l239' data-llen='8120:8162'>大吉无不利<span class='krp-note'>處鼎之終鼎道之成也居鼎之成體剛履/柔用勁施鉉以斯處上髙不誡亢得夫剛</span></span>
<span class='tline' id='l240' data-llen='8162:8190'><a onclick="displayPageImage('KR1a0006', 'SBCK', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span>
<span class='tline' id='l241' data-llen='8190:8229'><span class='krp-note'>柔之節能舉其任者也應不在一/則靡所不舉故曰大吉无不利也</span>象曰玉鉉在上剛柔</span>
<span class='tline' id='l242' data-llen='8229:8233'>節也</span>
<span class='tline' id='l243' data-llen='8233:8277'>䷲<span class='krp-note'>震下/震上</span>震亨<span class='krp-note'>懼以成則/是以亨</span>震來<img height='20' width='20' alt='&amp;KR0658' title='KR0658' src='https://raw.githubusercontent.com/kanripo/KR-Gaiji/master/images/KR0658.png'/><img height='20' width='20' alt='&amp;KR0658' title='KR0658' src='https://raw.githubusercontent.com/kanripo/KR-Gaiji/master/images/KR0658.png'/>笑言啞啞</span>
<span class='tline' id='l244' data-llen='8277:8356'><span class='krp-note'>震之爲義威至而後乃懼也故曰震來<img height='20' width='20' alt='&amp;KR0658' title='KR0658' src='https://raw.githubusercontent.com/kanripo/KR-Gaiji/master/images/KR0658.png'/><img height='20' width='20' alt='&amp;KR0658' title='KR0658' src='https://raw.githubusercontent.com/kanripo/KR-Gaiji/master/images/KR0658.png'/>恐懼之貌也震/者驚駭怠惰以肅懈慢者也故震來<img height='20' width='20' alt='&amp;KR0658' title='KR0658' src='https://raw.githubusercontent.com/kanripo/KR-Gaiji/master/images/KR0658.png'/><img height='20' width='20' alt='&amp;KR0658' title='KR0658' src='https://raw.githubusercontent.com/kanripo/KR-Gaiji/master/images/KR0658.png'/>恐致福也笑言啞</span></span>
<span class='tline' id='l245' data-llen='8356:8395'><span class='krp-note'>啞後有/則也</span>震驚百里不喪匕鬯<span class='krp-note'>威震驚乎百里則足可/以不喪匕鬯矣匕所以</span></span>
<span class='tline' id='l246' data-llen='8395:8438'><span class='krp-note'>載鼎實鬯香酒/奉宗廟之盛也</span>彖曰震亨震來<img height='20' width='20' alt='&amp;KR0658' title='KR0658' src='https://raw.githubusercontent.com/kanripo/KR-Gaiji/master/images/KR0658.png'/><img height='20' width='20' alt='&amp;KR0658' title='KR0658' src='https://raw.githubusercontent.com/kanripo/KR-Gaiji/master/images/KR0658.png'/>恐致福也</span>
<span class='tline' id='l247' data-llen='8438:8456'>笑言啞啞後有則也震驚百里驚逺而懼</span>
<span class='tline' id='l248' data-llen='8456:8485'>邇也<span class='krp-note'>威震驚乎百里則/惰者懼於近矣</span>出可以守宗廟社稷以</span>
<span class='tline' id='l249' data-llen='8485:8519'>爲祭主也<span class='krp-note'>明所以堪長子之義也不喪/匕鬯則巳出可以守宗廟</span>象曰洊雷</span>
<span class='tline' id='l250' data-llen='8519:8551'>震君子以恐懼脩省初九震來<img height='20' width='20' alt='&amp;KR0658' title='KR0658' src='https://raw.githubusercontent.com/kanripo/KR-Gaiji/master/images/KR0658.png'/><img height='20' width='20' alt='&amp;KR0658' title='KR0658' src='https://raw.githubusercontent.com/kanripo/KR-Gaiji/master/images/KR0658.png'/>後笑</span>
<span class='tline' id='l251' data-llen='8551:8579'><a onclick="displayPageImage('KR1a0006', 'SBCK', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span>
<span class='tline' id='l252' data-llen='8579:8625'>言啞啞吉<span class='krp-note'>體夫剛德爲卦之先/能以恐懼脩其德也</span>象曰震來<img height='20' width='20' alt='&amp;KR0658' title='KR0658' src='https://raw.githubusercontent.com/kanripo/KR-Gaiji/master/images/KR0658.png'/><img height='20' width='20' alt='&amp;KR0658' title='KR0658' src='https://raw.githubusercontent.com/kanripo/KR-Gaiji/master/images/KR0658.png'/>恐</span>
<span class='tline' id='l253' data-llen='8625:8643'>致福也笑言啞啞後有則也六二震來厲</span>
<span class='tline' id='l254' data-llen='8643:8672'>億喪貝躋于九陵勿逐七日得<span class='krp-note'>震之爲義威駭/怠懈肅整惰慢</span></span>
<span class='tline' id='l255' data-llen='8672:8725'><span class='krp-note'>者也初幹其任而二乗之震來則危喪其資貨亡其所處矣故/曰震來厲億喪貝億辭也貝資貨糧用之屬也犯逆受戮无應</span></span>
<span class='tline' id='l256' data-llen='8725:8773'><span class='krp-note'>而行行无所舎威嚴大行物莫之納无糧而走雖復超/越陵險必困于窮匱不過七日故曰勿逐七日得也</span>象曰</span>
<span class='tline' id='l257' data-llen='8773:8797'>震來厲乗剛也六三震蘇蘇震行无眚<span class='krp-note'>不當/其位</span></span>
<span class='tline' id='l258' data-llen='8797:8834'><span class='krp-note'>位非所處故懼蘇蘇也而无乗/剛之逆故可以懼行而无眚也</span>象曰震蘇蘇位不當</span>
<span class='tline' id='l259' data-llen='8834:8875'>也九四震遂泥<span class='krp-note'>處四隂之中居恐懼之時爲衆隂之主/冝勇其身以安於衆若其震也遂困難</span></span>
<span class='tline' id='l260' data-llen='8875:8907'><span class='krp-note'>矣履夫不正不能除恐/使物安己德未光也</span>象曰震遂泥未光也六五</span>
<span class='tline' id='l261' data-llen='8907:8943'>震往來厲億无喪有事<span class='krp-note'>往則无應來則乗剛恐而往/來不免於危夫處震之時而</span></span>
<span class='tline' id='l262' data-llen='8943:8971'><a onclick="displayPageImage('KR1a0006', 'SBCK', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span>
<span class='tline' id='l263' data-llen='8971:9009'><span class='krp-note'>得尊位斯乃有事之機也而懼往/來將喪其事故曰億无喪有事也</span>象曰震往來厲危</span>
<span class='tline' id='l264' data-llen='9009:9036'>行也其事在中大无喪也<span class='krp-note'>大則无喪往/來乃危也</span>上六震</span>
<span class='tline' id='l265' data-llen='9036:9054'>索索視矍矍征凶震不于其躬于其鄰无</span>
<span class='tline' id='l266' data-llen='9054:9096'>咎㛰媾有言<span class='krp-note'>處震之極極震者也居震之極求中未得/故懼而索索視而矍矍无所安親也已處</span></span>
<span class='tline' id='l267' data-llen='9096:9145'><span class='krp-note'>動極而復征焉凶其宜也若恐非己造彼動故懼懼鄰/而戒合於備豫故无咎也極懼相疑故雖㛰媾而有言也</span>象</span>
<span class='tline' id='l268' data-llen='9145:9163'>曰震索索中未得也雖凶无咎畏鄰戒也</span>
<span class='tline' id='l269' data-llen='9163:9202'>䷳<span class='krp-note'>艮下/艮上</span>艮其背<span class='krp-note'>目无/患也</span>不獲其身<span class='krp-note'>所止在後故/不得其身也</span>行其</span>
<span class='tline' id='l270' data-llen='9202:9245'>庭不見其人<span class='krp-note'>相背/故也</span>无咎<span class='krp-note'>凡物對面而不相通否之道也/艮者止而不相交通之卦也各</span></span>
<span class='tline' id='l271' data-llen='9245:9298'><span class='krp-note'>止而不相與何得无咎唯不相見乃可也施止於背不隔物欲/得其所止也背者无見之物也无見則自然靜止靜止而无見</span></span>
<span class='tline' id='l272' data-llen='9298:9351'><span class='krp-note'>則不獲其身矣相背者雖近而不相見故行其庭不見其人也/夫施止不於无見令物自然而止而強止之則姦邪並興近而</span></span>
<span class='tline' id='l273' data-llen='9351:9379'><a onclick="displayPageImage('KR1a0006', 'SBCK', '005-13a' );" name="005-13a" class="pb">[005-13a] <img width="20"  src="/static/img/kanseki-5.png"/></a></span>
<span class='tline' id='l274' data-llen='9379:9416'><span class='krp-note'>不相得則凶其得无咎艮其背不/獲其身行其庭不見其人故也</span>彖曰艮止也時止</span>
<span class='tline' id='l275' data-llen='9416:9434'>則止時行則行動靜不失其時其道光明</span>
<span class='tline' id='l276' data-llen='9434:9477'><span class='krp-note'>正道不可常用必施於不可/以行適於其時道乃光明也</span>艮其止止其所也<span class='krp-note'>易背曰/止以明</span></span>
<span class='tline' id='l277' data-llen='9477:9522'><span class='krp-note'>背即止也施止不可於面施背乃可也施止於止/不施止於行得其所矣故曰艮其止止其所也</span>上下敵</span>
<span class='tline' id='l278' data-llen='9522:9540'>應不相與也是以不獲其身行其庭不見</span>
<span class='tline' id='l279' data-llen='9540:9558'>其人无咎也象曰兼山艮君子以思不出</span>
<span class='tline' id='l280' data-llen='9558:9588'>其位<span class='krp-note'>各止其所/不侵官也</span>初六艮其趾无咎利永貞<span class='krp-note'>處/止</span></span>
<span class='tline' id='l281' data-llen='9588:9624'><span class='krp-note'>之初行无所之故止其趾乃/得无咎至靜而定故利永貞</span>象曰艮其趾未失正也</span>
<span class='tline' id='l282' data-llen='9624:9652'>六二艮其腓不拯其隨其心不快<span class='krp-note'>隨謂趾也止/其腓故其趾</span></span>
<span class='tline' id='l283' data-llen='9652:9692'><span class='krp-note'>不拯也腓體躁而處止而不得極其/隨又不能退聽安靜故其心不快也</span>象曰不拯其隨未</span>
<span class='tline' id='l284' data-llen='9692:9720'><a onclick="displayPageImage('KR1a0006', 'SBCK', '005-13b' );" name="005-13b" class="pb">[005-13b] <img width="20"  src="/static/img/kanseki-5.png"/></a></span>
<span class='tline' id='l285' data-llen='9720:9745'>退聽也九三艮其限列其夤厲薫心<span class='krp-note'>限身之/中也三</span></span>
<span class='tline' id='l286' data-llen='9745:9798'><span class='krp-note'>當兩象之中故曰艮其限夤當中脊之肉也止加其身中體而/分故列其夤而憂危薫心也艮之爲義各止於其所上下不相</span></span>
<span class='tline' id='l287' data-llen='9798:9845'><span class='krp-note'>與至中則列矣列加其夤危莫甚焉危亡之憂乃薫/灼其心也施止體中其體分焉體分兩主大器喪矣</span>象曰</span>
<span class='tline' id='l288' data-llen='9845:9870'>艮其限危薫心也六四艮其身无咎<span class='krp-note'>中上稱/身履得</span></span>
<span class='tline' id='l289' data-llen='9870:9909'><span class='krp-note'>其位止求諸身得其/所處故不陷於咎也</span>象曰艮其身止諸躬也<span class='krp-note'>自止其/躬不分</span></span>
<span class='tline' id='l290' data-llen='9909:9945'><span class='krp-note'>全/體</span>六五艮其輔言有序悔亡<span class='krp-note'>施止於輔以處於中/故口无擇言能亡其</span></span>
<span class='tline' id='l291' data-llen='9945:9977'><span class='krp-note'>悔/也</span>象曰艮其輔以中正也<span class='krp-note'>能用中正故/言有序也</span>上九敦艮</span>
<span class='tline' id='l292' data-llen='9977:10011'>吉<span class='krp-note'>居止之極極止者也敦重/在上不陷非妄宜其吉也</span>象曰敦艮之吉以厚</span>
<span class='tline' id='l293' data-llen='10011:10015'>終也</span>
<span class='tline' id='l294' data-llen='10015:10056'>䷴<span class='krp-note'>艮下/巽上</span>漸女歸吉利貞<span class='krp-note'>漸者漸進之卦也止而巽以/斯適進漸進者也以止巽爲</span></span>
<span class='tline' id='l295' data-llen='10056:10084'><a onclick="displayPageImage('KR1a0006', 'SBCK', '005-14a' );" name="005-14a" class="pb">[005-14a] <img width="20"  src="/static/img/kanseki-5.png"/></a></span>
<span class='tline' id='l296' data-llen='10084:10120'><span class='krp-note'>進故女歸吉也進/而用正故利貞也</span>彖曰漸之進也<span class='krp-note'>之於/進也</span>女歸吉也</span>
<span class='tline' id='l297' data-llen='10120:10138'>進得位往有功也進以正可以正邦也其</span>
<span class='tline' id='l298' data-llen='10138:10163'>位剛得中也<span class='krp-note'>以漸進/得位也</span>止而巽動不窮也象曰</span>
<span class='tline' id='l299' data-llen='10163:10189'>山上有木漸君子以居賢德善俗<span class='krp-note'>賢德以止/巽則居風</span></span>
<span class='tline' id='l300' data-llen='10189:10218'><span class='krp-note'>俗以止/巽乃善</span>初六鴻漸于干小子厲有言无咎<span class='krp-note'>鴻/水</span></span>
<span class='tline' id='l301' data-llen='10218:10271'><span class='krp-note'>鳥也適進之義始於下而升者也故以鴻爲喻六爻皆以進而/履之爲義焉始進而位乎窮下又无其應若履于干危不可以</span></span>
<span class='tline' id='l302' data-llen='10271:10322'><span class='krp-note'>安也始進而未得其位則困於小子窮於謗言故曰小子厲/有言也困於小子讒䛕之言未傷君子之義故曰无咎也</span>象</span>
<span class='tline' id='l303' data-llen='10322:10340'>曰小子之厲義无咎也六二鴻漸于磐飲</span>
<span class='tline' id='l304' data-llen='10340:10381'>食衎衎吉<span class='krp-note'>磐山石之安者也進而得位居中而應本/无禄養進而得之其爲歡樂願莫先焉</span>象</span>
<span class='tline' id='l305' data-llen='10381:10399'>曰飲食衎衎不素飽也九三鴻漸于陸夫</span>
<span class='tline' id='l306' data-llen='10399:10427'><a onclick="displayPageImage('KR1a0006', 'SBCK', '005-14b' );" name="005-14b" class="pb">[005-14b] <img width="20"  src="/static/img/kanseki-5.png"/></a></span>
<span class='tline' id='l307' data-llen='10427:10457'>征不復婦孕不育凶利禦宼<span class='krp-note'>陸髙之頂也進而/之陸與四相得不</span></span>
<span class='tline' id='l308' data-llen='10457:10510'><span class='krp-note'>能復反者也夫征不復樂於邪配則婦亦不能執貞矣非夫而/孕故不育也三本艮體而棄乎羣醜與四相得遂乃不反至使</span></span>
<span class='tline' id='l309' data-llen='10510:10553'><span class='krp-note'>婦孕不育見利忘義貪進忘舊凶之道也異/體合好順而相保物莫能間故利禦宼也</span>象曰夫征不</span>
<span class='tline' id='l310' data-llen='10553:10571'>復離羣醜也婦孕不育失其道也利用禦</span>
<span class='tline' id='l311' data-llen='10571:10589'>宼順相保也六四鴻漸于木或得其桷无</span>
<span class='tline' id='l312' data-llen='10589:10626'>咎<span class='krp-note'>鳥而之木得其宜也或得其桷/遇安棲也雖乗于剛志相得也</span>象曰或得其桷順</span>
<span class='tline' id='l313' data-llen='10626:10644'>以巽也九五鴻漸于陵婦三歳不孕終莫</span>
<span class='tline' id='l314' data-llen='10644:10692'>之勝吉<span class='krp-note'>陵次陸者也進得中位而隔乎三四不得與其應合/故婦三歳不孕也各履正而居中三四不能乆塞其</span></span>
<span class='tline' id='l315' data-llen='10692:10733'><span class='krp-note'>塗者也不過三歳必得所願矣進以正/邦三年有成成則道濟故不過三歳也</span>象曰終莫之勝</span>
<span class='tline' id='l316' data-llen='10733:10751'>吉得所願也上九鴻漸于陸其羽可用爲</span>
<span class='tline' id='l317' data-llen='10751:10779'><a onclick="displayPageImage('KR1a0006', 'SBCK', '005-15a' );" name="005-15a" class="pb">[005-15a] <img width="20"  src="/static/img/kanseki-5.png"/></a></span>
<span class='tline' id='l318' data-llen='10779:10824'>儀吉<span class='krp-note'>進處髙絜不累於位无物可以屈其心而亂其/志峨峨清逺儀可貴也故曰其羽可用爲儀吉</span>象曰</span>
<span class='tline' id='l319' data-llen='10824:10837'>其羽可用爲儀吉不可亂也</span>
<span class='tline' id='l320' data-llen='10837:10875'>䷵<span class='krp-note'>兊下/震上</span>歸妹征凶无攸利<span class='krp-note'>妹者少女之稱也兊爲/少隂震爲長陽少隂而</span></span>
<span class='tline' id='l321' data-llen='10875:10903'><span class='krp-note'>承長陽說以動/嫁妹之象也</span>彖曰歸妹天地之大義也天地</span>
<span class='tline' id='l322' data-llen='10903:10928'>不交而萬物不興歸妹人之終始也<span class='krp-note'>隂陽旣/合長少</span></span>
<span class='tline' id='l323' data-llen='10928:10971'><span class='krp-note'>又交天地之大/義人倫之終始</span>說以動所歸妹也<span class='krp-note'>少女而與長男交少/女所不樂也而今說</span></span>
<span class='tline' id='l324' data-llen='10971:11015'><span class='krp-note'>以動所歸必妹也雖與長/男交嫁而係姊是以說也</span>征凶位不當也<span class='krp-note'>履於不正說/動以進妖邪</span></span>
<span class='tline' id='l325' data-llen='11015:11051'><span class='krp-note'>之道/也</span>无攸利柔乗剛也<span class='krp-note'>以征則有不正之凶/以處則有乗剛之逆</span>象曰</span>
<span class='tline' id='l326' data-llen='11051:11079'>澤上有雷歸妹君子以永終知敝<span class='krp-note'>歸妹相終始/之道也故以</span></span>
<span class='tline' id='l327' data-llen='11079:11114'><span class='krp-note'>永終/知敝</span>初九歸妹以娣跛能履征吉<span class='krp-note'>少女而與長男/爲耦非敵之謂</span></span>
<span class='tline' id='l328' data-llen='11114:11142'><a onclick="displayPageImage('KR1a0006', 'SBCK', '005-15b' );" name="005-15b" class="pb">[005-15b] <img width="20"  src="/static/img/kanseki-5.png"/></a></span>
<span class='tline' id='l329' data-llen='11142:11195'><span class='krp-note'>是娣從之義也妹少女之稱也少女之行善莫若娣夫承嗣以/君之子雖㓜而不妄行少女以娣雖跛能履斯乃恒乆之義吉</span></span>
<span class='tline' id='l330' data-llen='11195:11226'><span class='krp-note'>而相承之道也以/斯而進吉其冝也</span>象曰歸妹以娣以恒也跛能履</span>
<span class='tline' id='l331' data-llen='11226:11251'>吉相承也九二眇能視利幽人之貞<span class='krp-note'>雖失其/位而居</span></span>
<span class='tline' id='l332' data-llen='11251:11291'><span class='krp-note'>内處中眇猶能視足以保常也在内/履中而能守其常故利幽人之貞也</span>象曰利幽人之貞</span>
<span class='tline' id='l333' data-llen='11291:11316'>未變常也六三歸妹以須反歸以娣<span class='krp-note'>室主猶/存而求</span></span>
<span class='tline' id='l334' data-llen='11316:11352'><span class='krp-note'>進焉進未值時故有須也不可/以進故反歸待時以娣乃行</span>象曰歸妹以須未當</span>
<span class='tline' id='l335' data-llen='11352:11384'>也九四歸妹愆期遟歸有時<span class='krp-note'>夫以不正无應而適/人也必須彼道窮盡</span></span>
<span class='tline' id='l336' data-llen='11384:11418'><span class='krp-note'>无所與交然後乃可以往/故愆期遟歸以待時也</span>象曰愆期之志有待而行</span>
<span class='tline' id='l337' data-llen='11418:11436'>也六五帝乙歸妹其君之袂不如其娣之</span>
<span class='tline' id='l338' data-llen='11436:11475'>袂良月幾望吉<span class='krp-note'>歸妹之中獨處貴位故謂之帝乙歸/妹也袂衣袖所以爲禮容者也其君</span></span>
<span class='tline' id='l339' data-llen='11475:11503'><a onclick="displayPageImage('KR1a0006', 'SBCK', '005-16a' );" name="005-16a" class="pb">[005-16a] <img width="20"  src="/static/img/kanseki-5.png"/></a></span>
<span class='tline' id='l340' data-llen='11503:11556'><span class='krp-note'>之袂謂帝乙所寵也即五也爲帝乙所崇飾故謂之其君之袂/也配在九二兊少震長以長從少不若以少從長之爲美也故</span></span>
<span class='tline' id='l341' data-llen='11556:11603'><span class='krp-note'>曰不若其娣之袂良也位在乎中以貴而行極隂之/盛以斯適配雖不若少往亦必合故曰月幾望吉也</span>象曰</span>
<span class='tline' id='l342' data-llen='11603:11621'>帝乙歸妹不如其娣之袂良也其位在中</span>
<span class='tline' id='l343' data-llen='11621:11639'>以貴行也上六女承筐无實士刲羊无血</span>
<span class='tline' id='l344' data-llen='11639:11685'>无攸利<span class='krp-note'>羊謂三也處卦之窮仰无所承下又无應爲女而/承命則筐虚而莫之與爲士而下命則刲羊而无</span></span>
<span class='tline' id='l345' data-llen='11685:11719'><span class='krp-note'>血刲羊而无血不應所命也/進退莫與故曰无攸利也</span>象曰上六无實承虚</span>
<span class='tline' id='l346' data-llen='11719:11723'>筐也</span>
<span class='tline' id='l347' data-llen='11723:11749'>周易卷第五<span class='krp-note'>經二千六百九字/注六千三百八十四字</span></span>
<span class='tline' id='l348' data-llen='11749:11777'><a onclick="displayPageImage('KR1a0006', 'SBCK', '005-16b' );" name="005-16b" class="pb">[005-16b] <img width="20"  src="/static/img/kanseki-5.png"/></a></span>
<span class='tline' id='l349' data-llen='11777:11805'><a onclick="displayPageImage('KR1a0006', 'SBCK', '005-16b' );" name="005-16b" class="pb">[005-16b] <img width="20"  src="/static/img/kanseki-5.png"/></a></span>
</p>
<p>
</p>
  </div>
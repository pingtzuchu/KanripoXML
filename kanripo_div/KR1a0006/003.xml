<div id="txtcont" class="span9" style="position: relative;">
    <p>
<span class='tline' id='l9' data-llen='215:242'><a onclick="displayPageImage('KR1a0006', 'SBCK', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span>
<span class='tline' id='l10' data-llen='242:253'>周易上經噬嗑傳第三</span>
<span class='tline' id='l11' data-llen='253:267'>　　　　　　　　　王弼注</span>
<span class='tline' id='l12' data-llen='267:308'>䷔<span class='krp-note'>震下/離上</span>噬嗑亨利用獄<span class='krp-note'>噬齧也嗑合也凡物之不親/由有閒也物之不齊由有過</span></span>
<span class='tline' id='l13' data-llen='308:343'><span class='krp-note'>也有閒與過齧而合之所以/通也刑克以通獄之利也</span>彖曰頥中有物曰噬嗑</span>
<span class='tline' id='l14' data-llen='343:383'><span class='krp-note'>頥中有物齧而合/之噬嗑之義也</span>噬嗑而亨<span class='krp-note'>有物有閒不齧/不合无由亨也</span>剛柔分</span>
<span class='tline' id='l15' data-llen='383:418'>動而明雷電合而章<span class='krp-note'>剛柔分動不溷乃明雷電並/合不亂乃章皆利用獄之義</span></span>
<span class='tline' id='l16' data-llen='418:443'>柔得中而上行雖不當位利用獄也<span class='krp-note'>謂五也/能爲齧</span></span>
<span class='tline' id='l17' data-llen='443:489'><span class='krp-note'>合而通必有其主五則是也上行謂所之在進也/凡言上行皆所之在貴也雖不當位不害用獄也</span>象曰雷</span>
<span class='tline' id='l18' data-llen='489:507'>電噬嗑先王以明罰勑法初九屨校滅趾</span>
<span class='tline' id='l19' data-llen='507:556'>无咎<span class='krp-note'>居无位之地以處刑初受刑而非治刑者也凡過之所/始必始於微而後至於著罰之所始必始於薄而後至</span></span>
<span class='tline' id='l20' data-llen='556:583'><a onclick="displayPageImage('KR1a0006', 'SBCK', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span>
<span class='tline' id='l21' data-llen='583:636'><span class='krp-note'>於誅過輕戮薄故屨校滅趾桎其行也足懲而巳故不重也過/而不改乃謂之過小懲大誠乃得其福故无咎也校者以木絞</span></span>
<span class='tline' id='l22' data-llen='636:671'><span class='krp-note'>校者也即械也校/者取其通名也</span>象曰屨校滅趾不行也<span class='krp-note'>過止/於此</span>六</span>
<span class='tline' id='l23' data-llen='671:709'>二噬膚滅鼻无咎<span class='krp-note'>噬齧也齧者刑克之謂也處中得/位所刑者當故曰噬膚也乗剛而</span></span>
<span class='tline' id='l24' data-llen='709:751'><span class='krp-note'>刑未盡順道噬過其分故滅鼻也刑得所/疾故雖滅鼻而无咎也膚者柔脆之物也</span>象曰噬膚滅</span>
<span class='tline' id='l25' data-llen='751:775'>鼻乗剛也六三噬腊肉遇毒小吝无咎<span class='krp-note'>處下/體之</span></span>
<span class='tline' id='l26' data-llen='775:828'><span class='krp-note'>極而履非其位以斯食物其物必堅豈唯堅乎將遇其毒噬以/喻刑人腊以喻不服毒以喻怨生然承於四而不乗剛雖失其</span></span>
<span class='tline' id='l27' data-llen='828:858'><span class='krp-note'>正刑不侵順故雖/遇毒小吝无咎</span>象曰遇毒位不當也九四噬乾</span>
<span class='tline' id='l28' data-llen='858:895'>胏得金矢利艱貞吉<span class='krp-note'>雖體陽爻爲隂之主履不獲中/而居非其位以斯噬物物亦不</span></span>
<span class='tline' id='l29' data-llen='895:940'><span class='krp-note'>服故曰噬乾肺也金剛也矢直也噬乾胏而得剛/直可以利於艱貞之吉未足以盡通理之道也</span>象曰利</span>
<span class='tline' id='l30' data-llen='940:958'>艱貞吉未光也六五噬乾肉得黃金貞厲</span>
<span class='tline' id='l31' data-llen='958:985'><a onclick="displayPageImage('KR1a0006', 'SBCK', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span>
<span class='tline' id='l32' data-llen='985:1034'>无咎<span class='krp-note'>乾肉堅也黃中也金剛也以隂處陽以柔乗剛以噬於/物物亦不服故曰噬乾肉也然處得尊位以柔乗剛而</span></span>
<span class='tline' id='l33' data-llen='1034:1087'><span class='krp-note'>居於中能行其戮者也履不正而能行其戮剛勝者也噬雖不/服得中而勝故曰噬乾肉得黃金也己雖不正而刑戮得當故</span></span>
<span class='tline' id='l34' data-llen='1087:1112'><span class='krp-note'>雖貞厲而/无咎也</span>象曰貞厲无咎得當也上九何校</span>
<span class='tline' id='l35' data-llen='1112:1156'>滅耳凶<span class='krp-note'>處罰之極惡積不改者也罪非所懲故刑及其/首至于滅耳及首非誡滅耳非懲凶莫甚焉</span>象</span>
<span class='tline' id='l36' data-llen='1156:1184'>曰何校滅耳聦不明也<span class='krp-note'>聦不明故不慮惡/積至于不可解也</span></span>
<span class='tline' id='l37' data-llen='1184:1206'>䷕<span class='krp-note'>離下/艮上</span>賁亨小利有攸往彖曰賁亨柔</span>
<span class='tline' id='l38' data-llen='1206:1224'>來而文剛故亨分剛上而文柔故小利有</span>
<span class='tline' id='l39' data-llen='1224:1273'>攸往<span class='krp-note'>剛柔不分文何由生故坤之上六來居二位柔來文剛/之義也柔來/文剛居位得中是以亨乾之九二分居</span></span>
<span class='tline' id='l40' data-llen='1273:1325'><span class='krp-note'>上位分剛上而文柔之義也剛上文柔不/得中位不若柔來文剛故小利有攸往</span>天文也<span class='krp-note'>剛柔交錯而/成文焉天之</span></span>
<span class='tline' id='l41' data-llen='1325:1360'><span class='krp-note'>文/也</span>文明以止人文也<span class='krp-note'>止物不以威武而/以文明人之文也</span>觀乎天文</span>
<span class='tline' id='l42' data-llen='1360:1387'><a onclick="displayPageImage('KR1a0006', 'SBCK', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span>
<span class='tline' id='l43' data-llen='1387:1413'>以察時變觀乎人文以化成天下<span class='krp-note'>解天之文/則時變可</span></span>
<span class='tline' id='l44' data-llen='1413:1442'><span class='krp-note'>知也解人之文/則化成可爲也</span>象曰山下有火賁君子以明庶</span>
<span class='tline' id='l45' data-llen='1442:1481'>政无敢折獄<span class='krp-note'>處賁之時止物以文明不可以威/刑故君子以明庶政而无敢折獄</span>初九賁</span>
<span class='tline' id='l46' data-llen='1481:1524'>其趾舎車而徒<span class='krp-note'>在賁之始以剛處下居於无位棄於不義/安夫徒歩以從其志者也故飾其趾舎車</span></span>
<span class='tline' id='l47' data-llen='1524:1550'><span class='krp-note'>而徒義弗/乗之謂也</span>象曰舎車而徒義弗乗也六二賁</span>
<span class='tline' id='l48' data-llen='1550:1599'>其須<span class='krp-note'>得其位而无應三亦无應俱无應而比焉近而相得者/也須之爲物上附者也脩其所履以附於上故曰賁其</span></span>
<span class='tline' id='l49' data-llen='1599:1622'><span class='krp-note'>須/也</span>象曰賁其須與上興也九三賁如濡如永</span>
<span class='tline' id='l50' data-llen='1622:1671'>貞吉<span class='krp-note'>處下體之極居得其位與二相比俱履其正和合相潤/以成其文者也旣得其飾又得其潤故曰賁如濡如也</span></span>
<span class='tline' id='l51' data-llen='1671:1701'><span class='krp-note'>永保其貞物莫之/陵故曰永貞吉也</span>象曰永貞之吉終莫之陵也</span>
<span class='tline' id='l52' data-llen='1701:1724'>六四賁如皤如白馬翰如匪宼㛰媾<span class='krp-note'>有應/在初</span></span>
<span class='tline' id='l53' data-llen='1724:1751'><a onclick="displayPageImage('KR1a0006', 'SBCK', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span>
<span class='tline' id='l54' data-llen='1751:1804'><span class='krp-note'>而閡於三爲己宼難二志相感不獲通亨欲靜則欽初之應欲/進則懼三之難故或飾或素内懷疑懼也鮮絜其馬翰如以待</span></span>
<span class='tline' id='l55' data-llen='1804:1842'><span class='krp-note'>雖履正位未敢果其志也三爲剛/猛未可輕犯匪宼乃㛰終无尤也</span>象曰六四當位疑</span>
<span class='tline' id='l56' data-llen='1842:1861'>也匪宼㛰媾終无尤也六五賁于丘園束帛</span>
<span class='tline' id='l57' data-llen='1861:1903'>戔戔吝終吉<span class='krp-note'>處得尊位爲飾之主飾之盛者也施飾於/物其道害也施飾丘園盛莫大焉故賁于</span></span>
<span class='tline' id='l58' data-llen='1903:1945'><span class='krp-note'>束帛丘園乃落賁于丘園帛乃戔戔用莫/過儉泰而能約故必吝焉乃得終吉也</span>象曰六五之吉</span>
<span class='tline' id='l59' data-llen='1945:1981'>有喜也上九白賁无咎<span class='krp-note'>處飾之終飾終反素故任其/質素不勞文飾而无咎也以</span></span>
<span class='tline' id='l60' data-llen='1981:2007'><span class='krp-note'>白爲飾而无憂/患得志者也</span>象曰白賁无咎上得志也</span>
<span class='tline' id='l61' data-llen='2007:2030'>䷖<span class='krp-note'>坤下/艮上</span>剥不利有攸往彖曰剥剥也柔變</span>
<span class='tline' id='l62' data-llen='2030:2049'>剛也不利有攸往小人長也順而止之觀象</span>
<span class='tline' id='l63' data-llen='2049:2079'>也君子尚消息盈虚天行也<span class='krp-note'>坤順而艮止也所/以順而止之不敢</span></span>
<span class='tline' id='l64' data-llen='2079:2106'><a onclick="displayPageImage('KR1a0006', 'SBCK', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span>
<span class='tline' id='l65' data-llen='2106:2150'><span class='krp-note'>以剛止者以觀其形象也強亢激拂觸忤以/隕身身旣傾焉功又不就非君子之所尚也</span>象曰山附於</span>
<span class='tline' id='l66' data-llen='2150:2187'>地剥上以厚下安宅<span class='krp-note'>厚下者牀不見剥也安宅者物/不失處也厚下安宅治剥之道</span></span>
<span class='tline' id='l67' data-llen='2187:2222'><span class='krp-note'>也</span>初六剥牀以足蔑貞凶<span class='krp-note'>牀者人之所以安也剥/牀以足猶云剥牀之足</span></span>
<span class='tline' id='l68' data-llen='2222:2262'><span class='krp-note'>也蔑猶削也剥牀之足滅下之道也下/道始滅剛隕柔長則正削而凶來也</span>象曰剥牀以足</span>
<span class='tline' id='l69' data-llen='2262:2288'>以滅下也六二剥牀以辨蔑貞凶<span class='krp-note'>蔑猶甚極/之辭也辨</span></span>
<span class='tline' id='l70' data-llen='2288:2334'><span class='krp-note'>者足之上也剥道浸長故剥其辨也稍近於牀轉/欲滅物之所處長柔而削正以斯爲德物所棄也</span>象曰剥</span>
<span class='tline' id='l71' data-llen='2334:2362'>牀以辨未有與也六三剥之无咎<span class='krp-note'>與上爲應羣/隂剥陽我獨</span></span>
<span class='tline' id='l72' data-llen='2362:2400'><span class='krp-note'>恊焉雖處於/剥可以无咎</span>象曰剥之无咎失上下也<span class='krp-note'>三上下各有/二隂而三獨</span></span>
<span class='tline' id='l73' data-llen='2400:2443'><span class='krp-note'>應於陽則/失上下也</span>六四剥牀以膚凶<span class='krp-note'>初二剥牀民所以安未剥/其身也至四剥道浸長牀</span></span>
<span class='tline' id='l74' data-llen='2443:2479'><span class='krp-note'>旣剥盡以及人身小人遂盛物/將失身豈唯削正靡所不凶</span>象曰剥牀以膚切近</span>
<span class='tline' id='l75' data-llen='2479:2506'><a onclick="displayPageImage('KR1a0006', 'SBCK', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span>
<span class='tline' id='l76' data-llen='2506:2534'>災也六五貫魚以宫人寵无不利<span class='krp-note'>處剥之時居/得尊位爲剥</span></span>
<span class='tline' id='l77' data-llen='2534:2587'><span class='krp-note'>之主者也剥之爲害小人得寵以消君子者也若能施寵小人/於宫人而已不害於正則所寵雖衆終无尤也貫魚謂此衆隂</span></span>
<span class='tline' id='l78' data-llen='2587:2614'><span class='krp-note'>也駢頭相次/似貫魚也</span>象曰以宫人寵終无尤也上九碩</span>
<span class='tline' id='l79' data-llen='2614:2646'>果不食君子得輿小人剥廬<span class='krp-note'>處卦之終獨全不落/故果至于碩而不見</span></span>
<span class='tline' id='l80' data-llen='2646:2680'><span class='krp-note'>食也君子居之則爲民覆䕃/小人用之則剥下所庇也</span>象曰君子得輿民所</span>
<span class='tline' id='l81' data-llen='2680:2693'>載也小人剥廬終不可用也</span>
<span class='tline' id='l82' data-llen='2693:2716'>䷗<span class='krp-note'>震下/坤上</span>復亨出入无疾朋來无咎反復其</span>
<span class='tline' id='l83' data-llen='2716:2734'>道七日來復利有攸往彖曰復亨剛反動</span>
<span class='tline' id='l84' data-llen='2734:2765'>而以順行是以出入无疾<span class='krp-note'>入則爲反出則剛長/故无疾疾猶病也</span>朋</span>
<span class='tline' id='l85' data-llen='2765:2800'>來无咎<span class='krp-note'>朋謂/陽也</span>反復其道七日來復<span class='krp-note'>陽氣始剥盡至/來復時凡七日</span></span>
<span class='tline' id='l86' data-llen='2800:2827'><a onclick="displayPageImage('KR1a0006', 'SBCK', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span>
<span class='tline' id='l87' data-llen='2827:2865'>天行也<span class='krp-note'>以天之行反復不過/七日復之不可逺也</span>利有攸往剛長也<span class='krp-note'>往則/小人</span></span>
<span class='tline' id='l88' data-llen='2865:2904'><span class='krp-note'>道消/也</span>復其見天地之心乎<span class='krp-note'>復者反本之謂也天地以/本爲心者出凡動息則靜</span></span>
<span class='tline' id='l89' data-llen='2904:2957'><span class='krp-note'>靜非對動者也語息則黙黙非對語者也然則天地雖大富有/萬物雷動風行運化萬變寂然至无是其本矣故動息地中乃</span></span>
<span class='tline' id='l90' data-llen='2957:2991'><span class='krp-note'>天地之心見也若其以有/爲心則異類未獲具存矣</span>象曰雷在地中復先王</span>
<span class='tline' id='l91' data-llen='2991:3017'>以至日閉關商旅不行后不省方<span class='krp-note'>方事也冬/至隂之復</span></span>
<span class='tline' id='l92' data-llen='3017:3065'><span class='krp-note'>也夏至陽之復也故爲復則至於寂然大靜先王則/天地而行者也動復則靜行復則止事復則无事也</span>初九不</span>
<span class='tline' id='l93' data-llen='3065:3103'>逺復无祇悔元吉<span class='krp-note'>最處復初始復者也復之不速遂/至迷凶不逺而復幾悔而反以此</span></span>
<span class='tline' id='l94' data-llen='3103:3136'><span class='krp-note'>脩身患難逺矣錯之於事/其殆庶幾乎故元吉也</span>象曰不逺之復以脩身</span>
<span class='tline' id='l95' data-llen='3136:3177'>也六二休復吉<span class='krp-note'>得位處中最比於初上无陽爻以疑其/親陽爲仁行在初之上而附順之下仁</span></span>
<span class='tline' id='l96' data-llen='3177:3209'><span class='krp-note'>之謂也旣處中位親/仁善鄰復之休也</span>象曰休復之吉以下仁也六三</span>
<span class='tline' id='l97' data-llen='3209:3236'><a onclick="displayPageImage('KR1a0006', 'SBCK', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span>
<span class='tline' id='l98' data-llen='3236:3278'>頻復厲无咎<span class='krp-note'>頻頻蹙之貌也處下體之終雖愈於上六/之迷巳失復逺矣是以蹙也蹙而求復未</span></span>
<span class='tline' id='l99' data-llen='3278:3315'><span class='krp-note'>至於迷故雖危无咎也復道冝速/蹙而乃復義雖无咎它來難保</span>象曰頻復之厲義</span>
<span class='tline' id='l100' data-llen='3315:3351'>无咎也六四中行獨復<span class='krp-note'>四上下各有二隂而處厥中/履得其位而應於初獨得所</span></span>
<span class='tline' id='l101' data-llen='3351:3383'><span class='krp-note'>復順道而反物莫之/犯故曰中行獨復也</span>象曰中行獨復以從道也六</span>
<span class='tline' id='l102' data-llen='3383:3425'>五敦復无悔<span class='krp-note'>居厚而履中居厚則无怨履中則可以自/考雖不足以及休復之吉守厚以復悔可</span></span>
<span class='tline' id='l103' data-llen='3425:3447'><span class='krp-note'>免/也</span>象曰敦復无悔中以自考也上六迷復</span>
<span class='tline' id='l104' data-llen='3447:3465'>凶有災眚用行師終有大敗以其國君凶</span>
<span class='tline' id='l105' data-llen='3465:3503'>至于十年不克征<span class='krp-note'>最處復後是迷者也以迷求復故/曰迷復也用之行師難用有克也</span></span>
<span class='tline' id='l106' data-llen='3503:3546'><span class='krp-note'>終必大敗用之於國則反乎君道也大敗乃/復量斯勢也雖復十年脩之猶未能征也</span>象曰迷復之</span>
<span class='tline' id='l107' data-llen='3546:3553'>凶反君道也</span>
<span class='tline' id='l108' data-llen='3553:3580'><a onclick="displayPageImage('KR1a0006', 'SBCK', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span>
<span class='tline' id='l109' data-llen='3580:3603'>䷘<span class='krp-note'>震下/乾上</span>无妄元亨利貞其匪正有眚不利</span>
<span class='tline' id='l110' data-llen='3603:3621'>有攸往彖曰无妄剛自外來而爲主於内</span>
<span class='tline' id='l111' data-llen='3621:3655'><span class='krp-note'>謂震/也</span>動而健<span class='krp-note'>震動而/乾健也</span>剛中而應<span class='krp-note'>謂五/也</span>大亨以正</span>
<span class='tline' id='l112' data-llen='3655:3702'>天之命也<span class='krp-note'>剛自外來而爲主於内動而愈健剛中而應威剛/方正私欲不行何可以妄使有妄之道滅无妄之</span></span>
<span class='tline' id='l113' data-llen='3702:3755'><span class='krp-note'>道成非大亨利貞而何剛自外來而爲主於内則柔邪之道消/矣動而愈健則剛直之道通矣剛中而應則齊明之徳著矣故</span></span>
<span class='tline' id='l114' data-llen='3755:3797'><span class='krp-note'>大亨以正也天之敎命何可犯乎何可妄/乎是以匪正則有青而不利有攸往也</span>其匪正有眚不</span>
<span class='tline' id='l115' data-llen='3797:3815'>利有攸往无妄之往何之矣天命不祐行</span>
<span class='tline' id='l116' data-llen='3815:3864'>矣哉<span class='krp-note'>匪正有眚不求改以從正而欲有所往居不可以妄之/時而欲以不正有所往將欲何之天命之所不祐竟矣</span></span>
<span class='tline' id='l117' data-llen='3864:3896'><span class='krp-note'>哉</span>象曰天下雷行物與无妄<span class='krp-note'>與辭也猶皆也天/下雷行物皆不可</span></span>
<span class='tline' id='l118' data-llen='3896:3932'><span class='krp-note'>以妄/也</span>先王以茂對時育萬物<span class='krp-note'>茂盛也物皆不敢妄/然後萬物乃得各全</span></span>
<span class='tline' id='l119' data-llen='3932:3959'><a onclick="displayPageImage('KR1a0006', 'SBCK', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span>
<span class='tline' id='l120' data-llen='3959:4001'><span class='krp-note'>其性對時育物/莫盛於斯也</span>初九无妄往吉<span class='krp-note'>體剛處下以貴下賤行/不犯妄故往得其志</span></span>
<span class='tline' id='l121' data-llen='4001:4019'>象曰无妄之往得志也六二不耕穫不葘</span>
<span class='tline' id='l122' data-llen='4019:4059'>畬則利有攸往<span class='krp-note'>不耕而穫不菑而畬代終已成而不造/也不擅其美乃盡臣道故利有攸往</span></span>
<span class='tline' id='l123' data-llen='4059:4077'>象曰不耕穫未富也六三无妄之災或繫</span>
<span class='tline' id='l124' data-llen='4077:4110'>之牛行人之得邑人之災<span class='krp-note'>以隂居陽行違謙順是/无妄之所以爲災也牛</span></span>
<span class='tline' id='l125' data-llen='4110:4163'><span class='krp-note'>者稼穡之資也二以不耕而穫利有攸往而三爲不順之行故/或繫之牛是有司之所以爲獲彼人之所以爲災也故曰行人</span></span>
<span class='tline' id='l126' data-llen='4163:4188'><span class='krp-note'>之得邑人/之災也</span>象曰行人得牛邑人災也九四可</span>
<span class='tline' id='l127' data-llen='4188:4231'>貞无咎<span class='krp-note'>處无妄之時以陽居隂以剛乗柔履於謙順/比近至尊故可以任正固有所守而无咎也</span>象</span>
<span class='tline' id='l128' data-llen='4231:4249'>曰可貞无咎固有之也九五无妄之疾勿</span>
<span class='tline' id='l129' data-llen='4249:4293'>藥有喜<span class='krp-note'>居得尊位爲无妄之主者也下皆无妄害非所/致而取藥焉疾之甚也非妄之災勿治自復非</span></span>
<span class='tline' id='l130' data-llen='4293:4320'><a onclick="displayPageImage('KR1a0006', 'SBCK', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span>
<span class='tline' id='l131' data-llen='4320:4356'><span class='krp-note'>妄而藥之則凶/故曰勿藥有喜</span>象曰无妄之藥不可試也<span class='krp-note'>藥攻有/妄者也</span></span>
<span class='tline' id='l132' data-llen='4356:4390'><span class='krp-note'>而反攻无妄/故不可試也</span>上九无妄行有眚无攸利<span class='krp-note'>處不可/妄之極</span></span>
<span class='tline' id='l133' data-llen='4390:4419'><span class='krp-note'>唯冝靜保其身而/巳故不可以行也</span>象曰无妄之行窮之災也</span>
<span class='tline' id='l134' data-llen='4419:4442'>䷙<span class='krp-note'>乾下/艮上</span>大畜利貞不家食吉利渉大川彖</span>
<span class='tline' id='l135' data-llen='4442:4468'>曰大畜剛健篤實煇光日新其德<span class='krp-note'>凡物旣厭/而退者弱</span></span>
<span class='tline' id='l136' data-llen='4468:4514'><span class='krp-note'>也旣榮而隕者薄也夫能煇光/日新其德者唯剛健篤實也</span>剛上而尚賢<span class='krp-note'>謂上九也處/上而大通剛</span></span>
<span class='tline' id='l137' data-llen='4514:4555'><span class='krp-note'>來而不距尚/賢之謂也</span>能止健大正也<span class='krp-note'>健莫過乾而能止之/非夫大正未之能也</span>不家</span>
<span class='tline' id='l138' data-llen='4555:4581'>食吉養賢也利渉大川應乎天也<span class='krp-note'>有大畜之/實以之養</span></span>
<span class='tline' id='l139' data-llen='4581:4621'><span class='krp-note'>賢令賢者不家食乃吉也尚賢制健/大正應天不憂險難故利涉大川也</span>象曰天在山中大</span>
<span class='tline' id='l140' data-llen='4621:4646'>畜君子以多識前言往行以畜其德<span class='krp-note'>物之可/畜於懷</span></span>
<span class='tline' id='l141' data-llen='4646:4673'><a onclick="displayPageImage('KR1a0006', 'SBCK', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span>
<span class='tline' id='l142' data-llen='4673:4713'><span class='krp-note'>令德不散/盡於此也</span>初九有厲利已<span class='krp-note'>四乃畜己未可犯也故/進則有厲已則利也</span>象</span>
<span class='tline' id='l143' data-llen='4713:4743'>曰有厲利已不犯災也<span class='krp-note'>處健之始未果其/健者故能利已</span>九二輿</span>
<span class='tline' id='l144' data-llen='4743:4791'>說輹<span class='krp-note'>五處畜盛未可犯也遇斯而進故輿說輹也居得其中/能以其中不爲馮河死而无悔遇難能止故无尤也</span></span>
<span class='tline' id='l145' data-llen='4791:4809'>象曰輿說輹中无尤也九三良馬逐利艱</span>
<span class='tline' id='l146' data-llen='4809:4843'>貞曰閑輿衛利有攸往<span class='krp-note'>凡物極則反故畜極則通/初二之進值於畜盛故不</span></span>
<span class='tline' id='l147' data-llen='4843:4896'><span class='krp-note'>可以升至於九三升于上九而上九處天衢之亨塗徑大通進/无違距可以馳騁故曰良馬逐也履當其位進得其時之乎通</span></span>
<span class='tline' id='l148' data-llen='4896:4947'><span class='krp-note'>路不憂險厄故利艱貞也閑閡也衞護也進得其時雖渉艱/難而无患也輿雖遇閑而故衞也與上合志故利有攸往也</span></span>
<span class='tline' id='l149' data-llen='4947:4965'>象曰利有攸往上合志也六四童牛之牿</span>
<span class='tline' id='l150' data-llen='4965:5013'>元吉<span class='krp-note'>處艮之始履得其位能止健初距不以角柔以止剛剛/不敢犯抑銳之始以息強爭豈唯獨利乃將有喜也</span></span>
<span class='tline' id='l151' data-llen='5013:5031'>象曰六四元吉有喜也六五豶豕之牙吉</span>
<span class='tline' id='l152' data-llen='5031:5058'><a onclick="displayPageImage('KR1a0006', 'SBCK', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span>
<span class='tline' id='l153' data-llen='5058:5111'><span class='krp-note'>豕牙横猾剛暴難制之物謂二也五處得尊位爲畜之主二剛/而進能豶其牙柔能制健禁暴抑盛豈唯能固其位乃將有慶</span></span>
<span class='tline' id='l154' data-llen='5111:5131'><span class='krp-note'>也</span>象曰六五之吉有慶也上九何天之衢</span>
<span class='tline' id='l155' data-llen='5131:5171'>亨<span class='krp-note'>處畜之極畜極則通大畜以至於大亨/之時何辭也猶云何畜乃天之衢亨也</span>象曰何天</span>
<span class='tline' id='l156' data-llen='5171:5179'>之衢道大行也</span>
<span class='tline' id='l157' data-llen='5179:5202'>䷚<span class='krp-note'>震下/艮上</span>頥貞吉觀頥自求口實彖曰頥貞</span>
<span class='tline' id='l158' data-llen='5202:5220'>吉養正則吉也觀頥觀其所養也自求口</span>
<span class='tline' id='l159' data-llen='5220:5238'>實觀其自養也天地養萬物聖人養賢以</span>
<span class='tline' id='l160' data-llen='5238:5256'>及萬民頥之時大矣哉象曰山下有雷頥</span>
<span class='tline' id='l161' data-llen='5256:5286'>君子以愼言語節飲食<span class='krp-note'>言語飲食猶愼而/節之而况其餘乎</span>初九</span>
<span class='tline' id='l162' data-llen='5286:5320'>舎爾靈龜觀我朶頥凶<span class='krp-note'>朶頥者嚼也以陽處下而/爲動始不能令物由巳養</span></span>
<span class='tline' id='l163' data-llen='5320:5347'><a onclick="displayPageImage('KR1a0006', 'SBCK', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span>
<span class='tline' id='l164' data-llen='5347:5400'><span class='krp-note'>動而求養者也夫安身莫若不競脩已莫若自保守道則福至/求禄則辱來居養賢之丗不能貞其所履以全其德而舎其靈</span></span>
<span class='tline' id='l165' data-llen='5400:5440'><span class='krp-note'>龜之明兆羡我朶頥而躁求離其致養/之至道闚我寵禄而競進凶莫甚焉</span>象曰觀我朶頥</span>
<span class='tline' id='l166' data-llen='5440:5458'>亦不足貴也六二顚頥拂經于丘頥征凶</span>
<span class='tline' id='l167' data-llen='5458:5511'><span class='krp-note'>養下曰顚拂違也經猶義也丘所履之常也處下體之中无應/於上反而養初居下不奉上而反養下故曰顚頥拂經于丘也</span></span>
<span class='tline' id='l168' data-llen='5511:5548'><span class='krp-note'>以此而養未見其福也以此/而行未見有與故曰頥征凶</span>象曰六二征凶行失類也</span>
<span class='tline' id='l169' data-llen='5548:5577'><span class='krp-note'>類皆上養而/二處下養𥘉</span>六三拂頥貞凶十年勿用无攸利</span>
<span class='tline' id='l170' data-llen='5577:5629'><span class='krp-note'>履夫不正以養於上納上以諂者也拂養正之義故曰拂頥/貞凶也處頥而爲此行十年見棄者也立行於斯无施而利</span>象</span>
<span class='tline' id='l171' data-llen='5629:5647'>曰十年勿用道大悖也六四顚頥吉虎視</span>
<span class='tline' id='l172' data-llen='5647:5685'>眈眈其欲逐逐无咎<span class='krp-note'>體屬上體居得其位而應於𥘉/以上養下得頥之義故曰顚頥</span></span>
<span class='tline' id='l173' data-llen='5685:5738'><span class='krp-note'>吉也下交不可以瀆故虎視眈眈威而不猛不惡而嚴養德施/賢何可有利故其欲逐逐尚敦實也脩此二者然後乃得全其</span></span>
<span class='tline' id='l174' data-llen='5738:5765'><a onclick="displayPageImage('KR1a0006', 'SBCK', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span>
<span class='tline' id='l175' data-llen='5765:5803'><span class='krp-note'>吉而无咎觀其自養則履正察其/所養則養陽頥爻之貴斯爲盛矣</span>象曰顚頥之吉上</span>
<span class='tline' id='l176' data-llen='5803:5827'>施光也六五拂經居貞吉不可渉大川<span class='krp-note'>以隂/居陽</span></span>
<span class='tline' id='l177' data-llen='5827:5879'><span class='krp-note'>拂頥之義也行則失類故冝居貞也无應於下而比於上故可/守貞從上得順之吉雖得居貞之吉處頥違謙難未可渉也</span></span>
<span class='tline' id='l178' data-llen='5879:5897'>象曰居貞之吉順以從上也上九由頥厲</span>
<span class='tline' id='l179' data-llen='5897:5941'>吉利渉大川<span class='krp-note'>以陽處上而履四隂隂不能獨爲主必宗於/陽也故莫不由之以得其養故曰由頥爲衆</span></span>
<span class='tline' id='l180' data-llen='5941:5992'><span class='krp-note'>隂之主不可瀆也故厲乃吉有似家人悔厲之義貴而无位/是以厲也髙而有民是以吉也爲養之主物莫之違故利渉</span></span>
<span class='tline' id='l181' data-llen='5992:6010'><span class='krp-note'>大川/也</span>象曰由頥厲吉大有慶也</span>
<span class='tline' id='l182' data-llen='6010:6039'>䷛<span class='krp-note'>巽下/兊上</span>大過<span class='krp-note'>音相過/之過</span>棟橈利有攸往亨彖曰</span>
<span class='tline' id='l183' data-llen='6039:6072'>大過大者過也<span class='krp-note'>大者乃/能過也</span>棟橈本末弱也<span class='krp-note'>𥘉爲本/而上爲</span></span>
<span class='tline' id='l184' data-llen='6072:6115'><span class='krp-note'>末/也</span>剛過而中<span class='krp-note'>謂二也居隂過也處二中/也拯弱興衰不失其中也</span>巽而說行<span class='krp-note'>巽/而</span></span>
<span class='tline' id='l185' data-llen='6115:6142'><a onclick="displayPageImage('KR1a0006', 'SBCK', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span>
<span class='tline' id='l186' data-llen='6142:6181'><span class='krp-note'>說行以此救/難難乃濟也</span>利有攸往乃亨<span class='krp-note'>危而弗持則將/安用故往乃亨</span>大過之</span>
<span class='tline' id='l187' data-llen='6181:6206'>時大矣哉<span class='krp-note'>是君子有/爲之時</span>象曰澤滅木大過君子</span>
<span class='tline' id='l188' data-llen='6206:6234'>以獨立不懼遯丗无悶<span class='krp-note'>此所以爲大過/非凡所及也</span>初六藉</span>
<span class='tline' id='l189' data-llen='6234:6264'>用白茅无咎<span class='krp-note'>以柔處下過而可/以无咎其唯愼乎</span>象曰藉用白茅</span>
<span class='tline' id='l190' data-llen='6264:6282'>柔在下也九二枯楊生稊老夫得其女妻</span>
<span class='tline' id='l191' data-llen='6282:6328'>无不利<span class='krp-note'>稊者楊之秀也以陽處隂能過其本而救其弱者/也上无其應心无特吝處過以此无衰不濟也故</span></span>
<span class='tline' id='l192' data-llen='6328:6381'><span class='krp-note'>能令枯楊更生稊老夫更得少妻拯弱興衰莫盛斯爻故无不/利也老過則枯少過則稚以老分少則稚者長以稚分老則枯</span></span>
<span class='tline' id='l193' data-llen='6381:6420'><span class='krp-note'>者榮過以相與之謂也大過至衰而/己至壯以至壯輔至衰應斯義也</span>象曰老天女妻過</span>
<span class='tline' id='l194' data-llen='6420:6456'>以相與也九三棟橈凶<span class='krp-note'>居大過之時處下體之極不/能救危拯弱以隆其棟而以</span></span>
<span class='tline' id='l195' data-llen='6456:6492'><span class='krp-note'>陽處陽自守所居又應於上係/心在下宜其淹溺而凶衰也</span>象曰棟橈之凶不可</span>
<span class='tline' id='l196' data-llen='6492:6519'><a onclick="displayPageImage('KR1a0006', 'SBCK', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span>
<span class='tline' id='l197' data-llen='6519:6548'>以有輔也九四棟隆吉有它吝<span class='krp-note'>體屬上體以陽/處隂能拯其弱</span></span>
<span class='tline' id='l198' data-llen='6548:6586'><span class='krp-note'>不爲下所橈者也故棟隆吉也而/應在初用心不弘故有它吝也</span>象曰棟隆之吉不橈</span>
<span class='tline' id='l199' data-llen='6586:6604'>乎下也九五枯楊生華老婦得其士夫无</span>
<span class='tline' id='l200' data-llen='6604:6650'>咎无譽<span class='krp-note'>處得尊位而以陽處陽未能拯危處得尊位亦未/有橈故能生華不能生稊能得夫不能得妻處棟</span></span>
<span class='tline' id='l201' data-llen='6650:6687'><span class='krp-note'>橈之丗而爲无咎无譽何可長哉/故生華不可乆士夫誠可醜也</span>象曰枯楊生華何</span>
<span class='tline' id='l202' data-llen='6687:6705'>可乆也老婦士夫亦可醜也上六過涉滅</span>
<span class='tline' id='l203' data-llen='6705:6744'>頂凶无咎<span class='krp-note'>處大過之極過之甚也涉難過甚故/至于滅頂凶志在救時故不可咎也</span>象曰</span>
<span class='tline' id='l204' data-llen='6744:6765'>過涉之凶不可咎也<span class='krp-note'>雖凶无咎/不害義也</span></span>
<span class='tline' id='l205' data-llen='6765:6805'>䷜<span class='krp-note'>坎上/坎下</span>習坎<span class='krp-note'>坎險陷之名也/習謂便習之</span>有孚維心亨<span class='krp-note'>剛正在/内有孚</span></span>
<span class='tline' id='l206' data-llen='6805:6849'><span class='krp-note'>者也陽不外發而/在乎内心亨者也</span>行有尚<span class='krp-note'>内亨外闇内剛外順/以此行險行有尚也</span>彖曰習</span>
<span class='tline' id='l207' data-llen='6849:6877'><a onclick="displayPageImage('KR1a0006', 'SBCK', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span>
<span class='tline' id='l208' data-llen='6877:6911'>坎重險也<span class='krp-note'>坎以險爲用故特名曰重/險言習坎者習乎重險也</span>水流而不盈</span>
<span class='tline' id='l209' data-llen='6911:6949'>行險而不失其信<span class='krp-note'>險陗之極故水流而不能盈也處/至險而不失剛中行險而不失其</span></span>
<span class='tline' id='l210' data-llen='6949:6974'><span class='krp-note'>信者習險/之謂也</span>維心亨乃以剛中也行有尚往有</span>
<span class='tline' id='l211' data-llen='6974:7014'>功也<span class='krp-note'>便習於坎而之坎地盡/坎之冝故往必有功也</span>天險不可升也<span class='krp-note'>不可得/升故得</span></span>
<span class='tline' id='l212' data-llen='7014:7049'><span class='krp-note'>保其/威尊</span>地險山川丘陵也<span class='krp-note'>有山川丘陵故/物得以保全也</span>王公設險</span>
<span class='tline' id='l213' data-llen='7049:7082'>以守其國<span class='krp-note'>國之爲衞恃於險也言自/天地以下莫不須險也</span>險之時用大</span>
<span class='tline' id='l214' data-llen='7082:7119'>矣哉<span class='krp-note'>非用之常/用有時也</span>象曰水洊至習坎<span class='krp-note'>重險縣絶故水/洊至也不以坎</span></span>
<span class='tline' id='l215' data-llen='7119:7155'><span class='krp-note'>爲隔絶相仍而/至習乎坎也</span>君子以常德行習敎事<span class='krp-note'>至險未夷/敎不可廢</span></span>
<span class='tline' id='l216' data-llen='7155:7205'><span class='krp-note'>故以常德行而習敎事也習於坎然後乃能不以險難爲/困而德行不失常也故則夫習坎以常德行而習敎事也</span>初</span>
<span class='tline' id='l217' data-llen='7205:7242'>六習坎入于坎窞凶<span class='krp-note'>習坎者習爲險難之事也最處/坎底入坎窞者也處重險而復</span></span>
<span class='tline' id='l218' data-llen='7242:7270'><a onclick="displayPageImage('KR1a0006', 'SBCK', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span>
<span class='tline' id='l219' data-llen='7270:7316'><span class='krp-note'>入坎底其道凶也行險而不能自濟習坎而入坎窞/失道而窮在坎底上无應援可以自濟是以凶也</span>象曰</span>
<span class='tline' id='l220' data-llen='7316:7334'>習坎入坎失道凶也九二坎有險求小得</span>
<span class='tline' id='l221' data-llen='7334:7387'><span class='krp-note'>履失其位故曰坎上无應援故曰有險坎而有險未能出險之/中也處中而與初三相得故可以求小得也初三未足以爲授</span></span>
<span class='tline' id='l222' data-llen='7387:7411'><span class='krp-note'>故曰小/得也</span>象曰求小得未出中也六三來之坎</span>
<span class='tline' id='l223' data-llen='7411:7444'>坎險且枕入于坎窞勿用<span class='krp-note'>旣履非其位而又處兩/坎之間出則之坎居則</span></span>
<span class='tline' id='l224' data-llen='7444:7494'><span class='krp-note'>亦坎故曰來之坎坎也枕者枝而不安之謂也出則无之/處則无安故曰險且枕也來之皆坎无所用之徒勞而巳</span>象</span>
<span class='tline' id='l225' data-llen='7494:7512'>曰來之坎坎終无功也六四樽酒簋貳用</span>
<span class='tline' id='l226' data-llen='7512:7549'>缶納約自牖終无咎<span class='krp-note'>處重險而履正以柔居柔履得/其位以承於五五亦得位剛柔</span></span>
<span class='tline' id='l227' data-llen='7549:7602'><span class='krp-note'>各得其所不相犯位皆无餘應以相承比明信顯著不存外飾/處坎以斯雖復一樽之酒二簋之食瓦缶之器納此至約自進</span></span>
<span class='tline' id='l228' data-llen='7602:7635'><span class='krp-note'>於牖乃可羞之於王公薦/之於宗廟故終无咎也</span>象曰樽酒簋貳剛柔際</span>
<span class='tline' id='l229' data-llen='7635:7663'><a onclick="displayPageImage('KR1a0006', 'SBCK', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span>
<span class='tline' id='l230' data-llen='7663:7700'>也<span class='krp-note'>剛柔相比而相/親焉際之謂也</span>九五坎不盈祇旣平无咎<span class='krp-note'>爲坎之/主而无</span></span>
<span class='tline' id='l231' data-llen='7700:7753'><span class='krp-note'>應輔可以自佐未能盈坎者也坎之不盈則險不盡矣祇辭也/爲坎之主盡平乃无咎故曰祇旣平无咎也說旣平乃无咎明</span></span>
<span class='tline' id='l232' data-llen='7753:7779'><span class='krp-note'>九五未免/於咎也</span>象曰坎不盈中未大也上六係用徽</span>
<span class='tline' id='l233' data-llen='7779:7812'>纆寘于叢棘三歳不得凶<span class='krp-note'>險陗之極不可升也嚴/法峻整難可犯也冝其</span></span>
<span class='tline' id='l234' data-llen='7812:7860'><span class='krp-note'>囚執寘于思過之地三歳險道之夷也險終乃反故三/歳不得自脩三歳乃可以求復故曰三歳不得凶也</span>象曰</span>
<span class='tline' id='l235' data-llen='7860:7870'>上六失道凶三歲也</span>
<span class='tline' id='l236' data-llen='7870:7909'>䷝<span class='krp-note'>離下/離上</span>離利貞亨<span class='krp-note'>離之爲卦以柔爲正故必貞/而後乃亨故曰利貞亨也</span>畜</span>
<span class='tline' id='l237' data-llen='7909:7955'>牝牛吉<span class='krp-note'>柔處于内而履正中牝之善也外強而内順牛之/善也離之爲體以柔順爲主者也故不可以畜剛</span></span>
<span class='tline' id='l238' data-llen='7955:7992'><span class='krp-note'>猛之物而吉/於畜牝牛也</span>彖曰離麗也<span class='krp-note'>麗猶著也各/得所著之冝</span>日月麗乎</span>
<span class='tline' id='l239' data-llen='7992:8010'>天百榖草木麗乎土重明以麗乎正乃化</span>
<span class='tline' id='l240' data-llen='8010:8038'><a onclick="displayPageImage('KR1a0006', 'SBCK', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span>
<span class='tline' id='l241' data-llen='8038:8056'>成天下柔麗乎中正故亨是以畜牝牛吉</span>
<span class='tline' id='l242' data-llen='8056:8093'>也<span class='krp-note'>柔著于中正乃得通也柔通之/吉極於畜牝牛不能及剛猛也</span>象曰明兩作離大</span>
<span class='tline' id='l243' data-llen='8093:8123'>人以繼明照于四方<span class='krp-note'>繼謂不絶也明照/相繼不絕曠也</span>初九履錯</span>
<span class='tline' id='l244' data-llen='8123:8167'>然敬之无咎<span class='krp-note'>錯然者警愼之貌也處離之始將進而盛未/在旣濟故冝愼其所履以敬爲務辟其咎也</span></span>
<span class='tline' id='l245' data-llen='8167:8185'>象曰履錯之敬以辟咎也六二黃離元吉</span>
<span class='tline' id='l246' data-llen='8185:8222'><span class='krp-note'>居中得位以柔處柔履文明之/盛而得其中故曰黃離元吉也</span>象曰黃離元吉得中</span>
<span class='tline' id='l247' data-llen='8222:8247'>道也九三日<img height='20' width='20' alt='&amp;KR0628' title='KR0628' src='https://raw.githubusercontent.com/kanripo/KR-Gaiji/master/images/KR0628.png'/>之離不鼓缶而歌則大耊</span>
<span class='tline' id='l248' data-llen='8247:8295'>之嗟凶<span class='krp-note'>嗟憂歎之辭也處下離之終明在將没故曰日昊之/離也明在將終若不委之於人養志无爲則至于耊</span></span>
<span class='tline' id='l249' data-llen='8295:8335'><span class='krp-note'>老有嗴凶矣故曰不鼔缶/而歌則大耊之嗟凶也</span>象曰日<img height='20' width='20' alt='&amp;KR0628' title='KR0628' src='https://raw.githubusercontent.com/kanripo/KR-Gaiji/master/images/KR0628.png'/>之離何可乆</span>
<span class='tline' id='l250' data-llen='8335:8360'>也九四突如其來如焚如死如棄如<span class='krp-note'>處於明/道始變</span></span>
<span class='tline' id='l251' data-llen='8360:8388'><a onclick="displayPageImage('KR1a0006', 'SBCK', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span>
<span class='tline' id='l252' data-llen='8388:8441'><span class='krp-note'>之際昬而始暁没而始出故曰突如其來如其明始進其炎始/盛故曰焚如逼近至尊履非其位欲進其盛以炎其上命必不</span></span>
<span class='tline' id='l253' data-llen='8441:8476'><span class='krp-note'>終故曰死如違離之義无應/无承衆所不容故曰棄如也</span>象曰突如其來如无</span>
<span class='tline' id='l254' data-llen='8476:8504'>所容也六五出涕沱若戚嗟若吉<span class='krp-note'>履非其位不/勝所履以柔</span></span>
<span class='tline' id='l255' data-llen='8504:8557'><span class='krp-note'>乗剛不能制下下剛而進將來害己憂傷之深至于沱嗟也然/所麗在尊四爲逆首憂傷至深衆之所助故乃沱嗟而獲吉也</span></span>
<span class='tline' id='l256' data-llen='8557:8575'>象曰六五之吉離王公也上九王用出征</span>
<span class='tline' id='l257' data-llen='8575:8608'>有嘉折首獲匪其醜无咎<span class='krp-note'>離麗也各得安其所麗/謂之離處離之極離道</span></span>
<span class='tline' id='l258' data-llen='8608:8651'><span class='krp-note'>巳成則除其非類以去民害王用出征之時/也故必有嘉折首獲匪其醜乃得无咎也</span>象曰王用出</span>
<span class='tline' id='l259' data-llen='8651:8658'>征以正邦也</span>
<span class='tline' id='l260' data-llen='8658:8686'><a onclick="displayPageImage('KR1a0006', 'SBCK', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span>
</p>
<p>
<span class='tline' id='l262' data-llen='8688:8716'>周易卷第三<span class='krp-note'>經一千九百七十五字/注四千六百九十四字</span></span>
</p>
<p>
</p>
  </div>
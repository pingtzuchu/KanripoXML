<div id="txtcont" class="span9" style="position: relative;">
    <p><br/>
<span class='tline' id='l9' data-llen='215:242'><a onclick="displayPageImage('KR1a0006', 'SBCK', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='242:252'>周易上經乾傳第一</span><br/>
<span class='tline' id='l11' data-llen='252:267'>　　　　　　　　　　王弼注</span><br/>
<span class='tline' id='l12' data-llen='267:296'>䷀<span class='krp-note'>乾下/乾上</span>乾元亨利貞初九濳龍勿用<span class='krp-note'>文言/備矣</span>九</span><br/>
<span class='tline' id='l13' data-llen='296:332'>二見龍在田利見大人<span class='krp-note'>出濳離隱故曰見龍處於地/上故曰在田德施周普居中</span></span><br/>
<span class='tline' id='l14' data-llen='332:376'><span class='krp-note'>不偏雖非君位君之德也初則不彰三則乾/乾四則或躍上則過亢利見大人唯二五焉</span>九三君子終</span><br/>
<span class='tline' id='l15' data-llen='376:412'>日乾乾夕惕若厲无咎<span class='krp-note'>處下體之極居上體之下在/不中之位履重剛之險上不</span></span><br/>
<span class='tline' id='l16' data-llen='412:465'><span class='krp-note'>在天未可以安其尊也下不在田未可以寜其居也純脩下道/則居上之德廢純脩上道則處下之禮曠故終日乾乾至于夕</span></span><br/>
<span class='tline' id='l17' data-llen='465:518'><span class='krp-note'>惕猶若厲也居上不驕在下不憂因時而惕不失其幾雖危而/勞可以无咎處下卦之極愈於上九之亢故竭知力而後免於</span></span><br/>
<span class='tline' id='l18' data-llen='518:559'><span class='krp-note'>咎也乾三以處下卦之上故免亢龍之/悔坤三以處下卦之上故免龍戰之災</span>九四或躍在淵</span><br/>
<span class='tline' id='l19' data-llen='559:608'>无咎<span class='krp-note'>去下體之極居上體之下乾道革之時也上不在天下/不在田中不在人履重剛之險而无定位所處斯誠進</span></span><br/>
<span class='tline' id='l20' data-llen='608:635'><a onclick="displayPageImage('KR1a0006', 'SBCK', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l21' data-llen='635:688'><span class='krp-note'>退无常之時也近乎尊位欲進其道迫乎在下非躍所及欲静/其居居非所安持疑猶豫未敢決志用心存公進不在私疑以</span></span><br/>
<span class='tline' id='l22' data-llen='688:726'><span class='krp-note'>爲慮不謬於/果故无咎也</span>九五飛龍在天利見大人<span class='krp-note'>不行不躍而/在乎天非飛</span></span><br/>
<span class='tline' id='l23' data-llen='726:776'><span class='krp-note'>如何故曰飛龍也龍德在天則大人之路亨也夫位以/德興德以位叙以至德而處盛位萬物之覩不亦宜乎</span>上九亢</span><br/>
<span class='tline' id='l24' data-llen='776:806'>龍有悔用九見羣龍无首吉<span class='krp-note'>九天之德也能用/天德乃見羣龍之</span></span><br/>
<span class='tline' id='l25' data-llen='806:855'><span class='krp-note'>義焉夫以剛健而居人之首則物之所不與也以柔順/而爲不正則佞邪之道也故乾吉在无首坤利在永貞</span>彖曰</span><br/>
<span class='tline' id='l26' data-llen='855:873'>大哉乾元萬物資始乃統天雲行雨施品</span><br/>
<span class='tline' id='l27' data-llen='873:891'>物流形大明終始六位時成時乗六龍以</span><br/>
<span class='tline' id='l28' data-llen='891:924'>御天乾道變化各正性命<span class='krp-note'>天也者形之名也健也/者用形者也夫形也者</span></span><br/>
<span class='tline' id='l29' data-llen='924:977'><span class='krp-note'>物之累也有天之形而能永保无虧爲物之首統之者豈非至/健哉大明乎終始之道故六位不失其時而成升降无常隨時</span></span><br/>
<span class='tline' id='l30' data-llen='977:1026'><span class='krp-note'>而用處則乗潛龍出則乘飛龍故曰時乗六龍也乗變化/而御大器静專動直不失大和豈非正性命之情者邪</span>保</span><br/>
<span class='tline' id='l31' data-llen='1026:1053'><a onclick="displayPageImage('KR1a0006', 'SBCK', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l32' data-llen='1053:1077'>合大和乃利貞<span class='krp-note'>不和而/剛暴</span>首出庶物萬國咸寜</span><br/>
<span class='tline' id='l33' data-llen='1077:1105'><span class='krp-note'>萬國所以寜/各以有君也</span>象曰天行健君子以自強不息潛</span><br/>
<span class='tline' id='l34' data-llen='1105:1123'>龍勿用陽在下也見龍在田德施普也終</span><br/>
<span class='tline' id='l35' data-llen='1123:1157'>日乾乾反復道也<span class='krp-note'>以上言之則不驕以下言/之則不憂反復皆道也</span>或躍在</span><br/>
<span class='tline' id='l36' data-llen='1157:1175'>淵進无咎也飛龍在天大人造也亢龍有</span><br/>
<span class='tline' id='l37' data-llen='1175:1193'>悔盈不可乆也用九天德不可爲首也文</span><br/>
<span class='tline' id='l38' data-llen='1193:1211'>言曰元者善之長也亨者嘉之㑹也利者</span><br/>
<span class='tline' id='l39' data-llen='1211:1229'>義之和也貞者事之幹也君子體仁足以</span><br/>
<span class='tline' id='l40' data-llen='1229:1247'>長人嘉㑹足以合禮利物足以和義貞固</span><br/>
<span class='tline' id='l41' data-llen='1247:1265'>足以幹事君子行此四德者故曰乾元亨</span><br/>
<span class='tline' id='l42' data-llen='1265:1292'><a onclick="displayPageImage('KR1a0006', 'SBCK', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l43' data-llen='1292:1310'>利貞初九曰濳龍勿用何謂也子曰龍德</span><br/>
<span class='tline' id='l44' data-llen='1310:1337'>而隱者也不易乎丗<span class='krp-note'>不爲世俗/所移易也</span>不成乎名遯丗</span><br/>
<span class='tline' id='l45' data-llen='1337:1355'>无悶不見是而无悶樂則行之憂則違之</span><br/>
<span class='tline' id='l46' data-llen='1355:1373'>確乎其不可拔濳龍也九二曰見龍在田</span><br/>
<span class='tline' id='l47' data-llen='1373:1391'>利見大人何謂也子曰龍德而正中者也</span><br/>
<span class='tline' id='l48' data-llen='1391:1409'>庸言之信庸行之謹閑邪存其誠善丗而</span><br/>
<span class='tline' id='l49' data-llen='1409:1427'>不伐德博而化易曰見龍在田利見大人</span><br/>
<span class='tline' id='l50' data-llen='1427:1445'>君德也九三曰君子終日乾乾夕惕若厲</span><br/>
<span class='tline' id='l51' data-llen='1445:1463'>无咎何謂也子曰君子進德脩業忠信所</span><br/>
<span class='tline' id='l52' data-llen='1463:1481'>以進德也脩辭立其誠所以居業也知至</span><br/>
<span class='tline' id='l53' data-llen='1481:1508'><a onclick="displayPageImage('KR1a0006', 'SBCK', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l54' data-llen='1508:1530'>至之可與幾也知終終之可與存義也<span class='krp-note'>處/一</span></span><br/>
<span class='tline' id='l55' data-llen='1530:1583'><span class='krp-note'>體之極是至也居一卦之盡是終也處事之至而不犯咎知至/者也故可與成務矣處終而能全其終知終者也夫進物之速</span></span><br/>
<span class='tline' id='l56' data-llen='1583:1627'><span class='krp-note'>者義不若利存物之終者利不及義故靡不有/初鮮克有終夫可與存義者其唯知終者乎</span>是故居上</span><br/>
<span class='tline' id='l57' data-llen='1627:1660'>位而不驕在下位而不憂<span class='krp-note'>居下體之上在上體之/下明夫終敝故不驕也</span></span><br/>
<span class='tline' id='l58' data-llen='1660:1686'><span class='krp-note'>知夫至至/故不憂也</span>故乾乾因其時而惕雖危无咎矣</span><br/>
<span class='tline' id='l59' data-llen='1686:1726'><span class='krp-note'>惕怵惕之謂也處事之極失時則廢/懈怠則曠故因其時而惕雖危无咎</span>九四曰或躍在淵</span><br/>
<span class='tline' id='l60' data-llen='1726:1744'>无咎何謂也子曰上下无常非爲邪也進</span><br/>
<span class='tline' id='l61' data-llen='1744:1762'>退无恒非離羣也君子進德脩業欲及時</span><br/>
<span class='tline' id='l62' data-llen='1762:1780'>也故无咎九五曰飛龍在天利見大人何</span><br/>
<span class='tline' id='l63' data-llen='1780:1798'>謂也子曰同聲相應同氣相求水流濕火</span><br/>
<span class='tline' id='l64' data-llen='1798:1825'><a onclick="displayPageImage('KR1a0006', 'SBCK', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l65' data-llen='1825:1843'>就燥雲從龍風從虎聖人作而萬物覩本</span><br/>
<span class='tline' id='l66' data-llen='1843:1861'>乎天者親上本乎地者親下則各從其類</span><br/>
<span class='tline' id='l67' data-llen='1861:1879'>也上九曰亢龍有悔何謂也子曰貴而无</span><br/>
<span class='tline' id='l68' data-llen='1879:1908'>位髙而无民<span class='krp-note'>下无/隂也</span>賢人在下位而无輔<span class='krp-note'>賢人/雖在</span></span><br/>
<span class='tline' id='l69' data-llen='1908:1951'><span class='krp-note'>下而當位/不爲之助</span>是以動而有悔也<span class='krp-note'>處上卦之極而不當位故/盡陳其闕也獨立而動物</span></span><br/>
<span class='tline' id='l70' data-llen='1951:2004'><span class='krp-note'>莫之與矣乾文言首不論乾而先說元下乃曰乾何也夫乾者/統行四事者也君子以自強不息行此四者故首不論乾而下</span></span><br/>
<span class='tline' id='l71' data-llen='2004:2057'><span class='krp-note'>曰乾元亨利貞餘爻皆說龍至於九三獨以君子爲目何也夫/易者象也象之所生生於義也有斯義然後明之以其物故以</span></span><br/>
<span class='tline' id='l72' data-llen='2057:2111'><span class='krp-note'>龍叙乾以馬明坤隨其事義而取象焉是故𥘉九九二龍德皆/應其義故可論龍以明之也至於九三乾乾夕惕非龍德也明</span></span><br/>
<span class='tline' id='l73' data-llen='2111:2147'><span class='krp-note'>以君子當其象矣統而舉之乾/體皆龍別而叙之各隨其義</span>濳龍勿用下也見龍</span><br/>
<span class='tline' id='l74' data-llen='2147:2165'>在田時舎也終日乾乾行事也或躍在淵</span><br/>
<span class='tline' id='l75' data-llen='2165:2192'><a onclick="displayPageImage('KR1a0006', 'SBCK', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l76' data-llen='2192:2210'>自試也飛龍在天上治也亢龍有悔窮之</span><br/>
<span class='tline' id='l77' data-llen='2210:2245'>災也乾元用九天下治也<span class='krp-note'>此一章全以人事明之也/九陽也陽剛直之物也夫</span></span><br/>
<span class='tline' id='l78' data-llen='2245:2298'><span class='krp-note'>能全用剛直放逺善柔非天下至理未之能也故乾元用九則/天下治也夫識物之動則其所以然之理皆可知也龍之爲徳</span></span><br/>
<span class='tline' id='l79' data-llen='2298:2351'><span class='krp-note'>不爲妄者也潛而勿用何乎必窮處於下也見而在田必以時/之通舎也以爻爲人以位爲時人不妄動則時皆可知也文王</span></span><br/>
<span class='tline' id='l80' data-llen='2351:2383'><span class='krp-note'>明夷則主可知矣仲/尼旅人則國可知矣</span>潛龍勿用陽氣濳藏見龍在</span><br/>
<span class='tline' id='l81' data-llen='2383:2408'>田天下文明終日乾乾與時偕行<span class='krp-note'>與天時/俱不息</span>或</span><br/>
<span class='tline' id='l82' data-llen='2408:2426'>躍在淵乾道乃革飛龍在天乃位乎天德</span><br/>
<span class='tline' id='l83' data-llen='2426:2451'>亢龍有悔與時偕極<span class='krp-note'>與時運/俱終極</span>乾元用九乃見</span><br/>
<span class='tline' id='l84' data-llen='2451:2494'>天則<span class='krp-note'>此一章全說天氣以明之也九剛直之物唯/乾體能用之用純剛以觀天天則可見矣</span>乾元者</span><br/>
<span class='tline' id='l85' data-llen='2494:2526'>始而亨者也利貞者性情也<span class='krp-note'>不爲乾元何能通物/之始不性其情何能</span></span><br/>
<span class='tline' id='l86' data-llen='2526:2553'><a onclick="displayPageImage('KR1a0006', 'SBCK', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l87' data-llen='2553:2589'><span class='krp-note'>乆行其正是故始而亨者必/乾元也利而正者必性情也</span>乾始能以美利利天下</span><br/>
<span class='tline' id='l88' data-llen='2589:2607'>不言所利大矣哉大哉乾乎剛健中正純</span><br/>
<span class='tline' id='l89' data-llen='2607:2625'>粹精也六爻發揮旁通情也時乗六龍以</span><br/>
<span class='tline' id='l90' data-llen='2625:2643'>御天也雲行雨施天下平也君子以成德</span><br/>
<span class='tline' id='l91' data-llen='2643:2661'>爲行日可見之行也濳之爲言也隱而未</span><br/>
<span class='tline' id='l92' data-llen='2661:2679'>見行而未成是以君子弗用也君子學以</span><br/>
<span class='tline' id='l93' data-llen='2679:2708'>聚之問以辯之<span class='krp-note'>以君德而處下體/資納於物者也</span>寛以居之仁</span><br/>
<span class='tline' id='l94' data-llen='2708:2726'>以行之易曰見龍在田利見大人君德也</span><br/>
<span class='tline' id='l95' data-llen='2726:2744'>九三重剛而不中上不在天下不在田故</span><br/>
<span class='tline' id='l96' data-llen='2744:2762'>乾乾因其時而惕雖危无咎矣九四重剛</span><br/>
<span class='tline' id='l97' data-llen='2762:2789'><a onclick="displayPageImage('KR1a0006', 'SBCK', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2789:2807'>而不中上不在天下不在田中不在人故</span><br/>
<span class='tline' id='l99' data-llen='2807:2825'>或之或之者疑之也故无咎夫大人者與</span><br/>
<span class='tline' id='l100' data-llen='2825:2843'>天地合其德與日月合其明與四時合其</span><br/>
<span class='tline' id='l101' data-llen='2843:2861'>序與鬼神合其吉凶先天而天弗違後天</span><br/>
<span class='tline' id='l102' data-llen='2861:2879'>而奉天時天且弗違而況於人乎況於鬼</span><br/>
<span class='tline' id='l103' data-llen='2879:2897'>神乎亢之爲言也知進而不知退知存而</span><br/>
<span class='tline' id='l104' data-llen='2897:2915'>不知亡知得而不知䘮其唯聖人乎知進</span><br/>
<span class='tline' id='l105' data-llen='2915:2931'>退存亡而不失其正者其唯聖人乎</span><br/>
<span class='tline' id='l106' data-llen='2931:2968'>䷁<span class='krp-note'>坤下/坤上</span>坤元亨利牝馬之貞<span class='krp-note'>坤貞之所利利於牝/馬也馬在下而行者</span></span><br/>
<span class='tline' id='l107' data-llen='2968:3004'><span class='krp-note'>也而又牝焉順之至也至順而/後乃亨故唯利於牝馬之貞</span>君子有攸往先迷後</span><br/>
<span class='tline' id='l108' data-llen='3004:3031'><a onclick="displayPageImage('KR1a0006', 'SBCK', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l109' data-llen='3031:3056'>得主利西南得朋東北䘮朋安貞吉<span class='krp-note'>西南致/養之地</span></span><br/>
<span class='tline' id='l110' data-llen='3056:3103'><span class='krp-note'>與坤同道者也故曰得朋東北反西南者也故曰喪/朋隂之爲物必離其黨之於反類而後獲安貞吉</span>彖曰至</span><br/>
<span class='tline' id='l111' data-llen='3103:3121'>哉坤元萬物資生乃順承天坤厚載物德</span><br/>
<span class='tline' id='l112' data-llen='3121:3139'>合无疆含弘光大品物咸亨牝馬地類行</span><br/>
<span class='tline' id='l113' data-llen='3139:3176'>地无疆<span class='krp-note'>地之所以得无疆者以卑順行之/故也乾以龍御天坤以馬行地</span>柔順利貞</span><br/>
<span class='tline' id='l114' data-llen='3176:3194'>君子攸行先迷失道後順得常西南得朋</span><br/>
<span class='tline' id='l115' data-llen='3194:3212'>乃與類行東北䘮朋乃終有慶安貞之吉</span><br/>
<span class='tline' id='l116' data-llen='3212:3257'>應地无疆<span class='krp-note'>地也者形之名也坤也者用地者也夫兩雄必/爭二主必危有地之形與剛健爲耦而能永保</span></span><br/>
<span class='tline' id='l117' data-llen='3257:3302'><span class='krp-note'>无疆用之者不亦至順乎若夫行之不以牝馬/利之不以永貞方而又剛柔而又圎求安難矣</span>象曰地勢</span><br/>
<span class='tline' id='l118' data-llen='3302:3327'>坤<span class='krp-note'>地形不順/其勢順</span>君子以厚德載物初六履霜堅</span><br/>
<span class='tline' id='l119' data-llen='3327:3354'><a onclick="displayPageImage('KR1a0006', 'SBCK', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='3354:3403'>冰至<span class='krp-note'>始於履霜至于堅冰所謂至柔而動也剛隂之爲道本/於卑弱而後積著者也故取履霜以明其始陽之爲物</span></span><br/>
<span class='tline' id='l121' data-llen='3403:3438'><span class='krp-note'>非基於始以至於著者也故/以出處明之則以初爲濳</span>象曰履霜堅冰隂始凝</span><br/>
<span class='tline' id='l122' data-llen='3438:3456'>也馴致其道至堅冰也六二直方大不習</span><br/>
<span class='tline' id='l123' data-llen='3456:3498'>无不利<span class='krp-note'>居中得正極於地質任其自然而物自生/不假脩營而功自成故不習焉而无不利</span>象曰</span><br/>
<span class='tline' id='l124' data-llen='3498:3524'>六二之動直以方也<span class='krp-note'>動而直方/任其質也</span>不習无不利</span><br/>
<span class='tline' id='l125' data-llen='3524:3542'>地道光也六三含章可貞或從王事无成</span><br/>
<span class='tline' id='l126' data-llen='3542:3591'>有終<span class='krp-note'>三處下卦之極而不疑於陽應斯義者也不爲事始湏/唱乃應待命乃發含美而可正者也故曰含章可貞也</span></span><br/>
<span class='tline' id='l127' data-llen='3591:3632'><span class='krp-note'>有事則從不敢爲首故曰或從王事也/不爲事主順命而終故曰无成有終也</span>象曰含章可貞</span><br/>
<span class='tline' id='l128' data-llen='3632:3659'>以時發也或從王事知光大也<span class='krp-note'>知慮光大故/不擅其美</span>六</span><br/>
<span class='tline' id='l129' data-llen='3659:3697'>四括囊无咎无譽<span class='krp-note'>處隂之卦以隂居隂履非中位无/直方之質不造陽事无含章之美</span></span><br/>
<span class='tline' id='l130' data-llen='3697:3724'><a onclick="displayPageImage('KR1a0006', 'SBCK', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l131' data-llen='3724:3756'><span class='krp-note'>括結否閉賢人乃隱/施愼則可非泰之道</span>象曰括囊无咎愼不害也六</span><br/>
<span class='tline' id='l132' data-llen='3756:3800'>五黃裳元吉<span class='krp-note'>黃中之色也裳下之飾也坤爲臣道美盡於/下夫體无剛健而能極物之情通理者也以</span></span><br/>
<span class='tline' id='l133' data-llen='3800:3849'><span class='krp-note'>柔順之德處於盛位任夫文理者也垂黃裳以獲元吉/非用武者也極隂之盛不至疑陽以文在中美之至也</span>象曰</span><br/>
<span class='tline' id='l134' data-llen='3849:3878'>黃裳元吉文在中也<span class='krp-note'>用黃裳而獲元/吉以文在中也</span>上六龍戰</span><br/>
<span class='tline' id='l135' data-llen='3878:3918'>于野其血玄黃<span class='krp-note'>隂之爲道卑順不盈乃全其美盛而/不巳固陽之地陽所不堪故戰于野</span>象</span><br/>
<span class='tline' id='l136' data-llen='3918:3943'>曰龍戰于野其道窮也用六利永貞<span class='krp-note'>用六之/利利永</span></span><br/>
<span class='tline' id='l137' data-llen='3943:3974'><span class='krp-note'>貞/也</span>象曰用六永貞以大終也<span class='krp-note'>能以永貞/大終者也</span>文言曰</span><br/>
<span class='tline' id='l138' data-llen='3974:4003'>坤至柔而動也剛至静而德方<span class='krp-note'>動之方正不爲/邪也柔而又圎</span></span><br/>
<span class='tline' id='l139' data-llen='4003:4032'><span class='krp-note'>消之道也其德/至静德必方也</span>後得主而有常含萬物而化光</span><br/>
<span class='tline' id='l140' data-llen='4032:4050'>坤道其順乎承天而時行積善之家必有</span><br/>
<span class='tline' id='l141' data-llen='4050:4077'><a onclick="displayPageImage('KR1a0006', 'SBCK', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l142' data-llen='4077:4095'>餘慶積不善之家必有餘殃臣弑其君子</span><br/>
<span class='tline' id='l143' data-llen='4095:4113'>弑其父非一朝一夕之故其所由來者漸</span><br/>
<span class='tline' id='l144' data-llen='4113:4131'>矣由辯之不早辯也易曰履霜堅冰至蓋</span><br/>
<span class='tline' id='l145' data-llen='4131:4149'>言順也直其正也方其義也君子敬以直</span><br/>
<span class='tline' id='l146' data-llen='4149:4167'>内義以方外敬義立而德不孤直方大不</span><br/>
<span class='tline' id='l147' data-llen='4167:4185'>習无不利則不疑其所行也隂雖有美含</span><br/>
<span class='tline' id='l148' data-llen='4185:4203'>之以從王事弗敢成也地道也妻道也臣</span><br/>
<span class='tline' id='l149' data-llen='4203:4221'>道也地道无成而代有終也天地變化草</span><br/>
<span class='tline' id='l150' data-llen='4221:4239'>木蕃天地閉賢人隱易曰括囊无咎无譽</span><br/>
<span class='tline' id='l151' data-llen='4239:4257'>蓋言謹也君子黃中通理正位居體美在</span><br/>
<span class='tline' id='l152' data-llen='4257:4284'><a onclick="displayPageImage('KR1a0006', 'SBCK', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l153' data-llen='4284:4302'>其中而暢於四支發於事業美之至也隂</span><br/>
<span class='tline' id='l154' data-llen='4302:4330'>疑於陽必戰<span class='krp-note'>辯之不早疑盛/乃動故必戰</span>爲其嫌於无陽也</span><br/>
<span class='tline' id='l155' data-llen='4330:4364'><span class='krp-note'>爲其嫌於/非陽而戰</span>故稱龍焉猶未離其類也<span class='krp-note'>猶未失其/隂類爲陽</span></span><br/>
<span class='tline' id='l156' data-llen='4364:4396'><span class='krp-note'>所/滅</span>故稱血焉<span class='krp-note'>猶與陽戰而/相傷故稱血</span>夫玄黃者天地之雜</span><br/>
<span class='tline' id='l157' data-llen='4396:4404'>也天玄而地黃</span><br/>
<span class='tline' id='l158' data-llen='4404:4448'>䷂<span class='krp-note'>震下/坎上</span>屯元亨利貞<span class='krp-note'>剛柔始交是以屯也不交則否故/屯乃大亨也大亨則无險故利貞</span></span><br/>
<span class='tline' id='l159' data-llen='4448:4477'>勿用有攸往<span class='krp-note'>往益/屯也</span>利建侯<span class='krp-note'>得主/則定</span>彖曰屯剛柔</span><br/>
<span class='tline' id='l160' data-llen='4477:4506'>始交而難生動乎險中大亨貞<span class='krp-note'>始於險難至於/大亨而後全正</span></span><br/>
<span class='tline' id='l161' data-llen='4506:4545'><span class='krp-note'>故曰屯元/亨利貞</span>雷雨之動滿盈<span class='krp-note'>雷雨之動乃得滿盈/皆剛柔始交之所爲</span>天造</span><br/>
<span class='tline' id='l162' data-llen='4545:4584'>草昧宜建侯而不寧<span class='krp-note'>屯體不寧故利建侯也屯者天地/造始之時也造物之始始於冥昧</span></span><br/>
<span class='tline' id='l163' data-llen='4584:4611'><a onclick="displayPageImage('KR1a0006', 'SBCK', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l164' data-llen='4611:4644'><span class='krp-note'>故曰草昧也處造始之時/所宜之善莫善建侯也</span>象曰雲雷屯君子以經</span><br/>
<span class='tline' id='l165' data-llen='4644:4677'>綸<span class='krp-note'>君子經/綸之時</span>初九磐桓利居貞利建侯<span class='krp-note'>處屯之初/動則難生</span></span><br/>
<span class='tline' id='l166' data-llen='4677:4730'><span class='krp-note'>不可以進故磐桓也處此時也其利安在不唯居貞建侯乎夫/息亂以靜守靜以侯安民在正弘正在謙屯難之丗隂求於陽</span></span><br/>
<span class='tline' id='l167' data-llen='4730:4770'><span class='krp-note'>弱求於強民思其主之時也初處其/首而又下焉爻備斯義宜其得民也</span>象曰雖磐桓志行</span><br/>
<span class='tline' id='l168' data-llen='4770:4808'>正也<span class='krp-note'>不可以進故磐恒也非爲宴安/棄成務也故雖磐桓志行正也</span>以貴下賤大得民</span><br/>
<span class='tline' id='l169' data-llen='4808:4833'>也<span class='krp-note'>陽貴而/隂賤也</span>六二屯如邅如乗馬班如匪宼㛰</span><br/>
<span class='tline' id='l170' data-llen='4833:4866'>媾女子貞不字十年乃字<span class='krp-note'>志在乎五不從於初屯/難之時正道未行與初</span></span><br/>
<span class='tline' id='l171' data-llen='4866:4919'><span class='krp-note'>相近而不相得困於侵害故屯邅也時方屯難正道未通渉逺/而行難可以進故曰乗馬班如也宼謂初也无初之難則與五</span></span><br/>
<span class='tline' id='l172' data-llen='4919:4972'><span class='krp-note'>㛰矣故曰匪宼㛰媾也志在於五不從於初故曰女子貞不字/也屯難之丗勢不過十年者也十年則反常反常則本志斯獲</span></span><br/>
<span class='tline' id='l173' data-llen='4972:4997'><span class='krp-note'>矣故曰十/年乃字</span>象曰六二之難乗剛也十年乃字</span><br/>
<span class='tline' id='l174' data-llen='4997:5024'><a onclick="displayPageImage('KR1a0006', 'SBCK', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l175' data-llen='5024:5042'>反常也六三即鹿无虞惟入于林中君子</span><br/>
<span class='tline' id='l176' data-llen='5042:5083'>幾不如舎往吝<span class='krp-note'>三旣近五而无宼難四雖比五其志在/初不妨巳路可以進而无屯邅也見路</span></span><br/>
<span class='tline' id='l177' data-llen='5083:5136'><span class='krp-note'>之易不揆其志五應在二往必不納何異无虞以從禽乎雖見/其禽而无其虞徒入于林中其可獲乎幾辭也夫君子之動豈</span></span><br/>
<span class='tline' id='l178' data-llen='5136:5165'><span class='krp-note'>取恨辱哉故不/如舎往吝窮也</span>象曰即鹿无虞以從禽也君子</span><br/>
<span class='tline' id='l179' data-llen='5165:5183'>舎之往吝窮也六四乗馬班如求㛰媾往</span><br/>
<span class='tline' id='l180' data-llen='5183:5224'>吉无不利<span class='krp-note'>二雖比初執貞不從不害巳志者也求/與合好往必見納矣故曰往吉无不利</span>象曰</span><br/>
<span class='tline' id='l181' data-llen='5224:5249'>求而往明也<span class='krp-note'>見彼之/情狀也</span>九五屯其膏小貞吉大</span><br/>
<span class='tline' id='l182' data-llen='5249:5298'>貞凶<span class='krp-note'>處屯難之時居尊位之上不能恢弘博施无物不與拯/濟微滯亨于羣小而繫應在二屯難其膏非能光其施</span></span><br/>
<span class='tline' id='l183' data-llen='5298:5331'><span class='krp-note'>者也固志同好不容他/間小貞之吉大貞之凶</span>象曰屯其膏施未光也上</span><br/>
<span class='tline' id='l184' data-llen='5331:5367'>六乗馬班如泣血漣如<span class='krp-note'>處險難之極下无應援進无/所適雖比於五五屯其膏不</span></span><br/>
<span class='tline' id='l185' data-llen='5367:5394'><a onclick="displayPageImage('KR1a0006', 'SBCK', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='5394:5431'><span class='krp-note'>與相得居不獲安行无所適窮/困闉厄无所委仰故泣血漣如</span>象曰泣血漣如何可</span><br/>
<span class='tline' id='l187' data-llen='5431:5435'>長也</span><br/>
<span class='tline' id='l188' data-llen='5435:5458'>䷃<span class='krp-note'>坎下/艮上</span>蒙亨匪我求童蒙童蒙求我初筮</span><br/>
<span class='tline' id='l189' data-llen='5458:5495'>告再三瀆瀆則不告<span class='krp-note'>筮者決疑之物也童蒙之來求/我欲決所惑也決之不一不知</span></span><br/>
<span class='tline' id='l190' data-llen='5495:5547'><span class='krp-note'>所從則復惑也故初筮則告再三則瀆瀆蒙也/能爲初筮其唯二乎以剛處中能斷夫疑者也</span>利貞<span class='krp-note'>蒙之所/利乃利</span></span><br/>
<span class='tline' id='l191' data-llen='5547:5587'><span class='krp-note'>正也夫明莫若聖昧莫若蒙蒙以養正/乃聖功也然則養正以明失其道矣</span>彖曰蒙山下有</span><br/>
<span class='tline' id='l192' data-llen='5587:5618'>險險而止蒙<span class='krp-note'>退則困險進則閡山/不知所適蒙之義也</span>蒙亨以亨行</span><br/>
<span class='tline' id='l193' data-llen='5618:5650'>時中也<span class='krp-note'>時之所願唯願亨也/以亨行之得時中也</span>匪我求童蒙童蒙求</span><br/>
<span class='tline' id='l194' data-llen='5650:5695'>我志應也<span class='krp-note'>我謂非童蒙者也非童蒙者即陽也凡不識者/求問識者識者不求所告闇者求明明者不諮</span></span><br/>
<span class='tline' id='l195' data-llen='5695:5734'><span class='krp-note'>於闇故蒙之爲義匪我求童蒙童蒙/求我也童蒙之來求我志應故也</span>初筮告以剛中也</span><br/>
<span class='tline' id='l196' data-llen='5734:5761'><a onclick="displayPageImage('KR1a0006', 'SBCK', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='5761:5797'><span class='krp-note'>謂二也二爲衆隂之主也无/剛決中何由得初筮之告乎</span>再三瀆瀆則不告瀆蒙</span><br/>
<span class='tline' id='l198' data-llen='5797:5819'>也蒙以養正聖功也象曰山下出泉蒙<span class='krp-note'>山/下</span></span><br/>
<span class='tline' id='l199' data-llen='5819:5861'><span class='krp-note'>出泉未知所/適蒙之象也</span>君子以果行育德<span class='krp-note'>果行者初筮之義也/育德者養正之功也</span>初</span><br/>
<span class='tline' id='l200' data-llen='5861:5886'>六發蒙利用刑人用說桎梏以往吝<span class='krp-note'>處蒙之/初二照</span></span><br/>
<span class='tline' id='l201' data-llen='5886:5921'><span class='krp-note'>其上故蒙發也蒙發疑明刑/說當也以往吝刑不可長</span>象曰利用刑人以正法</span><br/>
<span class='tline' id='l202' data-llen='5921:5952'>也<span class='krp-note'>刑人之道道所惡也/以正法制故刑人也</span>九二包蒙吉納婦吉子</span><br/>
<span class='tline' id='l203' data-llen='5952:6001'>克家<span class='krp-note'>以剛居中童蒙所歸包而不距則逺近咸至故包蒙吉/也婦者配己而成德者也體陽而能包蒙以剛而能居</span></span><br/>
<span class='tline' id='l204' data-llen='6001:6047'><span class='krp-note'>中以此納配物莫不應故納婦吉也處于卦内以/剛接柔親而得中能幹其任施之於子克家之義</span>象曰子</span><br/>
<span class='tline' id='l205' data-llen='6047:6065'>克家剛柔接也六三勿用取女見金夫不</span><br/>
<span class='tline' id='l206' data-llen='6065:6105'>有躬无攸利<span class='krp-note'>童蒙之時隂求於陽晦求於明各求發/其昧者也六三在下卦之上上九在上</span></span><br/>
<span class='tline' id='l207' data-llen='6105:6133'><a onclick="displayPageImage('KR1a0006', 'SBCK', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l208' data-llen='6133:6186'><span class='krp-note'>卦之上男女之義也上不求三而三求上女先求男者也女之/爲體正行以待命者也見剛夫而求之故曰不有躬也施之於</span></span><br/>
<span class='tline' id='l209' data-llen='6186:6217'><span class='krp-note'>女行在不順故勿/用取女而无攸利</span>象曰勿用取女行不順也六四</span><br/>
<span class='tline' id='l210' data-llen='6217:6263'>困蒙吝<span class='krp-note'>獨逺於陽處兩隂之中闇莫之發故曰困蒙也困/於蒙昧不能比賢以發其志亦以鄙矣故曰吝也</span></span><br/>
<span class='tline' id='l211' data-llen='6263:6287'>象曰困蒙之吝獨逺實也<span class='krp-note'>陽稱/實也</span>六五童蒙吉</span><br/>
<span class='tline' id='l212' data-llen='6287:6330'><span class='krp-note'>以夫隂質居於尊位不自任察而委於二付/物以能不勞聦明功斯克矣故曰童蒙吉</span>象曰童蒙之</span><br/>
<span class='tline' id='l213' data-llen='6330:6359'>吉順以巽也<span class='krp-note'>委物以能不先/不爲順以巽也</span>上九擊蒙不利爲</span><br/>
<span class='tline' id='l214' data-llen='6359:6404'>宼利禦宼<span class='krp-note'>處蒙之終以剛居上能擊去童蒙以發其昧者/也故曰擊蒙也童蒙願發而己能擊去之合上</span></span><br/>
<span class='tline' id='l215' data-llen='6404:6448'><span class='krp-note'>下之願故莫不順也爲之扞禦則物咸附之若/欲取之則物咸叛矣故不利爲宼利禦宼也</span>象曰利用</span><br/>
<span class='tline' id='l216' data-llen='6448:6456'>禦宼上下順也</span><br/>
<span class='tline' id='l217' data-llen='6456:6479'>䷄<span class='krp-note'>乾下/坎上</span>需有孚光亨貞吉利渉大川彖曰</span><br/>
<span class='tline' id='l218' data-llen='6479:6507'><a onclick="displayPageImage('KR1a0006', 'SBCK', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l219' data-llen='6507:6525'>需須也險在前也剛健而不䧟其義不困</span><br/>
<span class='tline' id='l220' data-llen='6525:6543'>窮矣需有孚光亨貞吉位乎天位以正中</span><br/>
<span class='tline' id='l221' data-llen='6543:6580'>也<span class='krp-note'>謂五也位乎天位用其中正以/此待物需道畢矣故光亨貞吉</span>利渉大川往有功</span><br/>
<span class='tline' id='l222' data-llen='6580:6607'>也<span class='krp-note'>乾德獲進/往輒亨也</span>象曰雲上於天需君子以飲食宴</span><br/>
<span class='tline' id='l223' data-llen='6607:6639'>樂<span class='krp-note'>童蒙巳發盛德光亨/飲食宴樂其在兹乎</span>初九需于郊利用恒无咎</span><br/>
<span class='tline' id='l224' data-llen='6639:6678'><span class='krp-note'>居需之時最逺於難能抑其進以/逺險待時雖不應幾可以保常也</span>象曰需于郊不犯難</span><br/>
<span class='tline' id='l225' data-llen='6678:6696'>行也利用恒无咎未失常也九二需于沙</span><br/>
<span class='tline' id='l226' data-llen='6696:6740'>小有言終吉<span class='krp-note'>轉近於難故曰需于沙也不至致宼故曰小/有言也近不逼難逺不後時履健居中以待</span></span><br/>
<span class='tline' id='l227' data-llen='6740:6768'><span class='krp-note'>其㑹雖小有/言以吉終也</span>象曰需于沙衍在中也雖小有言</span><br/>
<span class='tline' id='l228' data-llen='6768:6797'>以吉終也九三需于泥致宼至<span class='krp-note'>以剛逼難欲進/其道所以招宼</span></span><br/>
<span class='tline' id='l229' data-llen='6797:6825'><a onclick="displayPageImage('KR1a0006', 'SBCK', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l230' data-llen='6825:6865'><span class='krp-note'>而致敵也猶有須焉不䧟其剛宼之/來也自我所招敬愼防備可以不敗</span>象曰需于泥災在</span><br/>
<span class='tline' id='l231' data-llen='6865:6883'>外也自我致宼敬愼不敗也六四需于血</span><br/>
<span class='tline' id='l232' data-llen='6883:6931'>出自穴<span class='krp-note'>凡稱血者隂陽相傷者也隂陽相近而不相得陽欲/進而隂塞之則相害也穴者隂之路也處坎之始居</span></span><br/>
<span class='tline' id='l233' data-llen='6931:6972'><span class='krp-note'>穴者也九三剛進四不能距見侵則辟/順以聽命者也故曰需于血出自穴也</span>象曰需于血順</span><br/>
<span class='tline' id='l234' data-llen='6972:7004'>以聽也九五需于酒食貞吉<span class='krp-note'>需之所須以待達也/已得天位暢其中正</span></span><br/>
<span class='tline' id='l235' data-llen='7004:7033'><span class='krp-note'>无所復須故酒食/而巳獲貞吉也</span>象曰酒食貞吉以中正也上</span><br/>
<span class='tline' id='l236' data-llen='7033:7051'>六入于穴有不速之客三人來敬之終吉</span><br/>
<span class='tline' id='l237' data-llen='7051:7104'><span class='krp-note'>六四所以出自穴者以不與三相得而塞其路不辟則害故不/得不出自穴而辟之也至於上六處卦之終非塞路者也與三</span></span><br/>
<span class='tline' id='l238' data-llen='7104:7157'><span class='krp-note'>爲應三來之已乃爲已援故无畏害之辟而乃有入穴之固也/三陽所以不敢進者須難之終也難終則至不待召也已居難</span></span><br/>
<span class='tline' id='l239' data-llen='7157:7196'><span class='krp-note'>終故自來也處无位之地以一隂而/爲三陽之主故必敬之而後終吉</span>象曰不速之客來</span><br/>
<span class='tline' id='l240' data-llen='7196:7224'><a onclick="displayPageImage('KR1a0006', 'SBCK', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l241' data-llen='7224:7253'>敬之終吉雖不當位未大失也<span class='krp-note'>處无位之地不/當位者也敬之</span></span><br/>
<span class='tline' id='l242' data-llen='7253:7271'><span class='krp-note'>則得終吉故雖不/當位未大失也</span></span><br/>
<span class='tline' id='l243' data-llen='7271:7306'>䷅<span class='krp-note'>坎下/乾上</span>訟有孚窒惕中吉<span class='krp-note'>窒謂窒塞也皆惕/然後可以獲中吉</span>終</span><br/>
<span class='tline' id='l244' data-llen='7306:7324'>凶利見大人不利渉大川彖曰訟上剛下</span><br/>
<span class='tline' id='l245' data-llen='7324:7342'>險險而健訟訟有孚窒惕中吉剛來而得</span><br/>
<span class='tline' id='l246' data-llen='7342:7360'>中也終凶訟不可成也利見大人尚中正</span><br/>
<span class='tline' id='l247' data-llen='7360:7395'>也不利渉大川入于淵也<span class='krp-note'>凡不和而訟无施而可渉/難特甚焉唯有信而見塞</span></span><br/>
<span class='tline' id='l248' data-llen='7395:7448'><span class='krp-note'>懼者乃可以得吉也猶復不可終中乃吉也不閉其源使訟不/至雖每不枉而訟至終竟此亦凶矣故雖復有信而見塞懼猶</span></span><br/>
<span class='tline' id='l249' data-llen='7448:7501'><span class='krp-note'>不可以爲終也故曰訟有孚窒惕中吉終凶也无善聽者雖有/其實何由得明而令有信塞懼者得其中吉必有善聽之主焉</span></span><br/>
<span class='tline' id='l250' data-llen='7501:7536'><span class='krp-note'>其在二乎以剛而來正夫/羣小斷不失中應斯任也</span>象曰天與水違行訟君子</span><br/>
<span class='tline' id='l251' data-llen='7536:7564'><a onclick="displayPageImage('KR1a0006', 'SBCK', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l252' data-llen='7564:7608'>以作事謀始<span class='krp-note'>聽訟吾猶人也必也使无訟乎无訟在於謀/始謀始在於作制契之不明訟之所以生也</span></span><br/>
<span class='tline' id='l253' data-llen='7608:7650'><span class='krp-note'>物有其分職不相濫爭何由興訟之所以/起契之過也故有德司契而不責於人</span>初六不永所事</span><br/>
<span class='tline' id='l254' data-llen='7650:7694'>小有言終吉<span class='krp-note'>處訟之始訟不可終故不永所事然後乃吉/凡陽唱而隂和隂非先唱者也四召而應見</span></span><br/>
<span class='tline' id='l255' data-llen='7694:7730'><span class='krp-note'>犯乃訟處訟之始不爲訟先雖/不能不訟而了訟必辯明也</span>象曰不永所事訟不</span><br/>
<span class='tline' id='l256' data-llen='7730:7748'>可長也雖小有言其辯明也九二不克訟</span><br/>
<span class='tline' id='l257' data-llen='7748:7778'>歸而逋其邑人三百户无眚<span class='krp-note'>以剛處訟不能下/物自下訟上冝其</span></span><br/>
<span class='tline' id='l258' data-llen='7778:7819'><span class='krp-note'>不克若能以懼歸竄其邑乃可以免災邑/過三百非爲竄也竄而據強災未免也</span>象曰不克訟</span><br/>
<span class='tline' id='l259' data-llen='7819:7837'>歸逋竄也自下訟上患至掇也六三食舊</span><br/>
<span class='tline' id='l260' data-llen='7837:7869'>德貞厲終吉或從王事无成<span class='krp-note'>體夫柔弱以順於上/不爲九二自下訟上</span></span><br/>
<span class='tline' id='l261' data-llen='7869:7922'><span class='krp-note'>不見侵奪保全其有故得食其舊德而不失也居爭訟之時處/兩剛之間而皆近不相得故曰貞厲柔體不爭繫應在上衆莫</span></span><br/>
<span class='tline' id='l262' data-llen='7922:7950'><a onclick="displayPageImage('KR1a0006', 'SBCK', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l263' data-llen='7950:7986'><span class='krp-note'>能傾故曰終吉上壯爭勝難可/忤也故或從王事不敢成也</span>象曰食舊德從上吉</span><br/>
<span class='tline' id='l264' data-llen='7986:8017'>也九四不克訟<span class='krp-note'>初辯/明也</span>復即命渝安貞吉<span class='krp-note'>處上訟/下可以</span></span><br/>
<span class='tline' id='l265' data-llen='8017:8061'><span class='krp-note'>改變者也故其咎不大若能反從本理變前之/命安貞不犯不失其道爲仁由己故吉從之</span>象曰復即</span><br/>
<span class='tline' id='l266' data-llen='8061:8090'>命渝安貞不失也九五訟元吉<span class='krp-note'>處得尊位爲訟/之主用其中正</span></span><br/>
<span class='tline' id='l267' data-llen='8090:8127'><span class='krp-note'>以㫁枉直中則不過正則不邪/剛无所溺公无所偏故訟元吉</span>象曰訟元吉以中正</span><br/>
<span class='tline' id='l268' data-llen='8127:8153'>也上九或錫之鞶帶終朝三褫之<span class='krp-note'>處訟之極/以剛居上</span></span><br/>
<span class='tline' id='l269' data-llen='8153:8190'><span class='krp-note'>訟而得勝者也以訟受錫榮何/可保故終朝之間褫帶者三也</span>象曰以訟受服亦不</span><br/>
<span class='tline' id='l270' data-llen='8190:8195'>足敬也</span><br/>
<span class='tline' id='l271' data-llen='8195:8233'>䷆<span class='krp-note'>坎下/坤上</span>師貞丈人吉无咎<span class='krp-note'>丈人嚴莊之稱也爲師/之正丈人乃吉也典役</span></span><br/>
<span class='tline' id='l272' data-llen='8233:8262'><span class='krp-note'>動衆无功罪也/故吉乃无咎也</span>彖曰師衆也貞正也能以衆正</span><br/>
<span class='tline' id='l273' data-llen='8262:8290'><a onclick="displayPageImage('KR1a0006', 'SBCK', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l274' data-llen='8290:8308'>可以王矣剛中而應行險而順以此毒天</span><br/>
<span class='tline' id='l275' data-llen='8308:8332'>下而民從之吉又何咎矣<span class='krp-note'>毒猶/役也</span>象曰地中有</span><br/>
<span class='tline' id='l276' data-llen='8332:8350'>水師君子以容民畜衆初六師出以律否</span><br/>
<span class='tline' id='l277' data-llen='8350:8399'>臧凶<span class='krp-note'>爲師之始齊師者也齊衆以律失侓則散故師出以律/律不可失失律而臧何異於否失令有功法所不赦故</span></span><br/>
<span class='tline' id='l278' data-llen='8399:8426'><span class='krp-note'>師出不以律/否臧皆凶</span>象曰師出以律失律凶也九二在</span><br/>
<span class='tline' id='l279' data-llen='8426:8462'>師中吉无咎王三錫命<span class='krp-note'>以剛居中而應於上在師而/得中者也承上之寵爲師之</span></span><br/>
<span class='tline' id='l280' data-llen='8462:8507'><span class='krp-note'>主任大役重无功則凶故吉乃无咎也行師得/吉莫善懷邦邦懷衆服錫莫重焉故乃得成命</span>象曰在師</span><br/>
<span class='tline' id='l281' data-llen='8507:8525'>中吉承天寵也王三錫命懷萬邦也六三</span><br/>
<span class='tline' id='l282' data-llen='8525:8563'>師或輿尸凶<span class='krp-note'>以隂處陽以柔乗剛進則无應退/无所守以此用師冝獲輿尸之凶</span>象曰</span><br/>
<span class='tline' id='l283' data-llen='8563:8587'>師或輿尸大无功也六四師左次无咎<span class='krp-note'>得位/而无</span></span><br/>
<span class='tline' id='l284' data-llen='8587:8615'><a onclick="displayPageImage('KR1a0006', 'SBCK', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l285' data-llen='8615:8658'><span class='krp-note'>應无應不可以行得位則可以處故左次之/而无咎也行師之法欲右背髙故左次之</span>象曰左次无</span><br/>
<span class='tline' id='l286' data-llen='8658:8687'>咎未失常也<span class='krp-note'>雖不能有獲足/以不失其常也</span>六五田有禽利執</span><br/>
<span class='tline' id='l287' data-llen='8687:8715'>言无咎長子帥師弟子輿尸貞凶<span class='krp-note'>處師之時柔/得尊位隂不</span></span><br/>
<span class='tline' id='l288' data-llen='8715:8768'><span class='krp-note'>先唱柔不犯物犯而後應往必得直故田有禽也物先犯己故/可以執言而无咎也柔非軍帥隂非剛武故不躬行必以授也</span></span><br/>
<span class='tline' id='l289' data-llen='8768:8804'><span class='krp-note'>授不得主則衆不從故長子帥/師可也弟子之凶固其冝也</span>象曰長子帥師以中</span><br/>
<span class='tline' id='l290' data-llen='8804:8822'>行也弟子輿尸使不當也上六大君有命</span><br/>
<span class='tline' id='l291' data-llen='8822:8859'>開國承家小人勿用<span class='krp-note'>處師之極師之終也大君之命/不失功也開國承家以寧邦也</span></span><br/>
<span class='tline' id='l292' data-llen='8859:8885'><span class='krp-note'>小人勿用/非其道也</span>象曰大君有命以正功也小人勿</span><br/>
<span class='tline' id='l293' data-llen='8885:8892'>用必亂邦也</span><br/>
<span class='tline' id='l294' data-llen='8892:8915'>䷇<span class='krp-note'>坤下/坎上</span>比吉原筮元永貞无咎不寧方來</span><br/>
<span class='tline' id='l295' data-llen='8915:8943'><a onclick="displayPageImage('KR1a0006', 'SBCK', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='8943:8961'>後夫凶彖曰比吉也比輔也下順從也原</span><br/>
<span class='tline' id='l297' data-llen='8961:8994'>筮元永貞无咎以剛中也<span class='krp-note'>處比之時將原筮以求/无咎其唯元永貞乎夫</span></span><br/>
<span class='tline' id='l298' data-llen='8994:9045'><span class='krp-note'>羣黨相比而不以元永貞則凶邪之道也若不遇其主則雖/永貞而猶未足免於咎也使永貞而无咎者其唯九五乎</span>不</span><br/>
<span class='tline' id='l299' data-llen='9045:9085'>寧方來上下應也<span class='krp-note'>上下无陽以分其民五獨處尊莫不/歸之上下應之旣親且安安則不安</span></span><br/>
<span class='tline' id='l300' data-llen='9085:9138'><span class='krp-note'>者託焉故不寧方所以來上下應故也夫无者求有有者不求/所與危者求安安者不求所保火有其炎寒者附之故己苟安</span></span><br/>
<span class='tline' id='l301' data-llen='9138:9177'><span class='krp-note'>焉則不寧/方來矣</span>後夫凶其道窮也<span class='krp-note'>將合和親而獨在後/親成則誅是以凶也</span>象</span><br/>
<span class='tline' id='l302' data-llen='9177:9199'>曰地上有水比先王以建萬國親諸侯<span class='krp-note'>萬/國</span></span><br/>
<span class='tline' id='l303' data-llen='9199:9225'><span class='krp-note'>以比建諸/侯以比親</span>初六有孚比之无咎有孚盈缶終</span><br/>
<span class='tline' id='l304' data-llen='9225:9270'>來有它吉<span class='krp-note'>處比之始爲比之首者也夫以不信爲比之首/則禍莫大焉故必有孚盈缶然後乃得免比之</span></span><br/>
<span class='tline' id='l305' data-llen='9270:9323'><span class='krp-note'>咎故曰有孚比之无咎也處比之首應不在一心无私吝則莫/不比之著信立誠盈溢乎質素之器則物終來无衰竭也親乎</span></span><br/>
<span class='tline' id='l306' data-llen='9323:9351'><a onclick="displayPageImage('KR1a0006', 'SBCK', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l307' data-llen='9351:9384'><span class='krp-note'>天下著信盈缶應者豈一/道而來故必有它吉也</span>象曰比之初六有它吉</span><br/>
<span class='tline' id='l308' data-llen='9384:9420'>也六二比之自内貞吉<span class='krp-note'>處比之時居中得位而繫應/在五不能來它故得其自内</span></span><br/>
<span class='tline' id='l309' data-llen='9420:9444'><span class='krp-note'>貞吉/而巳</span>象曰比之自内不自失也六三比之匪</span><br/>
<span class='tline' id='l310' data-llen='9444:9485'>人<span class='krp-note'>四自外比二爲五貞近不相得遠則无/應所與比者皆非己親故曰比之匪人</span>象曰比之匪</span><br/>
<span class='tline' id='l311' data-llen='9485:9514'>人不亦傷乎六四外比之貞吉<span class='krp-note'>外比於五履得/其位比不失賢</span></span><br/>
<span class='tline' id='l312' data-llen='9514:9540'><span class='krp-note'>處不失位/故貞吉也</span>象曰外比於賢以從上也九五顯</span><br/>
<span class='tline' id='l313' data-llen='9540:9566'>比王用三驅失前禽邑人不誡吉<span class='krp-note'>爲比之主/而有應在</span></span><br/>
<span class='tline' id='l314' data-llen='9566:9619'><span class='krp-note'>二顯比者也比而顯之則所親者狹矣夫无私於物唯賢是與/則去之與來皆无失也夫三驅之禮禽逆來趣己則舎之背己</span></span><br/>
<span class='tline' id='l315' data-llen='9619:9672'><span class='krp-note'>而走則射之愛於來而惡於去也故其所施常失前禽也以顯/比而居王位用三驅之道者也故曰王用三驅失前禽也用其</span></span><br/>
<span class='tline' id='l316' data-llen='9672:9725'><span class='krp-note'>中正征討有常伐不加邑動必討叛邑人无虞故不誡也雖不/得乎大人之吉是顯比之吉也此可以爲上之使非爲上之道</span></span><br/>
<span class='tline' id='l317' data-llen='9725:9753'><a onclick="displayPageImage('KR1a0006', 'SBCK', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l318' data-llen='9753:9771'>象曰顯比之吉位正中也舎逆取順失前</span><br/>
<span class='tline' id='l319' data-llen='9771:9789'>禽也邑人不誡上使中也上六比之无首</span><br/>
<span class='tline' id='l320' data-llen='9789:9829'>凶<span class='krp-note'>无首後也處卦之終是後夫也親道/巳成无所與終爲時所棄宜其凶也</span>象曰比之无首</span><br/>
<span class='tline' id='l321' data-llen='9829:9835'>无所終也</span><br/>
<span class='tline' id='l322' data-llen='9835:9869'>䷈<span class='krp-note'>乾下/巽上</span>小畜亨<span class='krp-note'>不能畜大止健剛/志故行是以亨</span>密雲不雨自</span><br/>
<span class='tline' id='l323' data-llen='9869:9887'>我西郊彖曰小畜柔得位而上下應之曰</span><br/>
<span class='tline' id='l324' data-llen='9887:9936'>小畜<span class='krp-note'>謂六四也成卦之義在此爻也體无二隂以分其應故/上下應之也旣得其位而上下應之三不能陵小畜之</span></span><br/>
<span class='tline' id='l325' data-llen='9936:9956'><span class='krp-note'>義</span>健而巽剛中而志行乃亨密雲不雨尚</span><br/>
<span class='tline' id='l326' data-llen='9956:9989'>往也自我西郊施未行也<span class='krp-note'>小畜之勢足作密雲乃/自我西郊未足以爲雨</span></span><br/>
<span class='tline' id='l327' data-llen='9989:10042'><span class='krp-note'>也何由知未能爲雨夫能爲雨者陽上薄隂隂能固之然後烝/而爲雨今不能制初九之復道固九二之牽復九三更以不能</span></span><br/>
<span class='tline' id='l328' data-llen='10042:10070'><a onclick="displayPageImage('KR1a0006', 'SBCK', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span><br/>
<span class='tline' id='l329' data-llen='10070:10123'><span class='krp-note'>復爲劣也下方尚徃施豈得行故密雲而不能爲雨尚往故也/何以明之夫隂能固之然後乃雨乎上九獨能固九三之路故</span></span><br/>
<span class='tline' id='l330' data-llen='10123:10176'><span class='krp-note'>九三不可以進而輿說輻也能固其路而安於上故得旣雨旣/處若四五皆能若上九之善畜則能雨明矣故舉一卦而論之</span></span><br/>
<span class='tline' id='l331' data-llen='10176:10229'><span class='krp-note'>能爲小畜密雲而已隂苟不足以固陽則雖復至盛密雲自我/西郊故不能雨也雨之未下即施之未行也彖全論一卦之體</span></span><br/>
<span class='tline' id='l332' data-llen='10229:10264'><span class='krp-note'>故曰密雲不雨象各言一/爻之德故曰旣雨旣處也</span>象曰風行天上小畜君子</span><br/>
<span class='tline' id='l333' data-llen='10264:10295'>以懿文德<span class='krp-note'>未能行其施者故/可以懿文德而巳</span>初九復自道何其咎</span><br/>
<span class='tline' id='l334' data-llen='10295:10341'>吉<span class='krp-note'>處乾之始以升巽初四爲巳應不距巳者也以陽/升隂復自其道順而无違何所犯咎得義之吉</span>象曰復</span><br/>
<span class='tline' id='l335' data-llen='10341:10373'>自道其義吉也九二牽復吉<span class='krp-note'>處乾之中以升巽五/五非畜極非固巳者</span></span><br/>
<span class='tline' id='l336' data-llen='10373:10406'><span class='krp-note'>也雖不能若隂之不違/可牽以獲復是以吉也</span>象曰牽復在中亦不自失</span><br/>
<span class='tline' id='l337' data-llen='10406:10441'>也九三輿說輻夫妻反目<span class='krp-note'>上爲畜盛不可牽征以斯/而進故必說輻也巳爲陽</span></span><br/>
<span class='tline' id='l338' data-llen='10441:10477'><span class='krp-note'>極上爲隂長畜於隂長不能/自復方之夫妻反目之義也</span>象曰夫妻反目不能正</span><br/>
<span class='tline' id='l339' data-llen='10477:10505'><a onclick="displayPageImage('KR1a0006', 'SBCK', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span><br/>
<span class='tline' id='l340' data-llen='10505:10536'>室也六四有孚血去惕出无咎<span class='krp-note'>夫言血者陽犯隂/也四乗於三近不</span></span><br/>
<span class='tline' id='l341' data-llen='10536:10589'><span class='krp-note'>相得三務於進而己隔之將懼侵克者也上亦惡三而能制焉/志與上合共同斯誠三雖逼己而不能犯故得血去懼除保无</span></span><br/>
<span class='tline' id='l342' data-llen='10589:10611'><span class='krp-note'>咎/也</span>象曰有孚惕出上合志也九五有孚攣</span><br/>
<span class='tline' id='l343' data-llen='10611:10653'>如富以其鄰<span class='krp-note'>處得尊位不疑於二來而不距二牽己攣/不爲專固有孚攣如之謂也以陽居陽處</span></span><br/>
<span class='tline' id='l344' data-llen='10653:10685'><span class='krp-note'>實者也居盛處實而不/專固富以其鄰者也</span>象曰有孚攣如不獨富也</span><br/>
<span class='tline' id='l345' data-llen='10685:10703'>上九旣雨旣處尚德載婦貞厲月幾望君</span><br/>
<span class='tline' id='l346' data-llen='10703:10751'>子征凶<span class='krp-note'>處小畜之極能畜者也陽不獲亨故旣雨也剛不能/侵故旣處也體巽處上剛不敢犯尚德者也爲隂之</span></span><br/>
<span class='tline' id='l347' data-llen='10751:10804'><span class='krp-note'>長能畜剛健德積載者也婦制其夫臣制其君雖貞近危故曰/婦貞厲也隂之盈盛莫盛於此故曰月幾望也滿而又進必失</span></span><br/>
<span class='tline' id='l348' data-llen='10804:10841'><span class='krp-note'>其道隂疑於陽必見戰伐雖復/君子以征必凶故曰君子征凶</span>象曰旣雨旣處德積</span><br/>
<span class='tline' id='l349' data-llen='10841:10874'>載也君子征凶有所疑也<span class='krp-note'>夫處下可以征而无咎/者唯泰也則然坤本體</span></span><br/>
<span class='tline' id='l350' data-llen='10874:10902'><a onclick="displayPageImage('KR1a0006', 'SBCK', '001-16b' );" name="001-16b" class="pb">[001-16b] <img width="20"  src="/static/img/kanseki-5.png"/></a></span><br/>
<span class='tline' id='l351' data-llen='10902:10955'><span class='krp-note'>下又順而弱不能敵剛故可以全其類征而吉也自此以徃則/其進各有難矣夫巽雖不能若艮之善畜猶不肯爲坤之順從</span></span><br/>
<span class='tline' id='l352' data-llen='10955:11008'><span class='krp-note'>也故可得少進不可盡陵也是以初九九二其復則可至於九/三則輿說輻也夫大畜者畜之極也畜而不巳畜極則通是以</span></span><br/>
<span class='tline' id='l353' data-llen='11008:11052'><span class='krp-note'>其畜之盛在於四五至于上九道乃大行小畜積極/而後乃能畜是以四五可以進而上九說征之輻</span></span><br/>
<span class='tline' id='l354' data-llen='11052:11075'>䷉<span class='krp-note'>兊下/乾上</span>履虎尾不咥人亨彖曰履柔履剛</span><br/>
<span class='tline' id='l355' data-llen='11075:11099'>也說而應乎乾是以履虎尾不咥人亨<span class='krp-note'>凡彖/者言</span></span><br/>
<span class='tline' id='l356' data-llen='11099:11152'><span class='krp-note'>乎一卦之所以爲主也成卦之體在六三也履虎尾者言其危/也三爲履主以柔履剛履危者也履虎尾而不見咥者以其說</span></span><br/>
<span class='tline' id='l357' data-llen='11152:11196'><span class='krp-note'>而應乎乾也乾剛正之德者也不以說行夫佞/邪而以說應乎乾冝其履虎尾不見咥而亨</span>剛中正履</span><br/>
<span class='tline' id='l358' data-llen='11196:11220'>帝位而不疚光明也<span class='krp-note'>言五/之德</span>象曰上天下澤履</span><br/>
<span class='tline' id='l359' data-llen='11220:11238'>君子以辯上下定民志初九素履徃无咎</span><br/>
<span class='tline' id='l360' data-llen='11238:11281'><span class='krp-note'>處履之初爲履之始履道惡華故素乃无咎/處履以素何往不從必獨行其願物无犯也</span>象曰素履</span><br/>
<span class='tline' id='l361' data-llen='11281:11309'><a onclick="displayPageImage('KR1a0006', 'SBCK', '001-17a' );" name="001-17a" class="pb">[001-17a] <img width="20"  src="/static/img/kanseki-5.png"/></a></span><br/>
<span class='tline' id='l362' data-llen='11309:11334'>之徃獨行願也九二履道坦坦幽人貞吉<span class='krp-note'>履道/尚謙</span></span><br/>
<span class='tline' id='l363' data-llen='11334:11387'><span class='krp-note'>不喜處盈務在致誠惡夫外飾者也而二以陽處隂履於謙也/居内履中隱顯同也履道之美於斯爲盛故履道坦坦无險厄</span></span><br/>
<span class='tline' id='l364' data-llen='11387:11414'><span class='krp-note'>也在幽而/貞宜其吉</span>象曰幽人貞吉中不自亂也六三眇</span><br/>
<span class='tline' id='l365' data-llen='11414:11432'>能視跛能履履虎尾咥人凶武人爲于大</span><br/>
<span class='tline' id='l366' data-llen='11432:11484'>君<span class='krp-note'>居履之時以陽處陽猶曰不謙而況以隂居陽以柔乗剛者/乎故以此爲明眇目者也以此爲行跛足者也以此履危見</span></span><br/>
<span class='tline' id='l367' data-llen='11484:11529'><span class='krp-note'>咥者也志在剛健不脩所履欲以陵武於人爲/于大君行未能免於凶而志存于王頑之甚也</span>象曰眇能</span><br/>
<span class='tline' id='l368' data-llen='11529:11547'>視不足以有明也跛能履不足以與行也</span><br/>
<span class='tline' id='l369' data-llen='11547:11565'>咥人之凶位不當也武人爲于大君志剛</span><br/>
<span class='tline' id='l370' data-llen='11565:11596'>也九四履虎尾愬愬終吉<span class='krp-note'>逼近至尊以陽承陽/處多懼之地故曰履</span></span><br/>
<span class='tline' id='l371' data-llen='11596:11634'><span class='krp-note'>虎尾愬愬也然以陽居隂以謙爲/本雖處危懼終獲其志故終吉也</span>象曰愬愬終吉志</span><br/>
<span class='tline' id='l372' data-llen='11634:11662'><a onclick="displayPageImage('KR1a0006', 'SBCK', '001-17b' );" name="001-17b" class="pb">[001-17b] <img width="20"  src="/static/img/kanseki-5.png"/></a></span><br/>
<span class='tline' id='l373' data-llen='11662:11699'>行也九五夬履貞厲<span class='krp-note'>得位處尊以剛決正故曰夬履/貞厲也履道惡盈而五處實是</span></span><br/>
<span class='tline' id='l374' data-llen='11699:11721'><span class='krp-note'>以/危</span>象曰夬履貞厲位正當也上九視履考</span><br/>
<span class='tline' id='l375' data-llen='11721:11763'>祥其旋元吉<span class='krp-note'>禍福之祥生乎所履處履之極履道成矣/故可視履而考祥也居極應說髙而不危</span></span><br/>
<span class='tline' id='l376' data-llen='11763:11790'><span class='krp-note'>是其旋也履道/大成故元吉也</span>象曰元吉在上大有慶也</span><br/>
<span class='tline' id='l377' data-llen='11790:11821'>周易卷第一　︻<span class='krp-note'>經三千二百五十五字/注五千九百四十四字</span>︼</span><br/>
</p>
<p><br/>
</p>
  </div>
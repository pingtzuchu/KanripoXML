<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0053', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　詩傳詩說駁義卷二</span><br/>
<span class='tline' id='l10' data-llen='202:223'>　　　　　　　　　　翰林院檢討毛竒齡撰</span><br/>
<span class='tline' id='l11' data-llen='223:228'>　　邶</span><br/>
<span class='tline' id='l12' data-llen='228:251'>舊以衞詩為弼鄘衞固不可解此則以弼為管叔時詩</span><br/>
<span class='tline' id='l13' data-llen='251:274'>以鄘為霍叔時詩以衞為衞武公以後詩凡詩中明明</span><br/>
<span class='tline' id='l14' data-llen='274:297'>可據是衞詩者則皆入于衞餘皆雜入弼鄘按漢書地</span><br/>
<span class='tline' id='l15' data-llen='297:320'>理志云鄁以封紂子武庚鄘管叔尹之衞蔡叔尹之以</span><br/>
<span class='tline' id='l16' data-llen='320:346'><a onclick="displayPageImage('KR1c0053', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='346:369'>監殷謂之三監其說固謬三監者管蔡霍也若去霍叔</span><br/>
<span class='tline' id='l18' data-llen='369:392'>入武庚是二監矣若武庚亦一監則武庚監武庚矣此</span><br/>
<span class='tline' id='l19' data-llen='392:415'>由漢儒誤以書康誥諸篇為成王誅武庚後始封康叔</span><br/>
<span class='tline' id='l20' data-llen='415:438'>而以衞為蔡叔舊封故云然然未嘗言弼是管鄘是霍</span><br/>
<span class='tline' id='l21' data-llen='438:461'>也考書蔡仲之命蔡叔封蔡故稱蔡則管霍亦必以封</span><br/>
<span class='tline' id='l22' data-llen='461:484'>管霍地故稱管霍此瞭然者特不知所在耳若詩傳于</span><br/>
<span class='tline' id='l23' data-llen='484:507'>弼柏舟詩又云管叔封于弼與蔡叔霍叔康叔監殷是</span><br/>
<span class='tline' id='l24' data-llen='507:530'>管蔡霍三監之外又增一康叔則又是四監漢書少一</span><br/>
<span class='tline' id='l25' data-llen='530:556'><a onclick="displayPageImage('KR1c0053', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='556:579'>監此多一監俱不可解若鄭譜云武王伐紂以其京師</span><br/>
<span class='tline' id='l27' data-llen='579:602'>封紂子武庚為殷後乃三分其地置三監使管叔蔡叔</span><br/>
<span class='tline' id='l28' data-llen='602:625'>霍叔尹而教之亦未言弼鄘為管霍封地弼鄘詩為管</span><br/>
<span class='tline' id='l29' data-llen='625:648'>霍時詩至于左傳載季子觀樂則于歌邶鄘衞時統曰</span><br/>
<span class='tline' id='l30' data-llen='648:671'>吾聞衞康叔武公之德如是是其衞風乎則明明以弼</span><br/>
<span class='tline' id='l31' data-llen='671:694'>鄘衞同是衞風此則弼鄘皆為衞不為管霍之明證也</span><br/>
<span class='tline' id='l32' data-llen='694:717'>或曰管即鄭州管城蔡即蔡州上蔡霍即晉州霍邑則</span><br/>
<span class='tline' id='l33' data-llen='717:730'>又後人附㑹之言不足據者</span><br/>
<span class='tline' id='l34' data-llen='730:756'><a onclick="displayPageImage('KR1c0053', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='756:763'>　　　柏舟</span><br/>
<span class='tline' id='l36' data-llen='763:786'>詩傳管叔封于弼與蔡叔霍叔康叔監殷四國害周公</span><br/>
<span class='tline' id='l37' data-llen='786:809'>康叔諫不聽三叔遂以殷畔康叔憂王室賦柏舟子曰</span><br/>
<span class='tline' id='l38' data-llen='809:832'>仁矣吾于柏舟見匹夫不可奪志也詩說柏舟康叔因</span><br/>
<span class='tline' id='l39' data-llen='832:855'>管叔欲害周公挾武庚以叛憂之而作按書梓材篇有</span><br/>
<span class='tline' id='l40' data-llen='855:878'>云王啓監厥亂為民此是誥康叔者則疑康叔亦監殷</span><br/>
<span class='tline' id='l41' data-llen='878:901'>似亦有說特于三監之數不合耳至子曰以下所引子</span><br/>
<span class='tline' id='l42' data-llen='901:924'>言無據按孔叢子記義篇有曰于柏舟見匹婦執志之</span><br/>
<span class='tline' id='l43' data-llen='924:950'><a onclick="displayPageImage('KR1c0053', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='950:973'>不易也詳其語似言鄘柏舟非此柏舟也即此柏舟亦</span><br/>
<span class='tline' id='l45' data-llen='973:996'>必因列女傳云柏舟衞宣夫人守志之詩是婦人詩此</span><br/>
<span class='tline' id='l46' data-llen='996:1019'>誤以婦字作夫字則必偶見孔叢子鏤本或誤此字遂</span><br/>
<span class='tline' id='l47' data-llen='1019:1042'>造康叔事而引此言以實之以為孔叢子現在可暗取</span><br/>
<span class='tline' id='l48' data-llen='1042:1065'>證而不知以婦人為男子以雌為雄所謂撲搠迷離不</span><br/>
<span class='tline' id='l49' data-llen='1065:1075'>辨雄雌也則何可已</span><br/>
<span class='tline' id='l50' data-llen='1075:1085'>　　鄘<span class='krp-note'>四條/</span></span><br/>
<span class='tline' id='l51' data-llen='1085:1093'>　　　牆有茨</span><br/>
<span class='tline' id='l52' data-llen='1093:1119'><a onclick="displayPageImage('KR1c0053', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1119:1142'>詩傳云三尗冓周公鄘人風之賦牆有茨詩說亦然按</span><br/>
<span class='tline' id='l54' data-llen='1142:1165'>漢書註云中冓魯詩以為中夜也此以中冓為中搆與</span><br/>
<span class='tline' id='l55' data-llen='1165:1171'>魯詩不同</span><br/>
<span class='tline' id='l56' data-llen='1171:1178'>　　　考槃</span><br/>
<span class='tline' id='l57' data-llen='1178:1201'>詩傳鄘人美其君子不仕亂邦賦考槃子曰見遯世而</span><br/>
<span class='tline' id='l58' data-llen='1201:1224'>無悶矣此竊孔叢子云於考槃見士之遯世而不悶也</span><br/>
<span class='tline' id='l59' data-llen='1224:1247'>語觀此則益信柏舟匹夫不可奪志亦正引孔叢子語</span><br/>
<span class='tline' id='l60' data-llen='1247:1270'>而連篇以及之者作偽之稚拙而底裏盡見有如此後</span><br/>
<span class='tline' id='l61' data-llen='1270:1296'><a onclick="displayPageImage('KR1c0053', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1296:1302'>木瓜篇同</span><br/>
<span class='tline' id='l63' data-llen='1302:1310'>　　　　木瓜</span><br/>
<span class='tline' id='l64' data-llen='1310:1334'>詩傳朋友相贈賦木𤓰子曰見苞苴之禮行焉子曰以</span><br/>
<span class='tline' id='l65' data-llen='1334:1355'>下見孔叢子於木瓜見包苴之禮行也語餘見前</span><br/>
<span class='tline' id='l66' data-llen='1355:1363'>　　　　芄蘭</span><br/>
<span class='tline' id='l67' data-llen='1363:1386'>詩說芄蘭刺霍叔也以童子僭成人之服比其不度德</span><br/>
<span class='tline' id='l68' data-llen='1386:1395'>量力而助武庚亂</span><br/>
<span class='tline' id='l69' data-llen='1395:1419'>胡𦙍嘉云據竹書謂成王十年武庚畔是時霍叔已五</span><br/>
<span class='tline' id='l70' data-llen='1419:1445'><a onclick="displayPageImage('KR1c0053', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1445:1454'>十有四非童子矣</span><br/>
<span class='tline' id='l72' data-llen='1454:1464'>　　衞<span class='krp-note'>十條/</span></span><br/>
<span class='tline' id='l73' data-llen='1464:1471'>　　　淇澳</span><br/>
<span class='tline' id='l74' data-llen='1471:1495'>詩傳云衞武公好學明德國人美之賦淇澳按詩文淇奥</span><br/>
<span class='tline' id='l75' data-llen='1495:1519'>惟大學作淇澳此故改澳字且加明德字則竟以大學釋</span><br/>
<span class='tline' id='l76' data-llen='1519:1545'>詩矣禮記出漢後豈能遷易詩文如此况禮記原本原以淇奥</span><br/>
<span class='tline' id='l77' data-llen='1545:1569'>詩證誠意在故君子必誠其意後未嘗證明德也證明德</span><br/>
<span class='tline' id='l78' data-llen='1569:1593'>之說創自朱子以此節為明德之止于至善此是臆解耳</span><br/>
<span class='tline' id='l79' data-llen='1593:1619'><a onclick="displayPageImage('KR1c0053', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1619:1644'>而作偽者公然入此二字淺學不審量以為本之大學而不</span><br/>
<span class='tline' id='l81' data-llen='1644:1669'>知此大學係朱子之大學非禮記大學也觀此則其書為宋</span><br/>
<span class='tline' id='l82' data-llen='1669:1693'>後明季學究授市門㓜穉于鄉塾而發狂為此夫何疑焉</span><br/>
<span class='tline' id='l83' data-llen='1693:1700'>　　　菉衣</span><br/>
<span class='tline' id='l84' data-llen='1700:1723'>詩傳衞莊公之嬖人生州吁好兵莊姜憂之賦菉衣考</span><br/>
<span class='tline' id='l85' data-llen='1723:1746'>綠字原有作菉字者如小雅采綠楚辭註引之作采菉</span><br/>
<span class='tline' id='l86' data-llen='1746:1769'>淇澳綠竹大學引之作菉竹是也但菉竹二草名綠菉</span><br/>
<span class='tline' id='l87' data-llen='1769:1792'>亦二草名故可通見未有綠是色而亦作菉者豈菉衣</span><br/>
<span class='tline' id='l88' data-llen='1792:1818'><a onclick="displayPageImage('KR1c0053', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1818:1841'>草衣與作偽無學不知綠菉通見之故以為菉綠可通</span><br/>
<span class='tline' id='l90' data-llen='1841:1852'>遂雜下而不知怪悲夫</span><br/>
<span class='tline' id='l91' data-llen='1852:1859'>　　　燕燕</span><br/>
<span class='tline' id='l92' data-llen='1859:1882'>詩說燕燕莊姜與娣戴媯皆為州吁所逐同出衞野而</span><br/>
<span class='tline' id='l93' data-llen='1882:1905'>别莊姜作詩詩云逺送于野未有同被逐而稱逺送者</span><br/>
<span class='tline' id='l94' data-llen='1905:1922'>若魯詩則宜以此為衞夫人定姜之詩</span><br/>
<span class='tline' id='l95' data-llen='1922:1929'>　　　擊皷</span><br/>
<span class='tline' id='l96' data-llen='1929:1952'>詩傳州吁求寵于諸侯使公孫文仲帥師及宋公魯人</span><br/>
<span class='tline' id='l97' data-llen='1952:1978'><a onclick="displayPageImage('KR1c0053', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1978:2001'>蔡人伐鄭衞人怨之賦擊皷詩說同按州吁好兵見左</span><br/>
<span class='tline' id='l99' data-llen='2001:2024'>傳以此詩為刺州吁見小序與朱子集註獨予以為未</span><br/>
<span class='tline' id='l100' data-llen='2024:2047'>必是刺州吁者據左傳隠四年州吁以諸侯之兵伐鄭</span><br/>
<span class='tline' id='l101' data-llen='2047:2070'>圍鄭東門只五日耳秋又伐鄭取禾而還九月州吁即</span><br/>
<span class='tline' id='l102' data-llen='2070:2093'>見殺亦不及一月耳夫州吁好兵止于伐鄭即伐鄭又</span><br/>
<span class='tline' id='l103' data-llen='2093:2116'>止于隱公四年之一年即一年之間又止于此數日安</span><br/>
<span class='tline' id='l104' data-llen='2116:2139'>得有不我以歸爰居爰處生死契濶至不可活不可申</span><br/>
<span class='tline' id='l105' data-llen='2139:2162'>如是之久况隠四年州吁已見殺至僖二年戴公始廬</span><br/>
<span class='tline' id='l106' data-llen='2162:2188'><a onclick="displayPageImage('KR1c0053', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2188:2211'>漕因漕無城文公又復城楚丘安得州吁有城漕之事</span><br/>
<span class='tline' id='l108' data-llen='2211:2237'>予嘗謂朱註不遵小序其遵小序處則愈見悖謬此亦其一若</span><br/>
<span class='tline' id='l109' data-llen='2237:2260'>左傳州吁伐鄭有陳人蔡人即詩文亦有平陳與宋語</span><br/>
<span class='tline' id='l110' data-llen='2260:2283'>此獨去陳人不知何據又從孫子仲稱公孫文仲亦無</span><br/>
<span class='tline' id='l111' data-llen='2283:2286'>據</span><br/>
<span class='tline' id='l112' data-llen='2286:2293'>　　　親臺</span><br/>
<span class='tline' id='l113' data-llen='2293:2316'>詩傳衞宣公納伋之妻國人惡之賦親臺詩說寴臺衛</span><br/>
<span class='tline' id='l114' data-llen='2316:2339'>宣公為伋取婦而美築寴臺而自納之衞人惡之而賦</span><br/>
<span class='tline' id='l115' data-llen='2339:2365'><a onclick="displayPageImage('KR1c0053', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2365:2388'>其事也按古新字與親字不通自程伊川改大學以親</span><br/>
<span class='tline' id='l117' data-llen='2388:2411'>民為新民此遂竊其說改作親字考新臺以莘地得名</span><br/>
<span class='tline' id='l118' data-llen='2411:2434'>即左傳公使伋之齊使盜待于莘之莘則以莘為新矣</span><br/>
<span class='tline' id='l119' data-llen='2434:2457'>此又以新為親又以親為寴展轉貽誤豈子貢亦曾讀</span><br/>
<span class='tline' id='l120' data-llen='2457:2467'>程子改本大學過耶</span><br/>
<span class='tline' id='l121' data-llen='2467:2476'>　　　二子乘舟</span><br/>
<span class='tline' id='l122' data-llen='2476:2499'>詩傳宣公殺其世子伋及母弟壽衞人傷之賦二子乘</span><br/>
<span class='tline' id='l123' data-llen='2499:2522'>舟詩說二子乘舟宣公欲立少子朔使伋夀如齊而沉</span><br/>
<span class='tline' id='l124' data-llen='2522:2548'><a onclick="displayPageImage('KR1c0053', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2548:2571'>之于河衞人傷之而作是詩按左傳初宣公烝于夷姜</span><br/>
<span class='tline' id='l126' data-llen='2571:2595'>生急子為之取于齊而美公取之生夀及朔夷姜縊宣姜</span><br/>
<span class='tline' id='l127' data-llen='2595:2618'>與公子朔搆急子公使諸齊使盜待諸莘將殺之夀子</span><br/>
<span class='tline' id='l128' data-llen='2618:2641'>告之使行不可曰棄父之命惡用子矣及行飲以酒壽</span><br/>
<span class='tline' id='l129' data-llen='2641:2664'>子載其旌以先盜殺之急子至曰我之求也此何罪請</span><br/>
<span class='tline' id='l130' data-llen='2664:2687'>殺我乎又殺之史記亦云宣公正夫人與朔惡太子伋</span><br/>
<span class='tline' id='l131' data-llen='2687:2710'>宣公自以其奪太子伋妻也心惡太子欲廢之及聞其</span><br/>
<span class='tline' id='l132' data-llen='2710:2733'>惡大怒乃使於齊與之白旄而令盜遮界上殺之是公</span><br/>
<span class='tline' id='l133' data-llen='2733:2759'><a onclick="displayPageImage('KR1c0053', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2759:2782'>獨惡伋使伋死夀以代伋故並死耳未嘗並使夀死也</span><br/>
<span class='tline' id='l135' data-llen='2782:2805'>今曰欲立朔而並殺二子于事不合且其所謂沉于河</span><br/>
<span class='tline' id='l136' data-llen='2805:2828'>者並無所據唯劉向新序云宣公欲殺太子伋而立壽</span><br/>
<span class='tline' id='l137' data-llen='2828:2851'>也使人與伋乘舟于河中將沉而殺之夀知不能止也</span><br/>
<span class='tline' id='l138' data-llen='2851:2874'>因與之同舟舟人不得殺伋方乘舟時伋傅母恐其死</span><br/>
<span class='tline' id='l139' data-llen='2874:2897'>也閔而作詩其後舟行無恙未幾又使伋之齊將使盜</span><br/>
<span class='tline' id='l140' data-llen='2897:2920'>見載旌要而殺之夀止伋伋不可夀又與之偕行夀之</span><br/>
<span class='tline' id='l141' data-llen='2920:2943'>母知不能止也戒之曰夀無為前也夀又竊伋旌以先</span><br/>
<span class='tline' id='l142' data-llen='2943:2969'><a onclick="displayPageImage('KR1c0053', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2969:2992'>行幾及齊矣盜見而殺之伋至見夀死痛其代已死涕</span><br/>
<span class='tline' id='l144' data-llen='2992:3015'>泣悲哀遂載其尸還至境自殺據新序說則實有沉河</span><br/>
<span class='tline' id='l145' data-llen='3015:3038'>事且實有二子乘舟事然欲立夀而殺伋則非欲並殺</span><br/>
<span class='tline' id='l146' data-llen='3038:3061'>伋夀欲沉河不能而又使之齊而殺之于路則非使如</span><br/>
<span class='tline' id='l147' data-llen='3061:3084'>齊而沉於河其援據不實多致乖舛固不待言予獨謂</span><br/>
<span class='tline' id='l148' data-llen='3084:3107'>劉向所記亦傅㑹詩文不可盡信者齊衞隔一河二子</span><br/>
<span class='tline' id='l149' data-llen='3107:3130'>未渡河而死于莘矣莘在衞東近河水經註云今平陽</span><br/>
<span class='tline' id='l150' data-llen='3130:3153'>陽平縣北一十里有故莘亭道是衛適齊道也宣公築</span><br/>
<span class='tline' id='l151' data-llen='3153:3179'><a onclick="displayPageImage('KR1c0053', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3179:3202'>臺河上要取齊女亦即此地其名曰新臺以新莘聲同</span><br/>
<span class='tline' id='l153' data-llen='3202:3225'>故也史記曰死界上正謂衞與齊之界也二子死莘死</span><br/>
<span class='tline' id='l154' data-llen='3225:3248'>界上未嘗渡河則與二子乘舟之語不合故造為使伋</span><br/>
<span class='tline' id='l155' data-llen='3248:3271'>乘舟之事以實之然而乘舟何事使乘何為既不奉使</span><br/>
<span class='tline' id='l156' data-llen='3271:3294'>又非遊遨造飾之言彌見兀臬即曰傅母恐伋死閔而</span><br/>
<span class='tline' id='l157' data-llen='3294:3317'>作詩亦但閔伋耳焉知夀往而頓稱二子尤屬無理故</span><br/>
<span class='tline' id='l158' data-llen='3317:3340'>吾謂劉向是記亦增飾詩文未可遽信若作偽之謬則</span><br/>
<span class='tline' id='l159' data-llen='3340:3362'>固有不足辨者又伋與夀異母弟詩傳稱母弟非是</span><br/>
<span class='tline' id='l160' data-llen='3362:3388'><a onclick="displayPageImage('KR1c0053', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3388:3395'>　　　采唐</span><br/>
<span class='tline' id='l162' data-llen='3395:3418'>詩傳公室無禮國人刺之賦采唐詩說亦然按此詩本</span><br/>
<span class='tline' id='l163' data-llen='3418:3441'>名桑中以章首有爰采唐矣句因改之示異但左傳申</span><br/>
<span class='tline' id='l164' data-llen='3441:3464'>公巫臣聘夏姬于鄭盡室以行申叔跪遇之曰異哉夫</span><br/>
<span class='tline' id='l165' data-llen='3464:3487'>子有三軍之懼而又有桑中之喜註曰桑中衞詩名則</span><br/>
<span class='tline' id='l166' data-llen='3487:3503'>當時稱桑中名已久恐無稱采唐者</span><br/>
<span class='tline' id='l167' data-llen='3503:3510'>　　　泉水</span><br/>
<span class='tline' id='l168' data-llen='3510:3533'>詩傳宋桓姬閔衞之破也賦泉水詩說同按宋桓姬無</span><br/>
<span class='tline' id='l169' data-llen='3533:3560'><a onclick="displayPageImage('KR1c0053', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3560:3583'>可考唯小序河廣篇有桓姬歸衞事然此時未知在衞</span><br/>
<span class='tline' id='l171' data-llen='3583:3606'>與否此但以許穆夫人賦載馳則宋桓夫人不得不賦</span><br/>
<span class='tline' id='l172' data-llen='3606:3617'>泉水耳餘見後河廣詩</span><br/>
<span class='tline' id='l173' data-llen='3617:3624'>　　　河廣</span><br/>
<span class='tline' id='l174' data-llen='3624:3647'>詩傳宋桓姬歸于衞思襄公賦河廣詩說河廣宋桓夫</span><br/>
<span class='tline' id='l175' data-llen='3647:3670'>人生襄公而出歸于衞襄公即位夫人思之而義不可</span><br/>
<span class='tline' id='l176' data-llen='3670:3693'>往故作此詩按宋桓姬歸衞事他無可考惟小序云宋</span><br/>
<span class='tline' id='l177' data-llen='3693:3716'>襄公母歸于衞思而不止故作是詩考衞未遷時衞都</span><br/>
<span class='tline' id='l178' data-llen='3716:3743'><a onclick="displayPageImage('KR1c0053', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3743:3766'>朝歌在河北宋都睢陽在河南則相隔一河故在衞思</span><br/>
<span class='tline' id='l180' data-llen='3766:3789'>宋則賦河廣至宋襄立時衞已渡河都河南矣當衞戴</span><br/>
<span class='tline' id='l181' data-llen='3789:3812'>公初渡河時宋桓為逆河霄濟爾時宋桓尚在也至渡</span><br/>
<span class='tline' id='l182' data-llen='3812:3835'>河之後衞文公十年而桓始亡桓始亡而襄始立則宋</span><br/>
<span class='tline' id='l183' data-llen='3835:3858'>襄即位距衞渡河時已十年有餘即使桓姬果歸衞果</span><br/>
<span class='tline' id='l184' data-llen='3858:3881'>思子爾時已不隔河矣尚曰誰謂河廣誰謂宋逺于情</span><br/>
<span class='tline' id='l185' data-llen='3881:3904'>理不合故予向謂此詩未必是宋桓夫人思子之詩非</span><br/>
<span class='tline' id='l186' data-llen='3904:3926'>無謂也苐嚴華谷作詩緝謂此詩當在衞未渡河襄</span><br/>
<span class='tline' id='l187' data-llen='3926:3953'><a onclick="displayPageImage('KR1c0053', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3953:3976'>公未立之前此亦回䕶河廣之一說然嘗考劉向說苑</span><br/>
<span class='tline' id='l189' data-llen='3976:3999'>宋襄公為太子時請桓公立目夷公問故對曰臣有舅</span><br/>
<span class='tline' id='l190' data-llen='3999:4022'>在衞愛臣若終立則不可以往是襄公未立時嘗得借</span><br/>
<span class='tline' id='l191' data-llen='4022:4045'>省舅之意依母在衞惟恐既立則難往故預為辭立則</span><br/>
<span class='tline' id='l192' data-llen='4045:4068'>是桓姬思子斷當在襄公既立之後故此曰襄公即位</span><br/>
<span class='tline' id='l193' data-llen='4068:4091'>夫人思之似亦有見然而襄公既立則衞已渡河有何</span><br/>
<span class='tline' id='l194' data-llen='4091:4114'>河廣則此河廣詩謂桓姬思子終是疑案予作聞詩說</span><br/>
<span class='tline' id='l195' data-llen='4114:4137'>辭已載其說因此有襄公即位數語似竊見說苑而為</span><br/>
<span class='tline' id='l196' data-llen='4137:4164'><a onclick="displayPageImage('KR1c0053', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4164:4172'>言者故復記此</span><br/>
<span class='tline' id='l198' data-llen='4172:4179'>　　　蝃蝀</span><br/>
<span class='tline' id='l199' data-llen='4179:4202'>詩傳衞靈公召子都于宋國人譏之賦蝃蝀詩說蝃蝀</span><br/>
<span class='tline' id='l200' data-llen='4202:4225'>衞靈公為南子召宋朝國人譏之按靈公在春秋末昭</span><br/>
<span class='tline' id='l201' data-llen='4225:4248'>定公時左傳襄二十九年季札觀樂時已歌鄘矣豈夫</span><br/>
<span class='tline' id='l202' data-llen='4248:4271'>子刪詩時復增入此一詩耶考鄭氏詩譜時世止于周</span><br/>
<span class='tline' id='l203' data-llen='4271:4294'>敬王時此可據者若靈公所召者宋朝也詩傳稱子都</span><br/>
<span class='tline' id='l204' data-llen='4294:4317'>詩說稱宋朝豈謂宋朝即子都耶孟子註云子都古男</span><br/>
<span class='tline' id='l205' data-llen='4317:4344'><a onclick="displayPageImage('KR1c0053', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4344:4363'>子美稱即鄭詩已有不見子都句在靈公前</span><br/>
<span class='tline' id='l207' data-llen='4363:4373'>　　王<span class='krp-note'>五條/</span></span><br/>
<span class='tline' id='l208' data-llen='4373:4380'>　　　黍離</span><br/>
<span class='tline' id='l209' data-llen='4380:4403'>詩傳云王世子宜臼弑其君幽王自立于雒尹伯封過</span><br/>
<span class='tline' id='l210' data-llen='4403:4426'>西都而傷之作黍離詩說云黍離幽王伐申申侯逆戰</span><br/>
<span class='tline' id='l211' data-llen='4426:4449'>于戱射王弑之立平王于申自申遷雒命秦伯帥師逐</span><br/>
<span class='tline' id='l212' data-llen='4449:4472'>犬戎于鎬京尋遣尹伯封犒秦伯之師過故宗廟宫室</span><br/>
<span class='tline' id='l213' data-llen='4472:4495'>秦人皆墾土為田咸生禾黍旁皇不忍去故作此詩按</span><br/>
<span class='tline' id='l214' data-llen='4495:4522'><a onclick="displayPageImage('KR1c0053', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4522:4545'>尹伯封他無考唯韓詩云黍離伯封作但韓詩所云伯</span><br/>
<span class='tline' id='l216' data-llen='4545:4568'>封另是一事嘗讀曹植令禽惡鳥論云尹吉甫信後妻</span><br/>
<span class='tline' id='l217' data-llen='4568:4591'>之讒殺孝子伯竒其弟伯封求而不得作黍離詩此韓</span><br/>
<span class='tline' id='l218' data-llen='4591:4614'>詩之説則此伯封是伯竒之弟求兄不得故作此詩非</span><br/>
<span class='tline' id='l219' data-llen='4614:4637'>謂過都傷感如箕子所云也此既襲尹伯封名而又以</span><br/>
<span class='tline' id='l220' data-llen='4637:4660'>為過故宫所作是既據韓詩又據小序相雜成說謬矣</span><br/>
<span class='tline' id='l221' data-llen='4660:4683'>若劉向新序又云衞宣公子夀閔伋見害作憂思之詩</span><br/>
<span class='tline' id='l222' data-llen='4683:4706'>黍離是也則同是以弟求兄而又異其名古人記事多</span><br/>
<span class='tline' id='l223' data-llen='4706:4733'><a onclick="displayPageImage('KR1c0053', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4733:4737'>此類</span><br/>
<span class='tline' id='l225' data-llen='4737:4752'>　　　<img height='20' width='20' alt='&amp;KR2885' title='KR2885' src='https://raw.githubusercontent.com/kanripo/KR-Gaiji/master/images/KR2885.png'/>之水</span><br/>
<span class='tline' id='l226' data-llen='4752:4782'>詩傳荆伐申平王以周師戍申周人怨之賦<img height='20' width='20' alt='&amp;KR2885' title='KR2885' src='https://raw.githubusercontent.com/kanripo/KR-Gaiji/master/images/KR2885.png'/>之水詩</span><br/>
<span class='tline' id='l227' data-llen='4782:4812'>說<img height='20' width='20' alt='&amp;KR2885' title='KR2885' src='https://raw.githubusercontent.com/kanripo/KR-Gaiji/master/images/KR2885.png'/>之水荆子討申侯弑幽王之罪伐申侵甫及許平</span><br/>
<span class='tline' id='l228' data-llen='4812:4842'>王遣兵戍之周人怨思而作按古文無<img height='20' width='20' alt='&amp;KR2885' title='KR2885' src='https://raw.githubusercontent.com/kanripo/KR-Gaiji/master/images/KR2885.png'/>字此與鄭風</span><br/>
<span class='tline' id='l229' data-llen='4842:4872'>唐風皆改揚字為<img height='20' width='20' alt='&amp;KR2885' title='KR2885' src='https://raw.githubusercontent.com/kanripo/KR-Gaiji/master/images/KR2885.png'/>字不知何據若荆伐申則似竊鄭</span><br/>
<span class='tline' id='l230' data-llen='4872:4895'>箋云申近彊楚數見侵伐二語而竟造事以實之然亦</span><br/>
<span class='tline' id='l231' data-llen='4895:4918'>但戍申耳以詩有戍甫戍許并造為伐甫侵許則此時</span><br/>
<span class='tline' id='l232' data-llen='4918:4945'><a onclick="displayPageImage('KR1c0053', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4945:4968'>祗申侯焉得復有甫許諸舅氏也考國語富辰曰齊申</span><br/>
<span class='tline' id='l234' data-llen='4968:4991'>許吕皆繇大姜則以四國皆姜姓可通稱孔氏正義云</span><br/>
<span class='tline' id='l235' data-llen='4991:5014'>戍申而曰甫許猶六國秦趙俱嬴姓史記漢書多稱秦</span><br/>
<span class='tline' id='l236' data-llen='5014:5037'>為趙是也若許甫稱許吕則吕即甫字書吕刑即甫刑</span><br/>
<span class='tline' id='l237' data-llen='5037:5041'>可見</span><br/>
<span class='tline' id='l238' data-llen='5041:5050'>　　　何彼穠矣</span><br/>
<span class='tline' id='l239' data-llen='5050:5073'>詩說何彼穠矣齊襄公殺魯桓公莊王將平之使榮叔</span><br/>
<span class='tline' id='l240' data-llen='5073:5096'>錫桓公命因使莊公主婚以桓王之妹嫁襄公周人傷</span><br/>
<span class='tline' id='l241' data-llen='5096:5123'><a onclick="displayPageImage('KR1c0053', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5123:5146'>之而作是詩按何彼穠矣本王姬降齊襄事原不宜入</span><br/>
<span class='tline' id='l243' data-llen='5146:5169'>召南然謂莊王為齊襄魯莊之隟以此平之則不然莊</span><br/>
<span class='tline' id='l244' data-llen='5169:5192'>王以桓王妹下嫁齊襄豈為平魯即其使魯主之亦如</span><br/>
<span class='tline' id='l245' data-llen='5192:5215'>公羊傳所云天子嫁女于諸侯必使同姓諸侯主之故</span><br/>
<span class='tline' id='l246' data-llen='5215:5238'>然耳豈有王姬下降宗國主嫁僅作諸侯相平之具此</span><br/>
<span class='tline' id='l247' data-llen='5238:5261'>皆臆見之可笑者又按齊魯韓三家詩謂齊侯嫁女以</span><br/>
<span class='tline' id='l248' data-llen='5261:5284'>其母王姬治嫁之車逺送之則言嫁用王姬車耳非嫁</span><br/>
<span class='tline' id='l249' data-llen='5284:5304'>王姬也申公魯詩其為說在三家外亦不可解</span><br/>
<span class='tline' id='l250' data-llen='5304:5331'><a onclick="displayPageImage('KR1c0053', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5331:5354'>徐仲山曰此詩有二齊侯子一是齊襄一是小白皆取</span><br/>
<span class='tline' id='l252' data-llen='5354:5377'>王姬者有謂是襄非小白以小白本僖之庶子襄之諸</span><br/>
<span class='tline' id='l253' data-llen='5377:5400'>弟不得稱齊侯之子云耳然有謂非齊襄者春秋莊元</span><br/>
<span class='tline' id='l254' data-llen='5400:5423'>年夏單伯逆王姬秋築王姬之舘于外冬王姬歸于齊</span><br/>
<span class='tline' id='l255' data-llen='5423:5446'>此齊襄事也歴夏秋冬三時而皆不得有唐棣華可謂</span><br/>
<span class='tline' id='l256' data-llen='5446:5469'>齊襄乎予曰不然唐棣興也霜降而逆女冰泮而殺止</span><br/>
<span class='tline' id='l257' data-llen='5469:5485'>周制也桃之夭夭豈逆女時耶興也</span><br/>
<span class='tline' id='l258' data-llen='5485:5492'>　　　唐棟</span><br/>
<span class='tline' id='l259' data-llen='5492:5519'><a onclick="displayPageImage('KR1c0053', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5519:5542'>詩傳曰王棄賢大夫風之賦唐棣詩說唐棣僖王棄賢</span><br/>
<span class='tline' id='l261' data-llen='5542:5565'>而諷之首章興也二章三章賦也按詩無此名唯豐坊</span><br/>
<span class='tline' id='l262' data-llen='5565:5588'>偽詩本以論語唐棣之華四句冠鄭風東門之墠詩上</span><br/>
<span class='tline' id='l263' data-llen='5588:5611'>而此詩傳詩說又皆無鄭東門之墠一詩則亦以鄭東</span><br/>
<span class='tline' id='l264' data-llen='5611:5634'>門之墠一詩冠論語唐棣四句為唐棣詩耳唐棣詩豈</span><br/>
<span class='tline' id='l265' data-llen='5634:5657'>不爾思室是逺而與東門之墠其室則邇其人甚逺豈</span><br/>
<span class='tline' id='l266' data-llen='5657:5680'>不爾思子不我即語本相似然唐棣室逺東門之墠室</span><br/>
<span class='tline' id='l267' data-llen='5680:5703'>邇亦正相反若東門之墠只二章此曰二章三章正加</span><br/>
<span class='tline' id='l268' data-llen='5703:5730'><a onclick="displayPageImage('KR1c0053', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5730:5749'>四句作一章也豐氏郭氏其互相作偽如此</span><br/>
<span class='tline' id='l270' data-llen='5749:5756'>　　　有兎</span><br/>
<span class='tline' id='l271' data-llen='5756:5780'>詩傳萇𢎞忠于王晉趙鞅殺之周人傷之賦有兎詩說</span><br/>
<span class='tline' id='l272' data-llen='5780:5803'>同按左傳哀三年晉趙鞅惡范氏與周劉氏世為婚姻</span><br/>
<span class='tline' id='l273' data-llen='5803:5828'>萇𢎞事劉文公趙鞅責周與范氏故周人殺萇𢎞是其</span><br/>
<span class='tline' id='l274' data-llen='5828:5852'>事也𢎞殺非其罪與兎爰合但哀三年事當在孔子刪</span><br/>
<span class='tline' id='l275' data-llen='5852:5873'>詩之後恐時世或不符耳詩舊名兎爰不名有兎</span><br/>
<span class='tline' id='l276' data-llen='5873:5884'>　詩傳詩說駁義卷二</span><br/>
</p>
<p><br/>
</p>
  </div>
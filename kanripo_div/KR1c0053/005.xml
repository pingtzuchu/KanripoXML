<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0053', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　詩傳詩說駁義卷五</span><br/>
<span class='tline' id='l10' data-llen='202:223'>　　　　　　　　　　翰林院檢討毛竒齡撰</span><br/>
<span class='tline' id='l11' data-llen='223:239'>　　大正<span class='krp-note'>詩傳全條/詩說七</span></span><br/>
<span class='tline' id='l12' data-llen='239:270'>詩傳周公制<span class='krp-note'>缺五/字</span>㑹朝受<span class='krp-note'>缺四/字</span>有大正焉文王生民公</span><br/>
<span class='tline' id='l13' data-llen='270:293'>劉緜大明棫樸旱麓思齊皇矣靈臺大武文王有聲行</span><br/>
<span class='tline' id='l14' data-llen='293:320'>葦既醉鳬鷖嘉樂皆周<span class='krp-note'>缺三/字</span>德以訓成王也泂酌卷阿</span><br/>
<span class='tline' id='l15' data-llen='320:330'><span class='krp-note'>缺四/字</span>王也</span><br/>
<span class='tline' id='l16' data-llen='330:356'><a onclick="displayPageImage('KR1c0053', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='356:379'>大武本作下武以諸儒于下字或不能詳故更作大字</span><br/>
<span class='tline' id='l18' data-llen='379:402'>耳若假樂之為嘉樂則中庸引詩與左傳文四年公賦</span><br/>
<span class='tline' id='l19' data-llen='402:425'>嘉樂襄二十六年晉侯賦嘉樂皆作嘉樂同餘襲朱傳</span><br/>
<span class='tline' id='l20' data-llen='425:432'>　　　文王</span><br/>
<span class='tline' id='l21' data-llen='432:455'>詩說文王周公追述文王之德明周家所以受命而代</span><br/>
<span class='tline' id='l22' data-llen='455:478'>商者作詩歌奏于清廟受釐陳戒之詩以訓嗣王賦也</span><br/>
<span class='tline' id='l23' data-llen='478:501'>周公追述以下全襲朱傳文作于清廟下見朱傳小雅</span><br/>
<span class='tline' id='l24' data-llen='501:504'>註</span><br/>
<span class='tline' id='l25' data-llen='504:530'><a onclick="displayPageImage('KR1c0053', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='530:537'>　　　棫樸</span><br/>
<span class='tline' id='l27' data-llen='537:560'>詩說棫樸周公詠歌文王之德以訓嗣王此全襲朱傳</span><br/>
<span class='tline' id='l28' data-llen='560:583'>文然朱傳曰此亦詠歌文王之德不明指周公但云自</span><br/>
<span class='tline' id='l29' data-llen='583:606'>此以下至假樂皆不知何人所作疑多出于周公也此</span><br/>
<span class='tline' id='l30' data-llen='606:629'>亦是臆斷而作偽者竟肆然曰周公作天下事其可以</span><br/>
<span class='tline' id='l31' data-llen='629:637'>誣妄强坐乃爾</span><br/>
<span class='tline' id='l32' data-llen='637:648'>　　　旱麓思齊皇矣</span><br/>
<span class='tline' id='l33' data-llen='648:671'>全襲朱傳文不然豈朱傳反襲詩說耶又不然豈彼此</span><br/>
<span class='tline' id='l34' data-llen='671:697'><a onclick="displayPageImage('KR1c0053', 'WYG', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='697:711'>不相見暗合者耶即此瞭然矣</span><br/>
<span class='tline' id='l36' data-llen='711:718'>　　　靈臺</span><br/>
<span class='tline' id='l37' data-llen='718:741'>詩說靈臺文王遷都于豐作靈臺以齊七政奏辟雝周</span><br/>
<span class='tline' id='l38' data-llen='741:764'>公述之以訓嗣王按辟雝為天子學宫之名並非樂名</span><br/>
<span class='tline' id='l39' data-llen='764:787'>惟莊子有云黄帝有咸池堯有大章禹有大夏湯有大</span><br/>
<span class='tline' id='l40' data-llen='787:810'>濩文王有辟雝之樂武王周公作大武似辟雝與大濩</span><br/>
<span class='tline' id='l41' data-llen='810:833'>大武同是樂名然詳其語意但言奏樂于辟雝故云有</span><br/>
<span class='tline' id='l42' data-llen='833:856'>辟雝中之樂初不知其樂為何名祗言為斯地所奏者</span><br/>
<span class='tline' id='l43' data-llen='856:882'><a onclick="displayPageImage('KR1c0053', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='882:905'>已耳觀其文獨多之樂二字可見此書多誤或不必便</span><br/>
<span class='tline' id='l45' data-llen='905:928'>據莊子然就莊子論則並非以辟雝為樂名者恐學者</span><br/>
<span class='tline' id='l46' data-llen='928:935'>誤認故辨之</span><br/>
<span class='tline' id='l47' data-llen='935:942'>　　　行葦</span><br/>
<span class='tline' id='l48' data-llen='942:965'>詩說行葦天子祭畢而燕父兄耆老之詩首章興也下</span><br/>
<span class='tline' id='l49' data-llen='965:988'>三章皆賦也亦襲朱傳至于分章則諸詩皆鮮同異惟</span><br/>
<span class='tline' id='l50' data-llen='988:1011'>此詩毛傳作七章二章章六句五章章四句鄭箋作八</span><br/>
<span class='tline' id='l51' data-llen='1011:1034'>章章四句朱傳作四章章八句三家俱不同而此作四</span><br/>
<span class='tline' id='l52' data-llen='1034:1060'><a onclick="displayPageImage('KR1c0053', 'WYG', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1060:1083'>章獨從朱傳謂非二書出朱傳後其可得乎且何以後</span><br/>
<span class='tline' id='l54' data-llen='1083:1106'>人之崇朱氏即一分章猶然乎且亦何所見分四章乎</span><br/>
<span class='tline' id='l55' data-llen='1106:1113'>　　　鳬鷖</span><br/>
<span class='tline' id='l56' data-llen='1113:1136'>詩說鳬鷖祭之明日繹公尸之樂歌按朱傳曰繹而賔</span><br/>
<span class='tline' id='l57' data-llen='1136:1159'>尸考繹與賔尸不同何休曰天子諸侯曰繹大夫曰賔</span><br/>
<span class='tline' id='l58' data-llen='1159:1182'>尸且繹以明日賔尸以本日未聞繹而為賔尸者亦未</span><br/>
<span class='tline' id='l59' data-llen='1182:1205'>聞繹而又賔尸者此眞釋經之可怪者也此既襲朱傳</span><br/>
<span class='tline' id='l60' data-llen='1205:1222'>而又變其說豈亦以朱傳為難通也耶</span><br/>
<span class='tline' id='l61' data-llen='1222:1248'><a onclick="displayPageImage('KR1c0053', 'WYG', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1248:1255'>　　　大武</span><br/>
<span class='tline' id='l63' data-llen='1255:1278'>詩說大武康王大禘報祀成王奏大武六成既畢受釐</span><br/>
<span class='tline' id='l64' data-llen='1278:1301'>陳戒之詩按朱傳謂詩中有成王字當為成王以後之</span><br/>
<span class='tline' id='l65' data-llen='1301:1324'>詩然則成王後必康王也此襲朱傳說之最敏者也苐</span><br/>
<span class='tline' id='l66' data-llen='1324:1347'>報禘二事既曰大禘又曰報祀豈禘時即報報時即禘</span><br/>
<span class='tline' id='l67' data-llen='1347:1365'>耶且詩中稱三后則與禘嚳意又似不合</span><br/>
<span class='tline' id='l68' data-llen='1365:1408'>　大正續<span class='krp-note'>詩說註云此卷六篇皆宣王時詩亦奏之會/朝以續周召之大正矣毛詩列之民勞板蕩</span></span><br/>
<span class='tline' id='l69' data-llen='1408:1432'>　　<span class='krp-note'>抑桑柔之後而謂之/變大雅非也  一條</span></span><br/>
<span class='tline' id='l70' data-llen='1432:1458'><a onclick="displayPageImage('KR1c0053', 'WYG', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1458:1467'>　　　江漢常武</span><br/>
<span class='tline' id='l72' data-llen='1467:1490'>詩說江漢召穆父帥師征淮南之夷史籕美之而作常</span><br/>
<span class='tline' id='l73' data-llen='1490:1513'>武宣王親征淮北之夷既服而歸召穆美之按伐淮南</span><br/>
<span class='tline' id='l74' data-llen='1513:1536'>夷伐淮北夷出自朱傳據竹書宣王六年召穆公帥師</span><br/>
<span class='tline' id='l75' data-llen='1536:1559'>伐淮夷王帥師伐徐戎皇父休父從王伐徐戎次于淮</span><br/>
<span class='tline' id='l76' data-llen='1559:1582'>王歸自伐徐錫召穆公命則謂宣王與召穆並出師一</span><br/>
<span class='tline' id='l77' data-llen='1582:1605'>代徐一伐淮也今按江漢常武兩詩則實有然者常武</span><br/>
<span class='tline' id='l78' data-llen='1605:1628'>詩有嚴天子實王自親征江漢詩虎拜稽首則召穆將</span><br/>
<span class='tline' id='l79' data-llen='1628:1654'><a onclick="displayPageImage('KR1c0053', 'WYG', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1654:1677'>之與竹書合然則淮夷徐戎兩各不同云一淮南夷一</span><br/>
<span class='tline' id='l81' data-llen='1677:1700'>淮北夷謬矣淮夷固有南北然總淮夷耳徐戎伯翳後</span><br/>
<span class='tline' id='l82' data-llen='1700:1723'>在徐地淮夷淮浦之夷又徐戎外之一種但欲伐徐戎</span><br/>
<span class='tline' id='l83' data-llen='1723:1746'>則必循淮浦故詩中率彼淮浦省此徐土與竹書王師</span><br/>
<span class='tline' id='l84' data-llen='1746:1769'>代徐次于淮合葢召穆所伐者是淮南夷而宣王所經</span><br/>
<span class='tline' id='l85' data-llen='1769:1792'>歴者是淮北夷非伐淮北夷也且詩曰率彼淮浦省此</span><br/>
<span class='tline' id='l86' data-llen='1792:1815'>徐土其分稱彼此原有賔主以伐不主淮故曰彼主徐</span><br/>
<span class='tline' id='l87' data-llen='1815:1838'>故曰此至又曰鋪敦淮墳敦頓也如越絶書以固陵名</span><br/>
<span class='tline' id='l88' data-llen='1838:1864'><a onclick="displayPageImage('KR1c0053', 'WYG', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1864:1887'>敦兵城類越王欲伐吳而頓于固陵與宣王欲伐徐方</span><br/>
<span class='tline' id='l90' data-llen='1887:1910'>而頓于淮夷正同且江漢詩明曰淮夷來求淮夷來鋪</span><br/>
<span class='tline' id='l91' data-llen='1910:1933'>常武詩明曰徐方既同徐方既來則其自為分别亦明</span><br/>
<span class='tline' id='l92' data-llen='1933:1956'>甚矣朱子以逞臆不察致誤而作偽者必欲承其誤以</span><br/>
<span class='tline' id='l93' data-llen='1956:1975'>為誤則何其因人是非毫無自主一至此耶</span><br/>
<span class='tline' id='l94' data-llen='1975:2018'>　大正傳<span class='krp-note'>詩說註云此卷四篇皆厲王時詩二篇為幽/王時詩本非用之為朝㑹之樂及受釐陳戒</span></span><br/>
<span class='tline' id='l95' data-llen='2018:2049'>　　<span class='krp-note'>之詞夫子特以其文體音節相/似而傳之以示戒焉  二條</span></span><br/>
<span class='tline' id='l96' data-llen='2049:2055'>　　　蕩</span><br/>
<span class='tline' id='l97' data-llen='2055:2081'><a onclick="displayPageImage('KR1c0053', 'WYG', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2081:2108'>詩傳召穆公諫<span class='krp-note'>缺二/字</span>賦蕩詩說厲王無道召穆公諌之</span><br/>
<span class='tline' id='l99' data-llen='2108:2131'>賦也按小序以此詩為召穆公傷王室大壊而作其云</span><br/>
<span class='tline' id='l100' data-llen='2131:2154'>召穆本小序若其云諫者則嚴粲詩緝有云此詩託文</span><br/>
<span class='tline' id='l101' data-llen='2154:2177'>王嘆商特借秦為喻耳不止于傷嗟而已夫不止傷嗟</span><br/>
<span class='tline' id='l102' data-llen='2177:2200'>則必是諫然借秦為喻不過如賈山至言之借詞以為</span><br/>
<span class='tline' id='l103' data-llen='2200:2211'>諷則可以為諫則未也</span><br/>
<span class='tline' id='l104' data-llen='2211:2220'>　　　瞻卭召旻</span><br/>
<span class='tline' id='l105' data-llen='2220:2243'>詩說以瞻卭幽王嬖褒姬任奄人尹伯竒憂亂而作此</span><br/>
<span class='tline' id='l106' data-llen='2243:2269'><a onclick="displayPageImage('KR1c0053', 'WYG', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2269:2292'>詩召旻為幽王邇刑人近頑童用纔慝諸侯攜貳戎狄</span><br/>
<span class='tline' id='l108' data-llen='2292:2315'>内侵國人流散尹伯竒諫王而作是詩按孟子趙岐註</span><br/>
<span class='tline' id='l109' data-llen='2315:2338'>謂小弁尹伯竒作葢以伯竒不得于吉甫與宜臼不得</span><br/>
<span class='tline' id='l110' data-llen='2338:2361'>于幽王事有相類故只小弁一詩而毛詩作宜臼韓詩</span><br/>
<span class='tline' id='l111' data-llen='2361:2384'>作伯竒正以幽王與伯竒兩事各見非謂幽王與伯竒</span><br/>
<span class='tline' id='l112' data-llen='2384:2407'>兩人有相干也今詩說以幽王伯竒扭作一處凡宣王</span><br/>
<span class='tline' id='l113' data-llen='2407:2430'>時詩必曰史籕作魯僖時詩必曰史克作幽王時詩必</span><br/>
<span class='tline' id='l114' data-llen='2430:2453'>曰伯竒作不知何據又黍離詩韓詩謂尹伯封作亦以</span><br/>
<span class='tline' id='l115' data-llen='2453:2479'><a onclick="displayPageImage('KR1c0053', 'WYG', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2479:2502'>伯封為伯竒之弟求兄不得故作黍離與小序周大夫</span><br/>
<span class='tline' id='l117' data-llen='2502:2525'>過西周而傷之不同而詩說亦以尹伯封見故都禾黍</span><br/>
<span class='tline' id='l118' data-llen='2525:2548'>徘徊作詩是伯封周大夫正兩家兩說之相反判然不</span><br/>
<span class='tline' id='l119' data-llen='2548:2571'>合者而亦扭作一處則其倚傍影響附㑹無理合兩詩</span><br/>
<span class='tline' id='l120' data-llen='2571:2579'>觀之概可見矣</span><br/>
<span class='tline' id='l121' data-llen='2579:2599'>　　周頌<span class='krp-note'>詩/傳</span>頌<span class='krp-note'>詩說條/十一</span></span><br/>
<span class='tline' id='l122' data-llen='2599:2622'>按正義云雅不言周頌言周者以别商魯也周字葢孔</span><br/>
<span class='tline' id='l123' data-llen='2622:2645'>子所加也先代之頌必是獨行為一代之法孔子論詩</span><br/>
<span class='tline' id='l124' data-llen='2645:2671'><a onclick="displayPageImage('KR1c0053', 'WYG', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2671:2694'>乃次商魯于下則不得不加周字别之詩說之去周字</span><br/>
<span class='tline' id='l126' data-llen='2694:2717'>似正竊正義此語但正義謂無商魯二頌當去周字今</span><br/>
<span class='tline' id='l127' data-llen='2717:2733'>雖無魯頌然商頌猶在也去周何也</span><br/>
<span class='tline' id='l128' data-llen='2733:2740'>　　　清廟</span><br/>
<span class='tline' id='l129' data-llen='2740:2763'>詩說云清廟周公成洛也奉成王見諸侯作明堂宗祀</span><br/>
<span class='tline' id='l130' data-llen='2763:2786'>文王以配昊天上帝率諸侯觀之而作此樂歌按成洛</span><br/>
<span class='tline' id='l131' data-llen='2786:2809'>見諸侯是小序舊説惟宗祀明堂則蔡邕獨斷有之然</span><br/>
<span class='tline' id='l132' data-llen='2809:2818'>亦未必能據到此</span><br/>
<span class='tline' id='l133' data-llen='2818:2844'><a onclick="displayPageImage('KR1c0053', 'WYG', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2844:2851'>　　　維清</span><br/>
<span class='tline' id='l135' data-llen='2851:2874'>詩說云維清亦祭文王于明堂而奏象舞之詩按禮記</span><br/>
<span class='tline' id='l136' data-llen='2874:2897'>明堂位文王世子諸篇有云升歌清廟下管象舞皆以</span><br/>
<span class='tline' id='l137' data-llen='2897:2920'>象舞為歌維清詩徒以維清在清廟後而記言升歌清</span><br/>
<span class='tline' id='l138' data-llen='2920:2943'>廟即繼之管象則必清廟後一詩耳若然則燕禮云升</span><br/>
<span class='tline' id='l139' data-llen='2943:2966'>歌鹿鳴下管新宫將新宫亦必鹿鳴後一詩矣此䜿說</span><br/>
<span class='tline' id='l140' data-llen='2966:2989'>也按左傳襄二十九年季札觀周樂有見舞象箾者註</span><br/>
<span class='tline' id='l141' data-llen='2989:3012'>箾象舞曲名而祭統云聲莫重于升歌樂莫重于武宿</span><br/>
<span class='tline' id='l142' data-llen='3012:3038'><a onclick="displayPageImage('KR1c0053', 'WYG', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3038:3061'>夜亦云武宿夜為樂舞曲名則在象舞亦原有舞曲别</span><br/>
<span class='tline' id='l144' data-llen='3061:3084'>名不必以維清實之但歴考諸書俱參差不同不能畫</span><br/>
<span class='tline' id='l145' data-llen='3084:3107'>一自不當拘定一說以起議論假如此象舞亦稱象武</span><br/>
<span class='tline' id='l146' data-llen='3107:3130'>則又以武詩為象舞曲名此又在箾與武宿夜維清三</span><br/>
<span class='tline' id='l147' data-llen='3130:3153'>名之外而明堂位云下管象冕而舞大武則武非象曲</span><br/>
<span class='tline' id='l148' data-llen='3153:3176'>象非大武從前所註全然不合則將何所適從矣夫象</span><br/>
<span class='tline' id='l149' data-llen='3176:3199'>舞二字尚未明了附㑹維清真屬多事若其中畧可折</span><br/>
<span class='tline' id='l150' data-llen='3199:3222'>衷則象是舞曲名但歌象舞曲則以管逐之故又稱象</span><br/>
<span class='tline' id='l151' data-llen='3222:3248'><a onclick="displayPageImage('KR1c0053', 'WYG', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3248:3271'>箾箾即管也其又云舞大武者以管象舞曲時其所舞</span><br/>
<span class='tline' id='l153' data-llen='3271:3294'>者為大武之樂如樂記所稱大武六成者故又稱象武</span><br/>
<span class='tline' id='l154' data-llen='3294:3317'>以管象與舞武本相合耳凡讀書考古不可單據一邊</span><br/>
<span class='tline' id='l155' data-llen='3317:3340'>遽立偏說向讀明堂位時臆擬象是管詩非舞曲故專</span><br/>
<span class='tline' id='l156' data-llen='3340:3363'>云下管象而另以大武屬舞分别言之大抵當時原有</span><br/>
<span class='tline' id='l157' data-llen='3363:3386'>管詩一項如下管象舞下管新宫類而左傳云象箾南</span><br/>
<span class='tline' id='l158' data-llen='3386:3409'>籥詩云以雅以南以籥則兼有籥詩可以破朱子笙詩</span><br/>
<span class='tline' id='l159' data-llen='3409:3432'>之所不檢叫嚎自喜以為獨得而忽讀内則又有成童</span><br/>
<span class='tline' id='l160' data-llen='3432:3458'><a onclick="displayPageImage('KR1c0053', 'WYG', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3458:3479'>舞象語則象仍舊是舞曲論古之不可偏執如此</span><br/>
<span class='tline' id='l162' data-llen='3479:3486'>　　　我將</span><br/>
<span class='tline' id='l163' data-llen='3486:3509'>詩說我將季秋禘上帝于明堂而配以文王之樂歌按</span><br/>
<span class='tline' id='l164' data-llen='3509:3532'>孝經宗祀文王于明堂以配上帝謂之大享月令秋季</span><br/>
<span class='tline' id='l165' data-llen='3532:3555'>太享帝是也其曰宗祀者謂大享而亦以宗廟之禮享</span><br/>
<span class='tline' id='l166' data-llen='3555:3578'>之耳若禘則時祭之一所謂夏曰禘者亦作祠與明堂</span><br/>
<span class='tline' id='l167' data-llen='3578:3584'>大享不同</span><br/>
<span class='tline' id='l168' data-llen='3584:3590'>　　　雝</span><br/>
<span class='tline' id='l169' data-llen='3590:3617'><a onclick="displayPageImage('KR1c0053', 'WYG', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3617:3640'>詩說雝成王祀文王之詩按此詩時世亦不可定其云</span><br/>
<span class='tline' id='l171' data-llen='3640:3663'>成王祀文王者以詩中文武維后一語既有文又有武</span><br/>
<span class='tline' id='l172' data-llen='3663:3686'>而皇考烈考舊說皆以為武王之稱則非武祀文可知</span><br/>
<span class='tline' id='l173' data-llen='3686:3709'>耳然詩又有綏予孝子亦右文母二語成之于文既不</span><br/>
<span class='tline' id='l174' data-llen='3709:3732'>得自稱孝子又不得稱太姒為母故又謂此詩是武王</span><br/>
<span class='tline' id='l175' data-llen='3732:3755'>祀文王之樂竟以皇考烈考文武維后皆屬文稱以文</span><br/>
<span class='tline' id='l176' data-llen='3755:3778'>為武之考文專征伐亦得稱武耳然皆非鑿然可據之</span><br/>
<span class='tline' id='l177' data-llen='3778:3789'>說總當闕之以俟知者</span><br/>
<span class='tline' id='l178' data-llen='3789:3816'><a onclick="displayPageImage('KR1c0053', 'WYG', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3816:3828'>　　　武賚時邁般勺桓</span><br/>
<span class='tline' id='l180' data-llen='3828:3851'>詩說武大武一成之歌按左傳宣十二年楚師敗晉師</span><br/>
<span class='tline' id='l181' data-llen='3851:3881'>于邲楚子曰武王克商作頌曰載戢干戈載<img height='20' width='20' alt='&amp;KR1060' title='KR1060' src='https://raw.githubusercontent.com/kanripo/KR-Gaiji/master/images/KR1060.png'/>弓矢又</span><br/>
<span class='tline' id='l182' data-llen='3881:3904'>作武其卒章曰耆定爾功此原是卒章而朱子註詩誤</span><br/>
<span class='tline' id='l183' data-llen='3904:3927'>據坊本以為首章此係註書之明有誤者而是書又仍</span><br/>
<span class='tline' id='l184' data-llen='3927:3950'>其誤曰大武一成則誤之又誤矣若詩說又以賚為大</span><br/>
<span class='tline' id='l185' data-llen='3950:3973'>武二成時邁為大武三成般為大武四成勺為大武五</span><br/>
<span class='tline' id='l186' data-llen='3973:3996'>成桓為大武六成則又襲左傳其卒章曰耆定爾功之</span><br/>
<span class='tline' id='l187' data-llen='3996:4023'><a onclick="displayPageImage('KR1c0053', 'WYG', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4023:4046'>後有云其三章鋪時繹思我徂惟求定其六曰綏萬邦</span><br/>
<span class='tline' id='l189' data-llen='4046:4069'>屢豐年故曰按鋪時繹思係賚詩綏萬邦屢豐年係酌</span><br/>
<span class='tline' id='l190' data-llen='4069:4092'>詩毋論賚是其三酌是其六不當為大武二成大武五</span><br/>
<span class='tline' id='l191' data-llen='4092:4115'>成即左傳引詩但從武詩歴數之何嘗謂武即大武之</span><br/>
<span class='tline' id='l192' data-llen='4115:4138'>樂武詩以後即大武六成之歌葢其先卒章而後三六</span><br/>
<span class='tline' id='l193' data-llen='4138:4161'>者正以武詩末章止此一句即從武詩順數之則賚為</span><br/>
<span class='tline' id='l194' data-llen='4161:4184'>武詩之三酌為武詩之六猶云肆夏之三也其賚詩以</span><br/>
<span class='tline' id='l195' data-llen='4184:4207'>二而稱三酌詩以五而稱六者或當時篇次又有不同</span><br/>
<span class='tline' id='l196' data-llen='4207:4234'><a onclick="displayPageImage('KR1c0053', 'WYG', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4234:4257'>未可知也若是武樂則武六成皆稱武何得有賚酌别</span><br/>
<span class='tline' id='l198' data-llen='4257:4280'>名若以時邁為三成則楚子引詩以載戢干戈二語為</span><br/>
<span class='tline' id='l199' data-llen='4280:4303'>作頌以耆定爾功一語為又作武明明頌是頌武是武</span><br/>
<span class='tline' id='l200' data-llen='4303:4326'>故曰作曰又作不得概以大武二字溷作一團也且左</span><br/>
<span class='tline' id='l201' data-llen='4326:4349'>傳襄四年晉金奏肆夏之三舊謂肆夏即時邁也則時</span><br/>
<span class='tline' id='l202' data-llen='4349:4372'>邁既為周禮九夏之一又復為大武之三似乎不倫又</span><br/>
<span class='tline' id='l203' data-llen='4372:4395'>儀禮大射公即席奏肆夏燕禮賔及庭奏肆夏若是大</span><br/>
<span class='tline' id='l204' data-llen='4395:4418'>武不得間作燕射之奏未聞燕射諸禮可用大武樂章</span><br/>
<span class='tline' id='l205' data-llen='4418:4445'><a onclick="displayPageImage('KR1c0053', 'WYG', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4445:4468'>者况勺詩本作酌惟儀禮内則作勺而漢書諸書皆因</span><br/>
<span class='tline' id='l207' data-llen='4468:4491'>之則酌即勺也若以勺為五成則内則言十三舞勺舞</span><br/>
<span class='tline' id='l208' data-llen='4491:4514'>之小者冕而舞大武舞之大者故周官大舞以大司樂</span><br/>
<span class='tline' id='l209' data-llen='4514:4537'>掌之小舞以樂師掌之截然不同則正謂勺與大武大</span><br/>
<span class='tline' id='l210' data-llen='4537:4556'>有分别而此云勺為大武之五成非妄而何</span><br/>
<span class='tline' id='l211' data-llen='4556:4571'>　　　閔予小子訪落敬之小毖</span><br/>
<span class='tline' id='l212' data-llen='4571:4594'>詩說謂成王免䘮始朝先王之廟作詩四篇以自警初</span><br/>
<span class='tline' id='l213' data-llen='4594:4617'>不知其何所據及觀朱子小序辨證于小毖篇云此上</span><br/>
<span class='tline' id='l214' data-llen='4617:4644'><a onclick="displayPageImage('KR1c0053', 'WYG', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4644:4667'>四篇皆一時之作始知其所據者獨朱子耳然不謂申</span><br/>
<span class='tline' id='l216' data-llen='4667:4679'>培漢人其得據宋學乃爾</span><br/>
<span class='tline' id='l217' data-llen='4679:4686'>　　　有客</span><br/>
<span class='tline' id='l218' data-llen='4686:4709'>詩說成王既討武庚封微子啓于宋來朝于周見于祖</span><br/>
<span class='tline' id='l219' data-llen='4709:4732'>廟此其燕樂之歌按見祖廟說本小序然祖廟不通濮</span><br/>
<span class='tline' id='l220' data-llen='4732:4755'>氏所謂殷祖廟不宜在京師若周祖廟則非助祭不得</span><br/>
<span class='tline' id='l221' data-llen='4755:4761'>入見是也</span><br/>
<span class='tline' id='l222' data-llen='4761:4771'>　　　昊天有成命</span><br/>
<span class='tline' id='l223' data-llen='4771:4798'><a onclick="displayPageImage('KR1c0053', 'WYG', '005-13a' );" name="005-13a" class="pb">[005-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4798:4821'>詩說云昊天有成命康王禘成王于明堂之詩按康王</span><br/>
<span class='tline' id='l225' data-llen='4821:4844'>無禘成王事五年大禘成王不得上配始祖自出之帝</span><br/>
<span class='tline' id='l226' data-llen='4844:4867'>若免䘮之禘名吉禘如春秋吉禘于莊公類則又在太</span><br/>
<span class='tline' id='l227' data-llen='4867:4890'>廟不在明堂若宗祀明堂則名大享不名禘然亦以文</span><br/>
<span class='tline' id='l228' data-llen='4890:4913'>王配之無成王配之之事詩說于我將篇亦曰季秋禘</span><br/>
<span class='tline' id='l229' data-llen='4913:4936'>上帝于明堂則豈誤以大享為亦名禘乎後于執競篇</span><br/>
<span class='tline' id='l230' data-llen='4936:4959'>又曰昭王禘康王于明堂則豈誤以吉禘為亦在明堂</span><br/>
<span class='tline' id='l231' data-llen='4959:4968'>乎此皆不可解者</span><br/>
<span class='tline' id='l232' data-llen='4968:4995'><a onclick="displayPageImage('KR1c0053', 'WYG', '005-13b' );" name="005-13b" class="pb">[005-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4995:5002'>　　　噫嘻</span><br/>
<span class='tline' id='l234' data-llen='5002:5025'>詩說云噫噫康王孟春祈糓于東郊以成王配享之詩</span><br/>
<span class='tline' id='l235' data-llen='5025:5048'>按祈糓上帝祇以稷配未聞有更易成王之事此與昊</span><br/>
<span class='tline' id='l236' data-llen='5048:5062'>天有成命禘成明堂說相表裏</span><br/>
<span class='tline' id='l237' data-llen='5062:5069'>　　　執競</span><br/>
<span class='tline' id='l238' data-llen='5069:5092'>詩說執競昭王禘康王于明堂之詩按詩中明有武王</span><br/>
<span class='tline' id='l239' data-llen='5092:5107'>成王何得獨禘康王乎餘說見前</span><br/>
<span class='tline' id='l240' data-llen='5107:5118'>　　商頌<span class='krp-note'>二條/</span></span><br/>
<span class='tline' id='l241' data-llen='5118:5145'><a onclick="displayPageImage('KR1c0053', 'WYG', '005-14a' );" name="005-14a" class="pb">[005-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5145:5155'>　　　長發𤣥鳥</span><br/>
<span class='tline' id='l243' data-llen='5155:5179'>詩說以長發為大禘之詩𤣥鳥為亦禘祀之詩按長發</span><br/>
<span class='tline' id='l244' data-llen='5179:5203'>大禘說本小序人多辨之楊氏所云長發詩但述𤣥王</span><br/>
<span class='tline' id='l245' data-llen='5203:5227'>以下不及所自出是也若𤣥鳥為禘祀則詩說臆斷原</span><br/>
<span class='tline' id='l246' data-llen='5227:5252'>未有本豈以天命𤣥鳥二語為遡其所自出耶考鄭𤣥</span><br/>
<span class='tline' id='l247' data-llen='5252:5275'>謂此詩是合高宗之主于廟而作歌似此所云禘或是</span><br/>
<span class='tline' id='l248' data-llen='5275:5298'>吉亦未可知但殷禮與周制未必相同且此云亦禘則</span><br/>
<span class='tline' id='l249' data-llen='5298:5321'>固仍長發來原是大禘與康成所云合廟者又是不同</span><br/>
<span class='tline' id='l250' data-llen='5321:5348'><a onclick="displayPageImage('KR1c0053', 'WYG', '005-14b' );" name="005-14b" class="pb">[005-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5348:5355'>　　　殷武</span><br/>
<span class='tline' id='l252' data-llen='5355:5378'>詩說殷武祀髙宗之樂葢帝乙之世武丁親盡當祧以</span><br/>
<span class='tline' id='l253' data-llen='5378:5401'>其中興功高存而不毁新其廟稱為高宗而祀之故作</span><br/>
<span class='tline' id='l254' data-llen='5401:5424'>此歌按此襲安成劉氏之說以為高宗親盡立廟此詩</span><br/>
<span class='tline' id='l255' data-llen='5424:5447'>必作于帝乙之世故云不知史記世家明有譜系如云</span><br/>
<span class='tline' id='l256' data-llen='5447:5472'>武丁崩子祖庚立祖已嘉武丁之以祥雉為徳立其廟為高</span><br/>
<span class='tline' id='l257' data-llen='5472:5490'>宗則在祖庚時已别立廟矣豈待帝乙乎</span><br/>
<span class='tline' id='l258' data-llen='5490:5501'>　詩傳詩說駁義卷五</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0053', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　詩傳詩説駁義卷一</span><br/>
<span class='tline' id='l10' data-llen='202:223'>　　　　　　　　　　翰林院檢討毛竒齡撰</span><br/>
<span class='tline' id='l11' data-llen='223:246'>詩傳子貢作詩說申培作向來從無此書至明嘉靖中</span><br/>
<span class='tline' id='l12' data-llen='246:269'>廬陵中丞郭相奎家忽出藏本見示云得之黄文裕祕</span><br/>
<span class='tline' id='l13' data-llen='269:292'>閣石本然究不知當時所為石本者何如也苐見相奎</span><br/>
<span class='tline' id='l14' data-llen='292:315'>家所傳本則摹古篆書而附以楷體今文用作音註嗣</span><br/>
<span class='tline' id='l15' data-llen='315:338'>此則張元平司馬刻于貴竹專用楷體無篆文而李本</span><br/>
<span class='tline' id='l16' data-llen='338:364'><a onclick="displayPageImage('KR1c0053', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='364:387'>寧宗伯則復合刻篆文楷體于白下且加子夏小序于</span><br/>
<span class='tline' id='l18' data-llen='387:410'>其端共刻之名曰二賢言詩而于是詩傳詩說一入之</span><br/>
<span class='tline' id='l19' data-llen='410:433'>百家名書再入之漢魏叢書而二書之名遂相沿不可</span><br/>
<span class='tline' id='l20' data-llen='433:456'>去矣按從來說詩不及子貢即古今藝文志目亦從無</span><br/>
<span class='tline' id='l21' data-llen='456:479'>子貢詩傳徒以論語有賜也始可與言詩已矣一語遂</span><br/>
<span class='tline' id='l22' data-llen='479:502'>造為此書其識趣弇陋即此可見若申培魯人善說詩</span><br/>
<span class='tline' id='l23' data-llen='502:525'>故漢書儒林傳云言詩于魯則申培公而藝文志亦云</span><br/>
<span class='tline' id='l24' data-llen='525:548'>漢興魯申公為詩訓故則申培説詩固自有據但傳又</span><br/>
<span class='tline' id='l25' data-llen='548:574'><a onclick="displayPageImage('KR1c0053', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='574:597'>云申公獨以詩經為訓故以教無傳言苐有口授無傳</span><br/>
<span class='tline' id='l27' data-llen='597:620'>文也則申公雖說詩而無傳文即志又云所載魯詩有</span><br/>
<span class='tline' id='l28' data-llen='620:643'>魯故二十五卷魯說二十八卷隋志亦云小學有石經</span><br/>
<span class='tline' id='l29' data-llen='643:666'>魯詩六卷則申公說詩雖有傳文亦苐名魯故魯說魯</span><br/>
<span class='tline' id='l30' data-llen='666:689'>詩不名詩說即謂魯說即詩說然詩説祗二十四篇無</span><br/>
<span class='tline' id='l31' data-llen='689:712'>卷次亦並非二十八卷與二十五卷六卷况隋志又云</span><br/>
<span class='tline' id='l32' data-llen='712:735'>魯詩亡于西晉則雖有傳文而亦已亡之久矣乃或者</span><br/>
<span class='tline' id='l33' data-llen='735:758'>又曰魯詩亡于西晉則西晉後亡之固已然安知西晉</span><br/>
<span class='tline' id='l34' data-llen='758:784'><a onclick="displayPageImage('KR1c0053', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='784:807'>之所亡者不即為明代之所出者耶則又不然夫魯詩</span><br/>
<span class='tline' id='l36' data-llen='807:830'>至西晉始亡則西晉以前凡漢魏說詩有從魯詩者則</span><br/>
<span class='tline' id='l37' data-llen='830:853'>必當與今說相合乃漢魏以來說詩不一假如漢杜欽</span><br/>
<span class='tline' id='l38' data-llen='853:876'>云佩玉晏鳴關雎刺之註云此魯詩也今詩說所載反</span><br/>
<span class='tline' id='l39' data-llen='876:899'>剽竊匡衡所論如云風詩之首王化之基曽不一云刺</span><br/>
<span class='tline' id='l40' data-llen='899:922'>詩如劉向列女傳云燕燕夫人定姜之詩或云此魯詩</span><br/>
<span class='tline' id='l41' data-llen='922:945'>而詩說反襲毛鄭為莊姜戴媯大歸之詩如此者不可</span><br/>
<span class='tline' id='l42' data-llen='945:968'>勝則今之詩説全非舊之詩故居然可知且舊詩次第</span><br/>
<span class='tline' id='l43' data-llen='968:994'><a onclick="displayPageImage('KR1c0053', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='994:1017'>見于左傳襄二十九年其時呉季札觀樂以次相及在</span><br/>
<span class='tline' id='l45' data-llen='1017:1040'>孔子刪定之前毛傳訓詁傳次第無不脗合此非齊魯</span><br/>
<span class='tline' id='l46' data-llen='1040:1063'>韓三家所得異者即小有差殊不過豳王之先後與商</span><br/>
<span class='tline' id='l47' data-llen='1063:1086'>魯之存亡已耳今詩說悉與古異有魯風無豳與魯頌</span><br/>
<span class='tline' id='l48' data-llen='1086:1109'>而以豳與魯頌合之為魯且又以豳之七月一詩名邠</span><br/>
<span class='tline' id='l49' data-llen='1109:1132'>風雜入小雅而以小雅大雅分為正續為傳即風與雅</span><br/>
<span class='tline' id='l50' data-llen='1132:1155'>與頌中前後所次又復錯雜倒置與舊乖反然而外此</span><br/>
<span class='tline' id='l51' data-llen='1155:1178'>無相合也獨子貢詩傳與此兩書自為輔行為補苴彼</span><br/>
<span class='tline' id='l52' data-llen='1178:1204'><a onclick="displayPageImage('KR1c0053', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1204:1227'>倡此和如出一手者申培魯詩宗不聞受學子貢子貢</span><br/>
<span class='tline' id='l54' data-llen='1227:1250'>亦不聞授某某為魯學兩相解后比若蛩駏亦可怪矣</span><br/>
<span class='tline' id='l55' data-llen='1250:1273'>且其剽竊古說淺薄無理又飾以參差儼若未嘗竊其</span><br/>
<span class='tline' id='l56' data-llen='1273:1296'>說者假如孔氏正義謂儀禮歌召南三篇是鵲巢采蘩</span><br/>
<span class='tline' id='l57' data-llen='1296:1319'>采蘋越草蟲一篇或者采蘋一篇舊在草蟲之前乎曹</span><br/>
<span class='tline' id='l58' data-llen='1319:1342'>氏詩說又謂齊詩先采蘋而後草蟲然要之皆臆說也</span><br/>
<span class='tline' id='l59' data-llen='1342:1365'>今兩書采蘋則實在草蟲前矣然又恐人之伺其隠也</span><br/>
<span class='tline' id='l60' data-llen='1365:1388'>又以羔羊江有汜兩詩更列之采蘋之前朱子小序辨</span><br/>
<span class='tline' id='l61' data-llen='1388:1414'><a onclick="displayPageImage('KR1c0053', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1414:1437'>說于弼之日月有云若果莊姜詩則亦當在莊公之世</span><br/>
<span class='tline' id='l63' data-llen='1437:1460'>而列于燕燕之前于終風亦云此當在燕燕前也此即</span><br/>
<span class='tline' id='l64' data-llen='1460:1484'>以日月終風兩詩置燕燕前矣然又欲小異也遂使終風</span><br/>
<span class='tline' id='l65' data-llen='1484:1507'>又置之日月之前韓詩章句云皷鐘昭王之時作晁說</span><br/>
<span class='tline' id='l66' data-llen='1507:1530'>之時序論亦謂齊魯韓三家以皷鐘為昭王時詩今皷</span><br/>
<span class='tline' id='l67' data-llen='1530:1553'>鐘則既曰昭王詩矣又云三家以王風為魯詩今亦有</span><br/>
<span class='tline' id='l68' data-llen='1553:1576'>魯詩然又故更變焉不以王風為魯詩而以豳魯頌為</span><br/>
<span class='tline' id='l69' data-llen='1576:1599'>魯詩歐陽子云七月詩燕齊魯三家皆無之今故以七</span><br/>
<span class='tline' id='l70' data-llen='1599:1625'><a onclick="displayPageImage('KR1c0053', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1625:1648'>月為邠風使入小雅劉元城謂韓詩有雨無極篇篇首</span><br/>
<span class='tline' id='l72' data-llen='1648:1671'>有雨無其極傷我稼穡八字然先儒謂此書世無傳者</span><br/>
<span class='tline' id='l73' data-llen='1671:1694'>且他書不經見也恐亦好事者附㑹者耳今兩書以雨</span><br/>
<span class='tline' id='l74' data-llen='1694:1717'>無正詩則竟作雨無極詩誤矣史記孔子世家謂古時</span><br/>
<span class='tline' id='l75' data-llen='1717:1740'>三千餘篇孔子定為三百五篇孔氏正義謂史遷之說</span><br/>
<span class='tline' id='l76' data-llen='1740:1763'>為謬且云據今詩及亡詩六篇凡有三百一十一篇而</span><br/>
<span class='tline' id='l77' data-llen='1763:1786'>史記漢書皆云三百五篇因漢世毛詩不行三家不見</span><br/>
<span class='tline' id='l78' data-llen='1786:1809'>詩序故不知六篇亡失則謂三家不以六篇見詩序也</span><br/>
<span class='tline' id='l79' data-llen='1809:1835'><a onclick="displayPageImage('KR1c0053', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1835:1858'>今兩書亦遂無六亡詩矣其私據古說原不精博適足</span><br/>
<span class='tline' id='l81' data-llen='1858:1881'>以彰其淺陋故或明見魯詩反不能襲偶拾他書所傳</span><br/>
<span class='tline' id='l82' data-llen='1881:1905'>或燕齊家則傾以徇之間有更易篇名以見巧異即如鄭</span><br/>
<span class='tline' id='l83' data-llen='1905:1928'>詩狡童以史記箕子歌有云彼狡童兮與偶同也遂易</span><br/>
<span class='tline' id='l84' data-llen='1928:1951'>名麥秀小雅之圻父以國語圻招詩亦以圻為圻父官</span><br/>
<span class='tline' id='l85' data-llen='1951:1974'>相類也易名圻招又鄭詩東門之墠有云豈不爾思子</span><br/>
<span class='tline' id='l86' data-llen='1974:1997'>不我即與論語所引唐棣逸詩豈不爾思句又相似遂</span><br/>
<span class='tline' id='l87' data-llen='1997:2020'>以東門之墠為唐棣又小雅小宛以國語秦伯賦鳩飛</span><br/>
<span class='tline' id='l88' data-llen='2020:2046'><a onclick="displayPageImage('KR1c0053', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2046:2069'>或曰即小宛也則以小宛為鳴鳩齊詩之還以漢書志</span><br/>
<span class='tline' id='l90' data-llen='2069:2092'>曰齊地臨淄即營丘故齊詩曰子之營兮乃即以還為</span><br/>
<span class='tline' id='l91' data-llen='2092:2115'>營衞詩定之方中以仲梁子曰初立楚宫也遂以定之</span><br/>
<span class='tline' id='l92' data-llen='2115:2138'>方中為楚宫大雅之抑以國語左史倚相曰昔衞武年</span><br/>
<span class='tline' id='l93' data-llen='2138:2161'>數九十五矣猶箴儆於國於是作懿戒以自儆也遂亦</span><br/>
<span class='tline' id='l94' data-llen='2161:2184'>以抑為懿戒凡若此者亦不可數又或者傳之所遺以</span><br/>
<span class='tline' id='l95' data-llen='2184:2207'>說補之説之既備傳乃或缺如小雅嘉魚魚麗既詳之</span><br/>
<span class='tline' id='l96' data-llen='2207:2230'>傳則說無所解矣大雅民勞桑柔傳既無文則說可攷</span><br/>
<span class='tline' id='l97' data-llen='2230:2256'><a onclick="displayPageImage('KR1c0053', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2256:2279'>焉又或者各得其半合而得全如小雅頍弁此燕親戚</span><br/>
<span class='tline' id='l99' data-llen='2279:2302'>兄弟詩也故詩中亦明云兄弟云甥舅而傳曰燕親戚</span><br/>
<span class='tline' id='l100' data-llen='2302:2325'>說曰燕王族必合觀然後得全又或者分舉一義合之</span><br/>
<span class='tline' id='l101' data-llen='2325:2348'>而後備如小雅四牡傳曰章使臣之勤則以國語曰四</span><br/>
<span class='tline' id='l102' data-llen='2348:2371'>牡君之所以章使臣之勤也說曰勞使臣則以左傳曰</span><br/>
<span class='tline' id='l103' data-llen='2371:2394'>四牡君所以勞使臣也則必合觀之乃始得備窺其私</span><br/>
<span class='tline' id='l104' data-llen='2394:2417'>智葢有不可以告人者且其大概多襲朱子集傳而又</span><br/>
<span class='tline' id='l105' data-llen='2417:2440'>好旁竊小序又惟恐小序之為朱子所既辨也故從其</span><br/>
<span class='tline' id='l106' data-llen='2440:2466'><a onclick="displayPageImage('KR1c0053', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2466:2489'>辨之不甚辨者則間乃襲之否則依傍朱子傳而故為</span><br/>
<span class='tline' id='l108' data-llen='2489:2512'>小别然亦十之八九矣則豈有朱子生於百世下上與</span><br/>
<span class='tline' id='l109' data-llen='2512:2535'>子貢申培暗脗合者豈朱子陽襲子貢申培書而私掩</span><br/>
<span class='tline' id='l110' data-llen='2535:2558'>之不以告人者老學究授生徒市門日煩苦無所自娛</span><br/>
<span class='tline' id='l111' data-llen='2558:2581'>乃作此欺世焉其庸罔固陋無少忌憚乃至如此此不</span><br/>
<span class='tline' id='l112' data-llen='2581:2604'>可不辨也予客江介有以詩義相質難者攟摭二家言</span><br/>
<span class='tline' id='l113' data-llen='2604:2627'>雜為短長予恐世之終惑其說因于辨論之餘且續為</span><br/>
<span class='tline' id='l114' data-llen='2627:2640'>記之世之說詩者可考鑒焉</span><br/>
<span class='tline' id='l115' data-llen='2640:2666'><a onclick="displayPageImage('KR1c0053', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2666:2677'>　　周南<span class='krp-note'>五條/</span></span><br/>
<span class='tline' id='l117' data-llen='2677:2686'>　　　關雎葛覃</span><br/>
<span class='tline' id='l118' data-llen='2686:2709'>詩傳云文王之妃姒氏思得淑女以供内職賦關雎詩</span><br/>
<span class='tline' id='l119' data-llen='2709:2732'>說亦云太姒思得淑女以充嬪御之職而供祭祀賔客</span><br/>
<span class='tline' id='l120' data-llen='2732:2755'>之事按供祭祀襲毛鄭說彼以荇菜為祭時之菹故云</span><br/>
<span class='tline' id='l121' data-llen='2755:2778'>然耳不知供祭祀是后妃事禮記所謂請君之玉女共</span><br/>
<span class='tline' id='l122' data-llen='2778:2801'>有敝邑以供祭祀是也安得后妃又思一供祭祀者蓋</span><br/>
<span class='tline' id='l123' data-llen='2801:2824'>小序所云思得淑女者是思得后妃不是后妃又思得</span><br/>
<span class='tline' id='l124' data-llen='2824:2850'><a onclick="displayPageImage('KR1c0053', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2850:2873'>淑女此係毛鄭誤解小序而此則襲毛鄭之說而又誤</span><br/>
<span class='tline' id='l126' data-llen='2873:2896'>之者也且後漢皇后紀序有云康王晏朝關雎作諷舊</span><br/>
<span class='tline' id='l127' data-llen='2896:2919'>以為出自魯詩豈有申培魯詩宗而不守已說反襲毛</span><br/>
<span class='tline' id='l128' data-llen='2919:2942'>鄭以為解者若其引孔子言關雎樂而不淫哀而不傷</span><br/>
<span class='tline' id='l129' data-llen='2942:2966'>又曰心正而后身修身修而后家齊家齊而后國治國治</span><br/>
<span class='tline' id='l130' data-llen='2966:2989'>而后天下平則大學出自禮記本漢後儒者所為而四</span><br/>
<span class='tline' id='l131' data-llen='2989:3012'>書之彚魯論孟子與大學中庸合為一書則又宋後儒</span><br/>
<span class='tline' id='l132' data-llen='3012:3035'>者所為豈有子貢生于春秋預讀禮且預識禮記魯論</span><br/>
<span class='tline' id='l133' data-llen='3035:3061'><a onclick="displayPageImage('KR1c0053', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3061:3084'>之必合為一所而連類相引一如今人習四書者此作</span><br/>
<span class='tline' id='l135' data-llen='3084:3107'>偽之庸妄蔑略而不自知者也至葛覃詩傳又引子云</span><br/>
<span class='tline' id='l136' data-llen='3107:3130'>貴而能勤富而能儉疏而能孝可以觀化矣此數語則</span><br/>
<span class='tline' id='l137' data-llen='3130:3153'>直襲朱子集傳已貴而能勤巳富而能儉巳長而敬不</span><br/>
<span class='tline' id='l138' data-llen='3153:3177'>弛于師傅已嫁而孝不衰於父母四句而略為更易以成</span><br/>
<span class='tline' id='l139' data-llen='3177:3200'>說則豈有子貢襲朱傳者豈有朱傳引子語而不明指</span><br/>
<span class='tline' id='l140' data-llen='3200:3223'>為子語者豈有子語而他書不一見者考左傳有貴而</span><br/>
<span class='tline' id='l141' data-llen='3223:3239'>能貧又有富而能臣語然皆非此類</span><br/>
<span class='tline' id='l142' data-llen='3239:3265'><a onclick="displayPageImage('KR1c0053', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3265:3272'>　　　桃夭</span><br/>
<span class='tline' id='l144' data-llen='3272:3295'>詩傳云周人美后妃之德終始婦道賦桃夭子曰宜其</span><br/>
<span class='tline' id='l145' data-llen='3295:3318'>家人而後可以教國人見君子之修其身矣按數語出</span><br/>
<span class='tline' id='l146' data-llen='3318:3341'>自大學大學一書又出自禮記禮記本吕秦以前戰國</span><br/>
<span class='tline' id='l147' data-llen='3341:3364'>以後儒者所為而漢儒集成之故其諸篇各有作者姓</span><br/>
<span class='tline' id='l148' data-llen='3364:3387'>氏如吕不韋作月令荀卿作三年問公孫尼子作緇衣</span><br/>
<span class='tline' id='l149' data-llen='3387:3410'>子思作中庸類而大學則不知誰作或以為子思窮居</span><br/>
<span class='tline' id='l150' data-llen='3410:3433'>在衞作大學中庸則似大學亦子思之書然其說後起</span><br/>
<span class='tline' id='l151' data-llen='3433:3459'><a onclick="displayPageImage('KR1c0053', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3459:3482'>終未可信若今人所云孔子之言曾子述之曾子之意</span><br/>
<span class='tline' id='l153' data-llen='3482:3505'>門人記之則可怪孰甚天下無相隔二千年一無所據</span><br/>
<span class='tline' id='l154' data-llen='3505:3528'>可朗然鑿指為孰是言孰是意孰是述孰是記者即大</span><br/>
<span class='tline' id='l155' data-llen='3528:3551'>學果聖人之書亦後儒所作子貢焉能引之即或夫子</span><br/>
<span class='tline' id='l156' data-llen='3551:3574'>平日果有是語然子貢所引只是大學何也以宜家教</span><br/>
<span class='tline' id='l157' data-llen='3574:3597'>國而復推本之修身則非大學無是語也然則以學究</span><br/>
<span class='tline' id='l158' data-llen='3597:3620'>荒陋日讀大學四書而妄云說詩妄云子貢之說詩寃</span><br/>
<span class='tline' id='l159' data-llen='3620:3623'>矣</span><br/>
<span class='tline' id='l160' data-llen='3623:3649'><a onclick="displayPageImage('KR1c0053', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3649:3656'>　　　麟止</span><br/>
<span class='tline' id='l162' data-llen='3656:3679'>詩本是麟之趾惟陸氏釋文云序本或直云麟趾無之</span><br/>
<span class='tline' id='l163' data-llen='3679:3702'>字趾本亦作止兩通之此指小序耳而此則竟襲之作</span><br/>
<span class='tline' id='l164' data-llen='3702:3725'>麟止且傳說俱然則是子貢申培俱襲小序且俱看註</span><br/>
<span class='tline' id='l165' data-llen='3725:3738'>疏讀陸德明釋文豈有此理</span><br/>
<span class='tline' id='l166' data-llen='3738:3745'>　　　卷耳</span><br/>
<span class='tline' id='l167' data-llen='3745:3768'>按儀禮鄉飲酒禮鄉射禮燕禮皆云合樂周南關雎葛</span><br/>
<span class='tline' id='l168' data-llen='3768:3791'>覃卷耳遂歌周南關雎葛覃卷耳則卷耳本周南之三</span><br/>
<span class='tline' id='l169' data-llen='3791:3818'><a onclick="displayPageImage('KR1c0053', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3818:3841'>葛覃卷耳本相次在周初制禮時序已如此此故列麟</span><br/>
<span class='tline' id='l171' data-llen='3841:3864'>趾之後西洋厯法改畢觜參為畢參觜何足示異耶又</span><br/>
<span class='tline' id='l172' data-llen='3864:3887'>晁說之曰魯詩以此為康王時詩詩說作文王遣使求</span><br/>
<span class='tline' id='l173' data-llen='3887:3907'>賢而勞之以詩反實指文王不同求賢襲小序</span><br/>
<span class='tline' id='l174' data-llen='3907:3914'>　　　兎罝</span><br/>
<span class='tline' id='l175' data-llen='3914:3937'>詩說云兎置文王聞太顛閎夭散宜生皆賢人而舉之</span><br/>
<span class='tline' id='l176' data-llen='3937:3960'>國史詠其事而美之按墨子云文王舉閎夭太顛于置</span><br/>
<span class='tline' id='l177' data-llen='3960:3983'>網之中此或以兎置字偶同故云然作者並不知有墨</span><br/>
<span class='tline' id='l178' data-llen='3983:4010'><a onclick="displayPageImage('KR1c0053', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4010:4018'>子豈偶合者與</span><br/>
<span class='tline' id='l180' data-llen='4018:4029'>　　召南<span class='krp-note'>六條/</span></span><br/>
<span class='tline' id='l181' data-llen='4029:4038'>　　　鵲巢采蘩</span><br/>
<span class='tline' id='l182' data-llen='4038:4054'>晁說之曰魯詩以二詩為康王時詩</span><br/>
<span class='tline' id='l183' data-llen='4054:4061'>　　　采蘋</span><br/>
<span class='tline' id='l184' data-llen='4061:4084'>按儀禮鄉飲酒禮鄉射禮燕禮皆曰合樂召南鵲巢采</span><br/>
<span class='tline' id='l185' data-llen='4084:4107'>蘩采蘋則采蘋為召南之三此叙在第五不同又晁說</span><br/>
<span class='tline' id='l186' data-llen='4107:4117'>之以此為康王時詩</span><br/>
<span class='tline' id='l187' data-llen='4117:4144'><a onclick="displayPageImage('KR1c0053', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4144:4151'>　　　鄒虞</span><br/>
<span class='tline' id='l189' data-llen='4151:4174'>詩傳云虞人克舉其職國史美之賦鄒虞詩說云鄒虞</span><br/>
<span class='tline' id='l190' data-llen='4174:4197'>美虞人之詩按禮記射義云天子以騶虞為節樂官備</span><br/>
<span class='tline' id='l191' data-llen='4197:4220'>也以虞官之備為樂亦猶美虞人克舉職意在歐陽子</span><br/>
<span class='tline' id='l192' data-llen='4220:4243'>已先有此說然騶字義又不同賈誼曰騶者文王之囿</span><br/>
<span class='tline' id='l193' data-llen='4243:4266'>虞者囿之司獸則獨以虞為虞人而騶固囿名耳若歐</span><br/>
<span class='tline' id='l194' data-llen='4266:4289'>陽子說則又以馬御為騶虞官為虞如七騶六騶山虞</span><br/>
<span class='tline' id='l195' data-llen='4289:4312'>澤虞之謂則騶與虞皆官名也此獨曰虞人則但以虞</span><br/>
<span class='tline' id='l196' data-llen='4312:4339'><a onclick="displayPageImage('KR1c0053', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4339:4362'>為虞官而鄒字無解此襲歐陽子之說而又小變其義</span><br/>
<span class='tline' id='l198' data-llen='4362:4385'>者也若騶之為鄒則騶鄒通字三騶子即三鄒子然于</span><br/>
<span class='tline' id='l199' data-llen='4385:4408'>此與魯詩有偶合處按文選註引魯詩傳曰古有梁鄒</span><br/>
<span class='tline' id='l200' data-llen='4408:4431'>者天子之田也則魯詩亦固以騶為鄒字且亦以騶虞</span><br/>
<span class='tline' id='l201' data-llen='4431:4454'>為司獸官又周禮疏引韓魯詩亦謂騶虞天子掌鳥獸</span><br/>
<span class='tline' id='l202' data-llen='4454:4477'>官則鄒本田名騶虞官名此不識魯詩而偶合者也然</span><br/>
<span class='tline' id='l203' data-llen='4477:4493'>晁說之又謂魯詩以此為康王時詩</span><br/>
<span class='tline' id='l204' data-llen='4493:4501'>　　　摽有梅</span><br/>
<span class='tline' id='l205' data-llen='4501:4528'><a onclick="displayPageImage('KR1c0053', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4528:4551'>詩說摽有梅女父擇婿之詩按戴岷隠說詩有云此擇</span><br/>
<span class='tline' id='l207' data-llen='4551:4571'>婿之辭父母之心也故云然作偽者未必知此</span><br/>
<span class='tline' id='l208' data-llen='4571:4580'>　　　野麇行露</span><br/>
<span class='tline' id='l209' data-llen='4580:4603'>詩說野麇昏婣惡無禮之詩按毛詩作野有死麕左傳</span><br/>
<span class='tline' id='l210' data-llen='4603:4626'>昭元年鄭伯享趙孟子皮賦野有死麕之末章則古無</span><br/>
<span class='tline' id='l211' data-llen='4626:4649'>稱野麇者若行露詩傳云野人强昏不得而訟則竟以</span><br/>
<span class='tline' id='l212' data-llen='4649:4672'>野麇為野人求昏之物此又本韓詩外傳云一物不具</span><br/>
<span class='tline' id='l213' data-llen='4672:4695'>一禮不備則必不肯許諸語故合兩詩為一事以示巧</span><br/>
<span class='tline' id='l214' data-llen='4695:4722'><a onclick="displayPageImage('KR1c0053', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4722:4730'>異然亦何必爾</span><br/>
<span class='tline' id='l216' data-llen='4730:4737'>　　　甘棠</span><br/>
<span class='tline' id='l217' data-llen='4737:4760'>詩傳云召康公勤于勞民燕人懐之賦甘棠詩說亦然</span><br/>
<span class='tline' id='l218' data-llen='4760:4783'>按召公以子就封無親出封燕事故左傳晉士鞅曰武</span><br/>
<span class='tline' id='l219' data-llen='4783:4806'>子之德在民猶周人之思召公其云周人則正以召公</span><br/>
<span class='tline' id='l220' data-llen='4806:4829'>不親至燕故也若鄭志答張逸云甘棠稱召伯固知在</span><br/>
<span class='tline' id='l221' data-llen='4829:4852'>武王時夫武王時則固在封燕後然至燕則不然耳或</span><br/>
<span class='tline' id='l222' data-llen='4852:4875'>曰九域志召公甘棠在陜州府署括地志又云洛州夀</span><br/>
<span class='tline' id='l223' data-llen='4875:4902'><a onclick="displayPageImage('KR1c0053', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4902:4925'>安縣有召伯廟為召伯聽訟甘棠之所則皆後人附㑹</span><br/>
<span class='tline' id='l225' data-llen='4925:4931'>無足據者</span><br/>
<span class='tline' id='l226' data-llen='4931:4936'>　　魯</span><br/>
<span class='tline' id='l227' data-llen='4936:4959'>朱傳曰或曰魯無風何也曰先儒以為時王褒周公之</span><br/>
<span class='tline' id='l228' data-llen='4959:4982'>後比乎先代故巡狩不陳其詩而其篇策不列于太師</span><br/>
<span class='tline' id='l229' data-llen='4982:5006'>之職是以宋魯俱無風也或謂夫子有所諱而削之則左</span><br/>
<span class='tline' id='l230' data-llen='5006:5029'>氏所記當時列國大夫賦詩及呉季子觀周樂皆無稱</span><br/>
<span class='tline' id='l231' data-llen='5029:5052'>魯風者其說不得通矣今按孟子及他書引詩皆稱魯</span><br/>
<span class='tline' id='l232' data-llen='5052:5079'><a onclick="displayPageImage('KR1c0053', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5079:5102'>頌則在當時已如此更名為風兒童之詐也此無豳風</span><br/>
<span class='tline' id='l234' data-llen='5102:5125'>以七月一詩為小雅而以䲭鴞下六詩及鄘定之方中</span><br/>
<span class='tline' id='l235' data-llen='5125:5148'>一詩更名楚宫合魯頌四詩共十一篇為魯風傳說同</span><br/>
<span class='tline' id='l236' data-llen='5148:5155'>　　　䲭鴞</span><br/>
<span class='tline' id='l237' data-llen='5155:5178'>詩傳云周公孫于魯殷人畔公憂王室勸修王政以備</span><br/>
<span class='tline' id='l238' data-llen='5178:5201'>之賦䲭鴞詩說云管叔及其羣弟流言于國周公避居</span><br/>
<span class='tline' id='l239' data-llen='5201:5224'>于魯殷王祿父遂與十七國作亂周公憂之作此詩以</span><br/>
<span class='tline' id='l240' data-llen='5224:5247'>貽成王欲王省悟以備殷全篇以鳥之育子成巢者比</span><br/>
<span class='tline' id='l241' data-llen='5247:5274'><a onclick="displayPageImage('KR1c0053', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5274:5297'>先王之創業而代之為言也按周公居東居國之東耳</span><br/>
<span class='tline' id='l243' data-llen='5297:5320'>故尚書金縢篇王發金縢後執書以泣乃曰肆予小子</span><br/>
<span class='tline' id='l244' data-llen='5320:5343'>其親迎以公時居國之東故可親迎若是居魯豈有以</span><br/>
<span class='tline' id='l245' data-llen='5343:5366'>西岐至東魯迎公之理若殷人畔則當在賦䲭鴞後所</span><br/>
<span class='tline' id='l246' data-llen='5366:5389'>謂未雨綢繆者慮其畔耳故書序註云公還攝懼誅故</span><br/>
<span class='tline' id='l247' data-llen='5389:5412'>畔此是實錄若既畔則斧破戕缺尚何未雨預防之有</span><br/>
<span class='tline' id='l248' data-llen='5412:5419'>　　　狼䟦</span><br/>
<span class='tline' id='l249' data-llen='5419:5442'>詩說曰狼䟦周公居于魯魯人睹其德容而作是詩按</span><br/>
<span class='tline' id='l250' data-llen='5442:5469'><a onclick="displayPageImage('KR1c0053', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5469:5492'>詩句公孫碩膚德音不瑕嘗見舊本孔鮒小爾雅引此</span><br/>
<span class='tline' id='l252' data-llen='5492:5515'>二句作德容不瑕見成王美大聲稱逺也以德音為德</span><br/>
<span class='tline' id='l253' data-llen='5515:5538'>容本傳寫誤耳此曰睹其德容豈亦偶見小爾雅誤本</span><br/>
<span class='tline' id='l254' data-llen='5538:5548'>故以音字改容字耶</span><br/>
<span class='tline' id='l255' data-llen='5548:5555'>　　　破斧</span><br/>
<span class='tline' id='l256' data-llen='5555:5578'>詩說云破斧周公至自征殷四國美之考詩文每稱四</span><br/>
<span class='tline' id='l257' data-llen='5578:5601'>國皆四方之國如曹風正是四國耳此曰四國美之則</span><br/>
<span class='tline' id='l258' data-llen='5601:5624'>實指四國矣按鄭箋曰四國管蔡商奄也然觀此傳於</span><br/>
<span class='tline' id='l259' data-llen='5624:5651'><a onclick="displayPageImage('KR1c0053', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5651:5674'>邶之栢舟亦有曰四國害周公則又似以管蔡霍殷為</span><br/>
<span class='tline' id='l261' data-llen='5674:5682'>四國與鄭稍異</span><br/>
<span class='tline' id='l262' data-llen='5682:5689'>　　　楚宫</span><br/>
<span class='tline' id='l263' data-llen='5689:5712'>詩傳云僖公城楚丘以備戎史克頌之賦楚宫詩說同</span><br/>
<span class='tline' id='l264' data-llen='5712:5735'>按詩中無楚宫名疑即鄘詩定之方中一篇以詩中有</span><br/>
<span class='tline' id='l265' data-llen='5735:5758'>作于楚宫語遂易名置此觀鄘詩無定之方中一篇可</span><br/>
<span class='tline' id='l266' data-llen='5758:5781'>知也但攷魯無城楚丘事唯春秋僖公二年春王正月</span><br/>
<span class='tline' id='l267' data-llen='5781:5804'>城楚丘然此是衞事非魯事也且備戎與備狄不同按</span><br/>
<span class='tline' id='l268' data-llen='5804:5831'><a onclick="displayPageImage('KR1c0053', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5831:5854'>春秋隱七年戎伐凡伯于楚丘此楚丘亦指衞地然隱</span><br/>
<span class='tline' id='l270' data-llen='5854:5877'>七年是備戎僖二年是備狄以狄是時方滅衞而文公</span><br/>
<span class='tline' id='l271' data-llen='5877:5900'>復之故城楚丘為備狄也作偽者不知戎狄二字亦有</span><br/>
<span class='tline' id='l272' data-llen='5900:5923'>關係遂洵筆亂下而不知其不可耳若衞文作室則與</span><br/>
<span class='tline' id='l273' data-llen='5923:5946'>城楚丘無與觀詩中並無一語及築城事居然可知且</span><br/>
<span class='tline' id='l274' data-llen='5946:5969'>定之方中為營室初正中時為十月中氣春秋城楚丘</span><br/>
<span class='tline' id='l275' data-llen='5969:5992'>文乃在僖二年春衞文固先於城楚丘一月預營度宫</span><br/>
<span class='tline' id='l276' data-llen='5992:6015'>室故詩辭與春秋城楚丘時不合若謂此詩即城楚丘</span><br/>
<span class='tline' id='l277' data-llen='6015:6042'><a onclick="displayPageImage('KR1c0053', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6042:6065'>則毋論此詩是衞文非魯僖即是魯僖亦營室正中時</span><br/>
<span class='tline' id='l279' data-llen='6065:6088'>與春王正月了不相渉也考朱傳魯頌駉篇註有云衞</span><br/>
<span class='tline' id='l280' data-llen='6088:6111'>文公秉心塞淵而騋牝三千亦此意也此必因朱子此</span><br/>
<span class='tline' id='l281' data-llen='6111:6134'>語遂附㑹作魯詩耳又毛傳仲梁子曰初立楚宫也正</span><br/>
<span class='tline' id='l282' data-llen='6134:6157'>義曰鄭志答張逸問仲梁子何時人答曰先師魯人當</span><br/>
<span class='tline' id='l283' data-llen='6157:6180'>六國時在毛公前則仲梁子本魯人其曰初立楚宫不</span><br/>
<span class='tline' id='l284' data-llen='6180:6203'>繫某國號者意必以本國事故直言之如春秋書初獻</span><br/>
<span class='tline' id='l285' data-llen='6203:6226'>初稅例則舊亦有以此為魯國事者但作偽者定不曉</span><br/>
<span class='tline' id='l286' data-llen='6226:6253'><a onclick="displayPageImage('KR1c0053', 'WYG', '001-16b' );" name="001-16b" class="pb">[001-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6253:6266'>此史克作頌襲小序駉篇語</span><br/>
<span class='tline' id='l288' data-llen='6266:6275'>　　　泮水泮宫</span><br/>
<span class='tline' id='l289' data-llen='6275:6301'>詩傳僖公獻捷于太廟史克<span class='krp-note'>闕/</span>　賦泮水詩說泮宫僖</span><br/>
<span class='tline' id='l290' data-llen='6301:6324'>公作泮宫而落其成太史克頌禱之詞詩本名泮水以</span><br/>
<span class='tline' id='l291' data-llen='6324:6347'>中有既作泮宫語别名泮宫示異也其云獻㨗亦以詩</span><br/>
<span class='tline' id='l292' data-llen='6347:6370'>中有在泮獻馘既克淮夷語但此皆頌禱詞不必實事</span><br/>
<span class='tline' id='l293' data-llen='6370:6393'>古者出兵受成于學及其反也以訊馘告故及獻馘耳</span><br/>
<span class='tline' id='l294' data-llen='6393:6416'>僖公原無伐淮夷事伐且無有焉得獻馘按春秋僖十</span><br/>
<span class='tline' id='l295' data-llen='6416:6443'><a onclick="displayPageImage('KR1c0053', 'WYG', '001-17a' );" name="001-17a" class="pb">[001-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6443:6466'>三年公㑹諸侯于鹹為淮夷病把也十六年鄫亦為淮</span><br/>
<span class='tline' id='l297' data-llen='6466:6489'>夷所病㑹于淮謀鄫然皆齊桓事僖公不過遵齊一隨</span><br/>
<span class='tline' id='l298' data-llen='6489:6512'>行耳且亦未嘗伐淮夷也唯通鑑外紀有云周襄王八</span><br/>
<span class='tline' id='l299' data-llen='6512:6535'>年冬僖公㑹諸侯於淮上謀東畧未幾遂伐淮夷按周</span><br/>
<span class='tline' id='l300' data-llen='6535:6558'>襄八年即僖之十六年謀東畧即十六年㑹淮事以左</span><br/>
<span class='tline' id='l301' data-llen='6558:6581'>傳云謀東畧故也彼必從此語增飾之者然非實錄也</span><br/>
<span class='tline' id='l302' data-llen='6581:6604'>且其所云太廟亦無據詩所頌者泮宫耳天子辟雝諸</span><br/>
<span class='tline' id='l303' data-llen='6604:6627'>侯泮宫泮宫是學太廟是宗廟唯蔡邕月令論有明堂</span><br/>
<span class='tline' id='l304' data-llen='6627:6654'><a onclick="displayPageImage('KR1c0053', 'WYG', '001-17b' );" name="001-17b" class="pb">[001-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6654:6677'>即太廟太學之說然晉袁凖辨之謂宗廟之中鬼神所</span><br/>
<span class='tline' id='l306' data-llen='6677:6700'>居使衆學處焉饗射于中人鬼慢黷死生交錯囚俘截</span><br/>
<span class='tline' id='l307' data-llen='6700:6723'>耳瘡痍流血非其理也此正辨太學太廟不得相混若</span><br/>
<span class='tline' id='l308' data-llen='6723:6746'>僖公獻㨗謂在太廟則正中其說事有為前古所既辨</span><br/>
<span class='tline' id='l309' data-llen='6746:6756'>者乃復取擾焉何也</span><br/>
<span class='tline' id='l310' data-llen='6756:6763'>　　　閟宫</span><br/>
<span class='tline' id='l311' data-llen='6763:6789'>詩傳云僖公八年始用郊禘史克<span class='krp-note'>闕/</span>　賦閟宫詩説閟</span><br/>
<span class='tline' id='l312' data-llen='6789:6812'>宫魯僖公新作后稷文王之廟于太廟世室及孝惠桓</span><br/>
<span class='tline' id='l313' data-llen='6812:6839'><a onclick="displayPageImage('KR1c0053', 'WYG', '001-18a' );" name="001-18a" class="pb">[001-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6839:6862'>莊四寴廟之上而史克作詩以頌之非孔子所錄也據</span><br/>
<span class='tline' id='l315' data-llen='6862:6885'>春秋僖八年秋七月禘于太廟故此鑿然曰僖八年始</span><br/>
<span class='tline' id='l316' data-llen='6885:6908'>用郊禘不知此時雖禘然非始禘也前此閔二年即有</span><br/>
<span class='tline' id='l317' data-llen='6908:6931'>曰禘于莊公矣此時雖禘亦不及郊後此僖三十一年</span><br/>
<span class='tline' id='l318' data-llen='6931:6954'>然後曰四卜郊矣禘即冒取郊乃預支况詩中亦明云</span><br/>
<span class='tline' id='l319' data-llen='6954:6977'>秋而載嘗並不及禘也若僖公作后稷文王廟則更無</span><br/>
<span class='tline' id='l320' data-llen='6977:7000'>據徒以詩中頌后稷文王故云然不知后稷文王亦特</span><br/>
<span class='tline' id='l321' data-llen='7000:7023'>修廟時頌及之非為作新廟頌也若頌作新廟則詩中</span><br/>
<span class='tline' id='l322' data-llen='7023:7050'><a onclick="displayPageImage('KR1c0053', 'WYG', '001-18b' );" name="001-18b" class="pb">[001-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7050:7074'>又有太王武王宜增二廟矣春秋興作雖小必書况作廟</span><br/>
<span class='tline' id='l324' data-llen='7074:7097'>大事不書必無此事耳且詩傳云始用郊禘詩說云作</span><br/>
<span class='tline' id='l325' data-llen='7097:7120'>后稷文王廟彼此發明意謂郊必須后稷禘必須文王</span><br/>
<span class='tline' id='l326' data-llen='7120:7143'>不知郊雖配稷不必立廟若謂魯之禘必禘周公所自</span><br/>
<span class='tline' id='l327' data-llen='7143:7167'>出故須立文王廟則天子之禘亦禘后稷所自出矣未聞</span><br/>
<span class='tline' id='l328' data-llen='7167:7190'>於九廟之上復立帝嚳廟也即必為立廟則前此亦有</span><br/>
<span class='tline' id='l329' data-llen='7190:7213'>禘矣何以至僖始立耶又按公羊傳云周公稱太廟魯</span><br/>
<span class='tline' id='l330' data-llen='7213:7236'>公稱世室羣公稱宫則此云閟宫意必即羣公廟也又</span><br/>
<span class='tline' id='l331' data-llen='7236:7263'><a onclick="displayPageImage('KR1c0053', 'WYG', '001-19a' );" name="001-19a" class="pb">[001-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7263:7286'>云立閟宫於羣公廟上豈可通乎朱傳曰閟宫一篇為</span><br/>
<span class='tline' id='l333' data-llen='7286:7309'>僖公之詩夫以其詩之僭如此然夫子猶錄之者因其</span><br/>
<span class='tline' id='l334' data-llen='7309:7332'>實而著之是非得失自有不可揜也此曰非孔子所錄</span><br/>
<span class='tline' id='l335' data-llen='7332:7355'>正暗竊朱子說而回䕶之耳則豈有孔子亡後增入此</span><br/>
<span class='tline' id='l336' data-llen='7355:7364'>詩者凡此皆妄也</span><br/>
<span class='tline' id='l337' data-llen='7364:7367'>　</span><br/>
<span class='tline' id='l338' data-llen='7367:7370'>　</span><br/>
<span class='tline' id='l339' data-llen='7370:7373'>　</span><br/>
<span class='tline' id='l340' data-llen='7373:7400'><a onclick="displayPageImage('KR1c0053', 'WYG', '001-19b' );" name="001-19b" class="pb">[001-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7400:7403'>　</span><br/>
<span class='tline' id='l342' data-llen='7403:7406'>　</span><br/>
<span class='tline' id='l343' data-llen='7406:7409'>　</span><br/>
<span class='tline' id='l344' data-llen='7409:7412'>　</span><br/>
<span class='tline' id='l345' data-llen='7412:7415'>　</span><br/>
<span class='tline' id='l346' data-llen='7415:7418'>　</span><br/>
<span class='tline' id='l347' data-llen='7418:7421'>　</span><br/>
<span class='tline' id='l348' data-llen='7421:7432'>　詩傳詩說駁義卷一</span><br/>
</p>
<p><br/>
</p>
  </div>
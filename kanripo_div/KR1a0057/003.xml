<div id="txtcont" class="span9" style="position: relative;">
    <p>
<span class='tline' id='l7' data-llen='168:194'><a onclick="displayPageImage('KR1a0057', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='194:203'>周易古經𤼵題</span>
<span class='tline' id='l9' data-llen='203:226'>邵子觀物篇曰八卦之象不易者四反易者二以六卦</span>
<span class='tline' id='l10' data-llen='226:249'>成八卦也重卦之象不易者八反易者二十八以三十</span>
<span class='tline' id='l11' data-llen='249:272'>六變而成六十四卦也故爻止乎六卦止乎八䇿窮於</span>
<span class='tline' id='l12' data-llen='272:295'>三十六而重於三百八十四也又曰乾坤坎離為上篇</span>
<span class='tline' id='l13' data-llen='295:318'>之用兊艮震㢲為下篇之用頥中孚大小過為二篇之</span>
<span class='tline' id='l14' data-llen='318:342'>正也此所謂文王後天之學入用之位易啟䝉小𫝊已</span>
<span class='tline' id='l15' data-llen='342:354'>著之今復申其義於首云</span>
<span class='tline' id='l16' data-llen='354:380'><a onclick="displayPageImage('KR1a0057', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='380:401'>　　　　上下經八正卦各交七卦成六十四卦</span>
<span class='tline' id='l18' data-llen='401:404'>乾</span>
<span class='tline' id='l19' data-llen='404:449'>　　先交者四<span class='krp-note'>乾坎成需訟乾乾大過成小畜履下乾也/坤成否泰    中孚成大過交者  之</span></span>
<span class='tline' id='l20' data-llen='449:476'>　　　　　　<span class='krp-note'>乾先下坎成需坎後/下乾成訟其他凖此</span></span>
<span class='tline' id='l21' data-llen='476:520'>　　後交者三<span class='krp-note'>離乾成同人大有壯小過乾成无妄大/畜  頥乾成遯大    離先下乾成同</span></span>
<span class='tline' id='l22' data-llen='520:543'>　　　　　　<span class='krp-note'>人乾後下離成/大有其他準此</span></span>
<span class='tline' id='l23' data-llen='543:546'>坤</span>
<span class='tline' id='l24' data-llen='546:579'>　　先交者三<span class='krp-note'>坤小過成剥復孚坤離成/晉明夷  坤中  成萃升</span></span>
<span class='tline' id='l25' data-llen='579:605'><a onclick="displayPageImage('KR1a0057', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='605:641'>　　後交者四<span class='krp-note'>坎坤成師比/頥坤成謙豫</span>　<span class='krp-note'>乾坤成否泰觀/大過坤成臨</span></span>
<span class='tline' id='l27' data-llen='641:644'>坎</span>
<span class='tline' id='l28' data-llen='644:676'>　　先交者三<span class='krp-note'>坎坤成師比過坎中孚成/困井  坎大  成渙節</span></span>
<span class='tline' id='l29' data-llen='676:714'>　　後交者四<span class='krp-note'>小過坎成屯䝉離乾坎成需訟濟/頤坎成蹇解    坎成既濟未</span></span>
<span class='tline' id='l30' data-llen='714:717'>離</span>
<span class='tline' id='l31' data-llen='717:762'>　　先交者五<span class='krp-note'>離乾成同人大有/  離中孚成革鼎</span>　<span class='krp-note'>離大過成家人暌/離頥成豐旅  離</span></span>
<span class='tline' id='l32' data-llen='762:779'>　　　　　　<span class='krp-note'>坎成既/濟未濟</span></span>
<span class='tline' id='l33' data-llen='779:805'>　　後交者二<span class='krp-note'>小過離成噬嗑賁/  坤離成晉明夷</span></span>
<span class='tline' id='l34' data-llen='805:831'><a onclick="displayPageImage('KR1a0057', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='831:834'>頤</span>
<span class='tline' id='l36' data-llen='834:879'>　　先交者五<span class='krp-note'>頥坤成謙豫頥頥中孚成咸恒大頥乾/成遯大壯    坎成蹇解  頥  過成</span></span>
<span class='tline' id='l37' data-llen='879:893'>　　　　　　<span class='krp-note'>漸歸/妹</span></span>
<span class='tline' id='l38' data-llen='893:917'>　　後交者二<span class='krp-note'>小過頥成震艮/  離頥成豐旅</span></span>
<span class='tline' id='l39' data-llen='917:921'>中孚</span>
<span class='tline' id='l40' data-llen='921:939'>　　先交者一<span class='krp-note'>中孚大過/成㢲兊</span></span>
<span class='tline' id='l41' data-llen='939:982'>　　後交者六<span class='krp-note'>小過中孚成隨蠱中頥中孚成咸恒中/乾中孚成姤  坤  孚成革升  坎</span></span>
<span class='tline' id='l42' data-llen='982:1003'>　　　　　　<span class='krp-note'>孚成坤井鼎離/中孚成革</span></span>
<span class='tline' id='l43' data-llen='1003:1029'><a onclick="displayPageImage('KR1a0057', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1029:1033'>小過</span>
<span class='tline' id='l45' data-llen='1033:1075'>　　先交者五<span class='krp-note'>小過坎成屯䝉賁小過中孚成隨蠱大/小過離成噬嗑    小過乾成无妄</span></span>
<span class='tline' id='l46' data-llen='1075:1095'>　　　　　　<span class='krp-note'>畜成小過/頥  震艮</span></span>
<span class='tline' id='l47' data-llen='1095:1119'>　　後交者二<span class='krp-note'>坤小過成剥復益/大過小過成損</span></span>
<span class='tline' id='l48' data-llen='1119:1123'>大過</span>
<span class='tline' id='l49' data-llen='1123:1147'>　　先交者二<span class='krp-note'>大過坤成臨觀益/大過小過成損</span></span>
<span class='tline' id='l50' data-llen='1147:1191'>　　後交者五<span class='krp-note'>乾大過成小畜履妹離大過成家人暌/  頥大過成漸歸    中孚大過成㢲</span></span>
<span class='tline' id='l51' data-llen='1191:1211'>　　　　　　<span class='krp-note'>兊成坎大/過  渙節</span></span>
<span class='tline' id='l52' data-llen='1211:1237'><a onclick="displayPageImage('KR1a0057', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1237:1251'>　　　　上下經反對隂陽數</span>
<span class='tline' id='l54' data-llen='1251:1293'>乾　坤<span class='krp-note'>六陽/六隂</span>屯　䝉<span class='krp-note'>四陽/八隂</span>需　訟<span class='krp-note'>八陽/四隂</span>師　比<span class='krp-note'>二陽/十隂</span></span>
<span class='tline' id='l55' data-llen='1293:1336'>小畜履<span class='krp-note'>十陽/二隂</span>泰　否<span class='krp-note'>六陽/六隂</span>同人大有<span class='krp-note'>十陽/二隂</span>謙　豫<span class='krp-note'>二陽/十隂</span></span>
<span class='tline' id='l56' data-llen='1336:1378'>隨　蠱<span class='krp-note'>六陽/六隂</span>臨　觀<span class='krp-note'>四陽/八隂</span>噬嗑賁<span class='krp-note'>六陽/六隂</span>剥　復<span class='krp-note'>二陽/十隂</span></span>
<span class='tline' id='l57' data-llen='1378:1411'>无妄大畜<span class='krp-note'>八陽/四隂</span>頥大過<span class='krp-note'>六陽/六隂</span>坎　離<span class='krp-note'>六陽/六隂</span></span>
<span class='tline' id='l58' data-llen='1411:1434'>　　右上經八十六陽九十四隂反覆視之得五十二</span>
<span class='tline' id='l59' data-llen='1434:1455'>　　陽五十六隂陽生於隂故天多四隂以為本</span>
<span class='tline' id='l60' data-llen='1455:1497'>咸　恒<span class='krp-note'>六陽/六隂</span>遯大壯<span class='krp-note'>八陽/四隂</span>晉明夷<span class='krp-note'>四陽/八隂</span>家人暌<span class='krp-note'>八陽/四隂</span></span>
<span class='tline' id='l61' data-llen='1497:1523'><a onclick="displayPageImage('KR1a0057', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1523:1565'>蹇　解<span class='krp-note'>四陽/八隂</span>損　益<span class='krp-note'>六陽/六隂</span>夬　姤<span class='krp-note'>十陽/二隂</span>萃　升<span class='krp-note'>四陽/八隂</span></span>
<span class='tline' id='l63' data-llen='1565:1607'>困　井<span class='krp-note'>六陽/六隂</span>革　鼎<span class='krp-note'>八陽/四隂</span>震　艮<span class='krp-note'>四陽/八隂</span>漸歸妹<span class='krp-note'>六陽/六隂</span></span>
<span class='tline' id='l64' data-llen='1607:1650'>豐　旅<span class='krp-note'>六陽/六隂</span>㢲　兊<span class='krp-note'>八陽/四隂</span>渙　節<span class='krp-note'>六陽/六隂</span>中孚小過<span class='krp-note'>六陽/六隂</span></span>
<span class='tline' id='l65' data-llen='1650:1663'>既濟未濟<span class='krp-note'>六陽/六隂</span></span>
<span class='tline' id='l66' data-llen='1663:1686'>　　右下經一百六陽九十八隂反覆視之得五十六</span>
<span class='tline' id='l67' data-llen='1686:1707'>　　陽五十二隂隂生於陽故地多四陽以為本</span>
<span class='tline' id='l68' data-llen='1707:1733'><a onclick="displayPageImage('KR1a0057', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l70' data-llen='1735:1761'><a onclick="displayPageImage('KR1a0057', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l72' data-llen='1763:1789'><a onclick="displayPageImage('KR1a0057', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span>
<span class='tline' id='l73' data-llen='1789:1798'>周易古經彖𫝊</span>
<span class='tline' id='l74' data-llen='1798:1822'>東萊吕氏曰經文王周公所作也𫝊孔子所作也卦下</span>
<span class='tline' id='l75' data-llen='1822:1845'>之辭為彖漢上朱氏曰文王卦下之辭謂之彖孔子序</span>
<span class='tline' id='l76' data-llen='1845:1870'>述其𫝊之意而巳故名其篇曰彖𫝊使文王卦下之辭</span>
<span class='tline' id='l77' data-llen='1870:1893'>不為之彖孔子何為言知者觀其彖辭則思過半矣夫</span>
<span class='tline' id='l78' data-llen='1893:1916'>子自謂如此非遜以出之之義也司馬談論六經要指</span>
<span class='tline' id='l79' data-llen='1916:1940'>引天下殊途而同歸一致而百慮謂之易大𫝊班固謂</span>
<span class='tline' id='l80' data-llen='1940:1965'>孔子晚而好易讀之韋編三絶而為之𫝊𫝊即十翼也</span>
<span class='tline' id='l81' data-llen='1965:1991'><a onclick="displayPageImage('KR1a0057', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span>
<span class='tline' id='l82' data-llen='1991:2016'>前漢六經與𫝊皆别行至後漢諸儒作注始合經𫝊為</span>
<span class='tline' id='l83' data-llen='2016:2040'>一爾今王弼注本首卷題曰周易上經乾𫝊餘卷亦為</span>
<span class='tline' id='l84' data-llen='2040:2068'>泰𫝊噬嗑𫝊咸𫝊夬𫝊豐𫝊之名葢弼所用者鄭氏本</span>
<span class='tline' id='l85' data-llen='2068:2093'>既合彖𫝊象𫝊於今故合題之耳漢上朱氏曰魏高貴</span>
<span class='tline' id='l86' data-llen='2093:2116'>鄉公問博士淳于俊曰今彖象不連經文而注連之何</span>
<span class='tline' id='l87' data-llen='2116:2139'>也俊對曰鄭康成合彖象於經者欲使學者尋省易了</span>
<span class='tline' id='l88' data-llen='2139:2162'>孔子恐其與文王相亂是以不合則鄭未注易經之前</span>
<span class='tline' id='l89' data-llen='2162:2185'>彖象不連經文矣唐孔氏曰數十翼亦有多家一家數</span>
<span class='tline' id='l90' data-llen='2185:2211'><a onclick="displayPageImage('KR1a0057', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span>
<span class='tline' id='l91' data-llen='2211:2234'>十翼云上彖一下彖二上象三下象四上繋五下繋六</span>
<span class='tline' id='l92' data-llen='2234:2256'>文言七說卦八序卦九雜卦十鄭學之徒並同此說</span>
<span class='tline' id='l93' data-llen='2256:2265'>周易古經象𫝊</span>
<span class='tline' id='l94' data-llen='2265:2288'>東萊吕氏曰爻下辭謂之象唐孔氏曰爻辭多文王後</span>
<span class='tline' id='l95' data-llen='2288:2312'>事升六五王用亨於𡵨山明夷六五箕子之明夷皆文</span>
<span class='tline' id='l96' data-llen='2312:2335'>王後事也故諸說皆以爻辭出於周公馬融陸續等並</span>
<span class='tline' id='l97' data-llen='2335:2340'>同此說</span>
<span class='tline' id='l98' data-llen='2340:2350'>周易古經繋辭𫝊</span>
<span class='tline' id='l99' data-llen='2350:2376'><a onclick="displayPageImage('KR1a0057', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span>
<span class='tline' id='l100' data-llen='2376:2399'>東萊吕氏曰易始有卦畫而已文王繋之以卦辭周公</span>
<span class='tline' id='l101' data-llen='2399:2422'>又繋之以爻辭故曰聖人設卦觀象繋辭焉而明吉凶</span>
<span class='tline' id='l102' data-llen='2422:2446'>至於孔子所作則繋辭之𫝊也說文云辭者意内而言</span>
<span class='tline' id='l103' data-llen='2446:2470'>外也按陸氏釋文王肅本作繋辭上𫝊說於雜卦皆有</span>
<span class='tline' id='l104' data-llen='2470:2495'>𫝊字此葢鄭𤣥未合經前標題之舊也上下繋古今分</span>
<span class='tline' id='l105' data-llen='2495:2518'>章不同今以唐孔氏伊川程氏嵩山晁氏漢上朱氏諸</span>
<span class='tline' id='l106' data-llen='2518:2529'>家參定上繋凡十四章</span>
<span class='tline' id='l107' data-llen='2529:2539'>周易古經文言𫝊</span>
<span class='tline' id='l108' data-llen='2539:2565'><a onclick="displayPageImage('KR1a0057', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span>
<span class='tline' id='l109' data-llen='2565:2588'>東萊吕氏曰漢上朱氏云魏王弼以文言附于乾坤二</span>
<span class='tline' id='l110' data-llen='2588:2611'>卦按淳于俊謂鄭康成合彖象於經不言合彖象文言</span>
<span class='tline' id='l111' data-llen='2611:2634'>於經則朱氏之說是也陸氏曰文言者文飾卦下之言</span>
<span class='tline' id='l112' data-llen='2634:2657'>梁武帝云文言是文王所制說者引穆姜誦隨繇之辭</span>
<span class='tline' id='l113' data-llen='2657:2680'>疑非孔子之言按司馬遷謂孔子晚而喜易序彖繋象</span>
<span class='tline' id='l114' data-llen='2680:2703'>說卦文言信斯言也則彖象卦言古有之矣孔子序之</span>
<span class='tline' id='l115' data-llen='2703:2726'>繋之說之文之而巳文言者文其言也猶序彖說卦之</span>
<span class='tline' id='l116' data-llen='2726:2750'>𩔖穆姜之言曰元體之長也亨嘉之㑹也利義之和也</span>
<span class='tline' id='l117' data-llen='2750:2776'><a onclick="displayPageImage('KR1a0057', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span>
<span class='tline' id='l118' data-llen='2776:2799'>貞事之幹也體仁足以長人嘉徳足以合禮利物足以</span>
<span class='tline' id='l119' data-llen='2799:2822'>和義貞固足以幹事以今考之刪改者二増益者六則</span>
<span class='tline' id='l120' data-llen='2822:2836'>古有是言孔子文之為信然矣</span>
<span class='tline' id='l121' data-llen='2836:2852'>　　朱文公晁吕二氏古易得失辨</span>
<span class='tline' id='l122' data-llen='2852:2875'>熹按晁氏此說與吕氏音訓大同小異葢互有得失也</span>
<span class='tline' id='l123' data-llen='2875:2898'>先儒雖言費氏以彖象文言參解易爻然初不言其分</span>
<span class='tline' id='l124' data-llen='2898:2922'>𫝊以附經也至謂鄭康成始合彖象於經則魏志之言</span>
<span class='tline' id='l125' data-llen='2922:2947'>甚明而詩䟽亦云漢初為𫝊訓者皆與經别行三𫝊之</span>
<span class='tline' id='l126' data-llen='2947:2974'><a onclick="displayPageImage('KR1a0057', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span>
<span class='tline' id='l127' data-llen='2974:2998'>文不與經連故石經書公羊𫝊皆無經文而藝文志所</span>
<span class='tline' id='l128' data-llen='2998:3022'>載毛詩故訓𫝊亦與經文别及馬融為周禮注乃云欲</span>
<span class='tline' id='l129' data-llen='3022:3045'>省學者兩讀故具載本文而就經為注馬鄭相去未逺</span>
<span class='tline' id='l130' data-llen='3045:3068'>葢倣其意而為之耳故吕氏於此義為得之而晁氏不</span>
<span class='tline' id='l131' data-llen='3068:3091'>能無失至晁謂初亂古制時猶若今之乾卦彖象并繋</span>
<span class='tline' id='l132' data-llen='3091:3114'>卦末而卒大亂於王弼則其說原于孔䟽而吕氏不取</span>
<span class='tline' id='l133' data-llen='3114:3137'>也葢孔䟽之言曰夫子所作象辭元在六爻經辭之後</span>
<span class='tline' id='l134' data-llen='3137:3160'>以自卑退不敢干亂先聖正經之辭及至輔嗣之意以</span>
<span class='tline' id='l135' data-llen='3160:3187'><a onclick="displayPageImage('KR1a0057', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span>
<span class='tline' id='l136' data-llen='3187:3210'>為象者本釋經文宜相附近其義易了故分爻之象辭</span>
<span class='tline' id='l137' data-llen='3210:3233'>各附其當爻下言之此其以為夫子所作元在經辭之</span>
<span class='tline' id='l138' data-llen='3233:3256'>後為夫子所自定雖未免于有失而謂輔嗣分爻之象</span>
<span class='tline' id='l139' data-llen='3256:3279'>以附當爻則為得之故晁氏舍其半而取其半也其實</span>
<span class='tline' id='l140' data-llen='3279:3302'>今所定復為十二篇者古經之舊也乾卦葢存鄭氏所</span>
<span class='tline' id='l141' data-llen='3302:3325'>附之例也坤以下六十三卦又弼之所自分也吕氏於</span>
<span class='tline' id='l142' data-llen='3325:3349'>䟦語雖言康成輔嗣合𫝊于經然於音訓乃獨歸之鄭</span>
<span class='tline' id='l143' data-llen='3349:3372'>氏而不及王弼則未知其何以為二家之别而於王本</span>
<span class='tline' id='l144' data-llen='3372:3399'><a onclick="displayPageImage('KR1a0057', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span>
<span class='tline' id='l145' data-llen='3399:3423'>經𫝊次第兩體之不同亦不知其所以為說矣豈非闕</span>
<span class='tline' id='l146' data-llen='3423:3426'>哉</span>
<span class='tline' id='l147' data-llen='3426:3449'>按吕汲公元豐壬戌昉刻周易古經十二篇於成都學</span>
<span class='tline' id='l148' data-llen='3449:3472'>官景迂晁生建中靖國辛巳并為八篇號古周易繕冩</span>
<span class='tline' id='l149' data-llen='3472:3495'>而藏於家㢲巖李文簡公紹興辛未謂北學各有師授</span>
<span class='tline' id='l150' data-llen='3495:3518'>經名従吕篇第従晁而重刻之逮淳熈壬寅新安朱文</span>
<span class='tline' id='l151' data-llen='3518:3541'>公表出東萊吕成公古文周易經傳音訓迺謂編古易</span>
<span class='tline' id='l152' data-llen='3541:3564'>自晁生始豈二公或不見汲公蜀本歟然成公則議晁</span>
<span class='tline' id='l153' data-llen='3564:3591'><a onclick="displayPageImage('KR1a0057', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span>
<span class='tline' id='l154' data-llen='3591:3614'>生并上下經為非而文公易本義則篇第與汲公脗合</span>
<span class='tline' id='l155' data-llen='3614:3637'>與權曏侍先師鶴山魏文靖公討論此經將以邵子觀</span>
<span class='tline' id='l156' data-llen='3637:3660'>物所言為斷著文王周公正者八卦變者二十八卦之</span>
<span class='tline' id='l157' data-llen='3660:3683'>由辭于冊題曰周易古經上下篇冠于十翼以還孔子</span>
<span class='tline' id='l158' data-llen='3683:3706'>韋編之舊使百世之下學者復見全經而附數公序辨</span>
<span class='tline' id='l159' data-llen='3706:3729'>于末天不憗遺先師夢奠倐踰一紀慨師友之凋謝懼</span>
<span class='tline' id='l160' data-llen='3729:3752'>異學之支離不量固陋推本邵子所述刊定周易古經</span>
<span class='tline' id='l161' data-llen='3752:3775'>上下篇如前以卒先師之志而羲文經卦重卦大義則</span>
<span class='tline' id='l162' data-llen='3775:3802'><a onclick="displayPageImage('KR1a0057', 'WYG', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span>
<span class='tline' id='l163' data-llen='3802:3826'>於易學啟䝉小𫝊詳之若夫訓詁之真譌講解之得失</span>
<span class='tline' id='l164' data-llen='3826:3849'>則有漢魏以來諸儒之說在學者其審於決擇哉聖宋</span>
<span class='tline' id='l165' data-llen='3849:3868'>淳祐戊申良月初吉後學巴郡稅與權謹識</span>
<span class='tline' id='l166' data-llen='3868:3891'>邵子皇極經世於六經止取經聖人之手者四然四經</span>
<span class='tline' id='l167' data-llen='3891:3914'>中易又經伏羲文王周公之手則此經可謂最古而卷</span>
<span class='tline' id='l168' data-llen='3914:3937'>第最不明葢漢魏以來諸儒之罪而王弼韓康伯尤其</span>
<span class='tline' id='l169' data-llen='3937:3960'>罪之魁者也按史費直雖以彖象文言參解易爻初不</span>
<span class='tline' id='l170' data-llen='3960:3984'>言分𫝊以附經魏志謂鄭康成始合彖象於經厥初猶</span>
<span class='tline' id='l171' data-llen='3984:4011'><a onclick="displayPageImage('KR1a0057', 'WYG', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span>
<span class='tline' id='l172' data-llen='4011:4034'>如今乾卦附之於後至王弼則自坤以下各爻聫綴之</span>
<span class='tline' id='l173' data-llen='4034:4059'>標題乃以上經乾𫝊至下經豐𫝊分為六卷已不知於</span>
<span class='tline' id='l174' data-llen='4059:4082'>義何居及韓康伯又以上下繋為七八卷而說卦為第</span>
<span class='tline' id='l175' data-llen='4082:4105'>九則統十翼中序卦為第十雜卦為第十一通謂之周</span>
<span class='tline' id='l176' data-llen='4105:4128'>易第九卷末復以王弼畧例足成周易為十卷使文王</span>
<span class='tline' id='l177' data-llen='4128:4151'>周公上下二篇之經不成二篇而孔子十翼不成十翼</span>
<span class='tline' id='l178' data-llen='4151:4174'>漢魏迄今㡬千餘年列於學官専置博士無一人能辯</span>
<span class='tline' id='l179' data-llen='4174:4197'>其非者惑世誣民抑何甚哉故曰漢魏以來諸儒之罪</span>
<span class='tline' id='l180' data-llen='4197:4224'><a onclick="displayPageImage('KR1a0057', 'WYG', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span>
<span class='tline' id='l181' data-llen='4224:4247'>而至王弼韓康伯尤其罪之魁者也先師魏文靖公在</span>
<span class='tline' id='l182' data-llen='4247:4270'>時相與歎恨嘗欲刊正之而未果子既本邵子定著周</span>
<span class='tline' id='l183' data-llen='4270:4293'>易古經二篇冠于十翼以酬先師九原之志而従丞相</span>
<span class='tline' id='l184' data-llen='4293:4316'>克齋游公質之吁前聖作經以俟後聖而異學汨亂如</span>
<span class='tline' id='l185' data-llen='4316:4339'>此顧惟晚陋何敢輕議古人然不直則道不見知我罪</span>
<span class='tline' id='l186' data-llen='4339:4354'>我者察焉是嵗日南至與權再題</span>
<span class='tline' id='l187' data-llen='4354:4377'>予既本邵子定著周易古經上下篇與十翼如前而謂</span>
<span class='tline' id='l188' data-llen='4377:4400'>眆亂聖經者漢魏以來諸儒之罪而王弼韓康伯尤其</span>
<span class='tline' id='l189' data-llen='4400:4427'><a onclick="displayPageImage('KR1a0057', 'WYG', '003-13b' );" name="003-13b" class="pb">[003-13b] <img width="20"  src="/static/img/kanseki-5.png"/></a></span>
<span class='tline' id='l190' data-llen='4427:4451'>罪之魁者也或靳之曰嘻其甚矣易非王韓何以𫝊至</span>
<span class='tline' id='l191' data-llen='4451:4474'>今子獨不見先正嘗黜與注疏異說者乎予曰不然易</span>
<span class='tline' id='l192' data-llen='4474:4498'>更三聖雖暴秦焚書易以卜筮𫉬免此殆天未喪斯文</span>
<span class='tline' id='l193' data-llen='4498:4521'>也按西漢儒林傳費直始以彖象繋辭文言十篇解說</span>
<span class='tline' id='l194' data-llen='4521:4544'>上下經豈曽錯雜二篇與十翼哉洎東漢馬鄭首亂聖</span>
<span class='tline' id='l195' data-llen='4544:4567'>經王韓尤而効之故范甯著論謂浮虚相扇儒雅日替</span>
<span class='tline' id='l196' data-llen='4567:4590'>其原起於王弼何晏其罪深於桀紂桀紂之罪禍一世</span>
<span class='tline' id='l197' data-llen='4590:4613'>王何之罪迷厯代予嘗考王何與韓三人之本末葢王</span>
<span class='tline' id='l198' data-llen='4613:4640'><a onclick="displayPageImage('KR1a0057', 'WYG', '003-14a' );" name="003-14a" class="pb">[003-14a] <img width="20"  src="/static/img/kanseki-5.png"/></a></span>
<span class='tline' id='l199' data-llen='4640:4663'>何同仕正始而以曹爽兄弟為主弼尚老莊世譏其叙</span>
<span class='tline' id='l200' data-llen='4663:4686'>浮義則麗辭溢目造隂陽則妙賾無間然坐曹爽黨而</span>
<span class='tline' id='l201' data-llen='4686:4709'>擯晏則自以為與夏侯太初司馬子元得易之神深者</span>
<span class='tline' id='l202' data-llen='4709:4732'>亦坐曹爽而族若康伯雖孔氏頴達言其親授學於王</span>
<span class='tline' id='l203' data-llen='4732:4755'>弼然詆序卦非易之緼已無忌憚而史載其與袁宏辯</span>
<span class='tline' id='l204' data-llen='4755:4778'>謙亦卑而無甚高論本朝接南北五代道喪文弊之後</span>
<span class='tline' id='l205' data-llen='4778:4801'>一時名卿姑以注䟽不可倍而矯士習之輕浮遂使世</span>
<span class='tline' id='l206' data-llen='4801:4824'>之父祖詔子孫師詔其弟子錮成風疾牢不可破不知</span>
<span class='tline' id='l207' data-llen='4824:4851'><a onclick="displayPageImage('KR1a0057', 'WYG', '003-14b' );" name="003-14b" class="pb">[003-14b] <img width="20"  src="/static/img/kanseki-5.png"/></a></span>
<span class='tline' id='l208' data-llen='4851:4875'>易經數聖人手而論語乃親𫝊孔門格言豈彼晏等仕</span>
<span class='tline' id='l209' data-llen='4875:4898'>操懿者可汚篇端而擅古注集解之筆哉夫孔子大聖</span>
<span class='tline' id='l210' data-llen='4898:4921'>人遷固以為晚而喜易讀之韋編三絶而紫陽翁以史</span>
<span class='tline' id='l211' data-llen='4921:4944'>記世家訂之謂孔子反魯實哀公十六年丁巳時年六</span>
<span class='tline' id='l212' data-llen='4944:4967'>十八然定書删詩正樂序易彖象說卦文言有假我數</span>
<span class='tline' id='l213' data-llen='4967:4990'>年卒以學易等語然則紫陽翁葢信遷固晚而喜易而</span>
<span class='tline' id='l214' data-llen='4990:5013'>不信何晏論語集解五十以學易云耳矧弼雖弱冠而</span>
<span class='tline' id='l215' data-llen='5013:5036'>廢死康伯踰四十惑于日者而病死迺敢干亂文王周</span>
<span class='tline' id='l216' data-llen='5036:5063'><a onclick="displayPageImage('KR1a0057', 'WYG', '003-15a' );" name="003-15a" class="pb">[003-15a] <img width="20"  src="/static/img/kanseki-5.png"/></a></span>
<span class='tline' id='l217' data-llen='5063:5086'>公之經而輕訾孔子十翼揆以春秋斧鉞誅絶不貸而</span>
<span class='tline' id='l218' data-llen='5086:5110'>三聖遺經奚待若人而𫝊千百年間僅有范寗聲其罪</span>
<span class='tline' id='l219' data-llen='5110:5133'>而討之子以予言為過豈是非好惡果易乎我心之所</span>
<span class='tline' id='l220' data-llen='5133:5156'>同然哉因答或人而志其說於此嵗已酉正月與權謹</span>
<span class='tline' id='l221' data-llen='5156:5161'>三書之</span>
<span class='tline' id='l222' data-llen='5161:5184'>此書係借陳笑閒冩本抄録其正經二篇并十翼與晦</span>
<span class='tline' id='l223' data-llen='5184:5207'>庵無異其注十翼即晦庵本故不復録大徳丙午九月</span>
<span class='tline' id='l224' data-llen='5207:5217'>十六日石澗俞琰誌</span>
<span class='tline' id='l225' data-llen='5217:5244'><a onclick="displayPageImage('KR1a0057', 'WYG', '003-15b' );" name="003-15b" class="pb">[003-15b] <img width="20"  src="/static/img/kanseki-5.png"/></a></span>
<span class='tline' id='l226' data-llen='5244:5269'>右稅氏周易古經分為二篇彖上𫝊一彖下𫝊二象上</span>
<span class='tline' id='l227' data-llen='5269:5296'>𫝊三象下𫝊四繋辭上傳五繋辭下𫝊六文言𫝊七說</span>
<span class='tline' id='l228' data-llen='5296:5322'>卦𫝊八序卦𫝊九雜卦𫝊十其經卦如乾坤不可反則</span>
<span class='tline' id='l229' data-llen='5322:5345'>畫兩卦如屯䝉可反止畫一卦今録其乾坤屯䝉四卦</span>
<span class='tline' id='l230' data-llen='5345:5354'>為例餘象不復録</span>
</p>
<p>
</p>
  </div>
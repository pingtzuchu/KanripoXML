<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0057', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:205'>予質顓䝉固嘗讀易實未始有得也友人稅㢲甫别十</span>
<span class='tline' id='l9' data-llen='205:229'>二年而會于京一日所著易學啟䝉小𫝊序及圖舉似</span>
<span class='tline' id='l10' data-llen='229:252'>予曰非吾臆說此邵子奥學精義前人偶未之思吾固</span>
<span class='tline' id='l11' data-llen='252:276'>𤼵明之爾予手其書不能釋者累日葢犁然有㑹于心</span>
<span class='tline' id='l12' data-llen='276:299'>也㢲甫謂先天圖皆兩卦相對合為二九之數而後天</span>
<span class='tline' id='l13' data-llen='299:322'>上下經皆為十八卦者始終不出九數而已子玩而樂</span>
<span class='tline' id='l14' data-llen='322:345'>之因悟乾坤納甲之義乾自甲而壬坤自乙而癸其數</span>
<span class='tline' id='l15' data-llen='345:368'>皆九也㢲甫謂後天以震兊為用故孔子謂歸妹天地</span>
<span class='tline' id='l16' data-llen='368:394'><a onclick="displayPageImage('KR1a0057', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='394:417'>之大義予因悟艮㢲者震兑之反也震東兊西乃天地</span>
<span class='tline' id='l18' data-llen='417:440'>生成之方日月出沒之位實備乾坤坎離而為下經之</span>
<span class='tline' id='l19' data-llen='440:463'>用也故泰之六五亦曰帝乙歸妹亦以互體有震兊焉</span>
<span class='tline' id='l20' data-llen='463:486'>爾然則㢲甫有得於邵子者固深予因㢲甫之書而有</span>
<span class='tline' id='l21' data-llen='486:510'>𤼵焉雖然㢲甫謂乾九能兼坤六坤隂不能包乾陽予</span>
<span class='tline' id='l22' data-llen='510:533'>謂六之中有一三五焉則九數固藏于六也乾坤二卦</span>
<span class='tline' id='l23' data-llen='533:556'>隂中包陽陽中包隂㢲甫以為如何淳祐八年八月二</span>
<span class='tline' id='l24' data-llen='556:566'>曰丹稜史子翬謹䟦</span>
</p>
<p>
</p>
  </div>
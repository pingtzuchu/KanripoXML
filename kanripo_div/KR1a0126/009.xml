<div id="txtcont" class="span9" style="position: relative;">
    <p>
<span class='tline' id='l7' data-llen='154:180'><a onclick="displayPageImage('KR1a0126', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='180:188'>欽定四庫全書</span>
<span class='tline' id='l9' data-llen='188:196'>　仲氏易卷九</span>
<span class='tline' id='l10' data-llen='196:217'>　　　　　　　　　　翰林院檢討毛竒齡撰</span>
<span class='tline' id='l11' data-llen='217:231'>䷑<span class='krp-note'>巽下/艮上</span>　三易卦</span>
<span class='tline' id='l12' data-llen='231:246'>　　易　泰䷊<span class='krp-note'>初往/上來</span></span>
<span class='tline' id='l13' data-llen='246:277'>　　<span class='krp-note'>又/易</span>　損䷨<span class='krp-note'>初往/三來</span>　　　恒䷟<span class='krp-note'>四往/上來</span></span>
<span class='tline' id='l14' data-llen='277:312'>　<span class='krp-note'>虞翻以隨為否上之初剛來下柔以蠱/為泰初之上剛上柔下皆推易之法</span></span>
<span class='tline' id='l15' data-llen='312:329'>蠱元亨利渉大川先甲三日後甲三日</span>
<span class='tline' id='l16' data-llen='329:355'><a onclick="displayPageImage('KR1a0126', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='355:378'>彖曰蠱剛上而柔下巽而止蠱蠱元亨而天下治也利</span>
<span class='tline' id='l18' data-llen='378:401'>涉大川往有事也先甲三日後甲三日終則有始天行</span>
<span class='tline' id='l19' data-llen='401:404'>也</span>
<span class='tline' id='l20' data-llen='404:438'>　蠱壞也器不用則壞<span class='krp-note'>春秋傳曰/皿蟲為蠱</span>人不事事則亦壊<span class='krp-note'>說/文</span></span>
<span class='tline' id='l21' data-llen='438:482'>　<span class='krp-note'>曰蠱事也盧氏曰不事事也尚書大傳云乃命五/史以書五帝之蠱事以太古之時无為无事也</span>夫</span>
<span class='tline' id='l22' data-llen='482:505'>　以内巽之行而復外艮以止之宜其壊也然而大亨</span>
<span class='tline' id='l23' data-llen='505:528'>　者豈非以其蠱也哉不事則蠱而蠱必有事誠能事</span>
<span class='tline' id='l24' data-llen='528:556'>　其所不事則治亂之功勇于治治雖大坎在前<span class='krp-note'>自一/至五</span></span>
<span class='tline' id='l25' data-llen='556:582'><a onclick="displayPageImage('KR1a0126', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='582:623'>　<span class='krp-note'>為大/坎</span>而震互于巽<span class='krp-note'>自三至五/為互震</span>雷既動<span class='krp-note'>謂/震</span>而風自行<span class='krp-note'>謂/巽</span></span>
<span class='tline' id='l27' data-llen='623:646'>　大川之涉有何勿利特事貴及時彼夫巽與止而猶</span>
<span class='tline' id='l28' data-llen='646:669'>　可以事事者所賴有震動之時在也故震為木為甲</span>
<span class='tline' id='l29' data-llen='669:709'>　<span class='krp-note'>震東方卦/屬甲木</span>而甲為幹始<span class='krp-note'>甲乙丙丁戊己庚辛/壬癸十幹以甲為首</span>凡天時</span>
<span class='tline' id='l30' data-llen='709:732'>　所周将有所終則必有所始今已得始甲則凡先乎</span>
<span class='tline' id='l31' data-llen='732:755'>　此後乎此而皆得以甲周之所謂終則有始者雖曰</span>
<span class='tline' id='l32' data-llen='755:778'>　幹有十數而前三後三厯七日而十已周葢先甲為</span>
<span class='tline' id='l33' data-llen='778:809'>　辛為金為壬癸為水<span class='krp-note'>西方庚辛金/北方壬癸水</span>後甲為乙為木為</span>
<span class='tline' id='l34' data-llen='809:835'><a onclick="displayPageImage('KR1a0126', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='835:870'>　丙丁為火<span class='krp-note'>東方甲乙木/南方丙丁火</span>合木火金水而四時悉備<span class='krp-note'>東/南</span></span>
<span class='tline' id='l36' data-llen='870:899'>　<span class='krp-note'>西北即春/夏秋冬</span>所不用者獨戊已耳故子夏傳曰先甲三</span>
<span class='tline' id='l37' data-llen='899:922'>　日者辛壬癸也後甲三日者乙丙丁也夫第言辛壬</span>
<span class='tline' id='l38' data-llen='922:945'>　癸乙丙丁而不言戊已則明以戊已為不用矣葢戊</span>
<span class='tline' id='l39' data-llen='945:973'>　已屬土分王于八幹<span class='krp-note'>土分王/四季</span>而所行特遲言震甲者</span>
<span class='tline' id='l40' data-llen='973:1016'>　必去之<span class='krp-note'>先甲後甲說各不同馬融謂甲在東方艮在/東北為先甲巽在西北為後甲其于艮巽則</span></span>
<span class='tline' id='l41' data-llen='1016:1063'>　<span class='krp-note'>合矣然與三日無涉鄭𤣥謂令甲之首必先令三日/後令三日以示取信且前三用辛取更新之義後三</span></span>
<span class='tline' id='l42' data-llen='1063:1109'>　<span class='krp-note'>用丁取丁寧之義則又與卦彖取義無與若虞氏易/謂下卦變乾為前三甲上卦變乾為後三甲甲者乾</span></span>
<span class='tline' id='l43' data-llen='1109:1135'><a onclick="displayPageImage('KR1a0126', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1135:1181'>　<span class='krp-note'>也則純取變動全無定準且何以為三日也胡氏謂/先天甲在東之離由甲逆數離震坤三位為艮先甲</span></span>
<span class='tline' id='l45' data-llen='1181:1227'>　<span class='krp-note'>三日也由甲順數離兌乾三位為巽後甲三日也則/與繋詞及坤卦方位不合且徒協艮巽亦無義至蘇</span></span>
<span class='tline' id='l46' data-llen='1227:1273'>　<span class='krp-note'>傳謂陽生于子盡于已先甲子戌申陽極生陰之時/陰生于午迄于亥後甲午辰寅陰極生陽之時則子</span></span>
<span class='tline' id='l47' data-llen='1273:1319'>　<span class='krp-note'>反陰生午反陽生戌申反陽盛辰寅反陰盛尤謬若/漢武冬至立泰畤于甘泉詔曰先甲三日後甲三日</span></span>
<span class='tline' id='l48' data-llen='1319:1362'>　<span class='krp-note'>朕甚念年嵗未咸登飭躬齋戒丁酉拜況于郊/則以此當三日之齋斷節取義與易理不同</span>若是</span>
<span class='tline' id='l49' data-llen='1362:1385'>　者何也夫蠱自泰來者也以泰之初剛而升為上剛</span>
<span class='tline' id='l50' data-llen='1385:1408'>　又自恒來者也以恒之上柔而降為四柔則是剛使</span>
<span class='tline' id='l51' data-llen='1408:1431'>　上而柔使下也且又自損來者也損内卦本兌而今</span>
<span class='tline' id='l52' data-llen='1431:1457'><a onclick="displayPageImage('KR1a0126', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1457:1480'>　改為巽損外止可脫而今加以順是向之說而止者</span>
<span class='tline' id='l54' data-llen='1480:1521'>　今巽而止也<span class='krp-note'>朱本義亦註卦所自來謂此卦一自賁/來一自井來一自既濟來則凡卦可來</span></span>
<span class='tline' id='l55' data-llen='1521:1567'>　<span class='krp-note'>不勝舉矣若程傳亦見及此謂自泰變來以乾之初/九上而為上九坤之上六下而為初六此是卓見然</span></span>
<span class='tline' id='l56' data-llen='1567:1613'>　<span class='krp-note'>但知自泰不知恒損終是偶然見及與本義一多一/少正其有見而未達處然則推演之言其早為二子</span></span>
<span class='tline' id='l57' data-llen='1613:1641'>　<span class='krp-note'>所許/久矣</span>然第患不事事耳苟能事事則治亂之功勇于</span>
<span class='tline' id='l58' data-llen='1641:1664'>　治治雖以治天下可矣而況于涉川葢涉川之往貴</span>
<span class='tline' id='l59' data-llen='1664:1687'>　有事也自甲至癸終而復始所事者急也夫人事盡</span>
<span class='tline' id='l60' data-llen='1687:1710'>　則天行亦見按秦伯伐晉之筮詳見左傳少時讀其</span>
<span class='tline' id='l61' data-llen='1710:1736'><a onclick="displayPageImage('KR1a0126', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1736:1759'>　文而不得其解嘆易義已亡三聖所傳之㫖茫然不</span>
<span class='tline' id='l63' data-llen='1759:1782'>　曉即周漢相距曽無㡬時而周史占法至漢盡失縦</span>
<span class='tline' id='l64' data-llen='1782:1805'>　或晉唐諸儒偶有觸發終不得要領及聞仲氏推演</span>
<span class='tline' id='l65' data-llen='1805:1828'>　之說印之三聖之所傳戃怳相合因復返而觀周史</span>
<span class='tline' id='l66' data-llen='1828:1851'>　之易知推易之法即占易之法而惜當時所傳兼卦</span>
<span class='tline' id='l67' data-llen='1851:1884'>　<span class='krp-note'>謂兼/之卦</span>多而専卦<span class='krp-note'>謂専有/遇卦</span>少也夫兼卦則義在動變兩</span>
<span class='tline' id='l68' data-llen='1884:1907'>　卦比校不全用本辭然猶有本辭可按驗者若専卦</span>
<span class='tline' id='l69' data-llen='1907:1930'>　則所演所占皆是物也然而不觀之所推則其義不</span>
<span class='tline' id='l70' data-llen='1930:1956'><a onclick="displayPageImage('KR1a0126', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1956:1992'>　見如秦伯伐晉筮之得蠱<span class='krp-note'>左傳僖十五年秦伯伐晉/卜徒父筮之遇蠱曰涉河</span></span>
<span class='tline' id='l72' data-llen='1992:2038'>　<span class='krp-note'>侯車敗詰之對曰乃大吉也三敗必獲晉君其繇曰/千乗三去三去之餘獲其雄狐夫狐蠱必其君也蠱</span></span>
<span class='tline' id='l73' data-llen='2038:2084'>　<span class='krp-note'>之貞風也其悔山也嵗云秋矣我落其實而取其材/所以克也實落材亡不敗何待三敗及韓戰于韓晉</span></span>
<span class='tline' id='l74' data-llen='2084:2113'>　<span class='krp-note'>侯車敗獲/之以歸</span>夫蠱彖與蠱象具在也即宣聖所賛今所</span>
<span class='tline' id='l75' data-llen='2113:2136'>　謂大象小象者其辭亦未嘗亡也然而涉河之師三</span>
<span class='tline' id='l76' data-llen='2136:2159'>　進之勝侯車之敗雄狐之獲于卦于象于爻于辭何</span>
<span class='tline' id='l77' data-llen='2159:2182'>　曽有是而印之推易則曠若發蒙瞭若指掌剨然嗒</span>
<span class='tline' id='l78' data-llen='2182:2205'>　然若霧捲若冰釋踊躍而不可已然後知周史之占</span>
<span class='tline' id='l79' data-llen='2205:2231'><a onclick="displayPageImage('KR1a0126', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='2231:2254'>　宣聖之賛文周之推演掩抑數千年而今日而始暏</span>
<span class='tline' id='l81' data-llen='2254:2277'>　之也夫所謂涉河者何也夫河者水也坎也凡爻之</span>
<span class='tline' id='l82' data-llen='2277:2307'>　踰剛中而成坎象者即為涉川<span class='krp-note'>以一剛在/中即為坎</span>此通易之</span>
<span class='tline' id='l83' data-llen='2307:2330'>　例也今蠱自泰來以泰之初九越二三之剛而為上</span>
<span class='tline' id='l84' data-llen='2330:2353'>　九又自損來以損之初九越二之剛中而為九三是</span>
<span class='tline' id='l85' data-llen='2353:2376'>　皆踰剛爻而成坎象所為踰河之師是也然而未嘗</span>
<span class='tline' id='l86' data-llen='2376:2408'>　三去也<span class='krp-note'>三去即三驅謂/三進而三敗之</span>夫相筮之法内我也外敵也</span>
<span class='tline' id='l87' data-llen='2408:2431'>　以我向敵而一則以泰之初剛進為上剛再則以損</span>
<span class='tline' id='l88' data-llen='2431:2457'><a onclick="displayPageImage('KR1a0126', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2457:2480'>　之初剛進為三剛是三進之師既已有二而又且一</span>
<span class='tline' id='l90' data-llen='2480:2508'>　自恒來<span class='krp-note'>皆見/卦首</span>以恒之四剛而進為上剛三陽遞進無</span>
<span class='tline' id='l91' data-llen='2508:2531'>　非勁卒而皆足以制其險一曰三去一曰三敗向非</span>
<span class='tline' id='l92' data-llen='2531:2554'>　此推易而何以有是三也且夫侯車何以敗也夫坤</span>
<span class='tline' id='l93' data-llen='2554:2587'>　者輿也<span class='krp-note'>見說/卦</span>泰易外卦之坤輿以為艮止<span class='krp-note'>泰外坤變/為外艮</span></span>
<span class='tline' id='l94' data-llen='2587:2616'>　外為敵固将止敵之車矣乃震亦車也<span class='krp-note'>見虞氏及/九家易</span>恒</span>
<span class='tline' id='l95' data-llen='2616:2645'>　又易外卦之震以為艮止<span class='krp-note'>恒外震變/為外艮</span>夫震為動木視</span>
<span class='tline' id='l96' data-llen='2645:2668'>　若仰盂此車箱之象也今易為艮止而又倒震象以</span>
<span class='tline' id='l97' data-llen='2668:2694'><a onclick="displayPageImage('KR1a0126', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2694:2727'>　覆其車<span class='krp-note'>震為車倒/震為艮</span>非車敗乎震為侯<span class='krp-note'>見/前</span>非侯車敗乎</span>
<span class='tline' id='l99' data-llen='2727:2750'>　故曰千乗三去言我本千乗之侯也三剛並進是三</span>
<span class='tline' id='l100' data-llen='2750:2777'>　去也三去而覆其車則雄狐獲矣何也艮為狐狼<span class='krp-note'>見/虞</span></span>
<span class='tline' id='l101' data-llen='2777:2804'>　<span class='krp-note'>氏/易</span>艮之陽一爻即雄狐也雄狐陽狐也陽狐而蠱者</span>
<span class='tline' id='l102' data-llen='2804:2827'>　必其君蠱者君父之惡也故又曰夫狐蠱必其君也</span>
<span class='tline' id='l103' data-llen='2827:2850'>　此以推易為占易者也至于卦本辭則貞風也其悔</span>
<span class='tline' id='l104' data-llen='2850:2873'>　山也貞巽木而悔艮土以木尅土以風落山誰曰不</span>
<span class='tline' id='l105' data-llen='2873:2896'>　克此則占本辭者耳夫既占推易又占本辭推法可</span>
<span class='tline' id='l106' data-llen='2896:2922'><a onclick="displayPageImage('KR1a0126', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2922:2945'>　驗占法亦可驗葢其以専卦而見三聖之易者有如</span>
<span class='tline' id='l108' data-llen='2945:2990'>　此<span class='krp-note'>周史几繇詞皆筮時當前斷語非古詞也杜註以/為古太卜詞而今亡之焦贑直造為易林以代繇</span></span>
<span class='tline' id='l109' data-llen='2990:2999'>　<span class='krp-note'>詞妄/矣</span></span>
<span class='tline' id='l110' data-llen='2999:3027'>象曰山下有風蠱君子以振民育徳<span class='krp-note'>王畿曰風言/振山言育</span></span>
<span class='tline' id='l111' data-llen='3027:3050'>初六幹父之蠱有子考无咎厲終吉象曰幹父之蠱意</span>
<span class='tline' id='l112' data-llen='3050:3055'>承考也</span>
<span class='tline' id='l113' data-llen='3055:3078'>　夫天下之以不事事而致壊事者豈少哉晏安之習</span>
<span class='tline' id='l114' data-llen='3078:3101'>　積之有漸葢自其祖父而已然矣此其際不可不有</span>
<span class='tline' id='l115' data-llen='3101:3127'><a onclick="displayPageImage('KR1a0126', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='3127:3160'>　以幹之幹者事也幹蠱者事事也<span class='krp-note'>仲氏曰蠱為事幹/亦為事猶亂曰亂</span></span>
<span class='tline' id='l117' data-llen='3160:3195'>　<span class='krp-note'>治亦曰亂也不事曰事猶/昭昭之多不多曰多也</span>夫事事而豈止于一家已</span>
<span class='tline' id='l118' data-llen='3195:3222'>　哉然請觀之家夫泰之以三陽為乾也是父也<span class='krp-note'>乾為/父</span></span>
<span class='tline' id='l119' data-llen='3222:3251'>　今與上易位而成艮剛是父亡矣父亡稱考<span class='krp-note'>書如喪/考妣離</span></span>
<span class='tline' id='l120' data-llen='3251:3289'>　<span class='krp-note'>騷朕皇考皆註父死之稱也上爻/有宗廟之象初推而入有考象</span>而無如其有遺事</span>
<span class='tline' id='l121' data-llen='3289:3312'>　也蠱也此非他之蠱父之蠱也夫言父則謂父不可</span>
<span class='tline' id='l122' data-llen='3312:3335'>　以死也乃猶幸其幹之也曰有子矣今而後可以瞑</span>
<span class='tline' id='l123' data-llen='3335:3358'>　矣故曰是考也无咎者也在父則有蠱而在考則无</span>
<span class='tline' id='l124' data-llen='3358:3384'><a onclick="displayPageImage('KR1a0126', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='3384:3407'>　咎子雖厲亦何傷乎故厲終吉按子夏傳曰臨事専</span>
<span class='tline' id='l126' data-llen='3407:3442'>　故厲成其志故无咎有事然也<span class='krp-note'>鄭𤣥曰子改父道始/雖厲而終則吉事若</span></span>
<span class='tline' id='l127' data-llen='3442:3475'>　<span class='krp-note'>不順而意/則順也</span>葢巽為命令<span class='krp-note'>見說/卦</span>父有命而子承之亡則</span>
<span class='tline' id='l128' data-llen='3475:3498'>　不然今曰意承亦曰吾承之以意所謂従治不従亂</span>
<span class='tline' id='l129' data-llen='3498:3541'>　者此耳<span class='krp-note'>漢志平帝元始元年廣牧女子趙春病死復/生自言見夫之死父引京房易傳曰幹父之</span></span>
<span class='tline' id='l130' data-llen='3541:3587'>　<span class='krp-note'>蠱有子考无咎謂子三年雖不改父道然亦當見前/人之非不則為私私則其妖為人死復生則亦以考</span></span>
<span class='tline' id='l131' data-llen='3587:3608'>　<span class='krp-note'>為死父之稱雖死亦/當幹蠱與此正同</span></span>
<span class='tline' id='l132' data-llen='3608:3629'>九二幹母之蠱不可貞象曰幹母之蠱得中道也</span>
<span class='tline' id='l133' data-llen='3629:3655'><a onclick="displayPageImage('KR1a0126', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3655:3678'>　父為考則所存者母也父蠱母亦蠱所謂蠱矣蠱在</span>
<span class='tline' id='l135' data-llen='3678:3701'>　母則當以不事事之所謂善事也可以貞乎葢二以</span>
<span class='tline' id='l136' data-llen='3701:3724'>　剛爻居中正之位似乎可貞然下體位巽而又當互</span>
<span class='tline' id='l137' data-llen='3724:3747'>　兌之始則其所以為中者乃巽之中也巽而悦則不</span>
<span class='tline' id='l138' data-llen='3747:3770'>　可貞不可貞即中矣此六爻皆幹蠱之子其所為父</span>
<span class='tline' id='l139' data-llen='3770:3793'>　為母者本無定位夫亦隨象而名之此之為母以初</span>
<span class='tline' id='l140' data-llen='3793:3816'>　爻而言也初與二同為地道如兄弟然初既承考則</span>
<span class='tline' id='l141' data-llen='3816:3859'>　二當将母<span class='krp-note'>唐鶴徴曰二爻獨言母者對五柔而言也/猶晉之稱王母也  仲氏曰蠱従三卦所</span></span>
<span class='tline' id='l142' data-llen='3859:3885'><a onclick="displayPageImage('KR1a0126', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3885:3931'>　<span class='krp-note'>推初三四上皆有對易惟二五無易故二五自為相/應則下剛為子上柔為母似亦可通特此與初爻一</span></span>
<span class='tline' id='l144' data-llen='3931:3953'>　<span class='krp-note'>隂一陽同才共道則/又不在應而在比矣</span></span>
<span class='tline' id='l145' data-llen='3953:3976'>九三幹父之蠱小有悔无大咎象曰幹父之蠱終无咎</span>
<span class='tline' id='l146' data-llen='3976:3979'>也</span>
<span class='tline' id='l147' data-llen='3979:4009'>　蠱事也又惑也<span class='krp-note'>伏曼容曰/蠱惑亂也</span>三爻本損澤之陰移陽為</span>
<span class='tline' id='l148' data-llen='4009:4039'>　風是以少女為長女此則蠱之所由來也<span class='krp-note'>左傳秦醫/和謂晉侯</span></span>
<span class='tline' id='l149' data-llen='4039:4081'>　<span class='krp-note'>近女室疾如蠱在周易女惑男風落山謂之/蠱杜註艮少男而悦巽之長女非匹故惑</span>第三為</span>
<span class='tline' id='l150' data-llen='4081:4104'>　互震之始正幹蠱者徒以四上兩陽不能相應而又</span>
<span class='tline' id='l151' data-llen='4104:4130'><a onclick="displayPageImage('KR1a0126', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='4130:4148'>　居坎中故小有悔耳夫幹蠱又何咎焉</span>
<span class='tline' id='l153' data-llen='4148:4169'>六四裕父之蠱往見吝象曰裕父之蠱往未得也</span>
<span class='tline' id='l154' data-llen='4169:4192'>　四本震陽而移為艮陰上下無應乃又互于兌以兌</span>
<span class='tline' id='l155' data-llen='4192:4215'>　折之終當艮止之始此大不能事事者且夫父之蠱</span>
<span class='tline' id='l156' data-llen='4215:4238'>　以長女也今復易恒之乾剛而為兌之少女兌為妾</span>
<span class='tline' id='l157' data-llen='4238:4271'>　<span class='krp-note'>見說/卦</span>是既惑長妻而又以少女當下妻之惑<span class='krp-note'>漢書以/妾名下</span></span>
<span class='tline' id='l158' data-llen='4271:4293'>　<span class='krp-note'>妻/</span>裕其蠱矣夫艮止也惑且止将安往乎</span>
<span class='tline' id='l159' data-llen='4293:4313'>六五幹父之蠱用譽象曰幹久用譽承以徳也</span>
<span class='tline' id='l160' data-llen='4313:4339'><a onclick="displayPageImage('KR1a0126', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='4339:4362'>　外卦為受蠱之地而亦幹蠱者重幹也二與五應用</span>
<span class='tline' id='l162' data-llen='4362:4383'>　二之令聞以承前之徳此善幹者繋曰二多譽</span>
<span class='tline' id='l163' data-llen='4383:4405'>上九不事王侯髙尚其事象曰不事王侯志可則也</span>
<span class='tline' id='l164' data-llen='4405:4428'>　上之剛一自初來初之所承事者二也二臣象也侯</span>
<span class='tline' id='l165' data-llen='4428:4451'>　也一自四來四之所承事者五也五君位也王也今</span>
<span class='tline' id='l166' data-llen='4451:4479'>　皆不事矣以言其位則至髙以言其志則可尚<span class='krp-note'>孟子/尚志</span></span>
<span class='tline' id='l167' data-llen='4479:4507'>　<span class='krp-note'>與此志/字同</span>此雖在幹蠱之外者然泉石之癖亦一蠱也</span>
<span class='tline' id='l168' data-llen='4507:4530'>　要之事有不同幹蠱者事所不事髙尚者不事而事</span>
<span class='tline' id='l169' data-llen='4530:4557'><a onclick="displayPageImage('KR1a0126', 'WYG', '009-10a' );" name="009-10a" class="pb">[009-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='4557:4586'>　故曰艮雖止而出險之剛<span class='krp-note'>上爻已/出大坎</span>往可有事即不事</span>
<span class='tline' id='l171' data-llen='4586:4593'>　亦其事耳</span>
<span class='tline' id='l172' data-llen='4593:4613'>䷒<span class='krp-note'>兑下/坤上</span>　聚卦<span class='krp-note'>二陽/四陰</span></span>
<span class='tline' id='l173' data-llen='4613:4626'>臨元亨利貞至于八月有凶</span>
<span class='tline' id='l174' data-llen='4626:4649'>彖曰臨剛浸而長悅而順剛中而應大亨以正天之道</span>
<span class='tline' id='l175' data-llen='4649:4662'>也至于八月有凶消不久也</span>
<span class='tline' id='l176' data-llen='4662:4685'>　地臨水曰臨如臨深然故以卦言之則為坤臨兌而</span>
<span class='tline' id='l177' data-llen='4685:4713'>　以爻言之則為陽臨陰第是卦體當大震<span class='krp-note'>兼畫/之震</span>震體</span>
<span class='tline' id='l178' data-llen='4713:4740'><a onclick="displayPageImage('KR1a0126', 'WYG', '009-10b' );" name="009-10b" class="pb">[009-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4740:4771'>　従乾故一以乾徳予之<span class='krp-note'>雖不訓四徳/而卦詞則同</span>所謂大亨以正</span>
<span class='tline' id='l180' data-llen='4771:4802'>　者則以震主行<span class='krp-note'>爻内言志行/中行皆以此</span>二陽方動由漸而長内</span>
<span class='tline' id='l181' data-llen='4802:4839'>　說<span class='krp-note'>兌/</span>外順<span class='krp-note'>坤/</span>剛中<span class='krp-note'>九/二</span>而應<span class='krp-note'>六/五</span>此固天道之自然而祗</span>
<span class='tline' id='l182' data-llen='4839:4862'>　其所為陽長者不可久恃従來消長之㡬循環無窮</span>
<span class='tline' id='l183' data-llen='4862:4890'>　既有長則必有消故取象于臨以為臨則不行<span class='krp-note'>左傳/宣十</span></span>
<span class='tline' id='l184' data-llen='4890:4927'>　<span class='krp-note'>二年邲之戰知荘子曰不行/之謂臨有帥不従臨孰甚焉</span>而無如陽日以升隂日</span>
<span class='tline' id='l185' data-llen='4927:4950'>　以轉今以十二辟卦計之臨之為卦祗二陽生地不</span>
<span class='tline' id='l186' data-llen='4950:4986'>　過建丑十二月耳<span class='krp-note'>自復一陽建子十一月起䷗臨/二陽十二月䷒泰三陽一月</span></span>
<span class='tline' id='l187' data-llen='4986:5013'><a onclick="displayPageImage('KR1a0126', 'WYG', '009-11a' );" name="009-11a" class="pb">[009-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='5013:5056'>　<span class='krp-note'>䷊大壯四陽二月䷡夬五陽三月䷪乾六陽四陰/月䷀而陽數已終所謂陽絶于已也乃自姤一</span></span>
<span class='tline' id='l189' data-llen='5056:5097'>　<span class='krp-note'>建午五月起䷫遯二陰六月䷠否三陰七月月/☷觀四陰八月䷓剝五陰九月䷖坤六陰十</span></span>
<span class='tline' id='l190' data-llen='5097:5134'>　<span class='krp-note'>䷁而陰數已終所謂陰絶于/亥也漢儒以此為十二辟卦</span>　而試一反觀則臨觀</span>
<span class='tline' id='l191' data-llen='5134:5166'>　對見<span class='krp-note'>臨䷒觀自乾坤/至末凡卦皆對</span>　即此臨之十二月已至于觀</span>
<span class='tline' id='l192' data-llen='5166:5203'>　之八月<span class='krp-note'>觀即在臨中故但言至八月/不然何以不至九月十月耶</span>雖同是二陽而</span>
<span class='tline' id='l193' data-llen='5203:5234'>　陽之所為長者亦即陽之所為消<span class='krp-note'>臨長至二陽/觀消至二陽</span>況坤</span>
<span class='tline' id='l194' data-llen='5234:5265'>　位西南時在六月兌位正西時在八月<span class='krp-note'>見說卦此又/是一義以明</span></span>
<span class='tline' id='l195' data-llen='5265:5299'>　<span class='krp-note'>八月之義皆本象所有/故推及之非汎汎也</span>上坤下兌原有所臨非時之</span>
<span class='tline' id='l196' data-llen='5299:5326'><a onclick="displayPageImage('KR1a0126', 'WYG', '009-11b' );" name="009-11b" class="pb">[009-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='5326:5349'>　憂而倒兌為巽従外視内則以觀對臨更有反觀而</span>
<span class='tline' id='l198' data-llen='5349:5372'>　得之之象且文在商時確守商正二陽建丑此正一</span>
<span class='tline' id='l199' data-llen='5372:5402'>　王端朔所由始也商徳浸衰<span class='krp-note'>史記至帝乙/而商道衰</span>至是己見</span>
<span class='tline' id='l200' data-llen='5402:5440'>　作易者其有憂患矣<span class='krp-note'>殷建丑以十一月為嵗首商書/所稱十有二月乙丑是也但臨</span></span>
<span class='tline' id='l201' data-llen='5440:5486'>　<span class='krp-note'>文多改朔不改月故仍寅月為一月卯月為二月則/従泰一月起至觀為酉為八月此十二辟卦所定非</span></span>
<span class='tline' id='l202' data-llen='5486:5532'>　<span class='krp-note'>謂従臨卦數起得八月也但即従臨卦數起至觀亦/是八個月且臨下為兌兌又八月卦故取象如是耳</span></span>
<span class='tline' id='l203' data-llen='5532:5578'>　<span class='krp-note'>鄭康成既以臨卦為建丑殷正月又云臨自周二月/至八月而遯卦受之則遯本辟卦六月而以為八月</span></span>
<span class='tline' id='l204' data-llen='5578:5624'>　<span class='krp-note'>誤矣且此時安得有周制也虞翻亦以遯為旁通之/卦夫臨觀倒對仍是臨卦而旁通則陰陽俱反與臨</span></span>
<span class='tline' id='l205' data-llen='5624:5651'><a onclick="displayPageImage('KR1a0126', 'WYG', '009-12a' );" name="009-12a" class="pb">[009-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='5651:5697'>　<span class='krp-note'>何涉若蜀才謂自丑月至申月凡厯八月而成否則/又連臨數起不従臨前數起是以丑月為一月又與</span></span>
<span class='tline' id='l207' data-llen='5697:5743'>　<span class='krp-note'>詩易臨文不改月之說不合至程朱二子既遵虞鄭/遯卦之說又故為小變以復一陽月數起則遯正八</span></span>
<span class='tline' id='l208' data-llen='5743:5789'>　<span class='krp-note'>月不是六月以為巧合而不知以子月作一月未月/作八月則既非辟卦月數且仍是周正非夏商之制</span></span>
<span class='tline' id='l209' data-llen='5789:5827'>　<span class='krp-note'>文王時豈宜有此況此是臨卦辭臨之至/于則即欲遞數亦應自臨始乃自復何也</span></span>
<span class='tline' id='l210' data-llen='5827:5855'>象曰澤上有地臨君子以教思无窮容保民無疆<span class='krp-note'>君子/臨民</span></span>
<span class='tline' id='l211' data-llen='5855:5881'><span class='krp-note'>法地之臨水洪範以五思屬/五土坤卦徳合无疆皆是</span></span>
<span class='tline' id='l212' data-llen='5881:5899'>初九咸臨貞吉象曰咸臨貞吉志行正也</span>
<span class='tline' id='l213' data-llen='5899:5922'>　以陽臨陰則初與二皆臨也咸者皆也夫二為正臨</span>
<span class='tline' id='l214' data-llen='5922:5949'><a onclick="displayPageImage('KR1a0126', 'WYG', '009-12b' );" name="009-12b" class="pb">[009-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='5949:5960'>　初與偕則志行正矣</span>
<span class='tline' id='l216' data-llen='5960:5982'>九二咸臨吉无不利象曰咸臨吉无不利未順命也</span>
<span class='tline' id='l217' data-llen='5982:6005'>　二與初皆臨則不惟得吉且得利焉夫巽為近利市</span>
<span class='tline' id='l218' data-llen='6005:6032'>　三倍又為順為命令<span class='krp-note'>見說/卦</span>二與初既同居倒巽之剛</span>
<span class='tline' id='l219' data-llen='6032:6055'>　而二又剛中則一為利市一為順命兩宜有之特此</span>
<span class='tline' id='l220' data-llen='6055:6078'>　時以陽臨陰不以上臨下恃剛中之應而上臨諸陰</span>
<span class='tline' id='l221' data-llen='6078:6094'>　利市則有之矣以言順命則未也</span>
<span class='tline' id='l222' data-llen='6094:6117'>六三甘臨无攸利既憂之无咎象曰甘臨位不當也既</span>
<span class='tline' id='l223' data-llen='6117:6144'><a onclick="displayPageImage('KR1a0126', 'WYG', '009-13a' );" name="009-13a" class="pb">[009-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='6144:6152'>憂之咎不長也</span>
<span class='tline' id='l225' data-llen='6152:6182'>　三當兌口之未而上承坤土之甘<span class='krp-note'>洪範土爰稼/穡故味甘</span>是以</span>
<span class='tline' id='l226' data-llen='6182:6205'>　甘說為臨者夫身處陰位既不能下臨二陽而又同</span>
<span class='tline' id='l227' data-llen='6205:6228'>　在四陰而已獨别于下位下又難以臨上是其所居</span>
<span class='tline' id='l228' data-llen='6228:6251'>　之位兩不相當若甘心臨人而為人所臨而亦甘之</span>
<span class='tline' id='l229' data-llen='6251:6274'>　何所利乎且卦所為倒觀而得八月者指觀四也臨</span>
<span class='tline' id='l230' data-llen='6274:6297'>　之三即觀之四則此爻雖甘殊為可憂葢坎為憂兌</span>
<span class='tline' id='l231' data-llen='6297:6325'>　上為半坎是也<span class='krp-note'>三在/兌口</span>但既能憂之反甘為苦反說為</span>
<span class='tline' id='l232' data-llen='6325:6352'><a onclick="displayPageImage('KR1a0126', 'WYG', '009-13b' );" name="009-13b" class="pb">[009-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='6352:6373'>　憂則觀之四終是臨之三位非正當何咎之有</span>
<span class='tline' id='l234' data-llen='6373:6406'>六四至臨无咎象曰至臨无咎位當<span class='krp-note'>虞氏易荀九家易/皆作當位則與上</span></span>
<span class='tline' id='l235' data-llen='6406:6418'><span class='krp-note'>長韻不/協非是</span>也</span>
<span class='tline' id='l236' data-llen='6418:6454'>　臨至此而八月矣<span class='krp-note'>従臨上數至此八個月即/觀卦二陽亦消至此爻止</span>所謂至</span>
<span class='tline' id='l237' data-llen='6454:6477'>　于八月者此則其至之者也三地内臨至此見臨二</span>
<span class='tline' id='l238' data-llen='6477:6500'>　陽外消亦至此見消時實為之又誰咎焉故以卦位</span>
<span class='tline' id='l239' data-llen='6500:6523'>　言則以陰居陰位固相當以四應初位又相當而況</span>
<span class='tline' id='l240' data-llen='6523:6546'>　従臨象反觀則今之臨四即後之觀四其于八月之</span>
<span class='tline' id='l241' data-llen='6546:6573'><a onclick="displayPageImage('KR1a0126', 'WYG', '009-14a' );" name="009-14a" class="pb">[009-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='6573:6596'>　位抑又相當如此所以與向之以臨三為觀四者有</span>
<span class='tline' id='l243' data-llen='6596:6619'>　别耳不然三與四同為失位而一曰當一曰不當何</span>
<span class='tline' id='l244' data-llen='6619:6624'>　辨焉</span>
<span class='tline' id='l245' data-llen='6624:6647'>六五知臨大君之宜吉象曰大君之宜吉行中之謂也</span>
<span class='tline' id='l246' data-llen='6647:6670'>　上柔應下剛五原不足以臨二而無如五中君位則</span>
<span class='tline' id='l247' data-llen='6670:6693'>　即用中以臨之然亦智矣中庸曰惟天下至聖為能</span>
<span class='tline' id='l248' data-llen='6693:6716'>　聰明睿知足以有臨也此大君之宜也上卦坎位以</span>
<span class='tline' id='l249' data-llen='6716:6744'>　純爻而見<span class='krp-note'>說見/前</span>五居坎中坎水于五徳屬智故有是象</span>
<span class='tline' id='l250' data-llen='6744:6771'><a onclick="displayPageImage('KR1a0126', 'WYG', '009-14b' );" name="009-14b" class="pb">[009-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='6771:6790'>上六敦臨吉无咎象曰敦臨之吉志在内也</span>
<span class='tline' id='l252' data-llen='6790:6817'>　敦如覆敦<span class='krp-note'>見爾/雅</span>地之髙者也上坤至此髙矣夫澤上</span>
<span class='tline' id='l253' data-llen='6817:6840'>　有地以髙臨深故謂之臨則此據髙地正臨之本分</span>
<span class='tline' id='l254' data-llen='6840:6863'>　而特其所居者非正中之位身雖臨而志有在葢志</span>
<span class='tline' id='l255' data-llen='6863:6886'>　在五也上在五外則五在上内詩曰如臨深淵又曰</span>
<span class='tline' id='l256' data-llen='6886:6905'>　如臨于谷皆以髙臨下艮之敦艮亦此義</span>
<span class='tline' id='l257' data-llen='6905:6925'>䷓<span class='krp-note'>坤下/巽上</span>　聚卦<span class='krp-note'>二陽/四陰</span></span>
<span class='tline' id='l258' data-llen='6925:6968'>觀<span class='krp-note'>古無四聲平上去同用故漢易皆/無音註後人分平去二音非是</span>盥而不<span class='krp-note'>王肅本/作觀</span>薦</span>
<span class='tline' id='l259' data-llen='6968:6995'><a onclick="displayPageImage('KR1a0126', 'WYG', '009-15a' );" name="009-15a" class="pb">[009-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='6995:7039'>有孚顒若<span class='krp-note'>按盥祼通字與郊特牲瓘論語灌同謂酌鬯/降神也馬融鄭𤣥虞翻荀爽諸家皆無異義</span></span>
<span class='tline' id='l261' data-llen='7039:7086'><span class='krp-note'>苐或作朝會或作貢士或作祭祀則祼同而所以用祼/者不同耳程傳泥盥字謂潔手以灌則祼盥雜出不明</span></span>
<span class='tline' id='l262' data-llen='7086:7133'><span class='krp-note'>若朱本義潔手以祭則直是穨水矣祼薦皆禮中大節/故對待言之潔手㣲文豈可對舉且盥而不薦亦以祼</span></span>
<span class='tline' id='l263' data-llen='7133:7176'><span class='krp-note'>本大禮故一祼可已若祗穨盥則母論祭祀與朝/會天下有一潔手而可以云禮畢者乎觀者審之</span></span>
<span class='tline' id='l264' data-llen='7176:7204'>彖曰大觀在上順而巽中正以觀天下觀盥而不<span class='krp-note'>王肅/本作</span></span>
<span class='tline' id='l265' data-llen='7204:7245'><span class='krp-note'>觀今按爻中皆觀薦之文則不字本觀/字之誤惜别無他証且本文不可易耳</span>薦有孚顒若下</span>
<span class='tline' id='l266' data-llen='7245:7274'>觀而化也觀<span class='krp-note'>王弼以/此字句</span>天之神道而四時不忒聖人以神</span>
<span class='tline' id='l267' data-llen='7274:7284'>道設教而天下服矣</span>
<span class='tline' id='l268' data-llen='7284:7311'><a onclick="displayPageImage('KR1a0126', 'WYG', '009-15b' );" name="009-15b" class="pb">[009-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='7311:7340'>　觀為大艮<span class='krp-note'>六爻皆兼/畫之艮</span>而三五同功則又為互艮艮者</span>
<span class='tline' id='l270' data-llen='7340:7373'>　門闕之象<span class='krp-note'>見/前</span>故曰觀<span class='krp-note'>爾雅觀/謂之闕</span>春秋傳所稱兩觀是也</span>
<span class='tline' id='l271' data-llen='7373:7396'>　第朝有觀廟亦有觀皆門旁雙闕而是卦下坤上巽</span>
<span class='tline' id='l272' data-llen='7396:7428'>　以地上之木<span class='krp-note'>巽為/木</span>而巋然髙峙謂之鬼門<span class='krp-note'>見鄭康/成易</span>鬼</span>
<span class='tline' id='l273' data-llen='7428:7451'>　門者宗廟之象故卦詞盥而不薦鄭康成謂諸侯貢</span>
<span class='tline' id='l274' data-llen='7451:7474'>　士于天子卿大夫貢士于其君皆以賔禮祼獻酬酢</span>
<span class='tline' id='l275' data-llen='7474:7498'>　而不必設俎此據爻詞利用賓于王一語而妄以周禮</span>
<span class='tline' id='l276' data-llen='7498:7535'>　賔興當之其說頗無據<span class='krp-note'>郝京山曰周禮有賔興之文/無飲酒之禮儀禮有鄉飲之</span></span>
<span class='tline' id='l277' data-llen='7535:7562'><a onclick="displayPageImage('KR1a0126', 'WYG', '009-16a' );" name="009-16a" class="pb">[009-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='7562:7608'>　<span class='krp-note'>禮無賔興之文況禮惟鬯稱祼惟天子有鬯諸侯錫/鬯乃有不錫則資鬯于天子若諸侯于大夫賔興安</span></span>
<span class='tline' id='l279' data-llen='7608:7650'>　<span class='krp-note'>所得鬯且王者賔萬國惟諸侯稱大賔客士/興自鄉可稱賔至天子所豈有稱賔之禮</span>有謂諸</span>
<span class='tline' id='l280' data-llen='7650:7677'>　侯相朝灌用鬱鬯無籩豆之薦<span class='krp-note'>見禮/器</span>又諸侯朝天子</span>
<span class='tline' id='l281' data-llen='7677:7700'>　在始至時天子使大宗伯祼以鬯酒無籩豆一獻而</span>
<span class='tline' id='l282' data-llen='7700:7730'>　罷<span class='krp-note'>見周禮大/宗伯之職</span>此庶與盥而不薦義合然考大行人掌</span>
<span class='tline' id='l283' data-llen='7730:7753'>　大賔客禮儀亦原有饗禮食禮諸獻參差不一且殷</span>
<span class='tline' id='l284' data-llen='7753:7776'>　以前未必即用周禮況貢士朝會皆與聖人神道設</span>
<span class='tline' id='l285' data-llen='7776:7799'>　教本義殊不相涉惟馬融王肅諸家直指祭祀言謂</span>
<span class='tline' id='l286' data-llen='7799:7826'><a onclick="displayPageImage('KR1a0126', 'WYG', '009-16b' );" name="009-16b" class="pb">[009-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='7826:7849'>　灌地降神此是正㫖第引論語既灌而往為証以為</span>
<span class='tline' id='l288' data-llen='7849:7872'>　王道可觀莫大乎祭祭事可觀莫盛乎灌及神降薦</span>
<span class='tline' id='l289' data-llen='7872:7902'>　牲而簡畧至矣<span class='krp-note'>見馬融說王/弼註亦然</span>則直以魯之郊禘說易</span>
<span class='tline' id='l290' data-llen='7902:7925'>　豈有此理且祭禮之誠全在祼薦所謂殷薦上帝禮</span>
<span class='tline' id='l291' data-llen='7925:7954'>　以薦重故従時祭言則薦韭薦黍<span class='krp-note'>春薦韭/秋薦黍</span>有羞無牲</span>
<span class='tline' id='l292' data-llen='7954:7992'>　<span class='krp-note'>周禮籩人掌薦羞之事穀梁傳註/無牲而祭曰薦薦而加牲曰祭</span>而以大祭言則薦</span>
<span class='tline' id='l293' data-llen='7992:8020'>　牲薦酒薦幣薦璧皆謂之薦<span class='krp-note'>凡有藉/曰薦</span>豈有薦禮盛大</span>
<span class='tline' id='l294' data-llen='8020:8043'>　而反簡畧不足觀者葢觀有兩義以門闕為樓觀之</span>
<span class='tline' id='l295' data-llen='8043:8070'><a onclick="displayPageImage('KR1a0126', 'WYG', '009-17a' );" name="009-17a" class="pb">[009-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='8070:8101'>　事則以上觀下<span class='krp-note'>三輔黄圖云登/之可以逺觀</span>而往往懸法以示垂</span>
<span class='tline' id='l297' data-llen='8101:8136'>　象則又為天下人所觀<span class='krp-note'>孫炎云宫門雙闕舊懸法/象使人觀之謂之象魏</span>故</span>
<span class='tline' id='l298' data-llen='8136:8159'>　在朝在廟皆有觀象而此屬宗廟則上之與下皆将</span>
<span class='tline' id='l299' data-llen='8159:8187'>　于是乎觀禮乃巽當夏令<span class='krp-note'>巽四/月卦</span>時值禮行四五半坎</span>
<span class='tline' id='l300' data-llen='8187:8225'>　<span class='krp-note'>四陰爻陰位五陽/爻陽位為半坎</span>有孚在衆<span class='krp-note'>坎孚象/坤衆象</span>則即以祼薦大</span>
<span class='tline' id='l301' data-llen='8225:8248'>　禮觀之而以艮手搴巽茅祼鬯薦藉兩皆有象毋論</span>
<span class='tline' id='l302' data-llen='8248:8271'>　祼薦相仍不可闕一而第當祼初斯時尚不薦也而</span>
<span class='tline' id='l303' data-llen='8271:8300'>　相信之至即已秩然其可觀如所謂上顒顒<span class='krp-note'>爾雅顒/顒君徳</span></span>
<span class='tline' id='l304' data-llen='8300:8327'><a onclick="displayPageImage('KR1a0126', 'WYG', '009-17b' );" name="009-17b" class="pb">[009-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='8327:8359'>　<span class='krp-note'>也/</span>下顒顒者<span class='krp-note'>廣韻顒/顒仰也</span>況既薦乎葢上為大觀下為觀</span>
<span class='tline' id='l306' data-llen='8359:8382'>　化下順上巽五剛居中正以觀天下而天下化之所</span>
<span class='tline' id='l307' data-llen='8382:8405'>　謂殷人尚鬼文在殷時親見夫有殷聖人法天之神</span>
<span class='tline' id='l308' data-llen='8405:8428'>　道以為嵗時之序祭而周流不忒傳云聖人以神道</span>
<span class='tline' id='l309' data-llen='8428:8441'>　設教而天下服此之謂也</span>
<span class='tline' id='l310' data-llen='8441:8459'>象曰風行地上觀先王以省方觀民設教</span>
<span class='tline' id='l311' data-llen='8459:8482'>初六童觀小人无咎君子吝象曰初六童觀小人道也</span>
<span class='tline' id='l312' data-llen='8482:8505'>　夫觀則合上下中外男婦大小而皆可為觀雖宗廟</span>
<span class='tline' id='l313' data-llen='8505:8532'><a onclick="displayPageImage('KR1a0126', 'WYG', '009-18a' );" name="009-18a" class="pb">[009-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='8532:8555'>　之中未必容童豎婦女之窺伺而人卑地遠則遙望</span>
<span class='tline' id='l315' data-llen='8555:8578'>　不及有斯象焉艮為少男初則尤穉矣此童也夫五</span>
<span class='tline' id='l316' data-llen='8578:8601'>　上二陽為君子則此童小人也夫以小人而作是觀</span>
<span class='tline' id='l317' data-llen='8601:8624'>　亦曰道在則然固無足咎儻君子出此而不其吝乎</span>
<span class='tline' id='l318' data-llen='8624:8643'>六二闚觀利女貞象曰闚觀女貞亦可醜也</span>
<span class='tline' id='l319' data-llen='8643:8666'>　兼畫之艮既為闕于廟門之前而三五互艮為之重</span>
<span class='tline' id='l320' data-llen='8666:8693'>　門然且坤為闔戸<span class='krp-note'>見繋/詞</span>此重門又闔者也乃下卦離</span>
<span class='tline' id='l321' data-llen='8693:8729'>　位純陰則見<span class='krp-note'>見/前</span>而六二以中女<span class='krp-note'>離為/中女</span>之目<span class='krp-note'>離為/目</span>加之</span>
<span class='tline' id='l322' data-llen='8729:8756'><a onclick="displayPageImage('KR1a0126', 'WYG', '009-18b' );" name="009-18b" class="pb">[009-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='8756:8784'>　重門半闔之間<span class='krp-note'>戸為門/之半</span>非闚觀乎雖二陰小人不必</span>
<span class='tline' id='l324' data-llen='8784:8807'>　果皆女流然幸當大觀之世不入廟駿奔同于助賛</span>
<span class='tline' id='l325' data-llen='8807:8825'>　而僅僅以觀女自居女雖貞不亦羞乎</span>
<span class='tline' id='l326' data-llen='8825:8845'>六三觀我生進退象曰觀我生進退未失道也</span>
<span class='tline' id='l327' data-llen='8845:8868'>　三與五同功既已升階當饗薦之位所謂盥而不薦</span>
<span class='tline' id='l328' data-llen='8868:8891'>　者此則其當薦時也葢生者進也即薦也說文謂草</span>
<span class='tline' id='l329' data-llen='8891:8914'>　出土上以漸進長曰生而集韻廣韻皆以薦進同字</span>
<span class='tline' id='l330' data-llen='8914:8937'>　如列子王進而問之作薦而問之之類以薦用草藉</span>
<span class='tline' id='l331' data-llen='8937:8964'><a onclick="displayPageImage('KR1a0126', 'WYG', '009-19a' );" name="009-19a" class="pb">[009-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='8964:8987'>　凡薦食薦物皆有所藉而藉必用草故以草土之生</span>
<span class='tline' id='l333' data-llen='8987:9010'>　作進餽之薦進為薦生亦為薦此按之說文諸書而</span>
<span class='tline' id='l334' data-llen='9010:9033'>　厯厯可驗者今三與四當臣位而廟祀之際原有大</span>
<span class='tline' id='l335' data-llen='9033:9060'>　夫賛幣卿大夫従君之文<span class='krp-note'>見禮/器</span>則君薦而卿大夫隨</span>
<span class='tline' id='l336' data-llen='9060:9083'>　之以薦雖曰此君之薦然實我薦也以臣固有従君</span>
<span class='tline' id='l337' data-llen='9083:9106'>　之道故也乃下卦之終既值内外之交而同功伊始</span>
<span class='tline' id='l338' data-llen='9106:9129'>　又適當升降之際則以之進薦而乾為金玉坤為布</span>
<span class='tline' id='l339' data-llen='9129:9163'>　帛<span class='krp-note'>見春秋/傳註</span>艮為菓蓏巽為茅苴<span class='krp-note'>見說卦及/諸家易</span>皆當薦之</span>
<span class='tline' id='l340' data-llen='9163:9190'><a onclick="displayPageImage('KR1a0126', 'WYG', '009-19b' );" name="009-19b" class="pb">[009-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='9190:9213'>　物而我為之進退乎其間不特人當觀我我亦當自</span>
<span class='tline' id='l342' data-llen='9213:9233'>　觀所謂自我薦之亦自我觀之道也何失乎</span>
<span class='tline' id='l343' data-llen='9233:9255'>六四觀國之光利用賔于王象曰觀國之光尚賔也</span>
<span class='tline' id='l344' data-llen='9255:9286'>　六四近君而加于臣<span class='krp-note'>三/四</span>民<span class='krp-note'>初/二</span>之上此助祭之賔書所</span>
<span class='tline' id='l345' data-llen='9286:9309'>　謂作賔于王家者是也第虞賔在位殷士祼将皆稱</span>
<span class='tline' id='l346' data-llen='9309:9332'>　覲光覲者觀也而二陽以髙明踞艮髙之上則又合</span>
<span class='tline' id='l347' data-llen='9332:9361'>　坤離而為國光<span class='krp-note'>坤為國/離為光</span>此正載見之詩羣公助祭所</span>
<span class='tline' id='l348' data-llen='9361:9384'>　云休有烈光者而賔且觀之則其觀之所尚為何如</span>
<span class='tline' id='l349' data-llen='9384:9411'><a onclick="displayPageImage('KR1a0126', 'WYG', '009-20a' );" name="009-20a" class="pb">[009-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='9411:9455'>　者也<span class='krp-note'>鮮于子駿云六四處巽順之下以陰居陰故以/祭祀明之如二王之後作賔王家助祭宗廟其</span></span>
<span class='tline' id='l351' data-llen='9455:9482'>　<span class='krp-note'>説頗/合</span>按左傳陳敬仲初生筮之遇觀之否䷋太史以</span>
<span class='tline' id='l352' data-llen='9482:9505'>　為利用賔于王為代陳有國之象正以陳為三恪之</span>
<span class='tline' id='l353' data-llen='9505:9543'>　後為賔故云然<span class='krp-note'>莊二十二年陳厲公生敬仲周史/筮之遇觀之否曰是謂觀國之光</span></span>
<span class='tline' id='l354' data-llen='9543:9589'>　<span class='krp-note'>利用賔于王此其代陳有國乎不在此其在異國非/此其身在其子孫光遠而自他有耀者也坤土也巽</span></span>
<span class='tline' id='l355' data-llen='9589:9635'>　<span class='krp-note'>風也乾天也風為天于土上山也有山之材而照之/以天光于是乎居土上故曰觀國之光庭實旅百奉</span></span>
<span class='tline' id='l356' data-llen='9635:9681'>　<span class='krp-note'>之以玉帛天地之美具焉故曰利用賔于王猶有觀/焉故曰其在後乎風行而著于土故曰其在異國乎</span></span>
<span class='tline' id='l357' data-llen='9681:9727'>　<span class='krp-note'>若在異國必姜姓也姜太岳之後也山岳則配天物/莫能兩大陳衰此其昌乎其後陳亡陳成子得政風</span></span>
<span class='tline' id='l358' data-llen='9727:9754'><a onclick="displayPageImage('KR1a0126', 'WYG', '009-20b' );" name="009-20b" class="pb">[009-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='9754:9800'>　<span class='krp-note'>為天于土上言風變乾于坤之上也中有互艮故曰/山也艮為門闕乾為金玉坤為布帛諸侯朝王陳䞇</span></span>
<span class='tline' id='l360' data-llen='9800:9837'>　<span class='krp-note'>幣之象旅陳也百者物備也史/記註内卦為身外卦為子孫</span>若其云庭實旅百則</span>
<span class='tline' id='l361' data-llen='9837:9860'>　兼諸侯朝王之說葢筮法隨象取義與解易不同至</span>
<span class='tline' id='l362' data-llen='9860:9883'>　唐人定命錄載天寳十四年王諸入解筮遇乾之觀</span>
<span class='tline' id='l363' data-llen='9883:9912'>　謂己及賔王而大人未見<span class='krp-note'>以乾五/未動也</span>遂遇祿山變而返</span>
<span class='tline' id='l364' data-llen='9912:9936'>　此與鄭𤣥賔興之説又適相巧合然亦筮法如是耳</span>
<span class='tline' id='l365' data-llen='9936:9955'>九五觀我生君子无咎象曰觀我生觀民也</span>
<span class='tline' id='l366' data-llen='9955:9978'>　此大觀也五處君位當在上之觀則凡進薦之禮我</span>
<span class='tline' id='l367' data-llen='9978:10005'><a onclick="displayPageImage('KR1a0126', 'WYG', '009-21a' );" name="009-21a" class="pb">[009-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='10005:10028'>　之所以必觀者以為此非人之薦而我之薦也禮所</span>
<span class='tline' id='l369' data-llen='10028:10051'>　謂君親制祭者也葢巽禮可觀本欲以示觀于民今</span>
<span class='tline' id='l370' data-llen='10051:10074'>　大觀在上而我之所自觀者皆為民之所觀化然則</span>
<span class='tline' id='l371' data-llen='10074:10097'>　其觀我薦者觀我也與哉觀民也夫民能觀則小人</span>
<span class='tline' id='l372' data-llen='10097:10120'>　无咎君能觀己以示觀于民則君子无咎上九亦然</span>
<span class='tline' id='l373' data-llen='10120:10140'>上九觀其生君子无咎象曰觀其生志未平也</span>
<span class='tline' id='l374' data-llen='10140:10163'>　上與五同居巽剛其禮巽與五同而位非正中此諸</span>
<span class='tline' id='l375' data-llen='10163:10186'>　父諸舅合同異姓之尊而居髙而觀不必盡厠之牽</span>
<span class='tline' id='l376' data-llen='10186:10213'><a onclick="displayPageImage('KR1a0126', 'WYG', '009-21b' );" name="009-21b" class="pb">[009-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='10213:10236'>　牲賛幣之列則其所觀者凡王之薦與諸臣之薦皆</span>
<span class='tline' id='l378' data-llen='10236:10259'>　其薦而非已薦也夫非己之薦而猶觀之者以觀之</span>
<span class='tline' id='l379' data-llen='10259:10282'>　在上而必先觀之在下葢惟恐民志之有未平也故</span>
<span class='tline' id='l380' data-llen='10282:10305'>　觀之也従來宗廟之禮貴在平志故商頌湯孫之祭</span>
<span class='tline' id='l381' data-llen='10305:10328'>　一曰綏我思成既和且平又曰既戒既平時靡有争</span>
<span class='tline' id='l382' data-llen='10328:10351'>　此則神道設教殷人尚鬼之顯然者大觀君子不于</span>
<span class='tline' id='l383' data-llen='10351:10374'>　是之觀而何觀已後漢楊宣策災引京房易傳以觀</span>
<span class='tline' id='l384' data-llen='10374:10397'>　其生謂大臣當觀賢人之性行然後貢之則漢儒亦</span>
<span class='tline' id='l385' data-llen='10397:10424'><a onclick="displayPageImage('KR1a0126', 'WYG', '009-22a' );" name="009-22a" class="pb">[009-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='10424:10464'>　有以生訓性者<span class='krp-note'>漢成建始初封王氏五侯大風西北/起黄雲雜土四塞若暝及哀帝封外</span></span>
<span class='tline' id='l387' data-llen='10464:10510'>　<span class='krp-note'>戚丁傳六侯亦然故楊宣引京房傳謂大臣之義當/觀賢人性行以貢于庭否則聞善不終厥異黄厥咎</span></span>
<span class='tline' id='l388' data-llen='10510:10557'>　<span class='krp-note'>聾厥災不嗣嗣虞氏易以生為生民荀九家易作教/化之生王輔  作自觀其道合之性生凡四義皆不</span></span>
<span class='tline' id='l389' data-llen='10557:10584'>　<span class='krp-note'>確/當</span>且與康成貢士説合總是占驗家各有師承不礙</span>
<span class='tline' id='l390' data-llen='10584:10598'>　同異至宋後則茫無依據耳</span>
<span class='tline' id='l391' data-llen='10598:10601'>　</span>
<span class='tline' id='l392' data-llen='10601:10604'>　</span>
<span class='tline' id='l393' data-llen='10604:10607'>　</span>
<span class='tline' id='l394' data-llen='10607:10634'><a onclick="displayPageImage('KR1a0126', 'WYG', '009-22b' );" name="009-22b" class="pb">[009-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='10634:10637'>　</span>
<span class='tline' id='l396' data-llen='10637:10640'>　</span>
<span class='tline' id='l397' data-llen='10640:10643'>　</span>
<span class='tline' id='l398' data-llen='10643:10646'>　</span>
<span class='tline' id='l399' data-llen='10646:10649'>　</span>
<span class='tline' id='l400' data-llen='10649:10652'>　</span>
<span class='tline' id='l401' data-llen='10652:10655'>　</span>
<span class='tline' id='l402' data-llen='10655:10663'>　仲氏易卷九</span>
</p>
<p>
</p>
  </div>
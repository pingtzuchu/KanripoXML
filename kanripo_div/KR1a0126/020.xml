<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0126', 'WYG', '020-1a' );" name="020-1a" class="pb">[020-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　仲氏易卷二十</span><br/>
<span class='tline' id='l10' data-llen='198:219'>　　　　　　　　　　翰林院檢討毛竒齡撰</span><br/>
<span class='tline' id='l11' data-llen='219:234'>䷭<span class='krp-note'>巽下/坤上</span>　子母易卦</span><br/>
<span class='tline' id='l12' data-llen='234:269'>　　易　臨䷒<span class='krp-note'>初往/三來</span>　<span class='krp-note'>又/易</span>　<span class='krp-note'>小/過</span>䷽<span class='krp-note'>四來/二往</span></span><br/>
<span class='tline' id='l13' data-llen='269:292'>升<span class='krp-note'>鄭𤣥本/作昇</span>元亨用見大人勿恤南征吉</span><br/>
<span class='tline' id='l14' data-llen='292:315'>彖曰柔以時升巽而順剛中而應是以大亨用見大人</span><br/>
<span class='tline' id='l15' data-llen='315:328'>勿恤有慶也南征吉志行也</span><br/>
<span class='tline' id='l16' data-llen='328:354'><a onclick="displayPageImage('KR1a0126', 'WYG', '020-1b' );" name="020-1b" class="pb">[020-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='354:382'>　惟升以升進為義故臨初之三尚有臨象<span class='krp-note'>見易/解</span>臨曰元</span><br/>
<span class='tline' id='l18' data-llen='382:412'>　亨此亦曰元亨小過四之二為連乾即有乾象<span class='krp-note'>四本乾/而易為</span></span><br/>
<span class='tline' id='l19' data-llen='412:443'>　<span class='krp-note'>三則二三/四皆乾矣</span>乾曰見大人此亦曰見大人此其中有離坎</span><br/>
<span class='tline' id='l20' data-llen='443:467'>　焉坎以純見當有恤而戒使勿恤離不以純見不利南</span><br/>
<span class='tline' id='l21' data-llen='467:496'>　征<span class='krp-note'>離南/方卦</span>則冀其南征凡此者以云遷也故夫子于此明</span><br/>
<span class='tline' id='l22' data-llen='496:520'>　推易之法曰以剛遷而人知之也以柔遷而人不知之</span><br/>
<span class='tline' id='l23' data-llen='520:544'>　以初剛遷三而人知之也二柔遷四而人不知之亦知</span><br/>
<span class='tline' id='l24' data-llen='544:579'>　夫剛以時升柔亦以時升者乎<span class='krp-note'>柔升従來莫解或指/巽或指坤多少不合</span>時</span><br/>
<span class='tline' id='l25' data-llen='579:605'><a onclick="displayPageImage('KR1a0126', 'WYG', '020-2a' );" name="020-2a" class="pb">[020-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='605:628'>　之所在而巽遜坤順二剛五中皆備焉坎已伏而勿</span><br/>
<span class='tline' id='l27' data-llen='628:647'>　恤互有震而志行其因時升進有如是者</span><br/>
<span class='tline' id='l28' data-llen='647:682'>象曰地中生木升君子以順<span class='krp-note'>王肅本作/慎非是</span>德<span class='krp-note'>姚信本/作得誤</span>積小</span><br/>
<span class='tline' id='l29' data-llen='682:720'>以髙大<span class='krp-note'>順德坤德也若慎德非卦爻中所有之/字王肅誤作慎字而本義反遵之何也</span></span><br/>
<span class='tline' id='l30' data-llen='720:738'>初六允升大吉象曰允升大吉上合志也</span><br/>
<span class='tline' id='l31' data-llen='738:761'>　以初升三則信乎其升之矣初升上也三當半坎之</span><br/>
<span class='tline' id='l32' data-llen='761:768'>　交合志也</span><br/>
<span class='tline' id='l33' data-llen='768:788'>九二孚乃利用禴无咎象曰九二之孚有喜也</span><br/>
<span class='tline' id='l34' data-llen='788:814'><a onclick="displayPageImage('KR1a0126', 'WYG', '020-2b' );" name="020-2b" class="pb">[020-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='814:837'>　小過以四剛而易二柔非升也然而柔已升彖傳所</span><br/>
<span class='tline' id='l36' data-llen='837:860'>　為柔以時升是也夫升剛事人升柔祀鬼而乃以柔</span><br/>
<span class='tline' id='l37' data-llen='860:883'>　升之時用升柔之祀當必有時祭焉為之交孚而下</span><br/>
<span class='tline' id='l38' data-llen='883:912'>　位伏離離為夏非夏禴乎<span class='krp-note'>舊言薄/祭無理</span>兌口尚食巽臭達</span><br/>
<span class='tline' id='l39' data-llen='912:941'>　氣<span class='krp-note'>互兌下巽/巽為臭</span>曽孫至是有喜矣夫萃以聚人為祀而</span><br/>
<span class='tline' id='l40' data-llen='941:954'>　升以升鬼為祀卦象如此</span><br/>
<span class='tline' id='l41' data-llen='954:970'>九三升虚邑象曰升虚邑无所疑也</span><br/>
<span class='tline' id='l42' data-llen='970:993'>　坤為邑虚者髙也詩曰升彼虚矣自初登三即初所</span><br/>
<span class='tline' id='l43' data-llen='993:1019'><a onclick="displayPageImage('KR1a0126', 'WYG', '020-3a' );" name="020-3a" class="pb">[020-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1019:1034'>　稱允升者初己信矣三何疑焉</span><br/>
<span class='tline' id='l45' data-llen='1034:1063'>六四王用亨<span class='krp-note'>亨享通/字下同</span>于岐山吉无咎象曰王用亨于岐</span><br/>
<span class='tline' id='l46' data-llen='1063:1069'>山順事也</span><br/>
<span class='tline' id='l47' data-llen='1069:1092'>　四本小過之剛也而易之而甘居于柔此正二之所</span><br/>
<span class='tline' id='l48' data-llen='1092:1115'>　謂升柔而祀鬼者則四之為祀固也乃以其地當兌</span><br/>
<span class='tline' id='l49' data-llen='1115:1146'>　<span class='krp-note'>上/互</span>震<span class='krp-note'>下/互</span>之間震為倒艮艮山也而兌方在西當為西</span><br/>
<span class='tline' id='l50' data-llen='1146:1169'>　山西山者岐山也六四為西山之祀而九二以大人</span><br/>
<span class='tline' id='l51' data-llen='1169:1192'>　而升而享之王用享之也推易者曰不觀吾先王之</span><br/>
<span class='tline' id='l52' data-llen='1192:1218'><a onclick="displayPageImage('KR1a0126', 'WYG', '020-3b' );" name="020-3b" class="pb">[020-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1218:1241'>　遷岐者乎夫遷者移也猶夫易象之推移而遷徙之</span><br/>
<span class='tline' id='l54' data-llen='1241:1264'>　也乃去邠就岐本非擇取而辭强大而居小弱當此</span><br/>
<span class='tline' id='l55' data-llen='1264:1287'>　流離搶攘之際一推一遷真有似乎却剛而居柔謝</span><br/>
<span class='tline' id='l56' data-llen='1287:1310'>　陽而反就陰者而西岐之祀至今益大升柔者可知</span><br/>
<span class='tline' id='l57' data-llen='1310:1333'>　已故同一升象而以全卦言則南征吉以此爻言則</span><br/>
<span class='tline' id='l58' data-llen='1333:1356'>　西遷亦吉彖象所演各有分屬不然夫猶是因重之</span><br/>
<span class='tline' id='l59' data-llen='1356:1379'>　卦凡六十四中其為六四者何限乃忽曰岐山忽曰</span><br/>
<span class='tline' id='l60' data-llen='1379:1414'>　王享與獃人説夢乆矣<span class='krp-note'>崔憬曰太王避狄徙居岐/山之□正順于時事之意</span></span><br/>
<span class='tline' id='l61' data-llen='1414:1440'><a onclick="displayPageImage('KR1a0126', 'WYG', '020-4a' );" name="020-4a" class="pb">[020-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1440:1458'>六五貞吉升階象曰貞吉升階大得志也</span><br/>
<span class='tline' id='l63' data-llen='1458:1481'>　三坤六排如雁齒而五由中以升之坎為志此得志</span><br/>
<span class='tline' id='l64' data-llen='1481:1504'>　而升階之時也夫初為震足二亦大震之足也乃臨</span><br/>
<span class='tline' id='l65' data-llen='1504:1527'>　以左足而升之三小過以右足而升之四循次拾級</span><br/>
<span class='tline' id='l66' data-llen='1527:1550'>　若升階然及升四而五巳屆矣五上各不升而五以</span><br/>
<span class='tline' id='l67' data-llen='1550:1564'>　比四而臨于階故其象如此</span><br/>
<span class='tline' id='l68' data-llen='1564:1586'>上六㝠升利于不息之貞象曰㝠升在上消不富也</span><br/>
<span class='tline' id='l69' data-llen='1586:1609'>　此則無所升者㝠者息也第坤為永貞升可息而貞</span><br/>
<span class='tline' id='l70' data-llen='1609:1635'><a onclick="displayPageImage('KR1a0126', 'WYG', '020-4b' );" name="020-4b" class="pb">[020-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1635:1658'>　不可息巽為利市富可消而利不可消吾故于坤巽</span><br/>
<span class='tline' id='l72' data-llen='1658:1681'>　之合柔升之盡而仍于利貞示之意焉盖升之為卦</span><br/>
<span class='tline' id='l73' data-llen='1681:1704'>　一従臨来臨曰元亨故此曰元亨此前己言之者也</span><br/>
<span class='tline' id='l74' data-llen='1704:1732'>　乃一従小過來小過曰利貞<span class='krp-note'>小過/彖詞</span>彖不曰利貞也而</span><br/>
<span class='tline' id='l75' data-llen='1732:1755'>　于此爻終發之曰利貞其一應于始一應于終有似</span><br/>
<span class='tline' id='l76' data-llen='1755:1778'>　乎推易之法必不可暫忘所自而必為之致意焉者</span><br/>
<span class='tline' id='l77' data-llen='1778:1801'>　此固文王之志亦孔子之志也吾故曰推易者周易</span><br/>
<span class='tline' id='l78' data-llen='1801:1807'>　之要也</span><br/>
<span class='tline' id='l79' data-llen='1807:1833'><a onclick="displayPageImage('KR1a0126', 'WYG', '020-5a' );" name="020-5a" class="pb">[020-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1833:1847'>䷮<span class='krp-note'>坎下/兌上</span>　三易卦</span><br/>
<span class='tline' id='l81' data-llen='1847:1862'>　　易　否䷋<span class='krp-note'>上來/二往</span></span><br/>
<span class='tline' id='l82' data-llen='1862:1893'>　　<span class='krp-note'>又/易</span>　咸䷞<span class='krp-note'>三來/二往</span>　　　恒䷟<span class='krp-note'>三往/五來</span></span><br/>
<span class='tline' id='l83' data-llen='1893:1907'>困亨貞大人吉无咎有言不信</span><br/>
<span class='tline' id='l84' data-llen='1907:1939'>彖曰困剛掩也險以説困而不失其所<span class='krp-note'>當以此句郎顗/引此句不連亨</span></span><br/>
<span class='tline' id='l85' data-llen='1939:1965'><span class='krp-note'>字/</span>亨其惟君子乎貞大人吉以剛中也有言不信尚口</span><br/>
<span class='tline' id='l86' data-llen='1965:1970'>乃窮也</span><br/>
<span class='tline' id='l87' data-llen='1970:1993'>　水能漏澤則困柔能掩剛則亦困特卦主剛掩以柔</span><br/>
<span class='tline' id='l88' data-llen='1993:2019'><a onclick="displayPageImage('KR1a0126', 'WYG', '020-5b' );" name="020-5b" class="pb">[020-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2019:2042'>　困剛而觀之諸爻則不無剛柔俱困之理所賴困而</span><br/>
<span class='tline' id='l90' data-llen='2042:2065'>　能通善乎處困則惟陽剛君子所稱貞大人者為能</span><br/>
<span class='tline' id='l91' data-llen='2065:2088'>　不失其所耳故坎險兑悦二五剛中皆足濟困苟徒</span><br/>
<span class='tline' id='l92' data-llen='2088:2111'>　恃兌口冀以言辭相抵攔此則小人之處困者窮可</span><br/>
<span class='tline' id='l93' data-llen='2111:2134'>　知矣虞翻曰否二之上荀爽曰此本否卦陽降為險</span><br/>
<span class='tline' id='l94' data-llen='2134:2157'>　陰升為悦皆推易之法若虞氏謂震為言折入兑故</span><br/>
<span class='tline' id='l95' data-llen='2157:2180'>　有言不信則并以恒卦推易為解此尤近代所罕識</span><br/>
<span class='tline' id='l96' data-llen='2180:2197'>　者<span class='krp-note'>恒上震以巽/剛易五為兑</span></span><br/>
<span class='tline' id='l97' data-llen='2197:2223'><a onclick="displayPageImage('KR1a0126', 'WYG', '020-6a' );" name="020-6a" class="pb">[020-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2223:2257'>象曰澤无水困君子以致命遂志<span class='krp-note'>致命猶言委之于命/也遂志適志也皆處</span></span><br/>
<span class='tline' id='l99' data-llen='2257:2265'><span class='krp-note'>困之/道</span></span><br/>
<span class='tline' id='l100' data-llen='2265:2294'>初六臀困于株木<span class='krp-note'>陸德明/作术謬</span>入于幽谷三嵗不覿象曰入</span><br/>
<span class='tline' id='l101' data-llen='2294:2312'>于幽谷幽<span class='krp-note'>舉正無/幽字謬</span>不明也</span><br/>
<span class='tline' id='l102' data-llen='2312:2335'>　夫困則俱困是豈獨陰困陽也陽亦困陰矣夫下體</span><br/>
<span class='tline' id='l103' data-llen='2335:2358'>　為臀兩陰豁然正象坎初陰之位乃一畫當前比之</span><br/>
<span class='tline' id='l104' data-llen='2358:2398'>　堅木<span class='krp-note'>坎木為/堅多心</span>有根株而無枝葉<span class='krp-note'>木在土下為根土上/為株今止在初地上</span></span><br/>
<span class='tline' id='l105' data-llen='2398:2426'>　<span class='krp-note'>故為/株木</span>後既不可為據坐而前若闗牡動輒有礙是臀</span><br/>
<span class='tline' id='l106' data-llen='2426:2452'><a onclick="displayPageImage('KR1a0126', 'WYG', '020-6b' );" name="020-6b" class="pb">[020-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2452:2475'>　之困于此株木也夫既不能出當觀所入坎有重窞</span><br/>
<span class='tline' id='l108' data-llen='2475:2498'>　而此當最下如幽谷然一入其中則歴坎之盡勢必</span><br/>
<span class='tline' id='l109' data-llen='2498:2531'>　三嵗<span class='krp-note'>王昭素曰自初至/四歴三爻為三嵗</span>雖二四互離張目下視而究</span><br/>
<span class='tline' id='l110' data-llen='2531:2559'>　無所覿是無故離為明不幽即明幽即不明耳<span class='krp-note'>郭京/于幽</span></span><br/>
<span class='tline' id='l111' data-llen='2559:2574'>　<span class='krp-note'>不明也欲去/幽字妄甚</span></span><br/>
<span class='tline' id='l112' data-llen='2574:2609'>九二困于酒食朱紱<span class='krp-note'>鄭𤣥本作/韍韍紱同</span>方來利用亨<span class='krp-note'>享/同</span>祀征凶</span><br/>
<span class='tline' id='l113' data-llen='2609:2623'>无咎象曰困于酒食中有慶也</span><br/>
<span class='tline' id='l114' data-llen='2623:2646'>　此真陽之受困者然其困與陰不同二固士位而又</span><br/>
<span class='tline' id='l115' data-llen='2646:2672'><a onclick="displayPageImage('KR1a0126', 'WYG', '020-7a' );" name="020-7a" class="pb">[020-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2672:2695'>　以陽剛居之當君子而為大人之際其困也醉飽之</span><br/>
<span class='tline' id='l117' data-llen='2695:2730'>　過也夫坎酒也兌者口食也<span class='krp-note'>何氏曰未濟與坎皆言/酒需中爻兌兼言酒食</span></span><br/>
<span class='tline' id='l118' data-llen='2730:2757'>　<span class='krp-note'>可/騐</span>酒食諐尤不無或失而且二従否来以坤裳之飾</span><br/>
<span class='tline' id='l119' data-llen='2757:2790'>　而蔽以離朱<span class='krp-note'>否下為坤為裳紱/者裳也互離朱色</span>方且來而加諸互巽</span><br/>
<span class='tline' id='l120' data-llen='2790:2827'>　之股間<span class='krp-note'>二正承互巽之股紱所以蔽/股者詩曰赤芾在股芾紱同</span>此其困于衣冠</span><br/>
<span class='tline' id='l121' data-llen='2827:2850'>　為何如者所藉坎為伏神則用之享祀朱芾斯皇尚</span><br/>
<span class='tline' id='l122' data-llen='2850:2873'>　亦有利盖衣帔束縛酒食厭飫登降饗餕固不為苦</span><br/>
<span class='tline' id='l123' data-llen='2873:2896'>　特従此而以為可征焉則處困之時居困之地輕舉</span><br/>
<span class='tline' id='l124' data-llen='2896:2922'><a onclick="displayPageImage('KR1a0126', 'WYG', '020-7b' );" name="020-7b" class="pb">[020-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2922:2945'>　妄動或恐未得其所耳按紱韠也蔽膝之服與韍黻</span><br/>
<span class='tline' id='l126' data-llen='2945:2968'>　同字左傳黻珽杜註作韋韠可驗特説文天子赤紱</span><br/>
<span class='tline' id='l127' data-llen='2968:3007'>　諸侯朱紱各不同<span class='krp-note'>陳氏捷解引天子純赤諸侯黄朱/士赤朱此二在離中為黄朱亦通</span></span><br/>
<span class='tline' id='l128' data-llen='3007:3030'>　惟漢儒註易則概曰祭祀之服無所分者若鄭氏謂</span><br/>
<span class='tline' id='l129' data-llen='3030:3053'>　初辰在未未上值天廚故有酒食四辰在午午離氣</span><br/>
<span class='tline' id='l130' data-llen='3053:3066'>　朱赤故有朱紱俱不可解</span><br/>
<span class='tline' id='l131' data-llen='3066:3089'>六三困于石據于蒺藜入于其宫不見其妻凶象曰據</span><br/>
<span class='tline' id='l132' data-llen='3089:3108'>于蒺藜乗剛也入于其宫不見其妻不祥也</span><br/>
<span class='tline' id='l133' data-llen='3108:3134'><a onclick="displayPageImage('KR1a0126', 'WYG', '020-8a' );" name="020-8a" class="pb">[020-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3134:3157'>　三上為四卦凡三易而四終不動如石然且亦否之</span><br/>
<span class='tline' id='l135' data-llen='3157:3185'>　艮剛也<span class='krp-note'>否下坤/互艮</span>虞仲翔曰二變正時三在艮山下故</span><br/>
<span class='tline' id='l136' data-llen='3185:3208'>　困于石此非推易乎若坎為蒺藜則三之據之而困</span><br/>
<span class='tline' id='l137' data-llen='3208:3231'>　固其所耳且三居互離之中而前後掩窒此非中空</span><br/>
<span class='tline' id='l138' data-llen='3231:3254'>　若房世俗之所稱離宮者哉夫坎男之陰亦即離女</span><br/>
<span class='tline' id='l139' data-llen='3254:3287'>　之陰也<span class='krp-note'>三為坎之三陰爻/即互離之二陰爻</span>既為坎男而已入離宫即</span><br/>
<span class='tline' id='l140' data-llen='3287:3320'>　欲再求所為離女者而何可復得<span class='krp-note'>只一陰爻不能兩/用俗以六三為夫</span></span><br/>
<span class='tline' id='l141' data-llen='3320:3359'>　<span class='krp-note'>則六非陽爻以上六為妻則二陰不/相配且亦無不見之義従來未解</span>九家易曰此本</span><br/>
<span class='tline' id='l142' data-llen='3359:3385'><a onclick="displayPageImage('KR1a0126', 'WYG', '020-8b' );" name="020-8b" class="pb">[020-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3385:3408'>　否卦二四同功為艮為宫而入宫無妻非常之困此</span><br/>
<span class='tline' id='l144' data-llen='3408:3424'>　亦推易法漢儒説易家多見及此</span><br/>
<span class='tline' id='l145' data-llen='3424:3447'>　按左傳襄二十五年崔杼欲娶棠姜筮之遇困之大</span><br/>
<span class='tline' id='l146' data-llen='3447:3485'>　過陳文子曰夫従風<span class='krp-note'>坎為中男故曰夫/變而為巽故従風</span>風隕<span class='krp-note'>風能/隕物</span>妻</span><br/>
<span class='tline' id='l147' data-llen='3485:3508'>　不可娶也且其繇曰困于石往不濟也據于蒺藜所</span><br/>
<span class='tline' id='l148' data-llen='3508:3530'>　恃傷也入于其宮不見其妻凶無所歸也後果驗</span><br/>
<span class='tline' id='l149' data-llen='3530:3569'>九四來徐徐<span class='krp-note'>子夏傳作荼荼翟𤣥本同云内/不定之意王肅本作余余未詳</span>困于金車</span><br/>
<span class='tline' id='l150' data-llen='3569:3590'>吝有終象曰來徐徐志在下也雖不當位有與也</span><br/>
<span class='tline' id='l151' data-llen='3590:3616'><a onclick="displayPageImage('KR1a0126', 'WYG', '020-9a' );" name="020-9a" class="pb">[020-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3616:3639'>　四未嘗移而下者夫下移者來也未嘗來故曰來緩</span><br/>
<span class='tline' id='l153' data-llen='3639:3662'>　緩也第四固陽也君子也君子則駕車者其緩緩也</span><br/>
<span class='tline' id='l154' data-llen='3662:3685'>　匪懈也亦困于金車焉耳盖困干初四兩爻俱未嘗</span><br/>
<span class='tline' id='l155' data-llen='3685:3708'>　易四不下来初亦不上往然而非無與者志在下則</span><br/>
<span class='tline' id='l156' data-llen='3708:3731'>　来終在上故易例于三于上每曰有終四非終而亦</span><br/>
<span class='tline' id='l157' data-llen='3731:3754'>　曰終者以初為始則以四為終而已兌為金坎為車</span><br/>
<span class='tline' id='l158' data-llen='3754:3777'>　虞氏曰否乾為中之應歴坎故困于金車此亦以推</span><br/>
<span class='tline' id='l159' data-llen='3777:3785'>　易之解解之</span><br/>
<span class='tline' id='l160' data-llen='3785:3811'><a onclick="displayPageImage('KR1a0126', 'WYG', '020-9b' );" name="020-9b" class="pb">[020-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3811:3858'>九五劓<span class='krp-note'>荀爽王肅陸/績本俱作臲</span>刖<span class='krp-note'>荀王陸本俱作甈京房本作劊/説文云斷也鄭𤣥云劓則當作</span></span><br/>
<span class='tline' id='l162' data-llen='3858:3896'><span class='krp-note'>倪㐳/未詳</span>困于赤紱乃徐有説<span class='krp-note'>如/字</span>利用祭<span class='krp-note'>陸徳明/作享誤</span>祀象曰劓</span><br/>
<span class='tline' id='l163' data-llen='3896:3918'>刖志未得也乃徐有説以中直也利用祭祀受福也</span><br/>
<span class='tline' id='l164' data-llen='3918:3941'>　九五之困亦君子也以恒之三剛而易之為五其在</span><br/>
<span class='tline' id='l165' data-llen='3941:3964'>　恒時五方以震足而兼倒艮之鼻乃以一剛割其間</span><br/>
<span class='tline' id='l166' data-llen='3964:3987'>　而既劓艮鼻復刖震足則其受困之至有難言者夫</span><br/>
<span class='tline' id='l167' data-llen='3987:4010'>　坎為刑律兌為毁折不幸而皆及于身而猶幸剛中</span><br/>
<span class='tline' id='l168' data-llen='4010:4033'>　儼然居不失所則刀鋸非常勢不再及而祗以手足</span><br/>
<span class='tline' id='l169' data-llen='4033:4060'><a onclick="displayPageImage('KR1a0126', 'WYG', '020-10a' );" name="020-10a" class="pb">[020-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4060:4083'>　束濕被服絞急為君子之困則夫君子於此又豈能</span><br/>
<span class='tline' id='l171' data-llen='4083:4111'>　無説哉夫逞口語以惑人而有言不信<span class='krp-note'>即彖/傳詞</span>小人之</span><br/>
<span class='tline' id='l172' data-llen='4111:4140'>　窮也正言詞以自解而困德有辯<span class='krp-note'>繫辭困德/之辯也</span>君子之</span><br/>
<span class='tline' id='l173' data-llen='4140:4167'>　通也今所困者特赤紱耳施伏坎之赤<span class='krp-note'>坎為/赤</span>于離韋</span><br/>
<span class='tline' id='l174' data-llen='4167:4202'>　之紱<span class='krp-note'>紱以韋為/之離為革</span>仍舉而加之巽股之端<span class='krp-note'>五為/巽剛</span>凡兌口</span><br/>
<span class='tline' id='l175' data-llen='4202:4229'>　所及為巫<span class='krp-note'>見説/卦</span>為説不過飭章服修詞命駿奔嘏祝</span><br/>
<span class='tline' id='l176' data-llen='4229:4252'>　以進為宗廟享祀之用則夫咸中有慶祭則受福得</span><br/>
<span class='tline' id='l177' data-llen='4252:4270'>　毋五與二有同觀者耶此君子之困也</span><br/>
<span class='tline' id='l178' data-llen='4270:4297'><a onclick="displayPageImage('KR1a0126', 'WYG', '020-10b' );" name="020-10b" class="pb">[020-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4297:4342'>上六困于葛藟于臲<span class='krp-note'>説文作㓷/薛本同</span>卼<span class='krp-note'>説文作<img height='20' width='20' alt='&amp;KR1896' title='KR1896' src='https://raw.githubusercontent.com/kanripo/KR-Gaiji/master/images/KR1896.png'/>云不/安也薛本作杌</span>曰動</span><br/>
<span class='tline' id='l180' data-llen='4342:4365'>悔有悔征吉象曰困于葛藟未當也動悔有悔吉行也</span><br/>
<span class='tline' id='l181' data-llen='4365:4388'>　若夫小人之困又不然初為株木既為蒺藜今復為</span><br/>
<span class='tline' id='l182' data-llen='4388:4411'>　葛藟以弱絲而糾累于巽木之顛以小加大以卑居</span><br/>
<span class='tline' id='l183' data-llen='4411:4441'>　髙其困也于葛藟乎亦于此危然自尊杌<img height='20' width='20' alt='&amp;KR1150' title='KR1150' src='https://raw.githubusercontent.com/kanripo/KR-Gaiji/master/images/KR1150.png'/>不自安</span><br/>
<span class='tline' id='l184' data-llen='4441:4464'>　己耳則因而告之曰毋動動則悔矣悔者愧也乃徐</span><br/>
<span class='tline' id='l185' data-llen='4464:4487'>　而察之果有悔矣有悔者變也夫悔而能變則困極</span><br/>
<span class='tline' id='l186' data-llen='4487:4510'>　必通何止君子故君子居困時未可行則雖朱紱之</span><br/>
<span class='tline' id='l187' data-llen='4510:4537'><a onclick="displayPageImage('KR1a0126', 'WYG', '020-11a' );" name="020-11a" class="pb">[020-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4537:4560'>　方來而猶曰征凶小人之處困苟當其時則雖葛藟</span><br/>
<span class='tline' id='l189' data-llen='4560:4614'>　之杌<img height='20' width='20' alt='&amp;KR1150' title='KR1150' src='https://raw.githubusercontent.com/kanripo/KR-Gaiji/master/images/KR1150.png'/>而可曰吉行<span class='krp-note'>臲卼即杌<img height='20' width='20' alt='&amp;KR1150' title='KR1150' src='https://raw.githubusercontent.com/kanripo/KR-Gaiji/master/images/KR1150.png'/>不安/也書曰邦之杌<img height='20' width='20' alt='&amp;KR1150' title='KR1150' src='https://raw.githubusercontent.com/kanripo/KR-Gaiji/master/images/KR1150.png'/></span>盖困之必亨</span><br/>
<span class='tline' id='l190' data-llen='4614:4637'>　固有君子小人所共勉者傳曰困窮而通又曰困以</span><br/>
<span class='tline' id='l191' data-llen='4637:4654'>　寡怨惟通故不窮亦惟悔故無怨也</span><br/>
<span class='tline' id='l192' data-llen='4654:4668'>䷯<span class='krp-note'>巽下/坎上</span>　三易卦</span><br/>
<span class='tline' id='l193' data-llen='4668:4683'>　　易　泰䷊<span class='krp-note'>初往/五來</span></span><br/>
<span class='tline' id='l194' data-llen='4683:4714'>　　<span class='krp-note'>又/易</span>　咸䷞<span class='krp-note'>四來/二往</span>　　　恒䷟<span class='krp-note'>四往/五來</span></span><br/>
<span class='tline' id='l195' data-llen='4714:4737'>井改邑不改井无喪无得往來井井汔至亦未繘井羸</span><br/>
<span class='tline' id='l196' data-llen='4737:4764'><a onclick="displayPageImage('KR1a0126', 'WYG', '020-11b' );" name="020-11b" class="pb">[020-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4764:4777'><span class='krp-note'>蜀才本/作累</span>其瓶凶</span><br/>
<span class='tline' id='l198' data-llen='4777:4804'>彖曰巽乎水而上水井井養而不窮也改邑不改井<span class='krp-note'>舉/正</span></span><br/>
<span class='tline' id='l199' data-llen='4804:4843'><span class='krp-note'>此下有无喪/无得八字</span>乃以剛中也<span class='krp-note'>荀爽李鼎祚本此/下有无喪二句</span>汔至亦未</span><br/>
<span class='tline' id='l200' data-llen='4843:4869'>繘井未有功也<span class='krp-note'>荀李本此/下有井字</span>羸其瓶是以凶也</span><br/>
<span class='tline' id='l201' data-llen='4869:4907'>　井以巽木取水為義<span class='krp-note'>下巽上坎以巽木下入而取坎/水于其上汲井之象故名井但</span></span><br/>
<span class='tline' id='l202' data-llen='4907:4953'>　<span class='krp-note'>古無木器取汲水者鄭康成云巽木桔槹也按桔槹/即轆轤荘子所謂鑿木為機後重前輕挈水若抽者</span></span><br/>
<span class='tline' id='l203' data-llen='4953:4980'>　<span class='krp-note'>當是/也</span>而文王演彖則專以推易之法演之為辭以為</span><br/>
<span class='tline' id='l204' data-llen='4980:5003'>　推易者改易之謂也故井従泰來以泰初之五而改</span><br/>
<span class='tline' id='l205' data-llen='5003:5030'><a onclick="displayPageImage('KR1a0126', 'WYG', '020-12a' );" name="020-12a" class="pb">[020-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='5030:5053'>　名為井是泰者坤乾之卦也改乾初之剛而填之坤</span><br/>
<span class='tline' id='l207' data-llen='5053:5076'>　土之中坤土成坎而乾以剛金而生坎水則坤本邑</span><br/>
<span class='tline' id='l208' data-llen='5076:5099'>　也而今改為井是改邑也然而井者坎兌之卦也改</span><br/>
<span class='tline' id='l209' data-llen='5099:5122'>　坤五之柔而反之乾剛之初坤改坎水而乾以陰金</span><br/>
<span class='tline' id='l210' data-llen='5122:5145'>　而改巽木是乾巽皆非井也而但改坤邑而即名井</span><br/>
<span class='tline' id='l211' data-llen='5145:5186'>　是不改井也<span class='krp-note'>虞仲翔曰泰初之五為井卦乾坼坤五/故改邑初為舊井故不改井荀慈明曰</span></span><br/>
<span class='tline' id='l212' data-llen='5186:5222'>　<span class='krp-note'>此本泰卦剛得中故為改/邑柔不得中故為不改井</span>故以乾之剛而改為柔乾</span><br/>
<span class='tline' id='l213' data-llen='5222:5253'>　不為喪以坤之柔而改為剛坤不為得<span class='krp-note'>虞仲翔曰无/喪泰初之五</span></span><br/>
<span class='tline' id='l214' data-llen='5253:5280'><a onclick="displayPageImage('KR1a0126', 'WYG', '020-12b' );" name="020-12b" class="pb">[020-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='5280:5318'>　<span class='krp-note'>无得五來之初荀慈明曰陰來/居初有實為无喪失中為无得</span>惟是陽上而往往固</span><br/>
<span class='tline' id='l216' data-llen='5318:5350'>　為井陰下而来来亦為井往来井井<span class='krp-note'>虞仲翔曰往謂/之五來謂之初</span></span><br/>
<span class='tline' id='l217' data-llen='5350:5384'>　<span class='krp-note'>荀慈明曰陽往居五為/井陰来在下亦為井</span>将傳所謂井居其所而遷者</span><br/>
<span class='tline' id='l218' data-llen='5384:5416'>　雖復遷改猶居其所其謂是與<span class='krp-note'>徐氏易東曰往/來井故不改井</span>特井</span><br/>
<span class='tline' id='l219' data-llen='5416:5439'>　以養人為義者也水上出井則能養人水不上出井</span><br/>
<span class='tline' id='l220' data-llen='5439:5462'>　則不能養人故以象言之上坎水也井也五剛為井</span><br/>
<span class='tline' id='l221' data-llen='5462:5485'>　上為口四為腹而合兩體而觀之則一坎三爻儼轆</span><br/>
<span class='tline' id='l222' data-llen='5485:5508'>　轤之横陳于井端而二四互兌為缺口之缾纍以巽</span><br/>
<span class='tline' id='l223' data-llen='5508:5535'><a onclick="displayPageImage('KR1a0126', 'WYG', '020-13a' );" name="020-13a" class="pb">[020-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5535:5558'>　繩非即彖之所為繘爻之所為收而垂缾綆于井幹</span><br/>
<span class='tline' id='l225' data-llen='5558:5581'>　者乎而無如巽為倒兌而缾底且下漏也故井有三</span><br/>
<span class='tline' id='l226' data-llen='5581:5604'>　截初二為下井井雜塗泥此不能出水者也三四為</span><br/>
<span class='tline' id='l227' data-llen='5604:5627'>　中井井已貯水然猶未出也五上為上井上則出之</span><br/>
<span class='tline' id='l228' data-llen='5627:5650'>　向使汔至于井而不得水亦猶之不繘井也汔者㡬</span><br/>
<span class='tline' id='l229' data-llen='5650:5695'>　也<span class='krp-note'>汔㡬也涸也見説文或作仡以勇壮為解則易一/字矣書仡仡勇夫與詩汔可小息是兩字蘇軾作</span></span><br/>
<span class='tline' id='l230' data-llen='5695:5725'>　<span class='krp-note'>燥解則猶/近涸義耳</span>繘者綆也況已繘其瓶而敝而下漏是羸</span><br/>
<span class='tline' id='l231' data-llen='5725:5758'>　也羸者毁也<span class='krp-note'>言毁敗也若作係/縲解則與繘重矣</span>羸非凶乎盖井以養</span><br/>
<span class='tline' id='l232' data-llen='5758:5785'><a onclick="displayPageImage('KR1a0126', 'WYG', '020-13b' );" name="020-13b" class="pb">[020-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5785:5808'>　人為德傳所謂井德之地貴出水不貴入水有如此</span><br/>
<span class='tline' id='l234' data-llen='5808:5854'>　<span class='krp-note'>漢儒説易猶顧義理至宋則專務鋪張並無實義如/不改井則謂所性分定无得无喪則謂大行不加窮</span></span><br/>
<span class='tline' id='l235' data-llen='5854:5901'>　<span class='krp-note'>居不損然試問何謂不改井則茫然矣若汔至是進/鋭羸瓶是退速非不整齊然已錯認一别字矣  有</span></span><br/>
<span class='tline' id='l236' data-llen='5901:5947'>　<span class='krp-note'>謂古人立邑必相水泉所在不得水泉則當改邑以/就之亦杜撰無據且于易義改邑不改井何干涉耶</span></span><br/>
<span class='tline' id='l237' data-llen='5947:5978'>象曰木上有水井君子以勞民勸相<span class='krp-note'>坎以勞之巽以/申命而勸相之</span></span><br/>
<span class='tline' id='l238' data-llen='5978:6001'>初六井泥不食舊井无禽象曰井泥不食下也舊井无</span><br/>
<span class='tline' id='l239' data-llen='6001:6007'>禽時舎也</span><br/>
<span class='tline' id='l240' data-llen='6007:6030'>　初二皆地道而初尤土下井底之近泥者也兌為口</span><br/>
<span class='tline' id='l241' data-llen='6030:6057'><a onclick="displayPageImage('KR1a0126', 'WYG', '020-14a' );" name="020-14a" class="pb">[020-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='6057:6080'>　兌口倒矣其能食乎夫初本泰乾因移為坎井而虚</span><br/>
<span class='tline' id='l243' data-llen='6080:6103'>　其下則初非井也而亦名井如所云井泥是也乃既</span><br/>
<span class='tline' id='l244' data-llen='6103:6132'>　名為井而反以改移之故更名此地為舊井<span class='krp-note'>舊井與/井従来</span></span><br/>
<span class='tline' id='l245' data-llen='6132:6171'>　<span class='krp-note'>無此/分解</span>夫新泉可食舊水不可食<span class='krp-note'>後漢禮儀志引古禮/云立秋浚井改水淮</span></span><br/>
<span class='tline' id='l246' data-llen='6171:6205'>　<span class='krp-note'>南子云八方風至浚井/取新泉四時皆服之</span>向使泉水新生滃然上浮則</span><br/>
<span class='tline' id='l247' data-llen='6205:6239'>　禽鳥亦時時下之<span class='krp-note'>何𤣥子云如杜詩/鸕鷀窺淺井是也</span>今忽為舊井井</span><br/>
<span class='tline' id='l248' data-llen='6239:6266'>　眢下缺即巽為山雉離亦飛鳥<span class='krp-note'>互/離</span>並無反而顧之者</span><br/>
<span class='tline' id='l249' data-llen='6266:6298'>　此其棄置為何如者也故曰時舎也<span class='krp-note'>象義云北方謂/轆轤之軸曰禽</span></span><br/>
<span class='tline' id='l250' data-llen='6298:6325'><a onclick="displayPageImage('KR1a0126', 'WYG', '020-14b' );" name="020-14b" class="pb">[020-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='6325:6346'>　<span class='krp-note'>杜撰無據崔憬解作/擒言獲也亦不合</span></span><br/>
<span class='tline' id='l252' data-llen='6346:6388'>九二井谷射<span class='krp-note'>荀爽本作/耶未詳</span>鮒甕<span class='krp-note'>説文作罋云汲瓶也鄭/𤣥本作瓦云停水器也</span>敝</span><br/>
<span class='tline' id='l253' data-llen='6388:6423'>漏象曰井谷射鮒无與<span class='krp-note'>陸徳明本此下有之字誤/與字是韻増之則失韻矣</span>也</span><br/>
<span class='tline' id='l254' data-llen='6423:6446'>　二猶在井下而内水不浮外甓不治儼溪井之在山</span><br/>
<span class='tline' id='l255' data-llen='6446:6469'>　谷者荘子所謂缺甃之崖是也夫二居互兌之底倒</span><br/>
<span class='tline' id='l256' data-llen='6469:6496'>　兌之中兌澤有魚<span class='krp-note'>見/前</span>況井類溪谷則中多水蟲今嵓</span><br/>
<span class='tline' id='l257' data-llen='6496:6527'>　澗之間有物穿水来往如射謂之射鮒<span class='krp-note'>鮒小魚也少/牢饋食曰魚</span></span><br/>
<span class='tline' id='l258' data-llen='6527:6573'>　<span class='krp-note'>用鮒十有五而俎言細小也若吕子洞庭之鮒荘子/涸轍之鮒則皆大魚又一類矣陸佃謂小魚相即而</span></span><br/>
<span class='tline' id='l259' data-llen='6573:6600'><a onclick="displayPageImage('KR1a0126', 'WYG', '020-15a' );" name="020-15a" class="pb">[020-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='6600:6646'>　<span class='krp-note'>行名鯽相附而行名鮒説似可信至子夏傳註為蝦/蟇此竊莊子埳井之蛙伏缺甃之崖一語而誤之同</span></span><br/>
<span class='tline' id='l261' data-llen='6646:6675'>　<span class='krp-note'>知子夏傳/偽書也</span>以射鮒而生井中此固非恒汲之水可養</span><br/>
<span class='tline' id='l262' data-llen='6675:6698'>　人者而且倒兌下缺有如翻壺身敝底漏一如彖之</span><br/>
<span class='tline' id='l263' data-llen='6698:6721'>　所謂羸其瓶者此豈可與乎夫汲之引之必有所以</span><br/>
<span class='tline' id='l264' data-llen='6721:6732'>　與之者顧誰則與此</span><br/>
<span class='tline' id='l265' data-llen='6732:6755'>九三井渫不食為我心惻可用汲王明並受其福象曰</span><br/>
<span class='tline' id='l266' data-llen='6755:6770'>井渫不食行惻也求王明受福也</span><br/>
<span class='tline' id='l267' data-llen='6770:6793'>　三在井之中而居剛乗剛下鮮漏敗井之渫去其汚</span><br/>
<span class='tline' id='l268' data-llen='6793:6820'><a onclick="displayPageImage('KR1a0126', 'WYG', '020-15b' );" name="020-15b" class="pb">[020-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6820:6843'>　者渫者泄也史記屈原傳井泄不食是也乃兌口顛</span><br/>
<span class='tline' id='l270' data-llen='6843:6866'>　倒一在二下一在三上皆相隔不及則雖渫不食亦</span><br/>
<span class='tline' id='l271' data-llen='6866:6889'>　其恒事夫清不見亮賢不見收當必有代為之恤者</span><br/>
<span class='tline' id='l272' data-llen='6889:6912'>　所幸三五互離離日之明則五與三共有之夫五王</span><br/>
<span class='tline' id='l273' data-llen='6912:6935'>　位至尊王能明則凡共處離位與不共處離位者皆</span><br/>
<span class='tline' id='l274' data-llen='6935:6958'>　得受福所謂井養之徳在一人而井養之利及天下</span><br/>
<span class='tline' id='l275' data-llen='6958:6981'>　非歟夫不食而惻非我惻也有惻之者也王明之求</span><br/>
<span class='tline' id='l276' data-llen='6981:7004'>　非我求也有求之者也並惻之並汲之亦並求之則</span><br/>
<span class='tline' id='l277' data-llen='7004:7031'><a onclick="displayPageImage('KR1a0126', 'WYG', '020-16a' );" name="020-16a" class="pb">[020-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='7031:7043'>　其福也非並受之而何</span><br/>
<span class='tline' id='l279' data-llen='7043:7060'>六四井甃无咎象曰井甃无咎修井也</span><br/>
<span class='tline' id='l280' data-llen='7060:7083'>　四居井之中即離中也以離中之火燒坤土為甓而</span><br/>
<span class='tline' id='l281' data-llen='7083:7106'>　甃之四傍馬季長之所謂以瓦治井者修之象也夫</span><br/>
<span class='tline' id='l282' data-llen='7106:7129'>　四為兌口口已及水而中不汚敗外得甃甓水可以</span><br/>
<span class='tline' id='l283' data-llen='7129:7134'>　上矣</span><br/>
<span class='tline' id='l284' data-llen='7134:7152'>九五井冽寒泉食象曰寒泉之食中正也</span><br/>
<span class='tline' id='l285' data-llen='7152:7175'>　此上水時也坎水正中冽也不泥也寒也坎北寒地</span><br/>
<span class='tline' id='l286' data-llen='7175:7202'><a onclick="displayPageImage('KR1a0126', 'WYG', '020-16b' );" name="020-16b" class="pb">[020-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='7202:7230'>　乾金又寒德也<span class='krp-note'>説卦乾/為寒</span>泉也有本也上坎下又坎也</span><br/>
<span class='tline' id='l288' data-llen='7230:7249'>　<span class='krp-note'>二至四/為大坎</span>食也兌口正向也</span><br/>
<span class='tline' id='l289' data-llen='7249:7283'>上六井收<span class='krp-note'>荀爽本/作甃誤</span>勿<span class='krp-note'>干寶/作罔</span>幕有孚元吉象曰元吉在上</span><br/>
<span class='tline' id='l290' data-llen='7283:7288'>大成也</span><br/>
<span class='tline' id='l291' data-llen='7288:7311'>　如是則水已出井可以養人矣坎水上達而巽繩之</span><br/>
<span class='tline' id='l292' data-llen='7311:7334'>　在下者井面無有是井收也兌口已決而坎口之上</span><br/>
<span class='tline' id='l293' data-llen='7334:7357'>　向者仍見其缺是勿幕井也夫轆轤有繘所以汲水</span><br/>
<span class='tline' id='l294' data-llen='7357:7380'>　井幹有幕所以止汲今汲者已稀而井之待汲者仍</span><br/>
<span class='tline' id='l295' data-llen='7380:7407'><a onclick="displayPageImage('KR1a0126', 'WYG', '020-17a' );" name="020-17a" class="pb">[020-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='7407:7430'>　勿之止求之者窮而與之者不竭是非履坎半之孚</span><br/>
<span class='tline' id='l297' data-llen='7430:7453'>　乗乾元之吉而由舊而修而成而進于大成不至此</span><br/>
<span class='tline' id='l298' data-llen='7453:7472'>　此井養之不窮而汔至之所以未有功也</span><br/>
<span class='tline' id='l299' data-llen='7472:7475'>　</span><br/>
<span class='tline' id='l300' data-llen='7475:7478'>　</span><br/>
<span class='tline' id='l301' data-llen='7478:7481'>　</span><br/>
<span class='tline' id='l302' data-llen='7481:7484'>　</span><br/>
<span class='tline' id='l303' data-llen='7484:7487'>　</span><br/>
<span class='tline' id='l304' data-llen='7487:7514'><a onclick="displayPageImage('KR1a0126', 'WYG', '020-17b' );" name="020-17b" class="pb">[020-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='7514:7517'>　</span><br/>
<span class='tline' id='l306' data-llen='7517:7520'>　</span><br/>
<span class='tline' id='l307' data-llen='7520:7523'>　</span><br/>
<span class='tline' id='l308' data-llen='7523:7526'>　</span><br/>
<span class='tline' id='l309' data-llen='7526:7529'>　</span><br/>
<span class='tline' id='l310' data-llen='7529:7532'>　</span><br/>
<span class='tline' id='l311' data-llen='7532:7535'>　</span><br/>
<span class='tline' id='l312' data-llen='7535:7544'>　仲氏易卷二十</span><br/>
</p>
<p><br/>
</p>
  </div>
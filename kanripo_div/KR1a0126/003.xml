<div id="txtcont" class="span9" style="position: relative;">
    <p>
<span class='tline' id='l7' data-llen='154:180'><a onclick="displayPageImage('KR1a0126', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='180:188'>欽定四庫全書</span>
<span class='tline' id='l9' data-llen='188:196'>　仲氏易卷三</span>
<span class='tline' id='l10' data-llen='196:217'>　　　　　　　　　　翰林院檢討毛奇齡撰</span>
<span class='tline' id='l11' data-llen='217:223'>周易上經</span>
<span class='tline' id='l12' data-llen='223:246'>　凡卜筮書皆稱易周禮太卜掌三易之法是也特此</span>
<span class='tline' id='l13' data-llen='246:278'>　名周易者易緯云因代以題周<span class='krp-note'>謂文王作易故/取其代號題之</span>此與</span>
<span class='tline' id='l14' data-llen='278:312'>　連山稱夏易歸藏稱商易正同<span class='krp-note'>或云連山係神農時/易歸藏係黃帝易夏</span></span>
<span class='tline' id='l15' data-llen='312:358'>　<span class='krp-note'>商持取而修用之者然神農稱連山氏即列山氏黃/帝稱歸藏氏則亦代號也鄭𤣥解周為普遍非是</span></span>
<span class='tline' id='l16' data-llen='358:384'><a onclick="displayPageImage('KR1a0126', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='384:412'>　祇周易以移易為義<span class='krp-note'>說見/二卷</span>而乾鑿度有去入二音因</span>
<span class='tline' id='l18' data-llen='412:448'>　有易本易知之解<span class='krp-note'>乾鑿度云易者易也音異/又云變易也不易也音亦</span>此由三</span>
<span class='tline' id='l19' data-llen='448:480'>　國以前不設四聲<span class='krp-note'>齊中郎周顒始作/平上去入四聲</span>故去入並音而</span>
<span class='tline' id='l20' data-llen='480:521'>　誤解之者<span class='krp-note'>今北人仍作異讀然經祇讀亦如大傳/日新之謂盛德與生生之謂易協是也</span>若</span>
<span class='tline' id='l21' data-llen='521:544'>　唐孔氏曰經字為後人所加世昧所始則前後漢傳</span>
<span class='tline' id='l22' data-llen='544:580'>　俱有之<span class='krp-note'>如前孟喜傳分上下二經後/朱穆傳易經龍戰于野類</span>其來舊矣分上</span>
<span class='tline' id='l23' data-llen='580:588'>　下篇說見前</span>
<span class='tline' id='l24' data-llen='588:609'>䷀<span class='krp-note'>乾下/乾上</span>　聚卦<span class='krp-note'>一名不/易卦</span></span>
<span class='tline' id='l25' data-llen='609:635'><a onclick="displayPageImage('KR1a0126', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='635:657'>　<span class='krp-note'>此以不易為易卦之/始所謂乾坤成列者</span></span>
<span class='tline' id='l27' data-llen='657:664'>乾元亨利貞</span>
<span class='tline' id='l28' data-llen='664:687'>　乾者卦名也三畫名乾重之亦名乾者以所重亦乾</span>
<span class='tline' id='l29' data-llen='687:727'>　也<span class='krp-note'>乾下乾上本舊/文故三畫名乾</span>乾以下皆文王繋辭<span class='krp-note'>演辭為繋辭/繋演聲轉見</span></span>
<span class='tline' id='l30' data-llen='727:767'>　<span class='krp-note'>大傳今以大傳為繋/辭則後人所加者</span>所謂卦辭<span class='krp-note'>卦下之詞/與爻詞别</span>亦所謂彖</span>
<span class='tline' id='l31' data-llen='767:804'>　辭<span class='krp-note'>彖辭亦見大傳今以孔子彖/傳為彖辭則誤去一傳字耳</span>而或以乾是舊名祇</span>
<span class='tline' id='l32' data-llen='804:827'>　元亨以下為辭則習坎履虎尾同人于野諸辭皆連</span>
<span class='tline' id='l33' data-llen='827:850'>　名為文不可通矣第乾本首卦為伏羲畫卦之一而</span>
<span class='tline' id='l34' data-llen='850:876'><a onclick="displayPageImage('KR1a0126', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='876:901'>　前此易書皆不以為首首之自文王始<span class='krp-note'>說見/一卷</span></span>
<span class='tline' id='l36' data-llen='901:942'>　乾天也<span class='krp-note'>此以義不以字易緯妄為字易說謂☰即/天字䷀即乾字諸卦皆然此無理妄語</span>又</span>
<span class='tline' id='l37' data-llen='942:970'>　健也<span class='krp-note'>見說/卦傳</span>則是天者乾之名健者乾之德也夫乾健</span>
<span class='tline' id='l38' data-llen='970:993'>　之德豈易名哉雖健祇一德而分之有四元始亨通</span>
<span class='tline' id='l39' data-llen='993:1030'>　利和貞固<span class='krp-note'>見子/夏傳</span>乾元建而健德備焉<span class='krp-note'>四德又以乾元/為首然總名健</span></span>
<span class='tline' id='l40' data-llen='1030:1073'>　<span class='krp-note'>德唐李鼎祚謂天/為體乾為用非是</span>此帝王之象也<span class='krp-note'>易解曰三皇五帝/乃聖乃神保合大</span></span>
<span class='tline' id='l41' data-llen='1073:1120'>　<span class='krp-note'>和而天下自治成王氏易是曰就六爻而言隠顯各/見固六位之分  合一卦而言本末兼資乃一王之</span></span>
<span class='tline' id='l42' data-llen='1120:1128'>　<span class='krp-note'>極/事</span></span>
<span class='tline' id='l43' data-llen='1128:1154'><a onclick="displayPageImage('KR1a0126', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1154:1177'>　元亨利貞文言稱四德有元者善之長也諸語此是</span>
<span class='tline' id='l45' data-llen='1177:1200'>　明註而朱子作本義作大亨而利于正後人多非之</span>
<span class='tline' id='l46' data-llen='1200:1236'>　<span class='krp-note'>易見曰以元亨作大亨則大/哉乾元可曰大哉乾大乎</span>夫元之訓大始自彖傳</span>
<span class='tline' id='l47' data-llen='1236:1279'>　<span class='krp-note'>如屯之大亨貞/隨之大亨貞類</span>且古亦間有之<span class='krp-note'>易見謂元訓始不訓/大尚書元子非大子</span></span>
<span class='tline' id='l48' data-llen='1279:1317'>　<span class='krp-note'>春秋元年非大年其說甚辨然尚/書有乃命元龜語恐非始龜矣</span>第在乾卦則㫁屬</span>
<span class='tline' id='l49' data-llen='1317:1340'>　四德而必不可更有所訓按易卦詞用元亨利貞者</span>
<span class='tline' id='l50' data-llen='1340:1369'>　六<span class='krp-note'>坤屯隨臨/无妄革</span>舊皆訓四德而文言之所引則春秋傳</span>
<span class='tline' id='l51' data-llen='1369:1407'>　穆姜所筮隨卦語也<span class='krp-note'>左傳襄九年穆姜薨于東宫始/往而筮之得艮之隨姜曰是在</span></span>
<span class='tline' id='l52' data-llen='1407:1433'><a onclick="displayPageImage('KR1a0126', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1433:1479'>　<span class='krp-note'>周易曰隨元亨利貞无咎元體之長也亨嘉之㑹也/利義之和也貞事之幹也體仁足以長人嘉德足以</span></span>
<span class='tline' id='l54' data-llen='1479:1517'>　<span class='krp-note'>合禮利物足以和義貞固足/以幹事有四德者雖隨无咎</span>隨卦筮詞與文言諸語一</span>
<span class='tline' id='l55' data-llen='1517:1552'>　一相同<span class='krp-note'>文言以體之長為善之/長體仁上加君子二字</span>故或謂文言非孔子</span>
<span class='tline' id='l56' data-llen='1552:1575'>　所作焉有穆姜此事先孔子生時十有餘年而反得</span>
<span class='tline' id='l57' data-llen='1575:1598'>　引孔子之言以為証者但晉于寶論此辭謂四行者</span>
<span class='tline' id='l58' data-llen='1598:1621'>　道德之門猶春秋之備五始也故夫子留意焉則明</span>
<span class='tline' id='l59' data-llen='1621:1644'>　明以四德為孔子贊辭又無可疑者大抵舊易所訓</span>
<span class='tline' id='l60' data-llen='1644:1667'>　原有成書文言用易訓不必左傳用文言故元亨利</span>
<span class='tline' id='l61' data-llen='1667:1693'><a onclick="displayPageImage('KR1a0126', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1693:1716'>　貞皆訓四德穆姜所筮之隨卦特其一耳嘗考子服</span>
<span class='tline' id='l63' data-llen='1716:1748'>　惠伯筮南蒯之叛則坤之元亨亦訓元長<span class='krp-note'>昭十二年南/蒯将叛筮之</span></span>
<span class='tline' id='l64' data-llen='1748:1793'>　<span class='krp-note'>遇坤之比曰黄裳元吉子服惠伯曰忠信之事則可/不然必敗黄中之色也裳下之飾也元善之長也</span></span>
<span class='tline' id='l65' data-llen='1793:1816'>　衛史朝之筮立君晉司空季子之筮反國則屯之元</span>
<span class='tline' id='l66' data-llen='1816:1857'>　亨亦訓元長<span class='krp-note'>昭七年衛孔成子将立靈公筮屯之比/史朝曰元亨又何疑焉成子曰非長之</span></span>
<span class='tline' id='l67' data-llen='1857:1903'>　<span class='krp-note'>謂乎對曰康叔名之可謂長矣以靈公名元係康叔/見夢所名故也國語晉文侯筮反國得屯之豫司空</span></span>
<span class='tline' id='l68' data-llen='1903:1938'>　<span class='krp-note'>季子曰主震雷長故曰/元衆而順嘉也故曰亨</span>每疑易彖元亨不止乾卦凡</span>
<span class='tline' id='l69' data-llen='1938:1961'>　坤而屯而隨而无妄臨革皆當以四德為訓而孔子</span>
<span class='tline' id='l70' data-llen='1961:1987'><a onclick="displayPageImage('KR1a0126', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1987:2010'>　贊易首重乾元懼其與諸卦相埓故自乾而外或易</span>
<span class='tline' id='l72' data-llen='2010:2033'>　為大亨以正使德獨歸乾以為德之有四即四象八</span>
<span class='tline' id='l73' data-llen='2033:2056'>　卦所由始故干寶曰猶春秋之備五始是四德之訓</span>
<span class='tline' id='l74' data-llen='2056:2079'>　舊詞啓之孔子又從而更定之他卦可易在乾則斷</span>
<span class='tline' id='l75' data-llen='2079:2102'>　斷不可易者乃必曰大亨而利于正然則孔子非與</span>
<span class='tline' id='l76' data-llen='2102:2110'>初九潛龍勿用</span>
<span class='tline' id='l77' data-llen='2110:2152'>　此為爻辭<span class='krp-note'>史記日者傳故伏羲畫卦文王演象凡三/百八十四爻皆指文王無指周公者說見</span></span>
<span class='tline' id='l78' data-llen='2152:2188'>　<span class='krp-note'>二/卷</span>亦為象辭<span class='krp-note'>見大傳若孔子象/傳則贊象者耳</span>初始也卦從下始故</span>
<span class='tline' id='l79' data-llen='2188:2214'><a onclick="displayPageImage('KR1a0126', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='2214:2255'>　下曰初曰内<span class='krp-note'>无妄剛自外來而為主/干内又下卦曰内卦</span>曰本<span class='krp-note'>大過本末/弱也謂初</span></span>
<span class='tline' id='l81' data-llen='2255:2282'>　<span class='krp-note'>爻為/本</span>獨其以陽為九以陰為六則老少之說不可為</span>
<span class='tline' id='l82' data-llen='2282:2327'>　訓<span class='krp-note'>朱子本義云陽數九為老七為少老變而少不變/故謂陽爻為九按老少之說起于崔憬謂乾為老</span></span>
<span class='tline' id='l83' data-llen='2327:2373'>　<span class='krp-note'>陽數九震為少陽數七坤為老隂數六㢲為少隂數/八後儒推求多不解陽何以无一隂又何以无四即</span></span>
<span class='tline' id='l84' data-llen='2373:2420'>　<span class='krp-note'>曰參天兩地然三兩何必非數况憬又有坎五艮三/兌二離十之數其次第别出且與鄭𤣥大衍配卦之</span></span>
<span class='tline' id='l85' data-llen='2420:2468'>　<span class='krp-note'>數全不合故蘇軾謂老少之說未之聞也特杜預韋昭/俱有商易占七八周易占九六之說則老少諸名從來</span></span>
<span class='tline' id='l86' data-llen='2468:2514'>　<span class='krp-note'>有之故左傳國語筮卦俱有艮之八泰之八貞屯悔/豫皆八諸語推其意大抵老則動變少則不動變其</span></span>
<span class='tline' id='l87' data-llen='2514:2560'>　<span class='krp-note'>曰之八謂占其隂之不動變者以周易占法占動爻/商易占法占不動爻耳則是老少之說專為占卦者</span></span>
<span class='tline' id='l88' data-llen='2560:2586'><a onclick="displayPageImage('KR1a0126', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2586:2632'>　<span class='krp-note'>言若但以爻之隂陽便分老少則安見商之隂陽皆/少周之隂陽皆老也若謂老取動變則何以周之隂</span></span>
<span class='tline' id='l90' data-llen='2632:2678'>　<span class='krp-note'>陽皆動變商之隂陽皆不動變也况商易皆八則凡/隂皆八矣何以又曰之八且無卦無八矣何以又曰</span></span>
<span class='tline' id='l91' data-llen='2678:2724'>　<span class='krp-note'>貞屯悔豫皆八則是商易七八周易九六皆指占變/不指爻位斷斷然者惟老少之解則唐一行以蓍䇿</span></span>
<span class='tline' id='l92' data-llen='2724:2770'>　<span class='krp-note'>四十九數核之老陽十三餘策三十六為四九少陽/二十一餘策二十八為四七老隂二十五餘䇿二十</span></span>
<span class='tline' id='l93' data-llen='2770:2816'>　<span class='krp-note'>四為四六少隂十七餘䇿三十二為四八雖十五二/少仍推數所不及然總以占卦言揲蓍者占卦之事</span></span>
<span class='tline' id='l94' data-llen='2816:2862'>　<span class='krp-note'>老少八九者動静之分耳後朱子亦襲一行說以先/天方位老陽位一則餘九少隂位二則餘八少陽位</span></span>
<span class='tline' id='l95' data-llen='2862:2908'>　<span class='krp-note'>三則餘七老隂位四則餘六此誤襲偽圖位數杜撰/其乾一坤八震四㢲五諸數又與乾九坤六震七㢲</span></span>
<span class='tline' id='l96' data-llen='2908:2943'>　<span class='krp-note'>八老少原數不合此皆/不必然者詳見予易帖</span>大抵畫成于三三其三則為</span>
<span class='tline' id='l97' data-llen='2943:2969'><a onclick="displayPageImage('KR1a0126', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2969:3000'>　九兩其三則為六所謂參天兩地者也<span class='krp-note'>舊以參天兩/地為一三五</span></span>
<span class='tline' id='l99' data-llen='3000:3045'>　<span class='krp-note'>參而為九二四兩而為六則何以獨遺七八也或謂/陽兼陰共九畫隂祇本體故六畫則未免杜撰矣</span></span>
<span class='tline' id='l100' data-llen='3045:3078'>　乾為龍<span class='krp-note'>見九/家易</span>龍所以象陽也<span class='krp-note'>見子/夏傳</span>天下之物莫健于</span>
<span class='tline' id='l101' data-llen='3078:3106'>　龍故借龍以象在天之陽<span class='krp-note'>見馬/融說</span>而無如其尚在地也</span>
<span class='tline' id='l102' data-llen='3106:3143'>　<span class='krp-note'>大傳三才以初二為地道鄭/𤣥曰初在地下二在地上</span>潛也葢其時尚勿之用</span>
<span class='tline' id='l103' data-llen='3143:3147'>　耳</span>
<span class='tline' id='l104' data-llen='3147:3170'>　按後漢魯恭封事曰潛龍勿用以陽氣潛藏未得用</span>
<span class='tline' id='l105' data-llen='3170:3193'>　事此勿用之義也若賈誼新書云潛龍入而不能出</span>
<span class='tline' id='l106' data-llen='3193:3219'><a onclick="displayPageImage('KR1a0126', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='3219:3242'>　故易曰勿用勿用者不可也陸佃埤雅云勿用戒使</span>
<span class='tline' id='l108' data-llen='3242:3273'>　勿為也<span class='krp-note'>如勿用取女小/人勿用之類</span>若然則非潛龍之勿用也勿</span>
<span class='tline' id='l109' data-llen='3273:3315'>　用潛龍矣<span class='krp-note'>漢五行志京房易傳云潛龍勿用衆逆同/志至德乃潛厥異風行不解物不長所謂</span></span>
<span class='tline' id='l110' data-llen='3315:3359'>　<span class='krp-note'>厥異風者以初爻變陰成巽故也此以變卦解占/驗不以變卦解爻辭也幾見潛龍一久有㢲象乎</span></span>
<span class='tline' id='l111' data-llen='3359:3371'>九二見龍在田利見大人</span>
<span class='tline' id='l112' data-llen='3371:3399'>　當九二時爲出潛離隱之際<span class='krp-note'>見王/弼說</span>此不在地下而在</span>
<span class='tline' id='l113' data-llen='3399:3429'>　地上矣<span class='krp-note'>鄭𤣥曰地/上即田</span>夫龍德君德也即大人也龍見即</span>
<span class='tline' id='l114' data-llen='3429:3452'>　大人見矣第初三四上或隱或亢或過或不及以爲</span>
<span class='tline' id='l115' data-llen='3452:3478'><a onclick="displayPageImage('KR1a0126', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='3478:3501'>　盛德則利于此時見之以爲大業則利于九五時見</span>
<span class='tline' id='l117' data-llen='3501:3546'>　之<span class='krp-note'>大人無二非此大人見彼大人也亦非天下見大/人也易通曰見大人只是大人見猶春秋書龍見</span></span>
<span class='tline' id='l118' data-llen='3546:3553'>　<span class='krp-note'>同/</span></span>
<span class='tline' id='l119' data-llen='3553:3586'>九三君子終日乾乾夕惕若厲无咎<span class='krp-note'>郭京舉正以夕為/句惕若厲又句則</span></span>
<span class='tline' id='l120' data-llen='3586:3634'><span class='krp-note'>象傳終日乾乾爲誤讀矣且古皆以夕惕若厲四字為/句如班固曰尸禄負乘夕惕若厲張衡思𤣥賦夕惕若</span></span>
<span class='tline' id='l121' data-llen='3634:3672'><span class='krp-note'>厲以省愆兮類雖若字亦可斷如豐之發若/巽之紛若類然此又不同以詞法如是耳</span></span>
<span class='tline' id='l122' data-llen='3672:3695'>　三于三才為人道雖秉天德必盡人事此君子自修</span>
<span class='tline' id='l123' data-llen='3695:3718'>　之時也第以乾剛居剛位而又當兩乾之間乾而又</span>
<span class='tline' id='l124' data-llen='3718:3744'><a onclick="displayPageImage('KR1a0126', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='3744:3783'>　乾<span class='krp-note'>羅彛正曰三居二乾之間有乾乾之/象居下乾之終有日終而夕之象</span>若惟恐内外</span>
<span class='tline' id='l126' data-llen='3783:3806'>　相際畧有所間而無間也其惕若厲也葢自朝而至</span>
<span class='tline' id='l127' data-llen='3806:3829'>　夕矣淮南子曰終日乾乾以陽動也夕惕若厲以隂</span>
<span class='tline' id='l128' data-llen='3829:3850'>　息也夫乾以為動而惕以為息雖厲何咎之有</span>
<span class='tline' id='l129' data-llen='3850:3860'>九四或躍在淵无咎</span>
<span class='tline' id='l130' data-llen='3860:3883'>　四雖人道而近乎天矣淵者下不離田而上可與天</span>
<span class='tline' id='l131' data-llen='3883:3921'>　接<span class='krp-note'>淵似下于田然淵者水也地天/相接處皆水如大瀛環地可見</span>躍則可上可下正</span>
<span class='tline' id='l132' data-llen='3921:3950'>　由田而天之際<span class='krp-note'>文言曰中/不在人</span>管輅曰龍陽精而居于淵</span>
<span class='tline' id='l133' data-llen='3950:3976'><a onclick="displayPageImage('KR1a0126', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3976:3985'>　故能興雲以此</span>
<span class='tline' id='l135' data-llen='3985:3997'>九五飛龍在天利見大人</span>
<span class='tline' id='l136' data-llen='3997:4020'>　此為剛健中正以天德乗天時而進據天位龍至此</span>
<span class='tline' id='l137' data-llen='4020:4043'>　飛矣然而離羣絶人已極乎天盛德大業不宜于此</span>
<span class='tline' id='l138' data-llen='4043:4057'>　全見之乎故又曰利見大人</span>
<span class='tline' id='l139' data-llen='4057:4065'>上九亢龍有悔</span>
<span class='tline' id='l140' data-llen='4065:4088'>　上雖天道而位過乎中龍之亢者也夫窮居曰亢亢</span>
<span class='tline' id='l141' data-llen='4088:4111'>　則知進而不知退蔡澤所謂亢龍有悔此言上而不</span>
<span class='tline' id='l142' data-llen='4111:4137'><a onclick="displayPageImage('KR1a0126', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='4137:4164'>　能下信<span class='krp-note'>音/伸</span>而不能絀往而不能自返者也夫悔者變</span>
<span class='tline' id='l144' data-llen='4164:4196'>　也<span class='krp-note'>見何氏/訂詁</span>洪範曰貞曰悔悔者則變之名也<span class='krp-note'>謂卦/變</span>夫</span>
<span class='tline' id='l145' data-llen='4196:4219'>　能悔即能變文中子曰平陳之後隋德亢而卒不悔</span>
<span class='tline' id='l146' data-llen='4219:4242'>　悲夫彼亦以不變為不悔矣蓋四德循環貞復起元</span>
<span class='tline' id='l147' data-llen='4242:4269'>　此正窮則變變則通之際故此為盈卦又為極卦<span class='krp-note'>象/傳</span></span>
<span class='tline' id='l148' data-llen='4269:4297'>　<span class='krp-note'>盈不可久文言與/時偕極皆指此</span>夫月盈則仄物極必反</span>
<span class='tline' id='l149' data-llen='4297:4323'>用九見羣龍无首吉<span class='krp-note'>據春秋傳此當與/上九合作一節</span></span>
<span class='tline' id='l150' data-llen='4323:4350'>　此亦上九爻辭<span class='krp-note'>說見/後</span>以每卦通例而兼寓全卦推易</span>
<span class='tline' id='l151' data-llen='4350:4376'><a onclick="displayPageImage('KR1a0126', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='4376:4399'>　之法夫所謂每卦通例何也大凢每卦終爻俱有通</span>
<span class='tline' id='l153' data-llen='4399:4422'>　變而特于乾坤開其端以為諸卦類推之例蓋乾九</span>
<span class='tline' id='l154' data-llen='4422:4445'>　既亢而思所用之則行返乎藏飛歸乎潛有羣龍无</span>
<span class='tline' id='l155' data-llen='4445:4481'>　首之象<span class='krp-note'>統為飛潛則一龍各為飛潛/則羣龍矣故傳又稱六龍</span>龍陽物首又龍</span>
<span class='tline' id='l156' data-llen='4481:4509'>　一身之陽物身動必首先之无首則動不可見<span class='krp-note'>張杉/曰神</span></span>
<span class='tline' id='l157' data-llen='4509:4547'>　<span class='krp-note'>龍見尾而不見首舊皆倒誤今人/多見龍第見尾耳首必不可見</span>故以六爻樹觀則</span>
<span class='tline' id='l158' data-llen='4547:4570'>　上爻爲首首藏而六爻之為羣龍者若无首然此正</span>
<span class='tline' id='l159' data-llen='4570:4594'>　貞復起元之時所以斡旋上九之過亢者故文言直以</span>
<span class='tline' id='l160' data-llen='4594:4620'><a onclick="displayPageImage('KR1a0126', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='4620:4643'>　乾元用九四字並指用九謂用九即乾元也所謂貞</span>
<span class='tline' id='l162' data-llen='4643:4658'>　元也此卦終必變也此通例也</span>
<span class='tline' id='l163' data-llen='4658:4681'>　若夫寓全卦推易之法則以周易一書無非乾坤之</span>
<span class='tline' id='l164' data-llen='4681:4716'>　用<span class='krp-note'>傳曰顯諸仁藏諸用又/曰精義入神所以致用</span>用乾坤以為諸易故六十</span>
<span class='tline' id='l165' data-llen='4716:4739'>　二卦皆無用字而獨于乾坤二卦發之此正乾坤成</span>
<span class='tline' id='l166' data-llen='4739:4773'>　列而用之為往來推易之法<span class='krp-note'>傳曰分陰分陽迭用柔/剛故易六位而成章</span></span>
<span class='tline' id='l167' data-llen='4773:4796'>　蓋曰諸卦皆從乾坤來乾坤不從諸卦來也夫首者</span>
<span class='tline' id='l168' data-llen='4796:4830'>　來也先也謂所生者也<span class='krp-note'>人物之生必先之以/首故物來亦先以首</span>今以易</span>
<span class='tline' id='l169' data-llen='4830:4857'><a onclick="displayPageImage('KR1a0126', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='4857:4888'>　之體言之則乾坤之生必有所來<span class='krp-note'>如云太極/生兩儀者</span>而祗以用</span>
<span class='tline' id='l171' data-llen='4888:4912'>　言則剛柔相生無有先于乾坤者故六子之生本于乾</span>
<span class='tline' id='l172' data-llen='4912:4936'>　坤不待言也乃演卦之法即從類聚羣分以推至于極</span>
<span class='tline' id='l173' data-llen='4936:4960'>　則自剝復臨觀否泰以及于姤夬無非由乾坤剛柔展</span>
<span class='tline' id='l174' data-llen='4960:4984'>　轉推易而惟乾六爻則無所來惟坤六爻則無所往無</span>
<span class='tline' id='l175' data-llen='4984:5012'>　來則無始故曰無首無往則無變故曰永貞<span class='krp-note'>見坤/卦</span>此即</span>
<span class='tline' id='l176' data-llen='5012:5044'>　象傳之所謂天德不可為首<span class='krp-note'>宋衷曰萬物之/始莫或先之</span>與永貞以</span>
<span class='tline' id='l177' data-llen='5044:5073'>　大終事者<span class='krp-note'>坤象/傳詞</span>是用九用六之法即文王演易繋辭之</span>
<span class='tline' id='l178' data-llen='5073:5100'><a onclick="displayPageImage('KR1a0126', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='5100:5123'>　法所謂易以易為義不易者推易之始也此全法也</span>
<span class='tline' id='l180' data-llen='5123:5146'>　按此與亢龍有悔相接不分亢之則悔用之則吉皆</span>
<span class='tline' id='l181' data-llen='5146:5169'>　上九爻辭其說在春秋傳蔡墨見龍之對有之而世</span>
<span class='tline' id='l182' data-llen='5169:5192'>　儒不解遂致脫誤據蔡墨對云其夬曰亢龍有悔其</span>
<span class='tline' id='l183' data-llen='5192:5231'>　坤曰見羣龍无首吉<span class='krp-note'>左傳昭二十九年龍見于絳郊蔡/墨曰龍水物也水官棄矣故龍</span></span>
<span class='tline' id='l184' data-llen='5231:5277'>　<span class='krp-note'>不生得不然周易有之在乾之姤曰潛龍勿用其同/人曰見龍在田其大有曰飛龍在天其夬曰亢龍有</span></span>
<span class='tline' id='l185' data-llen='5277:5319'>　<span class='krp-note'>悔其坤曰見羣龍无首吉坤之剥曰龍戰/于野其血𤣥黄若不朝夕見誰能物之</span>夫墨為此</span>
<span class='tline' id='l186' data-llen='5319:5342'>　對非謂夬有亢龍坤有羣龍也又非謂夬之上六可</span>
<span class='tline' id='l187' data-llen='5342:5369'><a onclick="displayPageImage('KR1a0126', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='5369:5392'>　以亢龍為之占坤之上六可以羣龍為之占也墨欲</span>
<span class='tline' id='l189' data-llen='5392:5415'>　引龍見之多以為乾初有之乾二有之乾五乾上俱</span>
<span class='tline' id='l190' data-llen='5415:5438'>　有之乃其稱乾初乾二乾五不曰初與二與五也但</span>
<span class='tline' id='l191' data-llen='5438:5461'>　曰乾之姤與乾之同人大有而初二五以見以初可</span>
<span class='tline' id='l192' data-llen='5461:5484'>　變姤二可變同人五可變大有也其稱上九不曰上</span>
<span class='tline' id='l193' data-llen='5484:5507'>　九也但曰其夬其坤而上九以見以一爻變則上可</span>
<span class='tline' id='l194' data-llen='5507:5530'>　變夬六爻變則上又可變坤也惟引經之意專主龍</span>
<span class='tline' id='l195' data-llen='5530:5553'>　見故亢龍羣龍雖共一爻而故為分之實則其夬上</span>
<span class='tline' id='l196' data-llen='5553:5580'><a onclick="displayPageImage('KR1a0126', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='5580:5603'>　九其坤亦上九無可分者亢龍上九辭則羣龍亦上</span>
<span class='tline' id='l198' data-llen='5603:5626'>　九辭無有異者若謂用九自變無闗上九則天下無</span>
<span class='tline' id='l199' data-llen='5626:5649'>　非爻而可云變者用九非爻焉能變坤能變坤則非</span>
<span class='tline' id='l200' data-llen='5649:5672'>　上九不可矣若謂用九另變當另立爻辭則天下無</span>
<span class='tline' id='l201' data-llen='5672:5695'>　七爻之卦因兩變而分兩爻則七爻矣第其說從來</span>
<span class='tline' id='l202' data-llen='5695:5718'>　不解惟宋王介甫有云用九八字當合上節然不知</span>
<span class='tline' id='l203' data-llen='5718:5741'>　所據若蘓氏易傳謂一爻一變各指其一惟坤則六</span>
<span class='tline' id='l204' data-llen='5741:5764'>　爻皆變當通六爻是以墨說為變占既屬可笑至朱</span>
<span class='tline' id='l205' data-llen='5764:5791'><a onclick="displayPageImage('KR1a0126', 'WYG', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='5791:5814'>　子本義又云使遇此卦而六爻皆變者即此占之則</span>
<span class='tline' id='l207' data-llen='5814:5837'>　既誤解墨說而又因誤而創為一變六變仍占本辭</span>
<span class='tline' id='l208' data-llen='5837:5865'>　之法<span class='krp-note'>見啓蒙/變占</span>是誤之又誤夫天下無既變而仍只占</span>
<span class='tline' id='l209' data-llen='5865:5888'>　本辭者古人占法貞悔並重兩卦既定則必先舉所</span>
<span class='tline' id='l210' data-llen='5888:5911'>　遇卦而後雜及于所變之辭如單以所遇占所之則</span>
<span class='tline' id='l211' data-llen='5911:5934'>　墨所云乾之大有猶之大有之乾也乾之大有當占</span>
<span class='tline' id='l212' data-llen='5934:5966'>　飛龍則大有之乾當占厥孚也<span class='krp-note'>大有六五曰厥/孚交如威如吉</span>乃春</span>
<span class='tline' id='l213' data-llen='5966:5993'>　秋成季所筮祇占變乾有云同復于父敬與乾同<span class='krp-note'>閔/二</span></span>
<span class='tline' id='l214' data-llen='5993:6020'><a onclick="displayPageImage('KR1a0126', 'WYG', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='6020:6065'>　<span class='krp-note'>年成季将生筮大有之乾曰同復于父敬如君所以/乾為君父今變離為乾則仍復爲父敬與君同也</span></span>
<span class='tline' id='l216' data-llen='6065:6088'>　未嘗占交威何也若六爻俱變古亦罕見然考唐時</span>
<span class='tline' id='l217' data-llen='6088:6111'>　耳目記載王庭湊事則正六乾變六坤然斷之者但</span>
<span class='tline' id='l218' data-llen='6111:6134'>　云坤為土地當有分胙則正以土地河山為坤隂得</span>
<span class='tline' id='l219' data-llen='6134:6171'>　位之解何嘗以羣龍為占<span class='krp-note'>唐長慶中成德兵變殺節/度使田𢎞正而擁立部将</span></span>
<span class='tline' id='l220' data-llen='6171:6213'>　<span class='krp-note'>王庭湊先有筮者得乾之坤謂坤土也地也/大位當臨節旄不逺兼有土地河山之分</span>夫墨所</span>
<span class='tline' id='l221' data-llen='6213:6236'>　引經亦但倣筮家狡獪辭例如所謂歴家記度以退</span>
<span class='tline' id='l222' data-llen='6236:6259'>　作進筮家名爻即以變名正此與子太叔引易稱復</span>
<span class='tline' id='l223' data-llen='6259:6286'><a onclick="displayPageImage('KR1a0126', 'WYG', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='6286:6318'>　之頥王子伯廖引易稱豐之離正同<span class='krp-note'>襄二十八年鄭/游吉使如楚歸</span></span>
<span class='tline' id='l225' data-llen='6318:6365'>　<span class='krp-note'>曰楚子将死矣其在復之頥曰迷復凶及冬楚子果/卒  宣六年鄭公子曼滿欲為卿王子伯廖曰無德</span></span>
<span class='tline' id='l226' data-llen='6365:6408'>　<span class='krp-note'>而貪其在周易豐之離勿過之矣蓋取上六/閴其無人三嵗不覿語也後鄭人果殺曼滿</span>夫太叔</span>
<span class='tline' id='l227' data-llen='6408:6431'>　所引不過取復之上九迷復一語未嘗筮也即王子</span>
<span class='tline' id='l228' data-llen='6431:6454'>　所引不過取豐之上六三歳不覿一語未嘗變而之</span>
<span class='tline' id='l229' data-llen='6454:6477'>　離也夫墨與太叔王子俱未嘗筮其所引乾與復與</span>
<span class='tline' id='l230' data-llen='6477:6500'>　豐俱未嘗變而之坤之頥之離則其曰之坤之頥之</span>
<span class='tline' id='l231' data-llen='6500:6523'>　離不過乾與復與豐之爻名已耳而據以解占妄矣</span>
<span class='tline' id='l232' data-llen='6523:6550'><a onclick="displayPageImage('KR1a0126', 'WYG', '003-13b' );" name="003-13b" class="pb">[003-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='6550:6573'>　若本義用九用六以用老不用少為言尤屬非義略</span>
<span class='tline' id='l234' data-llen='6573:6581'>　見潛龍節下</span>
<span class='tline' id='l235' data-llen='6581:6596'>彖曰大哉乾元萬物資始乃綂天</span>
<span class='tline' id='l236' data-llen='6596:6619'>　此孔子贊易文也舊名十翼以上彖下彖上象下象</span>
<span class='tline' id='l237' data-llen='6619:6650'>　上繋下繋文言說卦序卦雜卦為十篇<span class='krp-note'>宋邢璹稱七/翼晁以道偽</span></span>
<span class='tline' id='l238' data-llen='6650:6681'>　<span class='krp-note'>造古易謂孔/翼八篇非是</span>第漢田何易原離二經與十翼為十二</span>
<span class='tline' id='l239' data-llen='6681:6704'>　篇至東萊費直始合十翼附之經以代章句今本乾</span>
<span class='tline' id='l240' data-llen='6704:6729'>　卦是也其後鄭𤣥倣馬融周禮註例就經列註于是復</span>
<span class='tline' id='l241' data-llen='6729:6756'><a onclick="displayPageImage('KR1a0126', 'WYG', '003-14a' );" name="003-14a" class="pb">[003-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='6756:6779'>　分彖象諸傳附之經下今本坤後六十三卦是也特</span>
<span class='tline' id='l243' data-llen='6779:6802'>　文王演易凡于卦下所繋辭原名彖辭其在爻下者</span>
<span class='tline' id='l244' data-llen='6802:6825'>　原名象辭故孔子彖象則皆加傳字别之謂之彖傳</span>
<span class='tline' id='l245' data-llen='6825:6848'>　象傳在魏晉以前不知何時又脫去傳字或謂韓康</span>
<span class='tline' id='l246' data-llen='6848:6878'>　伯刪之按魏髙貴鄉公有彖象連經之詢<span class='krp-note'>魏髙貴鄉/公問博士</span></span>
<span class='tline' id='l247' data-llen='6878:6922'>　<span class='krp-note'>淳于俊曰今彖象不連經文而註連之何也俊曰/鄭康成合彖象于經者欲使學者尋省易了也</span>則</span>
<span class='tline' id='l248' data-llen='6922:6945'>　但稱彖象已無傳字謂康伯所刪繆矣但彖字難解</span>
<span class='tline' id='l249' data-llen='6945:6975'>　傳曰材也<span class='krp-note'>劉瓛曰斷一/卦之材也</span>亦無義王輔嗣曰謂統論一</span>
<span class='tline' id='l250' data-llen='6975:7002'><a onclick="displayPageImage('KR1a0126', 'WYG', '003-14b' );" name="003-14b" class="pb">[003-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='7002:7015'>　卦之體則知材者體材耳</span>
<span class='tline' id='l252' data-llen='7015:7046'>　元者德之始也然而萬物資之以為始<span class='krp-note'>九家易曰元/者氣之始也</span></span>
<span class='tline' id='l253' data-llen='7046:7087'>　<span class='krp-note'>又曰六十四卦萬一千五/百二十䇿皆受始于乾</span>則所綂不惟德矣<span class='krp-note'>王安石/曰分為</span></span>
<span class='tline' id='l254' data-llen='7087:7102'>　<span class='krp-note'>四德綂惟一/元故綂天</span></span>
<span class='tline' id='l255' data-llen='7102:7112'>雲行雨施品物流形</span>
<span class='tline' id='l256' data-llen='7112:7119'>　所以亨也</span>
<span class='tline' id='l257' data-llen='7119:7151'>大明終始六位時成時乗六龍以御天<span class='krp-note'>偽古本以大明/至此次乃利貞</span></span>
<span class='tline' id='l258' data-llen='7151:7158'><span class='krp-note'>後/謬</span></span>
<span class='tline' id='l259' data-llen='7158:7185'><a onclick="displayPageImage('KR1a0126', 'WYG', '003-15a' );" name="003-15a" class="pb">[003-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='7185:7208'>　夫能明乎元之綂乎終與物之資乎始則始可貫終</span>
<span class='tline' id='l261' data-llen='7208:7231'>　終亦可原始即此終始而時生乎其間焉位以時得</span>
<span class='tline' id='l262' data-llen='7231:7254'>　龍以時駕綂天者其德御天者其時也此德位時兼</span>
<span class='tline' id='l263' data-llen='7254:7265'>　至之候也亨之至也</span>
<span class='tline' id='l264' data-llen='7265:7282'>乾道變化各正性命保合太和乃利貞</span>
<span class='tline' id='l265' data-llen='7282:7305'>　人第知利和貞固徒處常守正以為利物幹事之本</span>
<span class='tline' id='l266' data-llen='7305:7328'>　而不知易貴變化即此純乾之道一變一化推致無</span>
<span class='tline' id='l267' data-llen='7328:7351'>　窮而自人而物凡本之太和以為性命者皆有以保</span>
<span class='tline' id='l268' data-llen='7351:7378'><a onclick="displayPageImage('KR1a0126', 'WYG', '003-15b' );" name="003-15b" class="pb">[003-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='7378:7394'>　合而使之各正此乃所謂利貞也</span>
<span class='tline' id='l270' data-llen='7394:7404'>首出庶物萬國咸寜</span>
<span class='tline' id='l271' data-llen='7404:7414'>　可以為天下王矣</span>
<span class='tline' id='l272' data-llen='7414:7452'>象曰天行健君子以自强不息<span class='krp-note'>趙氏輯聞謂健本/乾字以<img height='20' width='20' alt='&amp;KR2731' title='KR2731' src='https://raw.githubusercontent.com/kanripo/KR-Gaiji/master/images/KR2731.png'/>訛健謬</span></span>
<span class='tline' id='l273' data-llen='7452:7475'>　此孔子卦象傳也連下爻象陽在下也諸辭俱名象</span>
<span class='tline' id='l274' data-llen='7475:7498'>　傳今脫傳字乃以卦象傳為大象爻象傳為小象詳</span>
<span class='tline' id='l275' data-llen='7498:7504'>　見彖下</span>
<span class='tline' id='l276' data-llen='7504:7514'>潛龍勿用陽在下也</span>
<span class='tline' id='l277' data-llen='7514:7541'><a onclick="displayPageImage('KR1a0126', 'WYG', '003-16a' );" name="003-16a" class="pb">[003-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='7541:7551'>見龍在田德施普也</span>
<span class='tline' id='l279' data-llen='7551:7581'>　不曰在地而曰在田原田畮畮何汎濩也<span class='krp-note'>張孟竒曰/田則耕稼</span></span>
<span class='tline' id='l280' data-llen='7581:7591'>　<span class='krp-note'>利益/俱見</span></span>
<span class='tline' id='l281' data-llen='7591:7601'>終日乾乾反復道也</span>
<span class='tline' id='l282' data-llen='7601:7608'>　反復乾道</span>
<span class='tline' id='l283' data-llen='7608:7618'>或躍在淵進无咎也</span>
<span class='tline' id='l284' data-llen='7618:7654'>飛龍在天大人造也<span class='krp-note'>造聚也陸氏釋文云劉歆父子/作聚以乾聚卦也咎聚合音</span></span>
<span class='tline' id='l285' data-llen='7654:7665'>亢龍有悔盈不可久也</span>
<span class='tline' id='l286' data-llen='7665:7692'><a onclick="displayPageImage('KR1a0126', 'WYG', '003-16b' );" name="003-16b" class="pb">[003-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='7692:7721'>用九天德不可為首也<span class='krp-note'>張杉曰非天德不可/先物物莫或先之</span></span>
<span class='tline' id='l288' data-llen='7721:7744'>文言曰元者善之長也亨者嘉之㑹也利者義之和也</span>
<span class='tline' id='l289' data-llen='7744:7752'>貞者事之幹也</span>
<span class='tline' id='l290' data-llen='7752:7775'>　此亦孔子十翼之一以為繹文王所言故名文言若</span>
<span class='tline' id='l291' data-llen='7775:7807'>　梁武帝云文王所作誤矣<span class='krp-note'>劉瓛曰作文而/言其理曰文言</span>宋人僞造</span>
<span class='tline' id='l292' data-llen='7807:7830'>　古易謂王輔嗣取文言以附乾坤二卦因加文言二</span>
<span class='tline' id='l293' data-llen='7830:7853'>　字以别之則漢儒姚信說易有云乾坤為易之門户</span>
<span class='tline' id='l294' data-llen='7853:7876'>　文說乾坤而六十二卦皆倣焉又何妥曰坤文惟一</span>
<span class='tline' id='l295' data-llen='7876:7903'><a onclick="displayPageImage('KR1a0126', 'WYG', '003-17a' );" name="003-17a" class="pb">[003-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='7903:7926'>　章者以一心奉順于主也則乾坤文言與文言章次</span>
<span class='tline' id='l297' data-llen='7926:7941'>　皆舊所定何待輔嗣餘見彖下</span>
<span class='tline' id='l298' data-llen='7941:7969'>　在天四德與在人四德相合獨貞幹或以為信<span class='krp-note'>見何/妥說</span></span>
<span class='tline' id='l299' data-llen='7969:7997'>　或以為智<span class='krp-note'>見李鼎/祚說</span>大抵四德不及信以信屬土土王</span>
<span class='tline' id='l300' data-llen='7997:8012'>　四季無位故也餘見乾卦辭下</span>
<span class='tline' id='l301' data-llen='8012:8035'>君子體仁足以長人嘉㑹足以合禮利物足以和義貞</span>
<span class='tline' id='l302' data-llen='8035:8056'>固足以幹事君子行此四德者故曰乾元亨利貞</span>
<span class='tline' id='l303' data-llen='8056:8080'>初九曰潛龍勿用何謂也子曰龍德而隠者也不易乎世</span>
<span class='tline' id='l304' data-llen='8080:8107'><a onclick="displayPageImage('KR1a0126', 'WYG', '003-17b' );" name="003-17b" class="pb">[003-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='8107:8129'>不成乎名遯世无悶不見是而无悶樂則行之憂則</span>
<span class='tline' id='l306' data-llen='8129:8156'>違之確乎其不可拔潛龍也<span class='krp-note'>體仁京房董遇/本作體信誤</span></span>
<span class='tline' id='l307' data-llen='8156:8179'>　夫乾無交錯守其初位而不與有位之爻相易是不</span>
<span class='tline' id='l308' data-llen='8179:8202'>　易乎世也假使初化柔而得㢲則有聲感物亦可以</span>
<span class='tline' id='l309' data-llen='8202:8225'>　自成其名而不爾也夫不易乎世則遯世矣不成乎</span>
<span class='tline' id='l310' data-llen='8225:8248'>　名則有敗其名而非之者矣于此而並無悶焉用行</span>
<span class='tline' id='l311' data-llen='8248:8260'>　舍藏其不易其初若此</span>
<span class='tline' id='l312' data-llen='8260:8283'>九二曰見龍在田利見大人何謂也子曰龍德而正中</span>
<span class='tline' id='l313' data-llen='8283:8310'><a onclick="displayPageImage('KR1a0126', 'WYG', '003-18a' );" name="003-18a" class="pb">[003-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='8310:8333'>者也庸言之信庸行之謹閑邪存其誠善世而不伐德</span>
<span class='tline' id='l315' data-llen='8333:8351'>博而化易曰見龍在田利見大人君德也</span>
<span class='tline' id='l316' data-llen='8351:8374'>　以位言之則正而且中但信言謹行以初與三為之</span>
<span class='tline' id='l317' data-llen='8374:8397'>　閑使外邪不得入而獨存其中孚之誠則德在天下</span>
<span class='tline' id='l318' data-llen='8397:8418'>　而與之相忘乾為君<span class='krp-note'>見說/卦</span>此其基也</span>
<span class='tline' id='l319' data-llen='8418:8441'>九三曰君子終日乾乾夕惕若厲无咎何謂也子曰君</span>
<span class='tline' id='l320' data-llen='8441:8464'>子進德修業忠信所以進德也修辭立其誠所以居業</span>
<span class='tline' id='l321' data-llen='8464:8487'>也知至至之可與幾也知終終之可與存義也是故居</span>
<span class='tline' id='l322' data-llen='8487:8514'><a onclick="displayPageImage('KR1a0126', 'WYG', '003-18b' );" name="003-18b" class="pb">[003-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='8514:8537'>上位而不驕在下位而不憂故乾乾因其時而惕雖危</span>
<span class='tline' id='l324' data-llen='8537:8542'>無咎矣</span>
<span class='tline' id='l325' data-llen='8542:8565'>　進德修業皆乾惕中事夫内卦至此已至已終而能</span>
<span class='tline' id='l326' data-llen='8565:8588'>　知之而與為至與為終是介于内外之交而已得其</span>
<span class='tline' id='l327' data-llen='8588:8611'>　幾當截然有界限有裁制之時而能獨存其義也則</span>
<span class='tline' id='l328' data-llen='8611:8642'>　雖處内卦之上外卦之下而何勿得焉<span class='krp-note'>上位自是君/公下位自是</span></span>
<span class='tline' id='l329' data-llen='8642:8667'>　<span class='krp-note'>士庶但是處則以上下交/接而帶及之易例如此</span></span>
<span class='tline' id='l330' data-llen='8667:8690'>九四或躍在淵无咎何謂也子曰上下无常非為邪也</span>
<span class='tline' id='l331' data-llen='8690:8717'><a onclick="displayPageImage('KR1a0126', 'WYG', '003-19a' );" name="003-19a" class="pb">[003-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='8717:8740'>進退无恒非離羣也君子進德脩業欲及時也故无咎</span>
<span class='tline' id='l333' data-llen='8740:8763'>　時至此則上下進退俱無所定矣夫所以朝乾夕惕</span>
<span class='tline' id='l334' data-llen='8763:8775'>　進德脩業者為此時也</span>
<span class='tline' id='l335' data-llen='8775:8798'>九五飛龍在天利見大人何謂也子曰同聲相應同氣</span>
<span class='tline' id='l336' data-llen='8798:8821'>相求水流濕火就燥雲從龍風從虎聖人作而萬物覩</span>
<span class='tline' id='l337' data-llen='8821:8841'>本乎天者親上本乎地者親下則各從其類也</span>
<span class='tline' id='l338' data-llen='8841:8864'>　此則天開地闢萬象昭呈山澤雷風各相效順之際</span>
<span class='tline' id='l339' data-llen='8864:8887'>　故以天德言則為聖作物睹以易例言則正櫽括衆</span>
<span class='tline' id='l340' data-llen='8887:8914'><a onclick="displayPageImage('KR1a0126', 'WYG', '003-19b' );" name="003-19b" class="pb">[003-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='8914:8937'>　卦變通諸爻使知類聚羣分之法皆從乾坤成列中</span>
<span class='tline' id='l342' data-llen='8937:8960'>　一一推致故特以相求相應相從相就者彚示六子</span>
<span class='tline' id='l343' data-llen='8960:8983'>　而一以類字概之此易例也夫天地定位則雷風相</span>
<span class='tline' id='l344' data-llen='8983:9011'>　薄山澤通氣水火不相射夫然後八卦相錯<span class='krp-note'>見說/卦辭</span>此</span>
<span class='tline' id='l345' data-llen='9011:9034'>　天德亦天則也乃大人一出而彌綸所及動静剛柔</span>
<span class='tline' id='l346' data-llen='9034:9058'>　皆有以變化而各正所謂雷風即震㢲也相薄則聲應</span>
<span class='tline' id='l347' data-llen='9058:9091'>　也<span class='krp-note'>張璠曰同聲謂震㢲/也雷風者天之聲</span>山澤者艮兌也通氣即氣求</span>
<span class='tline' id='l348' data-llen='9091:9124'>　也<span class='krp-note'>虞翻曰謂艮兌為/山澤通氣故相求</span>水與火則坎與離也水坎就濕</span>
<span class='tline' id='l349' data-llen='9124:9151'><a onclick="displayPageImage('KR1a0126', 'WYG', '003-20a' );" name="003-20a" class="pb">[003-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='9151:9185'>　火離就燥所謂水火不相射也<span class='krp-note'>乾卦中變則通體皆/離旁變則通體皆坎</span></span>
<span class='tline' id='l351' data-llen='9185:9231'>　<span class='krp-note'>不變則下離上坎以爻位陰陽本如是也六爻純隂/陽則可以六位為斷此亦易例荀爽以陽往坤成坎</span></span>
<span class='tline' id='l352' data-llen='9231:9278'>　<span class='krp-note'>陰來乾成離則亦指變後說各不同四爻位者一二/三四五六也一二三即陽隂陽為離  五六即隂陽</span></span>
<span class='tline' id='l353' data-llen='9278:9319'>　<span class='krp-note'>隂為坎此/一定數位</span>然且山澤通氣併之為雲<span class='krp-note'>記曰山出雲易斷/兊上未成雨為雲</span></span>
<span class='tline' id='l354' data-llen='9319:9356'>　震㢲相薄合而為風<span class='krp-note'>雷動則風生/故震㢲皆風</span>而乾龍坤虎<span class='krp-note'>見虞/氏易</span>各</span>
<span class='tline' id='l355' data-llen='9356:9379'>　相感契則是乾坤為震㢲艮兌坎離所從出而雷風</span>
<span class='tline' id='l356' data-llen='9379:9402'>　山澤水火凡以求以應以就以從者無不相準是即</span>
<span class='tline' id='l357' data-llen='9402:9425'>　此六子中而生乎天者親上生乎地者親下方之聚</span>
<span class='tline' id='l358' data-llen='9425:9452'><a onclick="displayPageImage('KR1a0126', 'WYG', '003-20b' );" name="003-20b" class="pb">[003-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='9452:9472'>　物之分變化而徃來所謂類也外此可推矣</span>
<span class='tline' id='l360' data-llen='9472:9495'>上九曰亢龍有悔何謂也子曰貴而无位髙而無民賢</span>
<span class='tline' id='l361' data-llen='9495:9511'>人在下位而無輔是以動而有悔也</span>
<span class='tline' id='l362' data-llen='9511:9534'>　在上則貴失位則无位上而失位則髙而不能君其</span>
<span class='tline' id='l363' data-llen='9534:9557'>　民三之君子二之大人皆隔處下卦乗而不應而不</span>
<span class='tline' id='l364' data-llen='9557:9567'>　能為之輔故有悔</span>
<span class='tline' id='l365' data-llen='9567:9590'>潛龍勿用下也<span class='krp-note'>何妥曰此第二/章以人事明之</span></span>
<span class='tline' id='l366' data-llen='9590:9610'>見龍在田時舍也<span class='krp-note'>次舍也言/暫次于此</span></span>
<span class='tline' id='l367' data-llen='9610:9637'><a onclick="displayPageImage('KR1a0126', 'WYG', '003-21a' );" name="003-21a" class="pb">[003-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='9637:9653'>終日乾乾行事也<span class='krp-note'>修行/之事</span></span>
<span class='tline' id='l369' data-llen='9653:9676'>或躍在淵自試也<span class='krp-note'>将用未用之際/以疑故試之</span></span>
<span class='tline' id='l370' data-llen='9676:9685'>飛龍在天上治也</span>
<span class='tline' id='l371' data-llen='9685:9705'>亢龍有悔窮之災也<span class='krp-note'>窮與極義/俱見前</span></span>
<span class='tline' id='l372' data-llen='9705:9715'>乾元用九天下治也</span>
<span class='tline' id='l373' data-llen='9715:9738'>　貞復起元故以乾元用九合稱之此與坤卦以用六</span>
<span class='tline' id='l374' data-llen='9738:9747'>　永貞合稱正同</span>
<span class='tline' id='l375' data-llen='9747:9785'>潛龍勿用陽氣潛蔵<span class='krp-note'>何妥曰此第三章以天道明之數/按漢儒多以此辭配十二月之</span></span>
<span class='tline' id='l376' data-llen='9785:9812'><a onclick="displayPageImage('KR1a0126', 'WYG', '003-21b' );" name="003-21b" class="pb">[003-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='9812:9859'><span class='krp-note'>以初九為黄鍾建子十一月大呂建丑十二月九二為/太蔟建寅正月林鍾建卯二月于是推至上九九十月</span></span>
<span class='tline' id='l378' data-llen='9859:9906'><span class='krp-note'>止孔穎達又以九五建申上九建戌為時候太晚不合/欲移九二當丑寅之間則究竟參錯且于易理無涉故</span></span>
<span class='tline' id='l379' data-llen='9906:9914'><span class='krp-note'>不及/之</span></span>
<span class='tline' id='l380' data-llen='9914:9924'>見龍在田天下文明</span>
<span class='tline' id='l381' data-llen='9924:9947'>　六位之數竒偶相間下三位一二三即陽隂陽離位</span>
<span class='tline' id='l382' data-llen='9947:9969'>　也他卦六爻不純則位數不見惟乾坤俱純則上</span>
<span class='tline' id='l383' data-llen='9969:9992'>　坎下離相對顯然故繋詞者偶于此爻發其例以示</span>
<span class='tline' id='l384' data-llen='9992:10015'>　易理之一前云閑邪存誠亦其意也離為火為麗文</span>
<span class='tline' id='l385' data-llen='10015:10042'><a onclick="displayPageImage('KR1a0126', 'WYG', '003-22a' );" name="003-22a" class="pb">[003-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='10042:10057'>　明之象九二位離中故取諸此</span>
<span class='tline' id='l387' data-llen='10057:10067'>終日乾乾與時偕行</span>
<span class='tline' id='l388' data-llen='10067:10088'>或躍在淵乾道乃革<span class='krp-note'>上卦之始/為革之時</span></span>
<span class='tline' id='l389' data-llen='10088:10099'>飛龍在天乃位乎天德</span>
<span class='tline' id='l390' data-llen='10099:10115'>　位乎德猶召誥云王位在德元也</span>
<span class='tline' id='l391' data-llen='10115:10125'>亢龍有悔與時偕極</span>
<span class='tline' id='l392' data-llen='10125:10135'>乾元用九乃見天則</span>
<span class='tline' id='l393' data-llen='10135:10151'>乾元者始而亨者也利貞者性情也</span>
<span class='tline' id='l394' data-llen='10151:10178'><a onclick="displayPageImage('KR1a0126', 'WYG', '003-22b' );" name="003-22b" class="pb">[003-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='10178:10194'>　乾始以生物為性情故物成乃見</span>
<span class='tline' id='l396' data-llen='10194:10212'>乾始能以美利利天下不言所利大矣哉</span>
<span class='tline' id='l397' data-llen='10212:10226'>大哉乾乎剛健中正純粹精也</span>
<span class='tline' id='l398' data-llen='10226:10242'>　不雜陰柔則純不變則粹剛則精</span>
<span class='tline' id='l399' data-llen='10242:10281'>六爻發揮旁通情也<span class='krp-note'>旁通正推類以盡之意陸績曰發/揮變動將旁通于坤以成六十四</span></span>
<span class='tline' id='l400' data-llen='10281:10287'><span class='krp-note'>卦/</span></span>
<span class='tline' id='l401' data-llen='10287:10305'>時乗六龍以御天也雲行雨施天下平也</span>
<span class='tline' id='l402' data-llen='10305:10328'>君子以成德為行日可見之行也潛之為言也隱而未</span>
<span class='tline' id='l403' data-llen='10328:10355'><a onclick="displayPageImage('KR1a0126', 'WYG', '003-23a' );" name="003-23a" class="pb">[003-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='10355:10376'>見行而未成是以君子勿用也<span class='krp-note'>行即/用也</span></span>
<span class='tline' id='l405' data-llen='10376:10399'>　夫初以剛德之成入居陽位豈非君子君子則自可</span>
<span class='tline' id='l406' data-llen='10399:10414'>　即見諸用而勿用者以其潛也</span>
<span class='tline' id='l407' data-llen='10414:10437'>君子學以聚之問以辨之寛以居之仁以行之易曰見</span>
<span class='tline' id='l408' data-llen='10437:10449'>龍在田利見大人君德也</span>
<span class='tline' id='l409' data-llen='10449:10472'>九三重剛而不中上不在天下不在田故乾乾因其時</span>
<span class='tline' id='l410' data-llen='10472:10481'>而惕雖危无咎矣</span>
<span class='tline' id='l411' data-llen='10481:10504'>九四重剛而不中上不在天下不在田中不在人故或</span>
<span class='tline' id='l412' data-llen='10504:10531'><a onclick="displayPageImage('KR1a0126', 'WYG', '003-23b' );" name="003-23b" class="pb">[003-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='10531:10568'>之或之者疑之也故无咎<span class='krp-note'>本義以四非剛位不當言重/剛謂重字衍考虞氏易九三</span></span>
<span class='tline' id='l414' data-llen='10568:10616'><span class='krp-note'>以剛爻剛位為重剛九四以上乾接下乾為重剛與九/三乾乾同則不當衍矣  侯果曰案繫詞兼三才而兩</span></span>
<span class='tline' id='l415' data-llen='10616:10654'><span class='krp-note'>之初二地道三四人道五上天道今四本人/道而與三兼為一才非正故曰中不在人</span></span>
<span class='tline' id='l416' data-llen='10654:10677'>夫大人者與天地合其德與日月合其明與四時合其</span>
<span class='tline' id='l417' data-llen='10677:10700'>序與鬼神合其吉凶先天而天勿違後天而奉天時天</span>
<span class='tline' id='l418' data-llen='10700:10730'>且勿違而况於人乎况於鬼神乎<span class='krp-note'>乾鑿度曰聖明/德備曰大人也</span></span>
<span class='tline' id='l419' data-llen='10730:10753'>　與天地合德者以六陽統六隂也與日月合明者上</span>
<span class='tline' id='l420' data-llen='10753:10786'>　位坎下位離也<span class='krp-note'>說見前坎說卦云/離為日  為月</span>與四時合序者四</span>
<span class='tline' id='l421' data-llen='10786:10813'><a onclick="displayPageImage('KR1a0126', 'WYG', '003-24a' );" name="003-24a" class="pb">[003-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='10813:10846'>　德即四時也<span class='krp-note'>元春仁亨夏禮利秋/義貞冬智見易解</span>與鬼神合吉凶者</span>
<span class='tline' id='l423' data-llen='10846:10874'>　乾神合吉坤鬼合凶<span class='krp-note'>見虞/氏易</span>三神似厲而非厲四鬼有</span>
<span class='tline' id='l424' data-llen='10874:10905'>　咎而无咎也<span class='krp-note'>三為神爻四為鬼/爻見易解謙卦</span>乾德綂乎天而天</span>
<span class='tline' id='l425' data-llen='10905:10928'>　不能違其德上治繼乎天而即承天以乗時是大人</span>
<span class='tline' id='l426' data-llen='10928:10951'>　之見固合天地日月鬼神以為造而天尚如此况生</span>
<span class='tline' id='l427' data-llen='10951:10971'>　於天地而為人比之日月四時而稱鬼神者</span>
<span class='tline' id='l428' data-llen='10971:10994'>亢之為言也知進而不知退知存而不知亡知得而不</span>
<span class='tline' id='l429' data-llen='10994:11017'>知喪其惟聖人乎知進退存亡而不失其正者其惟聖</span>
<span class='tline' id='l430' data-llen='11017:11044'><a onclick="displayPageImage('KR1a0126', 'WYG', '003-24b' );" name="003-24b" class="pb">[003-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='11044:11063'>人乎<span class='krp-note'>王肅本以前聖/人聖字作愚字</span></span>
<span class='tline' id='l432' data-llen='11063:11086'>　是以貴乎用九也乾元用九則貞而元矣知之者明</span>
<span class='tline' id='l433' data-llen='11086:11105'>　之者也知始知終所謂大明終始者如此</span>
<span class='tline' id='l434' data-llen='11105:11108'>　</span>
<span class='tline' id='l435' data-llen='11108:11111'>　</span>
<span class='tline' id='l436' data-llen='11111:11114'>　</span>
<span class='tline' id='l437' data-llen='11114:11117'>　</span>
<span class='tline' id='l438' data-llen='11117:11125'>　仲氏易卷三</span>
</p>
<p>
</p>
  </div>
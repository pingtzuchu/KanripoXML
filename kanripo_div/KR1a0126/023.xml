<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0126', 'WYG', '023-1a' );" name="023-1a" class="pb">[023-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:200'>　仲氏易卷二十三</span>
<span class='tline' id='l10' data-llen='200:221'>　　　　　　　　　　翰林院檢討毛竒齡撰</span>
<span class='tline' id='l11' data-llen='221:235'>䷵<span class='krp-note'>兌下/震上</span>　三易卦</span>
<span class='tline' id='l12' data-llen='235:250'>　　易　泰䷊<span class='krp-note'>三往/四來</span></span>
<span class='tline' id='l13' data-llen='250:281'>　　<span class='krp-note'>又/易</span>　恒䷟<span class='krp-note'>三來/初往</span>　　　損䷨<span class='krp-note'>上來/四往</span></span>
<span class='tline' id='l14' data-llen='281:290'>歸妹征凶无攸利</span>
<span class='tline' id='l15' data-llen='290:313'>彖曰歸妹矢地之大義也天地不交而萬物不興歸妹</span>
<span class='tline' id='l16' data-llen='313:339'><a onclick="displayPageImage('KR1a0126', 'WYG', '023-1b' );" name="023-1b" class="pb">[023-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='339:362'>人之終始也説以動所歸妹也征凶位不當也元攸利</span>
<span class='tline' id='l18' data-llen='362:368'>柔乘剛也</span>
<span class='tline' id='l19' data-llen='368:391'>　此則男女不相配而别取象者夫長男為震少女為</span>
<span class='tline' id='l20' data-llen='391:414'>　兌男長女少匹配不當因有序長少為兄妹之象盖</span>
<span class='tline' id='l21' data-llen='414:444'>　卦従泰推坤乾一變<span class='krp-note'>虞氏易曰/泰三之四</span>遂以損上來四改少</span>
<span class='tline' id='l22' data-llen='444:467'>　男為長男恒三易初變長女為少女雖男仍為男女</span>
<span class='tline' id='l23' data-llen='467:490'>　仍為女而男女不交第排長少凡震動悦隨並非男</span>
<span class='tline' id='l24' data-llen='490:517'>　女相悦夫婦倡隨之義誠有如徐氏<span class='krp-note'>仲/山</span>説易所云震</span>
<span class='tline' id='l25' data-llen='517:543'><a onclick="displayPageImage('KR1a0126', 'WYG', '023-2a' );" name="023-2a" class="pb">[023-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='543:576'>　兄歸妹似桓王下姬<span class='krp-note'>春秋傳齊襄公逆/王姬為桓王之妹</span>孫權嫁妹者</span>
<span class='tline' id='l27' data-llen='576:599'>　但女子有行不容征邁無父之女遲歸終吉盖嫁女</span>
<span class='tline' id='l28' data-llen='599:622'>　之家夜不息燭況干寶曰歸妹為哀落之女父既殁</span>
<span class='tline' id='l29' data-llen='622:645'>　矣兄主其禮亦又何利祗以陰陽聚列必需交媾王</span>
<span class='tline' id='l30' data-llen='645:668'>　肅曰男女交而人民蕃天地交而萬物興雖震兑不</span>
<span class='tline' id='l31' data-llen='668:691'>　交而乾首得震坤終成兌即借此陰陽交索之情為</span>
<span class='tline' id='l32' data-llen='691:714'>　歸妹婚姻之義曰此亦生人之終始也其所以男動</span>
<span class='tline' id='l33' data-llen='714:737'>　女悦而不為過者以所歸者妹也若位在中閨志存</span>
<span class='tline' id='l34' data-llen='737:763'><a onclick="displayPageImage('KR1a0126', 'WYG', '023-2b' );" name="023-2b" class="pb">[023-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='763:786'>　征進動而得凶即曰柔之乘剛従夫類然然亦何利</span>
<span class='tline' id='l36' data-llen='786:808'>　焉<span class='krp-note'>柔乗剛如屯之乗馬/女子嫁夫之通稱</span></span>
<span class='tline' id='l37' data-llen='808:842'>象曰澤上有雷歸妹君子以永終知敝<span class='krp-note'>翟𤣥本作擬不/可解  干寶曰</span></span>
<span class='tline' id='l38' data-llen='842:880'><span class='krp-note'>雷薄于澤八月九月将藏之時知崔憬曰/始則征凶終則无利故以永終  敝為戒</span></span>
<span class='tline' id='l39' data-llen='880:903'>初九歸妹以娣跛能履征吉象曰歸妹以娣以恒也跛</span>
<span class='tline' id='l40' data-llen='903:911'>能履吉相承也</span>
<span class='tline' id='l41' data-llen='911:934'>　初以恒巽之柔易兌初之剛是以長女而改少女此</span>
<span class='tline' id='l42' data-llen='934:957'>　長庶之為娣者也天子諸侯一娶女君則其餘皆娣</span>
<span class='tline' id='l43' data-llen='957:983'><a onclick="displayPageImage('KR1a0126', 'WYG', '023-3a' );" name="023-3a" class="pb">[023-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='983:1006'>　是歸妹以娣亦恒事可第兌本二剛一柔而二剛自</span>
<span class='tline' id='l45' data-llen='1006:1029'>　為一類然而二剛則于女德有不合矣且俱在地道</span>
<span class='tline' id='l46' data-llen='1029:1052'>　揣其象俱有于不合中寓相合之意如媵娣之非妻</span>
<span class='tline' id='l47' data-llen='1052:1075'>　而妻非嫁而嫁者所謂跛能履眇能視是也然初何</span>
<span class='tline' id='l48' data-llen='1075:1098'>　以履二何以視初與二何以有此跛眇之履視則以</span>
<span class='tline' id='l49' data-llen='1098:1135'>　初本震爻<span class='krp-note'>震索陽/在初</span>二本離爻<span class='krp-note'>離索陰在二又/下三爻即離位</span>震為足</span>
<span class='tline' id='l50' data-llen='1135:1158'>　離為目則初本能履二本能視而震為外卦則四又</span>
<span class='tline' id='l51' data-llen='1158:1181'>　為震之足且互當坎中坎為曳是四與二為兩足而</span>
<span class='tline' id='l52' data-llen='1181:1207'><a onclick="displayPageImage('KR1a0126', 'WYG', '023-3b' );" name="023-3b" class="pb">[023-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1207:1230'>　坎従而專曳之牽戾成跛其何能履然而猶能也本</span>
<span class='tline' id='l54' data-llen='1230:1265'>　震故也如是則征亦吉耳<span class='krp-note'>征有二義初當進跛亦當/進俱與二有相承之義</span></span>
<span class='tline' id='l55' data-llen='1265:1288'>九二眇能視利幽人之貞象曰利幽人之貞未變常也</span>
<span class='tline' id='l56' data-llen='1288:1311'>　而離為互卦則二雖位離而反居離目之側側為半</span>
<span class='tline' id='l57' data-llen='1311:1334'>　目近乎眇者然而猶能視也何也本離故也大扺歸</span>
<span class='tline' id='l58' data-llen='1334:1357'>　妹六爻皆為女象但以其一為女君作此卦之主則</span>
<span class='tline' id='l59' data-llen='1357:1380'>　餘皆輔爻乃不以二為卦主而仍以五者二雖女道</span>
<span class='tline' id='l60' data-llen='1380:1403'>　臣道而以剛爻處柔位則位反不當與初四等故第</span>
<span class='tline' id='l61' data-llen='1403:1429'><a onclick="displayPageImage('KR1a0126', 'WYG', '023-4a' );" name="023-4a" class="pb">[023-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1429:1452'>　可孤處而為幽人之貞幽者幽閑貞者貞靜幽閑貞</span>
<span class='tline' id='l63' data-llen='1452:1471'>　靜婦道之常故曰未變常娣道猶婦道也</span>
<span class='tline' id='l64' data-llen='1471:1502'>六三歸妹以須<span class='krp-note'>荀爽陸績作/繻字聲之誤</span>反歸以娣象曰歸妹以須</span>
<span class='tline' id='l65' data-llen='1502:1507'>未當也</span>
<span class='tline' id='l66' data-llen='1507:1530'>　六三本泰之乾三而降為兑三是剛夫而降少女之</span>
<span class='tline' id='l67' data-llen='1530:1553'>　末此賤女也則此歸妹亦第用以為須而已須者媵</span>
<span class='tline' id='l68' data-llen='1553:1593'>　妾之稱<span class='krp-note'>熊過曰天官書須女四星賤妾之稱也/故子夏傳孟喜易皆作媵娣之妾解</span>以所</span>
<span class='tline' id='l69' data-llen='1593:1616'>　降之位實未當耳然此六三者又以恒之巽初而進</span>
<span class='tline' id='l70' data-llen='1616:1642'><a onclick="displayPageImage('KR1a0126', 'WYG', '023-4b' );" name="023-4b" class="pb">[023-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1642:1665'>　為兌三今巽初既已為娣矣則此兌三者萬一不容</span>
<span class='tline' id='l72' data-llen='1665:1688'>　于女君而反歸故位亦第如巽初之為娣焉斯已耳</span>
<span class='tline' id='l73' data-llen='1688:1711'>　勿過賤也盖三與初本同類而三嫌近君故又有反</span>
<span class='tline' id='l74' data-llen='1711:1717'>　歸之象</span>
<span class='tline' id='l75' data-llen='1717:1740'>九四歸妹愆期遲歸有時象曰愆期之志有待而行也</span>
<span class='tline' id='l76' data-llen='1740:1763'>　九四之剛本泰損柔爻所易外剛内柔志意不決加</span>
<span class='tline' id='l77' data-llen='1763:1786'>　之居坎埳之中而逼近君側遲囘不前則従媵雖有</span>
<span class='tline' id='l78' data-llen='1786:1809'>　期而不無愆之所謂待年之娣也坎為月離為日合</span>
<span class='tline' id='l79' data-llen='1809:1835'><a onclick="displayPageImage('KR1a0126', 'WYG', '023-5a' );" name="023-5a" class="pb">[023-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1835:1858'>　月與日而為期四當互坎中而踰于互離之外故愆</span>
<span class='tline' id='l81' data-llen='1858:1862'>　期</span>
<span class='tline' id='l82' data-llen='1862:1890'>六五帝乙歸妹其君之袂不如其娣之袂良月㡬<span class='krp-note'>荀爽/本作</span></span>
<span class='tline' id='l83' data-llen='1890:1922'><span class='krp-note'>既/</span>朢吉象曰帝乙歸妹不如其娣之袂良也<span class='krp-note'>舉正本/無也字</span>其</span>
<span class='tline' id='l84' data-llen='1922:1931'>位在中以貴行也</span>
<span class='tline' id='l85' data-llen='1931:1954'>　通卦皆妹而不及兄第于此爻合見之帝出乎震甲</span>
<span class='tline' id='l86' data-llen='1954:1977'>　乙皆木遂借殷王成號為震兄之稱其云歸妹者或</span>
<span class='tline' id='l87' data-llen='1977:2005'>　殷王當日原自有嫁妹一事亦未可知<span class='krp-note'>詳見/泰卦</span>然亦帝</span>
<span class='tline' id='l88' data-llen='2005:2031'><a onclick="displayPageImage('KR1a0126', 'WYG', '023-5b' );" name="023-5b" class="pb">[023-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2031:2054'>　震本君兄則其所歸者必帝妹也第帝妹貴主位又</span>
<span class='tline' id='l90' data-llen='2054:2077'>　正中然且遜處在上主家輿服有不及姪娣而不為</span>
<span class='tline' id='l91' data-llen='2077:2100'>　嫌者則其婦道終始如月之将朢而未有已何其吉</span>
<span class='tline' id='l92' data-llen='2100:2123'>　也盖衣口為袂乾為衣兌為口初三兩娣以二乾爻</span>
<span class='tline' id='l93' data-llen='2123:2146'>　成一兌而五比乎四以一乾爻成半兌是五君之袂</span>
<span class='tline' id='l94' data-llen='2146:2169'>　不如初三兩娣之袂良也乃若坎月離日合璧在中</span>
<span class='tline' id='l95' data-llen='2169:2205'>　<span class='krp-note'>上互坎下互/離如合璧</span>上震下兌東西相對<span class='krp-note'>震東兌/西相對</span>有如朢然</span>
<span class='tline' id='l96' data-llen='2205:2228'>　其曰幾者以五位坎中于離日之光稍偏耳卦従泰</span>
<span class='tline' id='l97' data-llen='2228:2254'><a onclick="displayPageImage('KR1a0126', 'WYG', '023-6a' );" name="023-6a" class="pb">[023-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2254:2277'>　來故泰六五曰帝乙歸妹此六五亦曰帝乙歸妹雖</span>
<span class='tline' id='l99' data-llen='2277:2294'>　推易之法全不在此然此亦一驗也</span>
<span class='tline' id='l100' data-llen='2294:2327'>上六女承筐<span class='krp-note'>鄭康成作匡云宗廟/之禮主婦奉匡米</span>无實士刲羊无血无</span>
<span class='tline' id='l101' data-llen='2327:2341'>攸利象曰上六无實承虚筐也</span>
<span class='tline' id='l102' data-llen='2341:2364'>　上加五之上而非正位則女将于歸欲承筐以薦而</span>
<span class='tline' id='l103' data-llen='2364:2387'>　无所薦也士家娶婦欲刲羊以祭而无可祭也何也</span>
<span class='tline' id='l104' data-llen='2387:2410'>　非正配也盖上従損来艮剛居上原象傾筐今既改</span>
<span class='tline' id='l105' data-llen='2410:2433'>　為震則身麗震筐似乎可承而位出坎滿虚而无實</span>
<span class='tline' id='l106' data-llen='2433:2459'><a onclick="displayPageImage('KR1a0126', 'WYG', '023-6b' );" name="023-6b" class="pb">[023-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2459:2495'>　<span class='krp-note'>坎中滿以過坎故虚若虞/氏易曰坎為虚不知何據</span>且震為士兌為羊離為刃</span>
<span class='tline' id='l108' data-llen='2495:2525'>　坎為血<span class='krp-note'>見説卦及/漢諸家易</span>刲羊薦血其象皆見而上位過髙</span>
<span class='tline' id='l109' data-llen='2525:2548'>　不惟超兌兼越離坎則承筐既无實刲羊又无血矣</span>
<span class='tline' id='l110' data-llen='2548:2571'>　何利乎夫歸妹本不利而此尤不利之甚若此者寧</span>
<span class='tline' id='l111' data-llen='2571:2594'>　勿行可也征凶也按左傳晉獻公筮嫁伯姬于秦遇</span>
<span class='tline' id='l112' data-llen='2594:2632'>　歸妹之睽正此爻也史蘇占之曰不吉<span class='krp-note'>其繇曰士刲/羊亦无<img height='20' width='20' alt='&amp;KR0954' title='KR0954' src='https://raw.githubusercontent.com/kanripo/KR-Gaiji/master/images/KR0954.png'/>也</span></span>
<span class='tline' id='l113' data-llen='2632:2669'>　<span class='krp-note'>女承筐亦无貺也西鄰責言不/可償也歸妹之睽猶无相也</span>其繇即截取此爻詞</span>
<span class='tline' id='l114' data-llen='2669:2692'>　而相雜成文非謂易爻原詞如是也詳見蠱睽兩卦</span>
<span class='tline' id='l115' data-llen='2692:2718'><a onclick="displayPageImage('KR1a0126', 'WYG', '023-7a' );" name="023-7a" class="pb">[023-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2718:2722'>　中</span>
<span class='tline' id='l117' data-llen='2722:2736'>䷶<span class='krp-note'>離下/震上</span>　三易卦</span>
<span class='tline' id='l118' data-llen='2736:2751'>　　易　泰䷊<span class='krp-note'>二往/四來</span></span>
<span class='tline' id='l119' data-llen='2751:2782'>　　<span class='krp-note'>又/易</span>　咸䷞<span class='krp-note'>五來/初往</span>　　　恒䷟<span class='krp-note'>二來/初往</span></span>
<span class='tline' id='l120' data-llen='2782:2794'>豐亨王假之勿憂宜日中</span>
<span class='tline' id='l121' data-llen='2794:2817'>彖曰豐大也明以動故豐王假之尚大也勿憂宜日中</span>
<span class='tline' id='l122' data-llen='2817:2852'>宜照天下也日中則昃<span class='krp-note'>孟喜本/作稷</span>月盈則食<span class='krp-note'>陸德明云/或作蝕非</span>天</span>
<span class='tline' id='l123' data-llen='2852:2871'>地盈虚與時消息而況于人乎況于鬼神乎</span>
<span class='tline' id='l124' data-llen='2871:2897'><a onclick="displayPageImage('KR1a0126', 'WYG', '023-7b' );" name="023-7b" class="pb">[023-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2897:2920'>　夫豐者大也夫震與離明與動雷與電皆無大理而</span>
<span class='tline' id='l126' data-llen='2920:2943'>　曰大夫子解之曰明與動何足以大然而所以致大</span>
<span class='tline' id='l127' data-llen='2943:2966'>　者或在是也故此大非他王大之也出乎震嚮乎離</span>
<span class='tline' id='l128' data-llen='2966:2996'>　皆王也則皆大也假者大也<span class='krp-note'>音檟音格/皆作大解</span>詩烈假不瑕</span>
<span class='tline' id='l129' data-llen='2996:3019'>　言烈之大者不敝也然而疑之天下幾有人君而可</span>
<span class='tline' id='l130' data-llen='3019:3042'>　以大自居之者乎夫大則必減猶夫盈必虧滿必損</span>
<span class='tline' id='l131' data-llen='3042:3065'>　此其中有憂焉卦處大坎焉能無憂而勿然也離以</span>
<span class='tline' id='l132' data-llen='3065:3088'>　日之中而可照天下此大之當然者也宜也能保此</span>
<span class='tline' id='l133' data-llen='3088:3114'><a onclick="displayPageImage('KR1a0126', 'WYG', '023-8a' );" name="023-8a" class="pb">[023-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3114:3137'>　大則正當乘此日中中宜照亦宜也乃夫子于此又</span>
<span class='tline' id='l135' data-llen='3137:3160'>　従而推解之曰夫所謂憂者非日中也日中何足憂</span>
<span class='tline' id='l136' data-llen='3160:3183'>　夫亦謂日既中則即此日中而已昃焉耳福不再至</span>
<span class='tline' id='l137' data-llen='3183:3206'>　盛不常有盈必虧滿必損惟月亦然然且天地盈虚</span>
<span class='tline' id='l138' data-llen='3206:3229'>　與時消息炎寒遞代山澤成毁無事不然而況于人</span>
<span class='tline' id='l139' data-llen='3229:3252'>　之當乗此消息鬼神之能主此消息者也舊説初二</span>
<span class='tline' id='l140' data-llen='3252:3275'>　為地下三四為人間自初至三有日墜地下之象故</span>
<span class='tline' id='l141' data-llen='3275:3298'>　曰昃則凡下離皆明夷矣此言象而無理者也惟錢</span>
<span class='tline' id='l142' data-llen='3298:3324'><a onclick="displayPageImage('KR1a0126', 'WYG', '023-8b' );" name="023-8b" class="pb">[023-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3324:3347'>　國瑞云下卦離為日中爻互兌為西昃象自二至上</span>
<span class='tline' id='l144' data-llen='3347:3370'>　大象坎為月中爻互兌為毁蝕象此解得之第仲氏</span>
<span class='tline' id='l145' data-llen='3370:3393'>　則尤有進者同邑徐徽之嘗講學留軒問曰豐象何</span>
<span class='tline' id='l146' data-llen='3393:3416'>　以見日昃仲氏曰乾之中爻易而為四是離光射地</span>
<span class='tline' id='l147' data-llen='3416:3439'>　之左隅日昃之日也上卦坎位受光于日乃光不能</span>
<span class='tline' id='l148' data-llen='3439:3462'>　滿而祗以下爻一陽為近離之照缺蝕之月也一座</span>
<span class='tline' id='l149' data-llen='3462:3507'>　快然<span class='krp-note'>見留軒講義所易假字多作至與格解惟此釋/作大以夫子  傳不敢易也易是曰天地消息</span></span>
<span class='tline' id='l150' data-llen='3507:3519'>　<span class='krp-note'>亦指泰/易為言</span></span>
<span class='tline' id='l151' data-llen='3519:3545'><a onclick="displayPageImage('KR1a0126', 'WYG', '023-9a' );" name="023-9a" class="pb">[023-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3545:3578'>象曰雷電皆至豐君子以折獄致刑<span class='krp-note'>雷電與豐無與此/言折獄致刑與雷</span></span>
<span class='tline' id='l153' data-llen='3578:3592'><span class='krp-note'>電噬嗑明罰/敕法相對</span></span>
<span class='tline' id='l154' data-llen='3592:3636'>初九遇其配<span class='krp-note'>鄭本/作妃</span>主雖旬<span class='krp-note'>荀爽本作均劉<img height='20' width='20' alt='&amp;KR3574' title='KR3574' src='https://raw.githubusercontent.com/kanripo/KR-Gaiji/master/images/KR3574.png'/>/本作鈞俱通字</span>无咎往有</span>
<span class='tline' id='l155' data-llen='3636:3649'>尚象曰雖旬无咎過旬災也</span>
<span class='tline' id='l156' data-llen='3649:3672'>　初為咸五與恒二所易而此二與五則皆以陰處人</span>
<span class='tline' id='l157' data-llen='3672:3703'>　位<span class='krp-note'>三畫卦則以/二五為人位</span>而可為我配是其與我為主客者我</span>
<span class='tline' id='l158' data-llen='3703:3726'>　従彼来我為客則彼為主也夫上震下離合以成卦</span>
<span class='tline' id='l159' data-llen='3726:3749'>　而二五兩主則各分居于上下卦之中以納甲言震</span>
<span class='tline' id='l160' data-llen='3749:3775'><a onclick="displayPageImage('KR1a0126', 'WYG', '023-9b' );" name="023-9b" class="pb">[023-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3775:3798'>　納庚離納已自庚至已適周十幹為十日夫兩主相</span>
<span class='tline' id='l162' data-llen='3798:3821'>　尋雖延十日而不以為咎何則以二與五皆在上志</span>
<span class='tline' id='l163' data-llen='3821:3844'>　在尚往不厭多日也若因而過之則盈旬之後鄰于</span>
<span class='tline' id='l164' data-llen='3844:3867'>　日昃天下有留連浹日不為乆而一旦稽遲坐生他</span>
<span class='tline' id='l165' data-llen='3867:3890'>　變往往而是也過時之憂毖之在初矣十日為旬堯</span>
<span class='tline' id='l166' data-llen='3890:3913'>　典三百有六旬註六十日是也惟周禮公旬註均此</span>
<span class='tline' id='l167' data-llen='3913:3936'>　通字耳若鄭康成謂十日者朝聘之禮又曰大禮曰</span>
<span class='tline' id='l168' data-llen='3936:3944'>　旬不知所據</span>
<span class='tline' id='l169' data-llen='3944:3971'><a onclick="displayPageImage('KR1a0126', 'WYG', '023-10a' );" name="023-10a" class="pb">[023-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3971:4009'>六二豐其蔀<span class='krp-note'>鄭𤣥薛仁貴本/作菩註云小席</span>日中見斗<span class='krp-note'>孟喜本/作主</span>往得疑</span>
<span class='tline' id='l171' data-llen='4009:4028'>疾有孚發若吉象曰有孚發若信以發志也</span>
<span class='tline' id='l172' data-llen='4028:4059'>　豐至二有漸大之幾而前當坎棘<span class='krp-note'>自二至上為大/坎坎為叢棘</span>互</span>
<span class='tline' id='l173' data-llen='4059:4091'>　以巽草<span class='krp-note'>二四互巽諸家/易以巽為茅草</span>曖曃靡宻斯何豐也必求其</span>
<span class='tline' id='l174' data-llen='4091:4136'>　豐則豐者其蔀耳<span class='krp-note'>蔀者<img height='20' width='20' alt='&amp;KR2783' title='KR2783' src='https://raw.githubusercontent.com/kanripo/KR-Gaiji/master/images/KR2783.png'/>蔀草名廣雅云魚薺也意/豐但以大言従無因豐見蔽之</span></span>
<span class='tline' id='l175' data-llen='4136:4182'>　<span class='krp-note'>若以豐其蔀為蔽日之象則豐其屋不通矣若以蔀/為雲日之蔽則蔀其家又不通矣總是豐不可居日</span></span>
<span class='tline' id='l176' data-llen='4182:4216'>　<span class='krp-note'>中則昃一意而分見/不相串合従來誤解</span>且豐必有時日中者豐之時也</span>
<span class='tline' id='l177' data-llen='4216:4239'>　二與四相易而居離中正離日正中之會彖之所云</span>
<span class='tline' id='l178' data-llen='4239:4266'><a onclick="displayPageImage('KR1a0126', 'WYG', '023-10b' );" name="023-10b" class="pb">[023-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4266:4289'>　宜日中正此爻也而無如所易者為震剛震仰孟象</span>
<span class='tline' id='l180' data-llen='4289:4312'>　斗而離日見之是日中也而已為日昃天下有仰頭</span>
<span class='tline' id='l181' data-llen='4312:4335'>　見斗而猶然日中者乎不惟日昃且已昏時雖欲前</span>
<span class='tline' id='l182' data-llen='4335:4367'>　往而巽疑<span class='krp-note'>進退/不果</span>坎疾<span class='krp-note'>心/病</span>轇結不果所藉離為孚坎亦</span>
<span class='tline' id='l183' data-llen='4367:4390'>　為孚以孚中而發外震二四之交或因之以得啟其</span>
<span class='tline' id='l184' data-llen='4390:4397'>　志焉已耳</span>
<span class='tline' id='l185' data-llen='4397:4438'>九三豐其沛<span class='krp-note'>子夏傳作芾云小也鄭𤣥/干寶同云祭祀之蔽膝</span>日中見沬<span class='krp-note'>漢書/及字</span></span>
<span class='tline' id='l186' data-llen='4438:4485'><span class='krp-note'>林子夏傳鄭𤣥馬融本俱作昧字林云斗杓後星子/夏傳云星之小者薛云輔星也服虔云日中而昏也</span>折</span>
<span class='tline' id='l187' data-llen='4485:4512'><a onclick="displayPageImage('KR1a0126', 'WYG', '023-11a' );" name="023-11a" class="pb">[023-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4512:4540'>其右肱<span class='krp-note'>姚信本/作股</span>无咎象曰豐其沛不可大事也折其右</span>
<span class='tline' id='l189' data-llen='4540:4548'>肱終不可用也</span>
<span class='tline' id='l190' data-llen='4548:4571'>　三亦坎巽之間則豐與二同三之沛即二之蔀皆水</span>
<span class='tline' id='l191' data-llen='4571:4615'>　草也<span class='krp-note'>水草兼坎水不止坎為業棘也劉熙曰沛者水/草相生之名公羊傳草棘曰沛齊侯田于沛是</span></span>
<span class='tline' id='l192' data-llen='4615:4647'>　<span class='krp-note'>也崔駰達㫖云/蝱蚋之趣大沛</span>且離在上剛将盡之日昃尤易見向</span>
<span class='tline' id='l193' data-llen='4647:4675'>　已見斗今且見沬矣沬者斗杓後星<span class='krp-note'>見九/家易</span>正指震上</span>
<span class='tline' id='l194' data-llen='4675:4698'>　二陰言言細小也夫三以咸之下艮泰之倒艮而其</span>
<span class='tline' id='l195' data-llen='4698:4721'>　易之為下離互兌之剛艮為手肱者手也今以兌之</span>
<span class='tline' id='l196' data-llen='4721:4748'><a onclick="displayPageImage('KR1a0126', 'WYG', '023-11b' );" name="023-11b" class="pb">[023-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4748:4775'>　毁折而折其肱矣卦例上右而下左<span class='krp-note'>見/前</span>今為離之上</span>
<span class='tline' id='l198' data-llen='4775:4798'>　非右肱乎人亦第見為豐耳而豐者其沛則何可大</span>
<span class='tline' id='l199' data-llen='4798:4821'>　事況大期有用右肱之折較甚他體夫本欲豐大自</span>
<span class='tline' id='l200' data-llen='4821:4856'>　居而徒大而不可用乃至如此<span class='krp-note'>鄭康成以三為艮爻此/以位言第折義不解</span></span>
<span class='tline' id='l201' data-llen='4856:4879'>九四豐其蔀日中見斗遇其夷主吉象曰豐其蔀位不</span>
<span class='tline' id='l202' data-llen='4879:4908'>當也日中見斗幽不明也遇其夷主吉<span class='krp-note'>舉正此下/有志字</span>行也</span>
<span class='tline' id='l203' data-llen='4908:4931'>　四與二易二曰豐其蔀此亦曰豐其蔀二曰日中見</span>
<span class='tline' id='l204' data-llen='4931:4954'>　斗此亦曰日中見斗而夫子曰不然夫猶是坎巽之</span>
<span class='tline' id='l205' data-llen='4954:4981'><a onclick="displayPageImage('KR1a0126', 'WYG', '023-12a' );" name="023-12a" class="pb">[023-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4981:5011'>　間同此豐大亦同此<img height='20' width='20' alt='&amp;KR2783' title='KR2783' src='https://raw.githubusercontent.com/kanripo/KR-Gaiji/master/images/KR2783.png'/>蔀而一在離中一在坎中位</span>
<span class='tline' id='l207' data-llen='5011:5034'>　不當也亦猶是離震之間同此離日亦同此震斗而</span>
<span class='tline' id='l208' data-llen='5034:5057'>　由日以仰斗其象明踐斗以去日其象幽明者不幽</span>
<span class='tline' id='l209' data-llen='5057:5080'>　幽者不明也且夫四之剛従二來也來者主也乃我</span>
<span class='tline' id='l210' data-llen='5080:5103'>　奪其剛而予之以柔是夷主也夷主者傷主也彼傷</span>
<span class='tline' id='l211' data-llen='5103:5126'>　則我吉矣彼傷而往有疾則我不傷而行得吉矣故</span>
<span class='tline' id='l212' data-llen='5126:5149'>　初柔易剛而目所易者為配主就彼柔言也此亦以</span>
<span class='tline' id='l213' data-llen='5149:5172'>　柔易剛而稱所易者為夷主則就我剛言也夫以不</span>
<span class='tline' id='l214' data-llen='5172:5199'><a onclick="displayPageImage('KR1a0126', 'WYG', '023-12b' );" name="023-12b" class="pb">[023-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='5199:5222'>　當之位處不明之地而我剛彼柔我吉彼傷其相同</span>
<span class='tline' id='l216' data-llen='5222:5243'>　而不同如此世之以履豐為保大者宜何鑒焉</span>
<span class='tline' id='l217' data-llen='5243:5262'>六五來章有慶譽吉象曰六五之吉有慶也</span>
<span class='tline' id='l218' data-llen='5262:5289'>　五則従初來者也初曰往<span class='krp-note'>往有/尚</span>則此當曰來況初陰</span>
<span class='tline' id='l219' data-llen='5289:5312'>　之來而下始得離則其所來者非離章乎夫初與二</span>
<span class='tline' id='l220' data-llen='5312:5335'>　五共易在五為有慶在二為有譽今慶譽俱矣此非</span>
<span class='tline' id='l221' data-llen='5335:5345'>　來章有之誰有之</span>
<span class='tline' id='l222' data-llen='5345:5386'>上六豐<span class='krp-note'>説文作□/云大屋也</span>其屋蔀其家闚<span class='krp-note'>説文/作窺</span>其户闃<span class='krp-note'>姚信本/作閲孟</span></span>
<span class='tline' id='l223' data-llen='5386:5413'><a onclick="displayPageImage('KR1a0126', 'WYG', '023-13a' );" name="023-13a" class="pb">[023-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5413:5448'><span class='krp-note'>喜本/作窒</span>其无人三嵗不覿凶象曰豐其屋天際翔<span class='krp-note'>鄭𤣥王/肅孟喜</span></span>
<span class='tline' id='l225' data-llen='5448:5487'><span class='krp-note'>李鼎祚本俱作祥孟/云天降下惡祥也</span>也闚其户闃其无人自藏<span class='krp-note'>鄭王木/俱作戕</span></span>
<span class='tline' id='l226' data-llen='5487:5490'>也</span>
<span class='tline' id='l227' data-llen='5490:5513'>　上居倒艮之末艮為門闕而巋然而據其上則其所</span>
<span class='tline' id='l228' data-llen='5513:5536'>　為豐者祗屋焉耳即向所云豐其蔀今觀之蔀也乎</span>
<span class='tline' id='l229' data-llen='5536:5564'>　哉其家焉耳夫艮為人<span class='krp-note'>見前/艮卦</span>故凡所云艮其身與夫</span>
<span class='tline' id='l230' data-llen='5564:5587'>　不見其人者皆以艮言也今巋然而髙者屋也其曖</span>
<span class='tline' id='l231' data-llen='5587:5617'>　曃靡宻望如<img height='20' width='20' alt='&amp;KR2783' title='KR2783' src='https://raw.githubusercontent.com/kanripo/KR-Gaiji/master/images/KR2783.png'/>蔀者其家也則雖家有屋屋復有户</span>
<span class='tline' id='l232' data-llen='5617:5644'><a onclick="displayPageImage('KR1a0126', 'WYG', '023-13b' );" name="023-13b" class="pb">[023-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5644:5667'>　而既已為家為屋為户則不能又為人将自上至四</span>
<span class='tline' id='l234' data-llen='5667:5697'>　歷震三之數<span class='krp-note'>震東方卦/天三生木</span>已滿三嵗而欲借下離之目</span>
<span class='tline' id='l235' data-llen='5697:5720'>　以闚艮人其可得乎夫如翬斯飛天際之翔者其屋</span>
<span class='tline' id='l236' data-llen='5720:5754'>　也髙明鬼瞰深藏而不出者其人也<span class='krp-note'>揚子雲曰炎炎者/滅隆隆者絶觀雷</span></span>
<span class='tline' id='l237' data-llen='5754:5793'>　<span class='krp-note'>觀火為盈為實天収其聲地藏其/熱髙明之家鬼瞰其室正指此也</span>豐不可居大不可</span>
<span class='tline' id='l238' data-llen='5793:5816'>　極是故彖言豐而爻則無豐彖有日中而爻則並無</span>
<span class='tline' id='l239' data-llen='5816:5839'>　日中亦以為豐與日中有必不可居者在也而況上</span>
<span class='tline' id='l240' data-llen='5839:5862'>　為豐之極乎左傳鄭公子曼滿欲為卿王子伯廖語</span>
<span class='tline' id='l241' data-llen='5862:5889'><a onclick="displayPageImage('KR1a0126', 'WYG', '023-14a' );" name="023-14a" class="pb">[023-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5889:5912'>　人曰其在豐之離弗過之矣豐之離者正豐之上六</span>
<span class='tline' id='l243' data-llen='5912:5935'>　言曼滿必亡将如此爻所云也此非筮豐而之離者</span>
<span class='tline' id='l244' data-llen='5935:5958'>　但以此爻變可之離故以此爻為之離之爻傳中引</span>
<span class='tline' id='l245' data-llen='5958:5981'>　易多如此而啟䝉引以為占法誤矣説見乾卦用九</span>
<span class='tline' id='l246' data-llen='5981:5985'>　下</span>
<span class='tline' id='l247' data-llen='5985:5999'>䷷<span class='krp-note'>艮下/離上</span>　三易卦</span>
<span class='tline' id='l248' data-llen='5999:6014'>　　易　否䷋<span class='krp-note'>五來/三往</span></span>
<span class='tline' id='l249' data-llen='6014:6045'>　　<span class='krp-note'>又/易</span>　咸䷞<span class='krp-note'>五往/上來</span>　　　恒䷟<span class='krp-note'>二往/上來</span></span>
<span class='tline' id='l250' data-llen='6045:6072'><a onclick="displayPageImage('KR1a0126', 'WYG', '023-14b' );" name="023-14b" class="pb">[023-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='6072:6080'>旅小亨旅貞吉</span>
<span class='tline' id='l252' data-llen='6080:6103'>彖曰旅小亨柔得中乎外而順乎剛止而麗乎明是以</span>
<span class='tline' id='l253' data-llen='6103:6118'>小亨旅貞吉也旅之時義大矣哉</span>
<span class='tline' id='l254' data-llen='6118:6141'>　旅者衆也周禮五卒為旅而説文謂軍旅五百人為</span>
<span class='tline' id='l255' data-llen='6141:6169'>　周制一鄙之衆<span class='krp-note'>見徐/氏註</span>是旅本以衆為義而特衆行者</span>
<span class='tline' id='l256' data-llen='6169:6192'>　必客居因之以師旅陳行之目反之為羇旅寄託之</span>
<span class='tline' id='l257' data-llen='6192:6228'>　名<span class='krp-note'>孔穎達曰失其本居而寄他/方謂之旅孟子註託寄也</span>此與豐大之一反而</span>
<span class='tline' id='l258' data-llen='6228:6251'>　為旅瑣其情同也是故震與艮明與止火與山皆無</span>
<span class='tline' id='l259' data-llen='6251:6278'><a onclick="displayPageImage('KR1a0126', 'WYG', '023-15a' );" name="023-15a" class="pb">[023-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='6278:6301'>　旅理而夫子解之則曰豐大也旅小也豐大故亨旅</span>
<span class='tline' id='l261' data-llen='6301:6324'>　則小者亨也且亦知旅之所以得名也哉以否之三</span>
<span class='tline' id='l262' data-llen='6324:6354'>　柔升之為五而得居外卦之中是客外也<span class='krp-note'>徐仲山易/説以得中</span></span>
<span class='tline' id='l263' data-llen='6354:6385'>　<span class='krp-note'>乎外為旅所/由名正此義</span>以否之五剛降之為三而順為互巽之</span>
<span class='tline' id='l264' data-llen='6385:6422'>　剛是順乎剛也<span class='krp-note'>巽為順故順剛以互巽言此亦/夫子指互卦釋經之一証也</span>夫客</span>
<span class='tline' id='l265' data-llen='6422:6445'>　乎外而順乎剛旅也然且明止上下各得所亨山火</span>
<span class='tline' id='l266' data-llen='6445:6468'>　北南並不失正是艮與離遇者旅之時而以止而麗</span>
<span class='tline' id='l267' data-llen='6468:6491'>　明者即旅之義也夫亨雖小而時義甚大按漢儒釋</span>
<span class='tline' id='l268' data-llen='6491:6518'><a onclick="displayPageImage('KR1a0126', 'WYG', '023-15b' );" name="023-15b" class="pb">[023-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6518:6541'>　此卦並主推易之説如姚信曰此本否卦三五交易</span>
<span class='tline' id='l270' data-llen='6541:6564'>　去其本體故曰客旅荀爽曰陰升居五與陽通謂之</span>
<span class='tline' id='l271' data-llen='6564:6587'>　小亨蜀才曰九五降三降不失正為旅貞吉是卦名</span>
<span class='tline' id='l272' data-llen='6587:6610'>　卦詞皆推易法姚信為九家易中之一家蜀才即范</span>
<span class='tline' id='l273' data-llen='6610:6622'>　賢三國人見華陽國志</span>
<span class='tline' id='l274' data-llen='6622:6651'>象曰山上有火旅君子以明慎用刑而不留獄<span class='krp-note'>艮為居/而火不</span></span>
<span class='tline' id='l275' data-llen='6651:6700'><span class='krp-note'>留是旅之又一義也王張杉曰體大坎為刑律而離以/明之艮止以慎之    畿曰旅皆逆境莫甚于囚之在</span></span>
<span class='tline' id='l276' data-llen='6700:6719'><span class='krp-note'>獄獄者不得已設/豈可留滯乆淹也</span></span>
<span class='tline' id='l277' data-llen='6719:6746'><a onclick="displayPageImage('KR1a0126', 'WYG', '023-16a' );" name="023-16a" class="pb">[023-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6746:6787'>初六旅瑣瑣斯<span class='krp-note'>舉正據王本作㒋謂㒋賤之役按王註/斯賤之役仍是斯字以斯與㒋廝本通</span></span>
<span class='tline' id='l279' data-llen='6787:6834'><span class='krp-note'>字也改㒋/則易字矣</span>其所<span class='krp-note'>句/</span>取災<span class='krp-note'>風俗通引易曰其亡斯自取/災正節取此文而稍増減者</span>象</span>
<span class='tline' id='l280' data-llen='6834:6844'>曰旅瑣瑣志窮災也</span>
<span class='tline' id='l281' data-llen='6844:6867'>　此窮旅也旅人本猥屑而此當艮止下柔尤纎細之</span>
<span class='tline' id='l282' data-llen='6867:6900'>　至者<span class='krp-note'>鄭康成云瑣瑣猶/小小艮小君之象</span>虀鹽包裹瑣瑣然然且寄居</span>
<span class='tline' id='l283' data-llen='6900:6923'>　櫩牖所踞纔尺寸而與同行者較量彼此必至分析</span>
<span class='tline' id='l284' data-llen='6923:6946'>　其處所而後已此何如旅也夫寄跡天涯固已偪仄</span>
<span class='tline' id='l285' data-llen='6946:6969'>　所恃廣大自處與同行相親庶足慰藉而瑣瑣如是</span>
<span class='tline' id='l286' data-llen='6969:6996'><a onclick="displayPageImage('KR1a0126', 'WYG', '023-16b' );" name="023-16b" class="pb">[023-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6996:7019'>　此豈能免患者其窮而致災必耳按斯本作分析解</span>
<span class='tline' id='l288' data-llen='7019:7042'>　其又作語詞者借焉耳故説文以斯為分爾雅以斯</span>
<span class='tline' id='l289' data-llen='7042:7065'>　為離毛詩斧以斯之以斯為析薪之義且傍通廝㒋</span>
<span class='tline' id='l290' data-llen='7065:7088'>　正以析薪為㒋賤廝養所有事故王輔嗣註此爻以</span>
<span class='tline' id='l291' data-llen='7088:7111'>　寄旅不得所安而為斯賤之役所取災而應劭風俗</span>
<span class='tline' id='l292' data-llen='7111:7134'>　通怪神篇引此云凡變怪皆婦人下賤愚而善畏斯</span>
<span class='tline' id='l293' data-llen='7134:7157'>　自取災此皆稍辨斯字頗知易義與他解作語詞者</span>
<span class='tline' id='l294' data-llen='7157:7180'>　極為卓越第斯必改㒋且其所二字無著耳考易例</span>
<span class='tline' id='l295' data-llen='7180:7207'><a onclick="displayPageImage('KR1a0126', 'WYG', '023-17a' );" name="023-17a" class="pb">[023-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='7207:7230'>　凡其字不下百十俱有實指並無憑虚作轉詞者如</span>
<span class='tline' id='l297' data-llen='7230:7253'>　屯之屯其膏賁之賁其趾類此明明卦名固無足論</span>
<span class='tline' id='l298' data-llen='7253:7276'>　他如大有之匪其彭同人之乗其墉大過之過其祖</span>
<span class='tline' id='l299' data-llen='7276:7299'>　既濟之曳其輪類上下二字皆有實義此易例也況</span>
<span class='tline' id='l300' data-llen='7299:7322'>　豐旅二卦合十六其字其指住止者凡六如其家其</span>
<span class='tline' id='l301' data-llen='7322:7345'>　屋其户其所其次其巢類此云斯其所正與蔀其家</span>
<span class='tline' id='l302' data-llen='7345:7368'>　焚其次同盖云析其所在也且所之為義世亦不解</span>
<span class='tline' id='l303' data-llen='7368:7391'>　乆矣所者旅寓也又曰行居之名故鄭詩獻于公所</span>
<span class='tline' id='l304' data-llen='7391:7418'><a onclick="displayPageImage('KR1a0126', 'WYG', '023-17b' );" name="023-17b" class="pb">[023-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='7418:7441'>　謂茇舍之所而漢制車駕所在曰行在所蔡邕獨斷</span>
<span class='tline' id='l306' data-llen='7441:7464'>　云天子以四海為家故指行在為所是也是明明一</span>
<span class='tline' id='l307' data-llen='7464:7487'>　斯字一所字字義易義無不一轍而俗儒淺薄安陋</span>
<span class='tline' id='l308' data-llen='7487:7510'>　就簡經文稍艱便不能解因不能解反欲改經聖言</span>
<span class='tline' id='l309' data-llen='7510:7533'>　受侮已極矣又此爻以瑣所為韻正哿語之協又初</span>
<span class='tline' id='l310' data-llen='7533:7556'>　為艮之下柔艮為門闕下柔薄外門正旅寓之下者</span>
<span class='tline' id='l311' data-llen='7556:7579'>　又此旅初爻即豐上爻也在豐上則為蔀屋在旅下</span>
<span class='tline' id='l312' data-llen='7579:7602'>　則為斯所其反對確切又如是又所字易文曽用之</span>
<span class='tline' id='l313' data-llen='7602:7629'><a onclick="displayPageImage('KR1a0126', 'WYG', '023-18a' );" name="023-18a" class="pb">[023-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7629:7666'>　即艮止其所之所<span class='krp-note'>趙氏易或解斯所字亦略見及/但云離所止而不安其所不合</span></span>
<span class='tline' id='l315' data-llen='7666:7699'>六二旅即次懐其資得童<span class='krp-note'>九家易李鼎祚本/俱作僮通字下同</span>僕貞象曰</span>
<span class='tline' id='l316' data-llen='7699:7709'>得童僕貞終无尤也</span>
<span class='tline' id='l317' data-llen='7709:7732'>　二由外以居于内且因之得艮門之中是就所宿也</span>
<span class='tline' id='l318' data-llen='7732:7764'>　<span class='krp-note'>左傳凡師再宿/為信過信為次</span>夫旅既有宿将必有齎持以為宿者</span>
<span class='tline' id='l319' data-llen='7764:7787'>　聘禮問幾月之齎即資也二以艮中當互巽之末則</span>
<span class='tline' id='l320' data-llen='7787:7814'>　已能懐其資<span class='krp-note'>巽為/利</span>而且艮為小子為童為閽寺為僕</span>
<span class='tline' id='l321' data-llen='7814:7837'>　而二居中而剛柔長少俱得之周叔夜曰唐人詩漸</span>
<span class='tline' id='l322' data-llen='7837:7864'><a onclick="displayPageImage('KR1a0126', 'WYG', '023-18b' );" name="023-18b" class="pb">[023-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7864:7880'>　與骨肉逺轉于童僕親又何尤焉</span>
<span class='tline' id='l324' data-llen='7880:7903'>九三旅焚其次喪其童僕貞厲象曰旅焚其次亦已傷</span>
<span class='tline' id='l325' data-llen='7903:7914'>矣以旅與下其義喪也</span>
<span class='tline' id='l326' data-llen='7914:7937'>　三従五來而五即為離火之中是焚其所居也三居</span>
<span class='tline' id='l327' data-llen='7937:7964'>　艮剛而反之即為倒兌之剛是脱其艮之所得也<span class='krp-note'>艮/所</span></span>
<span class='tline' id='l328' data-llen='7964:7994'>　<span class='krp-note'>得童僕見/前兌為脱</span>夫旅惡過髙亦忌太下今乃由上五而寄</span>
<span class='tline' id='l329' data-llen='7994:8013'>　居下三是以旅與下也而求其不喪得乎</span>
<span class='tline' id='l330' data-llen='8013:8051'>九四旅于處得其資斧<span class='krp-note'>子夏傳及諸家易並作齊斧張/軌云齊斧者黄鉞斧也張晏云</span></span>
<span class='tline' id='l331' data-llen='8051:8078'><a onclick="displayPageImage('KR1a0126', 'WYG', '023-19a' );" name="023-19a" class="pb">[023-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='8078:8115'><span class='krp-note'>整齊也虞喜志林云齊當作齋/齋戒入廟而受斧説各不同</span>我心不快象曰旅于處</span>
<span class='tline' id='l333' data-llen='8115:8129'>未得位也得其資斧心未快也</span>
<span class='tline' id='l334' data-llen='8129:8152'>　卦凡三推易而四獨不及是人皆旅行而四獨得所</span>
<span class='tline' id='l335' data-llen='8152:8175'>　居處也夫處者居也旅者寓也昔者公劉之遷豳也</span>
<span class='tline' id='l336' data-llen='8175:8203'>　以乆處者為處處而以旅寓者為廬旅<span class='krp-note'>見篤公/劉詩</span>今旅</span>
<span class='tline' id='l337' data-llen='8203:8226'>　也而于處矣然且以巽剛之三合離剛之一既懐巽</span>
<span class='tline' id='l338' data-llen='8226:8254'>　資復得離斧<span class='krp-note'>離為/戈兵</span>餱糧戚揚正旅遷者所有事所慮</span>
<span class='tline' id='l339' data-llen='8254:8277'>　者以于處而當大坎之中坎為亟心恐于其心有未</span>
<span class='tline' id='l340' data-llen='8277:8304'><a onclick="displayPageImage('KR1a0126', 'WYG', '023-19b' );" name="023-19b" class="pb">[023-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='8304:8340'>　快耳<span class='krp-note'>斧為旅衛之物王弼謂斫除荆棘以/安其舍或謂斧釡通即齎糧也非是</span></span>
<span class='tline' id='l342' data-llen='8340:8362'>六五射雉一矢亡終以譽命象曰終以譽命上逮也</span>
<span class='tline' id='l343' data-llen='8362:8395'>　五以三乾之中乾金合巽木為矢<span class='krp-note'>否上卦為乾三五/為互巽合金木為</span></span>
<span class='tline' id='l344' data-llen='8395:8429'>　<span class='krp-note'>矢/</span>而抽其一矢以射離雉<span class='krp-note'>否五降三而/成離離為雉</span>雉得而一矢</span>
<span class='tline' id='l345' data-llen='8429:8452'>　亡矣幸三五同功為兌為倒巽而五正當巽兑兩口</span>
<span class='tline' id='l346' data-llen='8452:8475'>　之間以兌悦之口出之成譽而又加巽口以為之命</span>
<span class='tline' id='l347' data-llen='8475:8498'>　是羇旅之臣所至揚誦傳所謂出亡之子文而有禮</span>
<span class='tline' id='l348' data-llen='8498:8521'>　非與否三與五易三為與下則五為上逮夫子于推</span>
<span class='tline' id='l349' data-llen='8521:8548'><a onclick="displayPageImage('KR1a0126', 'WYG', '023-20a' );" name="023-20a" class="pb">[023-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='8548:8558'>　易一例致意如此</span>
<span class='tline' id='l351' data-llen='8558:8581'>上九鳥焚其巢旅人先笑後號咷喪牛于易凶象曰以</span>
<span class='tline' id='l352' data-llen='8581:8615'>旅在上其義焚也喪牛于易<span class='krp-note'>陸德明本以于易作/之凶二字不知何據</span>終莫</span>
<span class='tline' id='l353' data-llen='8615:8620'>之聞也</span>
<span class='tline' id='l354' data-llen='8620:8643'>　旅固恥下然以二與五各棄其中德而並爭而合棲</span>
<span class='tline' id='l355' data-llen='8643:8671'>　于上則未免好髙此非旅人所宜有也<span class='krp-note'>義者/宜也</span>夫旅之</span>
<span class='tline' id='l356' data-llen='8671:8694'>　覔宿猶夫鳥之覔棲也烏鵲繞樹祗求一枝乃以離</span>
<span class='tline' id='l357' data-llen='8694:8723'>　之飛鳥巢離之科木<span class='krp-note'>其于木為/科上稿</span>翹然特出此逆旅之</span>
<span class='tline' id='l358' data-llen='8723:8750'><a onclick="displayPageImage('KR1a0126', 'WYG', '023-20b' );" name="023-20b" class="pb">[023-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8750:8780'>　宿上舎<span class='krp-note'>今北地所/稱上房也</span>衆方指目以為非義而乃際炎上</span>
<span class='tline' id='l360' data-llen='8780:8803'>　之火加巽風之揚三之焚次在離傍不過野火所延</span>
<span class='tline' id='l361' data-llen='8803:8826'>　燒耳而此之焚巢直當離上一若薪燭不戒并主人</span>
<span class='tline' id='l362' data-llen='8826:8849'>　屋樹而盡焚之何罔罔乎夫旅勿好髙人第知旅名</span>
<span class='tline' id='l363' data-llen='8849:8872'>　為客而不知實指之即人也旅人無親雜卦傳曰同</span>
<span class='tline' id='l364' data-llen='8872:8895'>　人親也惟同人為親故先或號咷而終必笑何則以</span>
<span class='tline' id='l365' data-llen='8895:8918'>　親故也又曰親寡旅也惟旅為親寡故先或笑而後</span>
<span class='tline' id='l366' data-llen='8918:8946'>　必號咷何則以寡所親也<span class='krp-note'>見何氏/訂詁</span>離火之聲笑號皆</span>
<span class='tline' id='l367' data-llen='8946:8973'><a onclick="displayPageImage('KR1a0126', 'WYG', '023-21a' );" name="023-21a" class="pb">[023-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8973:9001'>　有<span class='krp-note'>説見同/人卦</span>無親之旅終致哀惻況離火易焚兌脱多</span>
<span class='tline' id='l369' data-llen='9001:9024'>　喪三之焚次而童僕亡此一焚巢即其所牽之車牛</span>
<span class='tline' id='l370' data-llen='9024:9054'>　亦皆以漫易喪之<span class='krp-note'>酒誥肇牽車/牛逺服賈</span>同行雖多誰肻相告</span>
<span class='tline' id='l371' data-llen='9054:9082'>　離牛坎耳<span class='krp-note'>卦體/大坎</span>至此爻俱盡矣按漢成帝報許皇后</span>
<span class='tline' id='l372' data-llen='9082:9105'>　詔云迺昔之月鼠巢于樹野鵲變色五月庚子鳥焚</span>
<span class='tline' id='l373' data-llen='9105:9128'>　其巢太山之域易曰鳥焚其巢旅人先笑後號咷喪</span>
<span class='tline' id='l374' data-llen='9128:9151'>　牛于易凶言王者處民上如鳥之處巢也不顧卹百</span>
<span class='tline' id='l375' data-llen='9151:9174'>　姓百姓畔而去之若鳥之自焚也雖先快意悦笑其</span>
<span class='tline' id='l376' data-llen='9174:9201'><a onclick="displayPageImage('KR1a0126', 'WYG', '023-21b' );" name="023-21b" class="pb">[023-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='9201:9224'>　後必號而無及也百姓喪其君若牛亡其毛也故稱</span>
<span class='tline' id='l378' data-llen='9224:9247'>　凶此鳥焚其巢為當時實事故就事引易而釋其義</span>
<span class='tline' id='l379' data-llen='9247:9288'>　與易解不同<span class='krp-note'>乾鑿度卷末載仲尼生不知易本偶筮/其命得旅請益于商瞿氏曰子有聖知</span></span>
<span class='tline' id='l380' data-llen='9288:9335'>　<span class='krp-note'>而無位孔子泣而曰鳳鳥不來河無圖至天之命也/停讀禮止史削五十究作十翼  按漢史自魯商瞿</span></span>
<span class='tline' id='l381' data-llen='9335:9381'>　<span class='krp-note'>子木受易孔子以授魯橋庇子庸五傳至齊田何子/装何為漢儒傳易之始則商瞿子木本孔子弟子受</span></span>
<span class='tline' id='l382' data-llen='9381:9426'>　<span class='krp-note'>易于孔子反曰請益商瞿氏不合乾鑿度本東漢/人作託言鄭𤣥註易緯書並亡惟此書世多有之</span></span>
<span class='tline' id='l383' data-llen='9426:9429'>　</span>
<span class='tline' id='l384' data-llen='9429:9439'>　仲氏易卷二十三</span>
</p>
<p>
</p>
  </div>
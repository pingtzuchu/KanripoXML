<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0126', 'WYG', '017-1a' );" name="017-1a" class="pb">[017-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　仲氏易卷十七</span><br/>
<span class='tline' id='l10' data-llen='198:219'>　　　　　　　　　　翰林院檢討毛竒齡撰</span><br/>
<span class='tline' id='l11' data-llen='219:233'>䷥<span class='krp-note'>兌下/離上</span>　四易卦</span><br/>
<span class='tline' id='l12' data-llen='233:268'>　　易　<span class='krp-note'>大/壯</span>䷡<span class='krp-note'>三往/上來</span>　　　<span class='krp-note'>中/孚</span>䷼<span class='krp-note'>五來/四往</span></span><br/>
<span class='tline' id='l13' data-llen='268:307'>　　<span class='krp-note'>又/易</span>　<span class='krp-note'>大/畜</span>䷙<span class='krp-note'>三往/四來</span>　　　<span class='krp-note'>无/妄</span>䷘<span class='krp-note'>五來/二往</span></span><br/>
<span class='tline' id='l14' data-llen='307:353'>　<span class='krp-note'>虞翻以大壯上之三无妄二之五為推易法而朱子/亦云自中孚來者柔進居五則此卦㡬乎獨全矣大</span></span><br/>
<span class='tline' id='l15' data-llen='353:375'>　<span class='krp-note'>畜者无妄之對推无/妄則大畜可并見耳</span></span><br/>
<span class='tline' id='l16' data-llen='375:401'><a onclick="displayPageImage('KR1a0126', 'WYG', '017-1b' );" name="017-1b" class="pb">[017-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='401:407'>睽小事吉</span><br/>
<span class='tline' id='l18' data-llen='407:430'>彖曰睽火動而上澤動而下二女同居其志不同行説</span><br/>
<span class='tline' id='l19' data-llen='430:453'>而麗乎明柔進而上行得中而應乎剛是以小事吉天</span><br/>
<span class='tline' id='l20' data-llen='453:476'>地睽而其事同也男女睽而其志通也萬物睽而其事</span><br/>
<span class='tline' id='l21' data-llen='476:487'>類也睽之時用大矣哉</span><br/>
<span class='tline' id='l22' data-llen='487:510'>　卦第曰睽而傳者解之離火炎上兌澤潤下一也中</span><br/>
<span class='tline' id='l23' data-llen='510:539'>　女少女同家不同嫁二也其為説如是而已<span class='krp-note'>近以説/文有目</span></span><br/>
<span class='tline' id='l24' data-llen='539:580'>　<span class='krp-note'>不相視為睽之説謂上離互離原有兩目/而四爻間之為睽則不幸而四受災矣</span>乃推易者</span><br/>
<span class='tline' id='l25' data-llen='580:606'><a onclick="displayPageImage('KR1a0126', 'WYG', '017-2a' );" name="017-2a" class="pb">[017-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='606:629'>　于此以中孚之四柔无妄之三柔並進而居之于五</span><br/>
<span class='tline' id='l27' data-llen='629:652'>　是柔上行也然且五位在中而二之為應者又即五</span><br/>
<span class='tline' id='l28' data-llen='652:675'>　所易之剛是得中而應乎剛也夫柔者隂也柔之事</span><br/>
<span class='tline' id='l29' data-llen='675:704'>　小事也<span class='krp-note'>陽大隂小/義見前</span>柔小而得中吉也卦所謂小事吉</span><br/>
<span class='tline' id='l30' data-llen='704:727'>　者以此若夫悦而麗乎明則恒象有然不待言矣人</span><br/>
<span class='tline' id='l31' data-llen='727:750'>　第以為此睽耳睽則離離則不合而不知善處睽者</span><br/>
<span class='tline' id='l32' data-llen='750:773'>　反即有以用乎睽天下未有睽而不終合者亦未有</span><br/>
<span class='tline' id='l33' data-llen='773:805'>　合而不始乎睽者彼夫火同乎天<span class='krp-note'>天火/同人</span>澤臨乎地<span class='krp-note'>地/澤</span></span><br/>
<span class='tline' id='l34' data-llen='805:831'><a onclick="displayPageImage('KR1a0126', 'WYG', '017-2b' );" name="017-2b" class="pb">[017-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='831:866'>　<span class='krp-note'>臨/</span>倒火澤而為夫婦<span class='krp-note'>火澤倒見為家/人卦夫夫婦婦</span>合天地男女而</span><br/>
<span class='tline' id='l36' data-llen='866:900'>　生萬物<span class='krp-note'>乾道成男坤道成女/男女構精萬物化生</span>而皆于睽乎得之惟睽</span><br/>
<span class='tline' id='l37' data-llen='900:923'>　故同惟睽故通惟睽故偕事物而以類従是睽者其</span><br/>
<span class='tline' id='l38' data-llen='923:956'>　時而睽之而不終睽者乃其用也<span class='krp-note'>林次崖曰惟合見/睽亦惟睽得合合</span></span><br/>
<span class='tline' id='l39' data-llen='956:974'>　<span class='krp-note'>在睽之中不睽/則無以為合矣</span></span><br/>
<span class='tline' id='l40' data-llen='974:989'>象曰上火下澤睽君子以同而異</span><br/>
<span class='tline' id='l41' data-llen='989:1012'>　彖曰睽而同此曰同而異者彖以睽終此以睽始也</span><br/>
<span class='tline' id='l42' data-llen='1012:1025'>　仲氏曰此其所以為睽也</span><br/>
<span class='tline' id='l43' data-llen='1025:1051'><a onclick="displayPageImage('KR1a0126', 'WYG', '017-3a' );" name="017-3a" class="pb">[017-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1051:1074'>初九悔亡喪馬勿逐自復見惡人无咎象曰見惡人以</span><br/>
<span class='tline' id='l45' data-llen='1074:1079'>辟咎也</span><br/>
<span class='tline' id='l46' data-llen='1079:1102'>　夫睽者未合者也未合者則必于合乎觀之彼以内</span><br/>
<span class='tline' id='l47' data-llen='1102:1125'>　外為間隔者火水耳内與外皆女耳若夫男女相應</span><br/>
<span class='tline' id='l48' data-llen='1125:1148'>　則仍在内外故夫初之所應者四也應則必合而當</span><br/>
<span class='tline' id='l49' data-llen='1148:1171'>　其睽時則必上行焉以従乎四是以大壯大畜身駕</span><br/>
<span class='tline' id='l50' data-llen='1171:1204'>　乾馬<span class='krp-note'>兩卦皆/乾下</span>无妄中孚則又跨震馬<span class='krp-note'>无妄跨/下震</span>而隨震</span><br/>
<span class='tline' id='l51' data-llen='1204:1233'>　馬<span class='krp-note'>中孚隨互/震在前</span>今乃易為睽而盡喪之乾震既喪馬將</span><br/>
<span class='tline' id='l52' data-llen='1233:1259'><a onclick="displayPageImage('KR1a0126', 'WYG', '017-3b' );" name="017-3b" class="pb">[017-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1259:1282'>　焉適所幸初尚未移馬往來而初不動且兌決返乾</span><br/>
<span class='tline' id='l54' data-llen='1282:1317'>　或亦因之有勿遂自復之㡬<span class='krp-note'>兌為上夬故為決而夬/即返乾凡易中有兌口</span></span><br/>
<span class='tline' id='l55' data-llen='1317:1360'>　<span class='krp-note'>者皆勿逐自復如震之六二有兌口曰勿逐/自得既濟六二有兌口亦曰勿逐自得是也</span>則一言</span><br/>
<span class='tline' id='l56' data-llen='1360:1383'>　初九而即悔亡毋亦始睽終合之小吉者與且夫四</span><br/>
<span class='tline' id='l57' data-llen='1383:1413'>　非他我之人也徒以人在坎中<span class='krp-note'>四適當互/坎之剛中</span>坎為寇為</span><br/>
<span class='tline' id='l58' data-llen='1413:1436'>　盜遂疑此四為惡人而不知人有好惡相見則一我</span><br/>
<span class='tline' id='l59' data-llen='1436:1459'>　以見為惡而彼以不見為咎與我以不見而避其惡</span><br/>
<span class='tline' id='l60' data-llen='1459:1476'>　又何如見之而可避其咎也勿睽也</span><br/>
<span class='tline' id='l61' data-llen='1476:1502'><a onclick="displayPageImage('KR1a0126', 'WYG', '017-4a' );" name="017-4a" class="pb">[017-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1502:1522'>九二遇主于巷无咎象曰遇主于巷未失道也</span><br/>
<span class='tline' id='l63' data-llen='1522:1545'>　二以五為應亦我人也然而名不同時方睽離豈能</span><br/>
<span class='tline' id='l64' data-llen='1545:1568'>　遽遇二以无妄之二柔進之五而為我應向之以陽</span><br/>
<span class='tline' id='l65' data-llen='1568:1591'>　倡我者今以隂従我是五本君位而舊為我倡此非</span><br/>
<span class='tline' id='l66' data-llen='1591:1614'>　我之人而我之主也乃復以睽故而在五不能遇于</span><br/>
<span class='tline' id='l67' data-llen='1614:1650'>　室在我不能遇于門<span class='krp-note'>五以女在上比在室二以夫/在下比在門見蘇氏易傳</span>祗</span><br/>
<span class='tline' id='l68' data-llen='1650:1673'>　以互離在前兩剛相夾如巷者而以兩相就而遇于</span><br/>
<span class='tline' id='l69' data-llen='1673:1703'>　此間<span class='krp-note'>互離適在/二五之間</span>雖非正道然猶不失道以為此巷遇</span><br/>
<span class='tline' id='l70' data-llen='1703:1729'><a onclick="displayPageImage('KR1a0126', 'WYG', '017-4b' );" name="017-4b" class="pb">[017-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1729:1741'>　非野合也巷遇何咎焉</span><br/>
<span class='tline' id='l72' data-llen='1741:1780'>六三見輿曳其牛掣<span class='krp-note'>説文作觢云角一俯一仰鄭氏本/作㸷云牛角皆踊曰㸷劉瓛従説</span></span><br/>
<span class='tline' id='l73' data-llen='1780:1821'><span class='krp-note'>文而又依鄭解子夏傳作契云一角仰也/荀爽本作觭雖義不甚逺而字各不同</span>其人天且劓</span><br/>
<span class='tline' id='l74' data-llen='1821:1851'><span class='krp-note'>説文作㓷王/肅本作臲</span>无初有終象曰見輿曳位不當也无初有</span><br/>
<span class='tline' id='l75' data-llen='1851:1857'>終遇剛也</span><br/>
<span class='tline' id='l76' data-llen='1857:1880'>　若夫三則睽之至矣其従上也亦猶夫初之見四二</span><br/>
<span class='tline' id='l77' data-llen='1880:1903'>　之遇五也而睽離太過間阻横出三居坎之傍而當</span><br/>
<span class='tline' id='l78' data-llen='1903:1926'>　互離之柔中坎輿離牛逝将上従而輿以偏輪而為</span><br/>
<span class='tline' id='l79' data-llen='1926:1952'><a onclick="displayPageImage('KR1a0126', 'WYG', '017-5a' );" name="017-5a" class="pb">[017-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1952:1989'>　坎所曳<span class='krp-note'>坎為輿又為輪三居坎下爻/為偏輪故為所曳又坎為曳</span>牛以一後一先</span><br/>
<span class='tline' id='l81' data-llen='1989:2030'>　而為坎所掣<span class='krp-note'>牛本在輿前今上離在坎前互離又在/坎後而其爻皆與坎俱為所牽制故為</span></span><br/>
<span class='tline' id='l82' data-llen='2030:2058'>　<span class='krp-note'>掣掣/牽也</span>此其勢必不能以急合而且視其人實我人也</span><br/>
<span class='tline' id='l83' data-llen='2058:2094'>　去中孚之巽髮而天之<span class='krp-note'>中孚上巽巽為髮今易之是/天之也髠髮為天見舊註</span></span><br/>
<span class='tline' id='l84' data-llen='2094:2129'>　割大畜之艮鼻而且為劓之<span class='krp-note'>大畜上艮艮為鼻今易/之是劓之也割鼻為劓</span></span><br/>
<span class='tline' id='l85' data-llen='2129:2152'>　其人之險艱為何如者爾乃三為卦終上亦為卦終</span><br/>
<span class='tline' id='l86' data-llen='2152:2175'>　雖我之與應皆非卦始則皆為无初无初必睽然不</span><br/>
<span class='tline' id='l87' data-llen='2175:2198'>　曰君子有終乎縦上下相接其所遇之位固為不當</span><br/>
<span class='tline' id='l88' data-llen='2198:2224'><a onclick="displayPageImage('KR1a0126', 'WYG', '017-5b' );" name="017-5b" class="pb">[017-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2224:2242'>　而所遇在剛則以柔従剛遇也非睽也</span><br/>
<span class='tline' id='l90' data-llen='2242:2265'>　按左傳僖二十四年襄王出居鄭狐偃勸晉文侯勤</span><br/>
<span class='tline' id='l91' data-llen='2265:2286'>　王筮之遇大有之睽䷍䷥曰吉遇公用享于天</span><br/>
<span class='tline' id='l92' data-llen='2286:2309'>　子之卦戰克而王饗吉孰大焉且是卦也天為澤以</span><br/>
<span class='tline' id='l93' data-llen='2309:2352'>　當日<span class='krp-note'>大有下為乾睽下為澤而上皆為離今變乾/之三以成兌澤是天變為澤以上當離日也</span>天</span><br/>
<span class='tline' id='l94' data-llen='2352:2386'>　子降心以逆公不亦可乎<span class='krp-note'>天君象日侯象天降/澤而承日是迎公也</span>大有</span><br/>
<span class='tline' id='l95' data-llen='2386:2424'>　去睽而復亦其所也<span class='krp-note'>大有之睽必兼占睽卦即使不/占睽卦而復占大有亦離日在</span></span><br/>
<span class='tline' id='l96' data-llen='2424:2458'>　<span class='krp-note'>上乾天在下亦天子/降尊之象故亦其所</span>其後晉侯逆王入之王果享醴</span><br/>
<span class='tline' id='l97' data-llen='2458:2484'><a onclick="displayPageImage('KR1a0126', 'WYG', '017-6a' );" name="017-6a" class="pb">[017-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2484:2507'>　命之宥則此占法明云悔卦睽爻為吉即不占睽爻</span><br/>
<span class='tline' id='l99' data-llen='2507:2530'>　而反之而復占大有爻亦吉此明明兼占貞悔之據</span><br/>
<span class='tline' id='l100' data-llen='2530:2553'>　若惟恐後此占法單占本爻而故為反覆之者乃啟</span><br/>
<span class='tline' id='l101' data-llen='2553:2581'>　蒙占法誤解蔡墨及司空季子諸語<span class='krp-note'>説見前/乾卦</span>而造為</span><br/>
<span class='tline' id='l102' data-llen='2581:2604'>　一爻變則以本卦爻詞占而註者仍引此筮以為証</span><br/>
<span class='tline' id='l103' data-llen='2604:2611'>　何罔罔乎</span><br/>
<span class='tline' id='l104' data-llen='2611:2634'>九四睽孤遇元夫交孚厲无咎象曰交孚无咎志行也</span><br/>
<span class='tline' id='l105' data-llen='2634:2657'>　至于九四則與初為應而以剛遇剛猶之卦之二女</span><br/>
<span class='tline' id='l106' data-llen='2657:2683'><a onclick="displayPageImage('KR1a0126', 'WYG', '017-6b' );" name="017-6b" class="pb">[017-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2683:2706'>　以柔遇柔兩雄不相下必至于孤而原夫四推所易</span><br/>
<span class='tline' id='l108' data-llen='2706:2734'>　<span class='krp-note'>四易/卦也</span>四有移而初必不移則初四俱為剛抑初夫也</span><br/>
<span class='tline' id='l109' data-llen='2734:2757'>　且夫者對婦得名而此以兩夫而遜為長夫元者長</span><br/>
<span class='tline' id='l110' data-llen='2757:2780'>　也此非坎中之孚初與四交而志在同行不至此則</span><br/>
<span class='tline' id='l111' data-llen='2780:2803'>　雖睽而孤孤而至于厲而亦又何咎彖曰其志不同</span><br/>
<span class='tline' id='l112' data-llen='2803:2826'>　行而此曰志行其不同行者所以為睽而志行而無</span><br/>
<span class='tline' id='l113' data-llen='2826:2849'>　勿同者所以為合此用睽者之所為用陽而不用隂</span><br/>
<span class='tline' id='l114' data-llen='2849:2853'>　與</span><br/>
<span class='tline' id='l115' data-llen='2853:2879'><a onclick="displayPageImage('KR1a0126', 'WYG', '017-7a' );" name="017-7a" class="pb">[017-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2879:2902'>六五悔亡厥宗噬膚往何咎象曰厥宗噬膚往有慶也</span><br/>
<span class='tline' id='l117' data-llen='2902:2925'>　一及六五而即曰悔亡以有應也然其為應同而其</span><br/>
<span class='tline' id='l118' data-llen='2925:2948'>　人不同夫二之以五為主者尊之也今五亦以二為</span><br/>
<span class='tline' id='l119' data-llen='2948:2978'>　宗宗即主也然而親之也<span class='krp-note'>尊親二義見/來氏易註</span>尊之親之則</span><br/>
<span class='tline' id='l120' data-llen='2978:3001'>　雖睽而合在是焉夫上火下雷而噬嗑以名其曰噬</span><br/>
<span class='tline' id='l121' data-llen='3001:3024'>　膚則六二之文也今五以應二而二為陽剛居外腹</span><br/>
<span class='tline' id='l122' data-llen='3024:3059'>　<span class='krp-note'>離/</span>内口<span class='krp-note'>兌/</span>之間其噬嗑猶是<span class='krp-note'>睽變二即/噬嗑矣</span>而乃藉剛齦</span><br/>
<span class='tline' id='l123' data-llen='3059:3088'>　而上闔之則是噬膚而膚易離者噬嗑之噬<span class='krp-note'>惟膚易/離故滅</span></span><br/>
<span class='tline' id='l124' data-llen='3088:3114'><a onclick="displayPageImage('KR1a0126', 'WYG', '017-7b' );" name="017-7b" class="pb">[017-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='3114:3150'>　<span class='krp-note'>鼻/</span>噬膚而噬易合者則睽之噬也<span class='krp-note'>惟膚易離則噬易/合此取象噬膚之</span></span><br/>
<span class='tline' id='l126' data-llen='3150:3176'>　<span class='krp-note'>義/</span>睽之二猶之噬嗑之二也葢内往而外來者合也</span><br/>
<span class='tline' id='l127' data-llen='3176:3199'>　内來而外往者睽也五仍上往此所以為睽而噬合</span><br/>
<span class='tline' id='l128' data-llen='3199:3240'>　如此往何咎<span class='krp-note'>易㑹以宗指初爻宗者原始之意故初/悔亡五亦悔亡季氏四同以宗指上九</span></span><br/>
<span class='tline' id='l129' data-llen='3240:3286'>　<span class='krp-note'>惟上為五所尊事者可以噬去諸梗故曰宗蘇氏易/傳謂二五不合者疑四之為宼也今四噬三膚則無</span></span><br/>
<span class='tline' id='l130' data-llen='3286:3332'>　<span class='krp-note'>暇宼我矣此以四為宗三為膚朱氏㑹通又謂二五/以四間噬去四問即可合矣是以二五為宗四為膚</span></span><br/>
<span class='tline' id='l131' data-llen='3332:3378'>　<span class='krp-note'>至陳氏捷解則曰宗非一人之稱二五正應四上同/體合為一宗即合為一膚總由不得正㫖胡噆亂咂</span></span><br/>
<span class='tline' id='l132' data-llen='3378:3410'>　<span class='krp-note'>即一宗字而初二三四五上歴歴/噬遍嗟乎聖經之晦亡一至于此</span></span><br/>
<span class='tline' id='l133' data-llen='3410:3436'><a onclick="displayPageImage('KR1a0126', 'WYG', '017-8a' );" name="017-8a" class="pb">[017-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3436:3463'>上九睽孤見豕負塗載鬼一車先張之弧後説之弧<span class='krp-note'>京/房</span></span><br/>
<span class='tline' id='l135' data-llen='3463:3512'><span class='krp-note'>馬融鄭𤣥王肅翟子𤣥虞翻李鼎祚本俱作壺又翻解/云兌為口離為大腹大腹有口坎酒在中壺之象也之</span></span><br/>
<span class='tline' id='l136' data-llen='3512:3544'><span class='krp-note'>應歴險以與兌/故後説之壺也</span>匪寇婚媾往遇雨則吉象曰遇雨之吉</span><br/>
<span class='tline' id='l137' data-llen='3544:3550'>羣疑亡也</span><br/>
<span class='tline' id='l138' data-llen='3550:3573'>　上與三應雖睽何孤而亦曰孤者上處睽之極雖有</span><br/>
<span class='tline' id='l139' data-llen='3573:3596'>　應而如無應然所為孤也然而有終也夫睽有所遇</span><br/>
<span class='tline' id='l140' data-llen='3596:3619'>　亦有所見今所求遇者三也而所隔在坎坎為豕則</span><br/>
<span class='tline' id='l141' data-llen='3619:3642'>　所見者惟豕耳然且三之所處坎與兌俱豕涉澤而</span><br/>
<span class='tline' id='l142' data-llen='3642:3668'><a onclick="displayPageImage('KR1a0126', 'WYG', '017-8b' );" name="017-8b" class="pb">[017-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3668:3691'>　如塗附焉夫坎車也載于其中者三也即我人也乃</span><br/>
<span class='tline' id='l144' data-llen='3691:3720'>　三與四同道三為神四為鬼<span class='krp-note'>見虞氏/易謙卦</span>而以上而視之</span><br/>
<span class='tline' id='l145' data-llen='3720:3743'>　下則三為四蔽但見鬼而不見人且坎為弓輪其在</span><br/>
<span class='tline' id='l146' data-llen='3743:3773'>　前者為巽繩張之者也<span class='krp-note'>五上半巽/以繩張弓</span>而在後者為兌口</span><br/>
<span class='tline' id='l147' data-llen='3773:3796'>　脱之者也即一偶見間而乍是而乍非如此徒以三</span><br/>
<span class='tline' id='l148' data-llen='3796:3819'>　在坎傍坎為宼為盜則同此應爻而在初與在三為</span><br/>
<span class='tline' id='l149' data-llen='3819:3842'>　人在二為主在四為夫在五為宗而在上則變名為</span><br/>
<span class='tline' id='l150' data-llen='3842:3865'>　寇匪寇也此婚媾也上雖上往而反而遇焉睽三見</span><br/>
<span class='tline' id='l151' data-llen='3865:3891'><a onclick="displayPageImage('KR1a0126', 'WYG', '017-9a' );" name="017-9a" class="pb">[017-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3891:3914'>　三遇而此不必遇主也抑不必遇元夫也即遇雨乎</span><br/>
<span class='tline' id='l153' data-llen='3914:3937'>　坎在地為水在天為雨如屯所云雷雨者而于焉遇</span><br/>
<span class='tline' id='l154' data-llen='3937:3960'>　之解孤獨而釋羣疑小事之吉則此終吉矣所謂无</span><br/>
<span class='tline' id='l155' data-llen='3960:3976'>　初有終者此大終也此用睽者也</span><br/>
<span class='tline' id='l156' data-llen='3976:3997'>　按左傳晉獻公筮嫁伯姬于秦遇歸妹之睽䷵</span><br/>
<span class='tline' id='l157' data-llen='3997:4027'>　䷥史蘇占之曰不吉其繇曰士刲羊亦無<img height='20' width='20' alt='&amp;KR0954' title='KR0954' src='https://raw.githubusercontent.com/kanripo/KR-Gaiji/master/images/KR0954.png'/>也女承</span><br/>
<span class='tline' id='l158' data-llen='4027:4064'>　筐亦無貺也<span class='krp-note'>此四句節録歸妹上六爻詞/以上六無應故所求不得也</span>西隣責言</span><br/>
<span class='tline' id='l159' data-llen='4064:4100'>　不可償也<span class='krp-note'>兌在西方/為口舌</span>歸妹之睽猶無相也<span class='krp-note'>相助也婚/姻以求助</span></span><br/>
<span class='tline' id='l160' data-llen='4100:4126'><a onclick="displayPageImage('KR1a0126', 'WYG', '017-9b' );" name="017-9b" class="pb">[017-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='4126:4160'>　<span class='krp-note'>睽則/無矣</span>震之離亦離之震為雷為火為嬴敗姬<span class='krp-note'>歸妹之/睽則為</span></span><br/>
<span class='tline' id='l162' data-llen='4160:4206'>　<span class='krp-note'>震之離然反之即離之震也震木離火則木本生火/而反之則火亦足以焚木是以所生之子而反害母</span></span><br/>
<span class='tline' id='l163' data-llen='4206:4250'>　<span class='krp-note'>家為嬴/敗姬也</span>車脫其輹<span class='krp-note'>震為車變上/則下輹脱矣</span>火焚其旗<span class='krp-note'>震木上動/為旗變為</span></span><br/>
<span class='tline' id='l164' data-llen='4250:4282'>　<span class='krp-note'>火則焚/之矣</span>不利行師敗于宗丘<span class='krp-note'>解見/後</span>歸妹睽孤寇張之</span><br/>
<span class='tline' id='l165' data-llen='4282:4313'>　弧<span class='krp-note'>此二句節録/睽上九爻詞</span>姪其従姑六年其逋逃歸其國而棄</span><br/>
<span class='tline' id='l166' data-llen='4313:4340'>　其家明年其死于髙梁之虛<span class='krp-note'>解見/後</span>公不従遂嫁秦穆</span><br/>
<span class='tline' id='l167' data-llen='4340:4363'>　為穆姬僖九年獻公卒公子夷吾許秦穆重賂而納</span><br/>
<span class='tline' id='l168' data-llen='4363:4386'>　之是為恵公十年不與賂及秦飢乞糴閉之糴仲氏</span><br/>
<span class='tline' id='l169' data-llen='4386:4413'><a onclick="displayPageImage('KR1a0126', 'WYG', '017-10a' );" name="017-10a" class="pb">[017-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4413:4443'>　曰此刲羊無<img height='20' width='20' alt='&amp;KR0954' title='KR0954' src='https://raw.githubusercontent.com/kanripo/KR-Gaiji/master/images/KR0954.png'/>也有所求而不之應也十五年秦伯</span><br/>
<span class='tline' id='l171' data-llen='4443:4466'>　伐晉仲氏曰此西隣之責言也敗晉于韓原仲氏曰</span><br/>
<span class='tline' id='l172' data-llen='4466:4489'>　此不利行師敗于宗丘也夫離為戈兵為甲胄此行</span><br/>
<span class='tline' id='l173' data-llen='4489:4512'>　師者也以我之震柔變而為彼之戈兵甲胄是利在</span><br/>
<span class='tline' id='l174' data-llen='4512:4535'>　彼不利在我也不利在我則我敗矣且夫震我也之</span><br/>
<span class='tline' id='l175' data-llen='4535:4558'>　離客也我之主震倒艮山而為之丘是主丘也主丘</span><br/>
<span class='tline' id='l176' data-llen='4558:4581'>　者韓原晉地也而乃變客之離剛而敗之獲晉侯十</span><br/>
<span class='tline' id='l177' data-llen='4581:4604'>　一月歸晉侯仲氏曰此歸妹睽孤宼張之弧也夫歸</span><br/>
<span class='tline' id='l178' data-llen='4604:4631'><a onclick="displayPageImage('KR1a0126', 'WYG', '017-10b' );" name="017-10b" class="pb">[017-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4631:4654'>　妹之所之者睽孤也之彼為敵則睽孤者宼也然而</span><br/>
<span class='tline' id='l180' data-llen='4654:4677'>　其詞曰先張之弧後脱之弧夫猶是弧也而宼張之</span><br/>
<span class='tline' id='l181' data-llen='4677:4700'>　宼忽脱之則猶是晉侯而宼獲之宼又忽歸之焉十</span><br/>
<span class='tline' id='l182' data-llen='4700:4723'>　六年晉太子圉質秦秦妻之仲氏曰此則為姪之従</span><br/>
<span class='tline' id='l183' data-llen='4723:4746'>　姑者也夫以嫁女言之則離火者震木之女也而以</span><br/>
<span class='tline' id='l184' data-llen='4746:4778'>　歸妹言之則離火者又震兄之子也<span class='krp-note'>歸妹以震兄嫁/兌妹則火又為</span></span><br/>
<span class='tline' id='l185' data-llen='4778:4805'>　<span class='krp-note'>兄所/出</span>母女為姑而兄子即為姪則同此一離而姑姪</span><br/>
<span class='tline' id='l186' data-llen='4805:4828'>　並居有似乎従之者然二十二年子圉逃歸二十三</span><br/>
<span class='tline' id='l187' data-llen='4828:4855'><a onclick="displayPageImage('KR1a0126', 'WYG', '017-11a' );" name="017-11a" class="pb">[017-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4855:4878'>　年恵公卒子圉立是為懐公二十四年秦穆納公子</span><br/>
<span class='tline' id='l189' data-llen='4878:4901'>　重耳懐公奔髙梁重耳弑之仲氏曰此六年其逋歸</span><br/>
<span class='tline' id='l190' data-llen='4901:4924'>　國棄家而終死于髙梁者也史不曰震之離亦離之</span><br/>
<span class='tline' id='l191' data-llen='4924:4947'>　震乎自上之初閱六爻而上又變則逋矣上本離而</span><br/>
<span class='tline' id='l192' data-llen='4947:4970'>　仍變震則歸國而棄其家矣男以女為家棄家者棄</span><br/>
<span class='tline' id='l193' data-llen='4970:4993'>　所妻也然而離一變而離剛已亡夫離剛之上横者</span><br/>
<span class='tline' id='l194' data-llen='4993:5020'>　髙梁也變之震而剛已亡則變于是死亦于是焉<span class='krp-note'>史/蘇</span></span><br/>
<span class='tline' id='l195' data-llen='5020:5044'>　<span class='krp-note'>是占本竒中而解者不/明反疑附㑹故更正之</span></span><br/>
<span class='tline' id='l196' data-llen='5044:5071'><a onclick="displayPageImage('KR1a0126', 'WYG', '017-11b' );" name="017-11b" class="pb">[017-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='5071:5085'>䷦<span class='krp-note'>艮下/坎上</span>　四易卦</span><br/>
<span class='tline' id='l198' data-llen='5085:5116'>　　易　觀䷓<span class='krp-note'>上來/三往</span>　　　<span class='krp-note'>小/過</span>䷽<span class='krp-note'>四往/五來</span></span><br/>
<span class='tline' id='l199' data-llen='5116:5147'>　　<span class='krp-note'>又/易</span>　萃䷬<span class='krp-note'>四來/三往</span>　　　升䷭<span class='krp-note'>二往/五來</span></span><br/>
<span class='tline' id='l200' data-llen='5147:5193'>　<span class='krp-note'>虞氏易以觀上反三為蹇朱子本義謂蹇卦自小過/來陽進則往居五而得中退則入于艮而不進此俱</span></span><br/>
<span class='tline' id='l201' data-llen='5193:5204'>　<span class='krp-note'>與推易/法同</span></span><br/>
<span class='tline' id='l202' data-llen='5204:5220'>蹇利西南不利東北利見大人貞吉</span><br/>
<span class='tline' id='l203' data-llen='5220:5243'>彖曰蹇難也險在前也見險而能止知矣哉蹇利西南</span><br/>
<span class='tline' id='l204' data-llen='5243:5266'>往得中也不利東此其道窮也利見大人往有功也當</span><br/>
<span class='tline' id='l205' data-llen='5266:5293'><a onclick="displayPageImage('KR1a0126', 'WYG', '017-12a' );" name="017-12a" class="pb">[017-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='5293:5320'>位貞吉以正邦<span class='krp-note'>荀陸本作/國為漢諱</span>也蹇之時用大矣哉</span><br/>
<span class='tline' id='l207' data-llen='5320:5347'>　蹇以跛得名<span class='krp-note'>見説/文</span>坎險在前而艮止不進如跛者之</span><br/>
<span class='tline' id='l208' data-llen='5347:5370'>　艱于行故謂之蹇顧蹇者難也險以成蹇而惟知足</span><br/>
<span class='tline' id='l209' data-llen='5370:5393'>　以濟蹇故蹇之由坎在象固然而以濟蹇言則坎徳</span><br/>
<span class='tline' id='l210' data-llen='5393:5425'>　為智坎質為通坎之心為剛而多堅<span class='krp-note'>坎位北于四徳/屬智説卦坎為</span></span><br/>
<span class='tline' id='l211' data-llen='5425:5459'>　<span class='krp-note'>通為堅/多心</span>是以艮外蔽而障坎于内即謂之蒙<span class='krp-note'>山水蒙/與水山</span></span><br/>
<span class='tline' id='l212' data-llen='5459:5486'>　<span class='krp-note'>蹇正/反</span>坎外發而止艮在中則謂之智葢推易之道所</span><br/>
<span class='tline' id='l213' data-llen='5486:5509'>　尚往來而亦惟智能周之彼夫神以知來知以藏往</span><br/>
<span class='tline' id='l214' data-llen='5509:5536'><a onclick="displayPageImage('KR1a0126', 'WYG', '017-12b' );" name="017-12b" class="pb">[017-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='5536:5559'>　知者智也彰往而察來彰察亦智也往來不窮謂之</span><br/>
<span class='tline' id='l216' data-llen='5559:5582'>　通通亦智也蹇以智濟而蹇之為象則悉以往來覘</span><br/>
<span class='tline' id='l217' data-llen='5582:5618'>　濟蹇之用<span class='krp-note'>六爻皆有往反非推易則冒/昧極矣此真前人未發者</span>是以蹇必擇</span><br/>
<span class='tline' id='l218' data-llen='5618:5641'>　地艮者東北之卦也東此不利則反西南以濟之語</span><br/>
<span class='tline' id='l219' data-llen='5641:5678'>　所謂治險必以夷是也<span class='krp-note'>劉子新論云蹇利西南就土/順也不利東北登山峻也西</span></span><br/>
<span class='tline' id='l220' data-llen='5678:5707'>　<span class='krp-note'>南坤位/與艮對</span>葢履險非跛者事也然而濟蹇必擇人坎艮</span><br/>
<span class='tline' id='l221' data-llen='5707:5731'>　者兩陽之卦也隂柔成坎則藉陽剛以振之𫝊所謂</span><br/>
<span class='tline' id='l222' data-llen='5731:5754'>　柔不利逺者是也以出險非弱者事也誠以是卦所</span><br/>
<span class='tline' id='l223' data-llen='5754:5781'><a onclick="displayPageImage('KR1a0126', 'WYG', '017-13a' );" name="017-13a" class="pb">[017-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5781:5804'>　推剛居三五以小過四剛與升之二剛並往而居于</span><br/>
<span class='tline' id='l225' data-llen='5804:5831'>　坎中<span class='krp-note'>九/五</span>又復以觀之上剛萃之四剛並來而居于互</span><br/>
<span class='tline' id='l226' data-llen='5831:5858'>　坎之中<span class='krp-note'>九/三</span>皆得中也雖一往一來而言往而來亦見</span><br/>
<span class='tline' id='l227' data-llen='5858:5881'>　焉則同此坎中而智能見險剛能出險智可擇西南</span><br/>
<span class='tline' id='l228' data-llen='5881:5904'>　之利而剛復能救東北之窮此其人之大為何如者</span><br/>
<span class='tline' id='l229' data-llen='5904:5927'>　夫遇蹇者時也濟蹇者用也大人以濟蹇為有功而</span><br/>
<span class='tline' id='l230' data-llen='5927:5960'>　三同功而五多功<span class='krp-note'>繫詞三與五同功而/異位又曰五多功</span>所謂人大用</span><br/>
<span class='tline' id='l231' data-llen='5960:5983'>　亦大此不止當位而正邦已也西南東北以卦位言</span><br/>
<span class='tline' id='l232' data-llen='5983:6010'><a onclick="displayPageImage('KR1a0126', 'WYG', '017-13b' );" name="017-13b" class="pb">[017-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='6010:6033'>　虞翻謂坤西南卦五在坤中坎為月月生西南故利</span><br/>
<span class='tline' id='l234' data-llen='6033:6056'>　西南艮東北卦月消于艮喪乙滅癸故不利東北此</span><br/>
<span class='tline' id='l235' data-llen='6056:6079'>　以卦位兼卦時言與蹇之時正合但納甲後起不如</span><br/>
<span class='tline' id='l236' data-llen='6079:6102'>　説卦之更妥耳若朱氏㑹通以三為南四為西初為</span><br/>
<span class='tline' id='l237' data-llen='6102:6114'>　東上為北則不可解矣</span><br/>
<span class='tline' id='l238' data-llen='6114:6150'>象曰山上有水蹇君子以反<span class='krp-note'>郭氏舉正據王弼本作正/今考王註明云除難莫若</span></span><br/>
<span class='tline' id='l239' data-llen='6150:6166'><span class='krp-note'>反身修徳/仍是反字</span>身修徳</span><br/>
<span class='tline' id='l240' data-llen='6166:6190'>　不能前則反之矣<span class='krp-note'>反即來字與來/反之反不同</span></span><br/>
<span class='tline' id='l241' data-llen='6190:6217'><a onclick="displayPageImage('KR1a0126', 'WYG', '017-14a' );" name="017-14a" class="pb">[017-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='6217:6250'>初六往蹇來譽象曰往蹇來譽宜待<span class='krp-note'>張揖本作時鄭氏/本待下多一時字</span></span><br/>
<span class='tline' id='l243' data-llen='6250:6253'>也</span><br/>
<span class='tline' id='l244' data-llen='6253:6276'>　推易者曰吾于蹇得往來之説焉夫剛柔往來推易</span><br/>
<span class='tline' id='l245' data-llen='6276:6299'>　者然也泰否以聚卦首發其義而蹇復仍之蹇自二</span><br/>
<span class='tline' id='l246' data-llen='6299:6322'>　至上皆有往來而惟初無有乃預設一往來之象以</span><br/>
<span class='tline' id='l247' data-llen='6322:6345'>　為往無有不蹇者所為蹇也第初未嘗往也浸假往</span><br/>
<span class='tline' id='l248' data-llen='6345:6368'>　而有不蹇乎蹇也亦未嘗來也浸假來而初外為二</span><br/>
<span class='tline' id='l249' data-llen='6368:6395'>　非二來乎二多譽<span class='krp-note'>繫/詞</span>則非二來也乃來譽也然而未</span><br/>
<span class='tline' id='l250' data-llen='6395:6422'><a onclick="displayPageImage('KR1a0126', 'WYG', '017-14b' );" name="017-14b" class="pb">[017-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='6422:6434'>　來也宜待也葢設詞也</span><br/>
<span class='tline' id='l252' data-llen='6434:6456'>六二王臣蹇蹇匪躬之故象曰王臣蹇蹇終无尤也</span><br/>
<span class='tline' id='l253' data-llen='6456:6479'>　二者臣位也以臣位而為五君所用即為王臣第此</span><br/>
<span class='tline' id='l254' data-llen='6479:6502'>　二非他本升巽之剛易居五位而成坎此蹇也然向</span><br/>
<span class='tline' id='l255' data-llen='6502:6525'>　使二剛不易則下互兌也今易之而成互坎此又蹇</span><br/>
<span class='tline' id='l256' data-llen='6525:6548'>　也夫其所以蹇而又蹇者是曷故哉曰無故也以不</span><br/>
<span class='tline' id='l257' data-llen='6548:6568'>　有其躬而上之君也夫躬且不有于人何尤</span><br/>
<span class='tline' id='l258' data-llen='6568:6609'>九三往蹇來反<span class='krp-note'>郭氏據王弼本作正今按王註進則入/險來則得位故曰往蹇來反並不作正</span></span><br/>
<span class='tline' id='l259' data-llen='6609:6636'><a onclick="displayPageImage('KR1a0126', 'WYG', '017-15a' );" name="017-15a" class="pb">[017-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='6636:6661'><span class='krp-note'>字郭氏妄據/也下象傳同</span>象曰往蹇來反内喜之也</span><br/>
<span class='tline' id='l261' data-llen='6661:6684'>　三則濟蹇者夫三在觀時以三柔往上而成坎在萃</span><br/>
<span class='tline' id='l262' data-llen='6684:6707'>　時以三柔往五而成坎皆往蹇也然幸其所來之剛</span><br/>
<span class='tline' id='l263' data-llen='6707:6730'>　則合觀與萃而皆反乎坎以一剛居三而互離見焉</span><br/>
<span class='tline' id='l264' data-llen='6730:6759'>　<span class='krp-note'>三五同/功為離</span>離也者坎之反也反乎坎則濟蹇矣夫彖以</span><br/>
<span class='tline' id='l265' data-llen='6759:6782'>　為利西南者謂坤也而離以正南而與坤近九三在</span><br/>
<span class='tline' id='l266' data-llen='6782:6805'>　内近坤而喜此非與五同功者而曷有是季本以來</span><br/>
<span class='tline' id='l267' data-llen='6805:6828'>　反為反身之反是周易爻詞翻従傳起矣季氏四同</span><br/>
<span class='tline' id='l268' data-llen='6828:6855'><a onclick="displayPageImage('KR1a0126', 'WYG', '017-15b' );" name="017-15b" class="pb">[017-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6855:6864'>　其乖舛每如此</span><br/>
<span class='tline' id='l270' data-llen='6864:6882'>六四往蹇來連象曰往蹇來連當位實也</span><br/>
<span class='tline' id='l271' data-llen='6882:6905'>　四在二坎之間往遇坎來亦遇坎然而寧來者以互</span><br/>
<span class='tline' id='l272' data-llen='6905:6928'>　坎連艮也夫艮名連山本有連類之義而以五坎之</span><br/>
<span class='tline' id='l273' data-llen='6928:6956'>　上柔來而下連乎艮剛則柔既當位<span class='krp-note'>六居四/皆柔</span>而又連</span><br/>
<span class='tline' id='l274' data-llen='6956:6979'>　三剛而遇三之實是其來連者雖三實即四實也四</span><br/>
<span class='tline' id='l275' data-llen='6979:6997'>　乗剛故乗實與上六乗剛而曰來碩同</span><br/>
<span class='tline' id='l276' data-llen='6997:7015'>九五大蹇朋來象曰大蹇朋來以中節也</span><br/>
<span class='tline' id='l277' data-llen='7015:7042'><a onclick="displayPageImage('KR1a0126', 'WYG', '017-16a' );" name="017-16a" class="pb">[017-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='7042:7065'>　五則為濟蹇之主而身居坎中位大蹇亦大所幸三</span><br/>
<span class='tline' id='l279' data-llen='7065:7088'>　剛以互坎之中而可與為朋夫内向曰來五向内則</span><br/>
<span class='tline' id='l280' data-llen='7088:7111'>　當曰來朋而此曰朋來一若三之反就五而來之者</span><br/>
<span class='tline' id='l281' data-llen='7111:7140'>　葢尊之也夫九五在小過萃升皆為大坎<span class='krp-note'>三卦皆/體大坎</span>在</span><br/>
<span class='tline' id='l282' data-llen='7140:7168'>　觀為大艮<span class='krp-note'>兼畫/之艮</span>是合大坎大艮而成此坎艮之蹇非</span><br/>
<span class='tline' id='l283' data-llen='7168:7195'>　大蹇乎大蹇而剛中則有節節者制也<span class='krp-note'>剛有/制</span>五剛中</span><br/>
<span class='tline' id='l284' data-llen='7195:7211'>　而所與朋來者皆剛中非中節乎</span><br/>
<span class='tline' id='l285' data-llen='7211:7234'>上六往蹇來碩吉利見大人象曰往蹇來碩志在内也</span><br/>
<span class='tline' id='l286' data-llen='7234:7261'><a onclick="displayPageImage('KR1a0126', 'WYG', '017-16b' );" name="017-16b" class="pb">[017-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='7261:7271'>利見大人以従貴也</span><br/>
<span class='tline' id='l288' data-llen='7271:7294'>　此乗剛者也觀以三柔往上而成蹇則所往者固蹇</span><br/>
<span class='tline' id='l289' data-llen='7294:7317'>　也而來而乗五則五碩猶之四來而乗三則三實也</span><br/>
<span class='tline' id='l290' data-llen='7317:7340'>　然而五與三同處剛中亦同為濟蹇而彖所稱大人</span><br/>
<span class='tline' id='l291' data-llen='7340:7363'>　者惟五當之彖所稱利見大人則惟上于五見之亦</span><br/>
<span class='tline' id='l292' data-llen='7363:7386'>　以多凶多功三五所自分貴賤之等亦三五所従判</span><br/>
<span class='tline' id='l293' data-llen='7386:7423'>　<span class='krp-note'>繫詞三多凶五多功/又曰貴賤之等也</span>則今之來碩者以五在上内<span class='krp-note'>上/卦</span></span><br/>
<span class='tline' id='l294' data-llen='7423:7455'>　<span class='krp-note'>以下卦為内上爻/又以下爻為内</span>而其所為利見大人者又以五本</span><br/>
<span class='tline' id='l295' data-llen='7455:7482'><a onclick="displayPageImage('KR1a0126', 'WYG', '017-17a' );" name="017-17a" class="pb">[017-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='7482:7497'>　貴而上従之也此往來之用也</span><br/>
<span class='tline' id='l297' data-llen='7497:7500'>　</span><br/>
<span class='tline' id='l298' data-llen='7500:7503'>　</span><br/>
<span class='tline' id='l299' data-llen='7503:7506'>　</span><br/>
<span class='tline' id='l300' data-llen='7506:7509'>　</span><br/>
<span class='tline' id='l301' data-llen='7509:7512'>　</span><br/>
<span class='tline' id='l302' data-llen='7512:7515'>　</span><br/>
<span class='tline' id='l303' data-llen='7515:7518'>　</span><br/>
<span class='tline' id='l304' data-llen='7518:7545'><a onclick="displayPageImage('KR1a0126', 'WYG', '017-17b' );" name="017-17b" class="pb">[017-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='7545:7548'>　</span><br/>
<span class='tline' id='l306' data-llen='7548:7551'>　</span><br/>
<span class='tline' id='l307' data-llen='7551:7554'>　</span><br/>
<span class='tline' id='l308' data-llen='7554:7557'>　</span><br/>
<span class='tline' id='l309' data-llen='7557:7560'>　</span><br/>
<span class='tline' id='l310' data-llen='7560:7563'>　</span><br/>
<span class='tline' id='l311' data-llen='7563:7566'>　</span><br/>
<span class='tline' id='l312' data-llen='7566:7575'>　仲氏易卷十七</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0126', 'WYG', '022-1a' );" name="022-1a" class="pb">[022-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:200'>　仲氏易卷二十二</span>
<span class='tline' id='l10' data-llen='200:221'>　　　　　　　　　　翰林院檢討毛竒齡撰</span>
<span class='tline' id='l11' data-llen='221:235'>䷲<span class='krp-note'>震下/震上</span>　四易卦</span>
<span class='tline' id='l12' data-llen='235:266'>　　易　臨䷒<span class='krp-note'>二往/四来</span>　<span class='krp-note'>又/易</span>　頤䷚<span class='krp-note'>四往/上來</span></span>
<span class='tline' id='l13' data-llen='266:297'>　　　　萃䷬<span class='krp-note'>五来/初往</span>　　　<span class='krp-note'>小/過</span>䷽<span class='krp-note'>三來/初往</span></span>
<span class='tline' id='l14' data-llen='297:327'>　<span class='krp-note'>震艮對卦虞氏以震為臨二之/四艮為觀五之三皆以正推言</span></span>
<span class='tline' id='l15' data-llen='327:370'>震<span class='krp-note'>歸藏/作釐</span>亨震來虩虩<span class='krp-note'>荀爽本/作愬愬</span>笑言啞啞<span class='krp-note'>吳澄以震來八/字係初九爻詞</span></span>
<span class='tline' id='l16' data-llen='370:396'><a onclick="displayPageImage('KR1a0126', 'WYG', '022-1b' );" name="022-1b" class="pb">[022-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='396:428'><span class='krp-note'>竟以己意刪去季本作四/同従之何無忌憚至此</span>震驚百里不喪匕鬯</span>
<span class='tline' id='l18' data-llen='428:455'>彖曰震亨震來虩虩恐致福也笑言啞啞後有則也<span class='krp-note'>呉/澄</span></span>
<span class='tline' id='l19' data-llen='455:494'><span class='krp-note'>以震來十六字係初九象/詞刪去季本四同従之</span>震驚百里驚逺而懼邇也<span class='krp-note'>郭/氏</span></span>
<span class='tline' id='l20' data-llen='494:541'><span class='krp-note'>舉正此下有不喪匕鬯四字王昭素據徐氏説云宜有/此四字范諤昌亦為此説云受之許堅堅受之李溉溉</span></span>
<span class='tline' id='l21' data-llen='541:582'><span class='krp-note'>受之陳摶而陳氏傳従之朱氏本義即謂/程傳有此四字至呉澄季本直増之矣</span>出可以守宗</span>
<span class='tline' id='l22' data-llen='582:592'>廟社稷以為祭主也</span>
<span class='tline' id='l23' data-llen='592:615'>　震本雷也而雷動必驚故祗就雷言則為震動而就</span>
<span class='tline' id='l24' data-llen='615:638'>　聞雷者言之則為震驚第震祗一雷而重雷而亦名</span>
<span class='tline' id='l25' data-llen='638:664'><a onclick="displayPageImage('KR1a0126', 'WYG', '022-2a' );" name="022-2a" class="pb">[022-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='664:687'>　震者以為雷雖再来索無二震故六爻兩剛皆為震</span>
<span class='tline' id='l27' data-llen='687:710'>　主而必專歸之下震之剛出震者主器之所尤重也</span>
<span class='tline' id='l28' data-llen='710:733'>　是以易例往来自下而上者為往自上而下者為来</span>
<span class='tline' id='l29' data-llen='733:767'>　而此兩震剛則一従下往<span class='krp-note'>臨二上/為四</span>三従上來<span class='krp-note'>頤上来/為四萃</span></span>
<span class='tline' id='l30' data-llen='767:798'>　<span class='krp-note'>五来為初小/過三来為初</span>三来一往而皆謂之来即剛之攝柔下</span>
<span class='tline' id='l31' data-llen='798:821'>　以初往上以四往皆以下爻攝上爻而亦皆謂之来</span>
<span class='tline' id='l32' data-llen='821:844'>　以為出震在初而五爻居外一切洊至無非外来之</span>
<span class='tline' id='l33' data-llen='844:867'>　震動而主震者不震焉故震来甚恐而言笑如故即</span>
<span class='tline' id='l34' data-llen='867:893'><a onclick="displayPageImage('KR1a0126', 'WYG', '022-2b' );" name="022-2b" class="pb">[022-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='893:916'>　驚至百里而匕箸不失此何如主耶雖曰恐懼非徼</span>
<span class='tline' id='l36' data-llen='916:939'>　福之藉而常度従容可為法則則執匕奉鬯正宗廟</span>
<span class='tline' id='l37' data-llen='939:972'>　社稷君主躬親之事<span class='krp-note'>禮凡上牲體薦鬯酒/皆主祭者身親之</span>詩曰百神</span>
<span class='tline' id='l38' data-llen='972:1003'>　爾主矣不止祭則寡人已也虩虩恐也<span class='krp-note'>舊註恐懼也/與愬愬同故</span></span>
<span class='tline' id='l39' data-llen='1003:1038'>　<span class='krp-note'>説文虩虩愬愬皆註恐/懼或以虩為蠅虎非是</span>啞啞笑聲也震為聲為言故</span>
<span class='tline' id='l40' data-llen='1038:1066'>　有笑言震雷百里諸侯之象也<span class='krp-note'>見白/虎通</span>匕者撓鼎器也</span>
<span class='tline' id='l41' data-llen='1066:1110'>　<span class='krp-note'>匕以棘為之将薦之時撓鼎/中牲體出而升之于俎上</span>鬯者灌也<span class='krp-note'>秬釀鬱草為/酒而灌地以</span></span>
<span class='tline' id='l42' data-llen='1110:1137'>　<span class='krp-note'>降/神</span>互坎為棘為酒醴故有匕鬯仲氏嘗與張南士坐</span>
<span class='tline' id='l43' data-llen='1137:1163'><a onclick="displayPageImage('KR1a0126', 'WYG', '022-3a' );" name="022-3a" class="pb">[022-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1163:1186'>　聞雷南士曰雷震何以喪匕鬯曰不過如當飲墮杯</span>
<span class='tline' id='l45' data-llen='1186:1209'>　當食失箸等廣譬及之耳曰其象何居曰一剛載二</span>
<span class='tline' id='l46' data-llen='1209:1232'>　柔鼎肉尚在匕匕不喪也互坎于仰盂之中所酌尚</span>
<span class='tline' id='l47' data-llen='1232:1255'>　在斚鬯不喪也南士起謝書之去近從南士集中録</span>
<span class='tline' id='l48' data-llen='1255:1265'>　此一節因附載此</span>
<span class='tline' id='l49' data-llen='1265:1285'>象曰洊雷震君子以恐懼修省<span class='krp-note'>洊再/也</span></span>
<span class='tline' id='l50' data-llen='1285:1316'>初九震來虩虩後<span class='krp-note'>明張氏所出晉/王本無後字</span>笑言啞啞吉象曰震</span>
<span class='tline' id='l51' data-llen='1316:1333'>來虩虩恐致福也笑言啞啞後有則也</span>
<span class='tline' id='l52' data-llen='1333:1359'><a onclick="displayPageImage('KR1a0126', 'WYG', '022-3b' );" name="022-3b" class="pb">[022-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1359:1389'>　彖之所為詞與象傳之所為詞皆以是也<span class='krp-note'>此全用卦/文而増一</span></span>
<span class='tline' id='l54' data-llen='1389:1420'>　<span class='krp-note'>後字者明非震前也仲氏曰彖之/後震後也象傳之後笑言後也</span></span>
<span class='tline' id='l55' data-llen='1420:1461'>六二震來厲億<span class='krp-note'>偽古本作噫以干寳解作嘆詞虞翻解/作惜詞也不知億字原有作詞解者何</span></span>
<span class='tline' id='l56' data-llen='1461:1488'><span class='krp-note'>必改/字</span>喪貝躋于九陵勿逐七日得象曰震來厲乘剛也</span>
<span class='tline' id='l57' data-llen='1488:1511'>　自此至上皆震驚而有所喪者二下乘震剛震來固</span>
<span class='tline' id='l58' data-llen='1511:1541'>　厲而又自臨之大震而易乎此<span class='krp-note'>臨六爻統為/兼畫之震</span>則尤厲</span>
<span class='tline' id='l59' data-llen='1541:1575'>　且當在臨時四坤鱗次如貝然<span class='krp-note'>貝形腹排齒與四陰/兩兩排對相似況漢</span></span>
<span class='tline' id='l60' data-llen='1575:1611'>　<span class='krp-note'>志大貝壮貝么貝小貝等/皆以二枚相次其象亦同</span>乃以二易四頓使一剛間</span>
<span class='tline' id='l61' data-llen='1611:1637'><a onclick="displayPageImage('KR1a0126', 'WYG', '022-4a' );" name="022-4a" class="pb">[022-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1637:1660'>　四坤而貝形大喪然且二本兑剛易居于四而成艮</span>
<span class='tline' id='l63' data-llen='1660:1687'>　<span class='krp-note'>二四/互</span>艮為丘為陵而以陽剛居之陽為九則為九陵</span>
<span class='tline' id='l64' data-llen='1687:1710'>　而乃自二而升之曰躋有似乎多所喪而逐之焉者</span>
<span class='tline' id='l65' data-llen='1710:1733'>　則夫二之為震驚端可知也然而勿逐也夫一卦之</span>
<span class='tline' id='l66' data-llen='1733:1756'>　推不及他卦六爻之易不及他爻今兹所喪歷一卦</span>
<span class='tline' id='l67' data-llen='1756:1779'>　六爻而喪已盡矣則自二而三而四而五而上而初</span>
<span class='tline' id='l68' data-llen='1779:1802'>　而又至于二七日也而即已復得何用逐為卦為月</span>
<span class='tline' id='l69' data-llen='1802:1843'>　爻為日<span class='krp-note'>又夬為兌口夬缺則全乾皆復故凡兌口/皆稱復如睽之初九既濟之六二皆是</span>億</span>
<span class='tline' id='l70' data-llen='1843:1869'><a onclick="displayPageImage('KR1a0126', 'WYG', '022-4b' );" name="022-4b" class="pb">[022-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1869:1902'>　者多也<span class='krp-note'>十萬曰億秦増至/萬萬皆以多為義</span>多與大通故象傳六五以</span>
<span class='tline' id='l72' data-llen='1902:1925'>　大釋億夫子解之則不容更立解矣推易重正推故</span>
<span class='tline' id='l73' data-llen='1925:1939'>　爻于臨卦所易尤致意如此</span>
<span class='tline' id='l74' data-llen='1939:1959'>六三震蘇蘇震行无眚象曰震蘇蘇位不當也</span>
<span class='tline' id='l75' data-llen='1959:2000'>　蘇蘇即虩虩<span class='krp-note'>蘇愬音之轉愬與虩同字則蘇即虩可/知矣故馬融陸績俱註恐懼惟虞翻以</span></span>
<span class='tline' id='l76' data-llen='2000:2037'>　<span class='krp-note'>死而復蘇為解而後人誤認為/吳澄之説然總北複字本㫖</span>三當下震之末而接</span>
<span class='tline' id='l77' data-llen='2037:2060'>　互坎之初故可效震行而未有坎患<span class='krp-note'>坎為/眚</span></span>
<span class='tline' id='l78' data-llen='2060:2083'>九四震遂<span class='krp-note'>荀爽本/作隊</span>泥象曰震遂泥未光也</span>
<span class='tline' id='l79' data-llen='2083:2109'><a onclick="displayPageImage('KR1a0126', 'WYG', '022-5a' );" name="022-5a" class="pb">[022-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='2109:2132'>　四従臨頤來而居之互艮之末互坎之中艮以倒震</span>
<span class='tline' id='l81' data-llen='2132:2158'>　而坎以陷之得不勝失故震驚之極遂至丁水<span class='krp-note'>坎/</span>土</span>
<span class='tline' id='l82' data-llen='2158:2184'>　<span class='krp-note'>坤/</span>之合身居泥中而不自振拔若徒負震剛而反陷</span>
<span class='tline' id='l83' data-llen='2184:2207'>　于四坤者何如震也夫震可下上亦可上下二之躋</span>
<span class='tline' id='l84' data-llen='2207:2230'>　陵與四之遂泥此正上下有相互者若象曰未光則</span>
<span class='tline' id='l85' data-llen='2230:2250'>　坎與離反既居坎又何光焉<span class='krp-note'>遂隊/同</span></span>
<span class='tline' id='l86' data-llen='2250:2273'>六五震往来厲億无喪有事象曰震往来厲危行也其</span>
<span class='tline' id='l87' data-llen='2273:2282'>事在中大无喪也</span>
<span class='tline' id='l88' data-llen='2282:2308'><a onclick="displayPageImage('KR1a0126', 'WYG', '022-5b' );" name="022-5b" class="pb">[022-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2308:2331'>　五本従萃之初往故曰往然震卦例不及往而此兼</span>
<span class='tline' id='l90' data-llen='2331:2354'>　言往者曰此推易也五之震與二同且以坎末居震</span>
<span class='tline' id='l91' data-llen='2354:2377'>　中故危于行然其无大喪而可有事者震驚在初来</span>
<span class='tline' id='l92' data-llen='2377:2400'>　繼此則習以為故而不復震故曰其事在中言所事</span>
<span class='tline' id='l93' data-llen='2400:2423'>　在上中即與下中有異耳事即祭祀之事國之大事</span>
<span class='tline' id='l94' data-llen='2423:2451'>　在祭祀<span class='krp-note'>見虞/氏易</span>若以恐懼修省為事則夫子大象爻詞</span>
<span class='tline' id='l95' data-llen='2451:2459'>　安得先有之</span>
<span class='tline' id='l96' data-llen='2459:2482'>上六震索索視矍矍征凶震不于其躬于其鄰无咎婚</span>
<span class='tline' id='l97' data-llen='2482:2508'><a onclick="displayPageImage('KR1a0126', 'WYG', '022-6a' );" name="022-6a" class="pb">[022-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2508:2530'>媾有言象曰震索索中未得也雖凶无咎畏鄰戒也</span>
<span class='tline' id='l99' data-llen='2530:2561'>　上則震稍逺然猶索索然索索即虩虩<span class='krp-note'>索與愬同音/同義即虩字</span></span>
<span class='tline' id='l100' data-llen='2561:2587'>　<span class='krp-note'>也/</span>雷有先後而震來則一故至目視矍矍如驚駴而</span>
<span class='tline' id='l101' data-llen='2587:2610'>　未有定則其為征凶所固然也特震従外来實從下</span>
<span class='tline' id='l102' data-llen='2610:2633'>　起初為震主則上位遼濶然且初四兩剛皆隔二五</span>
<span class='tline' id='l103' data-llen='2633:2656'>　則毋論上震下震主従稍殊而第言乎震洊至之厲</span>
<span class='tline' id='l104' data-llen='2656:2679'>　未嘗親承也所矍矍者祗震鄰之恐耳鄰有同患戒</span>
<span class='tline' id='l105' data-llen='2679:2702'>　備乃免矣戒如孟子予有戒心之戒若上従頤来頤</span>
<span class='tline' id='l106' data-llen='2702:2728'><a onclick="displayPageImage('KR1a0126', 'WYG', '022-6b' );" name="022-6b" class="pb">[022-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2728:2751'>　之四柔本初剛之妃也婚媾也今易上以柔而初剛</span>
<span class='tline' id='l108' data-llen='2751:2774'>　四亦剛兩剛相敵俱有震言則姻婭之情較鄰尤切</span>
<span class='tline' id='l109' data-llen='2774:2797'>　然亦何咎哉震而能恐雖震無害故六爻各震而其</span>
<span class='tline' id='l110' data-llen='2797:2806'>　各不同也如此</span>
<span class='tline' id='l111' data-llen='2806:2820'>䷳<span class='krp-note'>艮下/艮上</span>　四易卦</span>
<span class='tline' id='l112' data-llen='2820:2851'>　　易　觀䷓<span class='krp-note'>五來/三往</span>　<span class='krp-note'>又/易</span>　頥䷚<span class='krp-note'>初往/三來</span></span>
<span class='tline' id='l113' data-llen='2851:2882'>　　　　升䷭<span class='krp-note'>二往/上來</span>　　　<span class='krp-note'>小/過</span>䷽<span class='krp-note'>四往/上來</span></span>
<span class='tline' id='l114' data-llen='2882:2900'>艮其背不獲其身行其庭不見其人无咎</span>
<span class='tline' id='l115' data-llen='2900:2926'><a onclick="displayPageImage('KR1a0126', 'WYG', '022-7a' );" name="022-7a" class="pb">[022-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2926:2949'>彖曰艮止也時止則止時行則行動靜不失其時其道</span>
<span class='tline' id='l117' data-llen='2949:2990'>光明艮其止<span class='krp-note'>晁氏謂當依卦詞作背朱氏本義從之/熊過謂古文背作北與止形近故訛止</span>止</span>
<span class='tline' id='l118' data-llen='2990:3013'>其所也上下敵應不相與也是以不獲其身行其庭不</span>
<span class='tline' id='l119' data-llen='3013:3021'>見其人无咎也</span>
<span class='tline' id='l120' data-llen='3021:3056'>　艮山也惟山故止<span class='krp-note'>程氏謂陽動而上已極/則止則陰上極不止乎</span>故兼山亦</span>
<span class='tline' id='l121' data-llen='3056:3079'>　止但止以義言而以艮之止而推之于象則艮形為</span>
<span class='tline' id='l122' data-llen='3079:3124'>　人<span class='krp-note'>古人字作冂即艮形也故三正以乾屬天以坤屬/地以艮屬人夏正建寅為人正其于易首艮名連</span></span>
<span class='tline' id='l123' data-llen='3124:3152'>　<span class='krp-note'>山即是/故也</span>人身皆動而惟背不動有如山然故以卦觀</span>
<span class='tline' id='l124' data-llen='3152:3178'><a onclick="displayPageImage('KR1a0126', 'WYG', '022-7b' );" name="022-7b" class="pb">[022-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='3178:3201'>　艮艮山也而以人觀艮則艮其背也夫身有向背向</span>
<span class='tline' id='l126' data-llen='3201:3224'>　則得而背則失以背求身則安能得其身哉不惟不</span>
<span class='tline' id='l127' data-llen='3224:3247'>　得其身而已夫艮為門闕而兼則兩之兩門之間即</span>
<span class='tline' id='l128' data-llen='3247:3270'>　庭也庭之象見則人之形隠于庭求人則又安能見</span>
<span class='tline' id='l129' data-llen='3270:3311'>　其人哉<span class='krp-note'>李鼎祚謂純艮重其門闕兩門之間庭/中之象虞翻謂坎為隠代故不見其人</span>文王</span>
<span class='tline' id='l130' data-llen='3311:3334'>　之演艮止此其演止也亦止此而夫子釋彖則又以</span>
<span class='tline' id='l131' data-llen='3334:3357'>　反對之象參互言之曰不觀艮之與震對乎反震為</span>
<span class='tline' id='l132' data-llen='3357:3380'>　艮反艮即為震故震為倒艮而艮為倒震如第以艮</span>
<span class='tline' id='l133' data-llen='3380:3406'><a onclick="displayPageImage('KR1a0126', 'WYG', '022-8a' );" name="022-8a" class="pb">[022-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3406:3429'>　言則艮止也獨不曰時止則止時行則行乎艮為止</span>
<span class='tline' id='l135' data-llen='3429:3452'>　而震為行止即靜也行即動也靜有時而動亦有時</span>
<span class='tline' id='l136' data-llen='3452:3475'>　靜不可乆也時亦不可失也惟有時則止固靜而行</span>
<span class='tline' id='l137' data-llen='3475:3498'>　亦為靜惟有時則靜固止而動亦為止此其兼艮之</span>
<span class='tline' id='l138' data-llen='3498:3532'>　光<span class='krp-note'>即左傳/山光</span>與倒震之火<span class='krp-note'>即左傳/雷為火</span>反覆對觀而止之為</span>
<span class='tline' id='l139' data-llen='3532:3561'>　道光明如此如曰艮者其止焉而已<span class='krp-note'>止字不宜/改背字</span>止其</span>
<span class='tline' id='l140' data-llen='3561:3592'>　所而已上下相敵不相應與而已<span class='krp-note'>凡六子重卦/俱有敵無應</span>彖之</span>
<span class='tline' id='l141' data-llen='3592:3615'>　所謂不獲其身行其庭不見其人者惟是之故而又</span>
<span class='tline' id='l142' data-llen='3615:3641'><a onclick="displayPageImage('KR1a0126', 'WYG', '022-8b' );" name="022-8b" class="pb">[022-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3641:3664'>　何勿止焉艮與震對震兩剛以下剛為主艮兩剛以</span>
<span class='tline' id='l144' data-llen='3664:3687'>　上剛為主故震六爻皆動而惟初與彖詞合艮六爻</span>
<span class='tline' id='l145' data-llen='3687:3701'>　皆止而惟上與彖義合正同</span>
<span class='tline' id='l146' data-llen='3701:3716'>象曰兼山艮君子以思不出其位</span>
<span class='tline' id='l147' data-llen='3716:3745'>初六艮其趾<span class='krp-note'>荀爽本作/止通字</span>无咎利永貞象曰艮其趾未失</span>
<span class='tline' id='l148' data-llen='3745:3763'>正<span class='krp-note'>明張氏所出晉/王本作止字</span>也</span>
<span class='tline' id='l149' data-llen='3763:3786'>　此皆不獲其身者夫卦従初起猶身之先于趾也乃</span>
<span class='tline' id='l150' data-llen='3786:3809'>　初以頤之下剛移之與三而自居于柔而安于趾苟</span>
<span class='tline' id='l151' data-llen='3809:3835'><a onclick="displayPageImage('KR1a0126', 'WYG', '022-9a' );" name="022-9a" class="pb">[022-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3835:3855'>　能貞乆則亦不失其正者顧趾耳安能止哉</span>
<span class='tline' id='l153' data-llen='3855:3889'>六二艮其腓不拯<span class='krp-note'>陸德明/作承</span>其隨其心不快象曰<span class='krp-note'>李鼎祚/本此下</span></span>
<span class='tline' id='l154' data-llen='3889:3929'><span class='krp-note'>有其心不/快四字</span>不拯其隨未退<span class='krp-note'>李本作為字虞翻亦曰/坎為耳故未為聴也</span>聴也</span>
<span class='tline' id='l155' data-llen='3929:3952'>　腓上于趾猶二之上于初也乃二以升之下剛不自</span>
<span class='tline' id='l156' data-llen='3952:3975'>　居而推之于上此亦能安其止者顧身居坎窞坎為</span>
<span class='tline' id='l157' data-llen='3975:3998'>　心為病揣其心一似有不快焉者以為推二于上當</span>
<span class='tline' id='l158' data-llen='3998:4021'>　必有隨之而上者則也今腓隨足動隔于下剛不能</span>
<span class='tline' id='l159' data-llen='4021:4044'>　上舉而承其所隨是用怏怏而夫子曰既已上矣彼</span>
<span class='tline' id='l160' data-llen='4044:4070'><a onclick="displayPageImage('KR1a0126', 'WYG', '022-9b' );" name="022-9b" class="pb">[022-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='4070:4093'>　亦何能退聴焉夫我欲上承而彼不能為退聴上下</span>
<span class='tline' id='l162' data-llen='4093:4116'>　之間亦可云各止其所而無如其腓也腓隨足動不</span>
<span class='tline' id='l163' data-llen='4116:4146'>　在上豈無在下者拯抍也上舉也與<img height='20' width='20' alt='&amp;KR3482' title='KR3482' src='https://raw.githubusercontent.com/kanripo/KR-Gaiji/master/images/KR3482.png'/>同黄氏韻會</span>
<span class='tline' id='l164' data-llen='4146:4176'>　引古易不<img height='20' width='20' alt='&amp;KR3482' title='KR3482' src='https://raw.githubusercontent.com/kanripo/KR-Gaiji/master/images/KR3482.png'/>其隨而丁氏集韻又别出承字故陸德</span>
<span class='tline' id='l165' data-llen='4176:4206'>　明本作承此正拯抍承<img height='20' width='20' alt='&amp;KR3482' title='KR3482' src='https://raw.githubusercontent.com/kanripo/KR-Gaiji/master/images/KR3482.png'/>同音同義並無别釋之驗</span>
<span class='tline' id='l166' data-llen='4206:4229'>　俗第曉拯救一義而强作傅會遂至救三救四終無</span>
<span class='tline' id='l167' data-llen='4229:4236'>　著落寃哉</span>
<span class='tline' id='l168' data-llen='4236:4259'>　按左傳襄九年載穆姜筮往東宫事得艮之隨正指</span>
<span class='tline' id='l169' data-llen='4259:4286'><a onclick="displayPageImage('KR1a0126', 'WYG', '022-10a' );" name="022-10a" class="pb">[022-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='4286:4309'>　此爻以艮五爻俱變而為隨惟此爻不變故以商易</span>
<span class='tline' id='l171' data-llen='4309:4332'>　推之謂得艮之八以商易少陰不變八為少陰則此</span>
<span class='tline' id='l172' data-llen='4332:4355'>　二之不變當稱八是也但易學啟䝉謂五爻變當以</span>
<span class='tline' id='l173' data-llen='4355:4378'>　之卦不變爻占則正宜占此爻辭而當時但引隨彖</span>
<span class='tline' id='l174' data-llen='4378:4401'>　以元亨利貞為言曽有一字及此爻辭否事有明明</span>
<span class='tline' id='l175' data-llen='4401:4424'>　實據開卷即了而故為臆斷且又仍引此傳文以為</span>
<span class='tline' id='l176' data-llen='4424:4433'>　之証不審何解</span>
<span class='tline' id='l177' data-llen='4433:4482'>九三艮其限列其夤<span class='krp-note'>鄭𤣥本作<img height='20' width='20' alt='&amp;KR1569' title='KR1569' src='https://raw.githubusercontent.com/kanripo/KR-Gaiji/master/images/KR1569.png'/>説文引易作胂/荀爽本作腎云互體坎為腎</span>厲<span class='krp-note'>韓/詩</span></span>
<span class='tline' id='l178' data-llen='4482:4509'><a onclick="displayPageImage('KR1a0126', 'WYG', '022-10b' );" name="022-10b" class="pb">[022-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4509:4556'><span class='krp-note'>外傳引/易作危</span>薰<span class='krp-note'>荀爽本作動云互體有震震為動虞翻本/作閽云閽守門人坎盜當門故厲閽心</span>心</span>
<span class='tline' id='l180' data-llen='4556:4574'>象曰艮其限危薰<span class='krp-note'>虞本/作閽</span>心也</span>
<span class='tline' id='l181' data-llen='4574:4597'>　三則居艮剛而當艮背者乃一従觀五一從頤初並</span>
<span class='tline' id='l182' data-llen='4597:4620'>　移之上下卦相限之間比之人身之腰胯所云腰限</span>
<span class='tline' id='l183' data-llen='4620:4652'>　者<span class='krp-note'>俗名腰眼漢儒/皆以為腰帶處</span>雖腰限在背有似乎艮背而實非</span>
<span class='tline' id='l184' data-llen='4652:4681'>　背也第從後以觀祗見夾脊之間分為背夤<span class='krp-note'>夤者夾/脊肉即</span></span>
<span class='tline' id='l185' data-llen='4681:4708'>　<span class='krp-note'>背腎/也</span>儼然横一剛而排四坤于兩旁有似乎擺列然</span>
<span class='tline' id='l186' data-llen='4708:4731'>　者此豈艮背哉背與心反而心在身前亦祗以乾陽</span>
<span class='tline' id='l187' data-llen='4731:4758'><a onclick="displayPageImage('KR1a0126', 'WYG', '022-11a' );" name="022-11a" class="pb">[022-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4758:4781'>　之厲反炙之已耳坎為心薰者薰炙之義漢書馬廖</span>
<span class='tline' id='l189' data-llen='4781:4804'>　傳聲薰天地是也夫腰可折夤亦可分列以是求止</span>
<span class='tline' id='l190' data-llen='4804:4820'>　是向心求背也況心又極動者耶</span>
<span class='tline' id='l191' data-llen='4820:4838'>六四艮其身无咎象曰艮其身止諸躬也</span>
<span class='tline' id='l192' data-llen='4838:4861'>　此則艮其身者夫身在背前彖之所謂不獲其身者</span>
<span class='tline' id='l193' data-llen='4861:4884'>　而兹反獲之盖上為艮背而四以小過之剛移之與</span>
<span class='tline' id='l194' data-llen='4884:4907'>　上是以背與人而以身自與也則其艮也亦其身而</span>
<span class='tline' id='l195' data-llen='4907:4915'>　已身與躬同</span>
<span class='tline' id='l196' data-llen='4915:4942'><a onclick="displayPageImage('KR1a0126', 'WYG', '022-11b' );" name="022-11b" class="pb">[022-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4942:4972'>六五艮其輔言有序<span class='krp-note'>虞翻李鼎/祚本作孚</span>悔亡象曰艮其輔以中</span>
<span class='tline' id='l198' data-llen='4972:5018'>正<span class='krp-note'>朱氏本義云正字羨文叶韻可見意謂正字與前後/躬終字不叶故也至姚小彭本竟改作正中以就韻</span></span>
<span class='tline' id='l199' data-llen='5018:5065'><span class='krp-note'>不知古韻東冬庚青蒸俱通正者三聲字也如周禮小/司徒施其職而平其政讀征楚詞九歌荃獨宜兮為民</span></span>
<span class='tline' id='l200' data-llen='5065:5112'><span class='krp-note'>正叶星類故訟卦彖傳剛来而得中也與尚中正也叶/正與此同例況經史歌誦如此叶者甚多見予古今通</span></span>
<span class='tline' id='l201' data-llen='5112:5136'><span class='krp-note'>韻一書因已不識韻而/欲妄改聖經恐不可也</span>也</span>
<span class='tline' id='l202' data-llen='5136:5159'>　五以剛易柔而承上九之一陽如一首兩頰所云口</span>
<span class='tline' id='l203' data-llen='5159:5182'>　傍之輔者則其不能止可知也第輔以夾口有口輔</span>
<span class='tline' id='l204' data-llen='5182:5205'>　必有言説輔動言亦動祗五當互震之末震言至此</span>
<span class='tline' id='l205' data-llen='5205:5232'><a onclick="displayPageImage('KR1a0126', 'WYG', '022-12a' );" name="022-12a" class="pb">[022-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='5232:5240'>　或稍有序耳</span>
<span class='tline' id='l207' data-llen='5240:5257'>上九敦艮吉象曰敦艮之吉以厚終也</span>
<span class='tline' id='l208' data-llen='5257:5285'>　此艮背也爾雅丘再成曰敦敦者兼山之艮也<span class='krp-note'>見何/氏訂</span></span>
<span class='tline' id='l209' data-llen='5285:5311'>　<span class='krp-note'>詁/</span>以剛實居上而為艮主則直以艮山與之山即背</span>
<span class='tline' id='l210' data-llen='5311:5334'>　也又孟子盎於背盎有厚義而説文曰厚者山陵之</span>
<span class='tline' id='l211' data-llen='5334:5357'>　厚則敦與厚皆取義于山而背象因之有周二聖其</span>
<span class='tline' id='l212' data-llen='5357:5366'>　用字明確如此</span>
<span class='tline' id='l213' data-llen='5366:5380'>䷴<span class='krp-note'>艮下/巽上</span>　三易卦</span>
<span class='tline' id='l214' data-llen='5380:5407'><a onclick="displayPageImage('KR1a0126', 'WYG', '022-12b' );" name="022-12b" class="pb">[022-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='5407:5422'>　　易　否䷋<span class='krp-note'>四來/三往</span></span>
<span class='tline' id='l216' data-llen='5422:5453'>　　<span class='krp-note'>又/易</span>　咸䷞<span class='krp-note'>四往/上來</span>　　　益䷩<span class='krp-note'>初往/三來</span></span>
<span class='tline' id='l217' data-llen='5453:5461'>漸女歸吉利貞</span>
<span class='tline' id='l218' data-llen='5461:5503'>彖曰漸之<span class='krp-note'>朱本義云之字疑衍或是漸字張氏所出明/晉王本作漸註云以漸重文文故誤之也</span></span>
<span class='tline' id='l219' data-llen='5503:5544'>進也女歸吉也<span class='krp-note'>舉正謂誤增也字王肅本有利貞二字/吳澄本竟刪也字増利貞字可謂無忌</span></span>
<span class='tline' id='l220' data-llen='5544:5571'><span class='krp-note'>憚/矣</span>進得位往有功也進以正可以正邦也其位則得中</span>
<span class='tline' id='l221' data-llen='5571:5581'>也止而巽動不窮也</span>
<span class='tline' id='l222' data-llen='5581:5604'>　咸恒漸歸妹皆以震艮巽兌作男女之象而惟咸為</span>
<span class='tline' id='l223' data-llen='5604:5631'><a onclick="displayPageImage('KR1a0126', 'WYG', '022-13a' );" name="022-13a" class="pb">[022-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5631:5654'>　得正惟恒為得常漸與歸妹則不無乖互之形故歸</span>
<span class='tline' id='l225' data-llen='5654:5682'>　妹以兄娣為變象而漸則長女少男義近蠱惑<span class='krp-note'>山風/蠱正</span></span>
<span class='tline' id='l226' data-llen='5682:5710'>　<span class='krp-note'>風山漸/之對</span>必欲取配非漸不可盖澤山兩少男可下女</span>
<span class='tline' id='l227' data-llen='5710:5742'>　巽艮非匹豈容自歸<span class='krp-note'>澤山咸為取女/風山漸為女歸</span>況女大以擇配</span>
<span class='tline' id='l228' data-llen='5742:5765'>　為急而男小以待時自阻則上巽下止不過以巽止</span>
<span class='tline' id='l229' data-llen='5765:5788'>　立漸進之名而其為少男為長女象無與焉然而曰</span>
<span class='tline' id='l230' data-llen='5788:5811'>　女歸吉何也曰惟漸則女歸亦吉也非女歸之吉漸</span>
<span class='tline' id='l231' data-llen='5811:5834'>　吉也曰利貞何也曰豈惟漸哉又必貞而後能利非</span>
<span class='tline' id='l232' data-llen='5834:5861'><a onclick="displayPageImage('KR1a0126', 'WYG', '022-13b' );" name="022-13b" class="pb">[022-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5861:5884'>　漸勿利非貞又勿利也乃夫子于此則又以推易之</span>
<span class='tline' id='l234' data-llen='5884:5907'>　法為女歸斷夫女歸何與于推易程傳曰乾坤之變</span>
<span class='tline' id='l235' data-llen='5907:5930'>　為巽艮巽艮之重而為漸以漸體言在中二爻交由</span>
<span class='tline' id='l236' data-llen='5930:5953'>　中二爻交然後男女各得正位而吉夫以巽女交艮</span>
<span class='tline' id='l237' data-llen='5953:5976'>　男男女儼然而其釋女歸反不曰巽女歸艮男艮男</span>
<span class='tline' id='l238' data-llen='5976:5999'>　取巽女而曰男女之交在中二爻則在宋儒不講推</span>
<span class='tline' id='l239' data-llen='5999:6022'>　易程氏不道變卦者尚確見及此諄諄以在此不在</span>
<span class='tline' id='l240' data-llen='6022:6045'>　彼為辭則其不在卦名之二女而斷在推卦之兩爻</span>
<span class='tline' id='l241' data-llen='6045:6072'><a onclick="displayPageImage('KR1a0126', 'WYG', '022-14a' );" name="022-14a" class="pb">[022-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='6072:6095'>　亦可知矣故虞仲翔曰否三之四謂之漸女者四也</span>
<span class='tline' id='l243' data-llen='6095:6118'>　歸者由否坤之三上而歸于四也三進四曰得位陰</span>
<span class='tline' id='l244' data-llen='6118:6150'>　陽體正<span class='krp-note'>爻與/位合</span>故吉也功謂五四進承五往有功也<span class='krp-note'>五/多</span></span>
<span class='tline' id='l245' data-llen='6150:6179'>　<span class='krp-note'>功三與/五同功</span>巽為進也剛得中者以三在外體之中故稱</span>
<span class='tline' id='l246' data-llen='6179:6212'>　得中<span class='krp-note'>實則三四皆得中/此以剛中故指三</span>文言曰中不在人謂三也其</span>
<span class='tline' id='l247' data-llen='6212:6240'>　言之詳盡而明決如此是以傳若曰漸之進也<span class='krp-note'>王弼/謂之</span></span>
<span class='tline' id='l248' data-llen='6240:6267'>　<span class='krp-note'>于進/也</span>不遽為進也巽女不遽下艮男不遽上各以漸</span>
<span class='tline' id='l249' data-llen='6267:6290'>　也漸而後進始吉也人亦不知其所進為何等耳漸</span>
<span class='tline' id='l250' data-llen='6290:6317'><a onclick="displayPageImage('KR1a0126', 'WYG', '022-14b' );" name="022-14b" class="pb">[022-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='6317:6340'>　之三四皆有所自來而進而得位進而與五同功是</span>
<span class='tline' id='l252' data-llen='6340:6363'>　三乾既正而可以正三坤之邦亦惟得所進故如是</span>
<span class='tline' id='l253' data-llen='6363:6386'>　也且夫所謂得位者此其位何位哉不過此三剛所</span>
<span class='tline' id='l254' data-llen='6386:6424'>　推進而得其中焉耳<span class='krp-note'>其位又重釋進得位位字正恐/誤認為巽艮之位故也不然艮</span></span>
<span class='tline' id='l255' data-llen='6424:6453'>　<span class='krp-note'>巽焉能/得中耶</span>如僅以卦言則下止上巽漸義已盡即曰倒</span>
<span class='tline' id='l256' data-llen='6453:6485'>　震為動互坎為通<span class='krp-note'>繋辭往來不窮謂/之通通則不窮</span>進則進矣其于</span>
<span class='tline' id='l257' data-llen='6485:6493'>　女歸何用焉</span>
<span class='tline' id='l258' data-llen='6493:6525'>象曰山上有木漸君子以居賢<span class='krp-note'>本義云疑賢字衍/或善下有脱字</span>徳善</span>
<span class='tline' id='l259' data-llen='6525:6552'><a onclick="displayPageImage('KR1a0126', 'WYG', '022-15a' );" name="022-15a" class="pb">[022-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='6552:6569'>　<span class='krp-note'>郭氏據王本/善下有風字</span>俗</span>
<span class='tline' id='l261' data-llen='6569:6592'>初六鴻漸于干小子厲有言无咎象曰小子之厲義无</span>
<span class='tline' id='l262' data-llen='6592:6596'>咎也</span>
<span class='tline' id='l263' data-llen='6596:6627'>　巽為鸛<span class='krp-note'>九家/易</span>艮為黔喙<span class='krp-note'>即烏/喙</span>加之互離飛鳥而集之</span>
<span class='tline' id='l264' data-llen='6627:6650'>　互坎水窪之間此其象當為鴻鴻者雁之大者也鴻</span>
<span class='tline' id='l265' data-llen='6650:6673'>　以時至而其飛有序得漸之義而惜所漸之非其地</span>
<span class='tline' id='l266' data-llen='6673:6696'>　矣初艮山之足而推自三來由坎中以出坎畔若所</span>
<span class='tline' id='l267' data-llen='6696:6723'>　云河之干者而于以漸<span class='krp-note'>次/也</span>之漸之猶近也而非所安</span>
<span class='tline' id='l268' data-llen='6723:6750'><a onclick="displayPageImage('KR1a0126', 'WYG', '022-15b' );" name="022-15b" class="pb">[022-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6750:6773'>　也夫鴻之不得水猶夫男之不得女也夫艮男者小</span>
<span class='tline' id='l270' data-llen='6773:6796'>　子也倒震者言也小子不取女而徒有辭説喋喋焉</span>
<span class='tline' id='l271' data-llen='6796:6810'>　不其厲而然而无咎也漸也</span>
<span class='tline' id='l272' data-llen='6810:6851'>六二鴻漸于磐<span class='krp-note'>史漢武紀引作般裴龍駒註云水涯堆/也楊用修云水涯堆之訓為是鴻固不</span></span>
<span class='tline' id='l273' data-llen='6851:6893'><span class='krp-note'>棲石也不知磐本山石並無水涯之訓此/正見所次非宜之意不然陸陵亦水涯乎</span>飲食衎衎吉</span>
<span class='tline' id='l274' data-llen='6893:6905'>象曰飲食衎衎不素飽也</span>
<span class='tline' id='l275' data-llen='6905:6928'>　二當坎水之濵而居艮石之正中則水傍石磐也磐</span>
<span class='tline' id='l276' data-llen='6928:6951'>　盤同石之平者磐較干不安而于以漸之但當飲坎</span>
<span class='tline' id='l277' data-llen='6951:6978'><a onclick="displayPageImage('KR1a0126', 'WYG', '022-16a' );" name="022-16a" class="pb">[022-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6978:7006'>　水而唼震稼<span class='krp-note'>震稼為/反生</span>雁水鶩稻衎衎然自得已焉雖</span>
<span class='tline' id='l279' data-llen='7006:7020'>　曰志不在徒飽而漸固如是</span>
<span class='tline' id='l280' data-llen='7020:7048'>九三鴻漸于陸夫征不復婦孕<span class='krp-note'>荀爽本/作乘</span>不育凶利禦寇</span>
<span class='tline' id='l281' data-llen='7048:7071'>象曰夫征不復離羣醜也婦孕不育失其道也利用禦</span>
<span class='tline' id='l282' data-llen='7071:7078'>寇順相保也</span>
<span class='tline' id='l283' data-llen='7078:7101'>　三則愈進而愈覺不安以坎水之間而合之艮山之</span>
<span class='tline' id='l284' data-llen='7101:7124'>　背在水則填之在山則夷之有云髙平曰陸者而于</span>
<span class='tline' id='l285' data-llen='7124:7147'>　以漸之在否四益初而合推之為三剛則此三夫也</span>
<span class='tline' id='l286' data-llen='7147:7174'><a onclick="displayPageImage('KR1a0126', 'WYG', '022-16b' );" name="022-16b" class="pb">[022-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='7174:7197'>　今已征進于此而不復返矣其推剛于此而自廿居</span>
<span class='tline' id='l288' data-llen='7197:7220'>　于柔者婦也婦一在離中一在坤中離與坤皆腹而</span>
<span class='tline' id='l289' data-llen='7220:7257'>　一當巽虚一當艮止<span class='krp-note'>四在互離中而當巽陰之虚/初在半坤中而值艮足之止</span>皆</span>
<span class='tline' id='l290' data-llen='7257:7280'>　宜孕而未即育所恃者身居坎中坎為寇而出艮剛</span>
<span class='tline' id='l291' data-llen='7280:7303'>　以禦之則猶利以為剛固可用耳夫以女歸之吉剛</span>
<span class='tline' id='l292' data-llen='7303:7326'>　中得正而彖以為吉爻以為凶何也演卦例顧爻剛</span>
<span class='tline' id='l293' data-llen='7326:7349'>　柔相交者爻之吉也演爻例顧卦巽艮相配者卦之</span>
<span class='tline' id='l294' data-llen='7349:7372'>　凶也故夫子于此特著曰離羣之醜夫推易之法非</span>
<span class='tline' id='l295' data-llen='7372:7399'><a onclick="displayPageImage('KR1a0126', 'WYG', '022-17a' );" name="022-17a" class="pb">[022-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='7399:7422'>　以類聚羣分為分合之大致哉而三本否乾與連乾</span>
<span class='tline' id='l297' data-llen='7422:7445'>　為羣初本益乾與環乾為羣而一旦分其羣而不之</span>
<span class='tline' id='l298' data-llen='7445:7468'>　復陰固失道陽亦出醜是以進苟失漸雖觀之推易</span>
<span class='tline' id='l299' data-llen='7468:7480'>　而猶未吉也故曰凶也</span>
<span class='tline' id='l300' data-llen='7480:7503'>六四鴻漸于木或得其桷无咎象曰或得其桷順以巽</span>
<span class='tline' id='l301' data-llen='7503:7506'>也</span>
<span class='tline' id='l302' data-llen='7506:7529'>　鴻之棲也以蹠不以爪焉能漸木而漸之巽為木四</span>
<span class='tline' id='l303' data-llen='7529:7552'>　當巽之陰稍開平者因變名曰桷桷如榱桶可容蹠</span>
<span class='tline' id='l304' data-llen='7552:7579'><a onclick="displayPageImage('KR1a0126', 'WYG', '022-17b' );" name="022-17b" class="pb">[022-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='7579:7607'>　而或則得之然而未安也然而无咎者以漸故<span class='krp-note'>四為/益坤</span></span>
<span class='tline' id='l306' data-llen='7607:7620'>　<span class='krp-note'>三所移故/順以巽</span></span>
<span class='tline' id='l307' data-llen='7620:7643'>九五鴻漸于陵婦三嵗不孕終莫之勝吉象曰終莫之</span>
<span class='tline' id='l308' data-llen='7643:7651'>勝吉得所願也</span>
<span class='tline' id='l309' data-llen='7651:7674'>　陵則山之髙出者重丘之上加以覆敦因之有陵駕</span>
<span class='tline' id='l310' data-llen='7674:7697'>　陵轢之義今三艮為丘而五剛復髙出之此陵也曽</span>
<span class='tline' id='l311' data-llen='7697:7720'>　陵而可以漸之也乎而漸之是毋論巽剛非夫難以</span>
<span class='tline' id='l312' data-llen='7720:7743'>　言征而即以婦孕觀之四居離腹尚不能育今五居</span>
<span class='tline' id='l313' data-llen='7743:7770'><a onclick="displayPageImage('KR1a0126', 'WYG', '022-18a' );" name="022-18a" class="pb">[022-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7770:7793'>　巽中歴二三四爻而坎與離反則并其腹孕而亡之</span>
<span class='tline' id='l315' data-llen='7793:7816'>　夫三止不育而此且不孕二四同功亦越三嵗自兹</span>
<span class='tline' id='l316' data-llen='7816:7839'>　以往又孰能勝其任而為之孕者是孕而不育者固</span>
<span class='tline' id='l317' data-llen='7839:7862'>　失其道而歸而不孕者反得其願也何也漸使然也</span>
<span class='tline' id='l318' data-llen='7862:7903'>上九鴻漸于陸<span class='krp-note'>胡瑗程頤本皆云陸當作逵註云逵雲/路也按逵者九達之名即路也凡爾雅</span></span>
<span class='tline' id='l319' data-llen='7903:7950'><span class='krp-note'>説文諸釋字書並無雲路之註盖路字加雲起于詞章/家如杜詩自慚雲路得翺翔類而以此訓逵固已可笑</span></span>
<span class='tline' id='l320' data-llen='7950:7997'><span class='krp-note'>至朱本義又復以逵儀韻讀為然則爻詞用韻或無或/有乾卦二五田天大人固是叶音至九三若厲九四躍</span></span>
<span class='tline' id='l321' data-llen='7997:8035'><span class='krp-note'>淵亦曽有韻乎否也至吳澄季/本直改逵字六經至此蕩盡矣</span>其羽可用為儀吉象曰</span>
<span class='tline' id='l322' data-llen='8035:8062'><a onclick="displayPageImage('KR1a0126', 'WYG', '022-18b' );" name="022-18b" class="pb">[022-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='8062:8075'>其羽可用為儀吉不可亂也</span>
<span class='tline' id='l324' data-llen='8075:8098'>　既漸于陵復漸于陸以巽為進退巽極則進而又退</span>
<span class='tline' id='l325' data-llen='8098:8121'>　然此亦漸之至也上與三為表裏上巽極即三止極</span>
<span class='tline' id='l326' data-llen='8121:8144'>　故復漸于此然而何之矣鴻漸至此第可用其羽為</span>
<span class='tline' id='l327' data-llen='8144:8167'>　舞具而已儀舞也書鳳凰來儀文舞用羽名羽舞故</span>
<span class='tline' id='l328' data-llen='8167:8190'>　云不可亂謂羽舞有次第如鴻序然皆漸之有象者</span>
<span class='tline' id='l329' data-llen='8190:8213'>　如以儀為法謂儀法其次第則其羽字可用字皆不</span>
<span class='tline' id='l330' data-llen='8213:8236'>　通矣鴻水鳥與陸反故他書亦多以水陸比言如詩</span>
<span class='tline' id='l331' data-llen='8236:8263'><a onclick="displayPageImage('KR1a0126', 'WYG', '022-19a' );" name="022-19a" class="pb">[022-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='8263:8286'>　鴻飛遵渚為鴻所宜鴻飛遵陸不為鴻所宜此是確</span>
<span class='tline' id='l333' data-llen='8286:8309'>　証況兩言于陸正是古文變換法漢晉唐儒傳寫傳</span>
<span class='tline' id='l334' data-llen='8309:8332'>　讀字畫形聲實多異同然猶僅作音註不敢改竄今</span>
<span class='tline' id='l335' data-llen='8332:8355'>　勒石鏤木板冊儼然而輒以己意擅改經字聖言之</span>
<span class='tline' id='l336' data-llen='8355:8372'>　侮自此日甚吳澄季本罪可勝數耶</span>
<span class='tline' id='l337' data-llen='8372:8375'>　</span>
<span class='tline' id='l338' data-llen='8375:8378'>　</span>
<span class='tline' id='l339' data-llen='8378:8381'>　</span>
<span class='tline' id='l340' data-llen='8381:8408'><a onclick="displayPageImage('KR1a0126', 'WYG', '022-19b' );" name="022-19b" class="pb">[022-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='8408:8411'>　</span>
<span class='tline' id='l342' data-llen='8411:8414'>　</span>
<span class='tline' id='l343' data-llen='8414:8417'>　</span>
<span class='tline' id='l344' data-llen='8417:8420'>　</span>
<span class='tline' id='l345' data-llen='8420:8423'>　</span>
<span class='tline' id='l346' data-llen='8423:8426'>　</span>
<span class='tline' id='l347' data-llen='8426:8429'>　</span>
<span class='tline' id='l348' data-llen='8429:8439'>　仲氏易卷二十二</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='154:180'><a onclick="displayPageImage('KR1a0126', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='180:188'>欽定四庫全書</span>
<span class='tline' id='l9' data-llen='188:196'>　仲氏易卷四</span>
<span class='tline' id='l10' data-llen='196:217'>　　　　　　　　　　翰林院檢討毛竒齡撰</span>
<span class='tline' id='l11' data-llen='217:238'>䷁<span class='krp-note'>坤下/坤上</span>　聚卦<span class='krp-note'>一名不/易卦</span></span>
<span class='tline' id='l12' data-llen='238:284'>　<span class='krp-note'>乾坤為卦首凡六十四卦皆二卦所變如乾變坤坤/變震類而周易所演則偏使二卦無易法以别于畫</span></span>
<span class='tline' id='l13' data-llen='284:330'>　<span class='krp-note'>變與占變所謂不易之謂易是也此真焦贑蜀才虞/翻諸儒所傳三易遺祕與宋人變卦諸說正復相反</span></span>
<span class='tline' id='l14' data-llen='330:340'>　<span class='krp-note'>餘說/見前</span></span>
<span class='tline' id='l15' data-llen='340:369'>坤元亨利牝馬之貞君子有攸往先迷<span class='krp-note'>句/</span>後得主利<span class='krp-note'>句/</span></span>
<span class='tline' id='l16' data-llen='369:395'><a onclick="displayPageImage('KR1a0126', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='395:432'>西南得朋東北喪朋安貞吉<span class='krp-note'>程傳朱子本義俱以先迷後/得為句主利又句誤呉澄</span></span>
<span class='tline' id='l18' data-llen='432:453'><span class='krp-note'>易纂言又以後得主/句利字連下讀亦誤</span></span>
<span class='tline' id='l19' data-llen='453:476'>　夫兩儀並生為萬物所始則乾曰元坤亦曰元而特</span>
<span class='tline' id='l20' data-llen='476:508'>　貞之有健順也夫乾為龍為馬坤亦馬也<span class='krp-note'>干氏易曰乾/以龍繇坤以</span></span>
<span class='tline' id='l21' data-llen='508:535'>　<span class='krp-note'>馬/象</span>而牝矣故乾元之德謂之元亨而坤元亦然但其</span>
<span class='tline' id='l22' data-llen='535:558'>　所利者不僅僅曰貞而曰牝馬之貞一若以柔順為</span>
<span class='tline' id='l23' data-llen='558:581'>　安貞者夫牝馬之貞而何以利也原夫君子攸往牝</span>
<span class='tline' id='l24' data-llen='581:604'>　馬何嘗不可往第牝馬之往必所趨有時而所向有</span>
<span class='tline' id='l25' data-llen='604:630'><a onclick="displayPageImage('KR1a0126', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='630:653'>　方所謂時先後是也凡行必求先而隂不可先是何</span>
<span class='tline' id='l27' data-llen='653:681'>　也先必迷也所謂坤為牝為迷是也<span class='krp-note'>見九/家易</span>凡行不可</span>
<span class='tline' id='l28' data-llen='681:703'>　後而隂則必後是何也以陽為隂主後乎主則得</span>
<span class='tline' id='l29' data-llen='703:729'>　所主也所謂先失道而後順常是也<span class='krp-note'>見彖/傳</span>夫牝馬</span>
<span class='tline' id='l30' data-llen='729:752'>　之貞而以云利此其利矣乃以其趨時而揆其向方</span>
<span class='tline' id='l31' data-llen='752:775'>　則其為時也可以後而不可以先其為方也可以東</span>
<span class='tline' id='l32' data-llen='775:807'>　北而不可以西南夫西為兌南為離<span class='krp-note'>兌為少女西方/卦離為中女南</span></span>
<span class='tline' id='l33' data-llen='807:834'>　<span class='krp-note'>方/卦</span>皆陰類也隂類吾朋也得吾朋而何以不可往東</span>
<span class='tline' id='l34' data-llen='834:860'><a onclick="displayPageImage('KR1a0126', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='860:893'>　為震北為坎<span class='krp-note'>震為長男東方卦/坎為中男北方卦</span>皆陽類也陽類非吾</span>
<span class='tline' id='l36' data-llen='893:916'>　朋也喪吾朋而何以可往夫天下得喪何嘗惟貞是</span>
<span class='tline' id='l37' data-llen='916:939'>　安今兹所行亦惟欲得吾主耳先則失主後則得主</span>
<span class='tline' id='l38' data-llen='939:962'>　西南則失主東北則得主然則西南之所得者不過</span>
<span class='tline' id='l39' data-llen='962:985'>　朋耳非主也雖得之有何利也東北之所喪者祇朋</span>
<span class='tline' id='l40' data-llen='985:1008'>　耳非主也雖喪之又何害也葢以順為正妾婦之道</span>
<span class='tline' id='l41' data-llen='1008:1040'>　第得主而不得朋攸往之正<span class='krp-note'>崔憬曰女在室/非正出嫁為正</span>苟所行</span>
<span class='tline' id='l42' data-llen='1040:1063'>　得主而順安于正此即彖之所為順承卦之所為利</span>
<span class='tline' id='l43' data-llen='1063:1089'><a onclick="displayPageImage('KR1a0126', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1089:1098'>　貞者何有勿吉</span>
<span class='tline' id='l45' data-llen='1098:1121'>　據九家虞氏漢後說易諸家皆以先迷斷句後得主</span>
<span class='tline' id='l46' data-llen='1121:1144'>　利又句惟程傳本義俱以先迷後得斷句而以主利</span>
<span class='tline' id='l47' data-llen='1144:1167'>　又句此不惟與本文得主得朋兩得字比較相峙之</span>
<span class='tline' id='l48' data-llen='1167:1190'>　文一聯一析偏畸不合且與文言後得主而有常得</span>
<span class='tline' id='l49' data-llen='1190:1213'>　主二字蟬援並出為矛盾矣及註文言亦以得主之</span>
<span class='tline' id='l50' data-llen='1213:1236'>　文與前註有礙又謂得主下脫一利字竟欲增此一</span>
<span class='tline' id='l51' data-llen='1236:1259'>　字以曲全主利之說至元時呉澄作易纂言又謂後</span>
<span class='tline' id='l52' data-llen='1259:1285'><a onclick="displayPageImage('KR1a0126', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1285:1308'>　得主斷句利字連下讀夫三聖經文何容割裂即謂</span>
<span class='tline' id='l54' data-llen='1308:1331'>　有脫誤處當藉補救亦必令其可安毋論聖經義理</span>
<span class='tline' id='l55' data-llen='1331:1354'>　定無差誤可勿煩補救而即以辭例言之古人行文</span>
<span class='tline' id='l56' data-llen='1354:1377'>　首重辭句况易本筮繇有類賦頌尤為辭句所最先</span>
<span class='tline' id='l57' data-llen='1377:1400'>　者文言後得主而有常含萬物而化光讀之有句按</span>
<span class='tline' id='l58' data-llen='1400:1423'>　之有辭儻于主下増利字其能讀乎至于利西南得</span>
<span class='tline' id='l59' data-llen='1423:1446'>　朋東北喪朋則尤拗戾之甚者若然則彖傳何以不</span>
<span class='tline' id='l60' data-llen='1446:1469'>　曰利西南得朋乃以類行也易不經秦火幸無剝蝕</span>
<span class='tline' id='l61' data-llen='1469:1495'><a onclick="displayPageImage('KR1a0126', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1495:1511'>　然不意訓故家又復為割裂如此</span>
<span class='tline' id='l63' data-llen='1511:1534'>　漢後諸家易皆有西南得朋東北喪朋之說然皆以</span>
<span class='tline' id='l64' data-llen='1534:1569'>　枝幹雜方位論易總屬旁義<span class='krp-note'>荀氏九家易謂隂起于/午至申三隂得坤一體</span></span>
<span class='tline' id='l65' data-llen='1569:1615'>　<span class='krp-note'>為西南得朋陽起于子至寅三陽喪坤一體為東北/喪朋馬氏謂孟秋之月隂氣始著而坤之位同類相</span></span>
<span class='tline' id='l66' data-llen='1615:1661'>　<span class='krp-note'>得為得朋孟春之月陽氣始著隂始從陽失其黨類/曰喪朋虞翻謂陽月三日變而成震出庚至月八日</span></span>
<span class='tline' id='l67' data-llen='1661:1704'>　<span class='krp-note'>成兌見丁庚西丁南故西南得朋二十九日/消乙入坤滅藏于癸乙東癸北故東北喪朋</span>惟崔憬</span>
<span class='tline' id='l68' data-llen='1704:1727'>　以兌離為西南震坎為東北此按說卦方位與男女</span>
<span class='tline' id='l69' data-llen='1727:1750'>　少長為言此斷可信者程傳稍為移易謂西南隂方</span>
<span class='tline' id='l70' data-llen='1750:1776'><a onclick="displayPageImage('KR1a0126', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1776:1799'>　東北陽方不指卦位則南隂北陽方位不合然程猶</span>
<span class='tline' id='l72' data-llen='1799:1822'>　指喪朋為從陽得朋為此隂故一曰類行一曰有慶</span>
<span class='tline' id='l73' data-llen='1822:1845'>　若本義謂東北雖喪朋然反之西南乃終有慶則既</span>
<span class='tline' id='l74' data-llen='1845:1868'>　非程氏方位之意且以反從隂類為吉其于卦彖辭</span>
<span class='tline' id='l75' data-llen='1868:1891'>　義俱悖蓋矣若西南果慶何必于東北先贊之也若</span>
<span class='tline' id='l76' data-llen='1891:1905'>　反之始慶則何地不可反也</span>
<span class='tline' id='l77' data-llen='1905:1921'>彖曰至哉坤元萬物資生乃順承天</span>
<span class='tline' id='l78' data-llen='1921:1952'>　夫坤元合天而即能以發萬物者<span class='krp-note'>資/始</span>育萬物<span class='krp-note'>資/生</span>是其</span>
<span class='tline' id='l79' data-llen='1952:1978'><a onclick="displayPageImage('KR1a0126', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1978:2001'>　合之乃所以順承之也至與大對大者無外至則無</span>
<span class='tline' id='l81' data-llen='2001:2005'>　間</span>
<span class='tline' id='l82' data-llen='2005:2024'>坤厚載物德合无疆含𢎞光大品物咸亨</span>
<span class='tline' id='l83' data-llen='2024:2048'>　此所謂亨也厚又兼四德含者能容光者能徹𢎞則</span>
<span class='tline' id='l84' data-llen='2048:2057'>　不陿大則不細</span>
<span class='tline' id='l85' data-llen='2057:2075'>牝馬地類行地无疆柔順利貞君子攸行</span>
<span class='tline' id='l86' data-llen='2075:2100'>　能得所往則利貞矣<span class='krp-note'>此釋利貞連君/子有攸往句</span></span>
<span class='tline' id='l87' data-llen='2100:2123'>先迷失道後順得常西南得朋乃與類行東北喪朋乃</span>
<span class='tline' id='l88' data-llen='2123:2149'><a onclick="displayPageImage('KR1a0126', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2149:2162'>終有慶安吉之吉應地无疆</span>
<span class='tline' id='l90' data-llen='2162:2184'>　先迷何也以失道也後順何也順則得隂之常矣</span>
<span class='tline' id='l91' data-llen='2184:2205'>　婦道之常從陽不從類故文言以得主為有常</span>
<span class='tline' id='l92' data-llen='2205:2219'>象曰地勢坤君子以厚德載物</span>
<span class='tline' id='l93' data-llen='2219:2253'>初六履霜堅氷至象曰履霜堅氷<span class='krp-note'>魏志作初六履霜郭/京舉正據王輔嗣韓</span></span>
<span class='tline' id='l94' data-llen='2253:2281'><span class='krp-note'>康伯本作履霜/无堅冰字謬</span>隂始凝也馴致其道至堅冰也</span>
<span class='tline' id='l95' data-llen='2281:2304'>　六爻皆隂則隂已至盛而開其盛者初也初不即盛</span>
<span class='tline' id='l96' data-llen='2304:2327'>　而有馴致乎盛之勢纔履霜也而堅冰至焉則陽消</span>
<span class='tline' id='l97' data-llen='2327:2353'><a onclick="displayPageImage('KR1a0126', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2353:2367'>　隂長所宜惕然者正此時也</span>
<span class='tline' id='l99' data-llen='2367:2390'>　象傳履霜堅冰郭京舉正據王輔嗣韓康伯本作履</span>
<span class='tline' id='l100' data-llen='2390:2413'>　霜無堅冰字朱子本義引魏志作初六履霜亦無堅</span>
<span class='tline' id='l101' data-llen='2413:2436'>　冰字遂謂二字宜衍按後漢魯恭傳封章全引象傳</span>
<span class='tline' id='l102' data-llen='2436:2459'>　明曰履霜堅冰隂始凝也恭在和帝時先于魏晉則</span>
<span class='tline' id='l103' data-llen='2459:2482'>　必古本原有二字可知矣若魏文帝紀太史許芝所</span>
<span class='tline' id='l104' data-llen='2482:2505'>　引偶然遺脫此皆漢後文而郭京以臆見妄稱古本</span>
<span class='tline' id='l105' data-llen='2505:2512'>　何足據乎</span>
<span class='tline' id='l106' data-llen='2512:2538'><a onclick="displayPageImage('KR1a0126', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2538:2561'>六二直方大不習无不利象曰六二之動直以方也不</span>
<span class='tline' id='l108' data-llen='2561:2571'>習无不利地道光也</span>
<span class='tline' id='l109' data-llen='2571:2594'>　夫地之坦衍而不衺曲者直也其中正不偏方也遍</span>
<span class='tline' id='l110' data-llen='2594:2617'>　六幕而無所于虧大也直方與大地道總然然惟于</span>
<span class='tline' id='l111' data-llen='2617:2648'>　六二之動見之<span class='krp-note'>象傳所以有/六二之動語</span>葢坤象一體而二以坤</span>
<span class='tline' id='l112' data-llen='2648:2681'>　爻<span class='krp-note'>六為/隂爻</span>坤位<span class='krp-note'>二為/隂位</span>且又當三坤之間則坦衍中正既</span>
<span class='tline' id='l113' data-llen='2681:2715'>　含𢎞而又光大<span class='krp-note'>象傳地/道光也</span>若非六二之動不為歸者<span class='krp-note'>當/爻</span></span>
<span class='tline' id='l114' data-llen='2715:2761'>　<span class='krp-note'>者謂之動爻以必動而得此爻非謂動而之他爻也/動之他爻則變矣鄭康成謂動者生動即廣生萬物</span></span>
<span class='tline' id='l115' data-llen='2761:2787'><a onclick="displayPageImage('KR1a0126', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2787:2831'>　<span class='krp-note'>之意非是葢乾坤無往來其爻辭純以時位為據/若非時位則三可直方五可括囊矣他爻倣此</span>夫</span>
<span class='tline' id='l117' data-llen='2831:2854'>　爻貴因重所為習也以純坤之爻而為重坤習之者</span>
<span class='tline' id='l118' data-llen='2854:2891'>　然也習者重也<span class='krp-note'>坎卦以重坎為習坎尚書以不/重吉為不習吉皆易書字義</span>人但</span>
<span class='tline' id='l119' data-llen='2891:2914'>　知牝馬之利重坤有之得主之利亦重坤有之以為</span>
<span class='tline' id='l120' data-llen='2914:2941'>　坤重則厚厚則无疆<span class='krp-note'>見彖/傳</span>坤重則積積則内可直而</span>
<span class='tline' id='l121' data-llen='2941:2968'>　外可方<span class='krp-note'>見文/言</span>今三坤之間特單卦耳不習也不習則</span>
<span class='tline' id='l122' data-llen='2968:2991'>　不大然而二已大不習則不直不方然而二已直已</span>
<span class='tline' id='l123' data-llen='2991:3014'>　方則是二雖單卦而其所為利攸往利得主无不然</span>
<span class='tline' id='l124' data-llen='3014:3040'><a onclick="displayPageImage('KR1a0126', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='3040:3063'>　也若地道之光則以坤象至此當隂氣成物之候萬</span>
<span class='tline' id='l126' data-llen='3063:3086'>　類燦著出地有光其時固然然以位言之則内為離</span>
<span class='tline' id='l127' data-llen='3086:3119'>　位純陰則見<span class='krp-note'>說見/乾卦</span>所謂離為火為光者<span class='krp-note'>見虞/氏易</span>其位象</span>
<span class='tline' id='l128' data-llen='3119:3124'>　如此</span>
<span class='tline' id='l129' data-llen='3124:3147'>六三含章可貞或從王事无成有終象曰含章可貞以</span>
<span class='tline' id='l130' data-llen='3147:3160'>時發也或從王事智光大也</span>
<span class='tline' id='l131' data-llen='3160:3184'>　時至三爻物已成章矣坤能以含𢎞之德蘊其菁華</span>
<span class='tline' id='l132' data-llen='3184:3215'>　<span class='krp-note'>含/章</span>而又發之以其時<span class='krp-note'>以時/發</span>則三位雖不正而由是以</span>
<span class='tline' id='l133' data-llen='3215:3241'><a onclick="displayPageImage('KR1a0126', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3241:3272'>　安于貞不亦可乎<span class='krp-note'>含章以時言/可貞以位言</span>葢坤為臣道即以臣</span>
<span class='tline' id='l135' data-llen='3272:3295'>　言縱或勞于王事不居成功然光大之智必能終事</span>
<span class='tline' id='l136' data-llen='3295:3318'>　葢三居重坤之半其于全卦固未成也所謂无成也</span>
<span class='tline' id='l137' data-llen='3318:3341'>　然而内卦之坤于此終焉則有終者也此臣道即坤</span>
<span class='tline' id='l138' data-llen='3341:3352'>　道也光大義見上節</span>
<span class='tline' id='l139' data-llen='3352:3375'>　康熙乙已宣城施閏章講學廬陵白鷺洲時湖廣楊</span>
<span class='tline' id='l140' data-llen='3375:3398'>　洪才至問難間曰某最不能讀易如坤之无成有終</span>
<span class='tline' id='l141' data-llen='3398:3421'>　在諸儒言之非不娓娓然此係臣道六爻皆然何獨</span>
<span class='tline' id='l142' data-llen='3421:3447'><a onclick="displayPageImage('KR1a0126', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3447:3470'>　于三爻發之衆皆嘿然仲氏曰不觀謙之九三睽之</span>
<span class='tline' id='l144' data-llen='3470:3493'>　六三乎一曰君子有終一曰无初有終然皆在三爻</span>
<span class='tline' id='l145' data-llen='3493:3516'>　何也此可悟矣洪才俯首間吉安詞林張貞生方鄉</span>
<span class='tline' id='l146' data-llen='3516:3539'>　居湘潭舉人王岱為湖西道客紛然而起曰謙之卦</span>
<span class='tline' id='l147' data-llen='3539:3562'>　辭亦曰君子有終何也豈亦三爻耶仲氏曰謙以三</span>
<span class='tline' id='l148' data-llen='3562:3585'>　爻為卦主故卦爻同辭卦辭所指正三爻也洪才起</span>
<span class='tline' id='l149' data-llen='3585:3608'>　揖曰言易至此得矣曠若發矇矣仲氏之易其言簡</span>
<span class='tline' id='l150' data-llen='3608:3650'>　而確如此<span class='krp-note'>洪才字恥庵楚儒時又言曰宋儒說易多/不顧前後順文說去如謙之君子有終言</span></span>
<span class='tline' id='l151' data-llen='3650:3676'><a onclick="displayPageImage('KR1a0126', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3676:3717'>　<span class='krp-note'>終謙也本義謂詘于始必伸于終以詘始為謙/将必以伸終為不謙矣此皆善于說易之言</span></span>
<span class='tline' id='l153' data-llen='3717:3737'>六四括囊无咎无譽象曰括囊无咎慎不害也</span>
<span class='tline' id='l154' data-llen='3737:3765'>　坤主受有囊之象故坤為帛又為囊<span class='krp-note'>見九/家易</span>六爻至四</span>
<span class='tline' id='l155' data-llen='3765:3788'>　則已三分受其二可以括矣括結也後漢書括囊大</span>
<span class='tline' id='l156' data-llen='3788:3811'>　典謂結而藏之葢陰相比多咎而四能承五則无之</span>
<span class='tline' id='l157' data-llen='3811:3844'>　陰在二多譽<span class='krp-note'>見虞氏易以陽位/尊五隂位尊二也</span>而隔而居四則无之</span>
<span class='tline' id='l158' data-llen='3844:3867'>　蓋括囊則慎慎則利且不言何有于害故曰慎不害</span>
<span class='tline' id='l159' data-llen='3867:3885'>六五黄裳元吉象曰黄裳元吉文在中也</span>
<span class='tline' id='l160' data-llen='3885:3911'><a onclick="displayPageImage('KR1a0126', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3911:3934'>　黄土色裳為下飾以臣妾自居此坤中之君王宮之</span>
<span class='tline' id='l162' data-llen='3934:3974'>　后下國之侯也<span class='krp-note'>宋史郭雍傳曰坤雖臣道五實君位/雖處柔德不害為君則直以坤五為</span></span>
<span class='tline' id='l163' data-llen='3974:4016'>　<span class='krp-note'>君位若程傳以媧皇/武氏目之則更鑿矣</span>元吉者坤元之吉<span class='krp-note'>左傳昭十二/年南蒯将叛</span></span>
<span class='tline' id='l164' data-llen='4016:4052'>　<span class='krp-note'>筮之得坤之比亦以元吉/為元善之長也詳見乾卦</span>若小象曰文在中則以坤</span>
<span class='tline' id='l165' data-llen='4052:4074'>　為文<span class='krp-note'>見說/卦</span>文在中即黄中與含章不同</span>
<span class='tline' id='l166' data-llen='4074:4097'>上六龍戰于野其血𤣥黄象曰龍戰于野其道窮也</span>
<span class='tline' id='l167' data-llen='4097:4120'>　隂盛則必與陽争戰者争也但盛隂爭進戰在坤六</span>
<span class='tline' id='l168' data-llen='4120:4147'>　而反曰龍戰者臣不可與君戰故曰戰之者龍也<span class='krp-note'>胡/氏</span></span>
<span class='tline' id='l169' data-llen='4147:4174'><a onclick="displayPageImage('KR1a0126', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='4174:4209'>　<span class='krp-note'>所謂春秋書王師敗績于/戎天王狩于河陽是也</span>乾為龍乾者戰也又曰戰</span>
<span class='tline' id='l171' data-llen='4209:4236'>　乎乾<span class='krp-note'>見說/卦</span>則非乾不戰矣蓋二氣相薄雖必兩傷而</span>
<span class='tline' id='l172' data-llen='4236:4265'>　隂道之窮至此必變戰之者亦即其變之者耳<span class='krp-note'>其血/𤣥黄</span></span>
<span class='tline' id='l173' data-llen='4265:4312'>　<span class='krp-note'>句解見彖辭侯荀氏易謂消息之位坤在于亥下有/伏乾故相薄  果說亦然此仍以枝幹時氣言易皆</span></span>
<span class='tline' id='l174' data-llen='4312:4339'>　<span class='krp-note'>非卦/義</span>說文戰鬭也龍鬭古有之近說易家有以龍戰</span>
<span class='tline' id='l175' data-llen='4339:4362'>　為不馴解戰作動言陽動于野則其血為不通矣漢</span>
<span class='tline' id='l176' data-llen='4362:4385'>　盧芳傳贊天地閉隔野戰羣龍野戰行陳之辭也若</span>
<span class='tline' id='l177' data-llen='4385:4408'>　朱穆傳龍戰于野言陽道將勝而陰道負也非戰鬬</span>
<span class='tline' id='l178' data-llen='4408:4435'><a onclick="displayPageImage('KR1a0126', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4435:4442'>　有勝負乎</span>
<span class='tline' id='l180' data-llen='4442:4475'>用六利永貞象曰用六永貞以大終也<span class='krp-note'>用六義見乾卦/  此亦上六辭</span></span>
<span class='tline' id='l181' data-llen='4475:4498'>　陰動極矣用之者使之還歸乎静此永貞也此所謂</span>
<span class='tline' id='l182' data-llen='4498:4518'>　大終也三為内卦之終曰有終故此為大終</span>
<span class='tline' id='l183' data-llen='4518:4541'>文言曰坤至柔而動也剛至靜而德方後得主而有常</span>
<span class='tline' id='l184' data-llen='4541:4579'><span class='krp-note'>得主即卦詞得主有常即彖詞/得常程傳謂主字下脫利字誤</span>含萬物而化光坤道其</span>
<span class='tline' id='l185' data-llen='4579:4588'>順乎承天而時行</span>
<span class='tline' id='l186' data-llen='4588:4611'>　明張元冲傳載晉王易本作順承乎天而時行則順</span>
<span class='tline' id='l187' data-llen='4611:4638'><a onclick="displayPageImage('KR1a0126', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4638:4655'>　承連字正與乃順承天合較似有理</span>
<span class='tline' id='l189' data-llen='4655:4678'>積善之家必有餘慶積不善之家必有餘殃臣弑其君</span>
<span class='tline' id='l190' data-llen='4678:4707'>子弑其父非一朝一夕之故其所由來者漸矣<span class='krp-note'>漸義與/積同隂</span></span>
<span class='tline' id='l191' data-llen='4707:4741'><span class='krp-note'>柔之害多以小戕大/以卑凌尊故詞及此</span>由辨之不早辨也易曰履霜堅氷</span>
<span class='tline' id='l192' data-llen='4741:4783'>至蓋言順也<span class='krp-note'>順馴也音義並同此即本文積漸小象馴/致之義與順承順字有别本義順慎同則</span></span>
<span class='tline' id='l193' data-llen='4783:4797'><span class='krp-note'>慎字在小象/三爻不合</span></span>
<span class='tline' id='l194' data-llen='4797:4826'>直其正也方其義也<span class='krp-note'>陽主仁/陰主義</span>君子敬以直内義以方外</span>
<span class='tline' id='l195' data-llen='4826:4856'>敬義立而德不孤<span class='krp-note'>此以人道/明地道</span>直方大不習无不利則不疑</span>
<span class='tline' id='l196' data-llen='4856:4883'><a onclick="displayPageImage('KR1a0126', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4883:4889'>其所行也</span>
<span class='tline' id='l198' data-llen='4889:4912'>　上曰直其正下曰敬以直内與義方相承不同或謂</span>
<span class='tline' id='l199' data-llen='4912:4935'>　正是敬字之訛深衣直其政以敬政形似故訛敬作</span>
<span class='tline' id='l200' data-llen='4935:4958'>　政而後遂易本文以正字雖似有理第古文變換處</span>
<span class='tline' id='l201' data-llen='4958:4969'>　多不拘此不必穿鑿</span>
<span class='tline' id='l202' data-llen='4969:4992'>隂雖有美含之以從王事勿敢成也地道也妻道也臣</span>
<span class='tline' id='l203' data-llen='4992:5005'>道也地道无成而代有終也</span>
<span class='tline' id='l204' data-llen='5005:5039'>天地變化草木蕃天地閉賢人隱<span class='krp-note'>蘓軾曰方其變化雖/草木亦蕃及其閉也</span></span>
<span class='tline' id='l205' data-llen='5039:5066'><a onclick="displayPageImage('KR1a0126', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='5066:5105'><span class='krp-note'>雖賢人/亦隱</span>易曰括囊无咎无譽<span class='krp-note'>王艮曰龔勝之有名/不如申屠蟠之无譽</span>蓋言</span>
<span class='tline' id='l207' data-llen='5105:5150'>謹也<span class='krp-note'>以卦例言之震為草木為賢人以其為乾之肖子/也假化為震則雷出地奮草木蕃可以從王而豫</span></span>
<span class='tline' id='l208' data-llen='5150:5171'><span class='krp-note'>天下矣否則純隂不/化因之有括囊之象</span></span>
<span class='tline' id='l209' data-llen='5171:5211'>君子黃中<span class='krp-note'>文在/中</span>通理<span class='krp-note'>地道通達/而有條理</span>正位居體<span class='krp-note'>以中正之/位居體</span>美</span>
<span class='tline' id='l210' data-llen='5211:5239'>在其中而暢于四支發于事業美之至也<span class='krp-note'>又以人道/明地道</span></span>
<span class='tline' id='l211' data-llen='5239:5271'>隂疑于陽必戰<span class='krp-note'>隂動極/類陽</span>為其嫌于无陽也故稱龍焉<span class='krp-note'>隂/動</span></span>
<span class='tline' id='l212' data-llen='5271:5318'><span class='krp-note'>則不知有陽若不言龍戰則幾于無陽矣故特以戰歸/龍焉荀氏以嫌作兼謂隂兼陽故稱龍則當言兼于陽</span></span>
<span class='tline' id='l213' data-llen='5318:5363'><span class='krp-note'>不當言兼于无陽矣鄭𤣥以嫌作慊謂快于无/陽又作溓溓雜也謂隂蛇氣雜似龍皆非正義</span>猶未離</span>
<span class='tline' id='l214' data-llen='5363:5390'><a onclick="displayPageImage('KR1a0126', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='5390:5426'>其類也故稱血焉<span class='krp-note'>血為隂類崔憬謂乾為/大赤則反屬乾矣非是</span>夫𤣥黃者天</span>
<span class='tline' id='l216' data-llen='5426:5438'>地之雜也天𤣥而地黃</span>
<span class='tline' id='l217' data-llen='5438:5461'>䷂<span class='krp-note'>震下/坎上</span>　四易卦<span class='krp-note'>一名分/卦後同</span></span>
<span class='tline' id='l218' data-llen='5461:5488'>　　易　觀䷓<span class='krp-note'>上來/初往</span>　　　臨䷒<span class='krp-note'>二往/五來</span></span>
<span class='tline' id='l219' data-llen='5488:5519'>　　<span class='krp-note'>又/易</span>　萃䷬<span class='krp-note'>四來/初往</span>　　　頥䷚<span class='krp-note'>上來/五往</span></span>
<span class='tline' id='l220' data-llen='5519:5565'>　<span class='krp-note'>此兩陽四隂之卦大抵兩陽所分約有六卦而此卦/所分一自觀萃以上四兩陽易之坤初以為震一自</span></span>
<span class='tline' id='l221' data-llen='5565:5611'>　<span class='krp-note'>臨頥以上二兩陽易之坤五以為坎則此卦惟第三/爻不易而初二四五上五爻無非以移易為義者所</span></span>
<span class='tline' id='l222' data-llen='5611:5627'>　<span class='krp-note'>謂易者易此/耳餘說見前</span></span>
<span class='tline' id='l223' data-llen='5627:5654'><a onclick="displayPageImage('KR1a0126', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5654:5669'>屯元亨利貞勿用有攸往利建侯</span>
<span class='tline' id='l225' data-llen='5669:5700'>彖曰屯剛柔始交而難生動乎險中<span class='krp-note'>漢劉修碑作/儉字形之通</span>大亨</span>
<span class='tline' id='l226' data-llen='5700:5719'>貞雷雨之動滿盈天造草昧宜建侯而不寜</span>
<span class='tline' id='l227' data-llen='5719:5742'>　屯者重卦之名也重卦惟乾坤六子原名不易而餘</span>
<span class='tline' id='l228' data-llen='5742:5765'>　則各就其兩合者而别予以名于是六十四卦之名</span>
<span class='tline' id='l229' data-llen='5765:5788'>　興焉夫坎與震而何以謂之屯哉乾坤甫列即以兩</span>
<span class='tline' id='l230' data-llen='5788:5811'>　坤交一乾而得震此剛柔相交之始乃坎為再交其</span>
<span class='tline' id='l231' data-llen='5811:5840'>　距始交不甚逺而動而得險險而成陷<span class='krp-note'>說卦坎為/險為陷</span>是</span>
<span class='tline' id='l232' data-llen='5840:5867'><a onclick="displayPageImage('KR1a0126', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5867:5890'>　剛柔始交而難以生比之陰陽相薄萬物初動而驟</span>
<span class='tline' id='l234' data-llen='5890:5913'>　加險陷則勾芒甲坼一往多難其名之曰屯所固然</span>
<span class='tline' id='l235' data-llen='5913:5936'>　也第乾元之體既乗震動而又當險陷之中則乾震</span>
<span class='tline' id='l236' data-llen='5936:5959'>　之行既為大通而震始坎中又極正固所謂既元亨</span>
<span class='tline' id='l237' data-llen='5959:5982'>　又利貞者誠以震為雷坎為雨隂陽交而雷雨作自</span>
<span class='tline' id='l238' data-llen='5982:6005'>　能動盪盈滿于天地之間其所以稍有屯難勿用攸</span>
<span class='tline' id='l239' data-llen='6005:6028'>　往者以坎者水也在下為水在上祇為雨不惟為雨</span>
<span class='tline' id='l240' data-llen='6028:6051'>　也亦祇為雲雲未為雨雨又未為水則未免屯難故</span>
<span class='tline' id='l241' data-llen='6051:6078'><a onclick="displayPageImage('KR1a0126', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='6078:6101'>　水在雷上則祇曰雲雷屯必水在雷下然後可曰雷</span>
<span class='tline' id='l243' data-llen='6101:6134'>　水解<span class='krp-note'>虞集曰水雷已不/及雷水况乎雲雷</span>此正天地初開國家肇造之</span>
<span class='tline' id='l244' data-llen='6134:6157'>　際所云草創㝠昧者斷宜有承乾出震應運而興之</span>
<span class='tline' id='l245' data-llen='6157:6185'>　一人葢震雷百里諸侯之象<span class='krp-note'>見白/虎通</span>由侯而王端在此</span>
<span class='tline' id='l246' data-llen='6185:6218'>　際特驅除屯難其事方未寜息耳<span class='krp-note'>元亨彖作大亨然/舊亦作元善之長</span></span>
<span class='tline' id='l247' data-llen='6218:6256'>　<span class='krp-note'>解見春秋昭七年傳卦唐鶴徵曰震動坎/勞皆不寜之象與比  不寜方來正同</span></span>
<span class='tline' id='l248' data-llen='6256:6292'>象曰雲雷屯君子以經綸<span class='krp-note'>鄭𤣥本以經綸作經論謂/撰書禮樂政事此係别解</span></span>
<span class='tline' id='l249' data-llen='6292:6315'>初九磐桓利居貞利建侯象曰雖磐桓志行正也以貴</span>
<span class='tline' id='l250' data-llen='6315:6342'><a onclick="displayPageImage('KR1a0126', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='6342:6350'>下賤大得民也</span>
<span class='tline' id='l252' data-llen='6350:6373'>　夫屯下為震屯之初則震之剛也震為動為健而震</span>
<span class='tline' id='l253' data-llen='6373:6396'>　之剛則尤健動之甚者所謂帝出乎震繼天徳而行</span>
<span class='tline' id='l254' data-llen='6396:6419'>　乾健者于是乎在而無如其屯也屯則難難則遷延</span>
<span class='tline' id='l255' data-llen='6419:6451'>　焉而不能進其因而磐桓無足怪者<span class='krp-note'>磐桓不進與邅/迴同宋儒多以</span></span>
<span class='tline' id='l256' data-llen='6451:6481'>　<span class='krp-note'>磐石桓杙/為解非是</span>第初分自觀與上相易又分自萃與四相</span>
<span class='tline' id='l257' data-llen='6481:6504'>　易上四皆髙位而俱下而易之為初似乎以貴下賤</span>
<span class='tline' id='l258' data-llen='6504:6527'>　者夫屯難守正固宜居貞而震雷百里又當善建以</span>
<span class='tline' id='l259' data-llen='6527:6554'><a onclick="displayPageImage('KR1a0126', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='6554:6577'>　屯難之卦而推震初為卦主則直以屯之卦辭移之</span>
<span class='tline' id='l261' data-llen='6577:6600'>　為初之爻辭卦曰貞爻亦曰貞卦曰建侯爻亦曰建</span>
<span class='tline' id='l262' data-llen='6600:6623'>　侯卦曰利利爻亦曰利利舉卦之兩利而悉歸之爻</span>
<span class='tline' id='l263' data-llen='6623:6646'>　此真所謂處利出亦利者此豈磐桓之所能已也葢</span>
<span class='tline' id='l264' data-llen='6646:6669'>　兌為澤初為民萃四之降决兌澤以流于民上為天</span>
<span class='tline' id='l265' data-llen='6669:6692'>　巽為命觀上之來降天命以受坤衆非大得民者而</span>
<span class='tline' id='l266' data-llen='6692:6698'>　安有是</span>
<span class='tline' id='l267' data-llen='6698:6725'>　按春秋閔元年畢萬筮仕于晉得屯之比䷇<span class='krp-note'>此初/爻動</span></span>
<span class='tline' id='l268' data-llen='6725:6752'><a onclick="displayPageImage('KR1a0126', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6752:6778'>　<span class='krp-note'>者/</span>史廖曰屯固比入吉孰大焉震為土車從馬足居</span>
<span class='tline' id='l270' data-llen='6778:6821'>　之<span class='krp-note'>屯下震初爻變而為比是震為土也震為車坤/為馬震又為足今震為坤是從坤馬足行也</span>兄</span>
<span class='tline' id='l271' data-llen='6821:6861'>　長之<span class='krp-note'>震為長/子為兄</span>母覆之衆歸之<span class='krp-note'>坤為母/為衆</span>合<span class='krp-note'>比/</span>而能固<span class='krp-note'>屯/</span></span>
<span class='tline' id='l272' data-llen='6861:6890'>　安<span class='krp-note'>坤/</span>而能殺<span class='krp-note'>震/</span>公侯之卦也此占易法即演易法三</span>
<span class='tline' id='l273' data-llen='6890:6913'>　易要㫖所藉以傳一綫者全在于此此豈啓蒙變占</span>
<span class='tline' id='l274' data-llen='6913:6929'>　所謂僅占本辭者觀此者可悟矣</span>
<span class='tline' id='l275' data-llen='6929:6961'>六二屯如邅如乗馬班如匪寇婚媾<span class='krp-note'>鄭𤣥本作冓/註㑹也無理</span>女子</span>
<span class='tline' id='l276' data-llen='6961:6984'>貞不字十年乃字象曰六二之難乗剛也十年乃字反</span>
<span class='tline' id='l277' data-llen='6984:7011'><a onclick="displayPageImage('KR1a0126', 'WYG', '004-16a' );" name="004-16a" class="pb">[004-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='7011:7015'>常也</span>
<span class='tline' id='l279' data-llen='7015:7038'>　震行稍進而屯難未解邅迴固其所也特屯有四隂</span>
<span class='tline' id='l280' data-llen='7038:7066'>　惟六三無所移而二四與上皆與陽爻為對易<span class='krp-note'>二四/從臨</span></span>
<span class='tline' id='l281' data-llen='7066:7101'>　<span class='krp-note'>萃對易上從/觀頤對易</span>則皆有彼此婚媾之象故乾為龍<span class='krp-note'>見九/家易</span></span>
<span class='tline' id='l282' data-llen='7101:7138'>　為馬<span class='krp-note'>見說/卦</span>而二四與上皆乗剛爻<span class='krp-note'>讀易四法有乗承/比應四字乗者跨</span></span>
<span class='tline' id='l283' data-llen='7138:7184'>　<span class='krp-note'>下爻也承者承上爻也比者上下近也應者初與四/應二與五應三與上應也然此祇王弼註易之法漢</span></span>
<span class='tline' id='l284' data-llen='7184:7224'>　<span class='krp-note'>魏則不止此矣今二與上皆跨陽爻/四雖相隔然二三皆隂故皆曰乗剛</span>有似乎乗馬者</span>
<span class='tline' id='l285' data-llen='7224:7270'>　然<span class='krp-note'>乘馬在女以乘剛爻也晉人以女得婿為乘龍龍/馬一類即此義鄭𤣥以女乘馬不合謂馬牝牡為</span></span>
<span class='tline' id='l286' data-llen='7270:7297'><a onclick="displayPageImage('KR1a0126', 'WYG', '004-16b' );" name="004-16b" class="pb">[004-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='7297:7324'>　<span class='krp-note'>乗非/是</span>但二之所乘者初也而其所應者五也五本正</span>
<span class='tline' id='l288' data-llen='7324:7347'>　應何庸乘初乃不幸當屯難之時邅迴不前安能上</span>
<span class='tline' id='l289' data-llen='7347:7371'>　從則今兹所乗雖曰乗馬而上有正應若别有所駕者</span>
<span class='tline' id='l290' data-llen='7371:7402'>　然班者别也<span class='krp-note'>左傳有班馬之/聲註班别也</span>謂九五也夫此九五者</span>
<span class='tline' id='l291' data-llen='7402:7431'>　雖在坎中坎為寇為盜<span class='krp-note'>見說卦及/諸家易</span>實則匪寇也此婚</span>
<span class='tline' id='l292' data-llen='7431:7463'>　媾也當在臨兌時一少女耳<span class='krp-note'>臨二不易則為/兌二為少女</span>今已居正</span>
<span class='tline' id='l293' data-llen='7463:7492'>　<span class='krp-note'>二正位/故曰貞</span>與九五正應為婦則民之初生亦隂陽始交</span>
<span class='tline' id='l294' data-llen='7492:7515'>　衆庶馮生之首事然且自三而四連三隂為離中之</span>
<span class='tline' id='l295' data-llen='7515:7542'><a onclick="displayPageImage('KR1a0126', 'WYG', '004-17a' );" name="004-17a" class="pb">[004-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='7542:7576'>　象<span class='krp-note'>自一至五/為大離象</span>離為大腹<span class='krp-note'>見說/卦</span>即以互體觀之二四同</span>
<span class='tline' id='l297' data-llen='7576:7617'>　坤坤亦為腹<span class='krp-note'>大傳二與四同功三與五同功皆指互/卦言京房易積數以二三四為互體三</span></span>
<span class='tline' id='l298' data-llen='7617:7657'>　<span class='krp-note'>四五為約象即互卦也/坤鑿度曰坤法為人腹</span>則欲求孕字當亦不逺<span class='krp-note'>字孕/育也</span></span>
<span class='tline' id='l299' data-llen='7657:7685'>　<span class='krp-note'>舊作許/嫁誤</span>第屯難之時貴乎居貞貞即不字亦惟是屯</span>
<span class='tline' id='l300' data-llen='7685:7708'>　邅而進躊躇乗馬以求上應将必自二而三自三而</span>
<span class='tline' id='l301' data-llen='7708:7739'>　四歷坤隂之盡而後親九五以成大離<span class='krp-note'>二三四皆隂/為坤坤盡則</span></span>
<span class='tline' id='l302' data-llen='7739:7767'>　<span class='krp-note'>九五/見矣</span>不十年乎十者陰數之盡繋曰地數十反常者</span>
<span class='tline' id='l303' data-llen='7767:7786'>　十年而後能反乎常道所謂邅迴也屯也</span>
<span class='tline' id='l304' data-llen='7786:7813'><a onclick="displayPageImage('KR1a0126', 'WYG', '004-17b' );" name="004-17b" class="pb">[004-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='7813:7836'>　按本義謂許嫁曰字此據禮記女子許嫁笄而字男</span>
<span class='tline' id='l306' data-llen='7836:7859'>　子冠而字語然已誤解矣謂笄而字者命字也男子</span>
<span class='tline' id='l307' data-llen='7859:7882'>　焉能許嫁耶自朱子誤解後明代墓状墓誌皆以女</span>
<span class='tline' id='l308' data-llen='7882:7905'>　嫁為女字而近代字書且引之註字字下按說文字</span>
<span class='tline' id='l309' data-llen='7905:7928'>　乳也並無許嫁之義而徐鍇原註即以易貞不字為</span>
<span class='tline' id='l310' data-llen='7928:7951'>　據且說文序篇亦謂文字之義比之物象孶乳而生</span>
<span class='tline' id='l311' data-llen='7951:7974'>　即左傳大不字小亦作字養如孶乳解然後知近儒</span>
<span class='tline' id='l312' data-llen='7974:8003'>　猥陋凡引易註許嫁者皆宋後之書<span class='krp-note'>如字彚/字通等</span>宋前無</span>
<span class='tline' id='l313' data-llen='8003:8030'><a onclick="displayPageImage('KR1a0126', 'WYG', '004-18a' );" name="004-18a" class="pb">[004-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='8030:8059'>　是也<span class='krp-note'>如玉篇/廣韻等</span>漢說易家如鄭氏虞氏輩皆註曰字妊</span>
<span class='tline' id='l315' data-llen='8059:8067'>　育也無别義</span>
<span class='tline' id='l316' data-llen='8067:8110'>六三即鹿<span class='krp-note'>虞翻王肅本俱作麓以下為倒艮上為互艮/六三適兩艮下爻之間為山足故曰麓此最</span></span>
<span class='tline' id='l317' data-llen='8110:8144'><span class='krp-note'>巧合但須改經字且于/全文不大合故不從</span>无虞惟入于林中君子幾不如</span>
<span class='tline' id='l318' data-llen='8144:8181'>舍<span class='krp-note'>鄭本以/幾為機</span>往吝象曰即鹿无虞以從禽也<span class='krp-note'>郭京舉正以/從禽上有何</span></span>
<span class='tline' id='l319' data-llen='8181:8196'><span class='krp-note'>字/謬</span>君子舍之往吝窮也</span>
<span class='tline' id='l320' data-llen='8196:8219'>　夫當此草木勾萌蟄蟲将作之候而未能暢遂此以</span>
<span class='tline' id='l321' data-llen='8219:8250'>　秋冬之氣而行春今<span class='krp-note'>九家易曰屯/為十二月卦</span>雷伏地中飛動未</span>
<span class='tline' id='l322' data-llen='8250:8277'><a onclick="displayPageImage('KR1a0126', 'WYG', '004-18b' );" name="004-18b" class="pb">[004-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='8277:8300'>　發則時當屯三正于此不能無田禽之事第震象為</span>
<span class='tline' id='l324' data-llen='8300:8334'>　鹿<span class='krp-note'>坤為虎兕震為麋鹿/艮為狐狼見虞氏易</span>雖可親就而時非纘武虞官</span>
<span class='tline' id='l325' data-llen='8334:8373'>　不至<span class='krp-note'>書爾作朕虞若虞機/張皆作掌鳥獸官</span>惟外坎在前坎為藂棘<span class='krp-note'>出九/家易</span></span>
<span class='tline' id='l326' data-llen='8373:8396'>　得敺而入之君子以為雖已幾及寜復舍去葢三爻</span>
<span class='tline' id='l327' data-llen='8396:8424'>　當下震之終互艮之首震動未畢而艮止先之<span class='krp-note'>震為/動艮</span></span>
<span class='tline' id='l328' data-llen='8424:8451'>　<span class='krp-note'>為/止</span>動止相尋幾不如舍總是屯難未解往即吝窮耳</span>
<span class='tline' id='l329' data-llen='8451:8474'>　仲氏嘗曰一爻而具離震坤坎四卦則弓矢車馬旗</span>
<span class='tline' id='l330' data-llen='8474:8497'>　皷戈兵之象備恒之四明夷之三謙之五離晉之上</span>
<span class='tline' id='l331' data-llen='8497:8524'><a onclick="displayPageImage('KR1a0126', 'WYG', '004-19a' );" name="004-19a" class="pb">[004-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='8524:8566'>　皆是<span class='krp-note'>李贄以即鹿為逐鹿正草昧驅除之象則逐/鹿之喻始自漢人文周焉得便有此語大謬</span></span>
<span class='tline' id='l333' data-llen='8566:8589'>　按明正德間都御史張嵿敇巡撫保定兼提督紫荆</span>
<span class='tline' id='l334' data-llen='8589:8612'>　諸闗筮得此爻曰行無虞官何以即鹿吾入林而已</span>
<span class='tline' id='l335' data-llen='8612:8635'>　時提學李夢陽在座曰不然三闗古鉅鹿地也急即</span>
<span class='tline' id='l336' data-llen='8635:8663'>　之無虞者不疑也惟入林中惟恐為彬所中耳<span class='krp-note'>時宦/䜿江</span></span>
<span class='tline' id='l337' data-llen='8663:8692'>　<span class='krp-note'>彬用事彬/有林字</span>後武宗西狩江彬索璧馬婦女不應駕言</span>
<span class='tline' id='l338' data-llen='8692:8715'>　三闗迎駕軍不至罷職此臆斷倖中然古占法原是</span>
<span class='tline' id='l339' data-llen='8715:8720'>　有此</span>
<span class='tline' id='l340' data-llen='8720:8747'><a onclick="displayPageImage('KR1a0126', 'WYG', '004-19b' );" name="004-19b" class="pb">[004-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='8747:8770'>六四乘馬班如求婚媾往吉无不利象曰求而往明也</span>
<span class='tline' id='l342' data-llen='8770:8793'>　夫屯為剛柔相交之卦則四與初應陰陽相配有何</span>
<span class='tline' id='l343' data-llen='8793:8816'>　邅迴但此所乗馬亦初剛也萃兌本四剛而今降為</span>
<span class='tline' id='l344' data-llen='8816:8839'>　初則剛柔頓反原有不甘婚媾之意况五剛相此乘</span>
<span class='tline' id='l345' data-llen='8839:8862'>　初頗逺則别有授綏亦其恒事而無如初九正應陽</span>
<span class='tline' id='l346' data-llen='8862:8885'>　自求隂則從而往焉有何勿利蓋卦體大離離為眀</span>
<span class='tline' id='l347' data-llen='8885:8895'>　其明于决擇如此</span>
<span class='tline' id='l348' data-llen='8895:8917'>九五屯其膏小貞吉大貞凶象曰屯其膏施未光也</span>
<span class='tline' id='l349' data-llen='8917:8944'><a onclick="displayPageImage('KR1a0126', 'WYG', '004-20a' );" name="004-20a" class="pb">[004-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='8944:8977'>　頥之易由頤之養<span class='krp-note'>頥養/上九</span>以為屯臨之易竭下澤<span class='krp-note'>臨下/卦為</span></span>
<span class='tline' id='l351' data-llen='8977:9003'>　<span class='krp-note'>澤/</span>以自潤而成屯是屯其膏也雖君位居貞而得民</span>
<span class='tline' id='l352' data-llen='9003:9026'>　在初故初之居貞為小貞小貞則吉此之居貞為大</span>
<span class='tline' id='l353' data-llen='9026:9049'>　貞大貞則凶葢下卦施澤之地易兌為震而倒艮光</span>
<span class='tline' id='l354' data-llen='9049:9082'>　<span class='krp-note'>震倒/為艮</span>上卦施澤之人易艮為坎而反離光<span class='krp-note'>反離/為坎</span>施未</span>
<span class='tline' id='l355' data-llen='9082:9105'>　光矣何吉之有大抵屯難至此則草昧将闢建侯得</span>
<span class='tline' id='l356' data-llen='9105:9128'>　寜矣漢谷永傳引此曰小貞為臣大貞為君遭屯難</span>
<span class='tline' id='l357' data-llen='9128:9151'>　則當開振君吝則凶臣吝則吉此貞字别解然以大</span>
<span class='tline' id='l358' data-llen='9151:9178'><a onclick="displayPageImage('KR1a0126', 'WYG', '004-20b' );" name="004-20b" class="pb">[004-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='9178:9215'>　小分上下則亦可驗者<span class='krp-note'>魏了翁曰周禮有大貞謂大/卜如遷國立君等事與此不</span></span>
<span class='tline' id='l360' data-llen='9215:9222'>　<span class='krp-note'>同/</span></span>
<span class='tline' id='l361' data-llen='9222:9244'>上六乗馬班如泣血漣如象曰泣血漣如何可長也</span>
<span class='tline' id='l362' data-llen='9244:9267'>　此乘馬指乘坎五言然亦曰班如者以初與五相峙</span>
<span class='tline' id='l363' data-llen='9267:9290'>　不決也葢觀頥之易初與五之剛皆從上剛互易之</span>
<span class='tline' id='l364' data-llen='9290:9313'>　是已既舍剛以從柔而三六不應初與五又非正應</span>
<span class='tline' id='l365' data-llen='9313:9336'>　則此一陰陽之父亦終邅迴而不得釋所謂屯也但</span>
<span class='tline' id='l366' data-llen='9336:9363'>　屯難之至物極必變泣盡繼血以與初與上相别<span class='krp-note'>班/即</span></span>
<span class='tline' id='l367' data-llen='9363:9390'><a onclick="displayPageImage('KR1a0126', 'WYG', '004-21a' );" name="004-21a" class="pb">[004-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='9390:9417'>　<span class='krp-note'>别/也</span>以為此豈可與為久長者凡陰陽剛柔藴結不解</span>
<span class='tline' id='l369' data-llen='9417:9440'>　者從此得泮散而解澤生焉故曰何可長言即屯難</span>
<span class='tline' id='l370' data-llen='9440:9463'>　亦不久耳葢草昧既開奇偶聚散皆在闔闢中卦三</span>
<span class='tline' id='l371' data-llen='9463:9486'>　言班馬凡三邅迴而一遲一速或合或否皆足徵否</span>
<span class='tline' id='l372' data-llen='9486:9517'>　泰通塞薄蝕變化之妙經綸者視此矣<span class='krp-note'>九家易曰體/坎為血伏離</span></span>
<span class='tline' id='l373' data-llen='9517:9537'>　<span class='krp-note'>為目互艮為手故/有掩目泣血之象</span></span>
<span class='tline' id='l374' data-llen='9537:9559'>　按國語晉文侯筮反國得屯之豫䷏司空季子曰</span>
<span class='tline' id='l375' data-llen='9559:9593'>　皆利建侯<span class='krp-note'>屯豫皆有/利建侯語</span>得國之務也震車也<span class='krp-note'>震為/車</span>坎水</span>
<span class='tline' id='l376' data-llen='9593:9620'><a onclick="displayPageImage('KR1a0126', 'WYG', '004-21b' );" name="004-21b" class="pb">[004-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='9620:9649'>　也坤土也屯厚也豫樂也車班内外<span class='krp-note'>屯内豫外/皆是震</span>順以</span>
<span class='tline' id='l378' data-llen='9649:9686'>　訓之<span class='krp-note'>坤為/順</span>泉源以資之<span class='krp-note'>屯豫皆有互艮互/坎水在山為泉源</span>土厚而樂</span>
<span class='tline' id='l379' data-llen='9686:9719'>　其實<span class='krp-note'>屯豫皆/有坤</span>不有晉國何以當之主雷與車<span class='krp-note'>内卦/為主</span>而</span>
<span class='tline' id='l380' data-llen='9719:9752'>　尚水與衆<span class='krp-note'>上卦為尚/坎為衆</span>主震雷長故曰元<span class='krp-note'>善之/長</span>衆而順</span>
<span class='tline' id='l381' data-llen='9752:9786'>　嘉也<span class='krp-note'>嘉之/㑹</span>故曰亨<span class='krp-note'>作大亨解/說見乾卦</span>内有震雷故曰利貞車</span>
<span class='tline' id='l382' data-llen='9786:9819'>　上水下必伯<span class='krp-note'>車動而上水順而下/威發而衆順故伯</span>若夫勿用有攸往</span>
<span class='tline' id='l383' data-llen='9819:9856'>　小事不濟一夫之行也<span class='krp-note'>此釋勿用句震一索得男故/曰一夫又震作足行象言一</span></span>
<span class='tline' id='l384' data-llen='9856:9891'>　<span class='krp-note'>人私所行事未免有壅以/晉侯其時尚未反國耳</span>其占象之法如此若震為</span>
<span class='tline' id='l385' data-llen='9891:9918'><a onclick="displayPageImage('KR1a0126', 'WYG', '004-22a' );" name="004-22a" class="pb">[004-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='9918:9940'>　車坎為衆傳中屢及之此必說卦文而偶脫之者</span>
<span class='tline' id='l387' data-llen='9940:9943'>　</span>
<span class='tline' id='l388' data-llen='9943:9946'>　</span>
<span class='tline' id='l389' data-llen='9946:9949'>　</span>
<span class='tline' id='l390' data-llen='9949:9952'>　</span>
<span class='tline' id='l391' data-llen='9952:9955'>　</span>
<span class='tline' id='l392' data-llen='9955:9958'>　</span>
<span class='tline' id='l393' data-llen='9958:9961'>　</span>
<span class='tline' id='l394' data-llen='9961:9988'><a onclick="displayPageImage('KR1a0126', 'WYG', '004-22b' );" name="004-22b" class="pb">[004-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='9988:9991'>　</span>
<span class='tline' id='l396' data-llen='9991:9994'>　</span>
<span class='tline' id='l397' data-llen='9994:9997'>　</span>
<span class='tline' id='l398' data-llen='9997:10000'>　</span>
<span class='tline' id='l399' data-llen='10000:10003'>　</span>
<span class='tline' id='l400' data-llen='10003:10006'>　</span>
<span class='tline' id='l401' data-llen='10006:10009'>　</span>
<span class='tline' id='l402' data-llen='10009:10017'>　仲氏易卷四</span>
</p>
<p>
</p>
  </div>
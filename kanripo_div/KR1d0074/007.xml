<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0074', 'WYG', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　禮記訓義擇言卷七</span><br/>
<span class='tline' id='l10' data-llen='202:222'>　　　　　　　　　　　　　婺源江永撰</span><br/>
<span class='tline' id='l11' data-llen='222:228'>　　大傳</span><br/>
<span class='tline' id='l12' data-llen='228:259'>大夫士有大事省於其君干祫及其髙祖<span class='krp-note'>鄭注大事寇/戎之事也善</span></span><br/>
<span class='tline' id='l13' data-llen='259:305'>　<span class='krp-note'>於其君謂免於大難也干猶空也空祫謂無廟祫祭/之於壇墠東滙陳氏云大事謂祫祭也大夫士不敢</span></span><br/>
<span class='tline' id='l14' data-llen='305:351'>　<span class='krp-note'>私自舉行必省問於君而君賜之乃得行而其祫也/亦上及於髙祖干者自下干上之義以卑者而行尊</span></span><br/>
<span class='tline' id='l15' data-llen='351:397'>　<span class='krp-note'>者之禮故謂之干呉氏云大事大功也省察也省察/如詩序所謂有功而見知也祫合也謂雖無廟而得</span></span><br/>
<span class='tline' id='l16' data-llen='397:423'><a onclick="displayPageImage('KR1d0074', 'WYG', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='423:469'>　<span class='krp-note'>於有廟者合祭也大夫蓋祫於曽祖廟而上及髙祖/上士則祫於祖廟而上及曽祖髙祖中士下士則祫</span></span><br/>
<span class='tline' id='l18' data-llen='469:515'>　<span class='krp-note'>於禰廟而上及曽祖髙祖也大夫亦有有大祖廟者/無曽祖廟當祫於大祖之廟而祭曽祖祖禰凡四世</span></span><br/>
<span class='tline' id='l19' data-llen='515:561'>　<span class='krp-note'>若大祖在髙祖前者或祫於大祖廟而并及髙曽祖/禰凡五世也趙氏曰干者逆上之意言逆上及髙祖</span></span><br/>
<span class='tline' id='l20' data-llen='561:568'>　<span class='krp-note'>也/</span></span><br/>
<span class='tline' id='l21' data-llen='568:591'>　按大事與省字之訓舊註可從省訓善出爾雅呉氏</span><br/>
<span class='tline' id='l22' data-llen='591:614'>　說亦可兼存陳氏說非也干祫及其髙祖呉氏說詳</span><br/>
<span class='tline' id='l23' data-llen='614:637'>　備孔疏亦引師說云大夫有始祖者鬼其百世若有</span><br/>
<span class='tline' id='l24' data-llen='637:660'>　善於君得祫則亦祫與大祖廟中徧祫大祖以下也</span><br/>
<span class='tline' id='l25' data-llen='660:686'><a onclick="displayPageImage('KR1d0074', 'WYG', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='686:698'>　干字之義從趙氏可也</span><br/>
<span class='tline' id='l27' data-llen='698:727'>追王大王亶父王季歴文王昌不以卑臨尊也<span class='krp-note'>東萊吕/氏云不</span></span><br/>
<span class='tline' id='l28' data-llen='727:773'>　<span class='krp-note'>以卑臨尊此出於後儒之說非追王之本意也大王/王季文王乃武王之祖父其尊孰大於是曷爲待追</span></span><br/>
<span class='tline' id='l29' data-llen='773:819'>　<span class='krp-note'>王而後尊哉追王者何意蓋三王皆肇基之主所以/追王之也朱文端公云不以卑臨尊信後世無稽之</span></span><br/>
<span class='tline' id='l30' data-llen='819:865'>　<span class='krp-note'>論然子孫之身即祖父之身子孫之爵即祖父之爵/武王之為天子天命之大王王季文王之王亦天王</span></span><br/>
<span class='tline' id='l31' data-llen='865:905'>　<span class='krp-note'>之也若云以王業由興之故追王以酬功是/等祖父於望散諸臣也尊親之義固如是乎</span></span><br/>
<span class='tline' id='l32' data-llen='905:928'>　按吕氏之說得之追王非以酬功而文端公謂等於</span><br/>
<span class='tline' id='l33' data-llen='928:951'>　望散諸臣恐推之太過三王之王固天王之然天非</span><br/>
<span class='tline' id='l34' data-llen='951:977'><a onclick="displayPageImage('KR1d0074', 'WYG', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='977:1000'>　有言亦以義理斷之耳追王止於大王而不能上及</span><br/>
<span class='tline' id='l36' data-llen='1000:1011'>　組紺以上是即天也</span><br/>
<span class='tline' id='l37' data-llen='1011:1054'>五曰存愛<span class='krp-note'>鄭註存察也愛有仁愛也陳氏云人於其所/親愛而辟焉有以察之則所愛者一出於公</span></span><br/>
<span class='tline' id='l38' data-llen='1054:1100'>　<span class='krp-note'>而四者皆無私意之累矣呉氏云存愛謂仁民上言/民不與此言存愛蓋存愛民之心爾先有不忍人之</span></span><br/>
<span class='tline' id='l39' data-llen='1100:1116'>　<span class='krp-note'>心而後有不/忍人之政也</span></span><br/>
<span class='tline' id='l40' data-llen='1116:1136'>　按存愛之義呉氏得之舊註及陳氏說非是</span><br/>
<span class='tline' id='l41' data-llen='1136:1159'>其不可得變革者則有矣親親也尊尊也長長也男女</span><br/>
<span class='tline' id='l42' data-llen='1159:1193'>有别此其不可得與民變革者也<span class='krp-note'>呉氏云治親之目有/四總言之均謂之親</span></span><br/>
<span class='tline' id='l43' data-llen='1193:1219'><a onclick="displayPageImage('KR1d0074', 'WYG', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1219:1265'>　<span class='krp-note'>分言之則親親者在下子孫之親尊尊者在上父祖/之親長長者在旁昆弟之親男女有别者在内夫婦</span></span><br/>
<span class='tline' id='l45' data-llen='1265:1274'>　<span class='krp-note'>之親/也</span></span><br/>
<span class='tline' id='l46' data-llen='1274:1297'>　按此通言不可與民變革者四事則尊尊謂貴貴也</span><br/>
<span class='tline' id='l47' data-llen='1297:1320'>　前言上治祖禰尊尊下治子孫親親與此文本不連</span><br/>
<span class='tline' id='l48' data-llen='1320:1343'>　而呉氏移屬於此節之下謂上治祖禰爲復釋尊尊</span><br/>
<span class='tline' id='l49' data-llen='1343:1366'>　下治子孫爲復釋親親旁治昆弟合族以食序以昭</span><br/>
<span class='tline' id='l50' data-llen='1366:1389'>　穆爲復釋長長别之以禮義爲復釋男女有别恐屬</span><br/>
<span class='tline' id='l51' data-llen='1389:1412'>　牽合别之以禮義謂以禮義别其親疏隆殺詳文勢</span><br/>
<span class='tline' id='l52' data-llen='1412:1438'><a onclick="displayPageImage('KR1d0074', 'WYG', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1438:1461'>　固不可屬之男女則此兩章何可牽合下文服術有</span><br/>
<span class='tline' id='l54' data-llen='1461:1479'>　六呉氏亦必屬之四親此呉氏之蔽也</span><br/>
<span class='tline' id='l55' data-llen='1479:1502'>其夫屬乎父道者妻皆母道也其夫屬乎子道者妻皆</span><br/>
<span class='tline' id='l56' data-llen='1502:1525'>婦道也謂弟之妻婦者是嫂亦可謂之母乎名者人治</span><br/>
<span class='tline' id='l57' data-llen='1525:1564'>之大者也可無慎乎<span class='krp-note'>東滙陳氏云父之兄弟爲伯叔父/則其妻謂之伯叔母兄弟之子爲</span></span><br/>
<span class='tline' id='l58' data-llen='1564:1610'>　<span class='krp-note'>從子則其妻謂之婦此於昭穆爲宜弟之妻不可謂/婦猶兄之妻不可謂之母以紊昭穆也舊說弟妻可</span></span><br/>
<span class='tline' id='l59' data-llen='1610:1625'>　<span class='krp-note'>婦婦不可母/失其指矣</span></span><br/>
<span class='tline' id='l60' data-llen='1625:1648'>　按喪服傳亦有此文彼釋夫之昆弟何以無服意謂</span><br/>
<span class='tline' id='l61' data-llen='1648:1674'><a onclick="displayPageImage('KR1d0074', 'WYG', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1674:1697'>　弟妻不可謂婦猶兄嫂不可謂母兄弟之妻於母於</span><br/>
<span class='tline' id='l63' data-llen='1697:1720'>　婦皆無所屬是以不爲制服以逺之而今人皆謂弟</span><br/>
<span class='tline' id='l64' data-llen='1720:1743'>　妻爲婦則當爲制婦之服同於子婦豈兄妻亦可爲</span><br/>
<span class='tline' id='l65' data-llen='1743:1766'>　制母之服而同於伯叔母乎是皆不可也舊說謂弟</span><br/>
<span class='tline' id='l66' data-llen='1766:1789'>　妻爲婦者卑逺之使下同於子妻則本無婦名假其</span><br/>
<span class='tline' id='l67' data-llen='1789:1812'>　子妻同推而逺之與本文意不協陳氏駁之者是傳</span><br/>
<span class='tline' id='l68' data-llen='1812:1835'>　意似謂兄之妻尊之而爲嫂弟之妻但當謂弟之妻</span><br/>
<span class='tline' id='l69' data-llen='1835:1858'>　不可謂之婦猶兄弟之子但當謂兄之子弟之子不</span><br/>
<span class='tline' id='l70' data-llen='1858:1884'><a onclick="displayPageImage('KR1d0074', 'WYG', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1884:1904'>　可謂之姪也譏時人稱弟婦亂名實之失也</span><br/>
<span class='tline' id='l72' data-llen='1904:1927'>服術有六一曰親親二曰尊尊三曰名四曰出入五曰</span><br/>
<span class='tline' id='l73' data-llen='1927:1968'>長幼六曰從服<span class='krp-note'>鄭注親親父母爲首尊尊君爲首名世/母叔母之屬也出入女子子嫁者及在</span></span><br/>
<span class='tline' id='l74' data-llen='1968:2014'>　<span class='krp-note'>室者長幼成人及殤也從服若夫爲妻之父母妻爲/夫之黨服孔疏云出入若女子子在室爲入適人爲</span></span><br/>
<span class='tline' id='l75' data-llen='2014:2029'>　<span class='krp-note'>出及出繼爲/人後者也</span></span><br/>
<span class='tline' id='l76' data-llen='2029:2052'>　按此經前五術當從注疏說親親謂父母妻子孫伯</span><br/>
<span class='tline' id='l77' data-llen='2052:2075'>　叔昆弟凡以三爲五以五爲九者皆在其中尊尊謂</span><br/>
<span class='tline' id='l78' data-llen='2075:2098'>　臣民爲君又若以尊而厭降或同尊而不降名謂伯</span><br/>
<span class='tline' id='l79' data-llen='2098:2124'><a onclick="displayPageImage('KR1d0074', 'WYG', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2124:2147'>　母叔母及子婦出入謂女子子在室出嫁及爲人後</span><br/>
<span class='tline' id='l81' data-llen='2147:2170'>　者長幼謂成人與三殤蓋此經通言服術故須該制</span><br/>
<span class='tline' id='l82' data-llen='2170:2193'>　服之義而呉氏泥於上文謂親親爲子孫尊尊爲祖</span><br/>
<span class='tline' id='l83' data-llen='2193:2216'>　父名與出入爲男女長幼爲昆弟以下治子孫者居</span><br/>
<span class='tline' id='l84' data-llen='2216:2239'>　第一非次也尊尊不謂君臣出入不兼爲人後長幼</span><br/>
<span class='tline' id='l85' data-llen='2239:2262'>　不謂三殤則制服之義不全何足以盡服術乎呉氏</span><br/>
<span class='tline' id='l86' data-llen='2262:2285'>　固守其說謂注疏以尊尊爲君服矣此篇專言治親</span><br/>
<span class='tline' id='l87' data-llen='2285:2299'>　制服之正意此呉氏之蔽也</span><br/>
<span class='tline' id='l88' data-llen='2299:2325'><a onclick="displayPageImage('KR1d0074', 'WYG', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2325:2369'>有徒從<span class='krp-note'>鄭註臣爲君之黨孔疏云鄭亦畧舉一條妻爲/夫之君妾爲女君之黨庶子爲君母之親子爲</span></span><br/>
<span class='tline' id='l90' data-llen='2369:2382'>　<span class='krp-note'>母之君母/並是也</span></span><br/>
<span class='tline' id='l91' data-llen='2382:2405'>　按呉氏釋徒從但舉子爲母之君母庶子爲君母之</span><br/>
<span class='tline' id='l92' data-llen='2405:2428'>　親妾爲女君之黨而不及臣爲君之黨妻爲夫之君</span><br/>
<span class='tline' id='l93' data-llen='2428:2445'>　則徒從之類不具而從服亦不全矣</span><br/>
<span class='tline' id='l94' data-llen='2445:2468'>自義率祖順而下之至於禰名曰重一輕一重其義然</span><br/>
<span class='tline' id='l95' data-llen='2468:2514'>也<span class='krp-note'>鄭註云用恩則父母重而祖輕用義則祖重而父母/輕疏云義主斷制用義循祖順而下之至於禰其義</span></span><br/>
<span class='tline' id='l96' data-llen='2514:2560'>　<span class='krp-note'>漸輕祖則義重故名曰重也義則祖重而父母輕仁/則父母重而祖輕一輕一重宜合如是故云其義然</span></span><br/>
<span class='tline' id='l97' data-llen='2560:2586'><a onclick="displayPageImage('KR1d0074', 'WYG', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2586:2593'>　<span class='krp-note'>也/</span></span><br/>
<span class='tline' id='l99' data-llen='2593:2616'>　按注疏說是輔氏應氏方氏呉氏皆以重爲父輕爲</span><br/>
<span class='tline' id='l100' data-llen='2616:2639'>　祖則仁與義無異何以分爲二類乎義之所以重祖</span><br/>
<span class='tline' id='l101' data-llen='2639:2662'>　觀末章親親故尊祖尊祖故敬宗云云可見本不以</span><br/>
<span class='tline' id='l102' data-llen='2662:2685'>　喪服論也如别子爲祖繼别爲宗大宗百世不遷是</span><br/>
<span class='tline' id='l103' data-llen='2685:2708'>　重祖也又推而極之天子有大禘之祭既有始祖又</span><br/>
<span class='tline' id='l104' data-llen='2708:2731'>　推始祖所自出亦是重祖之至亦是以義推之安得</span><br/>
<span class='tline' id='l105' data-llen='2731:2754'>　謂皆爲禰重但注又謂恩重者爲之三年義重者爲</span><br/>
<span class='tline' id='l106' data-llen='2754:2780'><a onclick="displayPageImage('KR1d0074', 'WYG', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2780:2803'>　之齊衰仍就喪服言之恐未是齊衰三月何能敵斬</span><br/>
<span class='tline' id='l108' data-llen='2803:2823'>　衰三年之重注又訓自爲用亦非自當訓由</span><br/>
<span class='tline' id='l109' data-llen='2823:2836'>族人不得以其戚戚君位也</span><br/>
<span class='tline' id='l110' data-llen='2836:2853'>　按從石梁王氏說位也自爲句可也</span><br/>
<span class='tline' id='l111' data-llen='2853:2876'>有小宗而無大宗者有大宗而無小宗者有無宗亦莫</span><br/>
<span class='tline' id='l112' data-llen='2876:2899'>之宗者公子是也公子有宗道公子之公爲其士大夫</span><br/>
<span class='tline' id='l113' data-llen='2899:2929'>之庶者宗其士大夫之適者公子之宗道也<span class='krp-note'>朱文端公/云有小宗</span></span><br/>
<span class='tline' id='l114' data-llen='2929:2975'>　<span class='krp-note'>而無大宗者君無同母弟使庶長弟與諸庶弟爲宗/至其子則各自爲宗故有小宗而無大宗然所貴乎</span></span><br/>
<span class='tline' id='l115' data-llen='2975:3001'><a onclick="displayPageImage('KR1d0074', 'WYG', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='3001:3047'>　<span class='krp-note'>收族者大宗也周公爲文王别子魯公爲繼别之宗/凡蔣邢茅宗之管蔡成霍亦宗之邗晋應韓亦宗之</span></span><br/>
<span class='tline' id='l117' data-llen='3047:3093'>　<span class='krp-note'>至春秋戰國周女嫁於諸侯猶魯爲之主滕定公之/喪父兄百官曰吾宗國魯先君亦莫之行是魯之所</span></span><br/>
<span class='tline' id='l118' data-llen='3093:3139'>　<span class='krp-note'>係於周者非淺鮮矣假如武王無同母弟周公亦庶/子是周無大宗矣孰與主王姬之嫁而爲同姓諸侯</span></span><br/>
<span class='tline' id='l119' data-llen='3139:3185'>　<span class='krp-note'>取則乎且所以不令爲大宗者爲其爲庶子也假如/大宗子無適子庶子將不繼爲大宗乎又使君無適</span></span><br/>
<span class='tline' id='l120' data-llen='3185:3231'>　<span class='krp-note'>子將不以庶子爲君乎君之庶可爲君大宗之庶可/繼爲大宗而謂别子非適遂不可爲大宗乎喪服傳</span></span><br/>
<span class='tline' id='l121' data-llen='3231:3277'>　<span class='krp-note'>云如何而可爲之後同宗則可爲之後謂士大夫家/始祖不可無祀故大宗不可絶而爲之後也若無大</span></span><br/>
<span class='tline' id='l122' data-llen='3277:3323'>　<span class='krp-note'>宗則士大夫之始祖不其餒乎或曰此言繼世之君/之公子所謂一君一大宗者如莊公之弟慶父與叔</span></span><br/>
<span class='tline' id='l123' data-llen='3323:3369'>　<span class='krp-note'>牙季友爲宗非若魯爲周同姓大宗也孔疏亦云如/繼别之大宗非正大宗也呉文正錯㸔注疏乃云兄</span></span><br/>
<span class='tline' id='l124' data-llen='3369:3395'><a onclick="displayPageImage('KR1d0074', 'WYG', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='3395:3441'>　<span class='krp-note'>弟不相宗至其子乃爲宗果爾則繼禰之宗又謂之/何惟一君一大宗故無適即不立大宗以有先君之</span></span><br/>
<span class='tline' id='l126' data-llen='3441:3485'>　<span class='krp-note'>大宗故也此說近是然一君一大宗則是吾宗之/外又有宗矣未聞武穆成昭舍魯而别有大宗也</span></span><br/>
<span class='tline' id='l127' data-llen='3485:3508'>　按文端公之說固辨矣考之經傳似未合此記所謂</span><br/>
<span class='tline' id='l128' data-llen='3508:3531'>　宗者皆以士大夫之家言之不謂諸侯亦有宗也成</span><br/>
<span class='tline' id='l129' data-llen='3531:3554'>　王封周公於魯畱相周公使伯禽就國周公實魯國</span><br/>
<span class='tline' id='l130' data-llen='3554:3577'>　之君不可謂之别子魯公既爲君則亦非繼别之宗</span><br/>
<span class='tline' id='l131' data-llen='3577:3600'>　滕謂魯爲宗國以其同出文王假士大夫之宗法言</span><br/>
<span class='tline' id='l132' data-llen='3600:3623'>　之未必諸姬皆以魯爲大宗而自爲小宗也使諸姬</span><br/>
<span class='tline' id='l133' data-llen='3623:3649'><a onclick="displayPageImage('KR1d0074', 'WYG', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3649:3672'>　皆爲小宗則始封之君亦將五世而遷乎謂凡蔣邢</span><br/>
<span class='tline' id='l135' data-llen='3672:3695'>　茅宗魯猶可也謂管蔡成霍亦宗之邗晉應韓亦宗</span><br/>
<span class='tline' id='l136' data-llen='3695:3718'>　之管叔爲周公之兄邗晉應韓爲武之穆安得皆宗</span><br/>
<span class='tline' id='l137' data-llen='3718:3741'>　魯乎春秋時王姬歸於齊使魯主昬蓋魯近齊故也</span><br/>
<span class='tline' id='l138' data-llen='3741:3764'>　非謂周女下嫁皆以魯爲主也喪服大宗子死族人</span><br/>
<span class='tline' id='l139' data-llen='3764:3787'>　爲之齊衰三月如魯果爲大宗則魯君薨諸姬皆服</span><br/>
<span class='tline' id='l140' data-llen='3787:3810'>　齊衰三月乎故宗法不可施於諸侯魯非大宗之比</span><br/>
<span class='tline' id='l141' data-llen='3810:3833'>　也又謂士大夫家始祖不可無祀若無大宗則士大</span><br/>
<span class='tline' id='l142' data-llen='3833:3859'><a onclick="displayPageImage('KR1d0074', 'WYG', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3859:3882'>　夫之始祖不其餒乎此亦未然大宗所以統領族人</span><br/>
<span class='tline' id='l144' data-llen='3882:3905'>　非止存始祖之祀也古者士大夫廟有定制大夫得</span><br/>
<span class='tline' id='l145' data-llen='3905:3928'>　立三廟始爲大夫如季友者固當爲太祖矣若别子</span><br/>
<span class='tline' id='l146' data-llen='3928:3951'>　是士自他國來爲始祖其子孫雖爲大宗豈能越二</span><br/>
<span class='tline' id='l147' data-llen='3951:3974'>　廟一廟之制世世祀之爲始祖乎後世始祖立祠禮</span><br/>
<span class='tline' id='l148' data-llen='3974:3997'>　以義起古禮未有此也又謂莊公之弟慶父與叔牙</span><br/>
<span class='tline' id='l149' data-llen='3997:4020'>　季友爲宗亦恐考之未詳慶父者莊公之庶兄非弟</span><br/>
<span class='tline' id='l150' data-llen='4020:4043'>　也季友者莊公同母弟以正法言之庶當宗嫡慶父</span><br/>
<span class='tline' id='l151' data-llen='4043:4069'><a onclick="displayPageImage('KR1d0074', 'WYG', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='4069:4092'>　叔牙皆當宗季友豈有庶反爲嫡宗者乎○又按此</span><br/>
<span class='tline' id='l153' data-llen='4092:4115'>　一節則公子之爲大宗者必是適其小宗者必是庶</span><br/>
<span class='tline' id='l154' data-llen='4115:4138'>　也然有大宗而無小宗與無宗亦莫之宗亦謂公子</span><br/>
<span class='tline' id='l155' data-llen='4138:4161'>　生存則然耳傳之子孫則無小宗者亦必有小宗矣</span><br/>
<span class='tline' id='l156' data-llen='4161:4184'>　無宗而莫之宗者如此公子是適則後世以爲大宗</span><br/>
<span class='tline' id='l157' data-llen='4184:4207'>　之祖如是庶則後世以爲小宗之祖矣唯有小宗而</span><br/>
<span class='tline' id='l158' data-llen='4207:4230'>　無大宗者其後世世無大宗亦不以他族之大宗爲</span><br/>
<span class='tline' id='l159' data-llen='4230:4252'>　宗文端公則因滕謂魯爲宗國一語多生枝節耳</span><br/>
<span class='tline' id='l160' data-llen='4252:4278'><a onclick="displayPageImage('KR1d0074', 'WYG', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='4278:4284'>　　少儀</span><br/>
<span class='tline' id='l162' data-llen='4284:4307'>聞始見君子辭曰某固願聞名於將命者不得階主敵</span><br/>
<span class='tline' id='l163' data-llen='4307:4348'>者曰某固願見<span class='krp-note'>朱文端公云固願猶云實實願也階所/由進也主謂司賔客之人不得階主者</span></span><br/>
<span class='tline' id='l164' data-llen='4348:4365'>　<span class='krp-note'>謂主賓客之人/爲之引進也</span></span><br/>
<span class='tline' id='l165' data-llen='4365:4388'>　按不得階主舊說謂不得指斥主人文端公之說甚</span><br/>
<span class='tline' id='l166' data-llen='4388:4411'>　新亦甚確按士相見禮請見之辭云某也願見無由</span><br/>
<span class='tline' id='l167' data-llen='4411:4434'>　達某子以命命某見今云不得階主謂不得引進之</span><br/>
<span class='tline' id='l168' data-llen='4434:4457'>　人即無由達之意也彼云某子以命命某見是巳得</span><br/>
<span class='tline' id='l169' data-llen='4457:4484'><a onclick="displayPageImage('KR1d0074', 'WYG', '007-10a' );" name="007-10a" class="pb">[007-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4484:4507'>　階主之辭某子即階主也此則無階主而自請見之</span><br/>
<span class='tline' id='l171' data-llen='4507:4530'>　辭如儀封人之請見夫子是以云不得階主也由此</span><br/>
<span class='tline' id='l172' data-llen='4530:4553'>　推之若夷之之因徐辟趙良之因孟蘭臯皆階主也</span><br/>
<span class='tline' id='l173' data-llen='4553:4594'>適有喪者曰比<span class='krp-note'>孔疏云比謂比方其年力以給喪事陳/氏云喪不主相見來欲比方於執事之</span></span><br/>
<span class='tline' id='l174' data-llen='4594:4621'>　<span class='krp-note'>人朱文端公云比讀去聲喪/凶事非素親愛誰肯與之</span></span><br/>
<span class='tline' id='l175' data-llen='4621:4640'>　按陳氏說似優而文端公之說亦可兼存</span><br/>
<span class='tline' id='l176' data-llen='4640:4673'>受立授立不坐性之直者則有之矣<span class='krp-note'>東滙陳氏云此皆/委曲以盡禮之當</span></span><br/>
<span class='tline' id='l177' data-llen='4673:4693'>　<span class='krp-note'>然耳然直情徑行/之人亦或有跪者</span></span><br/>
<span class='tline' id='l178' data-llen='4693:4720'><a onclick="displayPageImage('KR1d0074', 'WYG', '007-10b' );" name="007-10b" class="pb">[007-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4720:4743'>　按當從陳氏說謂巳坐人立受授皆當起坐而受授</span><br/>
<span class='tline' id='l180' data-llen='4743:4762'>　則倨矣直情徑行者則有之君子不爲也</span><br/>
<span class='tline' id='l181' data-llen='4762:4782'>即席曰可矣<span class='krp-note'>吴氏云謂賓/主可登席也</span></span><br/>
<span class='tline' id='l182' data-llen='4782:4801'>　按呉氏說是擯者言此以爲登席之節也</span><br/>
<span class='tline' id='l183' data-llen='4801:4809'>有尊長在則否</span><br/>
<span class='tline' id='l184' data-llen='4809:4832'>　按尊長在室則少者脫屨於户外曲禮曰户外有二</span><br/>
<span class='tline' id='l185' data-llen='4832:4855'>　屨是也尊長在堂則少者脫屨於階下之側曲禮曰</span><br/>
<span class='tline' id='l186' data-llen='4855:4870'>　侍坐於長者屨不上於堂是也</span><br/>
<span class='tline' id='l187' data-llen='4870:4897'><a onclick="displayPageImage('KR1d0074', 'WYG', '007-11a' );" name="007-11a" class="pb">[007-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4897:4916'>不疑在躬不度民械不願於大家不訾重器</span><br/>
<span class='tline' id='l189' data-llen='4916:4939'>　按四句各爲一事文端公以不疑在躬連下三句解</span><br/>
<span class='tline' id='l190' data-llen='4939:4962'>　之恐非是度民械願大家訾重器皆以在人者言之</span><br/>
<span class='tline' id='l191' data-llen='4962:4985'>　則在躬亦謂他人之躬疑者擬議之意謂不擬議人</span><br/>
<span class='tline' id='l192' data-llen='4985:5008'>　在躬之善否如子貢方人之類械者器之縂名大傳</span><br/>
<span class='tline' id='l193' data-llen='5008:5031'>　曰異器械是也舊註以械爲兵器陳氏謂不可度其</span><br/>
<span class='tline' id='l194' data-llen='5031:5054'>　利鈍非是不度民械者不度人家器用之多少也訾</span><br/>
<span class='tline' id='l195' data-llen='5054:5077'>　亦度也不訾重器文端公謂不度其器之貴賤輕重</span><br/>
<span class='tline' id='l196' data-llen='5077:5104'><a onclick="displayPageImage('KR1d0074', 'WYG', '007-11b' );" name="007-11b" class="pb">[007-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='5104:5119'>　者得之陳氏以訾爲鄙毁非是</span><br/>
<span class='tline' id='l198' data-llen='5119:5139'>不貳問問卜筮曰義與志與義則可問志則否</span><br/>
<span class='tline' id='l199' data-llen='5139:5162'>　按呉氏移不貳問在志則否之下文端公從之愚謂</span><br/>
<span class='tline' id='l200' data-llen='5162:5185'>　經文不可輕改疑不貳問之上或脫卜筮二字不貳</span><br/>
<span class='tline' id='l201' data-llen='5185:5208'>　問者卜筮不可瀆也孔疏謂太卜問來卜筮者若是</span><br/>
<span class='tline' id='l202' data-llen='5208:5231'>　公義則可爲卜筮若所問是私意則不爲卜筮此以</span><br/>
<span class='tline' id='l203' data-llen='5231:5254'>　義則可爲句陳氏謂見人卜筮欲問其所卜何事則</span><br/>
<span class='tline' id='l204' data-llen='5254:5277'>　曰義與志與義者事之冝爲志則心之隱謀故義者</span><br/>
<span class='tline' id='l205' data-llen='5277:5304'><a onclick="displayPageImage('KR1d0074', 'WYG', '007-12a' );" name="007-12a" class="pb">[007-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='5304:5327'>　則可問其事志則不可問其事此以義則可問爲句</span><br/>
<span class='tline' id='l207' data-llen='5327:5350'>　二說皆可通而陳氏說尤善此與問品味不彰人之</span><br/>
<span class='tline' id='l208' data-llen='5350:5370'>　癖問道藝不斥人之短相類皆言辭之禮也</span><br/>
<span class='tline' id='l209' data-llen='5370:5382'>勝則洗而以請客亦如之</span><br/>
<span class='tline' id='l210' data-llen='5382:5405'>　按朱子云此皆是卑者與尊者爲耦若巳勝而司射</span><br/>
<span class='tline' id='l211' data-llen='5405:5428'>　命酌則不使他弟子酌酒以罰尊者必自洗爵而請</span><br/>
<span class='tline' id='l212' data-llen='5428:5451'>　行觴若耦勝則亦不敢煩他弟子酌而飲已必自洗</span><br/>
<span class='tline' id='l213' data-llen='5451:5474'>　爵而請自飲也注疏說恐非是陳氏註猶用舊說非</span><br/>
<span class='tline' id='l214' data-llen='5474:5501'><a onclick="displayPageImage('KR1d0074', 'WYG', '007-12b' );" name="007-12b" class="pb">[007-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='5501:5505'>　也</span><br/>
<span class='tline' id='l216' data-llen='5505:5545'>師役曰罷<span class='krp-note'>鄭注云罷之言罷勞也朱子云易曰或鼓/或罷與史記將軍罷休就食之罷亦同</span></span><br/>
<span class='tline' id='l217' data-llen='5545:5554'>　按當從朱子說</span><br/>
<span class='tline' id='l218' data-llen='5554:5589'>事君者量而后入不入而后量<span class='krp-note'>鄭注云量量其事意合/成否孔疏云先商量事</span></span><br/>
<span class='tline' id='l219' data-llen='5589:5635'>　<span class='krp-note'>意堪合成否然后入而請之不得先入請見君然後/與之同量成否東滙陳氏云先度其君之可事而后</span></span><br/>
<span class='tline' id='l220' data-llen='5635:5666'>　<span class='krp-note'>事之則道可行而身不辱入而后/量則有不勝其輕進之悔者矣</span></span><br/>
<span class='tline' id='l221' data-llen='5666:5689'>　按陳氏說固美矣然與下文無怨而下遠罪若不相</span><br/>
<span class='tline' id='l222' data-llen='5689:5699'>　屬從注疏說可也</span><br/>
<span class='tline' id='l223' data-llen='5699:5726'><a onclick="displayPageImage('KR1d0074', 'WYG', '007-13a' );" name="007-13a" class="pb">[007-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5726:5766'>不旁狎不道舊故<span class='krp-note'>朱子云旁泛及也泛與人狎習不恭/敬也不道舊故舊事既非今日所急</span></span><br/>
<span class='tline' id='l225' data-llen='5766:5784'>　<span class='krp-note'>且或揚人宿過/以取憎惡故也</span></span><br/>
<span class='tline' id='l226' data-llen='5784:5793'>　按當從朱子說</span><br/>
<span class='tline' id='l227' data-llen='5793:5834'>諫而無驕<span class='krp-note'>朱文端公云驕矜也凡敢言者意氣慷慨/多失於驕矜汲長孺冦萊公亦時有此病</span></span><br/>
<span class='tline' id='l228' data-llen='5834:5844'>　按文端公說甚善</span><br/>
<span class='tline' id='l229' data-llen='5844:5883'>毋拔來毋報往<span class='krp-note'>鄭注云報讀爲赴疾之赴拔赴皆疾/也人來往所之當有宿漸不可卒也</span></span><br/>
<span class='tline' id='l230' data-llen='5883:5906'>　按此謂往來進退當紆徐不可急疾而來急疾而去</span><br/>
<span class='tline' id='l231' data-llen='5906:5935'>　也當從鄭注若朱子語恐非定說<span class='krp-note'>朱子語/見集說</span>晚年修通</span><br/>
<span class='tline' id='l232' data-llen='5935:5962'><a onclick="displayPageImage('KR1d0074', 'WYG', '007-13b' );" name="007-13b" class="pb">[007-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5962:5971'>　亦只用鄭注也</span><br/>
<span class='tline' id='l234' data-llen='5971:5977'>母測未至</span><br/>
<span class='tline' id='l235' data-llen='5977:6000'>　按凡事之未來者皆不可億測陳氏謂君子以誠自</span><br/>
<span class='tline' id='l236' data-llen='6000:6020'>　處亦以誠待人不逆料其將然其說恐未該</span><br/>
<span class='tline' id='l237' data-llen='6020:6036'>士依於徳游於藝工依於法游於說</span><br/>
<span class='tline' id='l238' data-llen='6036:6059'>　按藝者徳之末說者法之意也如考工記所論皆說</span><br/>
<span class='tline' id='l239' data-llen='6059:6082'>　也工人常游心焉則巧由是出矣不必謂常法之外</span><br/>
<span class='tline' id='l240' data-llen='6082:6089'>　别有說也</span><br/>
<span class='tline' id='l241' data-llen='6089:6116'><a onclick="displayPageImage('KR1d0074', 'WYG', '007-14a' );" name="007-14a" class="pb">[007-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='6116:6124'>毋訾衣服成器</span><br/>
<span class='tline' id='l243' data-llen='6124:6145'>　按訾亦度也人之衣服成器不可度其所直也</span><br/>
<span class='tline' id='l244' data-llen='6145:6168'>婦人吉事雖有君賜肅拜爲尸坐則不手拜肅拜爲喪</span><br/>
<span class='tline' id='l245' data-llen='6168:6175'>主則不手拜</span><br/>
<span class='tline' id='l246' data-llen='6175:6198'>　按此經似可疑鄭氏謂婦人以肅拜爲正凶事乃手</span><br/>
<span class='tline' id='l247' data-llen='6198:6221'>　拜然則昏禮奠菜於廟亦是吉事何以不言肅拜而</span><br/>
<span class='tline' id='l248' data-llen='6221:6244'>　言扱地乎孔疏謂昏禮拜扱地以其新來盡禮於舅</span><br/>
<span class='tline' id='l249' data-llen='6244:6267'>　姑然則拜君賜亦至重豈可以肅拜受之竊疑婦人</span><br/>
<span class='tline' id='l250' data-llen='6267:6294'><a onclick="displayPageImage('KR1d0074', 'WYG', '007-14b' );" name="007-14b" class="pb">[007-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='6294:6317'>　吉事雖有君賜肅此肅拜當爲手拜經文誤耳手拜</span><br/>
<span class='tline' id='l252' data-llen='6317:6340'>　即扱地之拜言雖有君賜手拜者謂不如男子之稽</span><br/>
<span class='tline' id='l253' data-llen='6340:6363'>　首也爲喪主則不手拜鄭氏有二說前說謂爲夫與</span><br/>
<span class='tline' id='l254' data-llen='6363:6386'>　長子當稽顙其餘亦手拜此說是後引或說喪爲主</span><br/>
<span class='tline' id='l255' data-llen='6386:6406'>　則不手拜肅拜孔氏謂違小記文其義非也</span><br/>
<span class='tline' id='l256' data-llen='6406:6447'>取俎進俎不坐<span class='krp-note'>鄭注云以其有足亦柄尺之類孔疏云/案管子書弟子職云進柄尺謂爵豆之</span></span><br/>
<span class='tline' id='l257' data-llen='6447:6454'>　<span class='krp-note'>類/</span></span><br/>
<span class='tline' id='l258' data-llen='6454:6472'>　按弟子職云柄尺不跪孔疏引舊文誤</span><br/>
<span class='tline' id='l259' data-llen='6472:6499'><a onclick="displayPageImage('KR1d0074', 'WYG', '007-15a' );" name="007-15a" class="pb">[007-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='6499:6514'>劔則啟櫝蓋襲之加夫襓與劔焉</span><br/>
<span class='tline' id='l261' data-llen='6514:6537'>　按進劔之儀此與曲禮有詳畧此言有櫝有襓而曲</span><br/>
<span class='tline' id='l262' data-llen='6537:6551'>　禮所言者徒以劔進人者也</span><br/>
<span class='tline' id='l263' data-llen='6551:6559'>軍尚左卒尚右</span><br/>
<span class='tline' id='l264' data-llen='6559:6582'>　按鄭注云左將軍爲上貴不敗績而老子云吉事尚</span><br/>
<span class='tline' id='l265' data-llen='6582:6605'>　左凶事尚右偏將軍居左上將軍居石言以喪禮處</span><br/>
<span class='tline' id='l266' data-llen='6605:6628'>　之與此不同蓋當時制度有異各以所見言之以傳</span><br/>
<span class='tline' id='l267' data-llen='6628:6651'>　攷之楚人雖尚左而邲戰以前乘廣先右田于孟諸</span><br/>
<span class='tline' id='l268' data-llen='6651:6678'><a onclick="displayPageImage('KR1d0074', 'WYG', '007-15b' );" name="007-15b" class="pb">[007-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6678:6701'>　宋公爲右盂鄭伯爲左盂魯與齊戰孟孺子洩爲上</span><br/>
<span class='tline' id='l270' data-llen='6701:6724'>　將軍帥右師冉求爲偏將軍帥左師皆如老子之說</span><br/>
<span class='tline' id='l271' data-llen='6724:6731'>　尊者居右</span><br/>
<span class='tline' id='l272' data-llen='6731:6761'>軍旅思險隱情以虞<span class='krp-note'>東滙陳氏云當隱宻巳/情以虞度彼之情計</span></span><br/>
<span class='tline' id='l273' data-llen='6761:6782'>　按軍事尤當慎宻故宜隱情以虞當從陳氏說</span><br/>
<span class='tline' id='l274' data-llen='6782:6801'>客爵居左其飲居右介爵酢爵僎爵皆居右</span><br/>
<span class='tline' id='l275' data-llen='6801:6824'>　按其飲謂飲爵也當從舊說若如文端公說則經文</span><br/>
<span class='tline' id='l276' data-llen='6824:6847'>　複叠而賓當飲之爵不見矣又賓與僎南面以西爲</span><br/>
<span class='tline' id='l277' data-llen='6847:6874'><a onclick="displayPageImage('KR1d0074', 'WYG', '007-16a' );" name="007-16a" class="pb">[007-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6874:6897'>　右若介在西階上東面則以南爲右主人在阼階上</span><br/>
<span class='tline' id='l279' data-llen='6897:6918'>　西面則以北爲右而文端公謂爵皆居西亦誤</span><br/>
<span class='tline' id='l280' data-llen='6918:6955'>凡齊執之以右居之於左<span class='krp-note'>孔疏云齊謂以鹽梅齊和之/法執此鹽梅以右手居處羮</span></span><br/>
<span class='tline' id='l281' data-llen='6955:6982'>　<span class='krp-note'>食於左手之上以右手所執/鹽梅調和正之於事便也</span></span><br/>
<span class='tline' id='l282' data-llen='6982:7005'>　按此言設齊之法謂執鹽梅以右手而設之於羮器</span><br/>
<span class='tline' id='l283' data-llen='7005:7028'>　之左方此左右皆據設齊者言之於設者爲左則於</span><br/>
<span class='tline' id='l284' data-llen='7028:7051'>　食者爲右故食羮者得於右取鹽梅以調爲便也舊</span><br/>
<span class='tline' id='l285' data-llen='7051:7065'>　說謂居羮食於左手者非是</span><br/>
<span class='tline' id='l286' data-llen='7065:7092'><a onclick="displayPageImage('KR1d0074', 'WYG', '007-16b' );" name="007-16b" class="pb">[007-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='7092:7101'>祭左右軌范乃飲</span><br/>
<span class='tline' id='l288' data-llen='7101:7131'>　按軓軌軹三字轉寫易譌軹又作<img height='20' width='20' alt='&amp;KR1747' title='KR1747' src='https://raw.githubusercontent.com/kanripo/KR-Gaiji/master/images/KR1747.png'/>尤易譌爲軌此</span><br/>
<span class='tline' id='l289' data-llen='7131:7154'>　處文誤當以周禮大馭正之左右軌即大馭之兩軹</span><br/>
<span class='tline' id='l290' data-llen='7154:7177'>　范即大馭之軓軓本軹字之譌而鄭注云軌與軹同</span><br/>
<span class='tline' id='l291' data-llen='7177:7200'>　爲轊頭是與轂末同名誤矣孔氏於詩疏謂少儀軌</span><br/>
<span class='tline' id='l292' data-llen='7200:7223'>　字誤當爲軹是也此疏不正其誤而引詩又從毛氏</span><br/>
<span class='tline' id='l293' data-llen='7223:7246'>　作軌則疎矣古人所以祭左右軹者祭兩輪也祭前</span><br/>
<span class='tline' id='l294' data-llen='7246:7261'>　軌者祭輈也皆欲其無傾敗也</span><br/>
<span class='tline' id='l295' data-llen='7261:7288'><a onclick="displayPageImage('KR1d0074', 'WYG', '007-17a' );" name="007-17a" class="pb">[007-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='7288:7325'>凡羞有俎者則於俎内祭<span class='krp-note'>孔疏云羞在豆則祭於豆間/俎於人爲横不得祭於俎間</span></span><br/>
<span class='tline' id='l297' data-llen='7325:7359'>　<span class='krp-note'>故於俎内祭朱文端公云折俎燔肉/皆取祭庶羞不便於取故於俎内祭</span></span><br/>
<span class='tline' id='l298' data-llen='7359:7382'>　按食庶羞在無算爵時其時俎巳徹矣若食正羞則</span><br/>
<span class='tline' id='l299' data-llen='7382:7405'>　羞卑而俎尊豈可以羞物祭於俎從舊說爲是羞者</span><br/>
<span class='tline' id='l300' data-llen='7405:7414'>　進食物之通名</span><br/>
<span class='tline' id='l301' data-llen='7414:7432'>尊者以酌者之左爲上尊尊壺者面其鼻</span><br/>
<span class='tline' id='l302' data-llen='7432:7456'>　按尊盛醴則特之無上下尊盛酒必有偶如有𤣥酒</span><br/>
<span class='tline' id='l303' data-llen='7456:7480'>　則𤣥酒尊爲上或兩尊皆酒亦必以一尊爲上設尊</span><br/>
<span class='tline' id='l304' data-llen='7480:7507'><a onclick="displayPageImage('KR1d0074', 'WYG', '007-17b' );" name="007-17b" class="pb">[007-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='7507:7530'>　之人皆以酌者之左爲上尊如燕禮設尊於東楹西</span><br/>
<span class='tline' id='l306' data-llen='7530:7554'>　南北列之以南爲上酌者在尊東西面𤣥酒在酌者</span><br/>
<span class='tline' id='l307' data-llen='7554:7578'>　之左也鄉飲酒禮設尊於房户間則𤣥酒在西酌者</span><br/>
<span class='tline' id='l308' data-llen='7578:7601'>　北面亦是在酌者之左也其餘設尊皆然以鄉飲設</span><br/>
<span class='tline' id='l309' data-llen='7601:7624'>　尊推之燕禮設尊之人亦當是向尊之面立於尊東</span><br/>
<span class='tline' id='l310' data-llen='7624:7647'>　而孔疏謂設尊者在尊西嚮東以右爲上設者之右</span><br/>
<span class='tline' id='l311' data-llen='7647:7670'>　爲酌者之左於經無據又但引燕禮而不及其他說</span><br/>
<span class='tline' id='l312' data-llen='7670:7693'>　亦未備也壺有鼻以鼻爲面如燕禮東楹西之尊鼻</span><br/>
<span class='tline' id='l313' data-llen='7693:7720'><a onclick="displayPageImage('KR1d0074', 'WYG', '007-18a' );" name="007-18a" class="pb">[007-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7720:7743'>　向東鄉飲酒禮房户間之尊鼻向南若燕禮尊士旅</span><br/>
<span class='tline' id='l315' data-llen='7743:7766'>　食於門西則鼻向北方氏謂面其鼻示專惠非也專</span><br/>
<span class='tline' id='l316' data-llen='7766:7789'>　惠唯燕禮堂上尊面向君爲然若房户間之尊與賓</span><br/>
<span class='tline' id='l317' data-llen='7789:7803'>　主夾之面向南則非專惠矣</span><br/>
<span class='tline' id='l318' data-llen='7803:7817'>飲酒者禨者醮者有折俎不坐</span><br/>
<span class='tline' id='l319' data-llen='7817:7840'>　按飲酒者謂凡燕飲也孔氏謂目下禨醮者非是沐</span><br/>
<span class='tline' id='l320' data-llen='7840:7854'>　而飲冠而醮禮盛則有折俎</span><br/>
<span class='tline' id='l321' data-llen='7854:7883'>其有折俎者取祭反之不坐燔亦如之尸則坐<span class='krp-note'>朱文端/公云若</span></span><br/>
<span class='tline' id='l322' data-llen='7883:7910'><a onclick="displayPageImage('KR1d0074', 'WYG', '007-18b' );" name="007-18b" class="pb">[007-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7910:7943'>　<span class='krp-note'>云俎有足故立取則尸何以坐意折/骨與燔所設者盛故立而取反也</span></span><br/>
<span class='tline' id='l324' data-llen='7943:7953'>　按當從文端公說</span><br/>
<span class='tline' id='l325' data-llen='7953:7984'>洗盥執食飲者勿氣有問焉則辟咡而對<span class='krp-note'>東滙陳氏云/奉進洗盥之</span></span><br/>
<span class='tline' id='l326' data-llen='7984:8025'>　<span class='krp-note'>水於尊者及執食飲以進之時皆不可使口氣/直衝尊者若此時尊者有問則偏其口而對</span></span><br/>
<span class='tline' id='l327' data-llen='8025:8047'>　按此經當從陳氏說謂氣爲口氣乃與下句一貫</span><br/>
<span class='tline' id='l328' data-llen='8047:8050'>　</span><br/>
<span class='tline' id='l329' data-llen='8050:8053'>　</span><br/>
<span class='tline' id='l330' data-llen='8053:8064'>　禮記訓義擇言卷七</span><br/>
</p>
<p><br/>
</p>
  </div>
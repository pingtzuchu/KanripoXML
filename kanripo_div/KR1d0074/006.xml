<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0074', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　禮記訓義擇言卷六</span><br/>
<span class='tline' id='l10' data-llen='202:222'>　　　　　　　　　　　　　婺源江永撰</span><br/>
<span class='tline' id='l11' data-llen='222:230'>　　䘮服小記</span><br/>
<span class='tline' id='l12' data-llen='230:261'>斬衰括髮以麻為母括髮以麻免而以布<span class='krp-note'>鄭注母服輕/至免可以布</span></span><br/>
<span class='tline' id='l13' data-llen='261:307'>　<span class='krp-note'>代麻也為母又哭而免朱子云拈髮是束髮為髻儀/禮注疏以男女括髮與免及婦人髽皆云如著幓頭</span></span><br/>
<span class='tline' id='l14' data-llen='307:353'>　<span class='krp-note'>然所謂幓頭即如今之掠頭編子自項而前交於額/上卻繞髻也呂氏云免以布為卷幘以約四垂短髮</span></span><br/>
<span class='tline' id='l15' data-llen='353:399'>　<span class='krp-note'>而露其髻於冠禮謂之闕項冠者必先著此闕項而/後加冠故古者有罪免冠而闕項存因謂之免音免</span></span><br/>
<span class='tline' id='l16' data-llen='399:425'><a onclick="displayPageImage('KR1d0074', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='425:445'>　<span class='krp-note'>以其與冕弁之冕/音相亂故改音問</span></span><br/>
<span class='tline' id='l18' data-llen='445:468'>　按免是凶服缺項乃士冠禮所用謂免即缺項擬非</span><br/>
<span class='tline' id='l19' data-llen='468:492'>　其倫且缺項唯著緇布冠用之若著𤣥冠未聞有缺</span><br/>
<span class='tline' id='l20' data-llen='492:515'>　項内則子事父母縱笄總髦冠緌纓皆詳而不及缺</span><br/>
<span class='tline' id='l21' data-llen='515:539'>　項可知𤣥冠無缺項也呂氏説未確○又按程大昌</span><br/>
<span class='tline' id='l22' data-llen='539:562'>　泰之有袒免辨以免為免冠愚辨之附錄於後辨曰</span><br/>
<span class='tline' id='l23' data-llen='562:585'>　喪服之免舊音問以布為之而程文簡以如字讀之</span><br/>
<span class='tline' id='l24' data-llen='585:608'>　謂凡免皆與冠對免之義但為去冠而非别有一物</span><br/>
<span class='tline' id='l25' data-llen='608:634'><a onclick="displayPageImage('KR1d0074', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='634:657'>　名為免也愚以為不然喪服小記云為母括髮以麻</span><br/>
<span class='tline' id='l27' data-llen='657:680'>　免而以布則免以布為之有明文矣程氏讀此免字</span><br/>
<span class='tline' id='l28' data-llen='680:703'>　亦如字又别為之解云父母皆當以麻括髮而古禮</span><br/>
<span class='tline' id='l29' data-llen='703:726'>　母皆降父故減用布示殺於父也此之謂免盖應用</span><br/>
<span class='tline' id='l30' data-llen='726:749'>　而許其不用故特言免以明之然則此免又不為去</span><br/>
<span class='tline' id='l31' data-llen='749:772'>　冠而但謂免其麻括髮是自變其説矣又謂若如鄭</span><br/>
<span class='tline' id='l32' data-llen='772:795'>　氏説讀如問則居母喪者既括髮以麻而以布為免</span><br/>
<span class='tline' id='l33' data-llen='795:818'>　遂當以免而加諸齊衰之上則是降斬而齊遽著五</span><br/>
<span class='tline' id='l34' data-llen='818:844'><a onclick="displayPageImage('KR1d0074', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='844:867'>　世以外輕殺無服之冠豈其理乎愚謂為母喪而著</span><br/>
<span class='tline' id='l36' data-llen='867:890'>　免免者奉尸侇於堂之後未成服之前則然既成服</span><br/>
<span class='tline' id='l37' data-llen='890:913'>　自有七升之冠非即以布免為冠加諸齊衰之上也</span><br/>
<span class='tline' id='l38' data-llen='913:936'>　若嫌其同於五世以外之服則未成服之前主人免</span><br/>
<span class='tline' id='l39' data-llen='936:959'>　之時衆主人不辨親疏而皆免豈亦同於五世以外</span><br/>
<span class='tline' id='l40' data-llen='959:982'>　之服乎問喪篇云冠至尊也不居肉袒之體也故為</span><br/>
<span class='tline' id='l41' data-llen='982:1005'>　之免以代之也既曰為之免以代之則必有一物加</span><br/>
<span class='tline' id='l42' data-llen='1005:1028'>　於首以代冠不可謂去冠以代冠也又曰免者以何</span><br/>
<span class='tline' id='l43' data-llen='1028:1054'><a onclick="displayPageImage('KR1d0074', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1054:1077'>　為也曰不冠者之所服也既曰不冠者之所服則分</span><br/>
<span class='tline' id='l45' data-llen='1077:1100'>　明有布以繞髻否則何不直以免冠答問者乎小記</span><br/>
<span class='tline' id='l46' data-llen='1100:1123'>　謂既葬而不報虞則雖主人皆冠及虞則皆免正謂</span><br/>
<span class='tline' id='l47' data-llen='1123:1146'>　虞始變服以免代冠也若曰去冠豈可露首以臨祭</span><br/>
<span class='tline' id='l48' data-llen='1146:1169'>　乎小記又曰君弔雖不當免時也主人必免雖異國</span><br/>
<span class='tline' id='l49' data-llen='1169:1192'>　之君免也親者皆免此亦謂君弔必變服以免代冠</span><br/>
<span class='tline' id='l50' data-llen='1192:1215'>　也若曰去冠豈可露首以對君乎又免之非免冠攷</span><br/>
<span class='tline' id='l51' data-llen='1215:1238'>　之奔喪之禮尤可見奔喪篇曰奔母之喪西靣哭盡</span><br/>
<span class='tline' id='l52' data-llen='1238:1264'><a onclick="displayPageImage('KR1d0074', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1264:1287'>　哀括髮袒降堂東即位西鄉哭成踊襲免絰於序東</span><br/>
<span class='tline' id='l54' data-llen='1287:1310'>　凡括髮者必去冠既括髮於堂則首無冠矣而又言</span><br/>
<span class='tline' id='l55' data-llen='1310:1333'>　免於序東與奔父喪之不免者特異則免必有其物</span><br/>
<span class='tline' id='l56' data-llen='1333:1356'>　正小記所謂為母括髮以麻免而以布者也豈可以</span><br/>
<span class='tline' id='l57' data-llen='1356:1379'>　去冠釋之乎唯曲禮冠母免之免讀如字謂平時母</span><br/>
<span class='tline' id='l58' data-llen='1379:1402'>　露首非可以是概之喪服之免也喪服去飾之甚者</span><br/>
<span class='tline' id='l59' data-llen='1402:1425'>　為括髮為父為母皆以麻程氏遷就其説謂為母喪</span><br/>
<span class='tline' id='l60' data-llen='1425:1448'>　括髮以布豈不背禮經乎小記又曰男子冠而婦人</span><br/>
<span class='tline' id='l61' data-llen='1448:1474'><a onclick="displayPageImage('KR1d0074', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1474:1497'>　笄男子免而婦人髽其義為男子則免為婦人則髽</span><br/>
<span class='tline' id='l63' data-llen='1497:1520'>　其文甚明親始死去冠而笄纚於是斬衰婦人則去</span><br/>
<span class='tline' id='l64' data-llen='1520:1543'>　笄而纚是婦人之去笄猶男子之去冠也齊衰喪既</span><br/>
<span class='tline' id='l65' data-llen='1543:1566'>　括髮而免婦人則髽婦人之髽猶男子之免髽必有</span><br/>
<span class='tline' id='l66' data-llen='1566:1589'>　其物則免亦必有其物也使去冠即為免則婦人之</span><br/>
<span class='tline' id='l67' data-llen='1589:1612'>　髽亦但為去笄乎如謂婦人有髽而男子但去冠豈</span><br/>
<span class='tline' id='l68' data-llen='1612:1635'>　制服反詳於婦人而略於男子乎今世喪禮雖簡略</span><br/>
<span class='tline' id='l69' data-llen='1635:1658'>　而五世親盡行弔於族人首必戴白猶古人之免也</span><br/>
<span class='tline' id='l70' data-llen='1658:1684'><a onclick="displayPageImage('KR1d0074', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1684:1714'>　使免冠之説行皆露頂以臨喪豈禮也哉<span class='krp-note'>程氏又引/周禮縣衰</span></span><br/>
<span class='tline' id='l72' data-llen='1714:1760'>　<span class='krp-note'>冠之式於門以證袒免之無體式此小宗伯之文也/而夏官太僕則云縣喪首服之法於宫門鄭注云首</span></span><br/>
<span class='tline' id='l73' data-llen='1760:1804'>　<span class='krp-note'>服之法謂免髽笄纚廣狹長短之數是免髽等自/有太僕縣之非無體式也程子引其一遺其一矣</span></span><br/>
<span class='tline' id='l74' data-llen='1804:1844'>齊衰惡筓以終喪<span class='krp-note'>鄭注筓所以卷髮帶所以持身也婦/人質於喪所以自卷持者有除無變</span></span><br/>
<span class='tline' id='l75' data-llen='1844:1867'>　按鄭注經文齊衰下當有帶字今注疏及諸本皆無</span><br/>
<span class='tline' id='l76' data-llen='1867:1884'>　帶字集説但言笄而不及帶皆非也</span><br/>
<span class='tline' id='l77' data-llen='1884:1907'>男子冠而婦人笄男子免而婦人髽其義為男子則免</span><br/>
<span class='tline' id='l78' data-llen='1907:1949'>為婦人則髽<span class='krp-note'>朱文端公云括髮免髽三者名異而制一/始死去冠而露笄纚斂訖并笄纚去之故</span></span><br/>
<span class='tline' id='l79' data-llen='1949:1975'><a onclick="displayPageImage('KR1d0074', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1975:2021'>　<span class='krp-note'>髮須括括收也收髮使不散也注謂以麻自項而前/交於額卻繞於髻麻亦布也以未成布故謂之麻免</span></span><br/>
<span class='tline' id='l81' data-llen='2021:2067'>　<span class='krp-note'>髽亦以括髮其制同免則改用已成之布謂之免者/以不冠得名髽亦以麻為之王廷相曰括髮免髽皆</span></span><br/>
<span class='tline' id='l82' data-llen='2067:2113'>　<span class='krp-note'>髽在内而以麻與布裹其外男主外故以外物為稱/自麻與布言之也女主内故以内物為稱自髮言之</span></span><br/>
<span class='tline' id='l83' data-llen='2113:2159'>　<span class='krp-note'>也鄭注謂廣一寸馬季長謂廣四寸然取括髮則一/寸不足馬説為當愚意濶四寸兩頭漸殺長足自項</span></span><br/>
<span class='tline' id='l84' data-llen='2159:2203'>　<span class='krp-note'>交前繞於髻又析其末可以結斯三者之制一也/男子有括髮又有免婦人止一髽婦人質不變也</span></span><br/>
<span class='tline' id='l85' data-llen='2203:2226'>　按括髮免髽文端公説最詳晰疏引皇氏説謂髽有</span><br/>
<span class='tline' id='l86' data-llen='2226:2249'>　三種一麻髽一布髽一露紒之髽孔氏考校謂止有</span><br/>
<span class='tline' id='l87' data-llen='2249:2272'>　二髽麻布之髽皆得謂之露紒孔氏説是然則喪服</span><br/>
<span class='tline' id='l88' data-llen='2272:2298'><a onclick="displayPageImage('KR1d0074', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2298:2321'>　經云女子子在室為父布總箭筓髽衰三年此總言</span><br/>
<span class='tline' id='l90' data-llen='2321:2344'>　女子首服有布總箭筓髽三物其實三年不常著髽</span><br/>
<span class='tline' id='l91' data-llen='2344:2365'>　必俟男免而後婦人髽也髽之制説見檀弓上</span><br/>
<span class='tline' id='l92' data-llen='2365:2390'>大夫弔之雖緦必稽顙<span class='krp-note'>鄭注尊大夫不/敢以輕待之</span></span><br/>
<span class='tline' id='l93' data-llen='2390:2403'>　按詳禮意止是尊大夫耳</span><br/>
<span class='tline' id='l94' data-llen='2403:2431'>婦人為夫與長子稽顙其餘則否<span class='krp-note'>鄭注謂婦人/恩殺於父母</span></span><br/>
<span class='tline' id='l95' data-llen='2431:2454'>　按婦人為夫斬衰三年為長子齊衰三年皆最重之</span><br/>
<span class='tline' id='l96' data-llen='2454:2477'>　服故稽顙其餘為父母降服及為舅姑期服皆不稽</span><br/>
<span class='tline' id='l97' data-llen='2477:2503'><a onclick="displayPageImage('KR1d0074', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2503:2516'>　顙其餘中當亦兼舅姑也</span><br/>
<span class='tline' id='l99' data-llen='2516:2554'>為父後者為出母無服<span class='krp-note'>孔疏云母子至親義不可絶父/若猶在子皆為出母期若父沒</span></span><br/>
<span class='tline' id='l100' data-llen='2554:2584'>　<span class='krp-note'>後適子係嗣烝嘗不敢以私親/廢先祖之祀故不復為出母服</span></span><br/>
<span class='tline' id='l101' data-llen='2584:2607'>　按孔子雖為父後而為出母施氏服期者閔其無子</span><br/>
<span class='tline' id='l102' data-llen='2607:2630'>　異於有過而出者也子上之母出子思不使子上喪</span><br/>
<span class='tline' id='l103' data-llen='2630:2653'>　者别以義裁之也子思為父後得為母服者嫁母非</span><br/>
<span class='tline' id='l104' data-llen='2653:2659'>　出母也</span><br/>
<span class='tline' id='l105' data-llen='2659:2689'>而立四廟<span class='krp-note'>劉氏云此句上有缺文當是/諸侯及其大祖而立四廟</span></span><br/>
<span class='tline' id='l106' data-llen='2689:2715'><a onclick="displayPageImage('KR1d0074', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2715:2738'>　按劉氏説可從然吴氏遽増諸侯及其大祖一句亦</span><br/>
<span class='tline' id='l108' data-llen='2738:2743'>　未可</span><br/>
<span class='tline' id='l109' data-llen='2743:2784'>庶子王亦如之<span class='krp-note'>劉氏云此一句當在慈母與妾母不世/祭也之下吴氏云按此説是也慈母妾</span></span><br/>
<span class='tline' id='l110' data-llen='2784:2830'>　<span class='krp-note'>母之子為君者至再世則不復祭其所生之母或有/庶子立為王者其禮亦如之也謂此王妾别無它子</span></span><br/>
<span class='tline' id='l111' data-llen='2830:2865'>　<span class='krp-note'>則子之為王者嵗時為壇祭之使王族/主其祭亦一世而止再世不復祭也</span></span><br/>
<span class='tline' id='l112' data-llen='2865:2886'>　按此説亦可從然亦當缺疑未可輒改經文也</span><br/>
<span class='tline' id='l113' data-llen='2886:2925'>别子為祖繼别為宗<span class='krp-note'>朱文端公云自子孫言之為祖自/族人言之則為宗為祖即為宗也</span></span><br/>
<span class='tline' id='l114' data-llen='2925:2946'>　<span class='krp-note'>曰繼别者謂世世繼/此别子為大宗也</span></span><br/>
<span class='tline' id='l115' data-llen='2946:2972'><a onclick="displayPageImage('KR1d0074', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2972:2982'>　按經文宗與祖異</span><br/>
<span class='tline' id='l117' data-llen='2982:3011'>庶子不祭殤與無後者殤與無後者從祖祔食<span class='krp-note'>鄭注不/祭殤者</span></span><br/>
<span class='tline' id='l118' data-llen='3011:3057'>　<span class='krp-note'>父之庶也不祭無後者祖之庶也此二者皆當從祖/祔食而已不祭祖無所食之也共其牲物而宗子主</span></span><br/>
<span class='tline' id='l119' data-llen='3057:3103'>　<span class='krp-note'>其禮焉祖庶之殤則自祭之凡所祭殤者唯適子爾/無後者謂昆弟諸父也宗子之諸父無後者為墠祭</span></span><br/>
<span class='tline' id='l120' data-llen='3103:3149'>　<span class='krp-note'>之應氏曰殤與無後皆庶子之子也殤者幼而未成/人無後者長而未有子鄭氏以殤為巳之子而繫於</span></span><br/>
<span class='tline' id='l121' data-llen='3149:3195'>　<span class='krp-note'>父之庶以無後為兄弟而擊於祖之庶盖以殤唯適/可祭今適子之下又有無後者不應更祭故指此為</span></span><br/>
<span class='tline' id='l122' data-llen='3195:3241'>　<span class='krp-note'>兄弟而言之夫所謂殤與無後包羅其義云爾非謂/庶子之子其適與庶皆死也適子或殤而死或無後</span></span><br/>
<span class='tline' id='l123' data-llen='3241:3276'>　<span class='krp-note'>而死皆從祖而祭於宗子之家謂之祔/食特祔焉而又食之非必同祭於祖</span></span><br/>
<span class='tline' id='l124' data-llen='3276:3302'><a onclick="displayPageImage('KR1d0074', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='3302:3325'>　按殤與無後者皆謂庶子之子當從應氏説又按注</span><br/>
<span class='tline' id='l126' data-llen='3325:3348'>　疏親者共其牲物而宗子主其禮曽子問所謂凡殤</span><br/>
<span class='tline' id='l127' data-llen='3348:3371'>　與無後者祭於宗子之家也從祖祔食謂從祖廟祭</span><br/>
<span class='tline' id='l128' data-llen='3371:3394'>　之即曽子問所謂當室之白尊於東房是謂陽厭者</span><br/>
<span class='tline' id='l129' data-llen='3394:3417'>　也非謂因祭祖而以殤祔祭也張子謂凡殤非適皆</span><br/>
<span class='tline' id='l130' data-llen='3417:3440'>　不當特祭惟當從祖祔食東滙陳氏亦謂當祭祖之</span><br/>
<span class='tline' id='l131' data-llen='3440:3463'>　時亦與祭於祖廟皆非是應氏謂從祖而祭於宗子</span><br/>
<span class='tline' id='l132' data-llen='3463:3486'>　之家非必同祭於祖亦得之但祔焉而又食之文義</span><br/>
<span class='tline' id='l133' data-llen='3486:3512'><a onclick="displayPageImage('KR1d0074', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3512:3535'>　未安耳○又按鄭注祖庶之殤則自祭之孔氏所謂</span><br/>
<span class='tline' id='l135' data-llen='3535:3558'>　已是父適得立父廟者是也張子謂已為其祖矣無</span><br/>
<span class='tline' id='l136' data-llen='3558:3577'>　所祔之然則庶孫又於何處祭其殤子乎</span><br/>
<span class='tline' id='l137' data-llen='3577:3607'>親親尊尊長長男女之有别人道之大者也<span class='krp-note'>孔疏云此/論服之降</span></span><br/>
<span class='tline' id='l138' data-llen='3607:3653'>　<span class='krp-note'>殺之義親親謂父母也尊尊謂祖及曽祖髙祖也長/長謂兄及旁親也不言卑幼舉尊長則卑幼可知也</span></span><br/>
<span class='tline' id='l139' data-llen='3653:3676'>　按孔氏説是吴氏移此文屬於前條上殺下殺旁殺</span><br/>
<span class='tline' id='l140' data-llen='3676:3699'>　而親畢矣之下泥於三殺之分配而以親親専屬之</span><br/>
<span class='tline' id='l141' data-llen='3699:3706'>　子孫非是</span><br/>
<span class='tline' id='l142' data-llen='3706:3732'><a onclick="displayPageImage('KR1d0074', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3732:3760'>世子不降妻之父母其為妻也與大夫之適子同<span class='krp-note'>鄭注/世子</span></span><br/>
<span class='tline' id='l144' data-llen='3760:3806'>　<span class='krp-note'>天子諸侯之適子也不降妻之父母為妻故親之也/為妻亦齊衰不杖者君為之主子不得伸也應氏曰</span></span><br/>
<span class='tline' id='l145' data-llen='3806:3839'>　<span class='krp-note'>天子諸侯降其妻之父母而世子上/不敢擬於尊者儲副未有君道也</span></span><br/>
<span class='tline' id='l146' data-llen='3839:3862'>　按服問云有從有服而無服公子為其妻之父母此</span><br/>
<span class='tline' id='l147' data-llen='3862:3885'>　經世子不降妻之父母對公子降妻之父母而言盖</span><br/>
<span class='tline' id='l148' data-llen='3885:3908'>　公子厭於父降其妻為大功遂降妻之父母無服若</span><br/>
<span class='tline' id='l149' data-llen='3908:3931'>　世子之妻為繼體之配異於公子之妻其為妻服齊</span><br/>
<span class='tline' id='l150' data-llen='3931:3954'>　衰不杖期故妻之父母仍服緦也應氏謂世子不敢</span><br/>
<span class='tline' id='l151' data-llen='3954:3980'><a onclick="displayPageImage('KR1d0074', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3980:4003'>　擬於尊者非是天子諸侯所不服者多矣何止妻之</span><br/>
<span class='tline' id='l153' data-llen='4003:4009'>　父母哉</span><br/>
<span class='tline' id='l154' data-llen='4009:4032'>大功者主人之喪有三年者則必為之再祭朋友虞祔</span><br/>
<span class='tline' id='l155' data-llen='4032:4077'>而巳<span class='krp-note'>鄭注謂死者之從父昆弟來為喪主有三年者謂/妻若子幼少朱文端公云子少則以衰抱之何待</span></span><br/>
<span class='tline' id='l156' data-llen='4077:4123'>　<span class='krp-note'>大功朋友為之主乎此所言主人之喪者謂寡妻幼/子力不能營辦喪祭大功同財朋友亦有通財之義</span></span><br/>
<span class='tline' id='l157' data-llen='4123:4148'>　<span class='krp-note'>故必為之資助且為之代/拜賓非無後攝主比也</span></span><br/>
<span class='tline' id='l158' data-llen='4148:4171'>　按喪必有主以拜賓行祭子幼雖以衰抱之而攝主</span><br/>
<span class='tline' id='l159' data-llen='4171:4194'>　亦必代之拜虞祔練祥之祭皆須攝主行之若親友</span><br/>
<span class='tline' id='l160' data-llen='4194:4220'><a onclick="displayPageImage('KR1d0074', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='4220:4237'>　助資財營辦喪祭不論為主與否也</span><br/>
<span class='tline' id='l162' data-llen='4237:4267'>生不及祖父母諸父昆弟而父税喪巳則否<span class='krp-note'>鄭注謂子/生於外者</span></span><br/>
<span class='tline' id='l163' data-llen='4267:4313'>　<span class='krp-note'>也父以他故居異邦而生己巳不及此親存時歸見/之今其死於喪服年月巳過乃聞之父為之服已則</span></span><br/>
<span class='tline' id='l164' data-llen='4313:4359'>　<span class='krp-note'>否者不貴非時之恩於人所不能也孔疏云已在他/國後生得本國有弟者謂假令父後又適他國更娶</span></span><br/>
<span class='tline' id='l165' data-llen='4359:4405'>　<span class='krp-note'>所生之子則為巳弟故有弟也王云以為計巳之生/不及此親之存則不税若此親未亡之前而巳生則</span></span><br/>
<span class='tline' id='l166' data-llen='4405:4428'>　<span class='krp-note'>税之也劉知蔡謨等與/王同而以弟為衍字</span></span><br/>
<span class='tline' id='l167' data-llen='4428:4451'>　按此經當從王肅之説若但以在他邦之故父税喪</span><br/>
<span class='tline' id='l168' data-llen='4451:4474'>　而巳自若恐非人情計生年弟必在後而言弟者因</span><br/>
<span class='tline' id='l169' data-llen='4474:4501'><a onclick="displayPageImage('KR1d0074', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4501:4511'>　昆連及之耳勿泥</span><br/>
<span class='tline' id='l171' data-llen='4511:4523'>降而在緦小功者則税之</span><br/>
<span class='tline' id='l172' data-llen='4523:4546'>　按此節本在君已除喪而后聞喪則不税之下鄭氏</span><br/>
<span class='tline' id='l173' data-llen='4546:4569'>　正其誤謂宜承父税喪已則否之下然猶有随父税</span><br/>
<span class='tline' id='l174' data-llen='4569:4592'>　喪之嫌竊疑此句之上當有小功不税四字即檀弓</span><br/>
<span class='tline' id='l175' data-llen='4592:4615'>　篇曽子所譏者謂正服小功不税而降在緦小功者</span><br/>
<span class='tline' id='l176' data-llen='4615:4628'>　則税也因錯簡故脱一句</span><br/>
<span class='tline' id='l177' data-llen='4628:4663'>除喪者先重者易服者易輕者<span class='krp-note'>鄭注除喪謂練男子除/乎首婦人除乎要易服</span></span><br/>
<span class='tline' id='l178' data-llen='4663:4690'><a onclick="displayPageImage('KR1d0074', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4690:4736'>　<span class='krp-note'>謂大喪既虞卒哭而遭小喪也其易喪服男子易乎/帶婦人易乎首孔疏云先遭斬服虞卒哭已變葛絰</span></span><br/>
<span class='tline' id='l180' data-llen='4736:4782'>　<span class='krp-note'>若又遭齊衰之喪齊衰要首皆牡麻重於葛服宜從/重而男不變首女不易要以其所重故也但以麻易</span></span><br/>
<span class='tline' id='l181' data-llen='4782:4796'>　<span class='krp-note'>男要女首/是輕故也</span></span><br/>
<span class='tline' id='l182' data-llen='4796:4819'>　按此經注疏男不變首女不易要所易者男要女首</span><br/>
<span class='tline' id='l183' data-llen='4819:4842'>　則易服時男女首絰要絰皆麻是為正解此篇麻葛</span><br/>
<span class='tline' id='l184' data-llen='4842:4863'>　皆兼服之閒傳重者特注疏皆謂有葛者誤也</span><br/>
<span class='tline' id='l185' data-llen='4863:4886'>斬衰之葛與齊衰之麻同齊衰之葛與大功之麻同麻</span><br/>
<span class='tline' id='l186' data-llen='4886:4928'>葛皆兼服之<span class='krp-note'>鄭注兼服之謂服麻又服葛也男子則絰/上服之葛帶下服之麻婦人則絰下服之</span></span><br/>
<span class='tline' id='l187' data-llen='4928:4955'><a onclick="displayPageImage('KR1d0074', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4955:5001'>　<span class='krp-note'>麻固自帶其故帶也所謂易服易輕者也兼服之文/主於男子山隂陸氏云謂若斬衰卒哭男子變要絰</span></span><br/>
<span class='tline' id='l189' data-llen='5001:5047'>　<span class='krp-note'>以葛若又遭齊衰之喪則以齊衰之麻易葛帶其首/絰猶是斬衰之麻女子更首絰以葛若又遭齊衰之</span></span><br/>
<span class='tline' id='l190' data-llen='5047:5093'>　<span class='krp-note'>喪則以齊衰之麻易葛絰其要絰猶是斬衰之麻是/之謂兼服何也斬衰之葛與齊衰之麻同故也下倣</span></span><br/>
<span class='tline' id='l191' data-llen='5093:5139'>　<span class='krp-note'>此鄭氏謂服麻又服葛誤也朱文端公云兼服當從/陸氏解所謂易服易輕者是也以後喪之麻易前喪</span></span><br/>
<span class='tline' id='l192' data-llen='5139:5171'>　<span class='krp-note'>受服之葛而大小之制仍不改乎/前是以麻包葛非服麻又服葛也</span></span><br/>
<span class='tline' id='l193' data-llen='5171:5194'>　按前經易服者易輕者注疏男女首要皆有麻無葛</span><br/>
<span class='tline' id='l194' data-llen='5194:5217'>　正如陸氏之説至此經注則謂服麻又服葛前後牴</span><br/>
<span class='tline' id='l195' data-llen='5217:5240'>　牾盖誤解兼服之文耳兼服之者謂男子以後輕喪</span><br/>
<span class='tline' id='l196' data-llen='5240:5267'><a onclick="displayPageImage('KR1d0074', 'WYG', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='5267:5290'>　之麻帶易前重喪之葛帶女子以後輕喪之麻絰易</span><br/>
<span class='tline' id='l198' data-llen='5290:5313'>　前重喪之葛絰是以麻而兼葛兼之為言包也亦即</span><br/>
<span class='tline' id='l199' data-llen='5313:5336'>　閒傳輕者包之意非謂服麻又服葛也鄭又誤解閒</span><br/>
<span class='tline' id='l200' data-llen='5336:5359'>　傳重者特謂男子之絰婦人之帶特其葛不變之既</span><br/>
<span class='tline' id='l201' data-llen='5359:5382'>　不變則仍麻矣今乃以葛易之何謂不變乎盖重者</span><br/>
<span class='tline' id='l202' data-llen='5382:5405'>　特謂男麻絰女麻帶特留之不易也若如鄭氏説則</span><br/>
<span class='tline' id='l203' data-llen='5405:5428'>　男子重首婦人重帶反以後輕喪而易麻為葛不亦</span><br/>
<span class='tline' id='l204' data-llen='5428:5451'>　悖乎且此經注婦人固自帶其故帶兼服之文主於</span><br/>
<span class='tline' id='l205' data-llen='5451:5478'><a onclick="displayPageImage('KR1d0074', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='5478:5501'>　男子而閒傳注又謂婦人之帶亦特其葛不變之前</span><br/>
<span class='tline' id='l207' data-llen='5501:5524'>　後不又牴牾乎陸氏此章正鄭注之誤最有功○又</span><br/>
<span class='tline' id='l208' data-llen='5524:5547'>　按此經注疏本作麻葛皆兼服之而儀禮經傳通解</span><br/>
<span class='tline' id='l209' data-llen='5547:5570'>　及陳氏集説吴氏纂言諸本皆作麻同皆兼服之盖</span><br/>
<span class='tline' id='l210' data-llen='5570:5577'>　傳寫之誤</span><br/>
<span class='tline' id='l211' data-llen='5577:5610'>大夫不主士之喪<span class='krp-note'>朱文端公云此亦可疑假而/大夫之外别無親將柰何</span></span><br/>
<span class='tline' id='l212' data-llen='5610:5633'>　按大夫之外别無親其如雜記所謂前後家東西家</span><br/>
<span class='tline' id='l213' data-llen='5633:5645'>　又無有則里尹王之乎</span><br/>
<span class='tline' id='l214' data-llen='5645:5672'><a onclick="displayPageImage('KR1d0074', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='5672:5707'>夫為人後者其妻為舅姑大功<span class='krp-note'>孔疏云賀民云若子出/時未昬至所為後家方</span></span><br/>
<span class='tline' id='l216' data-llen='5707:5753'>　<span class='krp-note'>昬者不服本舅姑以婦本是路人來又恩義不相接/熊氏云夫為本生父母期其妻降一等服大功是從</span></span><br/>
<span class='tline' id='l217' data-llen='5753:5792'>　<span class='krp-note'>夫而服不論識前舅姑與否假令夫之伯叔/在他國而死其婦雖不識豈不從夫服也</span></span><br/>
<span class='tline' id='l218' data-llen='5792:5815'>　按文端公云熊氏論最當愚謂夫之身有所從生安</span><br/>
<span class='tline' id='l219' data-llen='5815:5828'>　得謂無恩義賀氏説甚謬</span><br/>
<span class='tline' id='l220' data-llen='5828:5851'>繼父不同居也者必甞同居皆無主後同財而祭其祖</span><br/>
<span class='tline' id='l221' data-llen='5851:5887'>禰為同居有主後者為異居<span class='krp-note'>鄭注錄恩服深淺也見同/財則期同居異財故同居</span></span><br/>
<span class='tline' id='l222' data-llen='5887:5933'>　<span class='krp-note'>今異居及繼父有子亦為異居則三月未甞同居則/不服孔疏云異居其别有三一者昔同今異二者今</span></span><br/>
<span class='tline' id='l223' data-llen='5933:5960'><a onclick="displayPageImage('KR1d0074', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5960:6006'>　<span class='krp-note'>雖共居其財計各别三者繼父更有子便為異居則/服齊衰三月而已今言有主後為異居謂繼父更有</span></span><br/>
<span class='tline' id='l225' data-llen='6006:6052'>　<span class='krp-note'>子也舉此一條餘亦可知然既云皆無主後為同居/有主後者為異居則此子有子亦為異居也朱文端</span></span><br/>
<span class='tline' id='l226' data-llen='6052:6098'>　<span class='krp-note'>公云喪有無後無無主無後謂無為之後者無主謂/無大功以上親為之喪主今父死有子不得謂無後</span></span><br/>
<span class='tline' id='l227' data-llen='6098:6144'>　<span class='krp-note'>然子幼不能自為主必大功以上之親為之主如所/謂大功者主人之喪是也既無主則雖有後而煢煢</span></span><br/>
<span class='tline' id='l228' data-llen='6144:6190'>　<span class='krp-note'>無依猶無後也無主無後則祖考之祀絶矣有能撫/此孤而存其祀者即魏人所云四孤當為公嫗服而</span></span><br/>
<span class='tline' id='l229' data-llen='6190:6236'>　<span class='krp-note'>世世祀之别室者也況其母之所適欲不父之而喪/之可乎必曰皆無主後者使此繼父有子或無子而</span></span><br/>
<span class='tline' id='l230' data-llen='6236:6282'>　<span class='krp-note'>有大功之親則無藉此子之服之矣然雖限於制不/得為之期而生死肉骨之誼終不可忘喪服所云齊</span></span><br/>
<span class='tline' id='l231' data-llen='6282:6328'>　<span class='krp-note'>衰三月其為是與疏分異居為三其最謬者以為主/後為専指繼父有子不知喪服傳云兩無大功之親</span></span><br/>
<span class='tline' id='l232' data-llen='6328:6355'><a onclick="displayPageImage('KR1d0074', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='6355:6401'>　<span class='krp-note'>重在子家無主後若繼父有主非不可為服謂不必/為服也又云此子有子亦為異居是又誤以後為子</span></span><br/>
<span class='tline' id='l234' data-llen='6401:6447'>　<span class='krp-note'>之後矣子之有後無後於繼父何與乎至今不同居/之説亦大可疑方其幼孤依人為活繼父撫育成立</span></span><br/>
<span class='tline' id='l235' data-llen='6447:6493'>　<span class='krp-note'>與之同財而祀其祖禰今之有身有家無覆先人之/祀者伊誰之力死而路人視之於理安乎記云必甞</span></span><br/>
<span class='tline' id='l236' data-llen='6493:6539'>　<span class='krp-note'>同居其非今同居可知盖成立則必歸家者猶未也/必其繼父未能同時而使祀其祖禰反不可謂同居</span></span><br/>
<span class='tline' id='l237' data-llen='6539:6585'>　<span class='krp-note'>也喪服傳以其貨財為之築宫廟謂築宗廟於其家/註謂築於寢門外非也故兄為繼父服期者皆昔同</span></span><br/>
<span class='tline' id='l238' data-llen='6585:6599'>　<span class='krp-note'>室而今不/同室者也</span></span><br/>
<span class='tline' id='l239' data-llen='6599:6622'>　按此經文端公論之雖詳然猶有未盡也按喪服傳</span><br/>
<span class='tline' id='l240' data-llen='6622:6645'>　云夫死妻穉子幼子無大功之親與之適人而所適</span><br/>
<span class='tline' id='l241' data-llen='6645:6672'><a onclick="displayPageImage('KR1d0074', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='6672:6695'>　者亦無大功之親所適者以其貨財為之築宗廟嵗</span><br/>
<span class='tline' id='l243' data-llen='6695:6718'>　時使之祀焉妻不敢與焉若是則繼父之道也同居</span><br/>
<span class='tline' id='l244' data-llen='6718:6741'>　則服齊衰期異居則服齊衰三月盖此子若有親者</span><br/>
<span class='tline' id='l245' data-llen='6741:6764'>　撫育則不必從母適人惟無大功之親是以從母他</span><br/>
<span class='tline' id='l246' data-llen='6764:6787'>　適頼所適者撫育之而所適者亦無大功之親是以</span><br/>
<span class='tline' id='l247' data-llen='6787:6810'>　與此子同財而又為之築宫廟使之祭祀則繼父之</span><br/>
<span class='tline' id='l248' data-llen='6810:6833'>　恩深矣如是者如同居繼父服齊衰期若此子頼其</span><br/>
<span class='tline' id='l249' data-llen='6833:6856'>　撫育而彼自有親者享其財或繼父先未有子而後</span><br/>
<span class='tline' id='l250' data-llen='6856:6883'><a onclick="displayPageImage('KR1d0074', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='6883:6906'>　生子則此子亦不得分其財是為先同居而後異居</span><br/>
<span class='tline' id='l252' data-llen='6906:6929'>　其恩淺者服輕為服齊衰三月若初未從母適人則</span><br/>
<span class='tline' id='l253' data-llen='6929:6952'>　無恩不服矣此條亦約喪服傳之文以釋經必甞同</span><br/>
<span class='tline' id='l254' data-llen='6952:6975'>　居則與之適人也若無主後即兩無大功之親也同</span><br/>
<span class='tline' id='l255' data-llen='6975:6998'>　財而祭其祖禰即所適者以其貨財為之築宫廟嵗</span><br/>
<span class='tline' id='l256' data-llen='6998:7021'>　時使之祀也傳言無大功之親而此約言之曰無主</span><br/>
<span class='tline' id='l257' data-llen='7021:7044'>　後盖大功之親可主人之喪也傳舉疏以包親無大</span><br/>
<span class='tline' id='l258' data-llen='7044:7067'>　功以上之親則無後可知矣適人之子雖為父後而</span><br/>
<span class='tline' id='l259' data-llen='7067:7094'><a onclick="displayPageImage('KR1d0074', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='7094:7117'>　穉不能主喪又無大功以上親主之則亦若無主後</span><br/>
<span class='tline' id='l261' data-llen='7117:7140'>　者故以皆概之其實同居異居之别不在已之主後</span><br/>
<span class='tline' id='l262' data-llen='7140:7163'>　而在所適者之主後故云有主後者為異居謂所適</span><br/>
<span class='tline' id='l263' data-llen='7163:7186'>　者有主後也有主後則不同財而祭其祖禰可知舉</span><br/>
<span class='tline' id='l264' data-llen='7186:7209'>　有主後可該不同財也疏家泥皆字増出此子有子</span><br/>
<span class='tline' id='l265' data-llen='7209:7232'>　亦為異居一義則以辭害意矣假令繼父既與之同</span><br/>
<span class='tline' id='l266' data-llen='7232:7255'>　財而祭其祖禰又為之娶婦生子則恩愈深反以巳</span><br/>
<span class='tline' id='l267' data-llen='7255:7278'>　有子而殺為齊衰三月於義豈有當乎文端公謂疏</span><br/>
<span class='tline' id='l268' data-llen='7278:7305'><a onclick="displayPageImage('KR1d0074', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='7305:7328'>　誤以後為子之後誠然謂傳意重在子家無主後疏</span><br/>
<span class='tline' id='l270' data-llen='7328:7351'>　専指繼父有子者為最謬恐未必然子家無主後頼</span><br/>
<span class='tline' id='l271' data-llen='7351:7374'>　繼父撫孤而存祀此同居繼父與異居繼父所同也</span><br/>
<span class='tline' id='l272' data-llen='7374:7397'>　服異居繼父齊衰三月等於巳之髙曽祖父正為報</span><br/>
<span class='tline' id='l273' data-llen='7397:7420'>　其撫孤存祀之恩也所以異於同居繼父者謂不同</span><br/>
<span class='tline' id='l274' data-llen='7420:7443'>　財而祭其祖禰耳所以不同財而祭其祖禰者謂繼</span><br/>
<span class='tline' id='l275' data-llen='7443:7466'>　父自有主後耳以此審之兩種繼父恩之淺深豈不</span><br/>
<span class='tline' id='l276' data-llen='7466:7489'>　係於繼父主後之有無乎經云有主後者為異居言</span><br/>
<span class='tline' id='l277' data-llen='7489:7516'><a onclick="displayPageImage('KR1d0074', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='7516:7539'>　簡義該而鄭注亦専言繼父有子也文端公又辨昔</span><br/>
<span class='tline' id='l279' data-llen='7539:7562'>　同居今異居之説亦恐未然所謂昔同居者謂随母</span><br/>
<span class='tline' id='l280' data-llen='7562:7585'>　適繼父受其撫育之恩也今異居者繼父自有主後</span><br/>
<span class='tline' id='l281' data-llen='7585:7608'>　不與之同財而祭其祖禰也記言必嘗同居此亦異</span><br/>
<span class='tline' id='l282' data-llen='7608:7631'>　居繼父所同必皆無主後同財而祭其祖禰乃盡同</span><br/>
<span class='tline' id='l283' data-llen='7631:7654'>　居繼父之道否則為昔同而今異者矣必甞同居然</span><br/>
<span class='tline' id='l284' data-llen='7654:7677'>　後為異居此别于全未甞同居者耳然謂即與之同</span><br/>
<span class='tline' id='l285' data-llen='7677:7700'>　財而祭其祖禰也先同而後異者服齊衰三月未甞</span><br/>
<span class='tline' id='l286' data-llen='7700:7727'><a onclick="displayPageImage('KR1d0074', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='7727:7750'>　視為路人也文端公論此經猶有未徹者兩種繼父</span><br/>
<span class='tline' id='l288' data-llen='7750:7773'>　恩之淺深未甞較論分明其所以為異居者由於不</span><br/>
<span class='tline' id='l289' data-llen='7773:7796'>　同財所以不同財者由於繼父有主後未甞推論的</span><br/>
<span class='tline' id='l290' data-llen='7796:7819'>　確也若鄭注喪服謂築宫於寢門外此語亦未為失</span><br/>
<span class='tline' id='l291' data-llen='7819:7842'>　此因下文妻不與意其即在繼父家築宫廟耳文端</span><br/>
<span class='tline' id='l292' data-llen='7842:7865'>　公謂成立則必歸家所謂築宫廟者謂築宫廟於其</span><br/>
<span class='tline' id='l293' data-llen='7865:7888'>　家此亦太泥倘此子無家可歸終身在繼父家繼父</span><br/>
<span class='tline' id='l294' data-llen='7888:7911'>　為築宫廟於寢門外豈反不得為同居乎文端公謂</span><br/>
<span class='tline' id='l295' data-llen='7911:7938'><a onclick="displayPageImage('KR1d0074', 'WYG', '006-17a' );" name="006-17a" class="pb">[006-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='7938:7961'>　凡為繼父服期者皆昔同室而今不同室者也正與</span><br/>
<span class='tline' id='l297' data-llen='7961:7984'>　疏注相反愚謂凡為繼父服期者必繼父無主後與</span><br/>
<span class='tline' id='l298' data-llen='7984:8007'>　之同財而祭其祖禰者也若此子歸家與不歸家非</span><br/>
<span class='tline' id='l299' data-llen='8007:8030'>　所論也或因繼父有子固不能與異姓之子同財矣</span><br/>
<span class='tline' id='l300' data-llen='8030:8053'>　萬一繼父甚愛此子令與巳子均財此可為同居繼</span><br/>
<span class='tline' id='l301' data-llen='8053:8076'>　父乎曰以經文有主後者為異居言之雖分財猶為</span><br/>
<span class='tline' id='l302' data-llen='8076:8099'>　異居繼父也父有子為主後則異姓不可干之如以</span><br/>
<span class='tline' id='l303' data-llen='8099:8122'>　均財之故而親之是以利言也故異居繼父壹以有</span><br/>
<span class='tline' id='l304' data-llen='8122:8149'><a onclick="displayPageImage('KR1d0074', 'WYG', '006-17b' );" name="006-17b" class="pb">[006-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='8149:8172'>　主後為斷盖以義斷恩也以此益知經語之簡而該</span><br/>
<span class='tline' id='l306' data-llen='8172:8195'>　注疏别為三種是未逹經㫖也○又按自孔疏有已</span><br/>
<span class='tline' id='l307' data-llen='8195:8218'>　有子亦為異居之説後世相沿著之禮律將有實為</span><br/>
<span class='tline' id='l308' data-llen='8218:8241'>　同居繼父因已有子遂為異居者恩義不明服制乖</span><br/>
<span class='tline' id='l309' data-llen='8241:8251'>　違所當改正者也</span><br/>
<span class='tline' id='l310' data-llen='8251:8259'>妾祔於妾祖姑</span><br/>
<span class='tline' id='l311' data-llen='8259:8282'>　按此經有妾祖姑又後言祖姑有三人則古者有子</span><br/>
<span class='tline' id='l312' data-llen='8282:8305'>　之妾及再嫁之婦其主皆得入廟但不知廟主若何</span><br/>
<span class='tline' id='l313' data-llen='8305:8332'><a onclick="displayPageImage('KR1d0074', 'WYG', '006-18a' );" name="006-18a" class="pb">[006-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='8332:8355'>　位置饗神祝辭若何稱謂耳○再考之婦人不立主</span><br/>
<span class='tline' id='l315' data-llen='8355:8378'>　其祔廟盖以其神祔之雜記主妾之喪則自祔云云</span><br/>
<span class='tline' id='l316' data-llen='8378:8398'>　疏引庾蔚云妾祖姑無廟為壇祭之此説是</span><br/>
<span class='tline' id='l317' data-llen='8398:8436'>慈母與妾母不世祭也<span class='krp-note'>吴氏云慈母謂父命無母之妾/子以有子而死之妾為母者也</span></span><br/>
<span class='tline' id='l318' data-llen='8436:8482'>　<span class='krp-note'>妾母謂妾之自有子者也諸侯無適子或立此二種/妾之子為君而其妾别無它子則其子之為君者嵗</span></span><br/>
<span class='tline' id='l319' data-llen='8482:8528'>　<span class='krp-note'>時為壇以祭其所生之母使庶公子主其祭然此君/祭此妾母止在當身至此君之子則不復祭之矣春</span></span><br/>
<span class='tline' id='l320' data-llen='8528:8574'>　<span class='krp-note'>秋榖梁傳所謂於子祭於孫止是也朱文端公云妾/祔於妾祖姑無則中一以上若妾母不世祭安得有</span></span><br/>
<span class='tline' id='l321' data-llen='8574:8620'>　<span class='krp-note'>髙祖之妾可祔乎天子諸侯上及祖廟之重亦當使/庶子世世主其祭何得自身而止意此妾母或身受</span></span><br/>
<span class='tline' id='l322' data-llen='8620:8647'><a onclick="displayPageImage('KR1d0074', 'WYG', '006-18b' );" name="006-18b" class="pb">[006-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='8647:8693'>　<span class='krp-note'>恩慈而未有為子之父命或本無子而非先有後無/既受恩慈自當為壇以祭使庶子主之及身而止決</span></span><br/>
<span class='tline' id='l324' data-llen='8693:8705'>　<span class='krp-note'>非所生/之母也</span></span><br/>
<span class='tline' id='l325' data-llen='8705:8728'>　按注疏與吴氏説皆據榖梁傳而文端公即據此記</span><br/>
<span class='tline' id='l326' data-llen='8728:8751'>　言祔祭者駁之禮家之説雜出自是不能齊一以人</span><br/>
<span class='tline' id='l327' data-llen='8751:8774'>　情而言庶子為君安能不自祭其母又安能及身而</span><br/>
<span class='tline' id='l328' data-llen='8774:8797'>　止榖梁傳但據考仲子之宫謂禮庶子為君為其母</span><br/>
<span class='tline' id='l329' data-llen='8797:8820'>　築宫而魯十二公多為妾子未見皆為其母築宫也</span><br/>
<span class='tline' id='l330' data-llen='8820:8843'>　雖有此禮乖於人情度亦不能行矣文端公謂妾母</span><br/>
<span class='tline' id='l331' data-llen='8843:8870'><a onclick="displayPageImage('KR1d0074', 'WYG', '006-19a' );" name="006-19a" class="pb">[006-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='8870:8883'>　必非所生母此説姑存之</span><br/>
<span class='tline' id='l333' data-llen='8883:8906'>丈夫冠而不為殤婦人筓而不為殤為殤後者以其服</span><br/>
<span class='tline' id='l334' data-llen='8906:8951'>服之<span class='krp-note'>鄭注言為後者據承之也殤無為人父之道以本/親之服服之孔疏云謂大宗子在殤中而死宗不</span></span><br/>
<span class='tline' id='l335' data-llen='8951:8997'>　<span class='krp-note'>可絶族人為後大宗而不得後此殤者為子以父無/殤義故也既不與殤者為子則不應云為後據已承</span></span><br/>
<span class='tline' id='l336' data-llen='8997:9043'>　<span class='krp-note'>其處為言應服此殤以兄弟之服東滙陳氏云男子/亦有不俟二十而冠者冠則成人也此章舉不為殤</span></span><br/>
<span class='tline' id='l337' data-llen='9043:9089'>　<span class='krp-note'>者言之則此當立後者乃是已冠之子不可以殤禮/處之其族人為之後者即為之子以其服服之子為</span></span><br/>
<span class='tline' id='l338' data-llen='9089:9135'>　<span class='krp-note'>父之服也舊説依兄弟之服服此殤非也其女子已/筓而死則亦依在室之服服之不降而從殤服也朱</span></span><br/>
<span class='tline' id='l339' data-llen='9135:9181'>　<span class='krp-note'>文端公云殤而為之後或疑其服與凡為後者有間/故明其服之如常以所後雖是十九嵗以下之殤然</span></span><br/>
<span class='tline' id='l340' data-llen='9181:9208'><a onclick="displayPageImage('KR1d0074', 'WYG', '006-19b' );" name="006-19b" class="pb">[006-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='9208:9247'>　<span class='krp-note'>當其生時則已冠矣凡男女已冠筓不為殤/故可為之後而以其服服之注疏解未當</span></span><br/>
<span class='tline' id='l342' data-llen='9247:9260'>　按當從陳氏及文端公説</span><br/>
<span class='tline' id='l343' data-llen='9260:9295'>庶子在父之室則為其母不禫<span class='krp-note'>鄭注妾子父在厭也孔/疏云此謂不命之士父</span></span><br/>
<span class='tline' id='l344' data-llen='9295:9341'>　<span class='krp-note'>子同宫者也若異宫則禫之山隂陸氏云禫服之細/也雖奪之可在父之室謂未娶者也巳娶雖同宫猶</span></span><br/>
<span class='tline' id='l345' data-llen='9341:9348'>　<span class='krp-note'>禫/</span></span><br/>
<span class='tline' id='l346' data-llen='9348:9371'>　按禫主於祭陸氏謂服之細非也又謂巳娶同宫猶</span><br/>
<span class='tline' id='l347' data-llen='9371:9395'>　禫亦無據<span class='krp-note'>近世字書改禫从/衣而廢禫字甚謬</span></span><br/>
<span class='tline' id='l348' data-llen='9395:9434'>諸侯弔必皮弁錫衰<span class='krp-note'>孔疏云一謂此弔異國臣若自弔/已臣則素弁環絰錫衰也一云自</span></span><br/>
<span class='tline' id='l349' data-llen='9434:9461'><a onclick="displayPageImage('KR1d0074', 'WYG', '006-20a' );" name="006-20a" class="pb">[006-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='9461:9507'>　<span class='krp-note'>弔巳臣而未當事則皮弁錫衰至當乃弁絰山隂陸/氏云言必者著諸侯弔無内外皆當如此然則天子</span></span><br/>
<span class='tline' id='l351' data-llen='9507:9545'>　<span class='krp-note'>弔服與諸侯異歟天子重絰諸侯重衰天/子弔服皮弁加環絰諸侯弔必皮弁錫衰</span></span><br/>
<span class='tline' id='l352' data-llen='9545:9568'>　按孔疏二説皆可通以前説為正經文不曰君而曰</span><br/>
<span class='tline' id='l353' data-llen='9568:9591'>　諸侯據異國之君言之也陸氏天子重絰諸侯重衰</span><br/>
<span class='tline' id='l354' data-llen='9591:9614'>　之説未確王之三衰司服有明文豈有弔公卿首著</span><br/>
<span class='tline' id='l355' data-llen='9614:9637'>　弁絰而身不錫衰者公為卿大夫錫衰以居當事則</span><br/>
<span class='tline' id='l356' data-llen='9637:9660'>　弁絰服問有明文豈有諸侯弔巳臣當事而無絰者</span><br/>
<span class='tline' id='l357' data-llen='9660:9683'>　又所謂弁絰者如爵弁而素加環絰非皮弁也而陸</span><br/>
<span class='tline' id='l358' data-llen='9683:9710'><a onclick="displayPageImage('KR1d0074', 'WYG', '006-20b' );" name="006-20b" class="pb">[006-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='9710:9727'>　氏誤以為皮弁豈未讀司服注疏乎</span><br/>
<span class='tline' id='l360' data-llen='9727:9750'>養有疾者不喪服遂以主其喪非養者入主人之喪則</span><br/>
<span class='tline' id='l361' data-llen='9750:9791'>不易巳之喪服<span class='krp-note'>朱文端公云所養者亦五服之旁親以/其尊也故釋巳服而養之所謂巳喪期</span></span><br/>
<span class='tline' id='l362' data-llen='9791:9837'>　<span class='krp-note'>大功以下既葬卒哭斬衰既練而後故得為旁親養/若未練未葬則使人養而已不親養已所服之喪或</span></span><br/>
<span class='tline' id='l363' data-llen='9837:9883'>　<span class='krp-note'>疾者之所不服或疾者有服而已除服故釋服若所/養者亦有喪而服則養者不必不喪服即所養者别</span></span><br/>
<span class='tline' id='l364' data-llen='9883:9929'>　<span class='krp-note'>有喪但彼既喪服養者亦不必不喪服所養者死而/為之服其服或輕於已本有之服或同於本有之服</span></span><br/>
<span class='tline' id='l365' data-llen='9929:9975'>　<span class='krp-note'>或反重於本有之服重則服其服同而巳服已變而/受亦服其服若同而已服未變或輕於巳服則於後</span></span><br/>
<span class='tline' id='l366' data-llen='9975:10021'>　<span class='krp-note'>死者初成服及當事拜賓服其服不當事拜賓仍服/已服故曰遂以主其喪主謂拜賓為主時也不易巳</span></span><br/>
<span class='tline' id='l367' data-llen='10021:10048'><a onclick="displayPageImage('KR1d0074', 'WYG', '006-21a' );" name="006-21a" class="pb">[006-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='10048:10094'>　<span class='krp-note'>服者謂初入為主也初入者本無服則素服有服則/不易服至新死者三日成服則釋本有之服而服其</span></span><br/>
<span class='tline' id='l369' data-llen='10094:10140'>　<span class='krp-note'>服成服後已服重者亦惟當事拜賓服其服不拜賓/仍服已重服若本有之服輕於新服或巳變殺則當</span></span><br/>
<span class='tline' id='l370' data-llen='10140:10165'>　<span class='krp-note'>服後死者之新服惟當巳/喪變除時服已喪之服</span></span><br/>
<span class='tline' id='l371' data-llen='10165:10184'>　按文端公推説詳盡文理密察權衡精矣</span><br/>
<span class='tline' id='l372' data-llen='10184:10216'>妾無妾祖姑者易牲而祔於女君可也<span class='krp-note'>鄭注女君適祖/姑也易牲而祔</span></span><br/>
<span class='tline' id='l373' data-llen='10216:10248'>　<span class='krp-note'>則凡妾下女君一等方氏云妾祔/嫌於隆故易牲而祭以示其殺焉</span></span><br/>
<span class='tline' id='l374' data-llen='10248:10271'>　按易牲者不敢以卑牲祭女君是隆女君也方氏謂</span><br/>
<span class='tline' id='l375' data-llen='10271:10279'>　示其殺非也</span><br/>
<span class='tline' id='l376' data-llen='10279:10306'><a onclick="displayPageImage('KR1d0074', 'WYG', '006-21b' );" name="006-21b" class="pb">[006-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='10306:10341'>士不攝大夫士攝大夫唯宗子<span class='krp-note'>鄭注士之喪雖無主不/敢攝大夫以為主宗子</span></span><br/>
<span class='tline' id='l378' data-llen='10341:10387'>　<span class='krp-note'>尊可以攝之山隂陸氏云若應大夫主喪雖無大夫/士不得攝吴氏云陸説於文為順此言大夫死無主</span></span><br/>
<span class='tline' id='l379' data-llen='10387:10428'>　<span class='krp-note'>後其親屬有為士者位卑不可攝而主其喪唯/宗子為士分尊故可以士而攝大夫之喪也</span></span><br/>
<span class='tline' id='l380' data-llen='10428:10451'>　按此經當從陸氏吴氏説攝者以卑兼尊之辭又按</span><br/>
<span class='tline' id='l381' data-llen='10451:10474'>　攝主亦不必死者無主後亦有喪主在外未歸而攝</span><br/>
<span class='tline' id='l382' data-llen='10474:10478'>　者</span><br/>
<span class='tline' id='l383' data-llen='10478:10510'>婦祔於祖姑祖姑有三人則祔於親者<span class='krp-note'>鄭注祖姑有三/人謂舅之母死</span></span><br/>
<span class='tline' id='l384' data-llen='10510:10556'>　<span class='krp-note'>而又有繼母二人也親者謂舅姑所生張子云祔葬/祔祭只合祔一人譬之人情豈容二妻以義斷之須</span></span><br/>
<span class='tline' id='l385' data-llen='10556:10583'><a onclick="displayPageImage('KR1d0074', 'WYG', '006-22a' );" name="006-22a" class="pb">[006-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='10583:10629'>　<span class='krp-note'>祔以首娶再嫁别為一所可也朱子云程氏祭儀謂/凡配只用正妻一人或奉祀之人是再娶所生即以</span></span><br/>
<span class='tline' id='l387' data-llen='10629:10675'>　<span class='krp-note'>所生配謂凡配只用正妻一人是也若再娶者無子/或祔祭别位亦可也若奉祀者是再嫁之子乃許用</span></span><br/>
<span class='tline' id='l388' data-llen='10675:10721'>　<span class='krp-note'>所生配而正妻無子遂不得配祭可乎程先生此説/恐誤唐㑹要中有論凡是適母無先後皆當並祔合</span></span><br/>
<span class='tline' id='l389' data-llen='10721:10767'>　<span class='krp-note'>祭與古者諸侯之禮不同夫婦之義如乾大坤至自/有差等故方其生存夫得有妻有妾而妻之所天不</span></span><br/>
<span class='tline' id='l390' data-llen='10767:10813'>　<span class='krp-note'>容有二況於死而配祔又生存之比横渠之説似亦/推之有太過也只合從唐人所議為允況又有前妻</span></span><br/>
<span class='tline' id='l391' data-llen='10813:10859'>　<span class='krp-note'>無子後妻有子之礙其勢將有所杌隉而不安者唯/葬則今人夫婦未必皆合葬再娶别營兆域宜亦可</span></span><br/>
<span class='tline' id='l392' data-llen='10859:10866'>　<span class='krp-note'>矣/</span></span><br/>
<span class='tline' id='l393' data-llen='10866:10889'>　按祖姑有三人則先後娶者皆得入廟祭之古今人</span><br/>
<span class='tline' id='l394' data-llen='10889:10916'><a onclick="displayPageImage('KR1d0074', 'WYG', '006-22b' );" name="006-22b" class="pb">[006-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='10916:10939'>　情不異朱子斷從唐㑹要之説不可易矣祔祭與正</span><br/>
<span class='tline' id='l396' data-llen='10939:10962'>　祭不同祔為新死者之從其班是以祖姑有三人宜</span><br/>
<span class='tline' id='l397' data-llen='10962:10985'>　祔於親者正祭則不可但及其親而不配其非所生</span><br/>
<span class='tline' id='l398' data-llen='10985:10990'>　者也</span><br/>
<span class='tline' id='l399' data-llen='10990:11013'>其妻為大夫而卒而后其夫不為大夫而祔於其妻則</span><br/>
<span class='tline' id='l400' data-llen='11013:11036'>不易牲妻卒而后夫為大夫而祔於其妻則以大夫牲</span><br/>
<span class='tline' id='l401' data-llen='11036:11082'>　<span class='krp-note'>鄭注不易牲以士牲也此謂始來仕無廟者無廟不/祔宗子去國乃以廟從山隂陸氏云祔於其妻即是</span></span><br/>
<span class='tline' id='l402' data-llen='11082:11128'>　<span class='krp-note'>祔於其祖盖妻未有不祔於祖姑者也鄭氏謂始來/仕無廟者誤矣應氏云此據妻之生死同夫榮辱而</span></span><br/>
<span class='tline' id='l403' data-llen='11128:11155'><a onclick="displayPageImage('KR1d0074', 'WYG', '006-23a' );" name="006-23a" class="pb">[006-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='11155:11201'>　<span class='krp-note'>立文注以祔於其妻則為始仕而未有廟亦未必然/正使新徙它國而為大夫亦必有廟既不立祖廟豈</span></span><br/>
<span class='tline' id='l405' data-llen='11201:11213'>　<span class='krp-note'>敢為妻/立廟乎</span></span><br/>
<span class='tline' id='l406' data-llen='11213:11236'>　按祔於其妻皆謂夫為其妻行祔祭之禮也而疏謂</span><br/>
<span class='tline' id='l407' data-llen='11236:11259'>　其夫不為大夫而死誤矣鄭注謂始來仕無廟方氏</span><br/>
<span class='tline' id='l408' data-llen='11259:11282'>　應氏正其失亦是○又按鄭注不易牲者以士牲是</span><br/>
<span class='tline' id='l409' data-llen='11282:11305'>　也王制云大夫廢其事終身不仕死以士禮葬之死</span><br/>
<span class='tline' id='l410' data-llen='11305:11328'>　而以士禮葬則其生存宜以士禮為其妻行祔祭士</span><br/>
<span class='tline' id='l411' data-llen='11328:11350'>　則猶有禰廟祭祖父而其妻得於禰廟祔祖姑矣</span><br/>
<span class='tline' id='l412' data-llen='11350:11377'><a onclick="displayPageImage('KR1d0074', 'WYG', '006-23b' );" name="006-23b" class="pb">[006-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='11377:11400'>　又按注謂無廟者不祔然則庶人無廟將不行祔祭</span><br/>
<span class='tline' id='l414' data-llen='11400:11423'>　乎竊意庶人無廟而薦於寢寢亦有祖考之靈存焉</span><br/>
<span class='tline' id='l415' data-llen='11423:11446'>　男子當於寢祔祖婦人當於寢祔祖姑又妾祔妾祖</span><br/>
<span class='tline' id='l416' data-llen='11446:11468'>　姑妻祖姑無廟先儒有為壇而祔之説見雜記疏</span><br/>
<span class='tline' id='l417' data-llen='11468:11498'>既葬而不報虞則雖主人皆冠及虞則皆免<span class='krp-note'>鄭注不報/虞謂有故</span></span><br/>
<span class='tline' id='l418' data-llen='11498:11544'>　<span class='krp-note'>不得疾虞雖主人皆冠不可久無飾也皆免自主人/至緦麻也山隂陸氏曰既葬而不報虞此言過期而</span></span><br/>
<span class='tline' id='l419' data-llen='11544:11590'>　<span class='krp-note'>葬也盖葬曰虞如期而葬則如期虞也不及時而葬/渇葬也過時而葬慢葬也故禮使報其虞以責子道</span></span><br/>
<span class='tline' id='l420' data-llen='11590:11636'>　<span class='krp-note'>朱文端公云檀弓葬日虞不忍一日離也葬已踰期/矣而又後其虞是失禮之中又失禮也先王教孝當</span></span><br/>
<span class='tline' id='l421' data-llen='11636:11663'><a onclick="displayPageImage('KR1d0074', 'WYG', '006-24a' );" name="006-24a" class="pb">[006-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='11663:11693'>　<span class='krp-note'>不如是此記所云或葬後有故/而不及虞或葬先母虞待父也</span></span><br/>
<span class='tline' id='l423' data-llen='11693:11716'>　按鄭注有故不得疾虞其説不可易文端公又兼父</span><br/>
<span class='tline' id='l424' data-llen='11716:11733'>　母之喪偕者言之尤備陸氏説失之</span><br/>
<span class='tline' id='l425' data-llen='11733:11756'>奔母之喪不括髮祖於堂上降踊襲免於東方絰即位</span><br/>
<span class='tline' id='l426' data-llen='11756:11801'>成踊<span class='krp-note'>孔疏云奔母之喪初時括髮至又哭以後至成服/不括髮袒於堂上降踊與父同父則括髮而加絰</span></span><br/>
<span class='tline' id='l427' data-llen='11801:11821'>　<span class='krp-note'>母則不括髮而加/免此是異於父也</span></span><br/>
<span class='tline' id='l428' data-llen='11821:11844'>　按奔母喪初時括髮有奔喪正篇可攷又此記篇首</span><br/>
<span class='tline' id='l429' data-llen='11844:11867'>　為母括髮以麻免而以布亦可參見然不言初至時</span><br/>
<span class='tline' id='l430' data-llen='11867:11894'><a onclick="displayPageImage('KR1d0074', 'WYG', '006-24b' );" name="006-24b" class="pb">[006-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='11894:11917'>　括髮但據又哭時云不括髮亦記者失之不若奔喪</span><br/>
<span class='tline' id='l432' data-llen='11917:11925'>　篇之詳備也</span><br/>
<span class='tline' id='l433' data-llen='11925:11928'>　</span><br/>
<span class='tline' id='l434' data-llen='11928:11931'>　</span><br/>
<span class='tline' id='l435' data-llen='11931:11934'>　</span><br/>
<span class='tline' id='l436' data-llen='11934:11937'>　</span><br/>
<span class='tline' id='l437' data-llen='11937:11940'>　</span><br/>
<span class='tline' id='l438' data-llen='11940:11951'>　禮記訓義擇言卷六</span><br/>
</p>
<p><br/>
</p>
  </div>
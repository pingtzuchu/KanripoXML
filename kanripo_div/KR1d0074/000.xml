<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0074', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:198'>欽定四庫全書　　　　經部四</span><br/>
<span class='tline' id='l9' data-llen='198:221'>　禮記訓義擇言　　　　禮類三<span class='krp-note'>禮記之屬/</span></span><br/>
<span class='tline' id='l10' data-llen='221:227'>　　提要</span><br/>
<span class='tline' id='l11' data-llen='227:248'>　　　　<span class='krp-note'>臣/</span>等謹按禮記訓義擇言八卷</span><br/>
<span class='tline' id='l12' data-llen='248:271'>　　　國朝江永撰永有周禮疑義舉要已著録是書</span><br/>
<span class='tline' id='l13' data-llen='271:294'>　　　　自檀弓至雜記於註家異同之說擇其一是</span><br/>
<span class='tline' id='l14' data-llen='294:318'>　　　　為之折𠂻與陳澔注頗有出入然持論多為</span><br/>
<span class='tline' id='l15' data-llen='318:341'>　　　　精核如檀弓殷練而祔周卒哭而祔吕氏謂</span><br/>
<span class='tline' id='l16' data-llen='341:367'><a onclick="displayPageImage('KR1d0074', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='367:390'>　　　　祔祭即以其主祔藏於祖廟既除喪而後遷</span><br/>
<span class='tline' id='l18' data-llen='390:413'>　　　　于新廟永據左氏傳特祀于主烝嘗褅于廟</span><br/>
<span class='tline' id='l19' data-llen='413:436'>　　　　謂祔後主反殯宫至喪畢乃遷新廟引大戴</span><br/>
<span class='tline' id='l20' data-llen='436:459'>　　　　禮諸侯遷廟禮奉衣服由廟而遷于新廟此</span><br/>
<span class='tline' id='l21' data-llen='459:482'>　　　　廟實為殯宫今考顧命諸侯出廟門俟孔傳</span><br/>
<span class='tline' id='l22' data-llen='482:505'>　　　　曰殯之所處曰廟又儀禮士喪禮曰巫止于</span><br/>
<span class='tline' id='l23' data-llen='505:528'>　　　　廟門外註曰凡宫中有鬼神曰廟賈疏曰廟</span><br/>
<span class='tline' id='l24' data-llen='528:551'>　　　　門者士死於適室以鬼神所在則曰廟故名</span><br/>
<span class='tline' id='l25' data-llen='551:577'><a onclick="displayPageImage('KR1d0074', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='577:600'>　　　　適寝曰廟然則大戴禮所云由廟者實由殯</span><br/>
<span class='tline' id='l27' data-llen='600:623'>　　　　宫非由祖廟永說有據可以解程張諸儒之</span><br/>
<span class='tline' id='l28' data-llen='623:646'>　　　　異同又如玉藻云襲裘不入公門疏云裘上</span><br/>
<span class='tline' id='l29' data-llen='646:669'>　　　　有裼衣裼衣之上有襲衣襲衣之上有正服</span><br/>
<span class='tline' id='l30' data-llen='669:692'>　　　　據曲禮疏襲衣即所謂中衣永謂裼衣上即</span><br/>
<span class='tline' id='l31' data-llen='692:715'>　　　　謂正服不得更有中衣今考玉藻君衣狐白</span><br/>
<span class='tline' id='l32' data-llen='715:738'>　　　　裘錦衣以裼之註曰錦衣復有上衣天子狐</span><br/>
<span class='tline' id='l33' data-llen='738:761'>　　　　白之上衣皮弁服皮弁即為錦衣之上服而</span><br/>
<span class='tline' id='l34' data-llen='761:787'><a onclick="displayPageImage('KR1d0074', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='787:810'>　　　　裼衣之上不復更有中衣可知雖孔疏所說</span><br/>
<span class='tline' id='l36' data-llen='810:833'>　　　　據玉藻有長中繼揜尺之文然繼揜尺之中</span><br/>
<span class='tline' id='l37' data-llen='833:856'>　　　　衣不襲裼衣後漢輿服志宗廟諸祀冠長冠</span><br/>
<span class='tline' id='l38' data-llen='856:886'>　　　　服袀元綘縁領袖為中衣綘絝<img height='20' width='20' alt='&amp;KR1611' title='KR1611' src='https://raw.githubusercontent.com/kanripo/KR-Gaiji/master/images/KR1611.png'/>漢書萬石</span><br/>
<span class='tline' id='l39' data-llen='886:909'>　　　　君傳註中帬若今中衣釋名中衣言在小衣</span><br/>
<span class='tline' id='l40' data-llen='909:932'>　　　　之外小衣即䙝衣也然則中衣但得襲褻衣</span><br/>
<span class='tline' id='l41' data-llen='932:955'>　　　　不得襲裼衣也孔疏顯誤亦以永說為確又</span><br/>
<span class='tline' id='l42' data-llen='955:978'>　　　　雜記曰如三年之喪則既顈其練祥皆行註</span><br/>
<span class='tline' id='l43' data-llen='978:1004'><a onclick="displayPageImage('KR1d0074', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1004:1027'>　　　　曰言今之喪既服顈乃為前三年者變除而</span><br/>
<span class='tline' id='l45' data-llen='1027:1050'>　　　　練祥祭也此主謂先有父母之服今有喪長</span><br/>
<span class='tline' id='l46' data-llen='1050:1073'>　　　　子者其先有長子之服今又喪父母其禮亦</span><br/>
<span class='tline' id='l47' data-llen='1073:1096'>　　　　然永謂玩註既字乃字之意本謂未顈以前</span><br/>
<span class='tline' id='l48' data-llen='1096:1119'>　　　　值練祥不得行止如纂言附論後喪變麻可</span><br/>
<span class='tline' id='l49' data-llen='1119:1142'>　　　　補行之說非謂既顈而值前䘮一期再行也</span><br/>
<span class='tline' id='l50' data-llen='1142:1165'>　　　　今考上節曰有父之䘮如未沒䘮而母死其</span><br/>
<span class='tline' id='l51' data-llen='1165:1188'>　　　　除父之䘮也服其除服卒事反䘮服疏曰謂</span><br/>
<span class='tline' id='l52' data-llen='1188:1214'><a onclick="displayPageImage('KR1d0074', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1214:1237'>　　　　母死既塟後值父應大祥除服以行祥事然</span><br/>
<span class='tline' id='l54' data-llen='1237:1260'>　　　　則母未塟而值父大祥亦不可行必待既塟</span><br/>
<span class='tline' id='l55' data-llen='1260:1283'>　　　　然後補行明矣永於下節既字乃字之義疏</span><br/>
<span class='tline' id='l56' data-llen='1283:1306'>　　　　解明確即上下二節之義亦俱可貫通其他</span><br/>
<span class='tline' id='l57' data-llen='1306:1329'>　　　　若辨程大昌袒為免冠及皇氏髽衰為露紒</span><br/>
<span class='tline' id='l58' data-llen='1329:1352'>　　　　髽之誤尤為精鑿不磨至䘮服小記生不及</span><br/>
<span class='tline' id='l59' data-llen='1352:1375'>　　　　祖父母諸父昆弟而父稅䘮已則否王肅謂</span><br/>
<span class='tline' id='l60' data-llen='1375:1398'>　　　　計已之生不及此親之存則不稅永特宗其</span><br/>
<span class='tline' id='l61' data-llen='1398:1424'><a onclick="displayPageImage('KR1d0074', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1424:1447'>　　　　說而於經文弟子字雖不敢如劉知蔡謨直</span><br/>
<span class='tline' id='l63' data-llen='1447:1470'>　　　　以為衍文乃謂言弟者因昆連及之則其說</span><br/>
<span class='tline' id='l64' data-llen='1470:1493'>　　　　臆度終不如鄭註為得然全書持義多允非</span><br/>
<span class='tline' id='l65' data-llen='1493:1516'>　　　　深於古義者不能也乾隆四十六年十月恭</span><br/>
<span class='tline' id='l66' data-llen='1516:1524'>　　　　校上</span><br/>
<span class='tline' id='l67' data-llen='1524:1556'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l68' data-llen='1556:1582'>　　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l70' data-llen='1601:1627'><a onclick="displayPageImage('KR1d0074', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1627:1636'>禮記訓義擇言引</span><br/>
<span class='tline' id='l72' data-llen='1636:1659'>禮記一書裁自小戴馬融附益之凡四十九篇雖精粗</span><br/>
<span class='tline' id='l73' data-llen='1659:1682'>兼載純駁不一先王遺制聖賢格言往往頼之而存而</span><br/>
<span class='tline' id='l74' data-llen='1682:1705'>讀者病其勦取殘編斷簡雜亂無次臨川吴氏别為删</span><br/>
<span class='tline' id='l75' data-llen='1705:1728'>定大學中庸不廁禮篇投壺奔喪列為禮之正經冠昏</span><br/>
<span class='tline' id='l76' data-llen='1728:1751'>飲射燕聘六義别輯為傳以附經此外存三十六篇曰</span><br/>
<span class='tline' id='l77' data-llen='1751:1774'>通禮者九曰喪禮者十有一曰祭禮者四曰通論者十</span><br/>
<span class='tline' id='l78' data-llen='1774:1797'>有二每篇中科分櫛别以類相從章之大㫖標識于左</span><br/>
<span class='tline' id='l79' data-llen='1797:1823'><a onclick="displayPageImage('KR1d0074', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1823:1846'>此自吴氏一家之書非可通行之於學校與鄉塾也類</span><br/>
<span class='tline' id='l81' data-llen='1846:1869'>編之書便於考索不便於授讀論語孟子豈皆以類編</span><br/>
<span class='tline' id='l82' data-llen='1869:1892'>記哉昔唐魏鄭公甞進類禮二十篇太宗雖嘉之錄置</span><br/>
<span class='tline' id='l83' data-llen='1892:1915'>秘府而命儒臣纂修正義必仍禮記原文古之簡策不</span><br/>
<span class='tline' id='l84' data-llen='1915:1938'>可輕移動也雖明知其脱文錯簡誤文衍文猶仍之今</span><br/>
<span class='tline' id='l85' data-llen='1938:1961'>吴氏之書多以臆割裂竄易失其本義且本文亦多刋</span><br/>
<span class='tline' id='l86' data-llen='1961:1984'>落方謂篇章文句秩然有倫先後始終頗為精密不但</span><br/>
<span class='tline' id='l87' data-llen='1984:2007'>為戴氏忠臣後學讀之甚疑焉髙安朱文端公因其書</span><br/>
<span class='tline' id='l88' data-llen='2007:2033'><a onclick="displayPageImage('KR1d0074', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2033:2056'>多裒聚諸家之説也遂撰禮記纂言而附巳説於後以</span><br/>
<span class='tline' id='l90' data-llen='2056:2079'>示折中焉永昔在休寧程太史恂處常以此書置案頭</span><br/>
<span class='tline' id='l91' data-llen='2079:2102'>随筆籖識僅得十五篇程為詮次錄一本今學徒往往</span><br/>
<span class='tline' id='l92' data-llen='2102:2125'>傳錄而全書未能卒業因年力巳衰非復曩時之精鋭</span><br/>
<span class='tline' id='l93' data-llen='2125:2148'>故也吁經義難明禮家尤號聚訟制度名物厯代先儒</span><br/>
<span class='tline' id='l94' data-llen='2148:2171'>解詁或中或否猶多遺義未經搜索者何可勝數荑稗</span><br/>
<span class='tline' id='l95' data-llen='2171:2194'>瓦礫無非道也是以錄而存之乾隆庚辰夏五月江永</span><br/>
<span class='tline' id='l96' data-llen='2194:2197'>識</span><br/>
</p>
<p><br/>
</p>
  </div>
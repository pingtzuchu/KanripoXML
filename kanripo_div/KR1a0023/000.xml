<div id="txtcont" class="span9" style="position: relative;">
    <p>
<span class='tline' id='l7' data-llen='154:180'><a onclick="displayPageImage('KR1a0023', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='180:195'>欽定四庫全書　　　　經部一</span>
<span class='tline' id='l9' data-llen='195:211'>　易小傳　　　　　　　易𩔖</span>
<span class='tline' id='l10' data-llen='211:217'>　　提要</span>
<span class='tline' id='l11' data-llen='217:243'>　　　　<span class='krp-note'>臣/</span>等謹案易小傳六卷宋沈該撰該字守約</span>
<span class='tline' id='l12' data-llen='243:266'>　　　　一作元約未詳孰是吳興人登嘉王榜進士</span>
<span class='tline' id='l13' data-llen='266:289'>　　　　紹興中官至左僕射兼修國史故宋人稱是</span>
<span class='tline' id='l14' data-llen='289:312'>　　　　書為沈丞相易傳嘗劄進於朝髙宗降勅褒</span>
<span class='tline' id='l15' data-llen='312:335'>　　　　諭尤稱其每卦後之論其書以正體發明爻</span>
<span class='tline' id='l16' data-llen='335:361'><a onclick="displayPageImage('KR1a0023', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='361:384'>　　　　象之㫖以變體擬議變動之意以求合於觀</span>
<span class='tline' id='l18' data-llen='384:407'>　　　　象玩詞觀變玩占之義其占則全用春秋左</span>
<span class='tline' id='l19' data-llen='407:430'>　　　　傳所載筮例如蔡墨所謂乾之姤曰潛龍勿</span>
<span class='tline' id='l20' data-llen='430:453'>　　　　用其同人曰見龍在田者林至作易禆傳頗</span>
<span class='tline' id='l21' data-llen='453:476'>　　　　以該説為拘攣葢南渡以後言易者不主程</span>
<span class='tline' id='l22' data-llen='476:499'>　　　　氏之理即主邵氏之數而該獨考究遺經談</span>
<span class='tline' id='l23' data-llen='499:522'>　　　　三代以来之占法違時異尚其見排於至固</span>
<span class='tline' id='l24' data-llen='522:545'>　　　　宜然左氏去古未逺所記卜筮多在孔子之</span>
<span class='tline' id='l25' data-llen='545:571'><a onclick="displayPageImage('KR1a0023', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='571:593'>　　　前孔子贊易未聞一斥其謬母乃太卜所掌</span>
<span class='tline' id='l27' data-llen='593:615'>　　　周公以来之舊法或在此不在彼乎陳振孫</span>
<span class='tline' id='l28' data-llen='615:637'>　　　書録解題稱該又有繋詞補註十餘則附於</span>
<span class='tline' id='l29' data-llen='637:659'>　　　卷末今本無之葢已乆佚矣乾隆四十二年</span>
<span class='tline' id='l30' data-llen='659:669'>　　　八月恭校上</span>
<span class='tline' id='l31' data-llen='669:703'>　　　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l32' data-llen='703:731'>　　　　　　　　　　總　校　官　<span class='krp-note'>臣/</span>　陸　費　墀</span>
<span class='tline' id='l34' data-llen='751:777'><a onclick="displayPageImage('KR1a0023', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span>
<span class='tline' id='l35' data-llen='777:784'>易小傳自序</span>
<span class='tline' id='l36' data-llen='784:807'>易有太極是生兩儀兩儀生四象四象生八卦四象者</span>
<span class='tline' id='l37' data-llen='807:830'>何也六七八九是也七為少陽九為老陽陽盈也八為</span>
<span class='tline' id='l38' data-llen='830:853'>少隂六為老隂隂盈也物極則盈盈極則變理之常也</span>
<span class='tline' id='l39' data-llen='853:876'>故七八者隂陽之静也九六者隂陽之動也吉凶悔吝</span>
<span class='tline' id='l40' data-llen='876:899'>生乎動者也惟動則有占不動則無兆故聖人作易筮</span>
<span class='tline' id='l41' data-llen='899:922'>者亦必以爻變定吉凶所謂動則觀其變以玩其占也</span>
<span class='tline' id='l42' data-llen='922:945'>如陳厲公生敬仲筮之遇觀之否周史以謂風為天於</span>
<span class='tline' id='l43' data-llen='945:971'><a onclick="displayPageImage('KR1a0023', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span>
<span class='tline' id='l44' data-llen='971:994'>土上山也有山之材而照之以天光於是乎居土上利</span>
<span class='tline' id='l45' data-llen='994:1017'>用賓于王秦伯將納王筮之遇大有之睽卜偃以謂天</span>
<span class='tline' id='l46' data-llen='1017:1040'>為澤以當日天子降心以逆公戰克而王饗之吉孰甚</span>
<span class='tline' id='l47' data-llen='1040:1064'>焉如此之𩔖左氏載之甚多皆用爻變以言吉凶嘗以</span>
<span class='tline' id='l48' data-llen='1064:1087'>經考之聖人設卦觀象列尊卑而辨貴賤所以明不可</span>
<span class='tline' id='l49' data-llen='1087:1110'>易之大法故有内外以明出處有承乘以辨逆順有逺</span>
<span class='tline' id='l50' data-llen='1110:1133'>近以察安危有初上以列終始三才就列六位時成此</span>
<span class='tline' id='l51' data-llen='1133:1156'>其大法也聖人因六爻之變繫辭焉以命之以辨吉凶</span>
<span class='tline' id='l52' data-llen='1156:1182'><a onclick="displayPageImage('KR1a0023', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span>
<span class='tline' id='l53' data-llen='1182:1205'>所以通不可不易之至變故上下无常剛柔相易變動</span>
<span class='tline' id='l54' data-llen='1205:1228'>不居惟變所適其道屢遷不可為典要爻也者言乎其</span>
<span class='tline' id='l55' data-llen='1228:1251'>變也此之謂也是故爻辭之所命雖不離乎大常而變</span>
<span class='tline' id='l56' data-llen='1251:1274'>卦之㣲寓焉自王輔嗣而下皆未嘗以變卦釋爻辭道</span>
<span class='tline' id='l57' data-llen='1274:1297'>其大常也若夫變動不居之妙則在學者精思黙識而</span>
<span class='tline' id='l58' data-llen='1297:1320'>已輙以臆説妄窺淵奥既以正體發明爻象之指又以</span>
<span class='tline' id='l59' data-llen='1320:1343'>變體擬議變動之意亦庶幾萬有一得焉耳夫觀變玩</span>
<span class='tline' id='l60' data-llen='1343:1366'>占易道之小者也雖小道亦有可觀者焉名之曰易小</span>
<span class='tline' id='l61' data-llen='1366:1392'><a onclick="displayPageImage('KR1a0023', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span>
<span class='tline' id='l62' data-llen='1392:1415'>傳以别於大傳云爾若夫一卦之内義有可明爻變之</span>
<span class='tline' id='l63' data-llen='1415:1438'>外言有未盡者每卦别為論亦庶幾變而不失其正小</span>
<span class='tline' id='l64' data-llen='1438:1447'>而不遺其大者也</span>
<span class='tline' id='l65' data-llen='1447:1455'>　　　　明例</span>
<span class='tline' id='l66' data-llen='1455:1478'>有物混成先天地生其太極未判有一而未形者乎及</span>
<span class='tline' id='l67' data-llen='1478:1501'>其一已形而竒耦分於是兩儀生焉聖人因竒耦之始</span>
<span class='tline' id='l68' data-llen='1501:1524'>而爲兩儀之象因三才之道而立乾坤之體乾坤始交</span>
<span class='tline' id='l69' data-llen='1524:1547'>而八卦生焉八卦相盪而六十四卦成焉皆由變之所</span>
<span class='tline' id='l70' data-llen='1547:1573'><a onclick="displayPageImage('KR1a0023', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span>
<span class='tline' id='l71' data-llen='1573:1596'>生也故乾之三爻交於坤則變而爲震爲坎爲艮坤之</span>
<span class='tline' id='l72' data-llen='1596:1619'>三爻交於乾則變而為巽爲離爲兊此乾坤之變而生</span>
<span class='tline' id='l73' data-llen='1619:1642'>八卦也乾宫之變一世爲姤二世爲遯三世爲否四世</span>
<span class='tline' id='l74' data-llen='1642:1665'>爲觀五世爲剝遊魂為晉歸魂爲大有坤宫之變一世</span>
<span class='tline' id='l75' data-llen='1665:1688'>爲復二世爲臨三世爲泰四世爲大壯五世爲夬遊魂</span>
<span class='tline' id='l76' data-llen='1688:1711'>爲需歸魂爲比震巽坎離艮兊六宫之變大率皆然此</span>
<span class='tline' id='l77' data-llen='1711:1734'>八卦之變而生六十四卦也六十四卦之變一卦之中</span>
<span class='tline' id='l78' data-llen='1734:1757'>六十四卦具焉其變四千九十有六而卦有四時推遷</span>
<span class='tline' id='l79' data-llen='1757:1783'><a onclick="displayPageImage('KR1a0023', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span>
<span class='tline' id='l80' data-llen='1783:1806'>之異爻有五行生尅之殊參伍錯綜非巧歴之所能計</span>
<span class='tline' id='l81' data-llen='1806:1829'>此卜筮之占吉凶休咎之應所以無窮也歴觀古人之</span>
<span class='tline' id='l82' data-llen='1829:1852'>用易筮皆用爻變以斷吉凶其爻變之法大畧可見如</span>
<span class='tline' id='l83' data-llen='1852:1895'>震之爲車<span class='krp-note'>見國語公子重耳/在秦筮得屯之八</span>為殺<span class='krp-note'>見閔公元年畢萬筮/仕於晉遇屯之比</span></span>
<span class='tline' id='l84' data-llen='1895:1931'>坎之爲勞<span class='krp-note'>見國語/同前</span>爲法<span class='krp-note'>見宣公十二年/晉楚戰於邲</span>坤之爲衆爲順</span>
<span class='tline' id='l85' data-llen='1931:1969'>爲文<span class='krp-note'>見國語/同前</span>離之爲言爲牛爲鳥<span class='krp-note'>見昭公五年穆公之/生筮得明夷之謙</span></span>
<span class='tline' id='l86' data-llen='1969:2004'>艮之爲門庭坤之為布帛<span class='krp-note'>見莊公二十二年陳厲公/生敬仲筮之遇觀之否</span>風</span>
<span class='tline' id='l87' data-llen='2004:2031'>爲天於土上則為風而行著於土<span class='krp-note'>同/上</span>天爲澤以當日則</span>
<span class='tline' id='l88' data-llen='2031:2057'><a onclick="displayPageImage('KR1a0023', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span>
<span class='tline' id='l89' data-llen='2057:2091'>為天子降心以逆公<span class='krp-note'>見僖公二十五年秦伯/將納王遇大有之睽</span>震而爲坤</span>
<span class='tline' id='l90' data-llen='2091:2126'>則爲車從馬<span class='krp-note'>見閔公元年/畢萬同前</span>坎而爲兊則爲川壅澤<span class='krp-note'>見宣/公十</span></span>
<span class='tline' id='l91' data-llen='2126:2160'><span class='krp-note'>二年/同前</span>離而爲艮則為火焚山<span class='krp-note'>見昭公五/年同前</span>坎而爲巽則為</span>
<span class='tline' id='l92' data-llen='2160:2194'>風隕妻<span class='krp-note'>見襄公二十五年崔武/子卜取東郭偃之姊</span>亦有捨正體而取别體</span>
<span class='tline' id='l93' data-llen='2194:2228'>者如觀之否周史以為有山之材<span class='krp-note'>見前莊二十二年陳/厲公事自二至四有</span></span>
<span class='tline' id='l94' data-llen='2228:2265'><span class='krp-note'>艮/象</span>震之復漢儒以爲有坎之象是也<span class='krp-note'>前漢五行志京房/易傳曰震遂泥國</span></span>
<span class='tline' id='l95' data-llen='2265:2300'><span class='krp-note'>多麋釋者謂自三至五有/坎象四在水中故為泥</span>有得二卦而取合體者如貞</span>
<span class='tline' id='l96' data-llen='2300:2342'>屯悔豫是也<span class='krp-note'>公子重耳在泰筮得貞屯悔豫内卦曰貞/外卦曰悔震下坎上為屯坤下震上為豫</span></span>
<span class='tline' id='l97' data-llen='2342:2368'><a onclick="displayPageImage('KR1a0023', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span>
<span class='tline' id='l98' data-llen='2368:2406'><span class='krp-note'>得此二卦震在屯為貞在豫為悔/爻皆無為故合二卦而言之也</span>或有一卦而多變則</span>
<span class='tline' id='l99' data-llen='2406:2429'>以變卦為斷如晉成公之歸遇乾之否知其君之三出</span>
<span class='tline' id='l100' data-llen='2429:2452'>有六爻皆為變則以本卦而言如秦伯納公子重耳遇</span>
<span class='tline' id='l101' data-llen='2452:2477'>泰之八知其事之必濟凡此之𩔖爻變之大例也觸𩔖</span>
<span class='tline' id='l102' data-llen='2477:2487'>而長之則思過半矣</span>
</p>
<p>
</p>
  </div>
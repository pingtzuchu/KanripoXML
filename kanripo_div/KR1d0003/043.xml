<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0003', 'WYG', '043-1a' );" name="043-1a" class="pb">[043-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:209'>　　編修<span class='krp-note'>臣紱/</span>謹言周官一經或斥爲瀆亂不驗或指</span><br/>
<span class='tline' id='l9' data-llen='209:232'>　　爲六國隂謀又因劉歆王安石不善用之而敗詆</span><br/>
<span class='tline' id='l10' data-llen='232:255'>　　譏者滋多唯鄭氏康成識其爲周公致太平之迹</span><br/>
<span class='tline' id='l11' data-llen='255:276'>　　程子朱子皆尊信之以爲非周公不能作我</span><br/>
<span class='tline' id='l12' data-llen='276:284'>皇上聖學崇深</span><br/>
<span class='tline' id='l13' data-llen='284:307'>御製日知薈說論著周官數則妙契古聖人制作之精</span><br/>
<span class='tline' id='l14' data-llen='307:333'>　　可爲治經者之準的<span class='krp-note'>臣/</span>等學識蕪陋大經大灋未</span><br/>
<span class='tline' id='l15' data-llen='333:356'>　　能仰窺第見五官中所言祭祀朝覲會同聘問饗</span><br/>
<span class='tline' id='l16' data-llen='356:382'><a onclick="displayPageImage('KR1d0003', 'WYG', '043-1b' );" name="043-1b" class="pb">[043-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='382:405'>　　燕蒐狩軍旅䘮荒諸事所共之職相次之節壇廟</span><br/>
<span class='tline' id='l18' data-llen='405:428'>　　宫室冕服車旗器用之制大概與儀禮禮記相表</span><br/>
<span class='tline' id='l19' data-llen='428:451'>　　裏而春秋三傳亦可與之相證明則其非三代以</span><br/>
<span class='tline' id='l20' data-llen='451:473'>　　下人所能僞託可不辨而決也<span class='krp-note'>臣/</span>等奉</span><br/>
<span class='tline' id='l21' data-llen='473:496'>命校讐苦無善本此錯彼差雷同什九經文以開成石</span><br/>
<span class='tline' id='l22' data-llen='496:519'>　　經爲主据之以勘舊刻之訛而石經之訛則還以</span><br/>
<span class='tline' id='l23' data-llen='519:542'>　　注疏訂之注疏舊刻各本或有異同則從其理之</span><br/>
<span class='tline' id='l24' data-llen='542:565'>　　長者而更以前後注疏及他經之注疏凡古籍之</span><br/>
<span class='tline' id='l25' data-llen='565:591'><a onclick="displayPageImage('KR1d0003', 'WYG', '043-2a' );" name="043-2a" class="pb">[043-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='591:614'>　　有關於此經者參互考核期歸於是已改者識其</span><br/>
<span class='tline' id='l27' data-llen='614:637'>　　改之由其舛謬難通絶無左證以意測之而未敢</span><br/>
<span class='tline' id='l28' data-llen='637:660'>　　信者尚仍其柢而亦略陳所疑並附於卷末冀使</span><br/>
<span class='tline' id='l29' data-llen='660:683'>　　後之讀者又復因是推究探討埽葉拂塵脫文衍</span><br/>
<span class='tline' id='l30' data-llen='683:706'>　　字減之又減以至於無鄭賈之文不爲魯魚亥豕</span><br/>
<span class='tline' id='l31' data-llen='706:722'>　　所蔽蝕而聖經釐然益明彌仰</span><br/>
<span class='tline' id='l32' data-llen='722:745'>聖天子尊經隆禮繼往開來敎澤所敷永永無極謹言</span><br/>
</p>
<p><br/>
</p>
  </div>
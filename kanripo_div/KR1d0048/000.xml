<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0048', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:197'>欽定四庫全書　　　　　經部四</span><br/>
<span class='tline' id='l9' data-llen='197:221'>　儀禮小疏　　　　　　　禮類二<span class='krp-note'>儀禮之屬/</span></span><br/>
<span class='tline' id='l10' data-llen='221:227'>　　提要</span><br/>
<span class='tline' id='l11' data-llen='227:246'>　　　　<span class='krp-note'>臣/</span>等謹案儀禮小疏七卷</span><br/>
<span class='tline' id='l12' data-llen='246:269'>　　　國朝沈彤撰彤有周官禄田考别著録是書取</span><br/>
<span class='tline' id='l13' data-llen='269:292'>　　　　儀禮士冠禮士婚禮公食大夫禮喪服士喪</span><br/>
<span class='tline' id='l14' data-llen='292:315'>　　　　禮五篇為之疏解各數十條篇後又附以監</span><br/>
<span class='tline' id='l15' data-llen='315:338'>　　　　本刋誤卷末附左右異尚考一篇考證頗為</span><br/>
<span class='tline' id='l16' data-llen='338:364'><a onclick="displayPageImage('KR1d0048', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='364:387'>　　　　精核其中偶爾疎舛者如士冠禮註今時卒</span><br/>
<span class='tline' id='l18' data-llen='387:411'>　　　　史及假吏也彤謂後漢志司𨽻校尉州刺史</span><br/>
<span class='tline' id='l19' data-llen='411:434'>　　　　並有假劉昭註引漢官雒陽令有假皆不兼</span><br/>
<span class='tline' id='l20' data-llen='434:457'>　　　　吏名此云假者疑吏字衍今考後漢書光武</span><br/>
<span class='tline' id='l21' data-llen='457:480'>　　　　紀曰宜且罷輕車騎士材官樓船士及軍假</span><br/>
<span class='tline' id='l22' data-llen='480:503'>　　　　吏百官志謂太常卿有假佐十三人太僕卿</span><br/>
<span class='tline' id='l23' data-llen='503:527'>　　　　有假佐三十一人廷尉卿有假佐一人司𨽻</span><br/>
<span class='tline' id='l24' data-llen='527:550'>　　　　校尉假佐二十五人每州刺史皆有從事假</span><br/>
<span class='tline' id='l25' data-llen='550:576'><a onclick="displayPageImage('KR1d0048', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='576:599'>　　　　佐佐即吏也故志稱佐吏以下鄭註假吏二</span><br/>
<span class='tline' id='l27' data-llen='599:622'>　　　　字本於光武紀其義則具於百官志彤疑吏</span><br/>
<span class='tline' id='l28' data-llen='622:645'>　　　　字為衍蓋偶未之考又士冠禮設洗直於東</span><br/>
<span class='tline' id='l29' data-llen='645:668'>　　　　榮註云榮屋翼也釋宫引説文屋梠之兩頭</span><br/>
<span class='tline' id='l30' data-llen='668:691'>　　　　起者為榮梠即檐也檐之東西起者乃曰榮</span><br/>
<span class='tline' id='l31' data-llen='691:714'>　　　　彤據此指郭璞上林賦註所云南榮屋南檐</span><br/>
<span class='tline' id='l32' data-llen='714:737'>　　　　者為誤今考景福殿賦曰南距陽榮北極幽</span><br/>
<span class='tline' id='l33' data-llen='737:760'>　　　　崖是南檐通名南榮之顯證不得云郭註為</span><br/>
<span class='tline' id='l34' data-llen='760:786'><a onclick="displayPageImage('KR1d0048', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='786:809'>　　　　誤景福殿賦又曰飛櫩翼以軒翥則四櫩皆</span><br/>
<span class='tline' id='l36' data-llen='809:832'>　　　　有翼張之勢故通得名榮又考經典釋文東</span><br/>
<span class='tline' id='l37' data-llen='832:855'>　　　　西榮劉昌宗讀音營釋名曰榮熒也熒熒照</span><br/>
<span class='tline' id='l38' data-llen='855:878'>　　　　明也故呉都賦曰施榮楯而㨗獵亦謂楯備</span><br/>
<span class='tline' id='l39' data-llen='878:901'>　　　　雕飾有熒熒照明之狀故名榮楯則義小異</span><br/>
<span class='tline' id='l40' data-llen='901:924'>　　　　亦足證四檐榮飾通得名榮郭註與釋宫可</span><br/>
<span class='tline' id='l41' data-llen='924:947'>　　　　以互相補正彤反斥之亦失於隘又士喪禮</span><br/>
<span class='tline' id='l42' data-llen='947:970'>　　　　牢中旁寸註云牢讀為樓彤雖深信鄭註而</span><br/>
<span class='tline' id='l43' data-llen='970:996'><a onclick="displayPageImage('KR1d0048', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='996:1019'>　　　　終謂牢讀為樓無他證今考易林曰失志懷</span><br/>
<span class='tline' id='l45' data-llen='1019:1042'>　　　　憂如幽陛牢又曰失羊補牢無益於憂以牢</span><br/>
<span class='tline' id='l46' data-llen='1042:1065'>　　　　憂為韻淮南子本經訓牢籠天地彈壓山川</span><br/>
<span class='tline' id='l47' data-llen='1065:1088'>　　　　註牢讀如屋霤之霤楚人謂牢為霤蓋蕭肴</span><br/>
<span class='tline' id='l48' data-llen='1088:1111'>　　　　豪尤四韻古音本同鄭註即據當時之讀彤</span><br/>
<span class='tline' id='l49' data-llen='1111:1134'>　　　　疑無證是未考古音也喪服曰布總箭䈂髽</span><br/>
<span class='tline' id='l50' data-llen='1134:1157'>　　　　衰三年註曰髽露紒也猶男子之括髮斬衰</span><br/>
<span class='tline' id='l51' data-llen='1157:1180'>　　　　括髮以麻則髽亦用麻以麻者自項而前交</span><br/>
<span class='tline' id='l52' data-llen='1180:1206'><a onclick="displayPageImage('KR1d0048', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1206:1229'>　　　　於額上卻繞紒如著幓頭焉彤不取此註别</span><br/>
<span class='tline' id='l54' data-llen='1229:1252'>　　　　用喪服小記疏所引皇氏之説謂斬衰麻髽</span><br/>
<span class='tline' id='l55' data-llen='1252:1275'>　　　　齊衰布髽皆未成服之髽其既成服則髽不</span><br/>
<span class='tline' id='l56' data-llen='1275:1298'>　　　　用麻布惟露紒耳且引此條註中髽露紒之</span><br/>
<span class='tline' id='l57' data-llen='1298:1321'>　　　　文以證麻布二髽外别為一露髻之髽不知</span><br/>
<span class='tline' id='l58' data-llen='1321:1344'>　　　　鄭彼註雖云髽露紒而其下更有髽亦用麻</span><br/>
<span class='tline' id='l59' data-llen='1344:1367'>　　　　之文其註士喪禮亦同蓋註中露紒二字乃</span><br/>
<span class='tline' id='l60' data-llen='1367:1390'>　　　　明髽之去纚既去纚而露紒又以麻自項卻</span><br/>
<span class='tline' id='l61' data-llen='1390:1416'><a onclick="displayPageImage('KR1d0048', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1416:1439'>　　　　交於額則髽之制始全皇氏乃止取喪服註</span><br/>
<span class='tline' id='l63' data-llen='1439:1462'>　　　　露紒二字而截去其下髽亦用麻等句遂指</span><br/>
<span class='tline' id='l64' data-llen='1462:1485'>　　　　鄭以髽服三年之髽為露紒之髽不用麻布</span><br/>
<span class='tline' id='l65' data-llen='1485:1508'>　　　　斯亦誣矣彤安得據以攻鄭耶然其他考核</span><br/>
<span class='tline' id='l66' data-llen='1508:1531'>　　　　精當者不一而足如謂牲二十一體兼有髀</span><br/>
<span class='tline' id='l67' data-llen='1531:1554'>　　　　周禮内饔及士婚禮兩疏乃不數髀陳祥道</span><br/>
<span class='tline' id='l68' data-llen='1554:1577'>　　　　則去髀而用觳殊為舛誤又謂祥道以骨折</span><br/>
<span class='tline' id='l69' data-llen='1577:1600'>　　　　乃止折脊脅不及肩臂臑之骨不知士虞記</span><br/>
<span class='tline' id='l70' data-llen='1600:1626'><a onclick="displayPageImage('KR1d0048', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1626:1649'>　　　　云用専膚為折俎取諸脰膉彼折脰膉亦謂</span><br/>
<span class='tline' id='l72' data-llen='1649:1672'>　　　　之折俎則肩臂臑亦折可知又辨萬斯大解</span><br/>
<span class='tline' id='l73' data-llen='1672:1695'>　　　　緇布缺項及廟寢之誤又辨士喪禮衆主人</span><br/>
<span class='tline' id='l74' data-llen='1695:1718'>　　　　在其後鄭註所云庶昆弟子死者乃為衆子</span><br/>
<span class='tline' id='l75' data-llen='1718:1741'>　　　　是斬衰之親敖繼公謂齊衰大功之親殊誤</span><br/>
<span class='tline' id='l76' data-llen='1741:1764'>　　　　又謂婦人俠牀東面鄭註所云妻妾子姓乃</span><br/>
<span class='tline' id='l77' data-llen='1764:1787'>　　　　謂死者之妻萬斯大乃云凡儀禮喪祭稱主</span><br/>
<span class='tline' id='l78' data-llen='1787:1810'>　　　　婦者皆宗子之妻非宗子之母殊失鄭義如</span><br/>
<span class='tline' id='l79' data-llen='1810:1836'><a onclick="displayPageImage('KR1d0048', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1836:1859'>　　　　斯之類其説皆具有典據蓋彤三禮之學遜</span><br/>
<span class='tline' id='l81' data-llen='1859:1882'>　　　　於惠士奇而醇於萬斯大也乾隆四十五年</span><br/>
<span class='tline' id='l82' data-llen='1882:1893'>　　　　六月恭校上</span><br/>
<span class='tline' id='l83' data-llen='1893:1925'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l84' data-llen='1925:1951'>　　　　　　　　　　總　校　官<span class='krp-note'>臣/</span>陸　費　墀</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1c0049', 'WYG', '022-1a' );" name="022-1a" class="pb">[022-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:192'>欽定四庫全書</span><br/>
<span class='tline' id='l9' data-llen='192:204'>　毛詩稽古編卷二十二</span><br/>
<span class='tline' id='l10' data-llen='204:225'>　　　　　　　　　　　　　吳江陳啟源撰</span><br/>
<span class='tline' id='l11' data-llen='225:238'>　蕩之什下<span class='krp-note'>變大雅/</span></span><br/>
<span class='tline' id='l12' data-llen='238:244'>　　崧髙</span><br/>
<span class='tline' id='l13' data-llen='244:267'>崧髙傳並舉甫申齊許四國以為姜氏四伯之後鄭箋</span><br/>
<span class='tline' id='l14' data-llen='267:290'>因之以甫申為甫侯申伯當矣至以甫即訓夏贖刑之</span><br/>
<span class='tline' id='l15' data-llen='290:313'>甫侯則吕記譏之謂二人宜皆宣王時賢諸侯而鄭氏</span><br/>
<span class='tline' id='l16' data-llen='313:339'><a onclick="displayPageImage('KR1c0049', 'WYG', '022-1b' );" name="022-1b" class="pb">[022-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='339:362'>逺取穆王時人為非是然以古况今文義之常以同姓</span><br/>
<span class='tline' id='l18' data-llen='362:385'>名賢配申伯而為言正見稱美之至箋義不謬也至康</span><br/>
<span class='tline' id='l19' data-llen='385:408'>成注記時未悉詩義故以甫為山甫及箋詩則改之仲</span><br/>
<span class='tline' id='l20' data-llen='408:432'>逹辨之甚明而嚴緝反取其舊説斯舛矣王伯厚困學紀</span><br/>
<span class='tline' id='l21' data-llen='432:439'>聞駁之允當</span><br/>
<span class='tline' id='l22' data-llen='439:462'>王命召伯定申伯之宅王肅曰召公為司空主繕治孔</span><br/>
<span class='tline' id='l23' data-llen='462:485'>疏引之以為獨使召伯營謝之故肅所謂召公專指穆</span><br/>
<span class='tline' id='l24' data-llen='485:508'>公也時穆公適為司空耳集傳引或説曰大封之禮召</span><br/>
<span class='tline' id='l25' data-llen='508:534'><a onclick="displayPageImage('KR1c0049', 'WYG', '022-2a' );" name="022-2a" class="pb">[022-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='534:557'>公之世職是謂康公以来世世為司空也殆非肅意别</span><br/>
<span class='tline' id='l27' data-llen='557:565'>有辨見韓奕篇</span><br/>
<span class='tline' id='l28' data-llen='565:588'>王命傅御遷其私人傳云御治事之臣也鄭以為冢宰</span><br/>
<span class='tline' id='l29' data-llen='588:611'>雖未必然然既王命之定是王臣非申伯之家臣也朱</span><br/>
<span class='tline' id='l30' data-llen='611:634'>傳以為家臣之長不知何據又引漢明帝賜東平國傅</span><br/>
<span class='tline' id='l31' data-llen='634:657'>手詔以為古制如此恐周制未必同漢也申伯當是有</span><br/>
<span class='tline' id='l32' data-llen='657:680'>土之名入相王室如衛武公虢文公之類周家王后皆</span><br/>
<span class='tline' id='l33' data-llen='680:703'>侯國女申伯是王舅若非舊為國君安得與王室聨姻</span><br/>
<span class='tline' id='l34' data-llen='703:729'><a onclick="displayPageImage('KR1c0049', 'WYG', '022-2b' );" name="022-2b" class="pb">[022-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='729:759'>其城謝也猶下篇之城齊乃遷國非始封也<span class='krp-note'>孔疏以為/申伯舊國</span></span><br/>
<span class='tline' id='l36' data-llen='759:790'><span class='krp-note'>已絶今改而/大之恐未然</span>申伯身在王朝其家室仍在申遷其私人</span><br/>
<span class='tline' id='l37' data-llen='790:813'>者申而遷於謝耳申伯眷戀闕庭未遽反國而室家在</span><br/>
<span class='tline' id='l38' data-llen='813:836'>塗宜有將導統率之者又新邑人民未習申伯威德其</span><br/>
<span class='tline' id='l39' data-llen='836:859'>室家先到豈能賔至如歸亦須王臣銜命而徃以鎮服</span><br/>
<span class='tline' id='l40' data-llen='859:882'>之豈家臣可勝其任哉迨後申伯遄行則家室已獲寧</span><br/>
<span class='tline' id='l41' data-llen='882:905'>居故徑從郿入謝不復過其故都矣六章謝于誠歸是</span><br/>
<span class='tline' id='l42' data-llen='905:928'>也案一統記今南陽府南陽縣附郭為古申國今汝寧</span><br/>
<span class='tline' id='l43' data-llen='928:954'><a onclick="displayPageImage('KR1c0049', 'WYG', '022-3a' );" name="022-3a" class="pb">[022-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='954:977'>府信陽州在南陽府城北二百七十里州境内有古謝</span><br/>
<span class='tline' id='l45' data-llen='977:1000'>城是申與謝兩地相去亦不甚逺申伯私人當自今南</span><br/>
<span class='tline' id='l46' data-llen='1000:1009'>陽府至信陽州耳</span><br/>
<span class='tline' id='l47' data-llen='1009:1032'>崧髙第六章云申伯信邁乂云謝于誠歸又云式遄其</span><br/>
<span class='tline' id='l48' data-llen='1032:1055'>行一似始疑其不果行今方信其行者鄭箋以為申伯</span><br/>
<span class='tline' id='l49' data-llen='1055:1078'>不欲離王室王氏以為王之數留兩意正相反較而論</span><br/>
<span class='tline' id='l50' data-llen='1078:1101'>之則鄭説長也此篇屢言王命又言王纘之事又言王</span><br/>
<span class='tline' id='l51' data-llen='1101:1124'>錫王遣王餞不一而足玩其辭氣殆是王促之使行非</span><br/>
<span class='tline' id='l52' data-llen='1124:1150'><a onclick="displayPageImage('KR1c0049', 'WYG', '022-3b' );" name="022-3b" class="pb">[022-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1150:1173'>留之也古諸侯在其國則南面而為君入王朝則北面</span><br/>
<span class='tline' id='l54' data-llen='1173:1196'>而為臣又當勤勞於職非若後世重内而輕外也况申</span><br/>
<span class='tline' id='l55' data-llen='1196:1235'>伯以卿士進為牧伯<span class='krp-note'>箋云申伯周之卿士又南國是式/箋云改大其邑使為侯伯疏引左</span></span><br/>
<span class='tline' id='l56' data-llen='1235:1265'><span class='krp-note'>傳謂侯伯/是為州牧</span>新膺重寄自應謙恭引避宣王倚毗念切亦</span><br/>
<span class='tline' id='l57' data-llen='1265:1288'>宜敦迫再三反謂申伯欲行而宣王固留情事豈應爾</span><br/>
<span class='tline' id='l58' data-llen='1288:1291'>爾</span><br/>
<span class='tline' id='l59' data-llen='1291:1314'>王餞于郿郿在鎬西非適謝之路故箋云北就王命于</span><br/>
<span class='tline' id='l60' data-llen='1314:1337'>岐周以郿在岐之東也嚴緝乃謂豐有文王廟故至豐</span><br/>
<span class='tline' id='l61' data-llen='1337:1363'><a onclick="displayPageImage('KR1c0049', 'WYG', '022-4a' );" name="022-4a" class="pb">[022-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1363:1386'>䇿命申伯誤矣豐鎬相去止二十五里豐亦在郿之東</span><br/>
<span class='tline' id='l63' data-llen='1386:1400'>與鎬等耳何得道郿而入謝哉</span><br/>
<span class='tline' id='l64' data-llen='1400:1423'>申伯番番傳云番番勇武貌曹氏改為耆艾之狀而嚴</span><br/>
<span class='tline' id='l65' data-llen='1423:1446'>氏宗之非也彼謂此番番與秦誓番番良士同而書言</span><br/>
<span class='tline' id='l66' data-llen='1446:1469'>旅力既愆則番番不得為武勇之稱耳殊不知番番語</span><br/>
<span class='tline' id='l67' data-llen='1469:1492'>其平昔既愆語其目前在秦誓詞意原無疑也爾雅釋</span><br/>
<span class='tline' id='l68' data-llen='1492:1515'>訓云番番矯矯勇也與傳義同此解不可易矣又番音</span><br/>
<span class='tline' id='l69' data-llen='1515:1538'>波若作耆艾解則當音婆與皤同班固辟廱詩皤皤國</span><br/>
<span class='tline' id='l70' data-llen='1538:1564'><a onclick="displayPageImage('KR1c0049', 'WYG', '022-4b' );" name="022-4b" class="pb">[022-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1564:1587'>老是也嚴仍音波音與義左矣嚴本又作畨注云畨書</span><br/>
<span class='tline' id='l72' data-llen='1587:1610'>作番音義同尤謬案此詩諸本無作畨者不知嚴所見</span><br/>
<span class='tline' id='l73' data-llen='1610:1633'>何本也且字書亦無畨字俗人誤减其筆畫寫番為畨</span><br/>
<span class='tline' id='l74' data-llen='1633:1656'>則有之原不成字也案畨音煩獸迹從米從田象形假</span><br/>
<span class='tline' id='l75' data-llen='1656:1679'>借為波音耳又案采音辨别也若去上丿則米字矣豈</span><br/>
<span class='tline' id='l76' data-llen='1679:1684'>容溷乎</span><br/>
<span class='tline' id='l77' data-llen='1684:1707'>雅詩四言嘽嘽毛公解之各異四牡傳云喘息貌采芑</span><br/>
<span class='tline' id='l78' data-llen='1707:1730'>傳云衆也崧高傳云喜樂也常武傳云盛也盖四牡勞</span><br/>
<span class='tline' id='l79' data-llen='1730:1756'><a onclick="displayPageImage('KR1c0049', 'WYG', '022-5a' );" name="022-5a" class="pb">[022-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1756:1779'>使臣故言其行役之勞采芑常武美出師故言其軍容</span><br/>
<span class='tline' id='l81' data-llen='1779:1802'>之壯崧高記就封之事故言其内喜樂而外安舒合於</span><br/>
<span class='tline' id='l82' data-llen='1802:1825'>入國不馳之禮以見申伯之賢義各有當也今槩訓為</span><br/>
<span class='tline' id='l83' data-llen='1825:1842'>衆盛而先儒釋經之㣲㫖不可得見矣</span><br/>
<span class='tline' id='l84' data-llen='1842:1865'>周邦咸喜鄭以周為徧言徧邦之人相喜而慶也蘇氏</span><br/>
<span class='tline' id='l85' data-llen='1865:1888'>以為指王臣之使申者然王臣在申當云周人不得云</span><br/>
<span class='tline' id='l86' data-llen='1888:1911'>周邦况王臣素與申伯共事久知其賢何至申而方喜</span><br/>
<span class='tline' id='l87' data-llen='1911:1934'>又申有賢君不必周人代為之喜皆情事之難通者也</span><br/>
<span class='tline' id='l88' data-llen='1934:1960'><a onclick="displayPageImage('KR1c0049', 'WYG', '022-5b' );" name="022-5b" class="pb">[022-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1960:1983'>嚴緝謂普天莫非王土侯國皆可稱周邦此南方諸國</span><br/>
<span class='tline' id='l90' data-llen='1983:2006'>得良牧而喜也其説似矣然周邦既為通名則何由見</span><br/>
<span class='tline' id='l91' data-llen='2006:2029'>為南方諸國且前言南國南邦南土皆别而名之矣何</span><br/>
<span class='tline' id='l92' data-llen='2029:2052'>此忽統名以周也詩中周字不訓為國名者豈獨是詩</span><br/>
<span class='tline' id='l93' data-llen='2052:2062'>宋儒之解不已固乎</span><br/>
<span class='tline' id='l94' data-llen='2062:2068'>　　烝民</span><br/>
<span class='tline' id='l95' data-llen='2068:2091'>烝民詩雖因贈行而作然意不專在贈行也經八章其</span><br/>
<span class='tline' id='l96' data-llen='2091:2114'>言出祖言徂齊末二章始及之耳首章言山甫之生次</span><br/>
<span class='tline' id='l97' data-llen='2114:2140'><a onclick="displayPageImage('KR1c0049', 'WYG', '022-6a' );" name="022-6a" class="pb">[022-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2140:2163'>章言山甫之德三章言山甫之職四五六章備言山甫</span><br/>
<span class='tline' id='l99' data-llen='2163:2186'>之德可以事上率下保身出政能稱厥職而宣王之知</span><br/>
<span class='tline' id='l100' data-llen='2186:2209'>人善任以致中興不言可知矣盖與崧髙詩同是贈行</span><br/>
<span class='tline' id='l101' data-llen='2209:2232'>而體例既殊意義亦别申伯之職以蕃翰為重故首章</span><br/>
<span class='tline' id='l102' data-llen='2232:2255'>即及之而通篇述就封始末甚詳山甫之職兼總内外</span><br/>
<span class='tline' id='l103' data-llen='2255:2278'>城齊之役其暫耳故篇末方言之復卷卷望其遄歸二</span><br/>
<span class='tline' id='l104' data-llen='2278:2301'>詩指趣各有在也崧高序云建國親侯烝民序云任賢</span><br/>
<span class='tline' id='l105' data-llen='2301:2307'>使能允矣</span><br/>
<span class='tline' id='l106' data-llen='2307:2333'><a onclick="displayPageImage('KR1c0049', 'WYG', '022-6b' );" name="022-6b" class="pb">[022-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2333:2356'>有物有則箋疏謂物者象也五性象五行則者法也六</span><br/>
<span class='tline' id='l108' data-llen='2356:2379'>情法六氣是物乃性則乃情也孟子釋此詩曰有物必</span><br/>
<span class='tline' id='l109' data-llen='2379:2402'>有則猶云有性必有情正言性善情亦善義相符矣吕</span><br/>
<span class='tline' id='l110' data-llen='2402:2425'>記取楊氏之説以物為形則為性朱傳同之其義較優</span><br/>
<span class='tline' id='l111' data-llen='2425:2448'>而實本孟子注疏趙注云有物則有所法則人法天也</span><br/>
<span class='tline' id='l112' data-llen='2448:2471'>孫奭云所謂物者即自人之四肢五臟六腑九竅逹之</span><br/>
<span class='tline' id='l113' data-llen='2471:2494'>於君臣父子夫婦兄弟朋友也所謂則者即仁之於父</span><br/>
<span class='tline' id='l114' data-llen='2494:2517'>子義之於君臣禮之於夫婦兄弟信之於朋友也仁義</span><br/>
<span class='tline' id='l115' data-llen='2517:2543'><a onclick="displayPageImage('KR1c0049', 'WYG', '022-7a' );" name="022-7a" class="pb">[022-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2543:2566'>禮信皆天命之性此趙注人法天之意乎但兄弟以恩</span><br/>
<span class='tline' id='l117' data-llen='2566:2589'>合宜與父子同言仁孫疏專屬之於禮未為允當楊氏</span><br/>
<span class='tline' id='l118' data-llen='2589:2606'>之言<span class='krp-note'>詳見/吕記</span>斯青出於藍矣</span><br/>
<span class='tline' id='l119' data-llen='2606:2629'>書舜典出納朕命詩烝民出納王命言出納雖同而職</span><br/>
<span class='tline' id='l120' data-llen='2629:2652'>則異龍為納言之官其職掌如後世持駮之任而已山</span><br/>
<span class='tline' id='l121' data-llen='2652:2675'>甫式百僚保王躬賦政四方是百僚之長佐王出政者</span><br/>
<span class='tline' id='l122' data-llen='2675:2698'>也故傳以喉舌為冢宰疏亦引周官大宰之贊聴治及</span><br/>
<span class='tline' id='l123' data-llen='2698:2712'>歳終詔王廢置為出納之實事</span><br/>
<span class='tline' id='l124' data-llen='2712:2738'><a onclick="displayPageImage('KR1c0049', 'WYG', '022-7b' );" name="022-7b" class="pb">[022-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2738:2762'>我儀圖之朱傳以儀為度言圖度之於本句則理順矣然</span><br/>
<span class='tline' id='l126' data-llen='2762:2785'>非字義也案説文儀度也乃法度之度非揆度之度也</span><br/>
<span class='tline' id='l127' data-llen='2785:2808'>法度之度徒故反揆度之度待各反音義各别安得誤</span><br/>
<span class='tline' id='l128' data-llen='2808:2837'>溷為一又移其誤於他事也又案毛訓儀為宜<span class='krp-note'>釋文儀/作義毛</span></span><br/>
<span class='tline' id='l129' data-llen='2837:2864'><span class='krp-note'>云如/字</span>文義本通但孔疏述之太迂源謂毛義當云德輕</span><br/>
<span class='tline' id='l130' data-llen='2864:2888'>易舉也而莫能舉我亦宜自謀舉之乃舉之者惟仲山甫</span><br/>
<span class='tline' id='l131' data-llen='2888:2911'>耳信乎山甫之德深逺而莫助也如此則數句文理皆</span><br/>
<span class='tline' id='l132' data-llen='2911:2935'>順而儀愛<span class='krp-note'>愛義見/下條</span>二字訓解正不必更新矣</span><br/>
<span class='tline' id='l133' data-llen='2935:2961'><a onclick="displayPageImage('KR1c0049', 'WYG', '022-8a' );" name="022-8a" class="pb">[022-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2961:2984'>愛莫助之毛云愛隠也疏云釋言文案釋言愛作薆盖</span><br/>
<span class='tline' id='l135' data-llen='2984:3007'>愛薆古通用此詩之字形雖愛而義則薆也毛學有師</span><br/>
<span class='tline' id='l136' data-llen='3007:3030'>授故得其真源謂尋繹傳義可考證經文者此類是也</span><br/>
<span class='tline' id='l137' data-llen='3030:3036'>　　韓奕</span><br/>
<span class='tline' id='l138' data-llen='3036:3059'>首章以禹比宣王言王能平大亂命諸侯有倬然顯明</span><br/>
<span class='tline' id='l139' data-llen='3059:3082'>之道是道乃宣王之治道也故以倬然美之近解以道</span><br/>
<span class='tline' id='l140' data-llen='3082:3101'>為路謂韓侯由此路而来朝受命真屬戲論</span><br/>
<span class='tline' id='l141' data-llen='3101:3128'>鞗革金厄毛云厄烏躅鄭云以金為小鐶往往纏搤<span class='krp-note'>於/革</span></span><br/>
<span class='tline' id='l142' data-llen='3128:3154'><a onclick="displayPageImage('KR1c0049', 'WYG', '022-8b' );" name="022-8b" class="pb">[022-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3154:3180'><span class='krp-note'>切/</span>之孔疏申二家之説謂金厄者以金接轡之端如厄</span><br/>
<span class='tline' id='l144' data-llen='3180:3203'>蟲然箋以不言如厄故易傳據疏言則毛鄭之解金厄</span><br/>
<span class='tline' id='l145' data-llen='3203:3226'>元是一物但取義異耳然古人制器尚象多即以所似</span><br/>
<span class='tline' id='l146' data-llen='3226:3250'>之物名之如畢以星得名爵以鳥得名皆是即此章𤣥</span><br/>
<span class='tline' id='l147' data-llen='3250:3273'>衮衮乃龍首也赤舄舄乃鵲字也金厄既以厄蟲亦可</span><br/>
<span class='tline' id='l148' data-llen='3273:3281'>名厄何必言如</span><br/>
<span class='tline' id='l149' data-llen='3281:3304'>炰鼈鮮魚疏云炰毛燒肉也缹烝也服䖍通俗文曰慘</span><br/>
<span class='tline' id='l150' data-llen='3304:3327'>煮曰缹炰與缹别而此及六月炰鼈音皆作缹則炰與</span><br/>
<span class='tline' id='l151' data-llen='3327:3353'><a onclick="displayPageImage('KR1c0049', 'WYG', '022-9a' );" name="022-9a" class="pb">[022-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3353:3376'>缹皆蒸煮之也案韓奕釋文炰薄交切徐云甫久反六</span><br/>
<span class='tline' id='l153' data-llen='3376:3399'>月釋文無音反殆傳寫之脱漏也毛燒之義不可施於</span><br/>
<span class='tline' id='l154' data-llen='3399:3422'>鼈兩詩炰字俱作缹音為當又案缹廣韻云焷謂之缹</span><br/>
<span class='tline' id='l155' data-llen='3422:3445'>注音不玉篇云缹火燒也廣韻云缹烝煮也字今作焷</span><br/>
<span class='tline' id='l156' data-llen='3445:3456'><span class='krp-note'>焷音皮/又音碑</span></span><br/>
<span class='tline' id='l157' data-llen='3456:3479'>維筍及蒲鄭云蒲深蒲也疏引周禮醢人深蒲注謂蒲</span><br/>
<span class='tline' id='l158' data-llen='3479:3506'>蒻<span class='krp-note'>音/弱</span>入水深如生水中者是案説文作□云□蒲蒻之</span><br/>
<span class='tline' id='l159' data-llen='3506:3522'>類也從艸湥聲則深蒲自是蒲之名</span><br/>
<span class='tline' id='l160' data-llen='3522:3548'><a onclick="displayPageImage('KR1c0049', 'WYG', '022-9b' );" name="022-9b" class="pb">[022-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3548:3571'>蒲可為席亦可為菹故書有蒲筵周禮醢人加豆有深</span><br/>
<span class='tline' id='l162' data-llen='3571:3594'>蒲筍菹其見於詩者澤陂魚藻之蒲皆興也惟韓奕筍</span><br/>
<span class='tline' id='l163' data-llen='3594:3617'>蒲則為䔩焉案本草香蒲入本經上品吳譜本草謂之</span><br/>
<span class='tline' id='l164' data-llen='3617:3640'>醮后宋圖經云春初生嫩葉時取其中心入地白蒻大</span><br/>
<span class='tline' id='l165' data-llen='3640:3663'>如匕柄者生嚙之甘絶又以醋浸食如筍大美周禮蒲</span><br/>
<span class='tline' id='l166' data-llen='3663:3686'>菹是也今人罕有食者至夏抽梗於叢葉中華抱梗端</span><br/>
<span class='tline' id='l167' data-llen='3686:3709'>如武士奉杵狀俗名蒲槌亦曰蒲萼華華中蘂屑細若</span><br/>
<span class='tline' id='l168' data-llen='3709:3732'>金粉謂之蒲黄亦本經上品藥也韓奕傳云蒲蒻箋云</span><br/>
<span class='tline' id='l169' data-llen='3732:3759'><a onclick="displayPageImage('KR1c0049', 'WYG', '022-10a' );" name="022-10a" class="pb">[022-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3759:3770'>深蒲盖指大如匕柄者</span><br/>
<span class='tline' id='l171' data-llen='3770:3793'>韓侯顧之毛傳曰曲顧道義也孔疏云君子不妄顧視</span><br/>
<span class='tline' id='l172' data-llen='3793:3816'>而言顧之則於禮當顧謂升車授綏之際當曲顧以道</span><br/>
<span class='tline' id='l173' data-llen='3816:3839'>引其妻之禮義於是之時當有曲顧也傳義既有本而</span><br/>
<span class='tline' id='l174' data-llen='3839:3862'>仲逹發明之尤明確矣古人歩言視聽無敢越禮正目</span><br/>
<span class='tline' id='l175' data-llen='3862:3885'>而視猶云上則傲下則憂傾則姦必予之以節焉况可</span><br/>
<span class='tline' id='l176' data-llen='3885:3908'>無故回首顧視乎詩人寄興託詞雖不必悉拘於禮文</span><br/>
<span class='tline' id='l177' data-llen='3908:3931'>然國君於親迎之際瞻顧無常乃失容之大者豈反咏</span><br/>
<span class='tline' id='l178' data-llen='3931:3958'><a onclick="displayPageImage('KR1c0049', 'WYG', '022-10b' );" name="022-10b" class="pb">[022-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3958:3981'>之以為美乎漢世近古先王禮教猶存諸儒皆七十子</span><br/>
<span class='tline' id='l180' data-llen='3981:4004'>之徒淵源有自故毛傳雖簡質而推詳顧之二字不憚</span><br/>
<span class='tline' id='l181' data-llen='4004:4027'>詞費定是師傳如此可見古人行禮無一節敢忽又見</span><br/>
<span class='tline' id='l182' data-llen='4027:4050'>古經立言無一字或苟真有補於世教人心者也魏晉</span><br/>
<span class='tline' id='l183' data-llen='4050:4073'>以還放達成風瞻顧小節尤莫知自束於禮幸先儒之</span><br/>
<span class='tline' id='l184' data-llen='4073:4096'>説懸之功令學者尚得闡明其義至宋儒盡棄古注往</span><br/>
<span class='tline' id='l185' data-llen='4096:4119'>往據所習見以釋古經直謂韓侯無故而回顧而古人</span><br/>
<span class='tline' id='l186' data-llen='4119:4142'>瞻顧不苟之義置之不講今世經生遂無由得聞嗚呼</span><br/>
<span class='tline' id='l187' data-llen='4142:4169'><a onclick="displayPageImage('KR1c0049', 'WYG', '022-11a' );" name="022-11a" class="pb">[022-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4169:4192'>禮教之壞不獨庸俗人致之矣楊用修論此詩言非禮</span><br/>
<span class='tline' id='l189' data-llen='4192:4215'>而妄顧則是覘籢裝之厚薄窺侍御之冶容雖似戲談</span><br/>
<span class='tline' id='l190' data-llen='4215:4221'>實為正論</span><br/>
<span class='tline' id='l191' data-llen='4221:4244'>有熊有羆有貓有虎各以類分句羆者熊類也貓者虎</span><br/>
<span class='tline' id='l192' data-llen='4244:4267'>類也熊羆皆摰獸熊如豕黒色羆大於熊色黄白又有</span><br/>
<span class='tline' id='l193' data-llen='4267:4290'>小而色黄赤者謂之魋三種皆見爾雅一類也虎白為</span><br/>
<span class='tline' id='l194' data-llen='4290:4325'>甝<span class='krp-note'>音/含</span>黒為□<span class='krp-note'>式竹/切</span>似虎淺毛謂之虦<span class='krp-note'>音/潺</span>貓非捕䑕之貓</span><br/>
<span class='tline' id='l195' data-llen='4325:4348'>周書世俘解武王狩禽虎二十二貓二即此貓虎矣其</span><br/>
<span class='tline' id='l196' data-llen='4348:4375'><a onclick="displayPageImage('KR1c0049', 'WYG', '022-11b' );" name="022-11b" class="pb">[022-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4375:4407'>似虦貓而食虎豹者謂之狻<span class='krp-note'>音/酸</span>猊<span class='krp-note'>即今/獅子</span>三者皆見爾雅</span><br/>
<span class='tline' id='l198' data-llen='4407:4430'>亦一類也爾雅又云熊虎魋盖其猛又相同也故古者</span><br/>
<span class='tline' id='l199' data-llen='4430:4451'>畫熊虎於旗教戰則師都建之出軍則軍吏載之</span><br/>
<span class='tline' id='l200' data-llen='4451:4474'>韓姞燕譽言既安之又有顯譽二字各一義也射義引</span><br/>
<span class='tline' id='l201' data-llen='4474:4497'>貍首詩則燕則譽正與此詩義同蘇氏曰譽樂也殆欲</span><br/>
<span class='tline' id='l202' data-llen='4497:4520'>破譽為豫案服䖍注左傳訓譽為游又引孟子一游一</span><br/>
<span class='tline' id='l203' data-llen='4520:4547'>豫<span class='krp-note'>見昭元/年孔疏</span>譽豫固可通用然元凱已不用其説矣</span><br/>
<span class='tline' id='l204' data-llen='4547:4570'>溥彼韓城燕師所完鄭箋訓燕為安云古平安時衆民</span><br/>
<span class='tline' id='l205' data-llen='4570:4597'><a onclick="displayPageImage('KR1c0049', 'WYG', '022-12a' );" name="022-12a" class="pb">[022-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4597:4620'>所築完也則燕師二字為不馴矣王肅孫毓皆以燕為</span><br/>
<span class='tline' id='l207' data-llen='4620:4643'>燕國得之至水經注載肅語謂今涿郡方城縣有韓侯</span><br/>
<span class='tline' id='l208' data-llen='4643:4666'>城王符潛夫論亦言宣王時有韓侯國近燕近儒有據</span><br/>
<span class='tline' id='l209' data-llen='4666:4689'>此立説謂此詩之韓在今順天府固安縣非西安府之</span><br/>
<span class='tline' id='l210' data-llen='4689:4712'>韓城縣殆未必然也為此説者因燕逺於韓不得用逺</span><br/>
<span class='tline' id='l211' data-llen='4712:4735'>師貊是東夷與今韓城隔逺不應以貊錫韓耳然命燕</span><br/>
<span class='tline' id='l212' data-llen='4735:4758'>城韓東莱引春秋事例之洵為允當且非直此也周公</span><br/>
<span class='tline' id='l213' data-llen='4758:4781'>作洛四方民大和㑹五服咸至無間逺邇山甫城齊自</span><br/>
<span class='tline' id='l214' data-llen='4781:4808'><a onclick="displayPageImage('KR1c0049', 'WYG', '022-12b' );" name="022-12b" class="pb">[022-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4808:4831'>鎬而往與燕之去韓路亦相等至以貊為東夷鄭氏注</span><br/>
<span class='tline' id='l216' data-llen='4831:4854'>周禮據漢世言之耳魯頌淮夷蠻貊莫不率從本謂淮</span><br/>
<span class='tline' id='l217' data-llen='4854:4877'>夷行如蠻貊非謂蠻貊亦服魯傳義不謬也孟子言貊</span><br/>
<span class='tline' id='l218' data-llen='4877:4900'>五穀不生此北方氣寒之證説文亦以貊為北方豸種</span><br/>
<span class='tline' id='l219' data-llen='4900:4923'>此詩其追其貊又與奄受北國文連其為北陲荒裔無</span><br/>
<span class='tline' id='l220' data-llen='4923:4963'>疑矣<span class='krp-note'>貊俗字本作貉此詩追貊書華夏蠻貊/石經皆作貊注疏作貊而諸本因之</span>吕記朱傳</span><br/>
<span class='tline' id='l221' data-llen='4963:4986'>以燕為燕國其説當矣然所謂燕師者直是燕國之民</span><br/>
<span class='tline' id='l222' data-llen='4986:5009'>而召公子孫受封於燕者率之以城韓耳朱傳謂韓初</span><br/>
<span class='tline' id='l223' data-llen='5009:5036'><a onclick="displayPageImage('KR1c0049', 'WYG', '022-13a' );" name="022-13a" class="pb">[022-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5036:5059'>封時召公為司空王命以其衆為築此城此言非也燕</span><br/>
<span class='tline' id='l225' data-llen='5059:5082'>雖召公之國召公未嘗至燕也召公自食采於畿内若</span><br/>
<span class='tline' id='l226' data-llen='5082:5105'>召公率之則所用之衆乃王師也王師而謂之燕師天</span><br/>
<span class='tline' id='l227' data-llen='5105:5128'>子而蒙侯國之號可乎况召公為司空不見經典朱子</span><br/>
<span class='tline' id='l228' data-llen='5128:5151'>之為此説者特因崧髙疏載王肅語謂召公為司空主</span><br/>
<span class='tline' id='l229' data-llen='5151:5174'>繕治遂意召氏當世居此職耳不知宣王時城謝則使</span><br/>
<span class='tline' id='l230' data-llen='5174:5197'>召穆公城齊則使樊仲山甫穆公一身尚未必常居司</span><br/>
<span class='tline' id='l231' data-llen='5197:5220'>空之職况其先世乎又案召康公歴事文武成康四王</span><br/>
<span class='tline' id='l232' data-llen='5220:5247'><a onclick="displayPageImage('KR1c0049', 'WYG', '022-13b' );" name="022-13b" class="pb">[022-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5247:5270'>封韓大約在成王時也周書顧命列諸臣位次召公當</span><br/>
<span class='tline' id='l234' data-llen='5270:5300'>為冢宰而司空則屬毛公<span class='krp-note'>詳見孔/氏書傳</span>左傳又云𣆀季為司</span><br/>
<span class='tline' id='l235' data-llen='5300:5323'>空則成康之世為司空者已有兩人明著於經傳而召</span><br/>
<span class='tline' id='l236' data-llen='5323:5346'>公不與焉安得謂召氏世居此職邪又周家六卿並無</span><br/>
<span class='tline' id='l237' data-llen='5346:5369'>世職者成王時蘇公為司宼康叔亦為之穆王命君牙</span><br/>
<span class='tline' id='l238' data-llen='5369:5392'>為司徒而幽王時番為之鄭桓公亦為之謂司空獨世</span><br/>
<span class='tline' id='l239' data-llen='5392:5414'>屬召氏豈其然乎<span class='krp-note'>𣆀季為司空/見定四年</span></span><br/>
<span class='tline' id='l240' data-llen='5414:5437'>豹有赤白二種皆黒文羆有黄白二種韓奕詩所獻則</span><br/>
<span class='tline' id='l241' data-llen='5437:5464'><a onclick="displayPageImage('KR1c0049', 'WYG', '022-14a' );" name="022-14a" class="pb">[022-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5464:5487'>各指其一也玉海云山海經□山多赤豹中山東胡有</span><br/>
<span class='tline' id='l243' data-llen='5487:5499'>黄羆成王時東胡獻此獸</span><br/>
<span class='tline' id='l244' data-llen='5499:5505'>　　江漢</span><br/>
<span class='tline' id='l245' data-llen='5505:5528'>崧髙烝民韓奕江漢四詩皆尹吉甫作申伯韓侯稱爵</span><br/>
<span class='tline' id='l246' data-llen='5528:5551'>仲山甫稱字召穆公稱名詩以寓興而已非有義例也</span><br/>
<span class='tline' id='l247' data-llen='5551:5572'>然穆公獨稱名者殆以别於召公召祖而言之與</span><br/>
<span class='tline' id='l248' data-llen='5572:5595'>淮夷来鋪傳云鋪病也疏云鋪病釋詁文彼鋪作痡音</span><br/>
<span class='tline' id='l249' data-llen='5595:5618'>義同盖此詩文鋪而義痡亦烝民愛薆之類此經字之</span><br/>
<span class='tline' id='l250' data-llen='5618:5645'><a onclick="displayPageImage('KR1c0049', 'WYG', '022-14b' );" name="022-14b" class="pb">[022-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5645:5661'>賴傳以正者也詩中字似此者多矣</span><br/>
<span class='tline' id='l252' data-llen='5661:5684'>秬鬯一卣毛鄭異説秬鬯必和鬱不和鬱不名鬯此毛</span><br/>
<span class='tline' id='l253' data-llen='5684:5707'>説也和鬱名鬱鬯未和鬱名秬鬯此鄭説也孔氏右鄭</span><br/>
<span class='tline' id='l254' data-llen='5707:5730'>然鄭之為此説者止因周禮鬯人鬱人分為二職而鬱</span><br/>
<span class='tline' id='l255' data-llen='5730:5753'>人掌鬱鬯明是鬯人所掌尚未和鬱故分而二之耳殊</span><br/>
<span class='tline' id='l256' data-llen='5753:5776'>不知周禮二職對舉則秬鬯鬱鬯誠有已和未和之分</span><br/>
<span class='tline' id='l257' data-llen='5776:5799'>若盡舉經傳中秬鬯概以未和鬱解之則又非也鬯之</span><br/>
<span class='tline' id='l258' data-llen='5799:5822'>為義取芬芳條暢元因鬱草而得名耳説文鬯字注云</span><br/>
<span class='tline' id='l259' data-llen='5822:5849'><a onclick="displayPageImage('KR1c0049', 'WYG', '022-15a' );" name="022-15a" class="pb">[022-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5849:5872'>以秬釀鬱草芬芳條暢用之降神也此可證矣使止是</span><br/>
<span class='tline' id='l261' data-llen='5872:5895'>黒黍之酒則與常酒等耳何獨取名於鬯竊意鬯之名</span><br/>
<span class='tline' id='l262' data-llen='5895:5918'>本因鬱草而秬黍之酒實為和鬯而釀則當其未和鬱</span><br/>
<span class='tline' id='l263' data-llen='5918:5941'>時亦概以秬鬯名之後遂别名已和者為鬱鬯故周禮</span><br/>
<span class='tline' id='l264' data-llen='5941:5964'>分而為二要之對舉則别散文則通也鄭氏執周禮之</span><br/>
<span class='tline' id='l265' data-llen='5964:5987'>文以釋詩固已又孔氏申毛既引禮緯秬鬯之草及中</span><br/>
<span class='tline' id='l266' data-llen='5987:6010'>侯鬯草生郊之文證鬱金草亦可名鬱草矣復言古今</span><br/>
<span class='tline' id='l267' data-llen='6010:6033'>書傳香草無稱鬯者何自相背戾哉案秬鬯之稱見於</span><br/>
<span class='tline' id='l268' data-llen='6033:6060'><a onclick="displayPageImage('KR1c0049', 'WYG', '022-15b' );" name="022-15b" class="pb">[022-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6060:6083'>詩書左傳者不一而足皆稱秬鬯並無稱鬱鬯者豈非</span><br/>
<span class='tline' id='l270' data-llen='6083:6106'>言鬯則鬱在其中乎乂案此鬱金乃鬱金草出鬱林郡</span><br/>
<span class='tline' id='l271' data-llen='6106:6129'>今廣西貴州潯栁邕賔諸州一統紀惟載栁州羅城縣</span><br/>
<span class='tline' id='l272' data-llen='6129:6152'>出鬱金香即此也與藥中鬱金名同物異鬱金根無香</span><br/>
<span class='tline' id='l273' data-llen='6152:6175'>出蜀中鬱今通作鬰説文鬱從林鬰省聲木叢生也與</span><br/>
<span class='tline' id='l274' data-llen='6175:6180'>鬰字異</span><br/>
<span class='tline' id='l275' data-llen='6180:6203'>周禮鬱人注謂鬱草若蘭以其俱是香草故取以相方</span><br/>
<span class='tline' id='l276' data-llen='6203:6226'>耳若鬱金之種類又各不同朱穆鬱金賦云歳朱明之</span><br/>
<span class='tline' id='l277' data-llen='6226:6253'><a onclick="displayPageImage('KR1c0049', 'WYG', '022-16a' );" name="022-16a" class="pb">[022-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6253:6276'>首月歩南園以廻眺覽草木之紛葩美斯花之英妙是</span><br/>
<span class='tline' id='l279' data-llen='6276:6300'>華以四月也傅𤣥賦云葉萋萋而翠青英藴藴而金黄</span><br/>
<span class='tline' id='l280' data-llen='6300:6323'>是華色正黄也楊孚南州異物記云鬱金出罽賔色正</span><br/>
<span class='tline' id='l281' data-llen='6323:6347'>黄與芙蓉花裏嫩蓮相似可以香酒此與傅賦合至唐書</span><br/>
<span class='tline' id='l282' data-llen='6347:6370'>言太宗時伽毗國獻鬱金葉似麥門冬九月開華狀似</span><br/>
<span class='tline' id='l283' data-llen='6370:6399'>芙蓉其色紫碧香聞數十歩華而不實<span class='krp-note'>本草綱/目引此</span>本草云</span><br/>
<span class='tline' id='l284' data-llen='6399:6426'>其華十二葉為百草之英二月三月有華狀如紅藍<span class='krp-note'>埤/雅</span></span><br/>
<span class='tline' id='l285' data-llen='6426:6453'><span class='krp-note'>引/此</span>兩書言花之色侯各異以朱傅二賦較之又不同其</span><br/>
<span class='tline' id='l286' data-llen='6453:6480'><a onclick="displayPageImage('KR1c0049', 'WYG', '022-16b' );" name="022-16b" class="pb">[022-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6480:6504'>種類當不一矣不知古人所用何種也又案罽賔伽毗皆</span><br/>
<span class='tline' id='l288' data-llen='6504:6527'>逺夷鬱林在古世亦屬荒服鬱金非常有之物而古人</span><br/>
<span class='tline' id='l289' data-llen='6527:6550'>每祭必用未審從何取給豈三代時中華本産斯卉而</span><br/>
<span class='tline' id='l290' data-llen='6550:6564'>後世無之天時地氣有變遷與</span><br/>
<span class='tline' id='l291' data-llen='6564:6587'>告于文人謂告于召氏先祖有文德者也集傳以為文</span><br/>
<span class='tline' id='l292' data-llen='6587:6610'>王非是上珪瓚秬鬯正賜之為告文人之用也若是文</span><br/>
<span class='tline' id='l293' data-llen='6610:6633'>王王何不自告之而以賜虎哉又下言于周受命是就</span><br/>
<span class='tline' id='l294' data-llen='6633:6656'>文王廟命之此時方言文王耳詩人序事自有次第也</span><br/>
<span class='tline' id='l295' data-llen='6656:6683'><a onclick="displayPageImage('KR1c0049', 'WYG', '022-17a' );" name="022-17a" class="pb">[022-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6683:6706'>錫山土田傳云諸侯有大功德賜之名山土田附庸經</span><br/>
<span class='tline' id='l297' data-llen='6706:6729'>無附庸而傳云云者當是引成語連及之耳且傳自述</span><br/>
<span class='tline' id='l298' data-llen='6729:6752'>周制如此非言賜召公也孔疏申之曰土田即是附庸</span><br/>
<span class='tline' id='l299' data-llen='6752:6757'>恐非指</span><br/>
<span class='tline' id='l300' data-llen='6757:6780'>于周受命鄭以周為岐周盖岐下有周原周之名實昉</span><br/>
<span class='tline' id='l301' data-llen='6780:6803'>於此故詩言周所以别於豐鎬也嚴緝以周為豐殊無</span><br/>
<span class='tline' id='l302' data-llen='6803:6826'>謂彼謂文王作豐當有異廟耳殊不知岐乃王迹所基</span><br/>
<span class='tline' id='l303' data-llen='6826:6849'>周之别廟多在焉豈獨無文王廟乎况召公采邑亦在</span><br/>
<span class='tline' id='l304' data-llen='6849:6876'><a onclick="displayPageImage('KR1c0049', 'WYG', '022-17b' );" name="022-17b" class="pb">[022-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6876:6898'>岐陽上文錫山土田正岐地也就彼錫命於理尤允</span><br/>
<span class='tline' id='l306' data-llen='6898:6904'>　　常武</span><br/>
<span class='tline' id='l307' data-llen='6904:6927'>常武序云召穆公美宣王也有常德以立武事因以為</span><br/>
<span class='tline' id='l308' data-llen='6927:6950'>戒焉㫖哉斯言可以論世已宣王懲艾前愆厲精圖治</span><br/>
<span class='tline' id='l309' data-llen='6950:6973'>赫然中興信稱令主但英明過甚而學養未純雖鋭於</span><br/>
<span class='tline' id='l310' data-llen='6973:6996'>始必倦於終穆公早得之幾先矣宣王少長於穆公宜</span><br/>
<span class='tline' id='l311' data-llen='6996:7019'>其資性之純駁公所素知故方勤政之初已切鮮終之</span><br/>
<span class='tline' id='l312' data-llen='7019:7042'>慮以常武名篇而因美以為戒洵老臣納誨之深心也</span><br/>
<span class='tline' id='l313' data-llen='7042:7069'><a onclick="displayPageImage('KR1c0049', 'WYG', '022-18a' );" name="022-18a" class="pb">[022-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7069:7092'>厥後魯戲立而諸侯貳千畝敗而戎患興武事不立實</span><br/>
<span class='tline' id='l315' data-llen='7092:7115'>由德之不常此詩殆有先見當時國史深識穆公作詩</span><br/>
<span class='tline' id='l316' data-llen='7115:7138'>本指而著之於序誠有本之言也又案小雅宣王詩十</span><br/>
<span class='tline' id='l317' data-llen='7138:7161'>四篇美刺兼之大雅宣王詩六篇有美無刺然小雅兼</span><br/>
<span class='tline' id='l318' data-llen='7161:7184'>美刺而終之以美善善長也大雅專於美而終之以戒</span><br/>
<span class='tline' id='l319' data-llen='7184:7202'>不欲没其實也夫子之編二雅厥㫖㣲矣</span><br/>
<span class='tline' id='l320' data-llen='7202:7225'>南仲大祖大師皇父毛鄭異解孔疏引孫毓之言以鄭</span><br/>
<span class='tline' id='l321' data-llen='7225:7248'>説為長當矣但為命將本祖而援陳勝舉兵稱項燕事</span><br/>
<span class='tline' id='l322' data-llen='7248:7275'><a onclick="displayPageImage('KR1c0049', 'WYG', '022-18b' );" name="022-18b" class="pb">[022-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7275:7298'>比之恐非確證勝之稱燕假其名也非以為祖而追本</span><br/>
<span class='tline' id='l324' data-llen='7298:7321'>之也孫既誤而孔亦不覺胥失之案封申伯則逺舉四</span><br/>
<span class='tline' id='l325' data-llen='7321:7344'>岳錫召虎則追溯康公命皇父則先述南仲皆本其祖</span><br/>
<span class='tline' id='l326' data-llen='7344:7367'>德以為榮而韓奕篇亦言先祖受命烝民篇亦言纘戎</span><br/>
<span class='tline' id='l327' data-llen='7367:7381'>祖考數詩立言之體大畧相同</span><br/>
<span class='tline' id='l328' data-llen='7381:7404'>王奮厥武如震如怒釋文曰此兩如字一本作而案如</span><br/>
<span class='tline' id='l329' data-llen='7404:7427'>而二字古本通用震怒又非譬况語經文當以而字為</span><br/>
<span class='tline' id='l330' data-llen='7427:7450'>正鄭箋云王奮揚其威武如雷震其聲如勃怒其色明</span><br/>
<span class='tline' id='l331' data-llen='7450:7477'><a onclick="displayPageImage('KR1c0049', 'WYG', '022-19a' );" name="022-19a" class="pb">[022-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7477:7494'>是而字之解孔疏申之為如恐非正意</span><br/>
<span class='tline' id='l333' data-llen='7494:7517'>鋪敦淮濆毛無傳述毛者以鋪為陳敦為厚謂布陳敦</span><br/>
<span class='tline' id='l334' data-llen='7517:7540'>厚之陳於淮濆鄭謂敦為屯言陳屯其兵於淮上鄭破</span><br/>
<span class='tline' id='l335' data-llen='7540:7563'>字固不可從述毛者亦費力王氏以為厚集其陳而後</span><br/>
<span class='tline' id='l336' data-llen='7563:7586'>儒皆宗之然鋪字未醒案釋文云鋪韓詩作敷云大也</span><br/>
<span class='tline' id='l337' data-llen='7586:7609'>敦韓詩云廹也大迫淮濆與濯征徐國文義相類當是</span><br/>
<span class='tline' id='l338' data-llen='7609:7632'>也又後漢書馮緄傳引此詩亦作敷敦注云敦布也布</span><br/>
<span class='tline' id='l339' data-llen='7632:7655'>兵敦廹淮水之涯典略注引此作鋪敦云敦猶廹也鋪</span><br/>
<span class='tline' id='l340' data-llen='7655:7682'><a onclick="displayPageImage('KR1c0049', 'WYG', '022-19b' );" name="022-19b" class="pb">[022-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7682:7698'>敷雖異而敦廹則同勝鄭王之説矣</span><br/>
<span class='tline' id='l342' data-llen='7698:7721'>江漢淮夷来鋪鋪字毛訓病則與痡字通常武鋪敦淮</span><br/>
<span class='tline' id='l343' data-llen='7721:7744'>濆鋪字徐音孚韓詩作敷訓大意經文兩鋪字古本容</span><br/>
<span class='tline' id='l344' data-llen='7744:7759'>或異文矣嚴緝欲合為一恐非是</span><br/>
<span class='tline' id='l345' data-llen='7759:7782'>如飛如翰毛云疾如飛摰如翰二字各一義疾言其神</span><br/>
<span class='tline' id='l346' data-llen='7782:7805'>速摰言其精悍也故疏云摰是摰鳥若鷹鸇之類申傳</span><br/>
<span class='tline' id='l347' data-llen='7805:7821'>意甚明朱傳統訓為疾恐遺如翰義</span><br/>
<span class='tline' id='l348' data-llen='7821:7844'>常武詩記淮北用兵之事先及淮濆繼征徐國盖此時</span><br/>
<span class='tline' id='l349' data-llen='7844:7871'><a onclick="displayPageImage('KR1c0049', 'WYG', '022-20a' );" name="022-20a" class="pb">[022-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7871:7894'>叛者非一國矣疏謂淮浦之國為淮夷殆未然禹貢徐</span><br/>
<span class='tline' id='l351' data-llen='7894:7917'>州有淮夷費誓之淮夷與魯接壤皆在淮北也况江漢</span><br/>
<span class='tline' id='l352' data-llen='7917:7940'>疏言淮南北皆有夷何常武疏又言淮浦所伐非夷乎</span><br/>
<span class='tline' id='l353' data-llen='7940:7963'>意此時淮北之國徐為大宣王討叛先治其小者支黨</span><br/>
<span class='tline' id='l354' data-llen='7963:7986'>既散然後以兵臨徐孤立無援故不待廹而服此用兵</span><br/>
<span class='tline' id='l355' data-llen='7986:8007'>之次第也鄭箋以為既服淮浦又大征徐國得之</span><br/>
<span class='tline' id='l356' data-llen='8007:8013'>　　瞻卬</span><br/>
<span class='tline' id='l357' data-llen='8013:8036'>懿厥哲婦釋文云懿於其反鄭箋云懿有所傷痛之聲</span><br/>
<span class='tline' id='l358' data-llen='8036:8063'><a onclick="displayPageImage('KR1c0049', 'WYG', '022-20b' );" name="022-20b" class="pb">[022-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8063:8086'>孔疏云懿與噫字雖異音義同痛傷褒姒亂國政也古</span><br/>
<span class='tline' id='l360' data-llen='8086:8109'>詩義本如此案書金縢信噫公命我弗敢言彼釋文云</span><br/>
<span class='tline' id='l361' data-llen='8109:8132'>噫馬本作懿然則懿噫通用古字之常耳宋李樗引漢</span><br/>
<span class='tline' id='l362' data-llen='8132:8155'>書師古注解之曰言幽王以褒姒為美此彊古經以就</span><br/>
<span class='tline' id='l363' data-llen='8155:8178'>今字也朱傳因之且訓為懿美之哲婦則是詩人美之</span><br/>
<span class='tline' id='l364' data-llen='8178:8201'>并非幽王美之矣夫為梟為鴟何美焉况楚語懿戒章</span><br/>
<span class='tline' id='l365' data-llen='8201:8224'>讀懿為抑則從之詩懿厥哲婦鄭讀懿為噫獨不可從</span><br/>
<span class='tline' id='l366' data-llen='8224:8247'>乎又抑亦讀為噫十月之交抑此皇父是也幽王時皇</span><br/>
<span class='tline' id='l367' data-llen='8247:8274'><a onclick="displayPageImage('KR1c0049', 'WYG', '022-21a' );" name="022-21a" class="pb">[022-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8274:8297'>父亂政於外褒姒亂政於内二詩皆噫之傷禍本也然</span><br/>
<span class='tline' id='l369' data-llen='8297:8319'>皇父七子皆恃艷妻以為奥援則褒姒尤屬戎首矣</span><br/>
<span class='tline' id='l370' data-llen='8319:8342'>時維婦寺毛云寺近也言幽王維婦人是近也歐陽訓</span><br/>
<span class='tline' id='l371' data-llen='8342:8365'>寺為寺人義雖通然詩止言婦人亂國無一語及閹豎</span><br/>
<span class='tline' id='l372' data-llen='8365:8388'>不應此獨並稱之又歐陽僅曰舉類而言耳朱傳則曰</span><br/>
<span class='tline' id='l373' data-llen='8388:8411'>幽王嬖褒姒任閹人以致亂直謂此詩兼刺婦寺矣豈</span><br/>
<span class='tline' id='l374' data-llen='8411:8430'>因召旻箋而為之説與<span class='krp-note'>下篇别/有辨</span></span><br/>
<span class='tline' id='l375' data-llen='8430:8453'>介狄毛無傳王述之以介為大道狄為逺慮鄭以為被</span><br/>
<span class='tline' id='l376' data-llen='8453:8480'><a onclick="displayPageImage('KR1c0049', 'WYG', '022-21b' );" name="022-21b" class="pb">[022-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8480:8503'>甲之夷狄孔疏是鄭得之矣案小雅漸漸之石苕之華</span><br/>
<span class='tline' id='l378' data-llen='8503:8526'>何草不黄三詩序皆言四夷交侵下篇亦言日蹙國百</span><br/>
<span class='tline' id='l379' data-llen='8526:8549'>里此介狄之明證也幽王不此之懼而反讎視忠臣可</span><br/>
<span class='tline' id='l380' data-llen='8549:8572'>勝嘆哉集傳本從鄭又引或説以介狄為女戎而以婦</span><br/>
<span class='tline' id='l381' data-llen='8572:8581'>寺當之殊屬穿鑿</span><br/>
<span class='tline' id='l382' data-llen='8581:8587'>　　召旻</span><br/>
<span class='tline' id='l383' data-llen='8587:8610'>閹寺之禍始見於齊之貂宋之戾至秦之髙而甚焉三</span><br/>
<span class='tline' id='l384' data-llen='8610:8633'>代以前未嘗有也幽王時亂政小人詩有尹氏有皇父</span><br/>
<span class='tline' id='l385' data-llen='8633:8660'><a onclick="displayPageImage('KR1c0049', 'WYG', '022-22a' );" name="022-22a" class="pb">[022-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8660:8683'>七子國語有虢石父皆非寺人即史伯所云䜛慝暗昧</span><br/>
<span class='tline' id='l387' data-llen='8683:8706'>頑童穹固侏儒戚施妖試幸措亦非寺人也其寺人僅</span><br/>
<span class='tline' id='l388' data-llen='8706:8729'>有遭䜛被刑無可控訴而作巷伯詩以鳴其不平者其</span><br/>
<span class='tline' id='l389' data-llen='8729:8752'>他閹宦未必怙寵弄權可知盖周官法度精宻此時未</span><br/>
<span class='tline' id='l390' data-llen='8752:8775'>盡亡又勲舊之族世掌國鈞此輩止供灑掃給使令敢</span><br/>
<span class='tline' id='l391' data-llen='8775:8799'>預政乎召旻篇昏椓靡共毛傳昏字無訓椓訓夭椓未嘗</span><br/>
<span class='tline' id='l392' data-llen='8799:8830'>以為閽人鄭箋始以昏為閽宦<span class='krp-note'>即周禮闇人/也閽昏通</span>椓為毁除孔</span><br/>
<span class='tline' id='l393' data-llen='8830:8853'>疏證成其説言傳意亦與箋合愚以為未必然也鄭生</span><br/>
<span class='tline' id='l394' data-llen='8853:8880'><a onclick="displayPageImage('KR1c0049', 'WYG', '022-22b' );" name="022-22b" class="pb">[022-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8880:8903'>桓靈之世目覩諸常侍之惡故激而為此解耳然以論</span><br/>
<span class='tline' id='l396' data-llen='8903:8926'>世則疏矣朱子不用其説良為有見但瞻卬篇又以任</span><br/>
<span class='tline' id='l397' data-llen='8926:8935'>閹人為説則失之</span><br/>
<span class='tline' id='l398' data-llen='8935:8958'>靖訓為謀本於釋詁夷之為滅則恒訓也實靖夷我邦</span><br/>
<span class='tline' id='l399' data-llen='8958:8981'>言此昏椓回遹之人實謀滅我王之國也語本簡㨗後</span><br/>
<span class='tline' id='l400' data-llen='8981:9004'>儒以靖夷為治平謂王所使治平我邦者非其人迂矣</span><br/>
<span class='tline' id='l401' data-llen='9004:9027'>召旻之五章上四句言君子之病下三句言小人之盛</span><br/>
<span class='tline' id='l402' data-llen='9027:9050'>也毛傳得之維昔之富不如時維今之疚不如兹疏申</span><br/>
<span class='tline' id='l403' data-llen='9050:9077'><a onclick="displayPageImage('KR1c0049', 'WYG', '022-23a' );" name="022-23a" class="pb">[022-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9077:9100'>傳云明王富賢人今世則病之解甚明徑彼疏斯粺傳</span><br/>
<span class='tline' id='l405' data-llen='9100:9123'>云彼宜食疏今反食精粺亦簡當又與胡不自替文義</span><br/>
<span class='tline' id='l406' data-llen='9123:9153'>聨貫後儒之解俱不及又箋云米之率䊪<span class='krp-note'>洛帶反今/作櫔音厲</span>十</span><br/>
<span class='tline' id='l407' data-llen='9153:9176'>粺九鑿八侍御七是糲米一石得米九斗為粺也説文</span><br/>
<span class='tline' id='l408' data-llen='9176:9204'>云粺毇也<span class='krp-note'>毇許/委切</span>毇米一斛舂為八斗也與箋異箋得之</span><br/>
<span class='tline' id='l409' data-llen='9204:9240'>矣<span class='krp-note'>别有辨見附/録生民篇</span>又替説文作□云從□白<span class='krp-note'>音自與黒/白字别</span>聲</span><br/>
<span class='tline' id='l410' data-llen='9240:9274'>廢一偏下也又作□從臼<span class='krp-note'>音越與日/月字異</span>又作㬱從兟<span class='krp-note'>所臻/切從</span></span><br/>
<span class='tline' id='l411' data-llen='9274:9310'><span class='krp-note'>二先先乃先後之先非首/笄之先二先為兟子林切</span>徐鉉曰今作替者非是案替</span><br/>
<span class='tline' id='l412' data-llen='9310:9337'><a onclick="displayPageImage('KR1c0049', 'WYG', '022-23b' );" name="022-23b" class="pb">[022-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9337:9360'>字見玉篇入夫部從㚘蒲旱切並行也徐應指此玉篇</span><br/>
<span class='tline' id='l414' data-llen='9360:9381'>别有□□字而云今作替則替雖俗字其来久矣</span><br/>
<span class='tline' id='l415' data-llen='9381:9404'>池之竭矣不云自頻傳云頻厓也案説文頻作瀕云水</span><br/>
<span class='tline' id='l416' data-llen='9404:9427'>厓人所實附頻蹙不前而止從頁從渉然則頻字本義</span><br/>
<span class='tline' id='l417' data-llen='9427:9450'>元為水厓後人借為頻數之頻而别作濵字以當水厓</span><br/>
<span class='tline' id='l418' data-llen='9450:9473'>之義耳釋文引張揖字詁以為頻是古濵字箋破頻為</span><br/>
<span class='tline' id='l419' data-llen='9473:9487'>濵疏以傳為古字通用皆非是</span><br/>
<span class='tline' id='l420' data-llen='9487:9510'>周召分陕而治爰有二南之詩二公皆周之元臣也召</span><br/>
<span class='tline' id='l421' data-llen='9510:9537'><a onclick="displayPageImage('KR1c0049', 'WYG', '022-24a' );" name="022-24a" class="pb">[022-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9537:9560'>康公之後又有穆公翼戴宣王周文公之後無聞焉故</span><br/>
<span class='tline' id='l423' data-llen='9560:9583'>幽王之世黍苗篇思穆公召旻篇思康公分見二雅康</span><br/>
<span class='tline' id='l424' data-llen='9583:9606'>輔創業穆佐中興祖孫濟美俱為王室倚賴相望于二</span><br/>
<span class='tline' id='l425' data-llen='9606:9629'>三百年之中宜乎思召者甚於思周矣雖然詩始於周</span><br/>
<span class='tline' id='l426' data-llen='9629:9652'>召而風之終以豳雅之終以召以二公為風雅之始終</span><br/>
<span class='tline' id='l427' data-llen='9652:9663'>夫子序詩其有㣲指乎</span><br/>
<span class='tline' id='l428' data-llen='9663:9666'>　</span><br/>
<span class='tline' id='l429' data-llen='9666:9669'>　</span><br/>
<span class='tline' id='l430' data-llen='9669:9696'><a onclick="displayPageImage('KR1c0049', 'WYG', '022-24b' );" name="022-24b" class="pb">[022-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9696:9699'>　</span><br/>
<span class='tline' id='l432' data-llen='9699:9702'>　</span><br/>
<span class='tline' id='l433' data-llen='9702:9705'>　</span><br/>
<span class='tline' id='l434' data-llen='9705:9708'>　</span><br/>
<span class='tline' id='l435' data-llen='9708:9711'>　</span><br/>
<span class='tline' id='l436' data-llen='9711:9714'>　</span><br/>
<span class='tline' id='l437' data-llen='9714:9717'>　</span><br/>
<span class='tline' id='l438' data-llen='9717:9729'>　毛詩稽古編卷二十二</span><br/>
</p>
<p><br/>
</p>
  </div>
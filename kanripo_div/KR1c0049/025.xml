<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1c0049', 'WYG', '025-1a' );" name="025-1a" class="pb">[025-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:192'>欽定四庫全書</span><br/>
<span class='tline' id='l9' data-llen='192:204'>　毛詩稽古編卷二十五</span><br/>
<span class='tline' id='l10' data-llen='204:224'>　　　　　　　　　　　　吳江陳啟源撰</span><br/>
<span class='tline' id='l11' data-llen='224:228'>總詁</span><br/>
<span class='tline' id='l12' data-llen='228:262'>　舉要<span class='krp-note'>小序/詩人</span>　<span class='krp-note'>四始詩六義/集傳  證</span>　<span class='krp-note'>詩樂/逸詩</span></span><br/>
<span class='tline' id='l13' data-llen='262:268'>　　小序</span><br/>
<span class='tline' id='l14' data-llen='268:291'>歐陽永叔言孟子去詩世近而最善言詩推其所説詩</span><br/>
<span class='tline' id='l15' data-llen='291:314'>義與今序意多同斯言信矣源因考諸孟子所論讀詩</span><br/>
<span class='tline' id='l16' data-llen='314:340'><a onclick="displayPageImage('KR1c0049', 'WYG', '025-1b' );" name="025-1b" class="pb">[025-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='340:363'>之法其要不外二端一曰誦其詩不知其人可乎是以</span><br/>
<span class='tline' id='l18' data-llen='363:386'>論其世一曰説詩者不以文害辭不以辭害意然則學</span><br/>
<span class='tline' id='l19' data-llen='386:409'>詩者必先知詩人生何時事何君且感何事而作詩然</span><br/>
<span class='tline' id='l20' data-llen='409:432'>後其詩可讀也誠欲如此舎小序奚由入哉何則凡記</span><br/>
<span class='tline' id='l21' data-llen='432:455'>載之文以詞紀世議論之文以辭達意故觀其辭而世</span><br/>
<span class='tline' id='l22' data-llen='455:478'>與意顯然可知獨詩則不然除文王清廟生民數篇外</span><br/>
<span class='tline' id='l23' data-llen='478:501'>其世之見於辭者寥乎罕聞矣又寓意深逺多微辭渺</span><br/>
<span class='tline' id='l24' data-llen='501:525'>指或似美而實刺或似刺而實美其意不盡在辭中尤難</span><br/>
<span class='tline' id='l25' data-llen='525:551'><a onclick="displayPageImage('KR1c0049', 'WYG', '025-2a' );" name="025-2a" class="pb">[025-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='551:574'>臆測而知夫論世方可誦詩而詩不自著其世得意方</span><br/>
<span class='tline' id='l27' data-llen='574:597'>可説詩而詩又不自白其意使後之學詩者何自而入</span><br/>
<span class='tline' id='l28' data-llen='597:620'>乎古國史之官早慮及此故詩所不載者則載之於序</span><br/>
<span class='tline' id='l29' data-llen='620:643'>其曰某王某公某人者皆代詩人著其世也其曰某之</span><br/>
<span class='tline' id='l30' data-llen='643:666'>意某之化美何人刺何人者是代詩人白其意也既知</span><br/>
<span class='tline' id='l31' data-llen='666:689'>其世又得其意因執以讀其詩譬猶秉燭而求物於暗</span><br/>
<span class='tline' id='l32' data-llen='689:712'>室中百不失一矣故有詩不可以無序也舎序而言詩</span><br/>
<span class='tline' id='l33' data-llen='712:735'>此孟子所謂害意者也不知人不論世者也不如不讀</span><br/>
<span class='tline' id='l34' data-llen='735:761'><a onclick="displayPageImage('KR1c0049', 'WYG', '025-2b' );" name="025-2b" class="pb">[025-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='761:767'>詩之愈也</span><br/>
<span class='tline' id='l36' data-llen='767:790'>詩序本自為一編毛公分寘篇首本欲便於讀耳無他</span><br/>
<span class='tline' id='l37' data-llen='790:813'>意也輔廣附和朱子之説至詆毛公上誣聖經罪不可</span><br/>
<span class='tline' id='l38' data-llen='813:836'>逭吁何至此哉源謂序非注此自宜寘經前注順文釋</span><br/>
<span class='tline' id='l39' data-llen='836:859'>義而已未讀其文無庸㝷其義也若序所指者乃作詩</span><br/>
<span class='tline' id='l40' data-llen='859:882'>之世與其人及作之之故苟未明乎此雖誦之終篇茫</span><br/>
<span class='tline' id='l41' data-llen='882:905'>不知所言何事言之者何意也惟得序而始曉然矣故</span><br/>
<span class='tline' id='l42' data-llen='905:928'>寘之篇首俾讀者先觀焉則於經易入斯亦甚有惠於</span><br/>
<span class='tline' id='l43' data-llen='928:954'><a onclick="displayPageImage('KR1c0049', 'WYG', '025-3a' );" name="025-3a" class="pb">[025-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='954:977'>後學而反以為罪乎况一篇之序猶全書之序也全書</span><br/>
<span class='tline' id='l45' data-llen='977:1000'>之序必寘卷端一篇之序獨不可寘篇首乎朱子之詩</span><br/>
<span class='tline' id='l46' data-llen='1000:1016'>傳亦以序弁諸首矣輔亦將罪之乎</span><br/>
<span class='tline' id='l47' data-llen='1016:1039'>朱子辨説力詆小序而於國風尤甚謂其附㑹書史依</span><br/>
<span class='tline' id='l48' data-llen='1039:1062'>託名諡鑿空妄説以欺後人源竊怪其言之過也小序</span><br/>
<span class='tline' id='l49' data-llen='1062:1085'>傳自漢初其後序或出後儒増益至首序則采風時已</span><br/>
<span class='tline' id='l50' data-llen='1085:1108'>有之由来古矣其指某詩為其君事某人作皆師説相</span><br/>
<span class='tline' id='l51' data-llen='1108:1131'>傳如此非臆説也若必求其證騐的切别見他書史而</span><br/>
<span class='tline' id='l52' data-llen='1131:1157'><a onclick="displayPageImage('KR1c0049', 'WYG', '025-3b' );" name="025-3b" class="pb">[025-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1157:1180'>後信之則詩序與他書史皆秦以前文字而漢世諸儒</span><br/>
<span class='tline' id='l54' data-llen='1180:1203'>傳之者也安見他書史可信而詩序獨不可信乎至依</span><br/>
<span class='tline' id='l55' data-llen='1203:1226'>託名諡之語尤屬深文邶栢舟之刺頃唐蟋蟀之刺僖</span><br/>
<span class='tline' id='l56' data-llen='1226:1249'>猶與諡義相近也若宣非信䜛之名昭非好奢之號而</span><br/>
<span class='tline' id='l57' data-llen='1249:1272'>陳之防有鵲巢序以為刺宣公曹之蜉蝣序以為刺昭</span><br/>
<span class='tline' id='l58' data-llen='1272:1295'>公何所依託乎朱子又謂小序之説必使詩無一篇不</span><br/>
<span class='tline' id='l59' data-llen='1295:1318'>為美刺時君國政而作不切於性情之自然又使讀者</span><br/>
<span class='tline' id='l60' data-llen='1318:1341'>疑當時之人絶無善則歸君過則歸己之意非温柔敦</span><br/>
<span class='tline' id='l61' data-llen='1341:1367'><a onclick="displayPageImage('KR1c0049', 'WYG', '025-4a' );" name="025-4a" class="pb">[025-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1367:1390'>厚之教斯語尤不可解夫詩之有美刺總廹於好善嫉</span><br/>
<span class='tline' id='l63' data-llen='1390:1413'>邪忠君愛國之心而然耳此非性情必醜正黨惡視君</span><br/>
<span class='tline' id='l64' data-llen='1413:1436'>親如秦越而後為性情邪况刺時之詩大抵是變風變</span><br/>
<span class='tline' id='l65' data-llen='1436:1459'>雅傷亂而作也處汚世事暗君安得不怨怨則安得無</span><br/>
<span class='tline' id='l66' data-llen='1459:1482'>刺孔子曰可以怨孟子曰不怨則愈疏未嘗以怨為非</span><br/>
<span class='tline' id='l67' data-llen='1482:1505'>也惟其怨所以為温柔敦厚也而朱子大譏之是貢諛</span><br/>
<span class='tline' id='l68' data-llen='1505:1528'>獻媚唯諾取容斯謂之忠愛而厲王之監謗始皇之設</span><br/>
<span class='tline' id='l69' data-llen='1528:1551'>誹謗律足稱盛世之良法矣有是理乎史遷有言詩三</span><br/>
<span class='tline' id='l70' data-llen='1551:1577'><a onclick="displayPageImage('KR1c0049', 'WYG', '025-4b' );" name="025-4b" class="pb">[025-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1577:1600'>百篇大抵聖賢發憤之作朱子所見何反出遷下也既</span><br/>
<span class='tline' id='l72' data-llen='1600:1623'>以刺時為不可而悉為淫女之詞夫淫奔之女反賢於</span><br/>
<span class='tline' id='l73' data-llen='1623:1630'>忠臣義士耶</span><br/>
<span class='tline' id='l74' data-llen='1630:1653'>詩之有小序猶春秋之有左傳乎春秋簡而嚴詩微而</span><br/>
<span class='tline' id='l75' data-llen='1653:1676'>婉厥指渺矣俱未可臆求而懸定也無左傳則春秋不</span><br/>
<span class='tline' id='l76' data-llen='1676:1688'>可讀無小序則詩不可讀</span><br/>
<span class='tline' id='l77' data-llen='1688:1711'>毛序之有齊魯韓猶左傳之有公穀也公穀存故人皆</span><br/>
<span class='tline' id='l78' data-llen='1711:1734'>尊左齊魯韓亡故人或疑毛俱存則短長易見偏亡則</span><br/>
<span class='tline' id='l79' data-llen='1734:1760'><a onclick="displayPageImage('KR1c0049', 'WYG', '025-5a' );" name="025-5a" class="pb">[025-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1760:1778'>髙下難明也人情好異而厭常往往然矣</span><br/>
<span class='tline' id='l81' data-llen='1778:1801'>毛序後齊魯韓而立而後之詩悉宗毛左傳後公穀鄒</span><br/>
<span class='tline' id='l82' data-llen='1801:1824'>夹而立而後之春秋必首左其舎彼取此非一時一人</span><br/>
<span class='tline' id='l83' data-llen='1824:1847'>所能定也其見確矣其論公矣大全修而毛左復詘後</span><br/>
<span class='tline' id='l84' data-llen='1847:1857'>世之經學其可問哉</span><br/>
<span class='tline' id='l85' data-llen='1857:1880'>經之足重以其為古聖賢作也古聖賢作之復得古聖</span><br/>
<span class='tline' id='l86' data-llen='1880:1903'>賢釋之不愈足重乎六經訓釋惟詩最古其字訓則有</span><br/>
<span class='tline' id='l87' data-llen='1903:1926'>爾雅盖周公及子夏之徒為之也其篇義則有大小序</span><br/>
<span class='tline' id='l88' data-llen='1926:1952'><a onclick="displayPageImage('KR1c0049', 'WYG', '025-5b' );" name="025-5b" class="pb">[025-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1952:1975'>又子夏之徒為之也繼之則有詁訓傳而兩毛公亦六</span><br/>
<span class='tline' id='l90' data-llen='1975:1998'>國及先漢時人也視易之王書之孔三禮之鄭俱出其</span><br/>
<span class='tline' id='l91' data-llen='1998:2021'>前矣然則學詩者正當以雅序傳王者為正宗而精其</span><br/>
<span class='tline' id='l92' data-llen='2021:2044'>義王者所未備然後參以後儒之説可耳雅序傳有定</span><br/>
<span class='tline' id='l93' data-llen='2044:2067'>解反舎而他求斯舛矣夫雅序傳皆古聖賢之徒為之</span><br/>
<span class='tline' id='l94' data-llen='2067:2090'>也今舎之是不信古聖賢也不信聖賢之釋經何不併</span><br/>
<span class='tline' id='l95' data-llen='2090:2113'>聖賢之經而棄之乎後之為詩者吾惑焉鄙先儒之説</span><br/>
<span class='tline' id='l96' data-llen='2113:2136'>以為陋矜臆獲之見以為竒支離穿鑿愈巧而愈失其</span><br/>
<span class='tline' id='l97' data-llen='2136:2162'><a onclick="displayPageImage('KR1c0049', 'WYG', '025-6a' );" name="025-6a" class="pb">[025-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2162:2185'>真盖已之神智既非能勝於古人而人情事勢度數名</span><br/>
<span class='tline' id='l99' data-llen='2185:2208'>物及字之義訓形聲又不如生其世者見聞之確反欲</span><br/>
<span class='tline' id='l100' data-llen='2208:2222'>跨而出其上亦不自量之甚矣</span><br/>
<span class='tline' id='l101' data-llen='2222:2228'>　　四始</span><br/>
<span class='tline' id='l102' data-llen='2228:2251'>四始之説先儒言之各異二雅風頌四者人君能行之</span><br/>
<span class='tline' id='l103' data-llen='2251:2274'>則興不行則衰故此四詩為王道興衰所自始此鄭康</span><br/>
<span class='tline' id='l104' data-llen='2274:2297'>成之説而本於大序者也闗睢為風之始鹿鳴為小雅</span><br/>
<span class='tline' id='l105' data-llen='2297:2320'>之始文王為大雅之始清廟為頌之始此司馬子長之</span><br/>
<span class='tline' id='l106' data-llen='2320:2346'><a onclick="displayPageImage('KR1c0049', 'WYG', '025-6b' );" name="025-6b" class="pb">[025-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2346:2369'>説也大明在亥為水始四牡在寅為木始嘉魚在已為</span><br/>
<span class='tline' id='l108' data-llen='2369:2392'>火始鴻雁在申為金始此詩緯汎厯樞之説也觀大序</span><br/>
<span class='tline' id='l109' data-llen='2392:2415'>厯言風雅頌之義而總斷之曰是為四始則風雅頌正</span><br/>
<span class='tline' id='l110' data-llen='2415:2438'>是始非更有為風雅頌之始者鄭説得之矣子長未見</span><br/>
<span class='tline' id='l111' data-llen='2438:2461'>毛序其所言四始不知宗何詩也翼奉治齊詩而知五</span><br/>
<span class='tline' id='l112' data-llen='2461:2484'>際七情之要五際七情亦緯詩汎厯樞之説也然則亥</span><br/>
<span class='tline' id='l113' data-llen='2484:2499'>寅巳申之為四始其出於齊詩乎</span><br/>
<span class='tline' id='l114' data-llen='2499:2505'>　　六義</span><br/>
<span class='tline' id='l115' data-llen='2505:2531'><a onclick="displayPageImage('KR1c0049', 'WYG', '025-7a' );" name="025-7a" class="pb">[025-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2531:2554'>詩有六義其首曰風大序論之語最詳復約之止三意</span><br/>
<span class='tline' id='l117' data-llen='2554:2577'>焉云風天下而正夫婦又云風以動之教以化之又云</span><br/>
<span class='tline' id='l118' data-llen='2577:2600'>上以風化下此風教之風也云下以風刺上主文而譎</span><br/>
<span class='tline' id='l119' data-llen='2600:2623'>諌又云吟咏情性以風其上此風刺之風也云美教化</span><br/>
<span class='tline' id='l120' data-llen='2623:2646'>移風俗又云以一國之事繫一人之本言天下之事形</span><br/>
<span class='tline' id='l121' data-llen='2646:2669'>四方之風此風俗之風也餘所言風則專目國風要之</span><br/>
<span class='tline' id='l122' data-llen='2669:2692'>風俗之風正當國風之義矣然必有風教而後風俗成</span><br/>
<span class='tline' id='l123' data-llen='2692:2715'>有風俗而後風刺興合此三者國風之義始備而風教</span><br/>
<span class='tline' id='l124' data-llen='2715:2741'><a onclick="displayPageImage('KR1c0049', 'WYG', '025-7b' );" name="025-7b" class="pb">[025-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2741:2764'>實先之惟風刺之義其風自下而上故大序十七風字</span><br/>
<span class='tline' id='l126' data-llen='2764:2781'>獨以風刺上以風其上陸氏讀為諷焉</span><br/>
<span class='tline' id='l127' data-llen='2781:2804'>詩人興體假象於物寓意良深凡託興在是則或美或</span><br/>
<span class='tline' id='l128' data-llen='2804:2827'>刺皆見於興中故必研窮物理方可與言興學詩所以</span><br/>
<span class='tline' id='l129' data-llen='2827:2850'>重多識也朱子論興獨異是謂興有兩意有取所興為</span><br/>
<span class='tline' id='l130' data-llen='2850:2873'>義者有全不取其義但取其一二字者夫全不取義何</span><br/>
<span class='tline' id='l131' data-llen='2873:2896'>以備六義之一乎即如闗雎之次章本賦也而集傳目</span><br/>
<span class='tline' id='l132' data-llen='2896:2919'>為興究其所為興者止左右流之寤寐求之兩之字相</span><br/>
<span class='tline' id='l133' data-llen='2919:2945'><a onclick="displayPageImage('KR1c0049', 'WYG', '025-8a' );" name="025-8a" class="pb">[025-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2945:2968'>應耳其釋召南之小星取兩在字兩與字為興王風揚</span><br/>
<span class='tline' id='l135' data-llen='2968:2991'>之水取兩之字兩不字為興皆此類也不近兒戲乎甚</span><br/>
<span class='tline' id='l136' data-llen='2991:3014'>有經文本無其字而集傳代為補出使其句法相應者</span><br/>
<span class='tline' id='l137' data-llen='3014:3037'>如鄭風揚之水魏風園有桃唐風綢繆小雅常棣之類</span><br/>
<span class='tline' id='l138' data-llen='3037:3060'>不勝屈指是六義不在書而在集傳矣尤可笑也元儒</span><br/>
<span class='tline' id='l139' data-llen='3060:3083'>有朱克升者著詩傳疏義最重集傳謂能以虚詞助語</span><br/>
<span class='tline' id='l140' data-llen='3083:3119'>發明詩藴<span class='krp-note'>克升疏義為修大全諸臣所/勦襲而没其名併滅其書</span>殆指斯類而言</span><br/>
<span class='tline' id='l141' data-llen='3119:3142'>然吾之不能無疑於集傳亦正在此又案蘇子由謂興</span><br/>
<span class='tline' id='l142' data-llen='3142:3168'><a onclick="displayPageImage('KR1c0049', 'WYG', '025-8b' );" name="025-8b" class="pb">[025-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3168:3191'>者是當時所見而有動乎其意非後人可得而知如闗</span><br/>
<span class='tline' id='l144' data-llen='3191:3214'>雎之類乃比而非興噫誤矣朱子雖不純用其語而所</span><br/>
<span class='tline' id='l145' data-llen='3214:3229'>云全不取義者實蘇語為之厲階</span><br/>
<span class='tline' id='l146' data-llen='3229:3252'>毛公獨標興體朱子兼明比賦然朱子所判為比者多</span><br/>
<span class='tline' id='l147' data-llen='3252:3275'>是興耳比興雖皆託喻但興隠而比顯興婉而比直興</span><br/>
<span class='tline' id='l148' data-llen='3275:3298'>廣而比狭劉舎人論比義以金錫圭璋澣衣席卷之類</span><br/>
<span class='tline' id='l149' data-llen='3298:3321'>當之然則比者以彼况此猶文之譬喻與興絶不相似</span><br/>
<span class='tline' id='l150' data-llen='3321:3344'>也朱之釋詩新例比興義之明白者皆判為比如螽斯</span><br/>
<span class='tline' id='l151' data-llen='3344:3370'><a onclick="displayPageImage('KR1c0049', 'WYG', '025-9a' );" name="025-9a" class="pb">[025-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3370:3393'>緑衣匏有苦葉諸篇本興也而以比目之由是比興二</span><br/>
<span class='tline' id='l153' data-llen='3393:3416'>體疑溷而難分故釋興體反欲推而逺之使離去正意</span><br/>
<span class='tline' id='l154' data-llen='3416:3427'>而全不取義之説出矣</span><br/>
<span class='tline' id='l155' data-llen='3427:3450'>比興皆喻而體不同興者興㑹所至非即非離言在此</span><br/>
<span class='tline' id='l156' data-llen='3450:3473'>意在彼其詞微其指逺比者一正一喻兩相譬况其詞</span><br/>
<span class='tline' id='l157' data-llen='3473:3496'>决其指顯且與賦交錯而成文不若興語之用以發端</span><br/>
<span class='tline' id='l158' data-llen='3496:3519'>多在章首也如我心匪石螓首蛾眉毳衣如菼如山如</span><br/>
<span class='tline' id='l159' data-llen='3519:3542'>阜金玉爾音如跂斯翼价人維藩敦琢其旅之類皆比</span><br/>
<span class='tline' id='l160' data-llen='3542:3568'><a onclick="displayPageImage('KR1c0049', 'WYG', '025-9b' );" name="025-9b" class="pb">[025-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3568:3591'>也而集傳概以為賦詩中顯然之比體既溷之於賦中</span><br/>
<span class='tline' id='l162' data-llen='3591:3614'>更欲於興體中分立比體取本同者而彊求其異不得</span><br/>
<span class='tline' id='l163' data-llen='3614:3637'>不爭同異於毫芒之間如凱風篇以首章為比次章為</span><br/>
<span class='tline' id='l164' data-llen='3637:3660'>興小雅谷風篇以前二章為興末章為比青蠅篇以首</span><br/>
<span class='tline' id='l165' data-llen='3660:3683'>章為比二三章為興支離穿鑿風雅掃地矣反謂先儒</span><br/>
<span class='tline' id='l166' data-llen='3683:3695'>不識比興何以服其心乎</span><br/>
<span class='tline' id='l167' data-llen='3695:3718'>風雅頌之名其来古矣不獨大序言之也見周禮太師</span><br/>
<span class='tline' id='l168' data-llen='3718:3741'>之職又見樂記師乙答子貢之言又見荀子儒效篇歴</span><br/>
<span class='tline' id='l169' data-llen='3741:3768'><a onclick="displayPageImage('KR1c0049', 'WYG', '025-10a' );" name="025-10a" class="pb">[025-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3768:3791'>歴可據也又三百十一篇皆古樂章也二南雅頌之入</span><br/>
<span class='tline' id='l171' data-llen='3791:3814'>樂載於儀禮之燕禮鄉飲禮及内外傳列國燕享所歌</span><br/>
<span class='tline' id='l172' data-llen='3814:3837'>無論矣至魯人歌周樂則十三國繼二南之後周禮籥</span><br/>
<span class='tline' id='l173' data-llen='3837:3860'>章迎寒暑則吹豳詩祈年則吹豳雅祭蜡則吹豳頌大</span><br/>
<span class='tline' id='l174' data-llen='3860:3883'>戴投壺記稱可歌者八篇則魏風之伐檀在焉漢末杜</span><br/>
<span class='tline' id='l175' data-llen='3883:3906'>䕫能記雅樂則伐檀之詩與鹿鳴騶虞文王並列十三</span><br/>
<span class='tline' id='l176' data-llen='3906:3929'>國變風之入樂又厯厯可考也宋程大昌謂詩有南雅</span><br/>
<span class='tline' id='l177' data-llen='3929:3952'>頌而無國風自邶至豳十三國詩皆不入樂豈非妄説</span><br/>
<span class='tline' id='l178' data-llen='3952:3979'><a onclick="displayPageImage('KR1c0049', 'WYG', '025-10b' );" name="025-10b" class="pb">[025-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3979:4002'>乎彼徒見蘇氏釋鼔鐘篇以雅以南誤以為二雅二南</span><br/>
<span class='tline' id='l180' data-llen='4002:4031'>故生此説耳蘇氏之謬前辨之悉矣<span class='krp-note'>見小雅/鼔鐘篇</span>程又謂季</span><br/>
<span class='tline' id='l181' data-llen='4031:4054'>札觀樂自邶以下左傳但紀國而不言風故知無國風</span><br/>
<span class='tline' id='l182' data-llen='4054:4077'>之名殊不知二南之詩不盡得於境内兼得之於南國</span><br/>
<span class='tline' id='l183' data-llen='4077:4100'>周召之名不足以盡之故言南南指其地非以為詩名</span><br/>
<span class='tline' id='l184' data-llen='4100:4123'>也十三國之詩皆得於境内自應舉國名以槩之言國</span><br/>
<span class='tline' id='l185' data-llen='4123:4145'>言南皆據實而言其為風一而已且季札聞邶鄘衛</span><br/>
<span class='tline' id='l186' data-llen='4145:4168'>則云是其衛風聞齊則云泱泱乎大風風之名較然程</span><br/>
<span class='tline' id='l187' data-llen='4168:4195'><a onclick="displayPageImage('KR1c0049', 'WYG', '025-11a' );" name="025-11a" class="pb">[025-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4195:4218'>獨不見乎又案吕氏春秋云禹省南土塗山氏女令妾</span><br/>
<span class='tline' id='l189' data-llen='4218:4241'>往候女作歌曰候人猗兮實始為南音周公召公取風</span><br/>
<span class='tline' id='l190' data-llen='4241:4264'>焉程以南為詩名或本於此然吕覽言取風不言無風</span><br/>
<span class='tline' id='l191' data-llen='4264:4276'>也况吕覽豈傳信之書乎</span><br/>
<span class='tline' id='l192' data-llen='4276:4282'>　　詩樂</span><br/>
<span class='tline' id='l193' data-llen='4282:4305'>詩篇皆樂章也然詩與樂實分二教經解云詩之教温</span><br/>
<span class='tline' id='l194' data-llen='4305:4328'>柔敦厚樂之教廣博易良是教詩教樂其指不同也王</span><br/>
<span class='tline' id='l195' data-llen='4328:4351'>制云樂正立四教以造士春秋教以禮樂冬夏教以詩</span><br/>
<span class='tline' id='l196' data-llen='4351:4378'><a onclick="displayPageImage('KR1c0049', 'WYG', '025-11b' );" name="025-11b" class="pb">[025-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4378:4401'>書是教學其時不同也故序詩者止言作詩之意其用</span><br/>
<span class='tline' id='l198' data-llen='4401:4424'>為何樂則弗及焉即鹿鳴燕羣臣清廟祀文王之類亦</span><br/>
<span class='tline' id='l199' data-llen='4424:4447'>指作詩之意而言其奏之為樂偶與作詩之意同耳序</span><br/>
<span class='tline' id='l200' data-llen='4447:4470'>自言詩不言樂也意歌詩之法自載於樂經元無煩序</span><br/>
<span class='tline' id='l201' data-llen='4470:4493'>詩者之贅及樂經已不存則亦無可考矣集傳於正雅</span><br/>
<span class='tline' id='l202' data-llen='4493:4516'>諸詩皆欲以樂章釋之或以為燕饗通用或以為祭畢</span><br/>
<span class='tline' id='l203' data-llen='4516:4539'>而燕或以為受釐陳戒俱以詞之相似臆度而為之説</span><br/>
<span class='tline' id='l204' data-llen='4539:4567'>殊不知古人用詩於樂不必與作詩之本詩相謀<span class='krp-note'>馬端/臨文</span></span><br/>
<span class='tline' id='l205' data-llen='4567:4594'><a onclick="displayPageImage('KR1c0049', 'WYG', '025-12a' );" name="025-12a" class="pb">[025-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4594:4623'><span class='krp-note'>獻通考論/之甚悉</span>如鄉射之奏二南兩君相見之奏文王清廟</span><br/>
<span class='tline' id='l207' data-llen='4623:4646'>何嘗以其詞哉况舎詩而徴樂亦異乎古人之詩教矣</span><br/>
<span class='tline' id='l208' data-llen='4646:4669'>朱子嘗答陳體仁書言詩之作本以言意非為樂而作</span><br/>
<span class='tline' id='l209' data-llen='4669:4692'>斯語甚當及傳詩則傅㑹樂章以立義與已説相違此</span><br/>
<span class='tline' id='l210' data-llen='4692:4698'>不可解也</span><br/>
<span class='tline' id='l211' data-llen='4698:4704'>　　詩人</span><br/>
<span class='tline' id='l212' data-llen='4704:4727'>詩三百篇其作者之主名有詩人自著之者如節南巷</span><br/>
<span class='tline' id='l213' data-llen='4727:4756'>伯烝民崧高是也有見於他典者如載馳<span class='krp-note'>見左傳/亦見序</span>鴟鴞</span><br/>
<span class='tline' id='l214' data-llen='4756:4783'><a onclick="displayPageImage('KR1c0049', 'WYG', '025-12b' );" name="025-12b" class="pb">[025-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4783:4830'><span class='krp-note'>書金縢/亦見序</span>常棣<span class='krp-note'>國/語</span>抑<span class='krp-note'>國語亦/見序</span>桑柔<span class='krp-note'>左傳亦/見序</span>時邁思文<span class='krp-note'>皆國/語</span></span><br/>
<span class='tline' id='l216' data-llen='4830:4853'>是也其詩人不言他典不載而序得其姓氏者風之清</span><br/>
<span class='tline' id='l217' data-llen='4853:4892'>人<span class='krp-note'>公子/素</span>渭陽<span class='krp-note'>秦康/公</span>七月<span class='krp-note'>周/公</span>小雅之何人斯<span class='krp-note'>蘇/公</span>賔之初筵</span><br/>
<span class='tline' id='l218' data-llen='4892:4936'><span class='krp-note'>衛武/公</span>大雅之公劉泂酌卷阿<span class='krp-note'>皆召/康公</span>民勞<span class='krp-note'>召穆/公</span>板<span class='krp-note'>凡/伯</span>蕩<span class='krp-note'>召/穆</span></span><br/>
<span class='tline' id='l219' data-llen='4936:4979'><span class='krp-note'>公/</span>雲漢<span class='krp-note'>仍/叔</span>韓奕江漢<span class='krp-note'>皆尹/吉甫</span>常武<span class='krp-note'>召穆/公</span>瞻卬召旻<span class='krp-note'>皆凡/伯</span>及</span><br/>
<span class='tline' id='l220' data-llen='4979:5006'>魯頌四篇<span class='krp-note'>皆史/克</span>爾其餘或言某大夫某人或言大夫或</span><br/>
<span class='tline' id='l221' data-llen='5006:5029'>言微臣或言下國或言太子傅或併不言人蓋古世質</span><br/>
<span class='tline' id='l222' data-llen='5029:5052'>朴人惟情動于中始發為詩歌以自明其意非若後世</span><br/>
<span class='tline' id='l223' data-llen='5052:5079'><a onclick="displayPageImage('KR1c0049', 'WYG', '025-13a' );" name="025-13a" class="pb">[025-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5079:5102'>能文之士欲暴其才有所作輒繫以名氏也及傳播人</span><br/>
<span class='tline' id='l225' data-llen='5102:5125'>口采風者因而得之但欲議作詩之意不必問其何人</span><br/>
<span class='tline' id='l226' data-llen='5125:5148'>作也國史得詩則述其意而為之序固無由盡得作者</span><br/>
<span class='tline' id='l227' data-llen='5148:5171'>之主名矣師儒傳授相與講明其意或於序間有所附</span><br/>
<span class='tline' id='l228' data-llen='5171:5194'>益然不敢妄求人以實之闕所不知當如是耳朱子集</span><br/>
<span class='tline' id='l229' data-llen='5194:5217'>傳始以葛覃卷耳為后妃作緑衣燕燕日月終風為莊</span><br/>
<span class='tline' id='l230' data-llen='5217:5250'>姜作東山文玊大明緜為周公作<span class='krp-note'>惟文王本吕氏春秋/然非先儒所取信</span></span><br/>
<span class='tline' id='l231' data-llen='5250:5261'>鑿然言之毫不置疑矣</span><br/>
<span class='tline' id='l232' data-llen='5261:5288'><a onclick="displayPageImage('KR1c0049', 'WYG', '025-13b' );" name="025-13b" class="pb">[025-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5288:5296'>　　集傳詩證</span><br/>
<span class='tline' id='l234' data-llen='5296:5319'>朱子釋詩多引他書以証成已説如釋鄭遵大路則引</span><br/>
<span class='tline' id='l235' data-llen='5319:5342'>宋玉登徒賦釋秦晨風則引百里奚妻扊扅歌釋雅楚</span><br/>
<span class='tline' id='l236' data-llen='5342:5365'>茨神保則引屈原九歌釋頍弁則引漢魏以来樂府釋</span><br/>
<span class='tline' id='l237' data-llen='5365:5388'>文王陟降則引春秋傳天王命諸侯之詞釋行葦江漢</span><br/>
<span class='tline' id='l238' data-llen='5388:5411'>諸詩則引博古圖器物銘釋周頌陟降庭止則引楚詞</span><br/>
<span class='tline' id='l239' data-llen='5411:5434'>大招皆取其語之相同及文勢之相似者以為取義亦</span><br/>
<span class='tline' id='l240' data-llen='5434:5457'>必相類其用意可謂勤矣源間嘗考六經之文互相沿</span><br/>
<span class='tline' id='l241' data-llen='5457:5484'><a onclick="displayPageImage('KR1c0049', 'WYG', '025-14a' );" name="025-14a" class="pb">[025-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5484:5507'>襲者多有語雖同意未必盡同也即如柔逺能邇出納</span><br/>
<span class='tline' id='l243' data-llen='5507:5535'>朕命舜命官言之<span class='krp-note'>見書/舜典</span>而民勞詩亦云柔逺能邇烝民</span><br/>
<span class='tline' id='l244' data-llen='5535:5558'>詩亦云出納王命不得謂此二詩因命官而作也不憗</span><br/>
<span class='tline' id='l245' data-llen='5558:5591'>遺一老㷀㷀<span class='krp-note'>與嬛/同</span>余在疚魯哀公誄孔子言之<span class='krp-note'>見左傳/哀十六</span></span><br/>
<span class='tline' id='l246' data-llen='5591:5620'><span class='krp-note'>年及禮/記檀弓</span>而十月之交亦云不憗遺一老閔予小子亦云</span><br/>
<span class='tline' id='l247' data-llen='5620:5643'>嬛嬛在疚不得謂此二詩因悼賢臣而作也鶉之賁賁</span><br/>
<span class='tline' id='l248' data-llen='5643:5676'><span class='krp-note'>與奔/同</span>晉童謡也<span class='krp-note'>見左傳/僖五年</span>而鄘之鶉奔豈克敵之詩乎如</span><br/>
<span class='tline' id='l249' data-llen='5676:5704'>魚頳尾衛卜繇也<span class='krp-note'>見哀十/七年</span>而周南之汝墳豈失國之詞</span><br/>
<span class='tline' id='l250' data-llen='5704:5731'><a onclick="displayPageImage('KR1c0049', 'WYG', '025-14b' );" name="025-14b" class="pb">[025-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5731:5760'>乎豎良夫見㝱於衛侯云緜緜生之𤓰矣<span class='krp-note'>哀十/七年</span>可謂大</span><br/>
<span class='tline' id='l252' data-llen='5760:5784'>雅之緜為怨鬼之語乎𦙍侯數羲和之罪云顛覆厥德</span><br/>
<span class='tline' id='l253' data-llen='5784:5813'>沈湎於酒矣<span class='krp-note'>見書/𦙍征</span>可謂抑之第三章為誓師之文乎此</span><br/>
<span class='tline' id='l254' data-llen='5813:5836'>類殆不勝屈指又專舉詩詞言之如之子之稱可施於</span><br/>
<span class='tline' id='l255' data-llen='5836:5859'>女子亦可施於天子杕杜之興以刺寡特亦可以勞君</span><br/>
<span class='tline' id='l256' data-llen='5859:5887'>子喓喓草蟲倉庚喈喈之語采桑女及嫁子<span class='krp-note'>語出桃/夭傳</span>用</span><br/>
<span class='tline' id='l257' data-llen='5887:5910'>之而王者之勞將帥亦用之至於萬夀無疆介爾景福</span><br/>
<span class='tline' id='l258' data-llen='5910:5933'>樂只君子彼其之子四牡孔阜所謂伊人等語皆重見</span><br/>
<span class='tline' id='l259' data-llen='5933:5960'><a onclick="displayPageImage('KR1c0049', 'WYG', '025-15a' );" name="025-15a" class="pb">[025-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5960:5983'>疊出然而篇各一義義各有歸不得槩而同之也况後</span><br/>
<span class='tline' id='l261' data-llen='5983:6006'>世騷人墨士擷取經文不過攬其芳華以資潤色豈暇</span><br/>
<span class='tline' id='l262' data-llen='6006:6029'>尋其本指哉今因片詞之偶同遽謂經之正解在是是</span><br/>
<span class='tline' id='l263' data-llen='6029:6052'>猶指隙中之末光而盡日月之全照據杯中之一勺而</span><br/>
<span class='tline' id='l264' data-llen='6052:6075'>測江海之洪流也彼引詩斷章尚不可用為正解况字</span><br/>
<span class='tline' id='l265' data-llen='6075:6093'>句之間偶相蹈襲在彼亦出於無心者乎</span><br/>
<span class='tline' id='l266' data-llen='6093:6099'>　　逸詩</span><br/>
<span class='tline' id='l267' data-llen='6099:6122'>古詩三千孔子刪為三百其亡逸者多矣篇名之稍見</span><br/>
<span class='tline' id='l268' data-llen='6122:6149'><a onclick="displayPageImage('KR1c0049', 'WYG', '025-15b' );" name="025-15b" class="pb">[025-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6149:6172'>於書史者如貍首鳩飛茅鴟河水新宫驪駒祈招采齊</span><br/>
<span class='tline' id='l270' data-llen='6172:6195'>肆夏樊遏渠支祴明明崇禹生開武宿夜轡之柔矣之</span><br/>
<span class='tline' id='l271' data-llen='6195:6218'>屬先儒皆云逸詩不彊為之説也惟吕叔玉以肆夏樊</span><br/>
<span class='tline' id='l272' data-llen='6218:6241'>遏渠為時邁執競思文三頌韋昭以鳩飛為小宛河水</span><br/>
<span class='tline' id='l273' data-llen='6241:6264'>為沔水然鄭康成不用三頌之説杜元凱不用沔水之</span><br/>
<span class='tline' id='l274' data-llen='6264:6287'>説皆卓見也宋儒又以新宫為斯干采齊為楚茨益屬</span><br/>
<span class='tline' id='l275' data-llen='6287:6310'>傅㑹若夫徹之為雝振羽之為振鷺勺之為酌象之為</span><br/>
<span class='tline' id='l276' data-llen='6310:6321'>武斯固説之有本者矣</span><br/>
<span class='tline' id='l277' data-llen='6321:6348'><a onclick="displayPageImage('KR1c0049', 'WYG', '025-16a' );" name="025-16a" class="pb">[025-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6348:6351'>　</span><br/>
<span class='tline' id='l279' data-llen='6351:6354'>　</span><br/>
<span class='tline' id='l280' data-llen='6354:6357'>　</span><br/>
<span class='tline' id='l281' data-llen='6357:6360'>　</span><br/>
<span class='tline' id='l282' data-llen='6360:6363'>　</span><br/>
<span class='tline' id='l283' data-llen='6363:6366'>　</span><br/>
<span class='tline' id='l284' data-llen='6366:6369'>　</span><br/>
<span class='tline' id='l285' data-llen='6369:6372'>　</span><br/>
<span class='tline' id='l286' data-llen='6372:6399'><a onclick="displayPageImage('KR1c0049', 'WYG', '025-16b' );" name="025-16b" class="pb">[025-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6399:6402'>　</span><br/>
<span class='tline' id='l288' data-llen='6402:6405'>　</span><br/>
<span class='tline' id='l289' data-llen='6405:6408'>　</span><br/>
<span class='tline' id='l290' data-llen='6408:6411'>　</span><br/>
<span class='tline' id='l291' data-llen='6411:6414'>　</span><br/>
<span class='tline' id='l292' data-llen='6414:6417'>　</span><br/>
<span class='tline' id='l293' data-llen='6417:6420'>　</span><br/>
<span class='tline' id='l294' data-llen='6420:6423'>　</span><br/>
<span class='tline' id='l295' data-llen='6423:6426'>　</span><br/>
<span class='tline' id='l296' data-llen='6426:6453'><a onclick="displayPageImage('KR1c0049', 'WYG', '025-16b' );" name="025-16b" class="pb">[025-16b] <img width="20"  src="/static/img/kanseki-5.png"/></a></span><br/>
<span class='tline' id='l297' data-llen='6453:6465'>　毛詩稽古編卷二十五</span><br/>
</p>
<p><br/>
</p>
  </div>
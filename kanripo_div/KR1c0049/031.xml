<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1c0049', 'WYG', '031-1a' );" name="031-1a" class="pb">[031-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:191'>毛詩稽古編後序</span><br/>
<span class='tline' id='l9' data-llen='191:214'>起甲寅訖丁卯閱十有四載三易稾始成此編雖然未</span><br/>
<span class='tline' id='l10' data-llen='214:237'>敢自謂盡善也憶初脱稾時以質於朱子長孺頼其指</span><br/>
<span class='tline' id='l11' data-llen='237:260'>摘得以改正者數十條今復再易稾所改正又數倍於</span><br/>
<span class='tline' id='l12' data-llen='260:283'>前矣欲求就正之人不能起長孺於九原也輟斤息弦</span><br/>
<span class='tline' id='l13' data-llen='283:306'>之歎烏能己巳噫余之有是編也豈偶然哉余家本世</span><br/>
<span class='tline' id='l14' data-llen='306:329'>為易學㓜專習之而後以餘力及他經顧心獨好詩吟</span><br/>
<span class='tline' id='l15' data-llen='329:352'>誦不去口時童小無知識徒以其葩詞韻語便於喉吻</span><br/>
<span class='tline' id='l16' data-llen='352:378'><a onclick="displayPageImage('KR1c0049', 'WYG', '031-1b' );" name="031-1b" class="pb">[031-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='378:401'>故好之耳及稍長粗通文義則疑之甚以為五經皆聖</span><br/>
<span class='tline' id='l18' data-llen='401:424'>人所以訓世詩獨連章累幅俱淫媟之談此豈可為訓</span><br/>
<span class='tline' id='l19' data-llen='424:447'>時時為同學者道之莫余答也後或告余曰此解者自</span><br/>
<span class='tline' id='l20' data-llen='447:470'>誤耳詩義本不如是余因思春秋卿大夫賦詩相贈答</span><br/>
<span class='tline' id='l21' data-llen='470:493'>如風雨褰裳蘀兮有女同車野有蔓草諸篇皆與焉若</span><br/>
<span class='tline' id='l22' data-llen='493:516'>從今解則牀笫之言不踰閾必為嘉賔所譏可見古詩</span><br/>
<span class='tline' id='l23' data-llen='516:539'>義不如是告余者决非妄言但未知古人詩說載在何</span><br/>
<span class='tline' id='l24' data-llen='539:562'>書也逮少長將成人矣適暑月先君子命源曝書見笥</span><br/>
<span class='tline' id='l25' data-llen='562:588'><a onclick="displayPageImage('KR1c0049', 'WYG', '031-2a' );" name="031-2a" class="pb">[031-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='588:611'>中有十三經注疏者卷帙頗多竊闚之方知詩有子夏</span><br/>
<span class='tline' id='l27' data-llen='611:634'>序毛公傳鄭氏箋大喜曰此其古人詩說乎遂請此書</span><br/>
<span class='tline' id='l28' data-llen='634:657'>於先君子伏而誦之則益喜恍若披霧見天始信詩教</span><br/>
<span class='tline' id='l29' data-llen='657:680'>之真足訓世不媿為聖作矣而向日之疑盡釋更旁覧</span><br/>
<span class='tline' id='l30' data-llen='680:703'>餘經愈歎古經真面目汨没於後儒之訓釋者不僅詩</span><br/>
<span class='tline' id='l31' data-llen='703:726'>也從此先儒之說始深入厥心每持以折衷經義不為</span><br/>
<span class='tline' id='l32' data-llen='726:749'>衆喙所惑後又於他書更見前軰論經學多有右漢而</span><br/>
<span class='tline' id='l33' data-llen='749:772'>左宋者至如馬貴與楊用修極口為詩序訟寃語俱明</span><br/>
<span class='tline' id='l34' data-llen='772:798'><a onclick="displayPageImage('KR1c0049', 'WYG', '031-2b' );" name="031-2b" class="pb">[031-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='798:821'>確甚幸其先得我心焉然以語人輒笑而弗信學者沈</span><br/>
<span class='tline' id='l36' data-llen='821:844'>於所聞又何怪乎惟朱子長孺慨然以窮經自任而與</span><br/>
<span class='tline' id='l37' data-llen='844:867'>余遊處最密持論又多與余同故所著周易廣義尚書</span><br/>
<span class='tline' id='l38' data-llen='867:890'>埤傳毛詩通義讀左日抄等書並以示余共為論定余</span><br/>
<span class='tline' id='l39' data-llen='890:913'>頗效其一得而詩則亦自成一書云盖余自童年好詩</span><br/>
<span class='tline' id='l40' data-llen='913:936'>繼乃歴疑而得信以至白首而其信益堅又輔以前軰</span><br/>
<span class='tline' id='l41' data-llen='936:959'>之同心知已之共事方有是編也豈偶然哉雖然經義</span><br/>
<span class='tline' id='l42' data-llen='959:982'>宏深管闚蠡測敢自謂盡善乎因感就正之無人故述</span><br/>
<span class='tline' id='l43' data-llen='982:1008'><a onclick="displayPageImage('KR1c0049', 'WYG', '031-3a' );" name="031-3a" class="pb">[031-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1008:1017'>其顛末書於卷後</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1c0049', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　毛詩稽古編卷二</span><br/>
<span class='tline' id='l10' data-llen='200:221'>　　　　　　　　　　　　　吳江陳啟源撰</span><br/>
<span class='tline' id='l11' data-llen='221:231'>　召南<span class='krp-note'>正風/</span></span><br/>
<span class='tline' id='l12' data-llen='231:237'>　　鵲巢</span><br/>
<span class='tline' id='l13' data-llen='237:260'>鵲巢之鳩鳲鳩也毛云秸鞠爾雅同注云今之布榖鄭</span><br/>
<span class='tline' id='l14' data-llen='260:283'>言其有均壹之徳故詩以喻夫人埤雅申之言均是母</span><br/>
<span class='tline' id='l15' data-llen='283:306'>道壹是妻道義尤允矣永叔獨為異說謂别有拙鳥處</span><br/>
<span class='tline' id='l16' data-llen='306:332'><a onclick="displayPageImage('KR1c0049', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='332:355'>鵲空巢今謂之鳩至所謂布榖與鳩絶異案此說非是</span><br/>
<span class='tline' id='l18' data-llen='355:378'>鵲生子輒飛去其巢任他鳥居之豈布榖獨不可居乎</span><br/>
<span class='tline' id='l19' data-llen='378:401'>布榖之為鳩載在經傳歴有明據若拙鳥者不咏於詩</span><br/>
<span class='tline' id='l20' data-llen='401:424'>不著於爾雅又不在左傳五鳩之列其冒鳩名特俚俗</span><br/>
<span class='tline' id='l21' data-llen='424:447'>之妄稱耳召南詩人安知宋世有拙鳥亦名鳩乎且未</span><br/>
<span class='tline' id='l22' data-llen='447:470'>聞言婦德者徒取其拙也宋人說詩多從歐集傳又衍</span><br/>
<span class='tline' id='l23' data-llen='470:493'>為專静純一四字亦知以拙為美徳於義難通也夫專</span><br/>
<span class='tline' id='l24' data-llen='493:516'>静純一止當鄭箋之壹耳尚漏其均義尤逺於拙難於</span><br/>
<span class='tline' id='l25' data-llen='516:542'><a onclick="displayPageImage('KR1c0049', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='542:565'>牽合也不知天下性拙之人儘有躁動反覆者豈必皆</span><br/>
<span class='tline' id='l27' data-llen='565:572'>專静純一哉</span><br/>
<span class='tline' id='l28' data-llen='572:578'>　　采蘩</span><br/>
<span class='tline' id='l29' data-llen='578:605'>采蘩之蘩皤蒿也漢廣之蔞蔞蒿也鹿鳴之苹藾<span class='krp-note'>音/頼</span>蒿</span><br/>
<span class='tline' id='l30' data-llen='605:628'>也凡三蒿矣郭氏爾雅注陸氏草木疏所言皆然本草</span><br/>
<span class='tline' id='l31' data-llen='628:655'>白蒿<span class='krp-note'>即皤/蒿</span>入本經上品又名蓬蒿孟詵食療白蒿之外</span><br/>
<span class='tline' id='l32' data-llen='655:678'>别著蔞蒿陸佃埤雅亦並釋此二蒿未嘗合為一也宋</span><br/>
<span class='tline' id='l33' data-llen='678:701'>蘇頌圖經謂古以白蒿為葅今但食蔞蒿則已疑蔞之</span><br/>
<span class='tline' id='l34' data-llen='701:727'><a onclick="displayPageImage('KR1c0049', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='727:750'>即蘩然未敢决言之近世李時珍本草綱目始言白蒿</span><br/>
<span class='tline' id='l36' data-llen='750:773'>有水陸二種而以苹為陸生蔞為水生似屬有據今録</span><br/>
<span class='tline' id='l37' data-llen='773:796'>其說云白蒿有水陸二種爾雅通謂之蘩曰蘩皤蒿者</span><br/>
<span class='tline' id='l38' data-llen='796:824'>即今陸生艾蒿<span class='krp-note'>非水臺/之艾</span>也辛薫不美曰蘩由胡者即今</span><br/>
<span class='tline' id='l39' data-llen='824:847'>水生蔞蒿也辛香而美曰蘩之醜秋為蒿者通指水陸</span><br/>
<span class='tline' id='l40' data-llen='847:870'>二種曰藾曰蕭曰荻皆老蒿之通名本草所用蓋取水</span><br/>
<span class='tline' id='l41' data-llen='870:894'>生者詩鹿鳴之苹即陸生皤蒿鹿食九種解毒之草此其</span><br/>
<span class='tline' id='l42' data-llen='894:917'>一也詩于以采蘩左傳蘋蘩蕰藻之菜並指水生白蒿</span><br/>
<span class='tline' id='l43' data-llen='917:943'><a onclick="displayPageImage('KR1c0049', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='943:966'>言蔞蒿生陂澤中二月發苗葉似嫩艾而細正面青背</span><br/>
<span class='tline' id='l45' data-llen='966:989'>白其莖或赤或白其根白脆采其根莖生熟葅暴皆可</span><br/>
<span class='tline' id='l46' data-llen='989:1012'>食葢嘉蔬也景差大招云呉酸蒿蔞不霑薄謂呉人善</span><br/>
<span class='tline' id='l47' data-llen='1012:1035'>調酸醎瀹蔞以為虀其味不濃不薄而甘美也案李詮</span><br/>
<span class='tline' id='l48' data-llen='1035:1058'>釋蔞蒿性狀可補漢廣詩疏之未及又采蘩詩疏以蘩</span><br/>
<span class='tline' id='l49' data-llen='1058:1081'>是陸草解沼沚為水旁澗中為曲内頗費回䕶况王后</span><br/>
<span class='tline' id='l50' data-llen='1081:1104'>薦荇大夫妻薦蘋藻皆水草不應夫人獨異左傳蘋蘩</span><br/>
<span class='tline' id='l51' data-llen='1104:1127'>蕰藻皆指為澗谿沼沚之毛不應雜以陸草於中陶隠</span><br/>
<span class='tline' id='l52' data-llen='1127:1153'><a onclick="displayPageImage('KR1c0049', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1153:1176'>居云白蒿生於川澤二月采生於川澤正與詩沼沚澗</span><br/>
<span class='tline' id='l54' data-llen='1176:1199'>中相合不必作水旁曲内解矣其說良是但謂與蔞一</span><br/>
<span class='tline' id='l55' data-llen='1199:1223'>草未知果否耳至以陸生者為苹案草木疏蘩色白而苹</span><br/>
<span class='tline' id='l56' data-llen='1223:1246'>色青白蘩至秋始可食而苹始生即可食性色不同定</span><br/>
<span class='tline' id='l57' data-llen='1246:1269'>别草也豳風采蘩祁祁其陸生之蘩與蘩以生蠶蠶性</span><br/>
<span class='tline' id='l58' data-llen='1269:1279'>惡濕未必用水草耳</span><br/>
<span class='tline' id='l59' data-llen='1279:1302'>古以祀與戎為大事春秋書有事書有大事皆言祭也</span><br/>
<span class='tline' id='l60' data-llen='1302:1325'>詩公侯之事傳以為祭祀而以下章之宫為廟意亦同</span><br/>
<span class='tline' id='l61' data-llen='1325:1351'><a onclick="displayPageImage('KR1c0049', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1351:1374'>左傳云蘋蘩蕰藻可薦鬼神正指采蘩采蘋二詩言則</span><br/>
<span class='tline' id='l63' data-llen='1374:1397'>毛公執蘩助祭之說不可易矣或見七月詩采蘩祁祁</span><br/>
<span class='tline' id='l64' data-llen='1397:1420'>語遂謂夫人親蠶故采之真兒童之見也集傳載其說</span><br/>
<span class='tline' id='l65' data-llen='1420:1443'>既屬蛇足近世偽為申公詩說者又從而傅㑹之可嗤</span><br/>
<span class='tline' id='l66' data-llen='1443:1446'>己</span><br/>
<span class='tline' id='l67' data-llen='1446:1470'>夙夜在公箋疏以為夜祭前之夕視濯溉夙謂祭日之晨</span><br/>
<span class='tline' id='l68' data-llen='1470:1493'>視饎爨還歸則祭畢歸燕寢皆非正祭時故服被不服</span><br/>
<span class='tline' id='l69' data-llen='1493:1522'>副此定說也宋曹氏<span class='krp-note'>名粹中/著詩說</span>說謂詩作於商時與周禮</span><br/>
<span class='tline' id='l70' data-llen='1522:1548'><a onclick="displayPageImage('KR1c0049', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1548:1571'>異故服次以祭斯特懸想之談耳然吕記朱傳皆從之</span><br/>
<span class='tline' id='l72' data-llen='1571:1577'>　　草蟲</span><br/>
<span class='tline' id='l73' data-llen='1577:1600'>箋以見止為同牢之時以覯止為初昬之夕因引易覯</span><br/>
<span class='tline' id='l74' data-llen='1600:1623'>精語證之後儒多笑其鑿然古詩簡貴不應一事而重</span><br/>
<span class='tline' id='l75' data-llen='1623:1637'>復言之鄭分為兩義亦非無見</span><br/>
<span class='tline' id='l76' data-llen='1637:1660'>集傳以召南采薇不用古注曰薇似蕨而差大有芒而</span><br/>
<span class='tline' id='l77' data-llen='1660:1683'>味苦山間人謂之迷蕨胡氏曰疑即莊子所謂迷陽今</span><br/>
<span class='tline' id='l78' data-llen='1683:1706'>案胡寅之言曰荆楚間有草叢生脩條四時發頴春夏</span><br/>
<span class='tline' id='l79' data-llen='1706:1732'><a onclick="displayPageImage('KR1c0049', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1732:1755'>之交華亦蕃麗條之腴者大如巨擘食之甘美野人呼</span><br/>
<span class='tline' id='l81' data-llen='1755:1778'>為迷蕨疑莊子所謂迷陽即此蕨也噫彼特以迷陽二</span><br/>
<span class='tline' id='l82' data-llen='1778:1801'>字聲音相近又此詩蕨薇連章四月詩亦蕨薇同句誤</span><br/>
<span class='tline' id='l83' data-llen='1801:1824'>謂二草是一類而迷蕨之名偶相符遂傅㑹為此說耳</span><br/>
<span class='tline' id='l84' data-llen='1824:1847'>夫古今方俗語不相通野人語音尤多不正豈可為據</span><br/>
<span class='tline' id='l85' data-llen='1847:1870'>况蕨與薇各一草不得用薇為蕨名胡語謬甚又胡氏</span><br/>
<span class='tline' id='l86' data-llen='1870:1893'>所記華葉條榦與今山中蕨草殊不相類以為似蕨尤</span><br/>
<span class='tline' id='l87' data-llen='1893:1916'>不確也莊子曰迷陽迷陽無傷吾行吾行郤曲無傷吾</span><br/>
<span class='tline' id='l88' data-llen='1916:1942'><a onclick="displayPageImage('KR1c0049', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1942:1966'>足解者多矣未有以迷陽為草名者惟羅勉道循本有迷</span><br/>
<span class='tline' id='l90' data-llen='1966:1989'>蕨之解更是後儒鑿空妄說不可信也迷陽既為薇草</span><br/>
<span class='tline' id='l91' data-llen='1989:1997'>郤曲又何草邪</span><br/>
<span class='tline' id='l92' data-llen='1997:2020'>說文薇菜也似藿陸疏云莖葉似小豆蔓生味亦似小</span><br/>
<span class='tline' id='l93' data-llen='2020:2047'>豆藿嚴緝引項氏云薇即今之野豌<span class='krp-note'>於桓/切</span>豆葉蜀人謂</span><br/>
<span class='tline' id='l94' data-llen='2047:2080'>之巢菜東坡改為元修菜<span class='krp-note'>案元修東坡故人/嗜此菜故以名之</span>項說正與</span><br/>
<span class='tline' id='l95' data-llen='2080:2103'>許陸同矣案爾雅薇垂水邢昺謂本草有二薇生平原</span><br/>
<span class='tline' id='l96' data-llen='2103:2126'>川谷似栁葉者白薇也生水旁似萍者薇也詩采薇似</span><br/>
<span class='tline' id='l97' data-llen='2126:2152'><a onclick="displayPageImage('KR1c0049', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2152:2175'>山菜非垂水今考本草白薇入本經中品名春草别録</span><br/>
<span class='tline' id='l99' data-llen='2175:2198'>名薇草又名白幕云生平原川谷三月三日采根隂乾</span><br/>
<span class='tline' id='l100' data-llen='2198:2221'>蘇頌云莖葉俱青頗類栁葉六七月開華經八九月結</span><br/>
<span class='tline' id='l101' data-llen='2221:2244'>實其根黄白色類牛膝而短小邢昺以詩采薇為此草</span><br/>
<span class='tline' id='l102' data-llen='2244:2271'>矣至巢菜之薇陳藏器<span class='krp-note'>唐/人</span>載在本草拾遺云生水旁似</span><br/>
<span class='tline' id='l103' data-llen='2271:2294'>萍則正爾雅之垂水也孔氏正義全引陸疏是直以詩</span><br/>
<span class='tline' id='l104' data-llen='2294:2317'>之薇為垂水與邢意異源謂垂水生水旁不生水中谿</span><br/>
<span class='tline' id='l105' data-llen='2317:2340'>㵎潢潦皆山間水薇生其旁不害為山菜况疏重釋薇</span><br/>
<span class='tline' id='l106' data-llen='2340:2366'><a onclick="displayPageImage('KR1c0049', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2366:2390'>似藿乃其本義元恪陸璣疏詩亦同二子去古未逺說必</span><br/>
<span class='tline' id='l108' data-llen='2390:2413'>有據孔氏從之當矣邢語殆非是又案巢菜有大小二</span><br/>
<span class='tline' id='l109' data-llen='2413:2436'>種小巢名薇即垂水大巢名翹摇爾雅柱夫摇車是也</span><br/>
<span class='tline' id='l110' data-llen='2436:2444'>說見本草拾遺</span><br/>
<span class='tline' id='l111' data-llen='2444:2450'>　　采蘋</span><br/>
<span class='tline' id='l112' data-llen='2450:2473'>采蘋詩毛鄭皆訓為教成之祭其合於經文者有三焉</span><br/>
<span class='tline' id='l113' data-llen='2473:2496'>蘋藻二菜與禮記昬義同一也宗室牖下與教之宗室</span><br/>
<span class='tline' id='l114' data-llen='2496:2519'>之文同二也不稱婦而稱季女三也王肅以此詩是大</span><br/>
<span class='tline' id='l115' data-llen='2519:2545'><a onclick="displayPageImage('KR1c0049', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2545:2568'>夫妻助祭於夫氏之事故謂蘋藻為蕰牖下為奥孔疏</span><br/>
<span class='tline' id='l117' data-llen='2568:2577'>駁之而朱傳從之</span><br/>
<span class='tline' id='l118' data-llen='2577:2600'>蘋萍二草朱傳誤合為一草俗論其有大小之分當矣</span><br/>
<span class='tline' id='l119' data-llen='2600:2623'>但譏爾雅郭注誤以小蘋為大蘋則非郭之誤而孔疏</span><br/>
<span class='tline' id='l120' data-llen='2623:2646'>引郭之誤也案爾雅先云萍䓑注水中浮萍江東謂之</span><br/>
<span class='tline' id='l121' data-llen='2646:2669'>薸繼云其大者蘋注詩曰于以采蘋是郭注水中浮萍</span><br/>
<span class='tline' id='l122' data-llen='2669:2692'>二語乃釋萍䓑非釋蘋也於蘋字直引詩證之耳孔氏</span><br/>
<span class='tline' id='l123' data-llen='2692:2715'>引爾雅合兩文為一而繋郭注於下又刪其引詩之語</span><br/>
<span class='tline' id='l124' data-llen='2715:2741'><a onclick="displayPageImage('KR1c0049', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2741:2764'>竟似以萍釋蘋矣嚴不譏孔而譏郭豈未覩爾雅原文</span><br/>
<span class='tline' id='l126' data-llen='2764:2787'>耶疎謬殊甚嚴又據唐本草謂水蘋有三大曰蘋中曰</span><br/>
<span class='tline' id='l127' data-llen='2787:2810'>荇小曰萍亦非通論蘋萍之為同類而分大小因有爾</span><br/>
<span class='tline' id='l128' data-llen='2810:2833'>雅之文耳荇之列於萍乃蘇恭之說前此未之聞也但</span><br/>
<span class='tline' id='l129' data-llen='2833:2856'>蓴亦似荇何不併列之為萍乎荇蓴蘋三草相似李氏</span><br/>
<span class='tline' id='l130' data-llen='2856:2879'>綱目辨之甚詳葉徑一二寸有一缺而形圓如馬蹄者</span><br/>
<span class='tline' id='l131' data-llen='2879:2902'>蓴也葉似蓴而稍銳長者荇也華並有黄白二色四葉</span><br/>
<span class='tline' id='l132' data-llen='2902:2925'>合成一葉如田字形者蘋也夏秋間開小華白色又稱</span><br/>
<span class='tline' id='l133' data-llen='2925:2951'><a onclick="displayPageImage('KR1c0049', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2951:2955'>白蘋</span><br/>
<span class='tline' id='l135' data-llen='2955:2978'>毛以藻為聚藻正陸璣所謂葉如蓬蒿莖大如釵股者</span><br/>
<span class='tline' id='l136' data-llen='2978:3001'>也又名蕰蕰藻之菜見左傳李氏本草注云葉細如絲</span><br/>
<span class='tline' id='l137' data-llen='3001:3024'>及魚鰓狀節節相生即水蕰是也又一種名馬藻即爾</span><br/>
<span class='tline' id='l138' data-llen='3024:3051'>雅之莙<span class='krp-note'>其隕/切</span>牛藻郭云似藻葉大江東呼為馬藻陸疏</span><br/>
<span class='tline' id='l139' data-llen='3051:3072'>所謂葉如雞蘇莖大如箸者即此非采蘋詩之藻</span><br/>
<span class='tline' id='l140' data-llen='3072:3095'>宗室牖下毛以為室中鄭以為戶外義雖不同皆不以</span><br/>
<span class='tline' id='l141' data-llen='3095:3118'>為奥也故孔疏駁王肅云經典未有以奥為牖下者案</span><br/>
<span class='tline' id='l142' data-llen='3118:3144'><a onclick="displayPageImage('KR1c0049', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3144:3167'>奥乃深隠之名牖下是通明之處肅合為一名實相違</span><br/>
<span class='tline' id='l144' data-llen='3167:3170'>矣</span><br/>
<span class='tline' id='l145' data-llen='3170:3176'>　　甘棠</span><br/>
<span class='tline' id='l146' data-llen='3176:3199'>先儒釋甘棠謂召公述職不欲重煩百姓聽斷於甘棠</span><br/>
<span class='tline' id='l147' data-llen='3199:3226'>下韓詩及史記說苑所言皆與鄭箋同宋劉元城<span class='krp-note'>安/世</span>譏</span><br/>
<span class='tline' id='l148' data-llen='3226:3249'>之謂此乃墨子之道當是召伯在時偶焉憩息於此耳</span><br/>
<span class='tline' id='l149' data-llen='3249:3272'>源謂廵行時適值農桑無暇故就樹下而决訟理容有</span><br/>
<span class='tline' id='l150' data-llen='3272:3295'>之原不以此為常也若偶然憩息則廵行多矣所憩非</span><br/>
<span class='tline' id='l151' data-llen='3295:3321'><a onclick="displayPageImage('KR1c0049', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3321:3334'>一處思徳者何偏愛一棠哉</span><br/>
<span class='tline' id='l153' data-llen='3334:3357'>毛傳云蔽芾小貌吕氏引宋范氏云盛也兩義相反案</span><br/>
<span class='tline' id='l154' data-llen='3357:3380'>說文蔽字注云蔽蔽小草也易豐卦釋文引子夏傳云</span><br/>
<span class='tline' id='l155' data-llen='3380:3403'>芾小也爾雅釋言亦云芾小也然則蔽芾皆為小義詩</span><br/>
<span class='tline' id='l156' data-llen='3403:3426'>合此二字其當訓小無疑毛義不易矣又芾字本作□</span><br/>
<span class='tline' id='l157' data-llen='3426:3453'>玉篇云蔽芾小貌此又祖毛說又案甘棠即杜也<span class='krp-note'>見爾/雅</span></span><br/>
<span class='tline' id='l158' data-llen='3453:3484'>謂之杜棃<span class='krp-note'>郭/注</span>亦名棠棃<span class='krp-note'>陸/疏</span>唐風兩杕杜皆咏其特生一</span><br/>
<span class='tline' id='l159' data-llen='3484:3507'>言杕葉稀疎一言隂涼寡薄俱與小義相近晉孫楚杕</span><br/>
<span class='tline' id='l160' data-llen='3507:3533'><a onclick="displayPageImage('KR1c0049', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3533:3556'>杜賦云華葉疎悴靡休蔭之茂榮今棠棃實非大樹合</span><br/>
<span class='tline' id='l162' data-llen='3556:3570'>此賦語矣范以為盛豈其然乎</span><br/>
<span class='tline' id='l163' data-llen='3570:3593'>爾雅云杜甘棠又云杜赤棠白者棠舎人注曰白者名</span><br/>
<span class='tline' id='l164' data-llen='3593:3617'>棠赤者為杜棠為甘棠召南甘棠唐風小雅杕杜皆赤棠</span><br/>
<span class='tline' id='l165' data-llen='3617:3640'>也毛傳亦云甘棠杜也然則甘棠乃赤棠又名杜無可</span><br/>
<span class='tline' id='l166' data-llen='3640:3664'>疑矣草木疏云甘棠今棠棃赤棠也與白棠同耳但子有</span><br/>
<span class='tline' id='l167' data-llen='3664:3687'>赤白美惡白棠子白而滑美甘棠也赤棠子濇而酸俗</span><br/>
<span class='tline' id='l168' data-llen='3687:3710'>語曰濇如杜是也既以甘棠為赤棠又以為白棠前後</span><br/>
<span class='tline' id='l169' data-llen='3710:3737'><a onclick="displayPageImage('KR1c0049', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3737:3760'>自相反必有誤也爾雅邢疏及陸氏埤雅皆全引之而</span><br/>
<span class='tline' id='l171' data-llen='3760:3778'>不置辨惟孔氏詩疏專引舎人注得之矣</span><br/>
<span class='tline' id='l172' data-llen='3778:3801'>召之甘棠秦之樹檖皆野棃也甘棠即杜樹似棃而小</span><br/>
<span class='tline' id='l173' data-llen='3801:3831'>子霜後可食<span class='krp-note'>韻㑹曰牡曰/棠牝曰杜</span>齊民要術云棃核毎顆十餘</span><br/>
<span class='tline' id='l174' data-llen='3831:3854'>粒種之惟一二子生棃餘皆生杜然接棃者必用之檖</span><br/>
<span class='tline' id='l175' data-llen='3854:3877'>名赤羅又名山棃又名楊檖名鹿棃又名鼠棃實大如</span><br/>
<span class='tline' id='l176' data-llen='3877:3900'>杏可食案杜棃三者同類而小異耳甘棠名棠棃又名</span><br/>
<span class='tline' id='l177' data-llen='3900:3923'>杜棃實兼三種木名矣後世海棠乃别種鄭樵以為即</span><br/>
<span class='tline' id='l178' data-llen='3923:3950'><a onclick="displayPageImage('KR1c0049', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3950:3973'>甘棠誤甚海棠來自海外古世無有風人安得見之哉</span><br/>
<span class='tline' id='l180' data-llen='3973:3996'>茇說文訓草根而□字訓舎引詩召伯所□今詩皆借</span><br/>
<span class='tline' id='l181' data-llen='3996:4019'>用茇毛云草舎也孔疏引周禮茇舎注草止釋之□云</span><br/>
<span class='tline' id='l182' data-llen='4019:4047'>舎義稍别而同歸矣又左傳反首㧞舎<span class='krp-note'>僖十/五年</span>杜注云㧞</span><br/>
<span class='tline' id='l183' data-llen='4047:4070'>草舎止殆因茇㧞之異故不直云草止乎三書各一字</span><br/>
<span class='tline' id='l184' data-llen='4070:4085'>義實相通此詩則當以□字為正</span><br/>
<span class='tline' id='l185' data-llen='4085:4108'>集傳釋甘棠篇以為勿敗則非特勿伐勿拜則非特勿</span><br/>
<span class='tline' id='l186' data-llen='4108:4135'>敗此用唐人施士丏<span class='krp-note'>彌免/切</span>之說也施解勿拜謂小低詘</span><br/>
<span class='tline' id='l187' data-llen='4135:4162'><a onclick="displayPageImage('KR1c0049', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4162:4185'>其枝如人之拜特臆說耳嘗以字義考之則異是案首</span><br/>
<span class='tline' id='l189' data-llen='4185:4208'>章之伐毛訓擊說文亦同次章之敗毛無傳而說文訓</span><br/>
<span class='tline' id='l190' data-llen='4208:4235'>毁末章之拜本作扒扒音拜㧞也<span class='krp-note'>見廣/韻</span>鄭箋拜亦訓㧞</span><br/>
<span class='tline' id='l191' data-llen='4235:4258'>可見今詩拜字乃扒字之借非跪拜義也施取借用之</span><br/>
<span class='tline' id='l192' data-llen='4258:4281'>字而妄為傅㑹陋矣夫毁之則甚於擊㧞之則又甚於</span><br/>
<span class='tline' id='l193' data-llen='4281:4299'>毁三章文義殆由輕而重集傳正與相反</span><br/>
<span class='tline' id='l194' data-llen='4299:4305'>　　行露</span><br/>
<span class='tline' id='l195' data-llen='4305:4328'>行露以喻犯禮本興體集傳判為賦是言畏露之霑濕</span><br/>
<span class='tline' id='l196' data-llen='4328:4355'><a onclick="displayPageImage('KR1c0049', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4355:4378'>故不敢淫奔也女子不願淫奔誰能彊之豈須以露為</span><br/>
<span class='tline' id='l198' data-llen='4378:4401'>詞耶又曰自述己意作此詩以絶其人一似始與之私</span><br/>
<span class='tline' id='l199' data-llen='4401:4424'>繼則悔而絶之者此可謂之貞女乎下章雀鼠之訟殆</span><br/>
<span class='tline' id='l200' data-llen='4424:4447'>彊委禽焉而未遂耳若怨其不奔而遽與之訟恐無此</span><br/>
<span class='tline' id='l201' data-llen='4447:4450'>理</span><br/>
<span class='tline' id='l202' data-llen='4450:4473'>室家不足非幣不足也箋所謂媒妁之言不和而彊委</span><br/>
<span class='tline' id='l203' data-llen='4473:4496'>六禮者也疏申其意至明當矣韓詩外傳以為既許嫁</span><br/>
<span class='tline' id='l204' data-llen='4496:4519'>因禮不備而不行是争聘財也聘財不足始諾而終悔</span><br/>
<span class='tline' id='l205' data-llen='4519:4546'><a onclick="displayPageImage('KR1c0049', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4546:4570'>之被文王之化者尚如是乎集傳云室家謂媒聘不足謂</span><br/>
<span class='tline' id='l207' data-llen='4570:4593'>求為室家之禮未備夫不行媒聘突然興訟何必召公</span><br/>
<span class='tline' id='l208' data-llen='4593:4603'>之賢方能斷斯獄哉</span><br/>
<span class='tline' id='l209' data-llen='4603:4609'>　　羔羊</span><br/>
<span class='tline' id='l210' data-llen='4609:4632'>麟趾序云信厚如麟趾之時羔羊序云節儉正直徳如</span><br/>
<span class='tline' id='l211' data-llen='4632:4655'>羔羊騶虞序云仁如騶虞三序皆言如語同而義異麟</span><br/>
<span class='tline' id='l212' data-llen='4655:4678'>趾言如如致麟之時也騶虞言如如騶虞之獸也羔羊</span><br/>
<span class='tline' id='l213' data-llen='4678:4701'>言如如服羔裘之人也鄭箋云卿大夫競相勸化皆如</span><br/>
<span class='tline' id='l214' data-llen='4701:4728'><a onclick="displayPageImage('KR1c0049', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4728:4751'>此羔羊之人正斯義矣疏申箋以為人徳如羔羊又引</span><br/>
<span class='tline' id='l216' data-llen='4751:4774'>宗伯職注士相見禮注公羊何休注以證羔羊之徳殆</span><br/>
<span class='tline' id='l217' data-llen='4774:4797'>不然此詩之羔羊以為裘耳豈若麟與騶虞取義於兩</span><br/>
<span class='tline' id='l218' data-llen='4797:4820'>物乎况所云羣不失類跪而受乳死義生禮經文無此</span><br/>
<span class='tline' id='l219' data-llen='4820:4843'>意也與節儉正直語非甚合也疏失序意併失箋意矣</span><br/>
<span class='tline' id='l220' data-llen='4843:4871'>案羔羊大夫居朝之服<span class='krp-note'>孔疏/有辨</span>所謂服羔裘之人也徳不</span><br/>
<span class='tline' id='l221' data-llen='4871:4894'>可為大夫雖服羔裘而非其人矣召南大夫徳稱其服</span><br/>
<span class='tline' id='l222' data-llen='4894:4903'>故曰如羔羊之人</span><br/>
<span class='tline' id='l223' data-llen='4903:4930'><a onclick="displayPageImage('KR1c0049', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4930:4953'>後漢循吏傳注引韓詩羔羊篇薛君章句云素喻潔白</span><br/>
<span class='tline' id='l225' data-llen='4953:4976'>絲喻詘柔紽數名也詩人美賢人為大夫者其徳能稱</span><br/>
<span class='tline' id='l226' data-llen='4976:4999'>有潔白之性詘柔之行進退有度數也此最有義味可</span><br/>
<span class='tline' id='l227' data-llen='4999:5007'>補毛鄭之未及</span><br/>
<span class='tline' id='l228' data-llen='5007:5030'>毛以委蛇為行可從迹韓詩云公正貌兩意正相成矣</span><br/>
<span class='tline' id='l229' data-llen='5030:5053'>惟其公正無私故舉動光明終始如一可從迹倣效即</span><br/>
<span class='tline' id='l230' data-llen='5053:5076'>序所謂正直也鄭訓為委曲自得不及傳之優至以退</span><br/>
<span class='tline' id='l231' data-llen='5076:5092'>食為減膳自公為順事於文義尤迂</span><br/>
<span class='tline' id='l232' data-llen='5092:5119'><a onclick="displayPageImage('KR1c0049', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5119:5126'>　　殷其靁</span><br/>
<span class='tline' id='l234' data-llen='5126:5149'>傳文簡貴亦有詳人所畧者如殷其靁傳云靁出地奮</span><br/>
<span class='tline' id='l235' data-llen='5149:5172'>震驚百里山出雲雨以潤天下一興耳詞煩不殺者靁</span><br/>
<span class='tline' id='l236' data-llen='5172:5195'>為號令之象逺行從政似此故須詳之耳然則詩人託</span><br/>
<span class='tline' id='l237' data-llen='5195:5213'>興豈漫然哉乃以為全不取義吾未敢信</span><br/>
<span class='tline' id='l238' data-llen='5213:5236'>雨靁殷殷然震靁虺虺然旱靁隆隆然靁聲不同有此</span><br/>
<span class='tline' id='l239' data-llen='5236:5259'>三者而皆見詩惟殷殷之靁有和豫之義震動之象王</span><br/>
<span class='tline' id='l240' data-llen='5259:5282'>者政教號令動物而使之和類此矣故詩以興從政而</span><br/>
<span class='tline' id='l241' data-llen='5282:5309'><a onclick="displayPageImage('KR1c0049', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5309:5320'>傳引豫震兩卦義釋之</span><br/>
<span class='tline' id='l243' data-llen='5320:5343'>何斯違斯毛云何此君子也斯此違去鄭云何乎此君</span><br/>
<span class='tline' id='l244' data-llen='5343:5366'>子適居此復去此疏申之云傳何此君子解何字非經</span><br/>
<span class='tline' id='l245' data-llen='5366:5389'>中之斯故復訓斯為此箋何乎此君子亦非經中之斯</span><br/>
<span class='tline' id='l246' data-llen='5389:5412'>適居此乃何斯之此復去此乃違斯之此孔特以毛之</span><br/>
<span class='tline' id='l247' data-llen='5412:5435'>斯此在何此君子下鄭又多適居此一語故作是解也</span><br/>
<span class='tline' id='l248' data-llen='5435:5458'>愚則謂毛鄭何此君子皆經中之斯毛之斯此總釋兩</span><br/>
<span class='tline' id='l249' data-llen='5458:5481'>斯字鄭之適居復去合釋違義而兩此字止當經違斯</span><br/>
<span class='tline' id='l250' data-llen='5481:5508'><a onclick="displayPageImage('KR1c0049', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5508:5529'>一斯字如此則經文明順且合傳箋矣集傳得之</span><br/>
<span class='tline' id='l252' data-llen='5529:5536'>　　摽有梅</span><br/>
<span class='tline' id='l253' data-llen='5536:5559'>摽梅詩女之求男汲汲矣箋疏皆謂詩人代述其情良</span><br/>
<span class='tline' id='l254' data-llen='5559:5582'>是也後世閨情艶體出文人墨士筆正與此相類朱子</span><br/>
<span class='tline' id='l255' data-llen='5582:5605'>以為女子自言閨中處女何顔厚乃爾耶案大全或問</span><br/>
<span class='tline' id='l256' data-llen='5605:5628'>此詩謂女子自作恐不得為正風朱子曰自作亦無害</span><br/>
<span class='tline' id='l257' data-llen='5628:5651'>里巷之詩如此已不失正矣又言晉魏間怨父母詩唐</span><br/>
<span class='tline' id='l258' data-llen='5651:5674'>人怨兄嫂詩雖鄙俚可惡自是人情吁此言豈可為訓</span><br/>
<span class='tline' id='l259' data-llen='5674:5701'><a onclick="displayPageImage('KR1c0049', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5701:5724'>又夭桃摽梅二詩體正相同一以桃之盛喻及時一以</span><br/>
<span class='tline' id='l261' data-llen='5724:5747'>梅之落喻過時皆興也今一以為興一以為賦吾所不</span><br/>
<span class='tline' id='l262' data-llen='5747:5750'>解</span><br/>
<span class='tline' id='l263' data-llen='5750:5756'>　　小星</span><br/>
<span class='tline' id='l264' data-llen='5756:5779'>小星詩以小星喻妾媵三五喻夫人此毛鄭說也補傳</span><br/>
<span class='tline' id='l265' data-llen='5779:5802'>非之謂三心五栁非一時所見栁有八星不得言五夫</span><br/>
<span class='tline' id='l266' data-llen='5802:5825'>人一而已不得以三五為喻嚴氏信其說遂謂三五參</span><br/>
<span class='tline' id='l267' data-llen='5825:5848'>昴即是小星總為衆妾之喻此謬矣三五經不言何星</span><br/>
<span class='tline' id='l268' data-llen='5848:5875'><a onclick="displayPageImage('KR1c0049', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5875:5898'>謂之小星猶可參三星俱大昴七星其一最大謂之小</span><br/>
<span class='tline' id='l270' data-llen='5898:5921'>星可乎且詩是託興非據一時所見為言參見於三月</span><br/>
<span class='tline' id='l271' data-llen='5921:5944'>柳見於正月何妨並取為喻牛女與天畢相去百餘度</span><br/>
<span class='tline' id='l272' data-llen='5944:5967'>大東詩同咏之不必一時並見也又星體離合天官家</span><br/>
<span class='tline' id='l273' data-llen='5967:5991'>各有師授彼此多不相同栁雖八星然疏引元命苞以為</span><br/>
<span class='tline' id='l274' data-llen='5991:6014'>五星矣不僅柳也即如下章之參古以為三星考工記</span><br/>
<span class='tline' id='l275' data-llen='6014:6037'>數伐而為六星丹元子不數伐而數左右肩股為七星</span><br/>
<span class='tline' id='l276' data-llen='6037:6060'>昴今為七星元命苞以為六星亦不能相同又如營室</span><br/>
<span class='tline' id='l277' data-llen='6060:6087'><a onclick="displayPageImage('KR1c0049', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6087:6110'>二星考工記並東壁於室而為四星河鼓左右旗班書</span><br/>
<span class='tline' id='l279' data-llen='6110:6133'>以為各九星則共十八星孫炎僅總為十二星又如牽</span><br/>
<span class='tline' id='l280' data-llen='6133:6156'>牛河鼔爾雅合為一星天官書别為兩星皆是也又天</span><br/>
<span class='tline' id='l281' data-llen='6156:6179'>上經星古今時有増損以隋丹元子歩天歌較之今日</span><br/>
<span class='tline' id='l282' data-llen='6179:6202'>天象如閣道本六星今則八文昌本六星今則七皆増</span><br/>
<span class='tline' id='l283' data-llen='6202:6225'>於其舊臼本四星杵本三星今則臼三而杵一皆損於</span><br/>
<span class='tline' id='l284' data-llen='6225:6248'>其舊此等未易悉數甚有古有而今無者如折威農大</span><br/>
<span class='tline' id='l285' data-llen='6248:6271'>人之類豈可執一而論哉况詩託興於星但以小大為</span><br/>
<span class='tline' id='l286' data-llen='6271:6298'><a onclick="displayPageImage('KR1c0049', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6298:6321'>喻耳寡多非所計也必欲以三喻三以五喻五固甚矣</span><br/>
<span class='tline' id='l288' data-llen='6321:6344'>至集傳取兩在字兩與字相呼應為興此全不取義之</span><br/>
<span class='tline' id='l289' data-llen='6344:6353'>說也有辨見總詁</span><br/>
<span class='tline' id='l290' data-llen='6353:6376'>寔命不同毛云寔是也觀書是能容之戴記引書是作</span><br/>
<span class='tline' id='l291' data-llen='6376:6399'>寔春秋桓六年寔來公羊傳云是來可見毛義允當朱</span><br/>
<span class='tline' id='l292' data-llen='6399:6422'>傳以為與實同恐非詩指案說文寔正也實富也今寔</span><br/>
<span class='tline' id='l293' data-llen='6422:6445'>音殖入三十職韻實讀如石入四質韻二字音義各别</span><br/>
<span class='tline' id='l294' data-llen='6445:6468'>自杜注寔來訓寔為實後儒相沿溷為一字朱傳殆仍</span><br/>
<span class='tline' id='l295' data-llen='6468:6495'><a onclick="displayPageImage('KR1c0049', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6495:6499'>其誤</span><br/>
<span class='tline' id='l297' data-llen='6499:6506'>　　江有汜</span><br/>
<span class='tline' id='l298' data-llen='6506:6529'>江有汜三章汜為水決復入渚為小洲皆泛稱也非水</span><br/>
<span class='tline' id='l299' data-llen='6529:6552'>名也惟末章之沱是水名見禹貢及爾雅江之别也故</span><br/>
<span class='tline' id='l300' data-llen='6552:6575'>小序獨云江沱之閒謂二水間之國耳朱傳改為汜水</span><br/>
<span class='tline' id='l301' data-llen='6575:6598'>之旁汜豈水名乎文義乖矣水亦有名汜者然在成臯</span><br/>
<span class='tline' id='l302' data-llen='6598:6604'>不近江也</span><br/>
<span class='tline' id='l303' data-llen='6604:6627'>江有氾董氏逌引石經及說文氾皆作洍以為古作洍</span><br/>
<span class='tline' id='l304' data-llen='6627:6654'><a onclick="displayPageImage('KR1c0049', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6654:6677'>後譌為氾案說文氾洍二字皆引此詩音義亦同徐鉉</span><br/>
<span class='tline' id='l306' data-llen='6677:6700'>等謂洍乃汜之或體然則氾字古有之非後之論也董</span><br/>
<span class='tline' id='l307' data-llen='6700:6705'>語非是</span><br/>
<span class='tline' id='l308' data-llen='6705:6728'>江有氾序不言夫人而言嫡故孔疏申之以為大夫士</span><br/>
<span class='tline' id='l309' data-llen='6728:6751'>之妻朱傳云嫡被后妃夫人之化亦此意被夫人化必</span><br/>
<span class='tline' id='l310' data-llen='6751:6774'>非夫人矣但言媵待年於國則前後語不相顧大夫不</span><br/>
<span class='tline' id='l311' data-llen='6774:6797'>越境逆女其媵常待年於家不應以國别也春秋時齊</span><br/>
<span class='tline' id='l312' data-llen='6797:6825'>髙固昬於魯<span class='krp-note'>見宣/五年</span>此衰周之失禮文王之世安得有之</span><br/>
<span class='tline' id='l313' data-llen='6825:6852'><a onclick="displayPageImage('KR1c0049', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6852:6865'>至待年之誤通義駁之尤當</span><br/>
<span class='tline' id='l315' data-llen='6865:6873'>　　野有死麕</span><br/>
<span class='tline' id='l316' data-llen='6873:6896'>吉士誘之毛鄭皆以誘為道儀禮有誘射之文謂以禮</span><br/>
<span class='tline' id='l317' data-llen='6896:6919'>道之古字義本如此也歐陽誤解為挑誘東萊駁之云</span><br/>
<span class='tline' id='l318' data-llen='6919:6942'>詩方惡棄禮豈有為此汚行而名吉士者斯言當矣嚴</span><br/>
<span class='tline' id='l319' data-llen='6942:6952'>緝反從歐何其悖哉</span><br/>
<span class='tline' id='l320' data-llen='6952:6975'>吉士誘之言吉士之宜以禮來也有女如玉比女徳之</span><br/>
<span class='tline' id='l321' data-llen='6975:7006'>貞潔<span class='krp-note'>鄭云如玉者取/其堅而潔白</span>不可犯也詞遜而意嚴矣朱傳誘</span><br/>
<span class='tline' id='l322' data-llen='7006:7033'><a onclick="displayPageImage('KR1c0049', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7033:7056'>字無訓以下所述或說推之當同歐解又謂如玉是美</span><br/>
<span class='tline' id='l324' data-llen='7056:7079'>其色則此二章詩直是稱述豔情夸美冶容之語安在</span><br/>
<span class='tline' id='l325' data-llen='7079:7102'>其惡棄禮又烏得為正風哉至所引或說出於潘叔恭</span><br/>
<span class='tline' id='l326' data-llen='7102:7125'>其以麕鹿為誘者謂以不備之禮為侵陵之具夫不論</span><br/>
<span class='tline' id='l327' data-llen='7125:7144'>理之當否而論物之厚薄是特争聘財而已</span><br/>
<span class='tline' id='l328' data-llen='7144:7167'>林有樸樕毛傳云樸樕小木孔疏引爾雅樸樕心及孫</span><br/>
<span class='tline' id='l329' data-llen='7167:7190'>炎某氏注以為即此木錢氏詩話譏之謂小木通呼樸</span><br/>
<span class='tline' id='l330' data-llen='7190:7213'>樕非木名又爾雅是樕樸與樸樕不同某氏注以為可</span><br/>
<span class='tline' id='l331' data-llen='7213:7240'><a onclick="displayPageImage('KR1c0049', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7240:7263'>作柱則必非小木韻㑹載其說此似是而實非也疏引</span><br/>
<span class='tline' id='l333' data-llen='7263:7286'>爾雅作樸樕必定是古本原如此後誤倒其文不得疑</span><br/>
<span class='tline' id='l334' data-llen='7286:7309'>為兩木也又郭氏某氏注皆言樸樕即槲樕案槲樕與</span><br/>
<span class='tline' id='l335' data-llen='7309:7332'>櫟相類華葉似栗亦有實如橡子而短小有二種小者</span><br/>
<span class='tline' id='l336' data-llen='7332:7355'>叢生大者高丈餘名大葉櫟然則毛傳言其小者而某</span><br/>
<span class='tline' id='l337' data-llen='7355:7378'>氏注則指其大者與錢以為小木之通稱謬矣李時珍</span><br/>
<span class='tline' id='l338' data-llen='7378:7401'>曰槲葉摇動有觳觫之態故名槲樕也樸樕者婆娑之</span><br/>
<span class='tline' id='l339' data-llen='7401:7424'>貌其樹偃蹇其枝芄故也俗呼衣服不整者為樸樕以</span><br/>
<span class='tline' id='l340' data-llen='7424:7451'><a onclick="displayPageImage('KR1c0049', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7451:7457'>此理或然</span><br/>
<span class='tline' id='l342' data-llen='7457:7480'>純有六音緇屯囤準淳振是也白茅純束之純兼屯囤</span><br/>
<span class='tline' id='l343' data-llen='7480:7503'>二音訓皆為包束義本徒本反讀如屯則鄭意也故沈</span><br/>
<span class='tline' id='l344' data-llen='7503:7510'>重音徒尊反</span><br/>
<span class='tline' id='l345' data-llen='7510:7537'>說文云尨犬之多毛者从犬彡<span class='krp-note'>音/衫</span>聲今惟監本注疏無</span><br/>
<span class='tline' id='l346' data-llen='7537:7560'>使尨也吠與說文合吕記朱傳皆作厖非是厖訓大石</span><br/>
<span class='tline' id='l347' data-llen='7560:7569'>見說文與尨異字</span><br/>
<span class='tline' id='l348' data-llen='7569:7577'>　　何彼穠矣</span><br/>
<span class='tline' id='l349' data-llen='7577:7604'><a onclick="displayPageImage('KR1c0049', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7604:7627'>穠左从衣石經監本注疏及說文皆同今集傳俗本多</span><br/>
<span class='tline' id='l351' data-llen='7627:7632'>誤從禾</span><br/>
<span class='tline' id='l352' data-llen='7632:7655'>雝从隹邕聲雝渠鳥也即脊令肅雝西雝塵雝皆非雝</span><br/>
<span class='tline' id='l353' data-llen='7655:7678'>本義乃借也西雝謂辟雝當作廱塵雝是雝塞義當作</span><br/>
<span class='tline' id='l354' data-llen='7678:7701'>邕邕者水邕成池與塞義近矣今作壅乃俗字也惟肅</span><br/>
<span class='tline' id='l355' data-llen='7701:7724'>雝為雝和義無本字可歸當終於借又雝隸作雍破巛</span><br/>
<span class='tline' id='l356' data-llen='7724:7747'>為亠破邑為乡邑之作乡猶鄉之左旁也隹則如故雝</span><br/>
<span class='tline' id='l357' data-llen='7747:7770'>雍本一字今乃分為兩字鳥名獨用雝而雍則訓和亦</span><br/>
<span class='tline' id='l358' data-llen='7770:7797'><a onclick="displayPageImage('KR1c0049', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7797:7819'>俗也其鳴雁和鸞鳯凰之聲皆有取於和亦當借和</span><br/>
<span class='tline' id='l360' data-llen='7819:7843'>以文王為平王猶商稱𤣥王稱武王周稱寧王稱汾王</span><br/>
<span class='tline' id='l361' data-llen='7843:7866'>不必以諡舉也昧者不察故以春秋王姬歸齊事實何</span><br/>
<span class='tline' id='l362' data-llen='7866:7889'>彼穠矣之詩陋矣朱傳本依古注又附或說於後可謂</span><br/>
<span class='tline' id='l363' data-llen='7889:7912'>蛇足夫經云齊侯之子此父在之稱也春秋書王姬歸</span><br/>
<span class='tline' id='l364' data-llen='7912:7935'>齊一在莊元年則齊襄之五年也一在莊十一年則齊</span><br/>
<span class='tline' id='l365' data-llen='7935:7958'>桓之三年也王姬下嫁時二公久已為君豈有身為齊</span><br/>
<span class='tline' id='l366' data-llen='7958:7981'>侯而顧目為齊侯子者耶為此說者太闇於文義矣集</span><br/>
<span class='tline' id='l367' data-llen='7981:8008'><a onclick="displayPageImage('KR1c0049', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8008:8031'>傳又云齊侯即襄公諸兒其誤尤甚襄公桓公皆僖公</span><br/>
<span class='tline' id='l369' data-llen='8031:8054'>子就如或說齊侯亦當指僖公何得云襄公乎元劉瑾</span><br/>
<span class='tline' id='l370' data-llen='8054:8077'>申之曰集傳疑齊侯為襄公則齊侯之子指桓公小白</span><br/>
<span class='tline' id='l371' data-llen='8077:8097'>也是竟以桓公為襄公子矣不顧後人齒冷耶</span><br/>
<span class='tline' id='l372' data-llen='8097:8120'>又案平王之崩在隠公三年為辛酉歳太子泄父早死</span><br/>
<span class='tline' id='l373' data-llen='8120:8143'>立其子林是為桓王王姬果為平王之孫必泄父之女</span><br/>
<span class='tline' id='l374' data-llen='8143:8179'>林之妹也<span class='krp-note'>鄭樵以王姬為桓王女不/知桓王以孫繼祖亦可笑</span>其歸齊襄者於莊</span><br/>
<span class='tline' id='l375' data-llen='8179:8202'>之元年為戊子歳去平王之崩已二十八年矣太子之</span><br/>
<span class='tline' id='l376' data-llen='8202:8229'><a onclick="displayPageImage('KR1c0049', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8229:8252'>死又在其前則計王姬之年當三十左右其歸齊桓者</span><br/>
<span class='tline' id='l378' data-llen='8252:8275'>於莊之十一年為戊戌歳王姬當四十左右周雖衰尚</span><br/>
<span class='tline' id='l379' data-llen='8275:8298'>為共主何至女嫁不售愆期乃爾况三四十歳老女比</span><br/>
<span class='tline' id='l380' data-llen='8298:8328'>之桃李之華安得此過情之譽耶宋章俊卿<span class='krp-note'>名如愚著/山堂考索</span></span><br/>
<span class='tline' id='l381' data-llen='8328:8351'>泥其說遂以此篇為刺詩言王姬有容色之盛而無肅</span><br/>
<span class='tline' id='l382' data-llen='8351:8374'>雝之徳且譏序黒白倒置斯尤謬說曷不與何彼相應</span><br/>
<span class='tline' id='l383' data-llen='8374:8396'>皆正詞非反詞也文義顯然且正風安得有刺詩乎</span><br/>
<span class='tline' id='l384' data-llen='8396:8419'>釣必以絲緡猶嫁娶必以禮此毛鄭之說也朱傳以絲</span><br/>
<span class='tline' id='l385' data-llen='8419:8446'><a onclick="displayPageImage('KR1c0049', 'WYG', '002-22a' );" name="002-22a" class="pb">[002-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8446:8468'>合而為緡喻男女合而為㛰則其釣維何語成贅矣</span><br/>
<span class='tline' id='l387' data-llen='8468:8499'>說文從糸昏聲<span class='krp-note'>韻㑹云本作/緍今文作緡</span>今詩皆作緡惟吕氏作緍</span><br/>
<span class='tline' id='l388' data-llen='8499:8508'>大雅言緍之絲同</span><br/>
<span class='tline' id='l389' data-llen='8508:8514'>　　騶虞</span><br/>
<span class='tline' id='l390' data-llen='8514:8537'>壹發五豝傳云虞人翼五豝以待公之發孔疏申之以</span><br/>
<span class='tline' id='l391' data-llen='8537:8560'>為五豝而止一發不忍盡殺仁心之至朱傳易其說用</span><br/>
<span class='tline' id='l392' data-llen='8560:8583'>漢賦中必疊䨇語釋之是誇善射也勸多殺也通義駁</span><br/>
<span class='tline' id='l393' data-llen='8583:8606'>其說允矣况中必疊䨇語出班孟堅西都賦作賦者之</span><br/>
<span class='tline' id='l394' data-llen='8606:8633'><a onclick="displayPageImage('KR1c0049', 'WYG', '002-22b' );" name="002-22b" class="pb">[002-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8633:8656'>意非以為美談也意在頌美東都故先抑西都以為下</span><br/>
<span class='tline' id='l396' data-llen='8656:8677'>篇地耳曽是東漢人所譏者而反為召南所美乎</span><br/>
<span class='tline' id='l397' data-llen='8677:8700'>詩彼茁者蓬又首如飛蓬蓬乃陸草非水草也爾雅齧</span><br/>
<span class='tline' id='l398' data-llen='8700:8723'>彫蓬薦黍蓬郭云别蓬種類邢疏以月令藜莠蓬蒿並</span><br/>
<span class='tline' id='l399' data-llen='8723:8746'>興及詩語證之則斷非水草矣本草綱目引爾雅孫炎</span><br/>
<span class='tline' id='l400' data-llen='8746:8775'><span class='krp-note'>此非晉/孫叔然</span>正義云彫蓬即茭米古人以為五飯之一者鄭</span><br/>
<span class='tline' id='l401' data-llen='8775:8798'>樵通志云彫蓬即米茭可作飯食故謂之齧其黍蓬即</span><br/>
<span class='tline' id='l402' data-llen='8798:8821'>茭之不結實者惟堪作薦故謂之薦楊慎巵言云蓬有</span><br/>
<span class='tline' id='l403' data-llen='8821:8848'><a onclick="displayPageImage('KR1c0049', 'WYG', '002-23a' );" name="002-23a" class="pb">[002-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8848:8871'>水陸二種彫蓬乃水蓬彫苽是也黍蓬乃旱蓬青科是</span><br/>
<span class='tline' id='l405' data-llen='8871:8894'>也青科結實如黍羌人食之今松州有焉鄭因齧字薦</span><br/>
<span class='tline' id='l406' data-llen='8894:8917'>字而傅㑹楊又因彫字黍字而傅㑹皆祖乎孫者也此</span><br/>
<span class='tline' id='l407' data-llen='8917:8940'>孫炎正邢昺所謂俗間孫炎淺近俗儒耳二子乃惑於</span><br/>
<span class='tline' id='l408' data-llen='8940:8963'>其說亦未之思矣案蓬之名見古書甚多云轉蓬飛蓬</span><br/>
<span class='tline' id='l409' data-llen='8963:8986'>孤蓬並無言其水産者陸氏埤雅謂葭是澤草蓬是陸</span><br/>
<span class='tline' id='l410' data-llen='8986:9004'>草詩兼舉之以見庶類之蕃殖斯語得之</span><br/>
<span class='tline' id='l411' data-llen='9004:9007'>　</span><br/>
<span class='tline' id='l412' data-llen='9007:9034'><a onclick="displayPageImage('KR1c0049', 'WYG', '002-23b' );" name="002-23b" class="pb">[002-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9034:9037'>　</span><br/>
<span class='tline' id='l414' data-llen='9037:9040'>　</span><br/>
<span class='tline' id='l415' data-llen='9040:9043'>　</span><br/>
<span class='tline' id='l416' data-llen='9043:9046'>　</span><br/>
<span class='tline' id='l417' data-llen='9046:9049'>　</span><br/>
<span class='tline' id='l418' data-llen='9049:9052'>　</span><br/>
<span class='tline' id='l419' data-llen='9052:9055'>　</span><br/>
<span class='tline' id='l420' data-llen='9055:9065'>　毛詩稽古編卷二</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1d0058', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:199'>欽定四庫全書　　　　經部四</span><br/>
<span class='tline' id='l9' data-llen='199:222'>　禮記纂言　　　　　　禮類三<span class='krp-note'>禮記之屬/</span></span><br/>
<span class='tline' id='l10' data-llen='222:228'>　　提要</span><br/>
<span class='tline' id='l11' data-llen='228:254'>　　　　<span class='krp-note'>臣/</span>等謹案禮記纂言三十六卷元吳澄撰澄</span><br/>
<span class='tline' id='l12' data-llen='254:277'>　　　　有易纂言已著録案危素作澄年譜載至順</span><br/>
<span class='tline' id='l13' data-llen='277:300'>　　　　三年澄年八十四留撫州郡學禮記纂言成</span><br/>
<span class='tline' id='l14' data-llen='300:323'>　　　　而虞集行狀則稱成於至順四年即澄卒之</span><br/>
<span class='tline' id='l15' data-llen='323:346'>　　　　歳其言頗不相合然要為澄晚年手定之本</span><br/>
<span class='tline' id='l16' data-llen='346:372'><a onclick="displayPageImage('KR1d0058', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='372:395'>　　　　也其書毎一卷為一篇大㫖以戴記經文龎</span><br/>
<span class='tline' id='l18' data-llen='395:418'>　　　　雜疑多錯簡故每一篇中其文皆以類相從</span><br/>
<span class='tline' id='l19' data-llen='418:441'>　　　　俾上下意義聨屬貫通而識其章句於左其</span><br/>
<span class='tline' id='l20' data-llen='441:464'>　　　　三十六篇次第亦悉以類相從凡通禮九篇</span><br/>
<span class='tline' id='l21' data-llen='464:487'>　　　　喪禮十一篇祭禮四篇通論十一篇各為標</span><br/>
<span class='tline' id='l22' data-llen='487:510'>　　　　目如通禮首曲禮則以少儀玉藻等篇附之</span><br/>
<span class='tline' id='l23' data-llen='510:533'>　　　　皆非小戴之舊他如大學中庸依程朱别為</span><br/>
<span class='tline' id='l24' data-llen='533:556'>　　　　一書投壺奔喪歸於儀禮冠儀等六篇别輯</span><br/>
<span class='tline' id='l25' data-llen='556:582'><a onclick="displayPageImage('KR1d0058', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='582:605'>　　　　為儀禮傳亦並與古不同虞集稱其始終先</span><br/>
<span class='tline' id='l27' data-llen='605:628'>　　　　後最為精宻先王之遺制聖賢之格言其僅</span><br/>
<span class='tline' id='l28' data-llen='628:651'>　　　　存可考者既表而存之各有所附而其糾紛</span><br/>
<span class='tline' id='l29' data-llen='651:674'>　　　　固泥於専門名家之手者一旦各有條理無</span><br/>
<span class='tline' id='l30' data-llen='674:697'>　　　　復餘藴其推重甚至考漢書藝文志禮記本</span><br/>
<span class='tline' id='l31' data-llen='697:720'>　　　　一百三十一篇戴徳刪為八十五戴聖刪為</span><br/>
<span class='tline' id='l32' data-llen='720:743'>　　　　四十九與易書詩春秋經聖人手定者固殊</span><br/>
<span class='tline' id='l33' data-llen='743:766'>　　　　然舊唐書元行沖傳載行沖上類禮義疏張</span><br/>
<span class='tline' id='l34' data-llen='766:792'><a onclick="displayPageImage('KR1d0058', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='792:815'>　　　　説駁奏曰今之禮記歴代傳習著為經教不</span><br/>
<span class='tline' id='l36' data-llen='815:838'>　　　　可刋削魏孫炎始改舊本先儒所非竟不行</span><br/>
<span class='tline' id='l37' data-llen='838:861'>　　　　用貞觀中魏徵因孫炎所修更加整比兼為</span><br/>
<span class='tline' id='l38' data-llen='861:884'>　　　　之注其書竟亦不行今行沖等改徴所注勒</span><br/>
<span class='tline' id='l39' data-llen='884:907'>　　　　成一家然與先儒第乖章句隔絶若欲行用</span><br/>
<span class='tline' id='l40' data-llen='907:930'>　　　　竊恐未可云云則古人屢經修緝迄不能變</span><br/>
<span class='tline' id='l41' data-llen='930:953'>　　　　漢儒舊本唐以前儒風淳實不摇惑於新説</span><br/>
<span class='tline' id='l42' data-llen='953:976'>　　　　此亦一徵澄復改併舊文儼然刪述恐亦不</span><br/>
<span class='tline' id='l43' data-llen='976:1002'><a onclick="displayPageImage('KR1d0058', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1002:1025'>　　　　免僭聖之譏以其排比貫串頗有倫次所解</span><br/>
<span class='tline' id='l45' data-llen='1025:1049'>　　　　亦時有𤼵明較諸王栢刪詩尚為有間故録</span><br/>
<span class='tline' id='l46' data-llen='1049:1072'>　　　　存之而附論其失如右乾隆四十五年五月</span><br/>
<span class='tline' id='l47' data-llen='1072:1081'>　　　　恭校上</span><br/>
<span class='tline' id='l48' data-llen='1081:1113'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l49' data-llen='1113:1139'>　　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l51' data-llen='1159:1185'><a onclick="displayPageImage('KR1d0058', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l52' data-llen='1185:1193'>禮記纂言原序</span><br/>
<span class='tline' id='l53' data-llen='1193:1216'>小戴記三十六篇澄所序次漢興得先儒所記禮書二</span><br/>
<span class='tline' id='l54' data-llen='1216:1239'>百餘篇大戴氏刪合為八十五小戴氏又損益為四十</span><br/>
<span class='tline' id='l55' data-llen='1239:1262'>三曲禮檀弓雜記分上下馬氏增以月令明堂位樂記</span><br/>
<span class='tline' id='l56' data-llen='1262:1285'>鄭氏從而為之注緫四十九篇精粗雜記靡所不有秦</span><br/>
<span class='tline' id='l57' data-llen='1285:1308'>火之餘區區掇拾所存什一於千百雖不能以皆醇然</span><br/>
<span class='tline' id='l58' data-llen='1308:1331'>先王之遺制聖賢之格言往往賴之而存第其諸篇出</span><br/>
<span class='tline' id='l59' data-llen='1331:1354'>於先儒著作之全書者無幾多是記者旁搜博采勦取</span><br/>
<span class='tline' id='l60' data-llen='1354:1380'><a onclick="displayPageImage('KR1d0058', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l61' data-llen='1380:1403'>殘篇斷簡㑹稡成書無復銓次讀者每病其雜亂而無</span><br/>
<span class='tline' id='l62' data-llen='1403:1426'>章唐魏鄭公為是作類禮二十篇不知其書果何如也</span><br/>
<span class='tline' id='l63' data-llen='1426:1449'>而不可得見朱子嘗與東萊先生吕氏商訂三禮篇次</span><br/>
<span class='tline' id='l64' data-llen='1449:1472'>欲取戴記中有關於儀禮者附之經其不係於儀禮者</span><br/>
<span class='tline' id='l65' data-llen='1472:1495'>仍别為記吕氏既不及答而朱子亦不及為幸其大綱</span><br/>
<span class='tline' id='l66' data-llen='1495:1518'>存於文集猶可攷也晚年編校儀禮經傳則其條例與</span><br/>
<span class='tline' id='l67' data-llen='1518:1541'>前所商訂又不同矣其間所附戴記數篇或削本篇之</span><br/>
<span class='tline' id='l68' data-llen='1541:1564'>文而補以他篇之文今則不敢故止就其本篇之中科</span><br/>
<span class='tline' id='l69' data-llen='1564:1590'><a onclick="displayPageImage('KR1d0058', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l70' data-llen='1590:1613'>分櫛剔以類相從俾其上下章文義聨屬章之大㫖標</span><br/>
<span class='tline' id='l71' data-llen='1613:1636'>識于左庶讀者開卷瞭然若其篇第則大學中庸程子</span><br/>
<span class='tline' id='l72' data-llen='1636:1659'>朱子既表章之論語孟子並而為四書固不容復厠之</span><br/>
<span class='tline' id='l73' data-llen='1659:1682'>禮篇而投壺奔喪實為禮之正經亦不可以雜之於記</span><br/>
<span class='tline' id='l74' data-llen='1682:1705'>其冠義昏義鄉飲酒義射義燕聘義六篇正釋儀禮别</span><br/>
<span class='tline' id='l75' data-llen='1705:1728'>輯為傳以附經後矣此外猶三十六篇曰通禮九曲禮</span><br/>
<span class='tline' id='l76' data-llen='1728:1751'>内則少儀玉藻通記小大儀文而深衣附焉月令王制</span><br/>
<span class='tline' id='l77' data-llen='1751:1774'>専記國家制度而文王世子明堂位附焉曰喪禮者十</span><br/>
<span class='tline' id='l78' data-llen='1774:1800'><a onclick="displayPageImage('KR1d0058', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l79' data-llen='1800:1823'>有一喪大記雜記喪服小記服問檀弓曾子問六篇既</span><br/>
<span class='tline' id='l80' data-llen='1823:1846'>喪而大傳閒傳問喪三年問喪服四制五篇則喪之義</span><br/>
<span class='tline' id='l81' data-llen='1846:1869'>也曰祭禮者四祭法一篇既祭而郊特牲祭義祭統三</span><br/>
<span class='tline' id='l82' data-llen='1869:1892'>篇則祭之義也曰通論者十有二禮運禮器經解一類</span><br/>
<span class='tline' id='l83' data-llen='1892:1915'>哀公問仲尼燕居孔子閒居一類坊記表記緇衣一類</span><br/>
<span class='tline' id='l84' data-llen='1915:1938'>儒行自為一類學記樂記其文雅馴非諸篇比則以為</span><br/>
<span class='tline' id='l85' data-llen='1938:1961'>是書之終嗚呼由漢以來此書千有餘歳矣而其顛倒</span><br/>
<span class='tline' id='l86' data-llen='1961:1984'>糾紛至朱子欲為之是正而未及竟豈無所望於後之</span><br/>
<span class='tline' id='l87' data-llen='1984:2010'><a onclick="displayPageImage('KR1d0058', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l88' data-llen='2010:2033'>人與用敢竊取其意修而成之篇章文句秩然有倫先</span><br/>
<span class='tline' id='l89' data-llen='2033:2056'>後始終頗為精審將來學禮之君子於此考信或者其</span><br/>
<span class='tline' id='l90' data-llen='2056:2071'>有取乎非但戴氏之忠臣而已也</span><br/>
<span class='tline' id='l92' data-llen='2097:2123'><a onclick="displayPageImage('KR1d0058', 'WYG', '000-7a' );" name="000-7a" class="pb">[000-7a] <img width="20"  src="/static/img/kanseki-5.png"/></a></span><br/>
<span class='tline' id='l93' data-llen='2123:2131'>禮記纂言原序</span><br/>
<span class='tline' id='l94' data-llen='2131:2154'>禮者理也理也者性也性也者命也維天之命於穆不</span><br/>
<span class='tline' id='l95' data-llen='2154:2177'>已而其在於人也謂之性其粲然而條理也謂之禮其</span><br/>
<span class='tline' id='l96' data-llen='2177:2200'>純然而粹善也謂之仁其截然而裁制也謂之義其昭</span><br/>
<span class='tline' id='l97' data-llen='2200:2223'>然而明覺也謂之知其渾然於其性也則理一而已矣</span><br/>
<span class='tline' id='l98' data-llen='2223:2246'>故仁也者禮之體也義也者禮之宜也知也者禮之通</span><br/>
<span class='tline' id='l99' data-llen='2246:2269'>也經禮三百曲禮三千無一而非仁也無一而非性也</span><br/>
<span class='tline' id='l100' data-llen='2269:2292'>天叙天秩聖人何心焉盖無一而非命也故克己復禮</span><br/>
<span class='tline' id='l101' data-llen='2292:2318'><a onclick="displayPageImage('KR1d0058', 'WYG', '000-7b' );" name="000-7b" class="pb">[000-7b] <img width="20"  src="/static/img/kanseki-5.png"/></a></span><br/>
<span class='tline' id='l102' data-llen='2318:2341'>則謂之仁窮理則盡性以至於命盡性則動容周還中</span><br/>
<span class='tline' id='l103' data-llen='2341:2364'>禮矣後之言禮者吾惑焉紛紜器數之爭而牽制形名</span><br/>
<span class='tline' id='l104' data-llen='2364:2387'>之末窮年矻矻弊精於祝史之糟粕而忘其所謂經綸</span><br/>
<span class='tline' id='l105' data-llen='2387:2410'>天下之大經立天下之大本者禮云禮云玉帛云乎而</span><br/>
<span class='tline' id='l106' data-llen='2410:2433'>人之不仁也其如禮何哉故老莊之徒外禮以言性而</span><br/>
<span class='tline' id='l107' data-llen='2433:2456'>謂禮為道徳之衰仁義之失旣已墮於空虚漭蕩而世</span><br/>
<span class='tline' id='l108' data-llen='2456:2479'>儒之説復外性以求禮遂謂禮止於器制度數之間而</span><br/>
<span class='tline' id='l109' data-llen='2479:2502'>議擬倣像於影響形迹以為天下之禮盡在是矣故凡</span><br/>
<span class='tline' id='l110' data-llen='2502:2528'><a onclick="displayPageImage('KR1d0058', 'WYG', '000-8a' );" name="000-8a" class="pb">[000-8a] <img width="20"  src="/static/img/kanseki-5.png"/></a></span><br/>
<span class='tline' id='l111' data-llen='2528:2551'>先王之禮烟蒙灰散而卒以煨燼於天下要亦未可專</span><br/>
<span class='tline' id='l112' data-llen='2551:2574'>委罪於秦火者僭不自度嘗欲取禮記之所載揭其大</span><br/>
<span class='tline' id='l113' data-llen='2574:2597'>經大本而疏附其條理節目庶㡬器道本末之一致又</span><br/>
<span class='tline' id='l114' data-llen='2597:2620'>懼徳之弗任而時亦有所未及也間嘗為之說曰禮之</span><br/>
<span class='tline' id='l115' data-llen='2620:2643'>於節文也猶規矩之於方圎也非方圎無以見規矩之</span><br/>
<span class='tline' id='l116' data-llen='2643:2666'>用非節文則亦無從而睹所謂禮矣然方圎者規矩之</span><br/>
<span class='tline' id='l117' data-llen='2666:2689'>所出而不可遂以方圎為規矩故執規矩以為方圎則</span><br/>
<span class='tline' id='l118' data-llen='2689:2712'>方圎不可勝用舍規矩以為方圎而遂以方圎為之規</span><br/>
<span class='tline' id='l119' data-llen='2712:2738'><a onclick="displayPageImage('KR1d0058', 'WYG', '000-8b' );" name="000-8b" class="pb">[000-8b] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2738:2761'>矩則規矩之用息矣故規矩者無一定之方圎而方圎</span><br/>
<span class='tline' id='l121' data-llen='2761:2784'>者有一定之規矩此學禮之要盛徳者之所以動容周</span><br/>
<span class='tline' id='l122' data-llen='2784:2807'>還而中也宋儒朱仲晦氏慨禮說之蕪亂嘗欲考次而</span><br/>
<span class='tline' id='l123' data-llen='2807:2830'>刪正之以儀禮為之經禮記為之傳而其志竟亦弗就</span><br/>
<span class='tline' id='l124' data-llen='2830:2853'>其後吳幼清氏因而為之纂言亦不數數於朱説而於</span><br/>
<span class='tline' id='l125' data-llen='2853:2876'>先後重輕之間固已多所發明二子之見其規條指畫</span><br/>
<span class='tline' id='l126' data-llen='2876:2899'>則旣出於漢儒矣其所謂觀其會通以行其典禮之原</span><br/>
<span class='tline' id='l127' data-llen='2899:2922'>則尚恨吾生之晚而未及與聞之也雖然後聖而有作</span><br/>
<span class='tline' id='l128' data-llen='2922:2948'><a onclick="displayPageImage('KR1d0058', 'WYG', '000-9a' );" name="000-9a" class="pb">[000-9a] <img width="20"  src="/static/img/kanseki-5.png"/></a></span><br/>
<span class='tline' id='l129' data-llen='2948:2971'>也則無所容言矣後聖而未有作也則如纂言者固學</span><br/>
<span class='tline' id='l130' data-llen='2971:2994'>禮者之箕裘筌蹄也而可以少之乎姻友胡汝登忠信</span><br/>
<span class='tline' id='l131' data-llen='2994:3017'>而好禮其為寧國也將以是而施之刻纂言以敷其說</span><br/>
<span class='tline' id='l132' data-llen='3017:3040'>而屬序於予予將進汝登之道而推之於其本也故為</span><br/>
<span class='tline' id='l133' data-llen='3040:3061'>序之若此云正徳庚辰冬至後學餘姚王守仁序</span><br/>
</p>
<p><br/>
</p>
  </div>
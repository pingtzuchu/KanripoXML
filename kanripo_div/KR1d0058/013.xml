<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1d0058', 'WYG', '013-1a' );" name="013-1a" class="pb">[013-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:214'>　禮記纂言卷十三　　　　　元　吳澄　撰</span><br/>
<span class='tline' id='l10' data-llen='214:220'>　　服問</span><br/>
<span class='tline' id='l11' data-llen='220:265'>　　<span class='krp-note'>此篇所記與喪服小記篇内喪服一章相類無問/辭而名曰服問者盖是有人問䘮服而知禮者援</span></span><br/>
<span class='tline' id='l12' data-llen='265:305'>　　<span class='krp-note'>據禮經傳記逐節答之如此記者但記其所/答之辭為一篇而不復記其所問之因也</span></span><br/>
<span class='tline' id='l13' data-llen='305:332'>君爲天子三年夫人如外宗之爲君也<span class='krp-note'>爲云僞切/後並同</span></span><br/>
<span class='tline' id='l14' data-llen='332:378'>　<span class='krp-note'>鄭氏曰諸侯爲天子服斬夫人亦從服期外宗君外/親之婦也其夫與諸侯爲兄弟服斬妻從服期孔氏</span></span><br/>
<span class='tline' id='l15' data-llen='378:424'>　<span class='krp-note'>曰熊氏云外宗有二卿大夫之妻一也君之姑姊妹/之女舅之女從母之女二也此外宗是諸侯外親之</span></span><br/>
<span class='tline' id='l16' data-llen='424:450'><a onclick="displayPageImage('KR1d0058', 'WYG', '013-1b' );" name="013-1b" class="pb">[013-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='450:496'>　<span class='krp-note'>婦若姑之子婦從母之子婦其夫是君外姓之親在/於它國當尊諸侯不繼本服之親也故諸侯死來爲</span></span><br/>
<span class='tline' id='l18' data-llen='496:515'>　<span class='krp-note'>之服斬其婦亦名/外宗從服期也</span></span><br/>
<span class='tline' id='l19' data-llen='515:524'>世子不爲天子服</span><br/>
<span class='tline' id='l20' data-llen='524:567'>　<span class='krp-note'>鄭氏曰逺嫌也不服與畿外之民同也孔氏曰諸/侯世子有繼世之道所以逺嫌不爲天子服也</span></span><br/>
<span class='tline' id='l21' data-llen='567:588'>君所主夫人妻大子適婦<span class='krp-note'>適東歴/切下同</span></span><br/>
<span class='tline' id='l22' data-llen='588:634'>　<span class='krp-note'>鄭氏曰言妻見大夫以下亦爲此三人爲喪主也孔/氏曰夫人大子適婦此三人旣正雖國君之尊猶主</span></span><br/>
<span class='tline' id='l23' data-llen='634:680'>　<span class='krp-note'>其喪非此則不主也大夫以下亦爲妻及適子適婦/爲主也山陰陸氏曰言妻非見大夫以下大夫以下</span></span><br/>
<span class='tline' id='l24' data-llen='680:712'>　<span class='krp-note'>爲此三人爲喪主不必見也曲禮/曰公侯有夫人有世婦有妻有妾</span></span><br/>
<span class='tline' id='l25' data-llen='712:738'><a onclick="displayPageImage('KR1d0058', 'WYG', '013-2a' );" name="013-2a" class="pb">[013-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='738:761'>○大夫之適子爲君夫人大子如士服<span class='krp-note'>大音/泰</span></span><br/>
<span class='tline' id='l27' data-llen='761:807'>　<span class='krp-note'>鄭氏曰大夫不世子不嫌也士爲國君斬小君期大/子君服斬臣從服期孔氏曰大夫無繼世之道其子</span></span><br/>
<span class='tline' id='l28' data-llen='807:830'>　<span class='krp-note'>無嫌爲君與夫人及君/之大子得如士服也</span></span><br/>
<span class='tline' id='l29' data-llen='830:853'>○君之母非夫人則羣臣無服唯近臣及僕驂乗從服</span><br/>
<span class='tline' id='l30' data-llen='853:867'>唯君所服服也<span class='krp-note'>乗去/聲</span></span><br/>
<span class='tline' id='l31' data-llen='867:913'>　<span class='krp-note'>鄭氏曰妾先君所不服也禮庶子爲後爲其母緦言/唯君所服伸君也春秋有以小君服之者若小君在</span></span><br/>
<span class='tline' id='l32' data-llen='913:959'>　<span class='krp-note'>則益不可孔氏曰君母是適夫人則羣臣服期非夫/人則君服緦羣臣無服近臣謂閽寺之屬僕御車者</span></span><br/>
<span class='tline' id='l33' data-llen='959:1005'>　<span class='krp-note'>驂車右也貴臣不服賤者隨君服緦喪服記云公子/爲其母練冠麻衣縓縁今以爲君得緦服者仲君之</span></span><br/>
<span class='tline' id='l34' data-llen='1005:1031'><a onclick="displayPageImage('KR1d0058', 'WYG', '013-2b' );" name="013-2b" class="pb">[013-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1031:1077'>　<span class='krp-note'>尊也此禮之正法也春秋文公四年僖公之母成風/昭公十一年昭公之母齊歸皆妾母尊爲夫人非正</span></span><br/>
<span class='tline' id='l36' data-llen='1077:1103'>　<span class='krp-note'>禮也禮無二適女君卒繼/攝其事不得復立爲夫人</span></span><br/>
<span class='tline' id='l37' data-llen='1103:1126'>○公爲卿大夫錫衰以居出亦如之當事則弁絰大夫</span><br/>
<span class='tline' id='l38' data-llen='1126:1142'>相爲亦然爲其妻徃則服之出則否</span><br/>
<span class='tline' id='l39' data-llen='1142:1188'>　<span class='krp-note'>鄭氏曰弁絰如爵弁而素加絰也不當事則皮弁出/謂以它事不至喪所孔氏曰公爲卿大夫喪成服後</span></span><br/>
<span class='tline' id='l40' data-llen='1188:1234'>　<span class='krp-note'>著錫衰以居以它事出亦服錫衰首則皮弁若君徃/弔卿大夫當大斂及殯及將葬啓殯之事則首弁絰</span></span><br/>
<span class='tline' id='l41' data-llen='1234:1280'>　<span class='krp-note'>於士雖當事首皮弁大夫相爲亦如君於卿大夫不/當事則皮弁當事則弁絰大夫於士當事亦皮弁公</span></span><br/>
<span class='tline' id='l42' data-llen='1280:1326'>　<span class='krp-note'>於卿大夫之妻及卿大夫相爲其妻徃臨其喪則錫/衰不恒著以居若他事出亦不服其當殯斂亦弁絰</span></span><br/>
<span class='tline' id='l43' data-llen='1326:1352'><a onclick="displayPageImage('KR1d0058', 'WYG', '013-3a' );" name="013-3a" class="pb">[013-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1352:1398'>　<span class='krp-note'>也山陰陸氏曰當事則弁絰者據此王爲三公六卿/錫衰大夫士疑衰其首服葢當事而後弁絰也大夫</span></span><br/>
<span class='tline' id='l45' data-llen='1398:1444'>　<span class='krp-note'>相爲亦然者雜記曰大夫哭大夫弁絰與殯亦弁絰/爲其妻徃則弔也弔而服之弔而出則除之喪服傳</span></span><br/>
<span class='tline' id='l46' data-llen='1444:1468'>　<span class='krp-note'>曰大夫弔於命婦錫衰/命婦弔於大夫亦錫衰</span></span><br/>
<span class='tline' id='l47' data-llen='1468:1486'>○傳曰有從輕而重公子之妻爲其皇姑</span><br/>
<span class='tline' id='l48' data-llen='1486:1532'>　<span class='krp-note'>鄭氏曰皇君也諸侯妾子之妻爲其君姑齊衰與爲/小君同舅不厭婦也孔氏曰傳曰者舊有成傳引之</span></span><br/>
<span class='tline' id='l49' data-llen='1532:1578'>　<span class='krp-note'>公子謂諸侯妾子皇姑卽公子之母也諸侯在尊厭/妾子使爲母練冠諸侯沒得爲母大功而妾子妻不</span></span><br/>
<span class='tline' id='l50' data-llen='1578:1624'>　<span class='krp-note'>辨諸侯存沒爲夫之母期夫練冠是輕妻爲期是重/故云從輕而重妾非女君而此婦所尊與女君同故</span></span><br/>
<span class='tline' id='l51' data-llen='1624:1633'>　<span class='krp-note'>云君/姑</span></span><br/>
<span class='tline' id='l52' data-llen='1633:1659'><a onclick="displayPageImage('KR1d0058', 'WYG', '013-3b' );" name="013-3b" class="pb">[013-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1659:1671'>有從重而輕爲妻之父母</span><br/>
<span class='tline' id='l54' data-llen='1671:1696'>　<span class='krp-note'>鄭氏曰妻齊衰而夫從緦/麻不降一等言非服差</span></span><br/>
<span class='tline' id='l55' data-llen='1696:1716'>有從無服而有服公子之妻爲公子之外兄弟</span><br/>
<span class='tline' id='l56' data-llen='1716:1762'>　<span class='krp-note'>鄭氏曰謂爲公子之外祖父母從母緦麻孔氏曰公/子之外兄弟謂公子之外祖父母也公子被厭不服</span></span><br/>
<span class='tline' id='l57' data-llen='1762:1808'>　<span class='krp-note'>已母之外家妻猶服公子外祖父母從母緦麻是從/無服而有服也公子外兄弟知非公子姑之子者以</span></span><br/>
<span class='tline' id='l58' data-llen='1808:1854'>　<span class='krp-note'>喪服小記云夫之所爲兄弟服妻皆降一等大爲姑/之子緦麻則妻無服外祖父母從母皆小功之服凡</span></span><br/>
<span class='tline' id='l59' data-llen='1854:1900'>　<span class='krp-note'>小功者謂爲兄弟若同宗則直稱兄弟以外族故稱/外兄弟也澄按禮家雖有凡小功以下爲兄弟之文</span></span><br/>
<span class='tline' id='l60' data-llen='1900:1946'>　<span class='krp-note'>然稱外祖父母從母爲外兄弟終是未詳其義葢謂/外家之親而服小功兄弟之服者以外祖父母及從</span></span><br/>
<span class='tline' id='l61' data-llen='1946:1972'><a onclick="displayPageImage('KR1d0058', 'WYG', '013-4a' );" name="013-4a" class="pb">[013-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1972:1990'>　<span class='krp-note'>母皆是小功服/故以兄弟稱也</span></span><br/>
<span class='tline' id='l63' data-llen='1990:2007'>有從有服而無服公子爲其妻之父母</span><br/>
<span class='tline' id='l64' data-llen='2007:2053'>　<span class='krp-note'>鄭氏曰凡公子厭於君降其私親女君之子不降也/孔氏曰雖爲公子之妻猶爲父母期公子被厭不從</span></span><br/>
<span class='tline' id='l65' data-llen='2053:2071'>　<span class='krp-note'>妻服父母是從/有服而無服也</span></span><br/>
<span class='tline' id='l66' data-llen='2071:2094'>○傳曰母出則爲繼母之黨服母死則爲其母之黨服</span><br/>
<span class='tline' id='l67' data-llen='2094:2110'>爲其母之黨服則不爲繼母之黨服</span><br/>
<span class='tline' id='l68' data-llen='2110:2156'>　<span class='krp-note'>鄭氏曰雖外親亦無二澄曰母出謂己母被出而父/再娶己母義絶子雖不絶母服而母黨之恩則絶矣</span></span><br/>
<span class='tline' id='l69' data-llen='2156:2202'>　<span class='krp-note'>故加服繼母之黨與己母之黨同也母死謂己母死/而父再娶己母祔廟是父之初配雖有繼母而子仍</span></span><br/>
<span class='tline' id='l70' data-llen='2202:2228'><a onclick="displayPageImage('KR1d0058', 'WYG', '013-4b' );" name="013-4b" class="pb">[013-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2228:2266'>　<span class='krp-note'>服死母之黨其服繼母之身雖同己母而/繼母之黨則不同於己母之黨故不服也</span></span><br/>
<span class='tline' id='l72' data-llen='2266:2293'>○傳曰罪多而刑五喪多而服五上祔下祔列也<span class='krp-note'>列音/例</span></span><br/>
<span class='tline' id='l73' data-llen='2293:2339'>　<span class='krp-note'>鄭氏曰列等比也孔氏曰言罪之與喪其數雖多其/限同五其等列相似也故云列也澄曰罪多而墨辟</span></span><br/>
<span class='tline' id='l74' data-llen='2339:2385'>　<span class='krp-note'>千劓辟千剕辟五百宫辟三百大辟二百之類喪多/如儀禮喪服篇斬衰章爲某人等齊衰章爲某人等</span></span><br/>
<span class='tline' id='l75' data-llen='2385:2431'>　<span class='krp-note'>之類言罪雖多而皆不出乎墨劓剕宫大辟五者之/刑喪雖多而皆不出乎斬衰齊衰大功小功緦麻五</span></span><br/>
<span class='tline' id='l76' data-llen='2431:2477'>　<span class='krp-note'>者之服其或刑書禮書所載不盡者以例通之由輕/而加重則附于在上之例由重而減輕則附于在下</span></span><br/>
<span class='tline' id='l77' data-llen='2477:2522'>　<span class='krp-note'>之例通此二例則雖至多之罪至多之喪而刑書中/之五刑禮書中之五服足以該之而無不盡者矣</span></span><br/>
<span class='tline' id='l78' data-llen='2522:2536'>　　　右記䘮服輕重凡七節</span><br/>
<span class='tline' id='l79' data-llen='2536:2562'><a onclick="displayPageImage('KR1d0058', 'WYG', '013-5a' );" name="013-5a" class="pb">[013-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2562:2585'>三年之喪旣練矣有期之喪旣葬矣則帶其故葛帶絰</span><br/>
<span class='tline' id='l81' data-llen='2585:2602'>期之絰服其功衰<span class='krp-note'>期音基/下同</span></span><br/>
<span class='tline' id='l82' data-llen='2602:2648'>　<span class='krp-note'>鄭氏曰帶其故葛帶者三年旣練期及葬差相似也/絰期之葛絰三年旣練首絰除矣爲父旣練衰七升</span></span><br/>
<span class='tline' id='l83' data-llen='2648:2694'>　<span class='krp-note'>母旣葬衰八升凡齊衰旣葬衰或八升或九升服其/功衰服麤衰孔氏曰三年之喪練祭後葛帶期喪旣</span></span><br/>
<span class='tline' id='l84' data-llen='2694:2740'>　<span class='krp-note'>葬男子應著葛帶與三年之葛帶麤細正同以父葛/爲重故帶其故葛帶練後男子首絰除矣其首空故</span></span><br/>
<span class='tline' id='l85' data-llen='2740:2785'>　<span class='krp-note'>絰期之葛絰若婦人練後麻帶旣除則首絰練之故/葛絰要帶期之麻帶也功衰謂服父練之功衰也</span></span><br/>
<span class='tline' id='l86' data-llen='2785:2795'>有大功之喪亦如之</span><br/>
<span class='tline' id='l87' data-llen='2795:2841'>　<span class='krp-note'>鄭氏曰大功之麻變三年之練葛期旣葬之葛帶小/於練之葛帶又當有絰亦反服其故葛帶絰期之絰</span></span><br/>
<span class='tline' id='l88' data-llen='2841:2867'><a onclick="displayPageImage('KR1d0058', 'WYG', '013-5b' );" name="013-5b" class="pb">[013-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2867:2913'>　<span class='krp-note'>此雖變麻服葛大小同爾亦服其功衰凡三年之喪/旣練始遭齊衰大功之喪絰帶皆麻孔氏曰三年之</span></span><br/>
<span class='tline' id='l90' data-llen='2913:2959'>　<span class='krp-note'>喪練後有大功之喪以大功初死之麻變三年練後/之葛首要皆麻謂之重麻大功旣葬葛帶三寸有餘</span></span><br/>
<span class='tline' id='l91' data-llen='2959:3005'>　<span class='krp-note'>三年練之葛帶則四寸有餘故大功旣葬反服練之/故葛帶大功初喪首麻若要服練之葛帶首服大功</span></span><br/>
<span class='tline' id='l92' data-llen='3005:3051'>　<span class='krp-note'>旣葬之葛絰則不爲五分去一故首絰進與期之旣/葬同五寸有餘大功初喪首麻絰五寸餘要麻帶四</span></span><br/>
<span class='tline' id='l93' data-llen='3051:3093'>　<span class='krp-note'>寸餘旣葬首葛絰應四寸餘要葛絰應三寸餘/此雖變麻服葛與大功初死之麻絰大小同也</span></span><br/>
<span class='tline' id='l94' data-llen='3093:3100'>小功無變也</span><br/>
<span class='tline' id='l95' data-llen='3100:3146'>　<span class='krp-note'>鄭氏曰無所變於大功齊斬之服不用輕累重也孔/氏曰言先有大功以上喪服今遭小功之喪無變於</span></span><br/>
<span class='tline' id='l96' data-llen='3146:3163'>　<span class='krp-note'>前服不以輕服/減累於重也</span></span><br/>
<span class='tline' id='l97' data-llen='3163:3189'><a onclick="displayPageImage('KR1d0058', 'WYG', '013-6a' );" name="013-6a" class="pb">[013-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3189:3202'>○麻之有本者變三年之葛</span><br/>
<span class='tline' id='l99' data-llen='3202:3248'>　<span class='krp-note'>鄭氏曰有本謂大功以上也小功以下澡麻斷本孔/氏曰大功以上并留麻之根本合糾爲帶如此者得</span></span><br/>
<span class='tline' id='l100' data-llen='3248:3294'>　<span class='krp-note'>變三年之練葛若小功以下其絰澡麻斷本是麻之/無本者不得變三年之葛也言變三年葛舉其重者</span></span><br/>
<span class='tline' id='l101' data-llen='3294:3307'>　<span class='krp-note'>期之葛亦/得變之</span></span><br/>
<span class='tline' id='l102' data-llen='3307:3330'>○旣練遇麻斷本者於免絰之旣免去絰每可以絰必</span><br/>
<span class='tline' id='l103' data-llen='3330:3357'>絰旣絰則去之<span class='krp-note'>斷東管切免音問下/並同去起吕切下同</span></span><br/>
<span class='tline' id='l104' data-llen='3357:3403'>　<span class='krp-note'>鄭氏曰雖無變縁練無首絰於有事則免絰如其倫/免無不絰絰有不免其無事則自若練服也孔氏曰</span></span><br/>
<span class='tline' id='l105' data-llen='3403:3449'>　<span class='krp-note'>遇麻斷本謂遭小功之喪此明斬衰旣練之後遭小/功之喪雖不變服得爲之加絰也以練無首絰於小</span></span><br/>
<span class='tline' id='l106' data-llen='3449:3475'><a onclick="displayPageImage('KR1d0058', 'WYG', '013-6b' );" name="013-6b" class="pb">[013-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3475:3521'>　<span class='krp-note'>功喪有事於免之時則爲之加小功之絰旣免去絰/謂斂殯事竟則脫去其絰也小功以下之喪當斂殯</span></span><br/>
<span class='tline' id='l108' data-llen='3521:3560'>　<span class='krp-note'>之節每可以絰之時必爲之加麻旣絰則去/之謂不應絰之時則去其絰自若練服也</span></span><br/>
<span class='tline' id='l109' data-llen='3560:3583'>小功不易喪之練冠如免則絰其緦小功之絰因其初</span><br/>
<span class='tline' id='l110' data-llen='3583:3587'>葛帶</span><br/>
<span class='tline' id='l111' data-llen='3587:3633'>　<span class='krp-note'>孔氏曰言小功以下之喪不合變易三年喪之練冠/其期之練冠亦不得易如當緦小功著免之節則首</span></span><br/>
<span class='tline' id='l112' data-llen='3633:3679'>　<span class='krp-note'>絰其緦與小功之絰所以爲後喪緦小功絰者以前/喪練冠首絰已除故也上云小功不易明緦不易下</span></span><br/>
<span class='tline' id='l113' data-llen='3679:3725'>　<span class='krp-note'>云緦小功之絰兼云緦者恐免絰不及緦故也因其/初葛帶者言小功以下之喪要中所著仍因其初喪</span></span><br/>
<span class='tline' id='l114' data-llen='3725:3771'>　<span class='krp-note'>練葛帶上文云期喪旣葬則帶練之故葛帶此小功/以下之喪亦著練之初葛帶不云故而云初者以期</span></span><br/>
<span class='tline' id='l115' data-llen='3771:3797'><a onclick="displayPageImage('KR1d0058', 'WYG', '013-7a' );" name="013-7a" class="pb">[013-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='3797:3843'>　<span class='krp-note'>初喪之時變練之葛帶爲麻期旣葬之後還反復練/之故葛帶故言故也其小功以下之喪不變練之葛</span></span><br/>
<span class='tline' id='l117' data-llen='3843:3856'>　<span class='krp-note'>帶故云初/葛帶也</span></span><br/>
<span class='tline' id='l118' data-llen='3856:3879'>緦之麻不變小功之葛小功之麻不變大功之葛以有</span><br/>
<span class='tline' id='l119' data-llen='3879:3895'>本爲稅<span class='krp-note'>稅吐外切/下之稅同</span></span><br/>
<span class='tline' id='l120' data-llen='3895:3941'>　<span class='krp-note'>鄭氏曰稅亦變易也小功以下之麻雖與上葛同猶/不變也此要其麻有本者乃變上爾孔氏曰以輕喪</span></span><br/>
<span class='tline' id='l121' data-llen='3941:3987'>　<span class='krp-note'>之麻本服旣輕雖初喪之麻不變前重喪之葛也以/有本爲稅者大功以上麻絰有本者得稅變前喪緦</span></span><br/>
<span class='tline' id='l122' data-llen='3987:4008'>　<span class='krp-note'>與小功麻絰旣無本/不合稅變前喪也</span></span><br/>
<span class='tline' id='l123' data-llen='4008:4031'>○殤長中變三年之葛終殤之月筭而反三年之葛是</span><br/>
<span class='tline' id='l124' data-llen='4031:4057'><a onclick="displayPageImage('KR1d0058', 'WYG', '013-7b' );" name="013-7b" class="pb">[013-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='4057:4089'>非重麻爲其無卒哭之稅下殤則否<span class='krp-note'>長知兩切重直勇/切爲其云僞切</span></span><br/>
<span class='tline' id='l126' data-llen='4089:4135'>　<span class='krp-note'>鄭氏曰謂大功之親爲殤在緦小功者也可以變三/年之葛正親親也三年之葛大功變旣練齊衰變旣</span></span><br/>
<span class='tline' id='l127' data-llen='4135:4181'>　<span class='krp-note'>虞卒哭凡喪卒哭受麻以葛殤以麻終喪之月數非/重之而不變爲殤未成人文不縟爾下殤則否言賤</span></span><br/>
<span class='tline' id='l128' data-llen='4181:4227'>　<span class='krp-note'>也男子爲大功之殤中從上服小功婦人爲之中從/下服緦麻孔氏曰殤長中者謂本服大功今降在長</span></span><br/>
<span class='tline' id='l129' data-llen='4227:4273'>　<span class='krp-note'>中殤男子則爲之小功婦人爲長殤小功中殤則緦/麻如此者得變三年之葛也著此殤服之麻終其月</span></span><br/>
<span class='tline' id='l130' data-llen='4273:4319'>　<span class='krp-note'>筭數如小功則五月緦麻則三月著麻月滿還反三/年之葛也言服殤長中之麻不改是非重此麻也以</span></span><br/>
<span class='tline' id='l131' data-llen='4319:4354'>　<span class='krp-note'>殤服初死服麻以後無卒哭稅麻服葛/之法以其質畧無文飾之繁數故也</span></span><br/>
<span class='tline' id='l132' data-llen='4354:4377'>○凡見人無免絰雖朝於君無免絰唯公門有稅齊衰</span><br/>
<span class='tline' id='l133' data-llen='4377:4403'><a onclick="displayPageImage('KR1d0058', 'WYG', '013-8a' );" name="013-8a" class="pb">[013-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='4403:4425'><span class='krp-note'>免絰音勉下同朝音潮/稅吐活切又始銳切</span></span><br/>
<span class='tline' id='l135' data-llen='4425:4471'>　<span class='krp-note'>鄭氏曰見人謂行求見人也無免絰絰重也稅猶免/也古者說或作稅有免齊衰謂不杖齊衰也於公門</span></span><br/>
<span class='tline' id='l136' data-llen='4471:4517'>　<span class='krp-note'>有免齊衰則大功有免絰也孔氏曰以絰重縱徃朝/君亦無免稅於絰也唯至公門已有不杖齊衰則脫</span></span><br/>
<span class='tline' id='l137' data-llen='4517:4559'>　<span class='krp-note'>去其衰絰猶不去也若杖齊衰及斬衰雖入公/門衰亦不稅也其大功非但脫衰又免去絰也</span></span><br/>
<span class='tline' id='l138' data-llen='4559:4576'>傳曰君子不奪人之喪亦不可奪喪也</span><br/>
<span class='tline' id='l139' data-llen='4576:4622'>　<span class='krp-note'>此文已見雜記今再引之以結上文孔氏曰君子以/已恕物不可奪人喪禮故君許臣著絰亦不可自奪</span></span><br/>
<span class='tline' id='l140' data-llen='4622:4644'>　<span class='krp-note'>喪所以已有重喪猶/絰以見君申喪禮也</span></span><br/>
<span class='tline' id='l141' data-llen='4644:4658'>　　　右記䘮服變易凡七節</span><br/>
<span class='tline' id='l142' data-llen='4658:4684'><a onclick="displayPageImage('KR1d0058', 'WYG', '013-8b' );" name="013-8b" class="pb">[013-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='4684:4687'>　</span><br/>
<span class='tline' id='l144' data-llen='4687:4690'>　</span><br/>
<span class='tline' id='l145' data-llen='4690:4693'>　</span><br/>
<span class='tline' id='l146' data-llen='4693:4696'>　</span><br/>
<span class='tline' id='l147' data-llen='4696:4699'>　</span><br/>
<span class='tline' id='l148' data-llen='4699:4702'>　</span><br/>
<span class='tline' id='l149' data-llen='4702:4705'>　</span><br/>
<span class='tline' id='l150' data-llen='4705:4715'>　禮記纂言卷十三</span><br/>
<span class='tline' id='l152' data-llen='4736:4762'><a onclick="displayPageImage('KR1d0058', 'WYG', '013-9a' );" name="013-9a" class="pb">[013-9a] <img width="20"  src="/static/img/kanseki-5.png"/></a></span><br/>
<span class='tline' id='l153' data-llen='4762:4770'>欽定四庫全書</span><br/>
<span class='tline' id='l154' data-llen='4770:4791'>　禮記纂言卷十三　　　　　元　吳澄　撰</span><br/>
<span class='tline' id='l155' data-llen='4791:4797'>　　服問</span><br/>
<span class='tline' id='l156' data-llen='4797:4842'>　　<span class='krp-note'>此篇所記與喪服小記篇内喪服一章相類無問/辭而名曰服問者盖是有人問䘮服而知禮者援</span></span><br/>
<span class='tline' id='l157' data-llen='4842:4882'>　　<span class='krp-note'>據禮經傳記逐節答之如此記者但記其所/答之辭為一篇而不復記其所問之因也</span></span><br/>
<span class='tline' id='l158' data-llen='4882:4909'>君爲天子三年夫人如外宗之爲君也<span class='krp-note'>爲云僞切/後並同</span></span><br/>
<span class='tline' id='l159' data-llen='4909:4955'>　<span class='krp-note'>鄭氏曰諸侯爲天子服斬夫人亦從服期外宗君外/親之婦也其夫與諸侯爲兄弟服斬妻從服期孔氏</span></span><br/>
<span class='tline' id='l160' data-llen='4955:5001'>　<span class='krp-note'>曰熊氏云外宗有二卿大夫之妻一也君之姑姊妹/之女舅之女從母之女二也此外宗是諸侯外親之</span></span><br/>
<span class='tline' id='l161' data-llen='5001:5027'><a onclick="displayPageImage('KR1d0058', 'WYG', '013-9b' );" name="013-9b" class="pb">[013-9b] <img width="20"  src="/static/img/kanseki-5.png"/></a></span><br/>
<span class='tline' id='l162' data-llen='5027:5073'>　<span class='krp-note'>婦若姑之子婦從母之子婦其夫是君外姓之親在/於它國當尊諸侯不繼本服之親也故諸侯死來爲</span></span><br/>
<span class='tline' id='l163' data-llen='5073:5092'>　<span class='krp-note'>之服斬其婦亦名/外宗從服期也</span></span><br/>
<span class='tline' id='l164' data-llen='5092:5101'>世子不爲天子服</span><br/>
<span class='tline' id='l165' data-llen='5101:5144'>　<span class='krp-note'>鄭氏曰逺嫌也不服與畿外之民同也孔氏曰諸/侯世子有繼世之道所以逺嫌不爲天子服也</span></span><br/>
<span class='tline' id='l166' data-llen='5144:5165'>君所主夫人妻大子適婦<span class='krp-note'>適東歴/切下同</span></span><br/>
<span class='tline' id='l167' data-llen='5165:5211'>　<span class='krp-note'>鄭氏曰言妻見大夫以下亦爲此三人爲喪主也孔/氏曰夫人大子適婦此三人旣正雖國君之尊猶主</span></span><br/>
<span class='tline' id='l168' data-llen='5211:5257'>　<span class='krp-note'>其喪非此則不主也大夫以下亦爲妻及適子適婦/爲主也山陰陸氏曰言妻非見大夫以下大夫以下</span></span><br/>
<span class='tline' id='l169' data-llen='5257:5289'>　<span class='krp-note'>爲此三人爲喪主不必見也曲禮/曰公侯有夫人有世婦有妻有妾</span></span><br/>
<span class='tline' id='l170' data-llen='5289:5316'><a onclick="displayPageImage('KR1d0058', 'WYG', '013-10a' );" name="013-10a" class="pb">[013-10a] <img width="20"  src="/static/img/kanseki-5.png"/></a></span><br/>
<span class='tline' id='l171' data-llen='5316:5339'>○大夫之適子爲君夫人大子如士服<span class='krp-note'>大音/泰</span></span><br/>
<span class='tline' id='l172' data-llen='5339:5385'>　<span class='krp-note'>鄭氏曰大夫不世子不嫌也士爲國君斬小君期大/子君服斬臣從服期孔氏曰大夫無繼世之道其子</span></span><br/>
<span class='tline' id='l173' data-llen='5385:5408'>　<span class='krp-note'>無嫌爲君與夫人及君/之大子得如士服也</span></span><br/>
<span class='tline' id='l174' data-llen='5408:5431'>○君之母非夫人則羣臣無服唯近臣及僕驂乗從服</span><br/>
<span class='tline' id='l175' data-llen='5431:5445'>唯君所服服也<span class='krp-note'>乗去/聲</span></span><br/>
<span class='tline' id='l176' data-llen='5445:5491'>　<span class='krp-note'>鄭氏曰妾先君所不服也禮庶子爲後爲其母緦言/唯君所服伸君也春秋有以小君服之者若小君在</span></span><br/>
<span class='tline' id='l177' data-llen='5491:5537'>　<span class='krp-note'>則益不可孔氏曰君母是適夫人則羣臣服期非夫/人則君服緦羣臣無服近臣謂閽寺之屬僕御車者</span></span><br/>
<span class='tline' id='l178' data-llen='5537:5583'>　<span class='krp-note'>驂車右也貴臣不服賤者隨君服緦喪服記云公子/爲其母練冠麻衣縓縁今以爲君得緦服者仲君之</span></span><br/>
<span class='tline' id='l179' data-llen='5583:5610'><a onclick="displayPageImage('KR1d0058', 'WYG', '013-10b' );" name="013-10b" class="pb">[013-10b] <img width="20"  src="/static/img/kanseki-5.png"/></a></span><br/>
<span class='tline' id='l180' data-llen='5610:5656'>　<span class='krp-note'>尊也此禮之正法也春秋文公四年僖公之母成風/昭公十一年昭公之母齊歸皆妾母尊爲夫人非正</span></span><br/>
<span class='tline' id='l181' data-llen='5656:5682'>　<span class='krp-note'>禮也禮無二適女君卒繼/攝其事不得復立爲夫人</span></span><br/>
<span class='tline' id='l182' data-llen='5682:5705'>○公爲卿大夫錫衰以居出亦如之當事則弁絰大夫</span><br/>
<span class='tline' id='l183' data-llen='5705:5721'>相爲亦然爲其妻徃則服之出則否</span><br/>
<span class='tline' id='l184' data-llen='5721:5767'>　<span class='krp-note'>鄭氏曰弁絰如爵弁而素加絰也不當事則皮弁出/謂以它事不至喪所孔氏曰公爲卿大夫喪成服後</span></span><br/>
<span class='tline' id='l185' data-llen='5767:5813'>　<span class='krp-note'>著錫衰以居以它事出亦服錫衰首則皮弁若君徃/弔卿大夫當大斂及殯及將葬啓殯之事則首弁絰</span></span><br/>
<span class='tline' id='l186' data-llen='5813:5859'>　<span class='krp-note'>於士雖當事首皮弁大夫相爲亦如君於卿大夫不/當事則皮弁當事則弁絰大夫於士當事亦皮弁公</span></span><br/>
<span class='tline' id='l187' data-llen='5859:5905'>　<span class='krp-note'>於卿大夫之妻及卿大夫相爲其妻徃臨其喪則錫/衰不恒著以居若他事出亦不服其當殯斂亦弁絰</span></span><br/>
<span class='tline' id='l188' data-llen='5905:5932'><a onclick="displayPageImage('KR1d0058', 'WYG', '013-11a' );" name="013-11a" class="pb">[013-11a] <img width="20"  src="/static/img/kanseki-5.png"/></a></span><br/>
<span class='tline' id='l189' data-llen='5932:5978'>　<span class='krp-note'>也山陰陸氏曰當事則弁絰者據此王爲三公六卿/錫衰大夫士疑衰其首服葢當事而後弁絰也大夫</span></span><br/>
<span class='tline' id='l190' data-llen='5978:6024'>　<span class='krp-note'>相爲亦然者雜記曰大夫哭大夫弁絰與殯亦弁絰/爲其妻徃則弔也弔而服之弔而出則除之喪服傳</span></span><br/>
<span class='tline' id='l191' data-llen='6024:6048'>　<span class='krp-note'>曰大夫弔於命婦錫衰/命婦弔於大夫亦錫衰</span></span><br/>
<span class='tline' id='l192' data-llen='6048:6066'>○傳曰有從輕而重公子之妻爲其皇姑</span><br/>
<span class='tline' id='l193' data-llen='6066:6112'>　<span class='krp-note'>鄭氏曰皇君也諸侯妾子之妻爲其君姑齊衰與爲/小君同舅不厭婦也孔氏曰傳曰者舊有成傳引之</span></span><br/>
<span class='tline' id='l194' data-llen='6112:6158'>　<span class='krp-note'>公子謂諸侯妾子皇姑卽公子之母也諸侯在尊厭/妾子使爲母練冠諸侯沒得爲母大功而妾子妻不</span></span><br/>
<span class='tline' id='l195' data-llen='6158:6204'>　<span class='krp-note'>辨諸侯存沒爲夫之母期夫練冠是輕妻爲期是重/故云從輕而重妾非女君而此婦所尊與女君同故</span></span><br/>
<span class='tline' id='l196' data-llen='6204:6213'>　<span class='krp-note'>云君/姑</span></span><br/>
<span class='tline' id='l197' data-llen='6213:6240'><a onclick="displayPageImage('KR1d0058', 'WYG', '013-11b' );" name="013-11b" class="pb">[013-11b] <img width="20"  src="/static/img/kanseki-5.png"/></a></span><br/>
<span class='tline' id='l198' data-llen='6240:6252'>有從重而輕爲妻之父母</span><br/>
<span class='tline' id='l199' data-llen='6252:6277'>　<span class='krp-note'>鄭氏曰妻齊衰而夫從緦/麻不降一等言非服差</span></span><br/>
<span class='tline' id='l200' data-llen='6277:6297'>有從無服而有服公子之妻爲公子之外兄弟</span><br/>
<span class='tline' id='l201' data-llen='6297:6343'>　<span class='krp-note'>鄭氏曰謂爲公子之外祖父母從母緦麻孔氏曰公/子之外兄弟謂公子之外祖父母也公子被厭不服</span></span><br/>
<span class='tline' id='l202' data-llen='6343:6389'>　<span class='krp-note'>已母之外家妻猶服公子外祖父母從母緦麻是從/無服而有服也公子外兄弟知非公子姑之子者以</span></span><br/>
<span class='tline' id='l203' data-llen='6389:6435'>　<span class='krp-note'>喪服小記云夫之所爲兄弟服妻皆降一等大爲姑/之子緦麻則妻無服外祖父母從母皆小功之服凡</span></span><br/>
<span class='tline' id='l204' data-llen='6435:6481'>　<span class='krp-note'>小功者謂爲兄弟若同宗則直稱兄弟以外族故稱/外兄弟也澄按禮家雖有凡小功以下爲兄弟之文</span></span><br/>
<span class='tline' id='l205' data-llen='6481:6527'>　<span class='krp-note'>然稱外祖父母從母爲外兄弟終是未詳其義葢謂/外家之親而服小功兄弟之服者以外祖父母及從</span></span><br/>
<span class='tline' id='l206' data-llen='6527:6554'><a onclick="displayPageImage('KR1d0058', 'WYG', '013-12a' );" name="013-12a" class="pb">[013-12a] <img width="20"  src="/static/img/kanseki-5.png"/></a></span><br/>
<span class='tline' id='l207' data-llen='6554:6572'>　<span class='krp-note'>母皆是小功服/故以兄弟稱也</span></span><br/>
<span class='tline' id='l208' data-llen='6572:6589'>有從有服而無服公子爲其妻之父母</span><br/>
<span class='tline' id='l209' data-llen='6589:6635'>　<span class='krp-note'>鄭氏曰凡公子厭於君降其私親女君之子不降也/孔氏曰雖爲公子之妻猶爲父母期公子被厭不從</span></span><br/>
<span class='tline' id='l210' data-llen='6635:6653'>　<span class='krp-note'>妻服父母是從/有服而無服也</span></span><br/>
<span class='tline' id='l211' data-llen='6653:6676'>○傳曰母出則爲繼母之黨服母死則爲其母之黨服</span><br/>
<span class='tline' id='l212' data-llen='6676:6692'>爲其母之黨服則不爲繼母之黨服</span><br/>
<span class='tline' id='l213' data-llen='6692:6738'>　<span class='krp-note'>鄭氏曰雖外親亦無二澄曰母出謂己母被出而父/再娶己母義絶子雖不絶母服而母黨之恩則絶矣</span></span><br/>
<span class='tline' id='l214' data-llen='6738:6784'>　<span class='krp-note'>故加服繼母之黨與己母之黨同也母死謂己母死/而父再娶己母祔廟是父之初配雖有繼母而子仍</span></span><br/>
<span class='tline' id='l215' data-llen='6784:6811'><a onclick="displayPageImage('KR1d0058', 'WYG', '013-12b' );" name="013-12b" class="pb">[013-12b] <img width="20"  src="/static/img/kanseki-5.png"/></a></span><br/>
<span class='tline' id='l216' data-llen='6811:6849'>　<span class='krp-note'>服死母之黨其服繼母之身雖同己母而/繼母之黨則不同於己母之黨故不服也</span></span><br/>
<span class='tline' id='l217' data-llen='6849:6876'>○傳曰罪多而刑五喪多而服五上祔下祔列也<span class='krp-note'>列音/例</span></span><br/>
<span class='tline' id='l218' data-llen='6876:6922'>　<span class='krp-note'>鄭氏曰列等比也孔氏曰言罪之與喪其數雖多其/限同五其等列相似也故云列也澄曰罪多而墨辟</span></span><br/>
<span class='tline' id='l219' data-llen='6922:6968'>　<span class='krp-note'>千劓辟千剕辟五百宫辟三百大辟二百之類喪多/如儀禮喪服篇斬衰章爲某人等齊衰章爲某人等</span></span><br/>
<span class='tline' id='l220' data-llen='6968:7014'>　<span class='krp-note'>之類言罪雖多而皆不出乎墨劓剕宫大辟五者之/刑喪雖多而皆不出乎斬衰齊衰大功小功緦麻五</span></span><br/>
<span class='tline' id='l221' data-llen='7014:7060'>　<span class='krp-note'>者之服其或刑書禮書所載不盡者以例通之由輕/而加重則附于在上之例由重而減輕則附于在下</span></span><br/>
<span class='tline' id='l222' data-llen='7060:7105'>　<span class='krp-note'>之例通此二例則雖至多之罪至多之喪而刑書中/之五刑禮書中之五服足以該之而無不盡者矣</span></span><br/>
<span class='tline' id='l223' data-llen='7105:7119'>　　　右記䘮服輕重凡七節</span><br/>
<span class='tline' id='l224' data-llen='7119:7146'><a onclick="displayPageImage('KR1d0058', 'WYG', '013-13a' );" name="013-13a" class="pb">[013-13a] <img width="20"  src="/static/img/kanseki-5.png"/></a></span><br/>
<span class='tline' id='l225' data-llen='7146:7169'>三年之喪旣練矣有期之喪旣葬矣則帶其故葛帶絰</span><br/>
<span class='tline' id='l226' data-llen='7169:7186'>期之絰服其功衰<span class='krp-note'>期音基/下同</span></span><br/>
<span class='tline' id='l227' data-llen='7186:7232'>　<span class='krp-note'>鄭氏曰帶其故葛帶者三年旣練期及葬差相似也/絰期之葛絰三年旣練首絰除矣爲父旣練衰七升</span></span><br/>
<span class='tline' id='l228' data-llen='7232:7278'>　<span class='krp-note'>母旣葬衰八升凡齊衰旣葬衰或八升或九升服其/功衰服麤衰孔氏曰三年之喪練祭後葛帶期喪旣</span></span><br/>
<span class='tline' id='l229' data-llen='7278:7324'>　<span class='krp-note'>葬男子應著葛帶與三年之葛帶麤細正同以父葛/爲重故帶其故葛帶練後男子首絰除矣其首空故</span></span><br/>
<span class='tline' id='l230' data-llen='7324:7369'>　<span class='krp-note'>絰期之葛絰若婦人練後麻帶旣除則首絰練之故/葛絰要帶期之麻帶也功衰謂服父練之功衰也</span></span><br/>
<span class='tline' id='l231' data-llen='7369:7379'>有大功之喪亦如之</span><br/>
<span class='tline' id='l232' data-llen='7379:7425'>　<span class='krp-note'>鄭氏曰大功之麻變三年之練葛期旣葬之葛帶小/於練之葛帶又當有絰亦反服其故葛帶絰期之絰</span></span><br/>
<span class='tline' id='l233' data-llen='7425:7452'><a onclick="displayPageImage('KR1d0058', 'WYG', '013-13b' );" name="013-13b" class="pb">[013-13b] <img width="20"  src="/static/img/kanseki-5.png"/></a></span><br/>
<span class='tline' id='l234' data-llen='7452:7498'>　<span class='krp-note'>此雖變麻服葛大小同爾亦服其功衰凡三年之喪/旣練始遭齊衰大功之喪絰帶皆麻孔氏曰三年之</span></span><br/>
<span class='tline' id='l235' data-llen='7498:7544'>　<span class='krp-note'>喪練後有大功之喪以大功初死之麻變三年練後/之葛首要皆麻謂之重麻大功旣葬葛帶三寸有餘</span></span><br/>
<span class='tline' id='l236' data-llen='7544:7590'>　<span class='krp-note'>三年練之葛帶則四寸有餘故大功旣葬反服練之/故葛帶大功初喪首麻若要服練之葛帶首服大功</span></span><br/>
<span class='tline' id='l237' data-llen='7590:7636'>　<span class='krp-note'>旣葬之葛絰則不爲五分去一故首絰進與期之旣/葬同五寸有餘大功初喪首麻絰五寸餘要麻帶四</span></span><br/>
<span class='tline' id='l238' data-llen='7636:7678'>　<span class='krp-note'>寸餘旣葬首葛絰應四寸餘要葛絰應三寸餘/此雖變麻服葛與大功初死之麻絰大小同也</span></span><br/>
<span class='tline' id='l239' data-llen='7678:7685'>小功無變也</span><br/>
<span class='tline' id='l240' data-llen='7685:7731'>　<span class='krp-note'>鄭氏曰無所變於大功齊斬之服不用輕累重也孔/氏曰言先有大功以上喪服今遭小功之喪無變於</span></span><br/>
<span class='tline' id='l241' data-llen='7731:7748'>　<span class='krp-note'>前服不以輕服/減累於重也</span></span><br/>
<span class='tline' id='l242' data-llen='7748:7775'><a onclick="displayPageImage('KR1d0058', 'WYG', '013-14a' );" name="013-14a" class="pb">[013-14a] <img width="20"  src="/static/img/kanseki-5.png"/></a></span><br/>
<span class='tline' id='l243' data-llen='7775:7788'>○麻之有本者變三年之葛</span><br/>
<span class='tline' id='l244' data-llen='7788:7834'>　<span class='krp-note'>鄭氏曰有本謂大功以上也小功以下澡麻斷本孔/氏曰大功以上并留麻之根本合糾爲帶如此者得</span></span><br/>
<span class='tline' id='l245' data-llen='7834:7880'>　<span class='krp-note'>變三年之練葛若小功以下其絰澡麻斷本是麻之/無本者不得變三年之葛也言變三年葛舉其重者</span></span><br/>
<span class='tline' id='l246' data-llen='7880:7893'>　<span class='krp-note'>期之葛亦/得變之</span></span><br/>
<span class='tline' id='l247' data-llen='7893:7916'>○旣練遇麻斷本者於免絰之旣免去絰每可以絰必</span><br/>
<span class='tline' id='l248' data-llen='7916:7943'>絰旣絰則去之<span class='krp-note'>斷東管切免音問下/並同去起吕切下同</span></span><br/>
<span class='tline' id='l249' data-llen='7943:7989'>　<span class='krp-note'>鄭氏曰雖無變縁練無首絰於有事則免絰如其倫/免無不絰絰有不免其無事則自若練服也孔氏曰</span></span><br/>
<span class='tline' id='l250' data-llen='7989:8035'>　<span class='krp-note'>遇麻斷本謂遭小功之喪此明斬衰旣練之後遭小/功之喪雖不變服得爲之加絰也以練無首絰於小</span></span><br/>
<span class='tline' id='l251' data-llen='8035:8062'><a onclick="displayPageImage('KR1d0058', 'WYG', '013-14b' );" name="013-14b" class="pb">[013-14b] <img width="20"  src="/static/img/kanseki-5.png"/></a></span><br/>
<span class='tline' id='l252' data-llen='8062:8108'>　<span class='krp-note'>功喪有事於免之時則爲之加小功之絰旣免去絰/謂斂殯事竟則脫去其絰也小功以下之喪當斂殯</span></span><br/>
<span class='tline' id='l253' data-llen='8108:8147'>　<span class='krp-note'>之節每可以絰之時必爲之加麻旣絰則去/之謂不應絰之時則去其絰自若練服也</span></span><br/>
<span class='tline' id='l254' data-llen='8147:8170'>小功不易喪之練冠如免則絰其緦小功之絰因其初</span><br/>
<span class='tline' id='l255' data-llen='8170:8174'>葛帶</span><br/>
<span class='tline' id='l256' data-llen='8174:8220'>　<span class='krp-note'>孔氏曰言小功以下之喪不合變易三年喪之練冠/其期之練冠亦不得易如當緦小功著免之節則首</span></span><br/>
<span class='tline' id='l257' data-llen='8220:8266'>　<span class='krp-note'>絰其緦與小功之絰所以爲後喪緦小功絰者以前/喪練冠首絰已除故也上云小功不易明緦不易下</span></span><br/>
<span class='tline' id='l258' data-llen='8266:8312'>　<span class='krp-note'>云緦小功之絰兼云緦者恐免絰不及緦故也因其/初葛帶者言小功以下之喪要中所著仍因其初喪</span></span><br/>
<span class='tline' id='l259' data-llen='8312:8358'>　<span class='krp-note'>練葛帶上文云期喪旣葬則帶練之故葛帶此小功/以下之喪亦著練之初葛帶不云故而云初者以期</span></span><br/>
<span class='tline' id='l260' data-llen='8358:8385'><a onclick="displayPageImage('KR1d0058', 'WYG', '013-15a' );" name="013-15a" class="pb">[013-15a] <img width="20"  src="/static/img/kanseki-5.png"/></a></span><br/>
<span class='tline' id='l261' data-llen='8385:8431'>　<span class='krp-note'>初喪之時變練之葛帶爲麻期旣葬之後還反復練/之故葛帶故言故也其小功以下之喪不變練之葛</span></span><br/>
<span class='tline' id='l262' data-llen='8431:8444'>　<span class='krp-note'>帶故云初/葛帶也</span></span><br/>
<span class='tline' id='l263' data-llen='8444:8467'>緦之麻不變小功之葛小功之麻不變大功之葛以有</span><br/>
<span class='tline' id='l264' data-llen='8467:8483'>本爲稅<span class='krp-note'>稅吐外切/下之稅同</span></span><br/>
<span class='tline' id='l265' data-llen='8483:8529'>　<span class='krp-note'>鄭氏曰稅亦變易也小功以下之麻雖與上葛同猶/不變也此要其麻有本者乃變上爾孔氏曰以輕喪</span></span><br/>
<span class='tline' id='l266' data-llen='8529:8575'>　<span class='krp-note'>之麻本服旣輕雖初喪之麻不變前重喪之葛也以/有本爲稅者大功以上麻絰有本者得稅變前喪緦</span></span><br/>
<span class='tline' id='l267' data-llen='8575:8596'>　<span class='krp-note'>與小功麻絰旣無本/不合稅變前喪也</span></span><br/>
<span class='tline' id='l268' data-llen='8596:8619'>○殤長中變三年之葛終殤之月筭而反三年之葛是</span><br/>
<span class='tline' id='l269' data-llen='8619:8646'><a onclick="displayPageImage('KR1d0058', 'WYG', '013-15b' );" name="013-15b" class="pb">[013-15b] <img width="20"  src="/static/img/kanseki-5.png"/></a></span><br/>
<span class='tline' id='l270' data-llen='8646:8678'>非重麻爲其無卒哭之稅下殤則否<span class='krp-note'>長知兩切重直勇/切爲其云僞切</span></span><br/>
<span class='tline' id='l271' data-llen='8678:8724'>　<span class='krp-note'>鄭氏曰謂大功之親爲殤在緦小功者也可以變三/年之葛正親親也三年之葛大功變旣練齊衰變旣</span></span><br/>
<span class='tline' id='l272' data-llen='8724:8770'>　<span class='krp-note'>虞卒哭凡喪卒哭受麻以葛殤以麻終喪之月數非/重之而不變爲殤未成人文不縟爾下殤則否言賤</span></span><br/>
<span class='tline' id='l273' data-llen='8770:8816'>　<span class='krp-note'>也男子爲大功之殤中從上服小功婦人爲之中從/下服緦麻孔氏曰殤長中者謂本服大功今降在長</span></span><br/>
<span class='tline' id='l274' data-llen='8816:8862'>　<span class='krp-note'>中殤男子則爲之小功婦人爲長殤小功中殤則緦/麻如此者得變三年之葛也著此殤服之麻終其月</span></span><br/>
<span class='tline' id='l275' data-llen='8862:8908'>　<span class='krp-note'>筭數如小功則五月緦麻則三月著麻月滿還反三/年之葛也言服殤長中之麻不改是非重此麻也以</span></span><br/>
<span class='tline' id='l276' data-llen='8908:8943'>　<span class='krp-note'>殤服初死服麻以後無卒哭稅麻服葛/之法以其質畧無文飾之繁數故也</span></span><br/>
<span class='tline' id='l277' data-llen='8943:8966'>○凡見人無免絰雖朝於君無免絰唯公門有稅齊衰</span><br/>
<span class='tline' id='l278' data-llen='8966:8993'><a onclick="displayPageImage('KR1d0058', 'WYG', '013-16a' );" name="013-16a" class="pb">[013-16a] <img width="20"  src="/static/img/kanseki-5.png"/></a></span><br/>
<span class='tline' id='l279' data-llen='8993:9015'><span class='krp-note'>免絰音勉下同朝音潮/稅吐活切又始銳切</span></span><br/>
<span class='tline' id='l280' data-llen='9015:9061'>　<span class='krp-note'>鄭氏曰見人謂行求見人也無免絰絰重也稅猶免/也古者說或作稅有免齊衰謂不杖齊衰也於公門</span></span><br/>
<span class='tline' id='l281' data-llen='9061:9107'>　<span class='krp-note'>有免齊衰則大功有免絰也孔氏曰以絰重縱徃朝/君亦無免稅於絰也唯至公門已有不杖齊衰則脫</span></span><br/>
<span class='tline' id='l282' data-llen='9107:9149'>　<span class='krp-note'>去其衰絰猶不去也若杖齊衰及斬衰雖入公/門衰亦不稅也其大功非但脫衰又免去絰也</span></span><br/>
<span class='tline' id='l283' data-llen='9149:9166'>傳曰君子不奪人之喪亦不可奪喪也</span><br/>
<span class='tline' id='l284' data-llen='9166:9212'>　<span class='krp-note'>此文已見雜記今再引之以結上文孔氏曰君子以/已恕物不可奪人喪禮故君許臣著絰亦不可自奪</span></span><br/>
<span class='tline' id='l285' data-llen='9212:9234'>　<span class='krp-note'>喪所以已有重喪猶/絰以見君申喪禮也</span></span><br/>
<span class='tline' id='l286' data-llen='9234:9248'>　　　右記䘮服變易凡七節</span><br/>
<span class='tline' id='l287' data-llen='9248:9275'><a onclick="displayPageImage('KR1d0058', 'WYG', '013-16b' );" name="013-16b" class="pb">[013-16b] <img width="20"  src="/static/img/kanseki-5.png"/></a></span><br/>
<span class='tline' id='l288' data-llen='9275:9278'>　</span><br/>
<span class='tline' id='l289' data-llen='9278:9281'>　</span><br/>
<span class='tline' id='l290' data-llen='9281:9284'>　</span><br/>
<span class='tline' id='l291' data-llen='9284:9287'>　</span><br/>
<span class='tline' id='l292' data-llen='9287:9290'>　</span><br/>
<span class='tline' id='l293' data-llen='9290:9293'>　</span><br/>
<span class='tline' id='l294' data-llen='9293:9296'>　</span><br/>
<span class='tline' id='l295' data-llen='9296:9306'>　禮記纂言卷十三</span><br/>
</p>
<p><br/>
</p>
  </div>
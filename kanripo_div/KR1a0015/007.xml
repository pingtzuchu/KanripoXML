<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0015', 'WYG', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:209'>　東坡易傳卷七　　　　　宋　蘇軾　撰</span>
<span class='tline' id='l10' data-llen='209:215'>繫辭傳上</span>
<span class='tline' id='l11' data-llen='215:238'>天尊地卑乾坤定矣卑髙以陳貴賤位矣動靜有常剛</span>
<span class='tline' id='l12' data-llen='238:243'>柔斷矣</span>
<span class='tline' id='l13' data-llen='243:261'>　苟非其常則剛而靜柔而動者有之矣</span>
<span class='tline' id='l14' data-llen='261:275'>方以類聚物以羣分吉凶生矣</span>
<span class='tline' id='l15' data-llen='275:298'>　方本異也而以類故聚此同之生於異也物羣則其</span>
<span class='tline' id='l16' data-llen='298:324'><a onclick="displayPageImage('KR1a0015', 'WYG', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='324:347'>　勢不得不分此異之生於同也有成而後有毁有廢</span>
<span class='tline' id='l18' data-llen='347:365'>　而後有興是以知吉凶之生於相形也</span>
<span class='tline' id='l19' data-llen='365:379'>在天成象在地成形變化見矣</span>
<span class='tline' id='l20' data-llen='379:402'>　天地一物也隂陽一氣也或為象或為形所在之不</span>
<span class='tline' id='l21' data-llen='402:425'>　同故在云者明其一也象者形之精華發於上者也</span>
<span class='tline' id='l22' data-llen='425:448'>　形者象之體質留於下者也人見其上下直以為兩</span>
<span class='tline' id='l23' data-llen='448:471'>　矣豈知其未嘗不一邪繇是觀之世之所謂變化者</span>
<span class='tline' id='l24' data-llen='471:494'>　未嘗不出於一而兩於所在也自兩以往有不可勝</span>
<span class='tline' id='l25' data-llen='494:520'><a onclick="displayPageImage('KR1a0015', 'WYG', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='520:540'>　計者矣故在天成象在地成形變化之始也</span>
<span class='tline' id='l27' data-llen='540:563'>是故剛柔相摩八卦相盪鼔之以雷霆潤之以風雨日</span>
<span class='tline' id='l28' data-llen='563:580'>月運行一寒一暑乾道成男坤道成女</span>
<span class='tline' id='l29' data-llen='580:603'>　天地之間或貴或賤未有位之者也卑髙陳而貴賤</span>
<span class='tline' id='l30' data-llen='603:626'>　自位矣或剛或柔未有斷之者也動靜常而剛柔自</span>
<span class='tline' id='l31' data-llen='626:649'>　斷矣或吉或凶未有生之者也類聚羣分而吉凶自</span>
<span class='tline' id='l32' data-llen='649:672'>　生矣或變或化未有見之者也形象成而變化自見</span>
<span class='tline' id='l33' data-llen='672:695'>　矣是故剛柔相摩八卦相盪雷霆風雨日月寒暑更</span>
<span class='tline' id='l34' data-llen='695:721'><a onclick="displayPageImage('KR1a0015', 'WYG', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='721:744'>　用迭作於其間雜然施之而未嘗有擇也忽然成之</span>
<span class='tline' id='l36' data-llen='744:767'>　而未嘗有意也及其用息而功顯體分而名立則得</span>
<span class='tline' id='l37' data-llen='767:790'>　乾道者自成男得坤道者自成女夫男者豈乾以其</span>
<span class='tline' id='l38' data-llen='790:813'>　剛强之徳為之女者豈坤以其柔順之道造之哉我</span>
<span class='tline' id='l39' data-llen='813:836'>　有是道物各得之如是而已矣聖人者亦然有惻隠</span>
<span class='tline' id='l40' data-llen='836:859'>　之心而未嘗以為仁也有分别之心而未嘗以為義</span>
<span class='tline' id='l41' data-llen='859:882'>　也所遇而為之是心著於物也人則從後而觀之其</span>
<span class='tline' id='l42' data-llen='882:897'>　惻隠之心成仁分别之心成義</span>
<span class='tline' id='l43' data-llen='897:923'><a onclick="displayPageImage('KR1a0015', 'WYG', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='923:941'>乾知大始坤作成物乾以易知坤以簡能</span>
<span class='tline' id='l45' data-llen='941:964'>　上而為陽其漸必虚下而為隂其漸必實至虛極於</span>
<span class='tline' id='l46' data-llen='964:987'>　无至實極於有无為大始有為成物夫大始豈復有</span>
<span class='tline' id='l47' data-llen='987:1010'>　作哉故乾特知之而已作者坤也乾无心於知之故</span>
<span class='tline' id='l48' data-llen='1010:1033'>　易坤无心於作之故簡易故无所不知簡故无所不</span>
<span class='tline' id='l49' data-llen='1033:1037'>　能</span>
<span class='tline' id='l50' data-llen='1037:1047'>易則易知簡則易從</span>
<span class='tline' id='l51' data-llen='1047:1070'>　易簡者一之謂也凡有心者雖欲一不可得也不一</span>
<span class='tline' id='l52' data-llen='1070:1096'><a onclick="displayPageImage('KR1a0015', 'WYG', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1096:1119'>　則无信矣夫无信者豈不難知難從哉乾坤惟无心</span>
<span class='tline' id='l54' data-llen='1119:1141'>　故一一故有信信故物知之也易而從之也不難</span>
<span class='tline' id='l55' data-llen='1141:1164'>易知則有親易從則有功有親則可乆有功則可大可</span>
<span class='tline' id='l56' data-llen='1164:1179'>乆則賢人之徳可大則賢人之業</span>
<span class='tline' id='l57' data-llen='1179:1202'>　知之與作易之與簡易知之與易從有親之與有功</span>
<span class='tline' id='l58' data-llen='1202:1225'>　可乆之與可大徳之與業皆有隱顯之别矣此乾坤</span>
<span class='tline' id='l59' data-llen='1225:1248'>　之辨也不可以不知也古之言賢人者賢於人之人</span>
<span class='tline' id='l60' data-llen='1248:1271'>　也猶曰君子云爾夫賢於人者豈有極哉聖人與焉</span>
<span class='tline' id='l61' data-llen='1271:1297'><a onclick="displayPageImage('KR1a0015', 'WYG', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1297:1320'>　而世乃曰聖人无徳業德業賢人也夫德業之名聖</span>
<span class='tline' id='l63' data-llen='1320:1343'>　人之所不能免也其所以異於人者特以其无心爾</span>
<span class='tline' id='l64' data-llen='1343:1366'>　見其謂之聖人則隆之見其謂之賢人則降之此近</span>
<span class='tline' id='l65' data-llen='1366:1378'>　世之俗學古无是論也</span>
<span class='tline' id='l66' data-llen='1378:1401'>易簡而天下之理得矣天下之理得而成位乎其中矣</span>
<span class='tline' id='l67' data-llen='1401:1424'>　夫无心而一一而信則物莫不得盡其天理以生以</span>
<span class='tline' id='l68' data-llen='1424:1447'>　死故生者不德死者不怨无怨无徳則聖人者豈不</span>
<span class='tline' id='l69' data-llen='1447:1470'>　備位於其中哉吾一有心於其間則物有僥倖夭枉</span>
<span class='tline' id='l70' data-llen='1470:1496'><a onclick="displayPageImage('KR1a0015', 'WYG', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1496:1519'>　不盡其理者矣僥倖者德之夭枉者怨之德怨交至</span>
<span class='tline' id='l72' data-llen='1519:1534'>　則吾任重矣雖欲備位可得乎</span>
<span class='tline' id='l73' data-llen='1534:1549'>聖人設卦觀象繫辭焉而明吉凶</span>
<span class='tline' id='l74' data-llen='1549:1572'>　繇此觀之繫辭則彖象是也以上下繫為繫辭失之</span>
<span class='tline' id='l75' data-llen='1572:1595'>　矣雖然世俗之所安也而无害於易故因而不改也</span>
<span class='tline' id='l76' data-llen='1595:1605'>剛柔相推而生變化</span>
<span class='tline' id='l77' data-llen='1605:1628'>　得之則吉失之則凶此理之常者以為未足以盡吉</span>
<span class='tline' id='l78' data-llen='1628:1651'>　凶之變也故又曰剛柔相推而生變化變化一生則</span>
<span class='tline' id='l79' data-llen='1651:1677'><a onclick="displayPageImage('KR1a0015', 'WYG', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1677:1700'>　吉凶之至亦多故矣是以有宜若吉而凶宜若凶而</span>
<span class='tline' id='l81' data-llen='1700:1705'>　吉者</span>
<span class='tline' id='l82' data-llen='1705:1725'>是故吉凶者失得之象也悔吝者憂虞之象也</span>
<span class='tline' id='l83' data-llen='1725:1744'>　失得未決則為憂虞及其已決則為吉凶</span>
<span class='tline' id='l84' data-llen='1744:1762'>變化者進退之象也剛柔者晝夜之象也</span>
<span class='tline' id='l85' data-llen='1762:1785'>　夫剛柔相推而變化生變化生而吉凶之理无定不</span>
<span class='tline' id='l86' data-llen='1785:1808'>　知變化而一之以為无定而兩之此二者皆過也天</span>
<span class='tline' id='l87' data-llen='1808:1831'>　下之理未嘗不一而一不可執知其未嘗不一而莫</span>
<span class='tline' id='l88' data-llen='1831:1857'><a onclick="displayPageImage('KR1a0015', 'WYG', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1857:1880'>　之執則㡬矣是以聖人既明吉凶悔吝之象又明剛</span>
<span class='tline' id='l90' data-llen='1880:1903'>　柔變化本出於一而相摩相盪至於无窮之理曰變</span>
<span class='tline' id='l91' data-llen='1903:1926'>　化者進退之象也剛柔者晝夜之象也象者以是觀</span>
<span class='tline' id='l92' data-llen='1926:1949'>　之之謂也夫出於一而至於无窮人之觀之以為有</span>
<span class='tline' id='l93' data-llen='1949:1972'>　无窮之異也聖人觀之則以為進退晝夜之間耳見</span>
<span class='tline' id='l94' data-llen='1972:1995'>　其今之進也而以為非向之退者可乎見其今之眀</span>
<span class='tline' id='l95' data-llen='1995:2018'>　也而以為非向之晦者可乎聖人以進退觀變化以</span>
<span class='tline' id='l96' data-llen='2018:2035'>　晝夜觀剛柔二觀立无往而不一也</span>
<span class='tline' id='l97' data-llen='2035:2061'><a onclick="displayPageImage('KR1a0015', 'WYG', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2061:2072'>六爻之動三極之道也</span>
<span class='tline' id='l99' data-llen='2072:2094'>　未極則為三既極則動動則為六三六无異道也</span>
<span class='tline' id='l100' data-llen='2094:2117'>是故君子所居而安者易之序也所樂而玩者爻之辭</span>
<span class='tline' id='l101' data-llen='2117:2140'>也是故君子居則觀其象而玩其辭動則觀其變而玩</span>
<span class='tline' id='l102' data-llen='2140:2154'>其占是以自天祐之吉无不利</span>
<span class='tline' id='l103' data-llen='2154:2176'>　至於占則君子之慮周矣故祐且吉无不利者也</span>
<span class='tline' id='l104' data-llen='2176:2199'>彖者言乎象者也爻者言乎變者也吉凶者言乎其失</span>
<span class='tline' id='l105' data-llen='2199:2222'>得也悔吝者言乎其小疵也无咎者善補過也是故列</span>
<span class='tline' id='l106' data-llen='2222:2248'><a onclick="displayPageImage('KR1a0015', 'WYG', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2248:2263'>貴賤者存乎位齊小大者存乎卦</span>
<span class='tline' id='l108' data-llen='2263:2286'>　隂陽各有所綂御謂之齊夫卦豈可以爻别而觀之</span>
<span class='tline' id='l109' data-llen='2286:2309'>　彼小大有所齊矣得其所齊則六爻之義未有不貫</span>
<span class='tline' id='l110' data-llen='2309:2332'>　者吾論六十四卦皆先求其所齊之端得其端則其</span>
<span class='tline' id='l111' data-llen='2332:2351'>　餘脈分理解无不順者蓋未嘗鑿而通也</span>
<span class='tline' id='l112' data-llen='2351:2367'>辨吉凶者存乎辭憂悔吝者存乎介</span>
<span class='tline' id='l113' data-llen='2367:2374'>　介小疵也</span>
<span class='tline' id='l114' data-llen='2374:2397'>震无咎者存乎悔是故卦有小大辭有險易辭也者各</span>
<span class='tline' id='l115' data-llen='2397:2423'><a onclick="displayPageImage('KR1a0015', 'WYG', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2423:2429'>指其所之</span>
<span class='tline' id='l117' data-llen='2429:2452'>　辭爻辭也卦有成體小大不可易而爻无常辭隨其</span>
<span class='tline' id='l118' data-llen='2452:2475'>　所適之險易故曰彖者言乎象爻者言乎變夫爻亦</span>
<span class='tline' id='l119' data-llen='2475:2498'>　未嘗无小大而獨以險易言者眀不在乎爻而在乎</span>
<span class='tline' id='l120' data-llen='2498:2521'>　所適也同是人也而賢於此愚於彼所適之不同也</span>
<span class='tline' id='l121' data-llen='2521:2526'>　如此</span>
<span class='tline' id='l122' data-llen='2526:2541'>易與天地凖故能彌綸天地之道</span>
<span class='tline' id='l123' data-llen='2541:2564'>　凖符合也彌周浹也綸經緯也所以與天地凖者以</span>
<span class='tline' id='l124' data-llen='2564:2590'><a onclick="displayPageImage('KR1a0015', 'WYG', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2590:2609'>　能知幽眀之故死生之説鬼神之情狀也</span>
<span class='tline' id='l126' data-llen='2609:2630'>仰以觀於天文俯以察於地理是故知幽眀之故</span>
<span class='tline' id='l127' data-llen='2630:2641'>　此與形象變化一也</span>
<span class='tline' id='l128' data-llen='2641:2653'>原始反終故知死生之説</span>
<span class='tline' id='l129' data-llen='2653:2676'>　人所以不知生死之説者駭之耳故原始反終者使</span>
<span class='tline' id='l130' data-llen='2676:2686'>　之了然而不駭也</span>
<span class='tline' id='l131' data-llen='2686:2704'>精氣為物遊魂為變是故知鬼神之情狀</span>
<span class='tline' id='l132' data-llen='2704:2727'>　必其所見而後知則聖人之所知者寡矣是故聖人</span>
<span class='tline' id='l133' data-llen='2727:2753'><a onclick="displayPageImage('KR1a0015', 'WYG', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2753:2776'>　之學也以其所見者推至其所不見者天文地理物</span>
<span class='tline' id='l135' data-llen='2776:2799'>　之終始精氣遊魂可見者也故聖人以是三者舉之</span>
<span class='tline' id='l136' data-llen='2799:2822'>　物鬼也變神也鬼常與體魄俱故謂之物神无適而</span>
<span class='tline' id='l137' data-llen='2822:2845'>　不可故謂之變精氣為魄魄為鬼志氣為魂魂為神</span>
<span class='tline' id='l138' data-llen='2845:2869'>　故禮曰體魄則降志氣在上鄭子産曰其用物也𢎞</span>
<span class='tline' id='l139' data-llen='2869:2892'>　矣其取精也多矣古之達者已知此矣一人而有二</span>
<span class='tline' id='l140' data-llen='2892:2915'>　知无是道也然而有魄者有魂者何也衆人之志不</span>
<span class='tline' id='l141' data-llen='2915:2938'>　出於飲食男女之間與凡養生之資其資厚者其氣</span>
<span class='tline' id='l142' data-llen='2938:2964'><a onclick="displayPageImage('KR1a0015', 'WYG', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2964:2987'>　强其資約者其氣㣲故氣勝志而為魄聖賢則不然</span>
<span class='tline' id='l144' data-llen='2987:3010'>　以志一氣清眀在躬志氣如神雖禄之以天下窮至</span>
<span class='tline' id='l145' data-llen='3010:3033'>　於匹夫无所損益也故志勝氣而為魂衆人之死為</span>
<span class='tline' id='l146' data-llen='3033:3054'>　鬼而聖賢為神非有二知也志之所在者異也</span>
<span class='tline' id='l147' data-llen='3054:3064'>與天地相似故不違</span>
<span class='tline' id='l148' data-llen='3064:3087'>　天地與人一理也而人常不能與天地相似者物有</span>
<span class='tline' id='l149' data-llen='3087:3110'>　以蔽之也變化亂之禍福劫之所不可知者惑之變</span>
<span class='tline' id='l150' data-llen='3110:3133'>　化莫大於幽眀禍福莫烈於死生所不可知者莫深</span>
<span class='tline' id='l151' data-llen='3133:3159'><a onclick="displayPageImage('KR1a0015', 'WYG', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3159:3182'>　於鬼神知此三者則其他莫能蔽之矣夫苟无蔽則</span>
<span class='tline' id='l153' data-llen='3182:3193'>　人固與天地相似也</span>
<span class='tline' id='l154' data-llen='3193:3208'>知周乎萬物而道濟天下故不過</span>
<span class='tline' id='l155' data-llen='3208:3231'>　知之未極道之不全是以有過故箕子以極為中眀</span>
<span class='tline' id='l156' data-llen='3231:3254'>　夫極則不過也知周萬物可謂極矣道濟天下可謂</span>
<span class='tline' id='l157' data-llen='3254:3259'>　全矣</span>
<span class='tline' id='l158' data-llen='3259:3273'>旁行而不流樂天知命故不憂</span>
<span class='tline' id='l159' data-llen='3273:3281'>　避礙故旁行</span>
<span class='tline' id='l160' data-llen='3281:3307'><a onclick="displayPageImage('KR1a0015', 'WYG', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3307:3317'>安土敦乎仁故能愛</span>
<span class='tline' id='l162' data-llen='3317:3340'>　使物各安其所然後厚之以仁不然雖欲愛之不能</span>
<span class='tline' id='l163' data-llen='3340:3344'>　也</span>
<span class='tline' id='l164' data-llen='3344:3355'>範圍天地之化而不過</span>
<span class='tline' id='l165' data-llen='3355:3363'>　範圍䂓摹也</span>
<span class='tline' id='l166' data-llen='3363:3380'>曲成萬物而不遺通乎晝夜之道而知</span>
<span class='tline' id='l167' data-llen='3380:3403'>　晝夜相反而能通之則不為變化之所亂可以知矣</span>
<span class='tline' id='l168' data-llen='3403:3413'>故神无方而易无體</span>
<span class='tline' id='l169' data-llen='3413:3440'><a onclick="displayPageImage('KR1a0015', 'WYG', '007-10a' );" name="007-10a" class="pb">[007-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3440:3459'>一隂一陽之謂道繼之者善也成之者性也</span>
<span class='tline' id='l171' data-llen='3459:3482'>　隂陽果何物哉雖有婁曠之聰明未有得其彷彿者</span>
<span class='tline' id='l172' data-llen='3482:3505'>　也隂陽交然後生物物生然後有象象立而隂陽隱</span>
<span class='tline' id='l173' data-llen='3505:3528'>　矣凡可見者皆物也非隂陽也然謂隂陽為无有可</span>
<span class='tline' id='l174' data-llen='3528:3551'>　乎雖至愚知其不然也物何自生哉是故指生物而</span>
<span class='tline' id='l175' data-llen='3551:3574'>　謂之隂陽與不見隂陽之彷彿而謂之无有者皆惑</span>
<span class='tline' id='l176' data-llen='3574:3597'>　也聖人知道之難言也故借隂陽以言之曰一隂一</span>
<span class='tline' id='l177' data-llen='3597:3620'>　陽之謂道一隂一陽者隂陽未交而物未生之謂也</span>
<span class='tline' id='l178' data-llen='3620:3647'><a onclick="displayPageImage('KR1a0015', 'WYG', '007-10b' );" name="007-10b" class="pb">[007-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3647:3670'>　喻道之似莫密於此者矣隂陽一交而生物其始為</span>
<span class='tline' id='l180' data-llen='3670:3693'>　水水者有无之際也始離於无而入於有矣老子識</span>
<span class='tline' id='l181' data-llen='3693:3716'>　之故其言曰上善若水又曰水幾於道聖人之徳雖</span>
<span class='tline' id='l182' data-llen='3716:3739'>　可以名言而不囿於一物若水之无常形此善之上</span>
<span class='tline' id='l183' data-llen='3739:3762'>　者㡬於道矣而非道也若夫水之未生隂陽之未交</span>
<span class='tline' id='l184' data-llen='3762:3785'>　廓然无一物而不可謂之无有此真道之似也隂陽</span>
<span class='tline' id='l185' data-llen='3785:3808'>　交而生物道與物接而生善物生而隂陽隱善立而</span>
<span class='tline' id='l186' data-llen='3808:3831'>　道不見矣故曰繼之者善也成之者性也仁者見道</span>
<span class='tline' id='l187' data-llen='3831:3858'><a onclick="displayPageImage('KR1a0015', 'WYG', '007-11a' );" name="007-11a" class="pb">[007-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3858:3881'>　而謂之仁智者見道而謂之智夫仁智聖人之所謂</span>
<span class='tline' id='l189' data-llen='3881:3904'>　善也善者道之繼而指以為道則不可今不識其人</span>
<span class='tline' id='l190' data-llen='3904:3927'>　而識其子因之以見其人則可以為其人則不可故</span>
<span class='tline' id='l191' data-llen='3927:3950'>　曰繼之者善也學道而自其繼者始則道不全昔者</span>
<span class='tline' id='l192' data-llen='3950:3973'>　孟子以善為性以為至矣讀易而後知其非也孟子</span>
<span class='tline' id='l193' data-llen='3973:3996'>　之於性蓋見其繼者而已夫善性之效也孟子不及</span>
<span class='tline' id='l194' data-llen='3996:4019'>　見性而見夫性之效因以所見者為性性之於善猶</span>
<span class='tline' id='l195' data-llen='4019:4042'>　火之能熟物也吾未嘗見火而指天下之熟物以為</span>
<span class='tline' id='l196' data-llen='4042:4069'><a onclick="displayPageImage('KR1a0015', 'WYG', '007-11b' );" name="007-11b" class="pb">[007-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4069:4092'>　火可乎夫熟物則火之效也敢問性與道之辨曰難</span>
<span class='tline' id='l198' data-llen='4092:4115'>　言也可言其似道之似則聲也性之似則聞也有聲</span>
<span class='tline' id='l199' data-llen='4115:4138'>　而後有聞邪有聞而後有聲邪是二者果一乎果二</span>
<span class='tline' id='l200' data-llen='4138:4163'>　乎孔子曰人能𢎞道非道𢎞人又曰神而明之存乎</span>
<span class='tline' id='l201' data-llen='4163:4184'>　其人性者其所以為人者也非是无以成道矣</span>
<span class='tline' id='l202' data-llen='4184:4207'>仁者見之謂之仁知者見之謂之知百姓日用而不知</span>
<span class='tline' id='l203' data-llen='4207:4216'>故君子之道鮮矣</span>
<span class='tline' id='l204' data-llen='4216:4239'>　夫屬目於无形者或見其意之所存故仁者以道為</span>
<span class='tline' id='l205' data-llen='4239:4266'><a onclick="displayPageImage('KR1a0015', 'WYG', '007-12a' );" name="007-12a" class="pb">[007-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4266:4289'>　仁意存乎仁也智者以道為智意存乎智也賢者存</span>
<span class='tline' id='l207' data-llen='4289:4312'>　意而妄見愚者日用而不知是以知君子之道成之</span>
<span class='tline' id='l208' data-llen='4312:4320'>　以性者鮮矣</span>
<span class='tline' id='l209' data-llen='4320:4328'>顯諸仁藏諸用</span>
<span class='tline' id='l210' data-llen='4328:4346'>　仁者其已然之迹也用者其所以然也</span>
<span class='tline' id='l211' data-llen='4346:4358'>鼓萬物而不與聖人同憂</span>
<span class='tline' id='l212' data-llen='4358:4381'>　人見聖人之憂也豈知其中有不憂者未嘗與其所</span>
<span class='tline' id='l213' data-llen='4381:4388'>　見者同哉</span>
<span class='tline' id='l214' data-llen='4388:4415'><a onclick="displayPageImage('KR1a0015', 'WYG', '007-12b' );" name="007-12b" class="pb">[007-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4415:4430'>盛徳大業至矣哉富有之謂大業</span>
<span class='tline' id='l216' data-llen='4430:4453'>　我未常有即物而有故富如使已有則其富有畛矣</span>
<span class='tline' id='l217' data-llen='4453:4461'>日新之謂盛徳</span>
<span class='tline' id='l218' data-llen='4461:4484'>　富有者未甞有日新者未甞新吾心一也新者物耳</span>
<span class='tline' id='l219' data-llen='4484:4501'>生生之謂易成象之謂乾效法之謂坤</span>
<span class='tline' id='l220' data-llen='4501:4524'>　相因而有謂之生生夫苟不生則无得无䘮无吉无</span>
<span class='tline' id='l221' data-llen='4524:4547'>　凶方是之時易存乎其中而人莫見故謂之道而不</span>
<span class='tline' id='l222' data-llen='4547:4570'>　謂之易有生有物物轉相生而吉凶得喪之變備矣</span>
<span class='tline' id='l223' data-llen='4570:4597'><a onclick="displayPageImage('KR1a0015', 'WYG', '007-13a' );" name="007-13a" class="pb">[007-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4597:4620'>　方是之時道行乎其間而人不知故謂之易而不謂</span>
<span class='tline' id='l225' data-llen='4620:4643'>　之道聖人之作易也不有所設則无以交於事物之</span>
<span class='tline' id='l226' data-llen='4643:4666'>　域而盡得喪吉凶之變是以因天下之至剛而設以</span>
<span class='tline' id='l227' data-llen='4666:4689'>　為乾因天下之至柔而設以為坤乾坤交而得喪吉</span>
<span class='tline' id='l228' data-llen='4689:4712'>　凶之變紛然始起矣故曰成象之謂乾效法之謂坤</span>
<span class='tline' id='l229' data-llen='4712:4735'>　效見也言易之道至乾而始有成象至坤而始有可</span>
<span class='tline' id='l230' data-llen='4735:4742'>　見之法也</span>
<span class='tline' id='l231' data-llen='4742:4763'>極數知來之謂占通變之謂事隂陽不測之謂神</span>
<span class='tline' id='l232' data-llen='4763:4790'><a onclick="displayPageImage('KR1a0015', 'WYG', '007-13b' );" name="007-13b" class="pb">[007-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4790:4813'>　生生之極則易成矣成則惟人之所用以數用之謂</span>
<span class='tline' id='l234' data-llen='4813:4836'>　之占以道用之謂之事夫豈惟是將天下莫不用之</span>
<span class='tline' id='l235' data-llen='4836:4859'>　用極而不勌者其惟神乎故終之曰隂陽不測之謂</span>
<span class='tline' id='l236' data-llen='4859:4874'>　神使隂陽而可測則其用廢矣</span>
<span class='tline' id='l237' data-llen='4874:4897'>夫易廣矣大矣以言乎逺則不禦以言乎邇則靜而正</span>
<span class='tline' id='l238' data-llen='4897:4920'>　逺邇猶深淺也得其深者雖為聖人有餘而其淺者</span>
<span class='tline' id='l239' data-llen='4920:4928'>　不失為君子</span>
<span class='tline' id='l240' data-llen='4928:4951'>以言乎天地之間則備矣夫乾其靜也専其動也直是</span>
<span class='tline' id='l241' data-llen='4951:4978'><a onclick="displayPageImage('KR1a0015', 'WYG', '007-14a' );" name="007-14a" class="pb">[007-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='4978:4999'>以大生焉夫坤其靜也翕其動也闢是以廣生焉</span>
<span class='tline' id='l243' data-llen='4999:5022'>　至剛之徳果至柔之徳深果則其靜也絶意於動而</span>
<span class='tline' id='l244' data-llen='5022:5045'>　其動也不可復回深則其靜也斂之无餘而其動也</span>
<span class='tline' id='l245' data-llen='5045:5068'>　發之必盡絶意於動專也不可復回直也斂之无餘</span>
<span class='tline' id='l246' data-llen='5068:5091'>　翕也發之必盡闢也夫小生於雜隘生於疑故專直</span>
<span class='tline' id='l247' data-llen='5091:5100'>　生大翕闢生廣</span>
<span class='tline' id='l248' data-llen='5100:5123'>廣大配天地變通配四時隂陽之義配日月易簡之善</span>
<span class='tline' id='l249' data-llen='5123:5128'>配至徳</span>
<span class='tline' id='l250' data-llen='5128:5155'><a onclick="displayPageImage('KR1a0015', 'WYG', '007-14b' );" name="007-14b" class="pb">[007-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5155:5178'>　眀乾坤非專以為天地也天地得其廣大四時得其</span>
<span class='tline' id='l252' data-llen='5178:5199'>　變通日月得其隂陽之義至徳得其易簡之善</span>
<span class='tline' id='l253' data-llen='5199:5222'>子曰易其至矣乎夫易聖人所以崇徳而廣業也知崇</span>
<span class='tline' id='l254' data-llen='5222:5232'>禮卑崇效天卑法地</span>
<span class='tline' id='l255' data-llen='5232:5255'>　易之言徳業有隱顯之别而徳之㣲者莫若智業之</span>
<span class='tline' id='l256' data-llen='5255:5271'>　著者莫若禮故又以其尤者明之</span>
<span class='tline' id='l257' data-llen='5271:5284'>天地設位而易行乎其中矣</span>
<span class='tline' id='l258' data-llen='5284:5307'>　天地位則徳業成而易在其中矣以眀无别有易也</span>
<span class='tline' id='l259' data-llen='5307:5334'><a onclick="displayPageImage('KR1a0015', 'WYG', '007-15a' );" name="007-15a" class="pb">[007-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5334:5344'>成性存存道義之門</span>
<span class='tline' id='l261' data-llen='5344:5367'>　性所以成道而存存也堯舜不能加桀紂不能亡此</span>
<span class='tline' id='l262' data-llen='5367:5382'>　真存也存是則道義所從出也</span>
<span class='tline' id='l263' data-llen='5382:5405'>聖人有以見天下之賾而擬諸其形容象其物宜是故</span>
<span class='tline' id='l264' data-llen='5405:5428'>謂之象聖人有以見天下之動而觀其㑹通以行其典</span>
<span class='tline' id='l265' data-llen='5428:5451'>禮繫辭焉以斷其吉凶是故謂之爻言天下之至賾而</span>
<span class='tline' id='l266' data-llen='5451:5468'>不可惡也言天下之至動而不可亂也</span>
<span class='tline' id='l267' data-llen='5468:5491'>　賾喧錯也古作嘖從口從臣一也春秋傳曰嘖有煩</span>
<span class='tline' id='l268' data-llen='5491:5518'><a onclick="displayPageImage('KR1a0015', 'WYG', '007-15b' );" name="007-15b" class="pb">[007-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5518:5541'>　言象卦也物錯之際難言也聖人有以見之擬諸其</span>
<span class='tline' id='l270' data-llen='5541:5564'>　形容象其物宜而畫以為卦剛柔相交上下相錯而</span>
<span class='tline' id='l271' data-llen='5564:5587'>　六爻進退屈信於其間其進退屈信不可必其順之</span>
<span class='tline' id='l272' data-llen='5587:5610'>　則吉逆之則凶者可必也可必者其㑹通之處也見</span>
<span class='tline' id='l273' data-llen='5610:5633'>　其㑹通之處則典禮可行矣故卦者至錯也爻者至</span>
<span class='tline' id='l274' data-llen='5633:5656'>　變也至錯之中有循理焉不可惡也至變之中有常</span>
<span class='tline' id='l275' data-llen='5656:5665'>　守焉不可亂也</span>
<span class='tline' id='l276' data-llen='5665:5684'>擬之而後言議之而後動擬議以成其變化</span>
<span class='tline' id='l277' data-llen='5684:5711'><a onclick="displayPageImage('KR1a0015', 'WYG', '007-16a' );" name="007-16a" class="pb">[007-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5711:5734'>　變化之間不容毫釐然且擬之而後言議之而後動</span>
<span class='tline' id='l279' data-llen='5734:5747'>　則虚以一物雍容之至也</span>
<span class='tline' id='l280' data-llen='5747:5770'>鳴鶴在隂其子和之我有好爵吾與爾靡之子曰君子</span>
<span class='tline' id='l281' data-llen='5770:5793'>居其室出其言善則千里之外應之況其邇者乎居其</span>
<span class='tline' id='l282' data-llen='5793:5816'>室出其言不善則千里之外違之況其邇者乎言出乎</span>
<span class='tline' id='l283' data-llen='5816:5839'>身加乎民行發乎邇見乎逺言行君子之樞機樞機之</span>
<span class='tline' id='l284' data-llen='5839:5862'>發榮辱之主也言行君子之所以動天地也可不慎乎</span>
<span class='tline' id='l285' data-llen='5862:5885'>同人先號咷而後笑子曰君子之道或出或處或黙或</span>
<span class='tline' id='l286' data-llen='5885:5912'><a onclick="displayPageImage('KR1a0015', 'WYG', '007-16b' );" name="007-16b" class="pb">[007-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='5912:5935'>語二人同心其利斷金同心之言其臭如蘭初六藉用</span>
<span class='tline' id='l288' data-llen='5935:5958'>白茅无咎子曰苟錯諸地而可矣藉之用茅何咎之有</span>
<span class='tline' id='l289' data-llen='5958:5981'>慎之至也夫茅之為物薄而用可重也慎斯術也以徃</span>
<span class='tline' id='l290' data-llen='5981:6004'>其无所失矣勞謙君子有終吉子曰勞而不伐有功而</span>
<span class='tline' id='l291' data-llen='6004:6027'>不徳厚之至也語以其功下人者也德言盛禮言恭謙</span>
<span class='tline' id='l292' data-llen='6027:6050'>也者致恭以存其位者也亢龍有悔子曰貴而无位髙</span>
<span class='tline' id='l293' data-llen='6050:6073'>而无民賢人在下位而无輔是以動而有悔也不出戸</span>
<span class='tline' id='l294' data-llen='6073:6096'>庭无咎子曰亂之所生也則言語以為階君不密則失</span>
<span class='tline' id='l295' data-llen='6096:6123'><a onclick="displayPageImage('KR1a0015', 'WYG', '007-17a' );" name="007-17a" class="pb">[007-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6123:6146'>臣臣不密則失身㡬事不密則害成是以君子慎密而</span>
<span class='tline' id='l297' data-llen='6146:6169'>不出也子曰作易者其知盜乎易曰負且乘致寇至負</span>
<span class='tline' id='l298' data-llen='6169:6192'>也者小人之事也乘也者君子之器也小人而乘君子</span>
<span class='tline' id='l299' data-llen='6192:6215'>之器盜思奪之矣上慢下㬥盜思伐之矣慢藏誨盜冶</span>
<span class='tline' id='l300' data-llen='6215:6232'>容誨淫易曰負且乘致寇至盜之招也</span>
<span class='tline' id='l301' data-llen='6232:6255'>　夫論經者當以意得之非於句義之間也於句義之</span>
<span class='tline' id='l302' data-llen='6255:6278'>　間則破碎牽蔓之説反能害經之意孔子之言易如</span>
<span class='tline' id='l303' data-llen='6278:6290'>　此學者可以求其端矣</span>
<span class='tline' id='l304' data-llen='6290:6317'><a onclick="displayPageImage('KR1a0015', 'WYG', '007-17b' );" name="007-17b" class="pb">[007-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6317:6340'>天一地二天三地四天五地六天七地八天九地十天</span>
<span class='tline' id='l306' data-llen='6340:6355'>數五地數五五位相得而各有合</span>
<span class='tline' id='l307' data-llen='6355:6366'>　合而相因則為五十</span>
<span class='tline' id='l308' data-llen='6366:6387'>天數二十有五地數三十凡天地之數五十有五</span>
<span class='tline' id='l309' data-llen='6387:6400'>　分而各數則為五十有五</span>
<span class='tline' id='l310' data-llen='6400:6419'>此所以成變化而行鬼神也大衍之數五十</span>
<span class='tline' id='l311' data-llen='6419:6442'>　五行蓋交相成也水火木金不得土土不得是四者</span>
<span class='tline' id='l312' data-llen='6442:6465'>　皆不能成夫五行之數始於一而至於五足矣自六</span>
<span class='tline' id='l313' data-llen='6465:6492'><a onclick="displayPageImage('KR1a0015', 'WYG', '007-18a' );" name="007-18a" class="pb">[007-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6492:6515'>　以往者相因之數也水火木金得土而後成故一得</span>
<span class='tline' id='l315' data-llen='6515:6538'>　五而成六二得五而成七三得五而成八四得五而</span>
<span class='tline' id='l316' data-llen='6538:6561'>　成九土无定位无成名无專氣水火木金四者成而</span>
<span class='tline' id='l317' data-llen='6561:6584'>　土成矣故得水之一得火之二得木之三得金之四</span>
<span class='tline' id='l318' data-llen='6584:6607'>　而成十言十則一二三四在其中而言六七八九則</span>
<span class='tline' id='l319' data-llen='6607:6630'>　五在其中矣大衍之數五十者五不特數以為在六</span>
<span class='tline' id='l320' data-llen='6630:6653'>　七八九之中也一二三四在十之中然而特數者何</span>
<span class='tline' id='l321' data-llen='6653:6676'>　也水火木金特見於四時而土不特見言四時足以</span>
<span class='tline' id='l322' data-llen='6676:6703'><a onclick="displayPageImage('KR1a0015', 'WYG', '007-18b' );" name="007-18b" class="pb">[007-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6703:6726'>　舉土而言土不足以舉四時也水曰潤下火曰炎上</span>
<span class='tline' id='l324' data-llen='6726:6749'>　木曰曲直金曰從革皆有以名之而土爰稼穡曰於</span>
<span class='tline' id='l325' data-llen='6749:6772'>　是稼穡而已五藏六府无胃脈則死而脾脈不可見</span>
<span class='tline' id='l326' data-llen='6772:6795'>　如雀之啄如水之漏下是脾之衰見也故曰土无定</span>
<span class='tline' id='l327' data-llen='6795:6805'>　位无成名无專氣</span>
<span class='tline' id='l328' data-llen='6805:6813'>其用四十有九</span>
<span class='tline' id='l329' data-llen='6813:6836'>　易有太極是生兩儀分而為二以象兩則其一不用</span>
<span class='tline' id='l330' data-llen='6836:6844'>　太極之象也</span>
<span class='tline' id='l331' data-llen='6844:6871'><a onclick="displayPageImage('KR1a0015', 'WYG', '007-19a' );" name="007-19a" class="pb">[007-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='6871:6894'>分而為二以象兩掛一以象三揲之以四以象四時歸</span>
<span class='tline' id='l333' data-llen='6894:6912'>奇於扐以象閏五歳再閏故再扐而後掛</span>
<span class='tline' id='l334' data-llen='6912:6935'>　分而為二一也掛一二也揲之以四三也歸奇於扐</span>
<span class='tline' id='l335' data-llen='6935:6940'>　四也</span>
<span class='tline' id='l336' data-llen='6940:6963'>乾之策二百一十有六坤之策百四十有四凡三百有</span>
<span class='tline' id='l337' data-llen='6963:6986'>六十當期之日二篇之䇿萬有一千五百二十當萬物</span>
<span class='tline' id='l338' data-llen='6986:7009'>之數也是故四營而成易十有八變而成卦八卦而小</span>
<span class='tline' id='l339' data-llen='7009:7012'>成</span>
<span class='tline' id='l340' data-llen='7012:7039'><a onclick="displayPageImage('KR1a0015', 'WYG', '007-19b' );" name="007-19b" class="pb">[007-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7039:7062'>　四營而一變三變而一爻六爻為十八變也三變之</span>
<span class='tline' id='l342' data-llen='7062:7085'>　餘而四數之得九為老陽得六為老隂得七為少陽</span>
<span class='tline' id='l343' data-llen='7085:7108'>　得八為少隂故曰乾之䇿二百一十有六坤之策百</span>
<span class='tline' id='l344' data-llen='7108:7131'>　四十有四取老而言也九六為老七八為少之説未</span>
<span class='tline' id='l345' data-llen='7131:7154'>　之聞也或曰陽極於九其次則七也極者為老其次</span>
<span class='tline' id='l346' data-llen='7154:7177'>　為少則隂當老於十而少於八曰隂不可加於陽故</span>
<span class='tline' id='l347' data-llen='7177:7200'>　十不用十不用猶當老於八而少於六也則又曰陽</span>
<span class='tline' id='l348' data-llen='7200:7223'>　順而上其成數極於九隂逆而下其成數極於六自</span>
<span class='tline' id='l349' data-llen='7223:7250'><a onclick="displayPageImage('KR1a0015', 'WYG', '007-20a' );" name="007-20a" class="pb">[007-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7250:7273'>　下而上隂陽均也穉於子午而壯於己亥始於復姤</span>
<span class='tline' id='l351' data-llen='7273:7296'>　而終於乾坤者隂猶陽也曷嘗有進陽而退隂與逆</span>
<span class='tline' id='l352' data-llen='7296:7319'>　順之别乎且此自然而然者天地且不能知而聖人</span>
<span class='tline' id='l353' data-llen='7319:7342'>　豈得與於其間而制其予奪哉惟唐一行之學則不</span>
<span class='tline' id='l354' data-llen='7342:7365'>　然以為易固已言之矣曰十有八變而成卦八卦而</span>
<span class='tline' id='l355' data-llen='7365:7388'>　小成則十八變之間有八卦焉人莫之思也變之扐</span>
<span class='tline' id='l356' data-llen='7388:7411'>　有多少其一變也不五則九其二與三也不四則八</span>
<span class='tline' id='l357' data-llen='7411:7434'>　八與九為多五與四為少少多者竒偶之象也三變</span>
<span class='tline' id='l358' data-llen='7434:7461'><a onclick="displayPageImage('KR1a0015', 'WYG', '007-20b' );" name="007-20b" class="pb">[007-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7461:7484'>　皆少則乾之象也乾所以為老陽而四數其餘得九</span>
<span class='tline' id='l360' data-llen='7484:7507'>　故以九名之三變皆多則坤之象也坤所以為老隂</span>
<span class='tline' id='l361' data-llen='7507:7530'>　而四數其餘得六故以六名之三變而少者一則震</span>
<span class='tline' id='l362' data-llen='7530:7553'>　坎艮之象也震坎艮所以為少陽而四數其餘得七</span>
<span class='tline' id='l363' data-llen='7553:7576'>　故以七名之三變而多者一則巽離兌之象也巽離</span>
<span class='tline' id='l364' data-llen='7576:7599'>　兑所以為少隂而四數其餘得八故以八名之故七</span>
<span class='tline' id='l365' data-llen='7599:7622'>　八九六者因餘數以名隂陽而隂陽之所以為老少</span>
<span class='tline' id='l366' data-llen='7622:7645'>　者不在是而在乎三變之間八卦之象也此唐一行</span>
<span class='tline' id='l367' data-llen='7645:7672'><a onclick="displayPageImage('KR1a0015', 'WYG', '007-21a' );" name="007-21a" class="pb">[007-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7672:7678'>　之學也</span>
<span class='tline' id='l369' data-llen='7678:7696'>引而伸之觸類而長之天下之能事畢矣</span>
<span class='tline' id='l370' data-llen='7696:7705'>　此生生之極也</span>
<span class='tline' id='l371' data-llen='7705:7712'>顯道神徳行</span>
<span class='tline' id='l372' data-llen='7712:7734'>　道神而不顯徳行顯而不神故易以顯道神徳行</span>
<span class='tline' id='l373' data-llen='7734:7742'>是故可與酬酢</span>
<span class='tline' id='l374' data-llen='7742:7751'>　應對萬物之求</span>
<span class='tline' id='l375' data-llen='7751:7758'>可與佑神矣</span>
<span class='tline' id='l376' data-llen='7758:7785'><a onclick="displayPageImage('KR1a0015', 'WYG', '007-21b' );" name="007-21b" class="pb">[007-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='7785:7794'>　助成神化之功</span>
<span class='tline' id='l378' data-llen='7794:7811'>子曰知變化之道者其知神之所為乎</span>
<span class='tline' id='l379' data-llen='7811:7834'>　神之所為不可知也觀變化而知之爾天下之至精</span>
<span class='tline' id='l380' data-llen='7834:7857'>　至變與聖人之所以極深研幾者毎以神終之是以</span>
<span class='tline' id='l381' data-llen='7857:7880'>　知變化之間神无不在因而知之可也指以為神則</span>
<span class='tline' id='l382' data-llen='7880:7885'>　不可</span>
<span class='tline' id='l383' data-llen='7885:7908'>易有聖人之道四焉以言者尚其辭以動者尚其變以</span>
<span class='tline' id='l384' data-llen='7908:7923'>制器者尚其象以卜筮者尚其占</span>
<span class='tline' id='l385' data-llen='7923:7950'><a onclick="displayPageImage('KR1a0015', 'WYG', '007-22a' );" name="007-22a" class="pb">[007-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='7950:7973'>　聖人之道求之而莫不皆有取之而莫不皆獲者也</span>
<span class='tline' id='l387' data-llen='7973:7996'>　以四人者之各有獲於易也故曰易有聖人之道四</span>
<span class='tline' id='l388' data-llen='7996:8012'>　焉而昧者乃指此以為道則過矣</span>
<span class='tline' id='l389' data-llen='8012:8035'>是以君子將有為也將有行也問焉而以言其受命也</span>
<span class='tline' id='l390' data-llen='8035:8058'>如嚮无有逺近幽深遂知来物非天下之至精其孰能</span>
<span class='tline' id='l391' data-llen='8058:8063'>與於此</span>
<span class='tline' id='l392' data-llen='8063:8071'>　此筮占之類</span>
<span class='tline' id='l393' data-llen='8071:8081'>參伍以變錯綜其數</span>
<span class='tline' id='l394' data-llen='8081:8108'><a onclick="displayPageImage('KR1a0015', 'WYG', '007-22b' );" name="007-22b" class="pb">[007-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8108:8131'>　世之通於數者論三五錯綜則以九宫言之九宫不</span>
<span class='tline' id='l396' data-llen='8131:8154'>　經見見於乾鑿度曰太一行九宫九宫之數以九一</span>
<span class='tline' id='l397' data-llen='8154:8177'>　三七為四方以二四六八為四隅而五為中宫經緯</span>
<span class='tline' id='l398' data-llen='8177:8200'>　四隅交絡相値无不得十五者隂陽老少皆分取於</span>
<span class='tline' id='l399' data-llen='8200:8223'>　十五老陽取九餘六以為老隂少陽取七餘八以為</span>
<span class='tline' id='l400' data-llen='8223:8246'>　少隂此與一行之學不同然吾以為相表裏者二者</span>
<span class='tline' id='l401' data-llen='8246:8261'>　雖不經見而其説皆不可廢也</span>
<span class='tline' id='l402' data-llen='8261:8284'>通其變遂成天地之文極其數遂定天下之象非天下</span>
<span class='tline' id='l403' data-llen='8284:8311'><a onclick="displayPageImage('KR1a0015', 'WYG', '007-23a' );" name="007-23a" class="pb">[007-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8311:8322'>之至變其孰能與於此</span>
<span class='tline' id='l405' data-llen='8322:8330'>　此厯術之類</span>
<span class='tline' id='l406' data-llen='8330:8353'>易无思也无為也寂然不動感而遂通天下之故非天</span>
<span class='tline' id='l407' data-llen='8353:8376'>下之至神其孰能與於此夫易聖人之所以極深而研</span>
<span class='tline' id='l408' data-llen='8376:8399'>㡬也唯深也故能通天下之志唯㡬也故能成天下之</span>
<span class='tline' id='l409' data-llen='8399:8402'>務</span>
<span class='tline' id='l410' data-llen='8402:8415'>　深者其理也㡬者其用也</span>
<span class='tline' id='l411' data-llen='8415:8438'>唯神也故不疾而速不行而至子曰易有聖人之道四</span>
<span class='tline' id='l412' data-llen='8438:8465'><a onclick="displayPageImage('KR1a0015', 'WYG', '007-23b' );" name="007-23b" class="pb">[007-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8465:8473'>焉者此之謂也</span>
<span class='tline' id='l414' data-llen='8473:8496'>　至精至變者以數用之也極深研㡬者以道用之也</span>
<span class='tline' id='l415' data-llen='8496:8519'>　止於精與變也則數有時而差止於㡬與深也則道</span>
<span class='tline' id='l416' data-llen='8519:8542'>　有時而窮使數不差道不窮者其唯神乎故曰極數</span>
<span class='tline' id='l417' data-llen='8542:8565'>　知來之謂占變通之謂事隂陽不測之謂神而此二</span>
<span class='tline' id='l418' data-llen='8565:8588'>　者亦各以神終之既以神終之又曰易有聖人之道</span>
<span class='tline' id='l419' data-llen='8588:8610'>　四焉眀彼四者之所以得為聖人之道者以此也</span>
<span class='tline' id='l420' data-llen='8610:8633'>子曰夫易何為者也夫易開物成務冒天下之道如斯</span>
<span class='tline' id='l421' data-llen='8633:8660'><a onclick="displayPageImage('KR1a0015', 'WYG', '007-24a' );" name="007-24a" class="pb">[007-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='8660:8666'>而已者也</span>
<span class='tline' id='l423' data-llen='8666:8689'>　所謂斯者指此十者而學者不以此十者求之則過</span>
<span class='tline' id='l424' data-llen='8689:8712'>　矣水至隂也必待天一加之而後生者隂不得陽則</span>
<span class='tline' id='l425' data-llen='8712:8735'>　終不得烝而成也火至陽也必待地二加之而後生</span>
<span class='tline' id='l426' data-llen='8735:8758'>　者陽不得隂則无所傳而見也五行皆然莫不生於</span>
<span class='tline' id='l427' data-llen='8758:8781'>　隂陽之相加陽加隂則為水為木為土隂加陽則為</span>
<span class='tline' id='l428' data-llen='8781:8804'>　火為金苟不相加則雖有隂陽之資而无五行之用</span>
<span class='tline' id='l429' data-llen='8804:8827'>　夫易亦然人固有是材也而渾沌朴鄙不入於器易</span>
<span class='tline' id='l430' data-llen='8827:8854'><a onclick="displayPageImage('KR1a0015', 'WYG', '007-24b' );" name="007-24b" class="pb">[007-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='8854:8877'>　則開而成之然後可得而用也天下各治其道術自</span>
<span class='tline' id='l432' data-llen='8877:8900'>　以為至矣而支離專固不適於中易以其道被之然</span>
<span class='tline' id='l433' data-llen='8900:8923'>　後可得而行也是故乾剛而不折坤柔而不屈八卦</span>
<span class='tline' id='l434' data-llen='8923:8946'>　皆有成徳而不窳不然則天下之物皆棄材也天下</span>
<span class='tline' id='l435' data-llen='8946:8955'>　之道皆棄術也</span>
<span class='tline' id='l436' data-llen='8955:8978'>是故聖人以通天下之志以定天下之業以斷天下之</span>
<span class='tline' id='l437' data-llen='8978:9001'>疑是故蓍之徳圓而神卦之徳方以知六爻之義易以</span>
<span class='tline' id='l438' data-llen='9001:9004'>貢</span>
<span class='tline' id='l439' data-llen='9004:9031'><a onclick="displayPageImage('KR1a0015', 'WYG', '007-25a' );" name="007-25a" class="pb">[007-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9031:9054'>　蓍有无窮之變故其徳圓而象知來之神卦著已然</span>
<span class='tline' id='l441' data-llen='9054:9077'>　之迹故其徳方而配藏往之智以圓適方以神行智</span>
<span class='tline' id='l442' data-llen='9077:9089'>　故六爻之義易以告也</span>
<span class='tline' id='l443' data-llen='9089:9101'>聖人以此洗心退藏於密</span>
<span class='tline' id='l444' data-llen='9101:9124'>　以神行智則心不為事物之所塵垢使物自運而已</span>
<span class='tline' id='l445' data-llen='9124:9140'>　不與斯所以為洗心退藏於密也</span>
<span class='tline' id='l446' data-llen='9140:9156'>吉凶與民同患神以知来知以藏往</span>
<span class='tline' id='l447' data-llen='9156:9179'>　其迹不出於吉凶之域故與民同患神以知來智以</span>
<span class='tline' id='l448' data-llen='9179:9206'><a onclick="displayPageImage('KR1a0015', 'WYG', '007-25b' );" name="007-25b" class="pb">[007-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='9206:9229'>　藏往故其實无患來者應之謂之知來已行者莫見</span>
<span class='tline' id='l450' data-llen='9229:9238'>　其迹謂之藏往</span>
<span class='tline' id='l451' data-llen='9238:9260'>其孰能與於此哉古之聰眀睿知神武而不殺者夫</span>
<span class='tline' id='l452' data-llen='9260:9283'>　莊子曰賊莫大於徳有心而心有眼夫能洗心退藏</span>
<span class='tline' id='l453' data-llen='9283:9306'>　則雖用武而未嘗殺況施徳乎不然則雖施徳有殺</span>
<span class='tline' id='l454' data-llen='9306:9316'>　人者矣況用武乎</span>
<span class='tline' id='l455' data-llen='9316:9339'>是以眀於天之道而察於民之故是興神物以前民用</span>
<span class='tline' id='l456' data-llen='9339:9362'>　天者死生禍福之制而民之所最畏也是故明天之</span>
<span class='tline' id='l457' data-llen='9362:9389'><a onclick="displayPageImage('KR1a0015', 'WYG', '007-26a' );" name="007-26a" class="pb">[007-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='9389:9412'>　道察民之故而作蓍龜蓍龜之於民用也其實何能</span>
<span class='tline' id='l459' data-llen='9412:9435'>　益亦前之而已以虚器前之而實用者得完是故禮</span>
<span class='tline' id='l460' data-llen='9435:9453'>　義亷恥以前賞罰則賞罰設而不用矣</span>
<span class='tline' id='l461' data-llen='9453:9467'>聖人以此齋戒以神明其徳夫</span>
<span class='tline' id='l462' data-llen='9467:9478'>　齋戒所以前祭祀也</span>
<span class='tline' id='l463' data-llen='9478:9501'>是故闔戸謂之坤闢户謂之乾一闔一闢謂之變往來</span>
<span class='tline' id='l464' data-llen='9501:9508'>不窮謂之通</span>
<span class='tline' id='l465' data-llen='9508:9531'>　同是户也闔則謂之坤闢則謂之乾闢闔之間而二</span>
<span class='tline' id='l466' data-llen='9531:9558'><a onclick="displayPageImage('KR1a0015', 'WYG', '007-26b' );" name="007-26b" class="pb">[007-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='9558:9581'>　物出焉故變者兩之通者一之不能一則往者窮於</span>
<span class='tline' id='l468' data-llen='9581:9591'>　伸來者窮於屈矣</span>
<span class='tline' id='l469' data-llen='9591:9614'>見乃謂之象形乃謂之器制而用之謂之法利用出入</span>
<span class='tline' id='l470' data-llen='9614:9623'>民咸用之謂之神</span>
<span class='tline' id='l471' data-llen='9623:9645'>　象而後器器而後用此徳業之叙也而神常終之</span>
<span class='tline' id='l472' data-llen='9645:9667'>是故易有太極是生兩儀兩儀生四象四象生八卦</span>
<span class='tline' id='l473' data-llen='9667:9690'>　太極者有物之先也夫有物必有上下有上下必有</span>
<span class='tline' id='l474' data-llen='9690:9713'>　四方有四方必有四方之間四方之間立而八卦成</span>
<span class='tline' id='l475' data-llen='9713:9740'><a onclick="displayPageImage('KR1a0015', 'WYG', '007-27a' );" name="007-27a" class="pb">[007-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='9740:9754'>　矣此必然之勢无使之然者</span>
<span class='tline' id='l477' data-llen='9754:9766'>八卦定吉凶吉凶生大業</span>
<span class='tline' id='l478' data-llen='9766:9783'>　入於吉凶之域然後大業可得而見</span>
<span class='tline' id='l479' data-llen='9783:9806'>是故法象莫大乎天地變通莫大乎四時縣象著眀莫</span>
<span class='tline' id='l480' data-llen='9806:9829'>大乎日月崇髙莫大乎富貴備物致用立成器以為天</span>
<span class='tline' id='l481' data-llen='9829:9852'>下利莫大乎聖人探賾索隱鉤深致逺以定天下之吉</span>
<span class='tline' id='l482' data-llen='9852:9867'>凶成天下之亹亹者莫大乎蓍龜</span>
<span class='tline' id='l483' data-llen='9867:9890'>　天地四時日月天事也天事所不及富貴者制之富</span>
<span class='tline' id='l484' data-llen='9890:9917'><a onclick="displayPageImage('KR1a0015', 'WYG', '007-27b' );" name="007-27b" class="pb">[007-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='9917:9938'>　貴者所不制聖人通之聖人所不通蓍龜决之</span>
<span class='tline' id='l486' data-llen='9938:9961'>是故天生神物聖人則之天地變化聖人效之天垂象</span>
<span class='tline' id='l487' data-llen='9961:9984'>見吉凶聖人象之河出圖洛出書聖人則之易有四象</span>
<span class='tline' id='l488' data-llen='9984:10006'>所以示也繫辭焉所以告也定之以吉凶所以斷也</span>
<span class='tline' id='l489' data-llen='10006:10029'>　天生神物聖人則之則之者則其无心而知吉凶也</span>
<span class='tline' id='l490' data-llen='10029:10052'>　天地變化聖人效之效之者效其體一而周萬物也</span>
<span class='tline' id='l491' data-llen='10052:10075'>　天垂象見吉凶聖人象之象之者象其不言而以象</span>
<span class='tline' id='l492' data-llen='10075:10098'>　告也河圖洛書其詳不可得而聞矣然著於易見於</span>
<span class='tline' id='l493' data-llen='10098:10125'><a onclick="displayPageImage('KR1a0015', 'WYG', '007-28a' );" name="007-28a" class="pb">[007-28a] <img width="20"  src="/static/img/kanseki-5.png"/></a></span>
<span class='tline' id='l494' data-llen='10125:10148'>　論語不可誣也而今學者或疑焉山川之出圖書有</span>
<span class='tline' id='l495' data-llen='10148:10171'>　時而然也魏晉之間張掖出石圖文字粲然時无聖</span>
<span class='tline' id='l496' data-llen='10171:10194'>　人莫識其義爾河圖洛書豈足怪哉且此四者聖人</span>
<span class='tline' id='l497' data-llen='10194:10217'>　之所取象以作易也當是之時有其象而无其辭示</span>
<span class='tline' id='l498' data-llen='10217:10240'>　人以其意而已故曰易有四象所以示也聖人以後</span>
<span class='tline' id='l499' data-llen='10240:10263'>　世為不足以知也故繫辭以告之定吉凶以斷之聖</span>
<span class='tline' id='l500' data-llen='10263:10273'>　人之憂世也深矣</span>
<span class='tline' id='l501' data-llen='10273:10296'>易曰自天祐之吉无不利子曰祐者助也天之所助者</span>
<span class='tline' id='l502' data-llen='10296:10323'><a onclick="displayPageImage('KR1a0015', 'WYG', '007-28b' );" name="007-28b" class="pb">[007-28b] <img width="20"  src="/static/img/kanseki-5.png"/></a></span>
<span class='tline' id='l503' data-llen='10323:10346'>順也人之所助者信也履信思乎順又以尚賢也是以</span>
<span class='tline' id='l504' data-llen='10346:10369'>自天祐之吉无不利也子曰書不盡言言不盡意然則</span>
<span class='tline' id='l505' data-llen='10369:10389'>聖人之意其不可見乎子曰聖人立象以盡意</span>
<span class='tline' id='l506' data-llen='10389:10412'>　聖人非不欲正言也以為有不可勝言者惟象為能</span>
<span class='tline' id='l507' data-llen='10412:10429'>　盡之故孟軻之譬喩立象之小者也</span>
<span class='tline' id='l508' data-llen='10429:10437'>設卦以盡情偽</span>
<span class='tline' id='l509' data-llen='10437:10460'>　情偽臨吉凶而後見吉凶至則情者自如而偽者敗</span>
<span class='tline' id='l510' data-llen='10460:10472'>　矣卦者起吉凶之端也</span>
<span class='tline' id='l511' data-llen='10472:10499'><a onclick="displayPageImage('KR1a0015', 'WYG', '007-29a' );" name="007-29a" class="pb">[007-29a] <img width="20"  src="/static/img/kanseki-5.png"/></a></span>
<span class='tline' id='l512' data-llen='10499:10507'>繫辭以盡其言</span>
<span class='tline' id='l513' data-llen='10507:10520'>　辭約而義廣故能盡其言</span>
<span class='tline' id='l514' data-llen='10520:10529'>變而通之以盡利</span>
<span class='tline' id='l515' data-llen='10529:10550'>　既變之復通之則反復於萬物之間无遺利矣</span>
<span class='tline' id='l516' data-llen='10550:10559'>鼔之舞之以盡神</span>
<span class='tline' id='l517' data-llen='10559:10578'>　孰鼓之歟孰舞之歟莫適為之則謂之神</span>
<span class='tline' id='l518' data-llen='10578:10601'>乾坤其易之縕邪乾坤成列而易立乎其中矣乾坤毁</span>
<span class='tline' id='l519' data-llen='10601:10620'>則无以見易易不可見則乾坤或㡬乎息矣</span>
<span class='tline' id='l520' data-llen='10620:10647'><a onclick="displayPageImage('KR1a0015', 'WYG', '007-29b' );" name="007-29b" class="pb">[007-29b] <img width="20"  src="/static/img/kanseki-5.png"/></a></span>
<span class='tline' id='l521' data-llen='10647:10670'>　縕蓄也隂陽相縕而物生乾坤者生生之祖也是故</span>
<span class='tline' id='l522' data-llen='10670:10693'>　為易之縕乾坤之於易猶日之於歲也除日而求歳</span>
<span class='tline' id='l523' data-llen='10693:10716'>　豈可得哉故乾坤毁則易不可見矣易不可見則乾</span>
<span class='tline' id='l524' data-llen='10716:10732'>　為獨陽坤為獨隂生生之功息矣</span>
<span class='tline' id='l525' data-llen='10732:10755'>是故形而上者謂之道形而下者謂之器化而裁之謂</span>
<span class='tline' id='l526' data-llen='10755:10766'>之變推而行之謂之通</span>
<span class='tline' id='l527' data-llen='10766:10789'>　道者器之上達者也器者道之下見者也其本一也</span>
<span class='tline' id='l528' data-llen='10789:10810'>　化之者道也裁之者器也推而行之者一之也</span>
<span class='tline' id='l529' data-llen='10810:10837'><a onclick="displayPageImage('KR1a0015', 'WYG', '007-30a' );" name="007-30a" class="pb">[007-30a] <img width="20"  src="/static/img/kanseki-5.png"/></a></span>
<span class='tline' id='l530' data-llen='10837:10860'>舉而措之天下之民謂之事業是故夫象聖人有以見</span>
<span class='tline' id='l531' data-llen='10860:10883'>天下之賾而擬諸其形容象其物宜是故謂之象聖人</span>
<span class='tline' id='l532' data-llen='10883:10906'>有以見天下之動而觀其會通以行其典禮繫辭焉以</span>
<span class='tline' id='l533' data-llen='10906:10929'>斷其吉凶是故謂之爻極天下之賾者存乎卦鼓天下</span>
<span class='tline' id='l534' data-llen='10929:10952'>之動者存乎辭化而裁之存乎變推而行之存乎通神</span>
<span class='tline' id='l535' data-llen='10952:10973'>而眀之存乎其人默而成之不言而信存乎德行</span>
<span class='tline' id='l536' data-llen='10973:10996'>　有其具而无其人則形存而神亡有其人而脩誠无</span>
<span class='tline' id='l537' data-llen='10996:11014'>　素則我不能黙成而民亦不能默喩也</span>
<span class='tline' id='l538' data-llen='11014:11041'><a onclick="displayPageImage('KR1a0015', 'WYG', '007-30b' );" name="007-30b" class="pb">[007-30b] <img width="20"  src="/static/img/kanseki-5.png"/></a></span>
<span class='tline' id='l539' data-llen='11041:11044'>　</span>
<span class='tline' id='l540' data-llen='11044:11047'>　</span>
<span class='tline' id='l541' data-llen='11047:11050'>　</span>
<span class='tline' id='l542' data-llen='11050:11053'>　</span>
<span class='tline' id='l543' data-llen='11053:11056'>　</span>
<span class='tline' id='l544' data-llen='11056:11059'>　</span>
<span class='tline' id='l545' data-llen='11059:11062'>　</span>
<span class='tline' id='l546' data-llen='11062:11071'>　東坡易傳卷七</span>
</p>
<p>
</p>
  </div>
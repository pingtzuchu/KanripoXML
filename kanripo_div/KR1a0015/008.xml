<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0015', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:209'>　東坡易傳卷八　　　　　宋　蘇軾　撰</span>
<span class='tline' id='l10' data-llen='209:215'>繋辭傳下</span>
<span class='tline' id='l11' data-llen='215:238'>八卦成列象在其中矣因而重之爻在其中矣剛柔相</span>
<span class='tline' id='l12' data-llen='238:261'>推變在其中矣繫辭焉而命之動在其中矣吉凶悔吝</span>
<span class='tline' id='l13' data-llen='261:269'>者生乎動者也</span>
<span class='tline' id='l14' data-llen='269:292'>　有辭可繫未有非動者故雖括囊介石皆有為於世</span>
<span class='tline' id='l15' data-llen='292:315'>　者也如必運行而後為動則吉凶悔吝未有不生於</span>
<span class='tline' id='l16' data-llen='315:341'><a onclick="displayPageImage('KR1a0015', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='341:347'>　動者也</span>
<span class='tline' id='l18' data-llen='347:370'>剛柔者立本者也變通者趣時者也吉凶者貞勝者也</span>
<span class='tline' id='l19' data-llen='370:393'>　貞正也一也老子曰王侯得一以為天下貞夫貞之</span>
<span class='tline' id='l20' data-llen='393:416'>　於天下也豈求勝之哉故勝者貞之衰也有勝必有</span>
<span class='tline' id='l21' data-llen='416:425'>　負而吉凶生矣</span>
<span class='tline' id='l22' data-llen='425:448'>天地之道貞觀者也日月之道貞明者也天下之動貞</span>
<span class='tline' id='l23' data-llen='448:454'>夫一者也</span>
<span class='tline' id='l24' data-llen='454:477'>　不以貞為觀者自大觀之則以為小自髙觀之則以</span>
<span class='tline' id='l25' data-llen='477:503'><a onclick="displayPageImage('KR1a0015', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='503:526'>　為下不以貞為眀者意之所及則眀所不及則不眀</span>
<span class='tline' id='l27' data-llen='526:547'>　故天地无異觀日月无異明者以其正且一也</span>
<span class='tline' id='l28' data-llen='547:570'>夫乾確然示人易矣夫坤隤然示人簡矣爻也者效此</span>
<span class='tline' id='l29' data-llen='570:581'>者也象也者像此者也</span>
<span class='tline' id='l30' data-llen='581:604'>　剛而无心者其徳易其形確然柔而无心者其徳簡</span>
<span class='tline' id='l31' data-llen='604:627'>　其形隤然論此者明八卦皆以徳發於中而形著於</span>
<span class='tline' id='l32' data-llen='627:647'>　外也故爻效其德而象像其形非獨乾坤也</span>
<span class='tline' id='l33' data-llen='647:659'>爻象動乎内吉凶見乎外</span>
<span class='tline' id='l34' data-llen='659:685'><a onclick="displayPageImage('KR1a0015', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='685:699'>　動者我也而吉凶自外應之</span>
<span class='tline' id='l36' data-llen='699:706'>功業見乎變</span>
<span class='tline' id='l37' data-llen='706:719'>　未甞无功業也因變而見</span>
<span class='tline' id='l38' data-llen='719:728'>聖人之情見乎辭</span>
<span class='tline' id='l39' data-llen='728:738'>　其性不可容言也</span>
<span class='tline' id='l40' data-llen='738:761'>天地之大徳曰生聖人之大寳曰位何以守位曰仁何</span>
<span class='tline' id='l41' data-llen='761:778'>以聚人曰財理財正辭禁民為非曰義</span>
<span class='tline' id='l42' data-llen='778:801'>　位之存亡寄乎民民之死生寄乎財故奪民財者害</span>
<span class='tline' id='l43' data-llen='801:827'><a onclick="displayPageImage('KR1a0015', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='827:850'>　其生者也害其生者賊其位者也甚矣斯言之可畏</span>
<span class='tline' id='l45' data-llen='850:873'>　也以是亡國者多矣夫理財者疏理其出入之道使</span>
<span class='tline' id='l46' data-llen='873:896'>　不壅爾非取之也正辭者正名也孔子曰名不正則</span>
<span class='tline' id='l47' data-llen='896:919'>　言不順言不順則事不成事不成則刑罰不中刑罰</span>
<span class='tline' id='l48' data-llen='919:942'>　不中則民无所措手足故君子名之必可言也言之</span>
<span class='tline' id='l49' data-llen='942:965'>　必可行也无道之世唯不正名故上有愧於民而民</span>
<span class='tline' id='l50' data-llen='965:988'>　不直其上令之不行誅之不止其禍皆出於財故聖</span>
<span class='tline' id='l51' data-llen='988:1011'>　人之言理財必與正名俱曰理財正辭以此二者為</span>
<span class='tline' id='l52' data-llen='1011:1037'><a onclick="displayPageImage('KR1a0015', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1037:1060'>　一言猶醫之用毒必與其畏者俱也名一正上之所</span>
<span class='tline' id='l54' data-llen='1060:1083'>　行皆可以名言則財之出入有道而民之為非者可</span>
<span class='tline' id='l55' data-llen='1083:1106'>　得而禁也民不為非則上之用財也約矣又安以多</span>
<span class='tline' id='l56' data-llen='1106:1112'>　取為哉</span>
<span class='tline' id='l57' data-llen='1112:1135'>古者包犧氏之王天下也仰則觀象於天俯則觀法於</span>
<span class='tline' id='l58' data-llen='1135:1158'>地觀鳥獸之文與地之宜近取諸身逺取諸物於是始</span>
<span class='tline' id='l59' data-llen='1158:1181'>作八卦以通神明之德以類萬物之情作結繩而為網</span>
<span class='tline' id='l60' data-llen='1181:1204'>罟以佃以漁蓋取諸離包犧氏沒神農氏作斵木為耜</span>
<span class='tline' id='l61' data-llen='1204:1230'><a onclick="displayPageImage('KR1a0015', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1230:1253'>揉木為耒耒耨之利以教天下蓋取諸益日中為市致</span>
<span class='tline' id='l63' data-llen='1253:1276'>天下之民聚天下之貨交易而退各得其所蓋取諸噬</span>
<span class='tline' id='l64' data-llen='1276:1299'>嗑神農氏沒黄帝堯舜氏作通其變使民不倦神而化</span>
<span class='tline' id='l65' data-llen='1299:1322'>之使民宜之易窮則變變則通通則乆是以自天祐之</span>
<span class='tline' id='l66' data-llen='1322:1345'>吉无不利黄帝堯舜垂衣裳而天下治蓋取諸乾坤刳</span>
<span class='tline' id='l67' data-llen='1345:1368'>木為舟剡木為楫舟楫之利以濟不通致逺以利天下</span>
<span class='tline' id='l68' data-llen='1368:1391'>蓋取諸渙服牛乘馬引重致逺以利天下蓋取諸隨重</span>
<span class='tline' id='l69' data-llen='1391:1414'>門擊柝以待㬥客蓋取諸豫斷木為杵掘地為臼臼杵</span>
<span class='tline' id='l70' data-llen='1414:1440'><a onclick="displayPageImage('KR1a0015', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1440:1463'>之利萬民以濟蓋取諸小過弦木為弧剡木為矢弧矢</span>
<span class='tline' id='l72' data-llen='1463:1486'>之利以威天下蓋取諸睽上古穴居而野處後世聖人</span>
<span class='tline' id='l73' data-llen='1486:1509'>易之以宫室上棟下宇以待風雨蓋取諸大壯古之葬</span>
<span class='tline' id='l74' data-llen='1509:1532'>者厚衣之以薪葬之中野不封不樹喪期无數後世聖</span>
<span class='tline' id='l75' data-llen='1532:1555'>人易之以棺椁蓋取諸大過上古結繩而治後世聖人</span>
<span class='tline' id='l76' data-llen='1555:1574'>易之以書契百官以治萬民以察蓋取諸夬</span>
<span class='tline' id='l77' data-llen='1574:1597'>　易有聖人之道四焉以制器者尚其象故凡此皆象</span>
<span class='tline' id='l78' data-llen='1597:1614'>　也以義求之則不合以象求之則獲</span>
<span class='tline' id='l79' data-llen='1614:1640'><a onclick="displayPageImage('KR1a0015', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1640:1663'>是故易者象也象也者像也彖者材也爻也者效天下</span>
<span class='tline' id='l81' data-llen='1663:1679'>之動者也是故吉凶生而悔吝著也</span>
<span class='tline' id='l82' data-llen='1679:1702'>　孔子之述彖象也蓋自為一篇而題其首曰彖曰象</span>
<span class='tline' id='l83' data-llen='1702:1725'>　也歟其初无彖曰象曰之文而後之學者散之卦爻</span>
<span class='tline' id='l84' data-llen='1725:1748'>　之下故以彖曰象曰别之然孔子所謂彖者蓋謂卦</span>
<span class='tline' id='l85' data-llen='1748:1771'>　辭如乾元亨利貞之類是也其所謂象者有大小其</span>
<span class='tline' id='l86' data-llen='1771:1794'>　大象指八卦震為雷巽為風之類是也其小象指一</span>
<span class='tline' id='l87' data-llen='1794:1817'>　爻濳龍勿用之類是也初不謂已所述者為彖象也</span>
<span class='tline' id='l88' data-llen='1817:1843'><a onclick="displayPageImage('KR1a0015', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1843:1866'>　而近世學者失之乃指孔子之言為彖象不可以不</span>
<span class='tline' id='l90' data-llen='1866:1889'>　辨也象者像也像之言似也其實有不容言者故以</span>
<span class='tline' id='l91' data-llen='1889:1912'>　其似者告也達者因似以識眞不達則又見其似似</span>
<span class='tline' id='l92' data-llen='1912:1935'>　者而日以逺矣彖者豕也爻者折俎也古者謂折俎</span>
<span class='tline' id='l93' data-llen='1935:1958'>　為爻其文蓋象折俎之形後世以易有六爻也故加</span>
<span class='tline' id='l94' data-llen='1958:1981'>　肉為肴以别之彖則何為取於豕也曰彖者材也八</span>
<span class='tline' id='l95' data-llen='1981:2004'>　卦相值材全而體備是以為豕也爻則何為取於折</span>
<span class='tline' id='l96' data-llen='2004:2027'>　俎也爻者效天下之動分卦之材裂卦之體而適險</span>
<span class='tline' id='l97' data-llen='2027:2053'><a onclick="displayPageImage('KR1a0015', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2053:2060'>　易之變也</span>
<span class='tline' id='l99' data-llen='2060:2083'>陽卦多隂隂卦多陽其故何也陽卦奇隂卦偶其徳行</span>
<span class='tline' id='l100' data-llen='2083:2106'>何也陽一君而二民君子之道也隂二君而一民小人</span>
<span class='tline' id='l101' data-llen='2106:2111'>之道也</span>
<span class='tline' id='l102' data-llen='2111:2134'>　陽卦以陽為君隂卦以隂為君其曰隂二君而一民</span>
<span class='tline' id='l103' data-llen='2134:2157'>　何也曰陽宜為君者也隂宜為民者也以民道而任</span>
<span class='tline' id='l104' data-llen='2157:2169'>　君事此所以為小人也</span>
<span class='tline' id='l105' data-llen='2169:2192'>易曰憧憧往來朋從爾思子曰天下何思何慮天下同</span>
<span class='tline' id='l106' data-llen='2192:2218'><a onclick="displayPageImage('KR1a0015', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2218:2235'>歸而殊塗一致而百慮天下何思何慮</span>
<span class='tline' id='l108' data-llen='2235:2258'>　致極也極則一矣其不一者蓋未極也四海之水同</span>
<span class='tline' id='l109' data-llen='2258:2281'>　一平也胡越之繩墨同一直也故致一而百慮皆得</span>
<span class='tline' id='l110' data-llen='2281:2290'>　也夫何思何慮</span>
<span class='tline' id='l111' data-llen='2290:2313'>日往則月來月往則日來日月相推而眀生焉寒往則</span>
<span class='tline' id='l112' data-llen='2313:2336'>暑來暑往則寒來寒暑相推而歳成焉往者屈也來者</span>
<span class='tline' id='l113' data-llen='2336:2359'>信也屈信相感而利生焉尺蠖之屈以求信也龍蛇之</span>
<span class='tline' id='l114' data-llen='2359:2366'>蟄以存身也</span>
<span class='tline' id='l115' data-llen='2366:2392'><a onclick="displayPageImage('KR1a0015', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2392:2415'>　易將眀乎一未有不用變化晦明寒暑往來屈信者</span>
<span class='tline' id='l117' data-llen='2415:2438'>　也此皆二也而以眀一者惟通二為一然後其一可</span>
<span class='tline' id='l118' data-llen='2438:2461'>　必故曰在天成象在地成形又曰變化者進退之象</span>
<span class='tline' id='l119' data-llen='2461:2484'>　剛柔者晝夜之象又曰闔户謂之坤闢户謂之乾皆</span>
<span class='tline' id='l120' data-llen='2484:2492'>　所以明一也</span>
<span class='tline' id='l121' data-llen='2492:2510'>精義入神以致用也利用安身以崇徳也</span>
<span class='tline' id='l122' data-llen='2510:2533'>　精義者窮理也入神者盡性以至於命也窮理盡性</span>
<span class='tline' id='l123' data-llen='2533:2556'>　以至於命豈徒然哉將以致用也譬之於水知其所</span>
<span class='tline' id='l124' data-llen='2556:2582'><a onclick="displayPageImage('KR1a0015', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2582:2605'>　以浮知其所以沉盡水之變而皆有以應之精義者</span>
<span class='tline' id='l126' data-llen='2605:2628'>　也知其所以浮沉而與之為一不知其為水入神者</span>
<span class='tline' id='l127' data-llen='2628:2651'>　也與水為一不知其為水未有不善游者也而況以</span>
<span class='tline' id='l128' data-llen='2651:2674'>　操舟乎此之謂致用也故善游者之操舟也其心閒</span>
<span class='tline' id='l129' data-llen='2674:2697'>　其體舒是何故則用利而身安也事至於身安則物</span>
<span class='tline' id='l130' data-llen='2697:2707'>　莫吾測而徳崇矣</span>
<span class='tline' id='l131' data-llen='2707:2726'>過此以往未之或知也窮神知化徳之盛也</span>
<span class='tline' id='l132' data-llen='2726:2749'>　恐天下沿其末流而不知反其宗故寄之不知以為</span>
<span class='tline' id='l133' data-llen='2749:2775'><a onclick="displayPageImage('KR1a0015', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2775:2798'>　无窮恐天下相追於无窮而不已故指其盛徳以為</span>
<span class='tline' id='l135' data-llen='2798:2803'>　蓺極</span>
<span class='tline' id='l136' data-llen='2803:2826'>易曰困於石據於蒺藜入於其宫不見其妻凶子曰非</span>
<span class='tline' id='l137' data-llen='2826:2849'>所困而困焉名必辱非所據而據焉身必危既辱且危</span>
<span class='tline' id='l138' data-llen='2849:2872'>死期將至妻其可得而見邪易曰公用射隼於高墉之</span>
<span class='tline' id='l139' data-llen='2872:2895'>上獲之无不利子曰隼者禽也弓矢者器也射之者人</span>
<span class='tline' id='l140' data-llen='2895:2918'>也君子藏器於身待時而動何不利之有動而不括是</span>
<span class='tline' id='l141' data-llen='2918:2941'>以出而有獲語成器而動者也子曰小人不恥不仁不</span>
<span class='tline' id='l142' data-llen='2941:2967'><a onclick="displayPageImage('KR1a0015', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2967:2990'>畏不義不見利不勸不威不懲小懲而大誡此小人之</span>
<span class='tline' id='l144' data-llen='2990:3013'>福也易曰屨校滅趾无咎此之謂也善不積不足以成</span>
<span class='tline' id='l145' data-llen='3013:3036'>名惡不積不足以滅身小人以小善為无益而弗為也</span>
<span class='tline' id='l146' data-llen='3036:3059'>以小惡為无傷而弗去也故惡積而不可揜罪大而不</span>
<span class='tline' id='l147' data-llen='3059:3082'>可解易曰何校滅耳凶子曰危者安其位者也亡者保</span>
<span class='tline' id='l148' data-llen='3082:3105'>其存者也亂者有其治者也是故君子安而不忘危存</span>
<span class='tline' id='l149' data-llen='3105:3128'>而不忘亡治而不忘亂是以身安而國家可保也易曰</span>
<span class='tline' id='l150' data-llen='3128:3151'>其亡其亡繫於苞桑子曰德薄而位尊知小而謀大力</span>
<span class='tline' id='l151' data-llen='3151:3177'><a onclick="displayPageImage('KR1a0015', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3177:3200'>小而任重鮮不及矣易曰鼎折足覆公餗其形渥凶言</span>
<span class='tline' id='l153' data-llen='3200:3223'>不勝其任也子曰知幾其神乎君子上交不諂下交不</span>
<span class='tline' id='l154' data-llen='3223:3246'>凟其知幾乎幾者動之㣲吉之先見者也君子見幾而</span>
<span class='tline' id='l155' data-llen='3246:3269'>作不俟終日易曰介於石不終日貞吉介如石焉寧用</span>
<span class='tline' id='l156' data-llen='3269:3277'>終日斷可識矣</span>
<span class='tline' id='l157' data-llen='3277:3300'>　夫无守於中者不有所畏則有所忽也忽者常失於</span>
<span class='tline' id='l158' data-llen='3300:3323'>　太早畏者常失於太後既失之又懲而矯之則終身</span>
<span class='tline' id='l159' data-llen='3323:3346'>　未嘗及事之會矣知㡬者不然其介也如石之堅上</span>
<span class='tline' id='l160' data-llen='3346:3372'><a onclick="displayPageImage('KR1a0015', 'WYG', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3372:3395'>　交不諂无所畏也下交不凟无所忽也上无畏下无</span>
<span class='tline' id='l162' data-llen='3395:3406'>　忽事至則發而已矣</span>
<span class='tline' id='l163' data-llen='3406:3422'>君子知㣲知彰知柔知剛萬夫之望</span>
<span class='tline' id='l164' data-llen='3422:3439'>　知幾者衆之所望以為進退之候也</span>
<span class='tline' id='l165' data-llen='3439:3462'>子曰顔氏之子其殆庶幾乎有不善未甞不知知之未</span>
<span class='tline' id='l166' data-llen='3462:3468'>嘗復行也</span>
<span class='tline' id='l167' data-llen='3468:3491'>　其心至靜而清眀故不善觸之未嘗不知知之故未</span>
<span class='tline' id='l168' data-llen='3491:3514'>　甞復行知之而復行者非眞知也世所以不食烏喙</span>
<span class='tline' id='l169' data-llen='3514:3541'><a onclick="displayPageImage('KR1a0015', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3541:3564'>　者徒以知之審也如使知不善如知烏喙則世皆顔</span>
<span class='tline' id='l171' data-llen='3564:3587'>　子矣所以不及聖人者猶恃知爾詩曰不識不知順</span>
<span class='tline' id='l172' data-llen='3587:3593'>　帝之則</span>
<span class='tline' id='l173' data-llen='3593:3616'>易曰不逺復无祗悔元吉天地絪縕萬物化醇男女搆</span>
<span class='tline' id='l174' data-llen='3616:3639'>精萬物化生易曰三人行則損一人一人行則得其友</span>
<span class='tline' id='l175' data-llen='3639:3662'>言致一也子曰君子安其身而後動易其心而後語定</span>
<span class='tline' id='l176' data-llen='3662:3685'>其交而後求君子脩此三者故全也危以動則民不與</span>
<span class='tline' id='l177' data-llen='3685:3708'>也懼以語則民不應也无交而求則民不與也莫之與</span>
<span class='tline' id='l178' data-llen='3708:3735'><a onclick="displayPageImage('KR1a0015', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3735:3758'>則傷之者至矣易曰莫益之或擊之立心勿恒凶子曰</span>
<span class='tline' id='l180' data-llen='3758:3767'>乾坤其易之門邪</span>
<span class='tline' id='l181' data-llen='3767:3782'>　闢闔以生變化易之所自出也</span>
<span class='tline' id='l182' data-llen='3782:3805'>乾陽物也坤隂物也隂陽合德而剛柔有體以體天地</span>
<span class='tline' id='l183' data-llen='3805:3823'>之撰以通神眀之德其稱名也雜而不越</span>
<span class='tline' id='l184' data-llen='3823:3846'>　隂陽二物也其合也未嘗不雜其分也乾道成男坤</span>
<span class='tline' id='l185' data-llen='3846:3869'>　道成女未嘗雜也故曰隂陽合徳而剛柔有體隂陽</span>
<span class='tline' id='l186' data-llen='3869:3883'>　合徳故雜剛柔有體故不越</span>
<span class='tline' id='l187' data-llen='3883:3910'><a onclick="displayPageImage('KR1a0015', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3910:3929'>於稽其類其衰世之意邪夫易彰往而察來</span>
<span class='tline' id='l189' data-llen='3929:3948'>　至靜而明故物之往來屈信者无遁形也</span>
<span class='tline' id='l190' data-llen='3948:3955'>而㣲顯闡幽</span>
<span class='tline' id='l191' data-llen='3955:3963'>　顯道神徳行</span>
<span class='tline' id='l192' data-llen='3963:3978'>開而當名辨物正言斷辭則備矣</span>
<span class='tline' id='l193' data-llen='3978:4002'>　此解剝至道自𤣥適著之叙也夫道之大全也未始</span>
<span class='tline' id='l194' data-llen='4002:4025'>　有名而易實開之賦之以名以名為不足而取諸物</span>
<span class='tline' id='l195' data-llen='4025:4048'>　以寓其意以物為不足而正言之以言為不足而斷</span>
<span class='tline' id='l196' data-llen='4048:4075'><a onclick="displayPageImage('KR1a0015', 'WYG', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4075:4098'>　之以辭則備矣名者言之約者也辭者言之悉者也</span>
<span class='tline' id='l198' data-llen='4098:4110'>其稱名也小其取類也大</span>
<span class='tline' id='l199' data-llen='4110:4128'>　夫名者取衆人之所知以況其所不知</span>
<span class='tline' id='l200' data-llen='4128:4133'>其旨逺</span>
<span class='tline' id='l201' data-llen='4133:4140'>　不得不逺</span>
<span class='tline' id='l202' data-llen='4140:4145'>其辭文</span>
<span class='tline' id='l203' data-llen='4145:4152'>　不得不文</span>
<span class='tline' id='l204' data-llen='4152:4175'>其言曲而中其事肆而隱因貳以濟民行以明失得之</span>
<span class='tline' id='l205' data-llen='4175:4202'><a onclick="displayPageImage('KR1a0015', 'WYG', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4202:4205'>報</span>
<span class='tline' id='l207' data-llen='4205:4228'>　兼三才而兩之所謂貳也夫道一而已然易之作必</span>
<span class='tline' id='l208' data-llen='4228:4251'>　因其貳者貳而後有内外有内外而後有好惡有好</span>
<span class='tline' id='l209' data-llen='4251:4274'>　惡而後有失得故孔子以易為衰世之意而興於中</span>
<span class='tline' id='l210' data-llen='4274:4292'>　古者以其因貳也一以自用貳以濟民</span>
<span class='tline' id='l211' data-llen='4292:4315'>易之興也其於中古乎作易者其有憂患乎是故履德</span>
<span class='tline' id='l212' data-llen='4315:4320'>之基也</span>
<span class='tline' id='l213' data-llen='4320:4343'>　基者厚下以自全也履之九五待六三而不疚六三</span>
<span class='tline' id='l214' data-llen='4343:4370'><a onclick="displayPageImage('KR1a0015', 'WYG', '008-12b' );" name="008-12b" class="pb">[008-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4370:4387'>　待九二而能履故和則至乖則廢矣</span>
<span class='tline' id='l216' data-llen='4387:4394'>謙徳之柄也</span>
<span class='tline' id='l217' data-llen='4394:4417'>　旁出而起物者柄也謙之為道偏矣而徳非謙莫能</span>
<span class='tline' id='l218' data-llen='4417:4422'>　起者</span>
<span class='tline' id='l219' data-llen='4422:4439'>復徳之本也恒徳之固也損徳之脩也</span>
<span class='tline' id='l220' data-llen='4439:4462'>　脩之為言長也逺也民見其損之患而未見其終以</span>
<span class='tline' id='l221' data-llen='4462:4481'>　為益之效故先難而後易此徳之逺者也</span>
<span class='tline' id='l222' data-llen='4481:4493'>益徳之裕也困徳之辨也</span>
<span class='tline' id='l223' data-llen='4493:4520'><a onclick="displayPageImage('KR1a0015', 'WYG', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4520:4528'>　困則真偽别</span>
<span class='tline' id='l225' data-llen='4528:4535'>井徳之地也</span>
<span class='tline' id='l226' data-llen='4535:4558'>　地者所在之謂也老子曰埏埴以為器當其无有器</span>
<span class='tline' id='l227' data-llen='4558:4575'>　之用夫井亦然以其无有故徳在焉</span>
<span class='tline' id='l228' data-llen='4575:4582'>巽徳之制也</span>
<span class='tline' id='l229' data-llen='4582:4605'>　无忤於物而能勝物者風也故徳之制在巽而可以</span>
<span class='tline' id='l230' data-llen='4605:4610'>　行權</span>
<span class='tline' id='l231' data-llen='4610:4626'>履和而至謙尊而光復小而辨於物</span>
<span class='tline' id='l232' data-llen='4626:4653'><a onclick="displayPageImage('KR1a0015', 'WYG', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4653:4667'>　雖㣲也而其為陽物也審矣</span>
<span class='tline' id='l234' data-llen='4667:4674'>恒雜而不厭</span>
<span class='tline' id='l235' data-llen='4674:4696'>　雷風相與故雜雜故不厭如使專一則厭而遷矣</span>
<span class='tline' id='l236' data-llen='4696:4710'>損先難而後易益長裕而不設</span>
<span class='tline' id='l237' data-llen='4710:4721'>　有孚惠心何設之有</span>
<span class='tline' id='l238' data-llen='4721:4733'>困窮而通井居其所而遷</span>
<span class='tline' id='l239' data-llen='4733:4747'>　内足者不求於物而物求之</span>
<span class='tline' id='l240' data-llen='4747:4753'>巽稱而隱</span>
<span class='tline' id='l241' data-llen='4753:4780'><a onclick="displayPageImage('KR1a0015', 'WYG', '008-14a' );" name="008-14a" class="pb">[008-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='4780:4794'>　稱舉也舉而人莫見者風也</span>
<span class='tline' id='l243' data-llen='4794:4816'>履以和行謙以制禮復以自知恒以一德損以逺害</span>
<span class='tline' id='l244' data-llen='4816:4839'>　居憂患之世而有得民之形則害之者衆矣故損以</span>
<span class='tline' id='l245' data-llen='4839:4844'>　逺害</span>
<span class='tline' id='l246' data-llen='4844:4854'>益以興利困以寡怨</span>
<span class='tline' id='l247' data-llen='4854:4877'>　致命遂志故不怨天不尤人尤人者人亦尤之則多</span>
<span class='tline' id='l248' data-llen='4877:4882'>　怨矣</span>
<span class='tline' id='l249' data-llen='4882:4888'>井以辨義</span>
<span class='tline' id='l250' data-llen='4888:4915'><a onclick="displayPageImage('KR1a0015', 'WYG', '008-14b' );" name="008-14b" class="pb">[008-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='4915:4927'>　居有常所則分義眀矣</span>
<span class='tline' id='l252' data-llen='4927:4933'>巽以行權</span>
<span class='tline' id='l253' data-llen='4933:4956'>　此九卦者為憂患者言也其意以屬文王歟孔子之</span>
<span class='tline' id='l254' data-llen='4956:4979'>　於文王也見其禮樂讀其易考其行事而得其為人</span>
<span class='tline' id='l255' data-llen='4979:4999'>　其必有以合此九卦者而世莫足以知之也</span>
<span class='tline' id='l256' data-llen='4999:5009'>易之為書也不可逺</span>
<span class='tline' id='l257' data-llen='5009:5032'>　凡言為書者皆論其已造於形器者也其書可以指</span>
<span class='tline' id='l258' data-llen='5032:5053'>　見口授不當逺索於文辭之外也其道則逺矣</span>
<span class='tline' id='l259' data-llen='5053:5080'><a onclick="displayPageImage('KR1a0015', 'WYG', '008-15a' );" name="008-15a" class="pb">[008-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5080:5095'>為道也屢遷變動不居周流六虛</span>
<span class='tline' id='l261' data-llen='5095:5117'>　六虛六位也此六者虛器爾吉凶悔吝存乎其人</span>
<span class='tline' id='l262' data-llen='5117:5136'>上下無常剛柔相易不可為典要唯變所適</span>
<span class='tline' id='l263' data-llen='5136:5154'>　此所謂屢遷屢遷者其道也非其書也</span>
<span class='tline' id='l264' data-llen='5154:5166'>其出入以度外内使知懼</span>
<span class='tline' id='l265' data-llen='5166:5189'>　卦所以有内外爻所以有出入者為之立敵而造憂</span>
<span class='tline' id='l266' data-llen='5189:5212'>　患之端使知懼也有敵而後懼懼而後用法此物之</span>
<span class='tline' id='l267' data-llen='5212:5217'>　情也</span>
<span class='tline' id='l268' data-llen='5217:5244'><a onclick="displayPageImage('KR1a0015', 'WYG', '008-15b' );" name="008-15b" class="pb">[008-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5244:5253'>又眀於憂患與故</span>
<span class='tline' id='l270' data-llen='5253:5276'>　憂患之來苟不眀其故則人有苟免之志而怠於避</span>
<span class='tline' id='l271' data-llen='5276:5295'>　禍矣故易明憂患又明其所以致之之故</span>
<span class='tline' id='l272' data-llen='5295:5305'>无有師保如臨父母</span>
<span class='tline' id='l273' data-llen='5305:5328'>　去父母逺師保而不敢忘畏者知内外之懼眀憂患</span>
<span class='tline' id='l274' data-llen='5328:5334'>　之故也</span>
<span class='tline' id='l275' data-llen='5334:5348'>初率其辭而揆其方既有典常</span>
<span class='tline' id='l276' data-llen='5348:5371'>　此所謂不可逺不可逺者其書也非其道也不可以</span>
<span class='tline' id='l277' data-llen='5371:5398'><a onclick="displayPageImage('KR1a0015', 'WYG', '008-16a' );" name="008-16a" class="pb">[008-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5398:5421'>　逺索故循其辭度其所向而已初者為未達者言也</span>
<span class='tline' id='l279' data-llen='5421:5444'>　未達者治其書用其出入之度審其内外之懼明其</span>
<span class='tline' id='l280' data-llen='5444:5467'>　憂患之故而蹈其典常可以寡過達者行其道无出</span>
<span class='tline' id='l281' data-llen='5467:5490'>　无入无内无外周流六位无往不適雖為聖人可也</span>
<span class='tline' id='l282' data-llen='5490:5510'>　故曰以言乎逺則不禦以言乎邇則靜而正</span>
<span class='tline' id='l283' data-llen='5510:5520'>苟非其人道不虛行</span>
<span class='tline' id='l284' data-llen='5520:5543'>　戒非其人而學其道者非其人而學其道則无所不</span>
<span class='tline' id='l285' data-llen='5543:5548'>　至矣</span>
<span class='tline' id='l286' data-llen='5548:5575'><a onclick="displayPageImage('KR1a0015', 'WYG', '008-16b' );" name="008-16b" class="pb">[008-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='5575:5590'>易之為書也原始要終以為質也</span>
<span class='tline' id='l288' data-llen='5590:5607'>　吉凶成敗非要終不得其實質實也</span>
<span class='tline' id='l289' data-llen='5607:5618'>六爻相雜唯其時物也</span>
<span class='tline' id='l290' data-llen='5618:5627'>　各以其時物之</span>
<span class='tline' id='l291' data-llen='5627:5640'>其初難知其上易知本末也</span>
<span class='tline' id='l292' data-llen='5640:5655'>　非固欲為難易本末之勢然也</span>
<span class='tline' id='l293' data-llen='5655:5678'>初辭擬之卒成之終若夫雜物撰徳辨是與非則非其</span>
<span class='tline' id='l294' data-llen='5678:5684'>中爻不備</span>
<span class='tline' id='l295' data-llen='5684:5711'><a onclick="displayPageImage('KR1a0015', 'WYG', '008-17a' );" name="008-17a" class="pb">[008-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='5711:5726'>　物雜而徳可撰者以有中爻也</span>
<span class='tline' id='l297' data-llen='5726:5740'>噫亦要存亡吉凶則居可知矣</span>
<span class='tline' id='l298' data-llen='5740:5757'>　不必在中爻故又以存亡吉凶要之</span>
<span class='tline' id='l299' data-llen='5757:5770'>知者觀其彖辭則思過半矣</span>
<span class='tline' id='l300' data-llen='5770:5793'>　彖者常論其用事之爻故觀其彖則其餘皆彖爻之</span>
<span class='tline' id='l301' data-llen='5793:5800'>　所用者也</span>
<span class='tline' id='l302' data-llen='5800:5822'>二與四同功而異位其善不同二多譽四多懼近也</span>
<span class='tline' id='l303' data-llen='5822:5846'>　四近於五也有善之名而近於君則懼矣故二之善宜</span>
<span class='tline' id='l304' data-llen='5846:5873'><a onclick="displayPageImage('KR1a0015', 'WYG', '008-17b' );" name="008-17b" class="pb">[008-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='5873:5882'>　著四之善宜隱</span>
<span class='tline' id='l306' data-llen='5882:5901'>柔之為道不利逺者其要无咎其用柔中也</span>
<span class='tline' id='l307' data-llen='5901:5923'>　柔者有依而後能立二逺无依而免於咎者中也</span>
<span class='tline' id='l308' data-llen='5923:5944'>三與五同功而異位三多凶五多功貴賤之等也</span>
<span class='tline' id='l309' data-llen='5944:5967'>　三與五者厚事之地也故大者先享其利而小者先</span>
<span class='tline' id='l310' data-llen='5967:5973'>　受其害</span>
<span class='tline' id='l311' data-llen='5973:5982'>其柔危其剛勝邪</span>
<span class='tline' id='l312' data-llen='5982:6005'>　以剛居之則勝柔則危自此以上皆典要之粗也皆</span>
<span class='tline' id='l313' data-llen='6005:6032'><a onclick="displayPageImage('KR1a0015', 'WYG', '008-18a' );" name="008-18a" class="pb">[008-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6032:6047'>　非必然者也從其多者言之爾</span>
<span class='tline' id='l315' data-llen='6047:6070'>易之為書也廣大悉備有天道焉有人道焉有地道焉</span>
<span class='tline' id='l316' data-llen='6070:6093'>兼三才而兩之故六六者非他也三才之道也道有變</span>
<span class='tline' id='l317' data-llen='6093:6105'>動故曰爻爻有等故曰物</span>
<span class='tline' id='l318' data-llen='6105:6124'>　等類也凡乾之類皆陽物坤之類皆隂物</span>
<span class='tline' id='l319' data-llen='6124:6140'>物相雜故曰文文不當故吉凶生焉</span>
<span class='tline' id='l320' data-llen='6140:6161'>　物之不齊物之情也故吉凶者勢之所不免也</span>
<span class='tline' id='l321' data-llen='6161:6184'>易之興也其當殷之末世周之盛徳邪當文王與紂之</span>
<span class='tline' id='l322' data-llen='6184:6211'><a onclick="displayPageImage('KR1a0015', 'WYG', '008-18b' );" name="008-18b" class="pb">[008-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6211:6234'>事邪是故其辭危危者使平易者使傾其道甚大百物</span>
<span class='tline' id='l324' data-llen='6234:6253'>不廢懼以終始其要无咎此之謂易之道也</span>
<span class='tline' id='l325' data-llen='6253:6276'>　得其大者縱横逆順无施不可而天下无廢物矣得</span>
<span class='tline' id='l326' data-llen='6276:6291'>　其小者懼以終始猶可以无咎</span>
<span class='tline' id='l327' data-llen='6291:6314'>夫乾天下之至健也德行恒易以知險夫坤天下之至</span>
<span class='tline' id='l328' data-llen='6314:6325'>順也德行恒簡以知阻</span>
<span class='tline' id='l329' data-llen='6325:6348'>　已險而能知險已阻而能知阻者天下未甞有也夫</span>
<span class='tline' id='l330' data-llen='6348:6371'>　險阻在躬則天下莫不備之天下莫不備之則其所</span>
<span class='tline' id='l331' data-llen='6371:6398'><a onclick="displayPageImage('KR1a0015', 'WYG', '008-19a' );" name="008-19a" class="pb">[008-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='6398:6421'>　備者衆矣又何暇知人哉是故處下以傾髙則髙者</span>
<span class='tline' id='l333' data-llen='6421:6444'>　畢赴用晦以求明則眀者必見易簡以觀險阻則險</span>
<span class='tline' id='l334' data-llen='6444:6452'>　阻无隱情矣</span>
<span class='tline' id='l335' data-llen='6452:6464'>能説諸心能研諸侯之慮</span>
<span class='tline' id='l336' data-llen='6464:6486'>　侯之衍文也吾心和易則可以究盡萬物之慮也</span>
<span class='tline' id='l337' data-llen='6486:6501'>定天下之吉凶成天下之亹亹者</span>
<span class='tline' id='l338' data-llen='6501:6517'>　向以此言蓍龜者重見於此誤也</span>
<span class='tline' id='l339' data-llen='6517:6537'>是故變化云為吉事有祥象事知器占事知來</span>
<span class='tline' id='l340' data-llen='6537:6564'><a onclick="displayPageImage('KR1a0015', 'WYG', '008-19b' );" name="008-19b" class="pb">[008-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='6564:6587'>　言易簡者无不知也禮曰至誠之道可以前知國家</span>
<span class='tline' id='l342' data-llen='6587:6610'>　將興必有禎祥國家將亡必有妖孽見乎蓍龜動乎</span>
<span class='tline' id='l343' data-llen='6610:6628'>　四體禍福將至必先知之故至誠如神</span>
<span class='tline' id='l344' data-llen='6628:6646'>天地設位聖人成能人謀鬼謀百姓與能</span>
<span class='tline' id='l345' data-llen='6646:6669'>　言易簡者取諸物而足也萬物自生自成故天地設</span>
<span class='tline' id='l346' data-llen='6669:6692'>　位而已聖人无能因天下之已能而遂成之故人為</span>
<span class='tline' id='l347' data-llen='6692:6715'>　我謀之明鬼為我謀之幽百姓之愚可使與知焉書</span>
<span class='tline' id='l348' data-llen='6715:6731'>　曰謀及卿士謀及庶人謀及卜筮</span>
<span class='tline' id='l349' data-llen='6731:6758'><a onclick="displayPageImage('KR1a0015', 'WYG', '008-20a' );" name="008-20a" class="pb">[008-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='6758:6781'>八卦以象告爻彖以情言剛柔雜居而吉凶可見矣變</span>
<span class='tline' id='l351' data-llen='6781:6787'>動以利言</span>
<span class='tline' id='l352' data-llen='6787:6804'>　以利言之則有變動而道固自如也</span>
<span class='tline' id='l353' data-llen='6804:6811'>吉凶以情遷</span>
<span class='tline' id='l354' data-llen='6811:6834'>　順其所愛則謂之吉犯其所惡則謂之凶夫我之所</span>
<span class='tline' id='l355' data-llen='6834:6857'>　愛彼有所甚惡則我之所謂吉者彼或以為凶矣故</span>
<span class='tline' id='l356' data-llen='6857:6866'>　曰吉凶以情遷</span>
<span class='tline' id='l357' data-llen='6866:6878'>是故愛惡相攻而吉凶生</span>
<span class='tline' id='l358' data-llen='6878:6905'><a onclick="displayPageImage('KR1a0015', 'WYG', '008-20b' );" name="008-20b" class="pb">[008-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='6905:6928'>　在我為吉則是天下未甞有凶在彼為凶則是天下</span>
<span class='tline' id='l360' data-llen='6928:6951'>　未嘗有吉然而吉凶如此其紛紛者是生於愛惡之</span>
<span class='tline' id='l361' data-llen='6951:6957'>　相攻也</span>
<span class='tline' id='l362' data-llen='6957:6967'>遠近相取而悔吝生</span>
<span class='tline' id='l363' data-llen='6967:6991'>　悔吝者生於不𢎞通者也天下孰為真遠自其近者</span>
<span class='tline' id='l364' data-llen='6991:7014'>　觀之則逺矣孰為眞近自其逺者觀之則近矣逺近</span>
<span class='tline' id='l365' data-llen='7014:7037'>　相資以為别也因其别也而各挾其有以自異則或</span>
<span class='tline' id='l366' data-llen='7037:7054'>　害之矣或害之者悔吝之所從出也</span>
<span class='tline' id='l367' data-llen='7054:7081'><a onclick="displayPageImage('KR1a0015', 'WYG', '008-21a' );" name="008-21a" class="pb">[008-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7081:7091'>情偽相感而利害生</span>
<span class='tline' id='l369' data-llen='7091:7114'>　信其人則舉以為利己不信則舉以為害己此情偽</span>
<span class='tline' id='l370' data-llen='7114:7120'>　之蔽也</span>
<span class='tline' id='l371' data-llen='7120:7139'>凡易之情近而不相得則凶或害之悔且吝</span>
<span class='tline' id='l372' data-llen='7139:7162'>　此眀凶與悔吝輕重之差也近而不相得則相害故</span>
<span class='tline' id='l373' data-llen='7162:7182'>　凶或害之者非我之罪也然亦有以致之矣</span>
<span class='tline' id='l374' data-llen='7182:7205'>將叛者其辭慙中心疑者其辭枝吉人之辭寡躁人之</span>
<span class='tline' id='l375' data-llen='7205:7223'>辭多誣善之人其辭游失其守者其辭屈</span>
<span class='tline' id='l376' data-llen='7223:7250'><a onclick="displayPageImage('KR1a0015', 'WYG', '008-21b' );" name="008-21b" class="pb">[008-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='7250:7273'>　微之顯誠之不可掩也如此故或害之者我必有以</span>
<span class='tline' id='l378' data-llen='7273:7280'>　見於外也</span>
<span class='tline' id='l379' data-llen='7280:7283'>　</span>
<span class='tline' id='l380' data-llen='7283:7286'>　</span>
<span class='tline' id='l381' data-llen='7286:7289'>　</span>
<span class='tline' id='l382' data-llen='7289:7292'>　</span>
<span class='tline' id='l383' data-llen='7292:7295'>　</span>
<span class='tline' id='l384' data-llen='7295:7304'>　東坡易傳卷八</span>
</p>
<p>
</p>
  </div>
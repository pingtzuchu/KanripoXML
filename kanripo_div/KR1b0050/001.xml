<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0050', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　尚書廣聽録卷一</span><br/>
<span class='tline' id='l10' data-llen='200:221'>　　　　　　　　　　翰林院檢討毛奇齡撰</span><br/>
<span class='tline' id='l11' data-llen='221:244'>予七歲受尚書是時當崇禎之末經師苐授宋儒蔡沈</span><br/>
<span class='tline' id='l12' data-llen='244:267'>註本無餘事也稍長聞有為古今尚書辨者而疑之然</span><br/>
<span class='tline' id='l13' data-llen='267:290'>是時守功令赴試雖稍稍旁及他說而究無成學旣則</span><br/>
<span class='tline' id='l14' data-llen='290:313'>丁國變流離走四方偶有論及亦無書可據喑喑而已</span><br/>
<span class='tline' id='l15' data-llen='313:336'>漢藝文志曰書以廣聽予讀宋儒書不能于此外有所</span><br/>
<span class='tline' id='l16' data-llen='336:362'><a onclick="displayPageImage('KR1b0050', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='362:385'>推曁而往往以聽而廣其說是廣聽者本以書廣今乃</span><br/>
<span class='tline' id='l18' data-llen='385:408'>以聽廣也因取舊所雜聞者編而記之名曰廣聽嗟乎</span><br/>
<span class='tline' id='l19' data-llen='408:415'>其廣也與哉</span><br/>
<span class='tline' id='l20' data-llen='415:438'>放勲堯名史本紀曰帝摯立不善崩而弟放勲立是為</span><br/>
<span class='tline' id='l21' data-llen='438:461'>帝堯與舜本紀虞舜者名曰重華夏本紀夏禹名曰文</span><br/>
<span class='tline' id='l22' data-llen='461:484'>命並同故趙歧註孟子曰放勲堯名楚詞就重華而陳</span><br/>
<span class='tline' id='l23' data-llen='484:507'>詞王逸註云重華舜名帝繫曰瞽瞍生重華是為帝舜</span><br/>
<span class='tline' id='l24' data-llen='507:530'>是以大戴禮五帝德篇帝堯高辛氏之子也曰放勲帝</span><br/>
<span class='tline' id='l25' data-llen='530:556'><a onclick="displayPageImage('KR1b0050', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='556:579'>舜橋牛之孫瞽瞍之子也曰重華禹高陽氏之孫鯀之</span><br/>
<span class='tline' id='l27' data-llen='579:602'>子也曰文命是堯舜禹皆當時通稱之號而放勲重華</span><br/>
<span class='tline' id='l28' data-llen='602:625'>文命則實其名此歴考諸書而無不然者獨孔安國傳</span><br/>
<span class='tline' id='l29' data-llen='625:648'>作倣功解謂規倣上世之功而其說不明于是蔡註又</span><br/>
<span class='tline' id='l30' data-llen='648:671'>改放作至解毋論推至其功說仍未明卽此史文開卷</span><br/>
<span class='tline' id='l31' data-llen='671:694'>遽加以贊詞二字非號非諡一如後人題綽楔者恐無</span><br/>
<span class='tline' id='l32' data-llen='694:717'>此理故孟子善讀書直作名解以帝乃殂落改作放勲</span><br/>
<span class='tline' id='l33' data-llen='717:740'>乃殂落此非帝名乎使契為司徒放勲曰勞之來之此</span><br/>
<span class='tline' id='l34' data-llen='740:766'><a onclick="displayPageImage('KR1b0050', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='766:776'>非帝命之誰命之乎</span><br/>
<span class='tline' id='l36' data-llen='776:799'>蘇軾曰以文命為禹名則敷于四海者何事耶予謂善</span><br/>
<span class='tline' id='l37' data-llen='799:822'>解經者不在解而在通敷四海誠難解然在諸經有可</span><br/>
<span class='tline' id='l38' data-llen='822:845'>通者禹貢曰禹敷土此卽敷四海也商頌曰禹敷下土</span><br/>
<span class='tline' id='l39' data-llen='845:868'>方此卽禹敷土也敷土敷土方不必别有事矣大抵禹</span><br/>
<span class='tline' id='l40' data-llen='868:891'>職治水事在四海故曰敷于四海此如周頌般詩成王</span><br/>
<span class='tline' id='l41' data-llen='891:914'>巡狩天下而曰敷天之下詞例並然非有他也不然禹</span><br/>
<span class='tline' id='l42' data-llen='914:937'>不掌敎有何文命作貢聲敎征苗干羽不得謂神禹以</span><br/>
<span class='tline' id='l43' data-llen='937:963'><a onclick="displayPageImage('KR1b0050', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='963:968'>文治也</span><br/>
<span class='tline' id='l45' data-llen='968:991'>或謂堯舜禹湯是名放勲重華文命天乙是號又不然</span><br/>
<span class='tline' id='l46' data-llen='991:1014'>湯以天乙為號見乾鑿度諸書然湯則斷不是名伊尹</span><br/>
<span class='tline' id='l47' data-llen='1014:1037'>咸有一德竟稱尹躬曁湯豈臣可名君乎且論語引湯</span><br/>
<span class='tline' id='l48' data-llen='1037:1060'>誥儼云予小子履則湯本名履與放勲同觀此則堯舜</span><br/>
<span class='tline' id='l49' data-llen='1060:1083'>禹之非名更可知矣若顔師古註史記又謂堯舜禹湯</span><br/>
<span class='tline' id='l50' data-llen='1083:1106'>皆是字則皇甫謐帝王世紀謂禹名文命字密而系本</span><br/>
<span class='tline' id='l51' data-llen='1106:1128'>云鯀娶有辛女是生高密字禹字密吾又安從定之</span><br/>
<span class='tline' id='l52' data-llen='1128:1154'><a onclick="displayPageImage('KR1b0050', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1154:1177'>然則何以處臯陶謨曰古史記載之體追述往昔必加</span><br/>
<span class='tline' id='l54' data-llen='1177:1200'>曰若稽古四字其下或記事或記言如帝堯曰放勲記</span><br/>
<span class='tline' id='l55' data-llen='1200:1223'>事也臯陶曰允迪厥德記言也後儒誤以曰若稽古帝</span><br/>
<span class='tline' id='l56' data-llen='1223:1246'>堯連讀耳若益稷無曰若稽古四字則原屬一篇觀伏</span><br/>
<span class='tline' id='l57' data-llen='1246:1269'>生二十九篇不分益稷可驗也乃陋儒辨此謂放勲是</span><br/>
<span class='tline' id='l58' data-llen='1269:1292'>名允迪何以不是名則放勲是贊詞豈允迪二字亦贊</span><br/>
<span class='tline' id='l59' data-llen='1292:1296'>詞耶</span><br/>
<span class='tline' id='l60' data-llen='1296:1319'>克明俊德孔傳能明俊德之士而用之明卽明揚俊卽</span><br/>
<span class='tline' id='l61' data-llen='1319:1345'><a onclick="displayPageImage('KR1b0050', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1345:1368'>俊乂皆虞書所有若云能明大德則大學引經之解可</span><br/>
<span class='tline' id='l63' data-llen='1368:1391'>解經乎大雅於緝熙敬止必不能以止之助詞作止善</span><br/>
<span class='tline' id='l64' data-llen='1391:1414'>解也況俊不訓大故大學改峻字今原是俊字而反訓</span><br/>
<span class='tline' id='l65' data-llen='1414:1437'>作大則大學改此多事矣往有問先仲氏曰俊德何以</span><br/>
<span class='tline' id='l66' data-llen='1437:1460'>不訓堯德曰以俊德頌堯頗無理且堯德已具前節複</span><br/>
<span class='tline' id='l67' data-llen='1460:1483'>頌贅矣然而明俊乂何以先于親九族曰學記曰師無</span><br/>
<span class='tline' id='l68' data-llen='1483:1506'>當于五服五服不得不親中庸曰思事親不可以不知</span><br/>
<span class='tline' id='l69' data-llen='1506:1509'>人</span><br/>
<span class='tline' id='l70' data-llen='1509:1535'><a onclick="displayPageImage('KR1b0050', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1535:1558'>天與日月皆左旋從來天文家皆言天左旋日月右轉</span><br/>
<span class='tline' id='l72' data-llen='1558:1581'>此自有說按歴法周天三百六十五度有奇天行一日</span><br/>
<span class='tline' id='l73' data-llen='1581:1604'>餘一度日行則剛得常度而比天為不及一度月則較</span><br/>
<span class='tline' id='l74' data-llen='1604:1627'>日少十三度矣然而作歴家以退步為進步法以順數</span><br/>
<span class='tline' id='l75' data-llen='1627:1650'>難算逆數易算如十二律進數為隔八相生不如退數</span><br/>
<span class='tline' id='l76' data-llen='1650:1673'>隔五之較捷是以周髀諸歴與考靈曜乾鑿度諸緯書</span><br/>
<span class='tline' id='l77' data-llen='1673:1696'>皆云日行一度月行十三度此以退數作進數之歴算</span><br/>
<span class='tline' id='l78' data-llen='1696:1719'>也乃晉天文志及吳王蕃傳有云天圓如倚葢半在地</span><br/>
<span class='tline' id='l79' data-llen='1719:1745'><a onclick="displayPageImage('KR1b0050', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1745:1768'>上半在地下日月本東行因天西旋而牽之以西如蟻</span><br/>
<span class='tline' id='l81' data-llen='1768:1791'>行磨上磨東旋蟻西行磨疾蟻遲不得不西于是言歴</span><br/>
<span class='tline' id='l82' data-llen='1791:1814'>之家皆墨守蟻行磨上之說牢不可破而不知大謬者</span><br/>
<span class='tline' id='l83' data-llen='1814:1837'>夫蟻行磨上謂蟻足著磨而不可脫也今日吾不知其</span><br/>
<span class='tline' id='l84' data-llen='1837:1860'>有足與否其不能著天而嵌身碧落與羣星等此易曉</span><br/>
<span class='tline' id='l85' data-llen='1860:1883'>矣且日行黃道嘗卑于天月行諸道又嘗卑于日故凡</span><br/>
<span class='tline' id='l86' data-llen='1883:1906'>製渾天者必先製天儀一層謂之六合儀而離六合而</span><br/>
<span class='tline' id='l87' data-llen='1906:1929'>次近於内然後作日月五星之儀一層謂之三辰儀其</span><br/>
<span class='tline' id='l88' data-llen='1929:1955'><a onclick="displayPageImage('KR1b0050', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1955:1978'>間兩層相去不知何等則亦相離而不相著之極致矣</span><br/>
<span class='tline' id='l90' data-llen='1978:1994'>乃謂日行之道天得牽之吾不解也</span><br/>
<span class='tline' id='l91' data-llen='1994:2017'>嘗見徐仲山傳是齋日記有云天地一大陰陽也天之</span><br/>
<span class='tline' id='l92' data-llen='2017:2040'>中日為陽月為陰然而皆左行者以天陽也日為陽之</span><br/>
<span class='tline' id='l93' data-llen='2040:2063'>陽月為陽之陰也地之中山為陽水為隂然而皆右行</span><br/>
<span class='tline' id='l94' data-llen='2063:2081'>者以地隂也山為隂之陽水為隂之隂也</span><br/>
<span class='tline' id='l95' data-llen='2081:2104'>易曰天行健又曰利牝馬之貞先迷夫陽必健而在前</span><br/>
<span class='tline' id='l96' data-llen='2104:2127'>陰必弱而在後故天為最健行越常度日為次健不失</span><br/>
<span class='tline' id='l97' data-llen='2127:2153'><a onclick="displayPageImage('KR1b0050', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2153:2176'>故步月則弱而歉多矣星則尤弱故直不能行而附天</span><br/>
<span class='tline' id='l99' data-llen='2176:2199'>以行今天守常度而日行一度則日健于天一等矣而</span><br/>
<span class='tline' id='l100' data-llen='2199:2222'>月行十三度則月健于日且十三等是陰陽翻覆不止</span><br/>
<span class='tline' id='l101' data-llen='2222:2245'>先迷之有失而謂考九黎之變掌五紀之常者如是乎</span><br/>
<span class='tline' id='l102' data-llen='2245:2268'>況歲者天行之名也日者日行之名也歴以日為主以</span><br/>
<span class='tline' id='l103' data-llen='2268:2291'>歳為紀而月則分刌于其間故月行之數卽謂之月月</span><br/>
<span class='tline' id='l104' data-llen='2291:2314'>者月行之名也葢天為至尊不能狎接必匝歲而日與</span><br/>
<span class='tline' id='l105' data-llen='2314:2337'>月得偕就之日為次尊可以間接茍越三十日則月遂</span><br/>
<span class='tline' id='l106' data-llen='2337:2363'><a onclick="displayPageImage('KR1b0050', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2363:2386'>得與日為合朔是歲者天行之名其一日越一度而歴</span><br/>
<span class='tline' id='l108' data-llen='2386:2409'>三百六十五日而成一歳者非天乎日者日行之名每</span><br/>
<span class='tline' id='l109' data-llen='2409:2432'>日行三百六十五度而適一周為一日者非日乎月者</span><br/>
<span class='tline' id='l110' data-llen='2432:2455'>月行之名每行三十日或二十九日而成一月者非月</span><br/>
<span class='tline' id='l111' data-llen='2455:2458'>乎</span><br/>
<span class='tline' id='l112' data-llen='2458:2481'>此其間有一定之時百刻是也日行晝夜一百刻是其</span><br/>
<span class='tline' id='l113' data-llen='2481:2504'>常時毋論晝夜長短而第以百刻為準故日行一周天</span><br/>
<span class='tline' id='l114' data-llen='2504:2527'>而時之百刻已盡何則以日有常行也若日行多一度</span><br/>
<span class='tline' id='l115' data-llen='2527:2553'><a onclick="displayPageImage('KR1b0050', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2553:2576'>則將有刻已盡而日未休者不得日行止于是百刻亦</span><br/>
<span class='tline' id='l117' data-llen='2576:2599'>止于是也此時之可定者也又有一定之度三百六十</span><br/>
<span class='tline' id='l118' data-llen='2599:2622'>五度是也惟日得常度天左旋而越一度故自立春始</span><br/>
<span class='tline' id='l119' data-llen='2622:2645'>至立秋而春夏所見之星齊入于地何則以參差在天</span><br/>
<span class='tline' id='l120' data-llen='2645:2668'>也若謂天得常度日右旋多行一度則必自立春日始</span><br/>
<span class='tline' id='l121' data-llen='2668:2691'>日向東入地多行一度至立秋而三百六十五度已行</span><br/>
<span class='tline' id='l122' data-llen='2691:2714'>過一百八十二度半將日仍出地而從西上矣此俗所</span><br/>
<span class='tline' id='l123' data-llen='2714:2737'>謂西方日上時也大謬也然世之墨守者又必執明太</span><br/>
<span class='tline' id='l124' data-llen='2737:2763'><a onclick="displayPageImage('KR1b0050', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2763:2786'>祖之說以為口實明太祖云曾于軍中觀乾象當天清</span><br/>
<span class='tline' id='l126' data-llen='2786:2809'>之時指一宿為主使太陰居列宿之西一丈許盡一夜</span><br/>
<span class='tline' id='l127' data-llen='2809:2832'>則太陰過而東矣葢列宿附天而不動者太陰過東則</span><br/>
<span class='tline' id='l128' data-llen='2832:2855'>其右旋明矣不知此卽月之退也其東過之丈許卽月</span><br/>
<span class='tline' id='l129' data-llen='2855:2878'>東退之十三度也雖月亦西行未嘗退東而天行急西</span><br/>
<span class='tline' id='l130' data-llen='2878:2901'>則月雖西進一若退而向東者葢其所指之一星卽天</span><br/>
<span class='tline' id='l131' data-llen='2901:2924'>也星附天者也太祖亦知此星之卽天故曰列宿附天</span><br/>
<span class='tline' id='l132' data-llen='2924:2947'>而其所偶未明者而不動三字耳人有趂舟行而疑岸</span><br/>
<span class='tline' id='l133' data-llen='2947:2973'><a onclick="displayPageImage('KR1b0050', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2973:2996'>動者此不知不動者也有見月入雲而反疑雲不動者</span><br/>
<span class='tline' id='l135' data-llen='2996:3019'>此不知動者也假當是時有對揚于帝前者曰夫亦惟</span><br/>
<span class='tline' id='l136' data-llen='3019:3042'>列宿之動故月過東則疑義已釋而世人所執必是蟻</span><br/>
<span class='tline' id='l137' data-llen='3042:3063'>行磨上與太陰過東兩說予故于辨次而併及之</span><br/>
<span class='tline' id='l138' data-llen='3063:3086'>納于大麓孔傳作大録官名使大録萬機之政陰陽和</span><br/>
<span class='tline' id='l139' data-llen='3086:3109'>風雨時各以其節不令迷錯愆伏謂之不迷此說固謬</span><br/>
<span class='tline' id='l140' data-llen='3109:3132'>大録機政與百揆何異且烈風雷雨非汎指陰陽愆伏</span><br/>
<span class='tline' id='l141' data-llen='3132:3155'>言也故史記云堯使舜入山林川澤烈風雷雨舜往勿</span><br/>
<span class='tline' id='l142' data-llen='3155:3181'><a onclick="displayPageImage('KR1b0050', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3181:3205'>迷而鄭𤣥直云入麓伐木差可解說第伐木二字無據</span><br/>
<span class='tline' id='l144' data-llen='3205:3228'>堯納舜于山麓亦無謂且與上納于百揆諸文不合耳</span><br/>
<span class='tline' id='l145' data-llen='3228:3251'>徐仲山日記謂大麓官名特非是大錄機政之官是必</span><br/>
<span class='tline' id='l146' data-llen='3251:3274'>當時洪水未平或間試之作司空官有名為大麓者如</span><br/>
<span class='tline' id='l147' data-llen='3274:3297'>周禮衡名川林虞名山澤之類以此乘載而遇風雨理</span><br/>
<span class='tline' id='l148' data-llen='3297:3320'>故有之若孔傳則大有所本非杜撰語王充論衡云大</span><br/>
<span class='tline' id='l149' data-llen='3320:3343'>麓三公之位以一公之位而綂録三公之事桓譚新論</span><br/>
<span class='tline' id='l150' data-llen='3343:3366'>亦云昔堯試舜于大麓者領録天下事如今之尚書官</span><br/>
<span class='tline' id='l151' data-llen='3366:3392'><a onclick="displayPageImage('KR1b0050', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3392:3415'>班固紀竇憲功德曰納于大麓惟清緝熙且前此孔叢</span><br/>
<span class='tline' id='l153' data-llen='3415:3438'>子亦有之宰我問孔子書云納于大麓烈風雷雨弗迷</span><br/>
<span class='tline' id='l154' data-llen='3438:3461'>何謂也曰此言人事之應乎天也堯旣得舜歴試諸難</span><br/>
<span class='tline' id='l155' data-llen='3461:3484'>已而納于尊顯之官使大麓萬機之政是故陰陽清和</span><br/>
<span class='tline' id='l156' data-llen='3484:3507'>五星來備烈風雷雨各以其應不有迷錯明舜之行合</span><br/>
<span class='tline' id='l157' data-llen='3507:3530'>乎天也則孔傳純襲孔叢子以為言又王莽傳予前在</span><br/>
<span class='tline' id='l158' data-llen='3530:3549'>大麓至于攝假師古曰謂為大司馬宰衡時</span><br/>
<span class='tline' id='l159' data-llen='3549:3572'>五瑞為公侯伯子男所執之圭璧與周禮典瑞文同五</span><br/>
<span class='tline' id='l160' data-llen='3572:3598'><a onclick="displayPageImage('KR1b0050', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3598:3621'>禮為吉凶軍賓嘉與周禮宗伯文同二生一死為卿執</span><br/>
<span class='tline' id='l162' data-llen='3621:3644'>羔大夫執雁士執雉與周禮六摯文同說者遂謂此是</span><br/>
<span class='tline' id='l163' data-llen='3644:3667'>以周禮解虞禮而陋學紛起併謂古自有五瑞五禮及</span><br/>
<span class='tline' id='l164' data-llen='3667:3690'>生死等物並非此數予謂此皆不讀書人所言向使此</span><br/>
<span class='tline' id='l165' data-llen='3690:3714'>註出于馬融鄭𤣥諸儒則所據者是周禮此註出于安</span><br/>
<span class='tline' id='l166' data-llen='3714:3737'>國則所據者是真正虞禮何則以安國不曾見周禮也</span><br/>
<span class='tline' id='l167' data-llen='3737:3760'>周禮出于武帝末裁經進獻而國家多事遽收入祕府</span><br/>
<span class='tline' id='l168' data-llen='3760:3783'>雖五家禮儒尚不得見他儒亦安從見之是以西漢學</span><br/>
<span class='tline' id='l169' data-llen='3783:3810'><a onclick="displayPageImage('KR1b0050', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3810:3833'>人並無一語一字及周禮者至漢成校書始頒于世安</span><br/>
<span class='tline' id='l171' data-llen='3833:3856'>國作書傳則正當漢武末周禮祕藏之際其偶與周禮</span><br/>
<span class='tline' id='l172' data-llen='3856:3879'>同者必尚書舊來原有是說斯時去古未遠得以襲入</span><br/>
<span class='tline' id='l173' data-llen='3879:3902'>此正見唐虞典禮與三代同亦正見周禮一書猶得存</span><br/>
<span class='tline' id='l174' data-llen='3902:3925'>前代之舊互相照証而不讀書人反攻以為偽亦可憾</span><br/>
<span class='tline' id='l175' data-llen='3925:3948'>矣是以正義所疏皆周禮原文而安國所傳則其義與</span><br/>
<span class='tline' id='l176' data-llen='3948:3968'>周禮同而其文並異此亦不襲周禮之一驗耳</span><br/>
<span class='tline' id='l177' data-llen='3968:3991'>若謂唐虞有四岳九官十二牧諸名並無五等公侯之</span><br/>
<span class='tline' id='l178' data-llen='3991:4018'><a onclick="displayPageImage('KR1b0050', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4018:4041'>爵不當以公侯圭璧妄釋五瑞則望秩山川安國亦卽</span><br/>
<span class='tline' id='l180' data-llen='4041:4064'>以五嶽視三公四瀆視諸侯為解其時周禮禮記俱未</span><br/>
<span class='tline' id='l181' data-llen='4064:4087'>出也此必古來釋文如是矣葢虞廷二十二人皆六官</span><br/>
<span class='tline' id='l182' data-llen='4087:4110'>之列而五爵通于邦國當在州十二牧之外安見當時</span><br/>
<span class='tline' id='l183' data-llen='4110:4133'>羣牧不卽以五等列封爵者觀其曰班瑞羣后又曰肆</span><br/>
<span class='tline' id='l184' data-llen='4133:4156'>覲東后則羣牧之下已皆稱后旣稱后則五等爵矣是</span><br/>
<span class='tline' id='l185' data-llen='4156:4179'>以帝王世紀云帝摰封異母弟放勲為唐侯國語稱鯀</span><br/>
<span class='tline' id='l186' data-llen='4179:4202'>封于崇為崇伯尚書逸篇謂堯子不肖舜使居丹淵為</span><br/>
<span class='tline' id='l187' data-llen='4202:4229'><a onclick="displayPageImage('KR1b0050', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4229:4248'>諸侯則侯伯封爵早有明証誰謂始周禮乎</span><br/>
<span class='tline' id='l189' data-llen='4248:4271'>況周禮典瑞典命諸文在大戴禮朝事篇有之原雜參</span><br/>
<span class='tline' id='l190' data-llen='4271:4294'>前代之禮故三帛在周禮亦有諸侯世子公之孤執皮</span><br/>
<span class='tline' id='l191' data-llen='4294:4318'>帛二物而惟帛無色孔傳直註以纁𤣥黃三色此皆據</span><br/>
<span class='tline' id='l192' data-llen='4318:4341'>朝事篇文明有所受是以王肅註此亦有諸侯適子執</span><br/>
<span class='tline' id='l193' data-llen='4341:4365'>纁公之孤卿執𤣥附庸執黃之說此正虞禮與周禮相</span><br/>
<span class='tline' id='l194' data-llen='4365:4370'>表裏者</span><br/>
<span class='tline' id='l195' data-llen='4370:4393'>祗五瑞五玉似有分别周禮六瑞六摰原屬兩事瑞是</span><br/>
<span class='tline' id='l196' data-llen='4393:4420'><a onclick="displayPageImage('KR1b0050', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4420:4443'>天子所頒故輯以為信玉是諸臣所將故執以行禮五</span><br/>
<span class='tline' id='l198' data-llen='4443:4466'>瑞是瑞五玉是贄似不可混但六瑞不及卿大夫士以</span><br/>
<span class='tline' id='l199' data-llen='4466:4489'>非五等也六摰竟不及公侯伯子男祗以孤卿附庸及</span><br/>
<span class='tline' id='l200' data-llen='4489:4512'>諸侯世子為言豈五等不當䞇與按春秋相見皆以五</span><br/>
<span class='tline' id='l201' data-llen='4512:4535'>瑞為執見之禮則卽此五瑞原可為䞇如左傳邾子執</span><br/>
<span class='tline' id='l202' data-llen='4535:4558'>玉高其容仰魯侯執玉卑其容俯奉圭秉璧此並非朝</span><br/>
<span class='tline' id='l203' data-llen='4558:4581'>覲輯瑞時也是以周禮于六瑞四圭二璧之後直接六</span><br/>
<span class='tline' id='l204' data-llen='4581:4604'>摰謂摰同此瑞而于典瑞職云執此五瑞以朝覲宗遇</span><br/>
<span class='tline' id='l205' data-llen='4604:4631'><a onclick="displayPageImage('KR1b0050', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4631:4654'>㑹同諸侯相見亦如之則明以此圭璧之瑞作相見禮</span><br/>
<span class='tline' id='l207' data-llen='4654:4677'>矣若近代儒者又有引禮註五等享天子用璧享后用</span><br/>
<span class='tline' id='l208' data-llen='4677:4700'>琮大小各如其瑞諸侯相享之玉大小各降其瑞一等</span><br/>
<span class='tline' id='l209' data-llen='4700:4723'>以明别有五玉不是五瑞然此是享玉非相見執玉也</span><br/>
<span class='tline' id='l210' data-llen='4723:4743'>典瑞曰諸侯相見而此曰諸侯相享可誤用耶</span><br/>
<span class='tline' id='l211' data-llen='4743:4766'>乃蔡傳遵朱元晦說改本文五玉三帛二生一死䞇移</span><br/>
<span class='tline' id='l212' data-llen='4766:4789'>之如五器之下卒乃復之上則于經文五玉三帛二生</span><br/>
<span class='tline' id='l213' data-llen='4789:4812'>一死䞇如五器卒乃復一十五字相仍解釋為不通矣</span><br/>
<span class='tline' id='l214' data-llen='4812:4839'><a onclick="displayPageImage('KR1b0050', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4839:4862'>經文謂東后來覲者凡玉帛生死一齊來䞇但玉則禮</span><br/>
<span class='tline' id='l216' data-llen='4862:4885'>畢還之餘不還耳此與聘義已聘而還其圭璧禮同葢</span><br/>
<span class='tline' id='l217' data-llen='4885:4908'>器卽是玉典瑞掌玉器之藏大宗伯職以玉作六器聘</span><br/>
<span class='tline' id='l218' data-llen='4908:4931'>禮以圭璧璋琮為四器如五器者如語詞謂若是五器</span><br/>
<span class='tline' id='l219' data-llen='4931:4954'>也自蔡傳割截如五器三字則于卒乃復句不得不以</span><br/>
<span class='tline' id='l220' data-llen='4954:4977'>禮畢而復還故所為解夫以一歳周四岳而必一岳一</span><br/>
<span class='tline' id='l221' data-llen='4977:5000'>還朝則于時有不給若以後岳還前岳則于事理又未</span><br/>
<span class='tline' id='l222' data-llen='5000:5023'>通且歸格藝祖明云巡畢始歸此時未復也如曰又至</span><br/>
<span class='tline' id='l223' data-llen='5023:5050'><a onclick="displayPageImage('KR1b0050', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5050:5073'>一岳名復則前行非反步也如曰諸侯復去則以東后</span><br/>
<span class='tline' id='l225' data-llen='5073:5093'>覲東岳行不出境未可言復且諸侯可先去乎</span><br/>
<span class='tline' id='l226' data-llen='5093:5116'>象以典刑卽五刑也故次于五刑者則流以宥之於是</span><br/>
<span class='tline' id='l227' data-llen='5116:5139'>以鞭以扑以贖由漸而輕然總以五刑為之準觀其後</span><br/>
<span class='tline' id='l228' data-llen='5139:5162'>曰象刑曰五刑五用則唐虞自有五刑可知也自後儒</span><br/>
<span class='tline' id='l229' data-llen='5162:5185'>好為仁者之言謂五刑始于苗民之惡實造五虐之刑</span><br/>
<span class='tline' id='l230' data-llen='5185:5208'>以為法唐虞未必有此因以畫衣菲屨蒙巾截領為象</span><br/>
<span class='tline' id='l231' data-llen='5208:5231'>刑此在荀子已早辨之卽班固刑法志亦論及之不必</span><br/>
<span class='tline' id='l232' data-llen='5231:5258'><a onclick="displayPageImage('KR1b0050', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5258:5281'>贅矣近復有舍畫衣菲屨而取本文所列者定為五刑</span><br/>
<span class='tline' id='l234' data-llen='5281:5304'>曰鞭扑贖流殺夫大刑惟殺則其可蔽斯刑者何容指</span><br/>
<span class='tline' id='l235' data-llen='5304:5327'>數而乃舉怙終一例以當之固不倫矣且向惟五刑甚</span><br/>
<span class='tline' id='l236' data-llen='5327:5350'>于流故作流以宥五刑今五刑祗鞭扑而反作流罪以</span><br/>
<span class='tline' id='l237' data-llen='5350:5373'>宥鞭扑世無是理且流為五刑之一卽有所宥祗四刑</span><br/>
<span class='tline' id='l238' data-llen='5373:5396'>耳況贖則不必宥矣曰宥五刑則以流宥流猶闕一刑</span><br/>
<span class='tline' id='l239' data-llen='5396:5419'>又況帝有後命明曰五刑有服五服三就五流有宅五</span><br/>
<span class='tline' id='l240' data-llen='5419:5442'>宅三居其為五刑五流者有名有位有次有地未可冒</span><br/>
<span class='tline' id='l241' data-llen='5442:5469'><a onclick="displayPageImage('KR1b0050', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5469:5476'>昧并抹去也</span><br/>
<span class='tline' id='l243' data-llen='5476:5499'>或謂揚子法言曰唐虞象刑惟明夏后肉刑三千漢刑</span><br/>
<span class='tline' id='l244' data-llen='5499:5522'>法志曰禹承堯舜之後自以德衰而制肉刑湯武順而</span><br/>
<span class='tline' id='l245' data-llen='5522:5545'>用之者以俗薄于唐虞故也信此則肉刑始夏后氏矣</span><br/>
<span class='tline' id='l246' data-llen='5545:5568'>得非唐虞無五刑乎曰此則據左傳而誤解之者左傳</span><br/>
<span class='tline' id='l247' data-llen='5568:5591'>昭六年子産鑄刑書叔向詒書曰夏有亂政而作禹刑</span><br/>
<span class='tline' id='l248' data-llen='5591:5614'>商有亂政而作湯刑周有亂政而作九刑三辟之興皆</span><br/>
<span class='tline' id='l249' data-llen='5614:5637'>叔世也此明言三代末王因亂作刑而冒為先世之名</span><br/>
<span class='tline' id='l250' data-llen='5637:5664'><a onclick="displayPageImage('KR1b0050', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5664:5687'>以誣之非謂禹湯文武作亂刑也漢人據其語而不解</span><br/>
<span class='tline' id='l252' data-llen='5687:5710'>其意且見虞書五刑但有五數而無其名至商周之書</span><br/>
<span class='tline' id='l253' data-llen='5710:5733'>然後太甲有墨刑盤庚有劓刑康誥有劓刑刵刑至吕</span><br/>
<span class='tline' id='l254' data-llen='5733:5756'>刑而五名俱全因謂禹創而商周順用之吾嘗讀國語</span><br/>
<span class='tline' id='l255' data-llen='5756:5779'>而稍悟其說國語與左傳同出䇿書而國語論五刑則</span><br/>
<span class='tline' id='l256' data-llen='5779:5802'>直為虞書作解有曰刑五而已大刑用甲兵次刑斧鉞</span><br/>
<span class='tline' id='l257' data-llen='5802:5825'>中刑刀鋸其次鑽筰薄則鞭扑故大者陳之原野小者</span><br/>
<span class='tline' id='l258' data-llen='5825:5848'>致之市朝謂之三次則是前古五刑並及膚肉名雖小</span><br/>
<span class='tline' id='l259' data-llen='5848:5875'><a onclick="displayPageImage('KR1b0050', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5875:5898'>變而刺殺並同故三就之名更為三次孔氏卽取其說</span><br/>
<span class='tline' id='l261' data-llen='5898:5921'>以作傳然且劓墨未形而反多刀鋸鑽筰之具一似苗</span><br/>
<span class='tline' id='l262' data-llen='5921:5944'>民之造㭬黥商君之增鑿顛與抽脅者然則五刑三就</span><br/>
<span class='tline' id='l263' data-llen='5944:5959'>其不能離肉刑以為說有如是也</span><br/>
<span class='tline' id='l264' data-llen='5959:5982'>自是之後漢文除肉刑而宫刑未除是以孝武時司馬</span><br/>
<span class='tline' id='l265' data-llen='5982:6005'>遷猶罹其法至隋開皇年則并宫刑亦除之于是隋唐</span><br/>
<span class='tline' id='l266' data-llen='6005:6028'>至今皆以笞杖徒流死改作五刑而天下未嘗不治此</span><br/>
<span class='tline' id='l267' data-llen='6028:6051'>正今法之勝古者乃新安朱氏又謂傷肌膚以懲惡亦</span><br/>
<span class='tline' id='l268' data-llen='6051:6078'><a onclick="displayPageImage('KR1b0050', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6078:6101'>王政之一端意欲採陳羣之議復宫剕二刑使淫盜二</span><br/>
<span class='tline' id='l270' data-llen='6101:6124'>罪可絶禍本雖殘其肢體而仍全軀命為上合先王之</span><br/>
<span class='tline' id='l271' data-llen='6124:6147'>意則以獄市煩多請謁貨賂無所不極如斯世而斷肌</span><br/>
<span class='tline' id='l272' data-llen='6147:6169'>傷體一不當而計無復之斯又為前說者所不道也</span><br/>
<span class='tline' id='l273' data-llen='6169:6192'>孟子堯典曰二十有八載放勲乃殂落此是舜典文而</span><br/>
<span class='tline' id='l274' data-llen='6192:6215'>曰堯典者以堯典止于此節蕭齊時誤以曰若稽古帝</span><br/>
<span class='tline' id='l275' data-llen='6215:6238'>舜節冠之慎徽五典之上觀五帝堯本紀實以曰放勲</span><br/>
<span class='tline' id='l276' data-llen='6238:6261'>起至帝乃殂落節止可驗也其後舜典末節與堯典同</span><br/>
<span class='tline' id='l277' data-llen='6261:6288'><a onclick="displayPageImage('KR1b0050', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6288:6311'>舜生三十徵庸三十在位五十載卽二十有八載也陟</span><br/>
<span class='tline' id='l279' data-llen='6311:6334'>方乃死卽帝乃殂落也第陟方二字世多不解一以陟</span><br/>
<span class='tline' id='l280' data-llen='6334:6357'>方為死猶言升遐也則乃死二字贅矣一以陟為死猶</span><br/>
<span class='tline' id='l281' data-llen='6357:6380'>言新陟王也則方乃死尤贅矣惟孔傳曰升道南方以</span><br/>
<span class='tline' id='l282' data-llen='6380:6403'>巡狩而死于蒼梧之野此是正解而或反疑之曰道何</span><br/>
<span class='tline' id='l283' data-llen='6403:6426'>以升則商書曰若陟遐遐亦升升不必高也曰陟何以</span><br/>
<span class='tline' id='l284' data-llen='6426:6449'>方則周書諸侯朝于方岳又曰以陟禹之迹方行天下</span><br/>
<span class='tline' id='l285' data-llen='6449:6472'>巡行曰陟四方曰方猶言巡方省方也然則舜以巡行</span><br/>
<span class='tline' id='l286' data-llen='6472:6499'><a onclick="displayPageImage('KR1b0050', 'WYG', '001-16b' );" name="001-16b" class="pb">[001-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6499:6522'>死矣是以檀弓曰舜塟于蒼梧之野史記曰舜巡狩崩</span><br/>
<span class='tline' id='l288' data-llen='6522:6545'>于蒼梧之野國語舜勤事而野死皆與孔傳合而或又</span><br/>
<span class='tline' id='l289' data-llen='6545:6568'>曰孟子謂舜卒鳴條何以不信孟子耶曰鳴條不知在</span><br/>
<span class='tline' id='l290' data-llen='6568:6591'>何所世乆疑之矣且經無見文始信孟子陟方者經文</span><br/>
<span class='tline' id='l291' data-llen='6591:6600'>也舍經文何信焉</span><br/>
<span class='tline' id='l292' data-llen='6600:6623'>作士是官名尚書大傳註于夏書云所謂六卿者一后</span><br/>
<span class='tline' id='l293' data-llen='6623:6646'>稷二司徒三秩宗四司馬五作士六共工其云汝作士</span><br/>
<span class='tline' id='l294' data-llen='6646:6669'>者與汝后稷汝共工同與汝作司徒汝作秩宗不同但</span><br/>
<span class='tline' id='l295' data-llen='6669:6696'><a onclick="displayPageImage('KR1b0050', 'WYG', '001-17a' );" name="001-17a" class="pb">[001-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6696:6719'>周語云稷為天官此正大傳所稱六卿之首之証然止</span><br/>
<span class='tline' id='l297' data-llen='6719:6742'>稷一字是官名雖他稱后稷而后不必官得毋作士亦</span><br/>
<span class='tline' id='l298' data-llen='6742:6765'>如是乎特其時有以官稱名者稷官稷而名棄故帝命</span><br/>
<span class='tline' id='l299' data-llen='6765:6788'>曰棄而史書曰讓于稷契曁臯陶官與名雜稱若共工</span><br/>
<span class='tline' id='l300' data-llen='6788:6806'>四岳則但有官無名矣古稱名不一如此</span><br/>
<span class='tline' id='l301' data-llen='6806:6829'>四岳姜姓伯夷亦姜姓故國語曰姜伯夷之後也則伯</span><br/>
<span class='tline' id='l302' data-llen='6829:6852'>夷與四岳祗同姓耳世本謂祝融曾孫生伯夷封于吕</span><br/>
<span class='tline' id='l303' data-llen='6852:6875'>為舜四岳則于舜之咨四岳有能典朕三禮僉曰伯夷</span><br/>
<span class='tline' id='l304' data-llen='6875:6902'><a onclick="displayPageImage('KR1b0050', 'WYG', '001-17b' );" name="001-17b" class="pb">[001-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6902:6925'>為難通矣歴考書傳四岳為一人為四人尚不能決必</span><br/>
<span class='tline' id='l306' data-llen='6925:6937'>求其人以實之亦何必然</span><br/>
<span class='tline' id='l307' data-llen='6937:6960'>舜格于文祖此與受終文祖歸格藝祖同一堯祖廟藝</span><br/>
<span class='tline' id='l308' data-llen='6960:6983'>卽文也特是堯三年喪畢舜始卽位則此時應有堯主</span><br/>
<span class='tline' id='l309' data-llen='6983:7006'>入廟可就廟受命而仍稱文祖者綂所尊也葢堯是黃</span><br/>
<span class='tline' id='l310' data-llen='7006:7031'>帝之𤣥孫𤣥囂之曾孫蟜極之孫帝嚳之子此七廟不</span><br/>
<span class='tline' id='l311' data-llen='7031:7054'>知誰是祖廟五帝首黃帝其前不可考矣禹受命于神</span><br/>
<span class='tline' id='l312' data-llen='7054:7077'>宗是舜祖廟其稱神宗亦綂舜祖廟言之但其廟甚備</span><br/>
<span class='tline' id='l313' data-llen='7077:7104'><a onclick="displayPageImage('KR1b0050', 'WYG', '001-18a' );" name="001-18a" class="pb">[001-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7104:7127'>正義據帝系謂舜亦黃帝之後黃帝是始祖昌意其遷</span><br/>
<span class='tline' id='l315' data-llen='7127:7150'>祖也顓頊窮蟬為二祧敬康勾芒蟜牛瞽瞍為四親此</span><br/>
<span class='tline' id='l316' data-llen='7150:7157'>七廟皆具者</span><br/>
<span class='tline' id='l317' data-llen='7157:7180'>蔡註據蘇軾之說謂神宗堯廟且謂堯之所從受天下</span><br/>
<span class='tline' id='l318' data-llen='7180:7203'>者文祖舜之所從受天下者神宗受天下于人必告于</span><br/>
<span class='tline' id='l319' data-llen='7203:7226'>其人之所從受者殊不知堯旣已天下與人則此時天</span><br/>
<span class='tline' id='l320' data-llen='7226:7249'>下非堯天下矣此所謂公天下也若猶是堯之天下則</span><br/>
<span class='tline' id='l321' data-llen='7249:7272'>私天下矣且其意不過謂舜受堯禪則舜一代不當立</span><br/>
<span class='tline' id='l322' data-llen='7272:7299'><a onclick="displayPageImage('KR1b0050', 'WYG', '001-18b' );" name="001-18b" class="pb">[001-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7299:7322'>廟此皆小人之腹妄測大典天下豈有身為天子而不</span><br/>
<span class='tline' id='l324' data-llen='7322:7345'>為宗祖立廟者若然則孔子所謂宗廟饗之者安在若</span><br/>
<span class='tline' id='l325' data-llen='7345:7368'>謂宗廟饗子孫保皆指商均以後言則天子不事七世</span><br/>
<span class='tline' id='l326' data-llen='7368:7391'>而欲使諸侯事五世叵通之論也且蔡註引祭法有虞</span><br/>
<span class='tline' id='l327' data-llen='7391:7414'>氏禘黃帝而郊嚳祖顓頊而宗堯証堯廟矣正惟此時</span><br/>
<span class='tline' id='l328' data-llen='7414:7437'>舜自立有虞氏七廟故得禘黃帝祖顓頊禘與祖皆廟</span><br/>
<span class='tline' id='l329' data-llen='7437:7460'>中之祭黃帝與顓頊皆舜之親堯未嘗與顓頊有綂系</span><br/>
<span class='tline' id='l330' data-llen='7460:7483'>也此舜立廟也其不得不郊嚳而宗堯者以舜不宗舜</span><br/>
<span class='tline' id='l331' data-llen='7483:7510'><a onclick="displayPageImage('KR1b0050', 'WYG', '001-19a' );" name="001-19a" class="pb">[001-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7510:7533'>不得不以郊祀配天屬之嚳宗祀明堂屬之堯耳故宗</span><br/>
<span class='tline' id='l333' data-llen='7533:7556'>禹宗湯宗武王皆繼世之主所宗舜無繼世也然且其</span><br/>
<span class='tline' id='l334' data-llen='7556:7579'>所郊所宗皆無廟之主但有特設而不得移主于廟者</span><br/>
<span class='tline' id='l335' data-llen='7579:7602'>而蔡氏以宗堯証帝堯之廟則但見宗字相同便强引</span><br/>
<span class='tline' id='l336' data-llen='7602:7616'>作據又何曾于宗法一考究乎</span><br/>
<span class='tline' id='l337' data-llen='7616:7639'>特益稷篇内有祖考來格馬融謂此是舜除瞽瞍之喪</span><br/>
<span class='tline' id='l338' data-llen='7639:7662'>祭宗廟之樂雖不知在何時然以簫韶九成觀之則禹</span><br/>
<span class='tline' id='l339' data-llen='7662:7685'>為舜興九招樂在禹攝政後必瞽瞍爾時始死觀舜踐</span><br/>
<span class='tline' id='l340' data-llen='7685:7712'><a onclick="displayPageImage('KR1b0050', 'WYG', '001-19b' );" name="001-19b" class="pb">[001-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7712:7735'>帝位後常載天子旗朝瞽瞍可驗也其曰虞賓者以堯</span><br/>
<span class='tline' id='l342' data-llen='7735:7758'>子丹朱為勝國之賓反來助祭則舜于卽位後明立七</span><br/>
<span class='tline' id='l343' data-llen='7758:7781'>廟而蔡註于祖考二字不置一解不知為誰祖誰考天</span><br/>
<span class='tline' id='l344' data-llen='7781:7804'>下有註經如是者乎其意但欲糢糊此一節祗為讚韶</span><br/>
<span class='tline' id='l345' data-llen='7804:7827'>樂之美而及鬼神及生人及鳥獸則以祖考而下與生</span><br/>
<span class='tline' id='l346' data-llen='7827:7850'>人鳥獸同呈秣聽大無理矣且樂奏專以祀天地祖宗</span><br/>
<span class='tline' id='l347' data-llen='7850:7873'>無虚奏者若然是無事擊鐘荒淫之事也且無虚奏樂</span><br/>
<span class='tline' id='l348' data-llen='7873:7896'>而遍招虞賓號召羣后者若然是吳人作伎邀請賓客</span><br/>
<span class='tline' id='l349' data-llen='7896:7923'><a onclick="displayPageImage('KR1b0050', 'WYG', '001-20a' );" name="001-20a" class="pb">[001-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7923:7946'>作勝㑹也且前王之後惟助祭然後稱賓詩稱有客振</span><br/>
<span class='tline' id='l351' data-llen='7946:7969'>鷺皆言見廟助祭是也若但來朝㑹則周襄王㑹踐土</span><br/>
<span class='tline' id='l352' data-llen='7969:7992'>其冊書載王若曰晉重魯申衛武蔡甲午鄭捷齊潘宋</span><br/>
<span class='tline' id='l353' data-llen='7992:8010'>王臣莒期皆羣后耳何曾以宋為周賓乎</span><br/>
<span class='tline' id='l354' data-llen='8010:8033'>念茲在茲四句正言臯之邁種德而民懷之也君民相</span><br/>
<span class='tline' id='l355' data-llen='8033:8056'>感必先治已而後可治人念我耶去我耶在此而不在</span><br/>
<span class='tline' id='l356' data-llen='8056:8079'>彼也欲以明言我欲以誠見我在此而不在彼也夫如</span><br/>
<span class='tline' id='l357' data-llen='8079:8102'>是而功可思矣不惟德矣此說在魯臧武仲釋書有之</span><br/>
<span class='tline' id='l358' data-llen='8102:8129'><a onclick="displayPageImage('KR1b0050', 'WYG', '001-20b' );" name="001-20b" class="pb">[001-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8129:8152'>春秋襄二十一年邾庶其以漆閭丘來奔季武子妻以</span><br/>
<span class='tline' id='l360' data-llen='8152:8175'>公之姑姊而厚賜從者于是魯多盜武子乃使臧武仲</span><br/>
<span class='tline' id='l361' data-llen='8175:8198'>詰盜而武仲辭曰子為正卿而召盜我安能去之紇聞</span><br/>
<span class='tline' id='l362' data-llen='8198:8221'>在上位者灑濯其心軌度其信而後可治人夫上之所</span><br/>
<span class='tline' id='l363' data-llen='8221:8244'>為民之所歸也上所不為而民或為之是以加刑罰而</span><br/>
<span class='tline' id='l364' data-llen='8244:8267'>莫敢不懲若上之所為民亦為之固其所也又可禁乎</span><br/>
<span class='tline' id='l365' data-llen='8267:8278'>夏書曰念茲在茲云云</span><br/>
<span class='tline' id='l366' data-llen='8278:8288'>　尚書廣聽録卷一</span><br/>
</p>
<p><br/>
</p>
  </div>
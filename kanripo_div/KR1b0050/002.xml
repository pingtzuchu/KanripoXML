<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0050', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　尚書廣聽録卷二</span><br/>
<span class='tline' id='l10' data-llen='200:221'>　　　　　　　　　　翰林院檢討毛奇齡撰</span><br/>
<span class='tline' id='l11' data-llen='221:244'>奠高山大川奠作定解然是定祭山川之典禮非安定</span><br/>
<span class='tline' id='l12' data-llen='244:267'>山水之謂也史夏本紀改作定高山大川而馬融作註</span><br/>
<span class='tline' id='l13' data-llen='267:290'>猶曰定其差秩祀禮葢漢世相傳本如是也至班氏地</span><br/>
<span class='tline' id='l14' data-llen='290:313'>志仍作奠高山大川而顔師古反謂高山大川各得安</span><br/>
<span class='tline' id='l15' data-llen='313:336'>定則直置禮典無有矣古巡方尚秩山川今明明治水</span><br/>
<span class='tline' id='l16' data-llen='336:362'><a onclick="displayPageImage('KR1b0050', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='362:385'>始則奠以祈之終則旅以報之其在情與禮皆所應有</span><br/>
<span class='tline' id='l18' data-llen='385:408'>是以禹貢開首曰隨山刋木奠高山大川而結文卽曰</span><br/>
<span class='tline' id='l19' data-llen='408:431'>九山刋旅葢初以刋木祭山川而後則祭山川以謝刋</span><br/>
<span class='tline' id='l20' data-llen='431:454'>木一祈一報一奠一旅首尾照應而總歸于刋史文之</span><br/>
<span class='tline' id='l21' data-llen='454:477'>有體而有要如此若曰安定則此時固未能卽曰定其</span><br/>
<span class='tline' id='l22' data-llen='477:493'>大略則禹意中事史文又安足記之</span><br/>
<span class='tline' id='l23' data-llen='493:516'>三江舊皆以導漢文有東為北江導江文有東為中江</span><br/>
<span class='tline' id='l24' data-llen='516:539'>遂疑大江卽三江故孔氏于東為北江傳云自彭蠡江</span><br/>
<span class='tline' id='l25' data-llen='539:565'><a onclick="displayPageImage('KR1b0050', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='565:588'>分為三入震澤遂為北江而入海于東為中江傳云有</span><br/>
<span class='tline' id='l27' data-llen='588:611'>北有中則南可知葢謂經文有北江中江而無南江然</span><br/>
<span class='tline' id='l28' data-llen='611:634'>有北中自必有南此所謂三江者也至周禮職方氏其</span><br/>
<span class='tline' id='l29' data-llen='634:657'>川三江賈公彥遂遵其說謂江漢兩水至尋陽南合而</span><br/>
<span class='tline' id='l30' data-llen='657:680'>為一東行至揚州入彭蠡復分為三道而入海故揚州</span><br/>
<span class='tline' id='l31' data-llen='680:703'>有三江此皆據經文而誤解者經文江漢合流後只為</span><br/>
<span class='tline' id='l32' data-llen='703:726'>一江並未分三卽此一江亦獨自入海並不曾入震澤</span><br/>
<span class='tline' id='l33' data-llen='726:749'>此皆經文所無有非復山川陵谷古今遷變可藉口者</span><br/>
<span class='tline' id='l34' data-llen='749:775'><a onclick="displayPageImage('KR1b0050', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='775:798'>況三江九河旣有數目則必實按其數非朝三暮四可</span><br/>
<span class='tline' id='l36' data-llen='798:821'>以狡獪之術解古經也按導漢導江本是兩水及導漢</span><br/>
<span class='tline' id='l37' data-llen='821:844'>至大别而南入于江則一水矣一水必有名今茲入海</span><br/>
<span class='tline' id='l38' data-llen='844:867'>者名江乎抑名漢乎漢旣已合江則漢不可名而徒名</span><br/>
<span class='tline' id='l39' data-llen='867:890'>為江則又何以别于本為江者因以漢在北而南來入</span><br/>
<span class='tline' id='l40' data-llen='890:913'>江名為北江則此北江者漢也若本江則自合漢後東</span><br/>
<span class='tline' id='l41' data-llen='913:936'>㑹彭蠡而又東入海將何以名第名江則無以處漢而</span><br/>
<span class='tline' id='l42' data-llen='936:959'>茍名南江則漢入江江不入漢南北相抗其于主客之</span><br/>
<span class='tline' id='l43' data-llen='959:985'><a onclick="displayPageImage('KR1b0050', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='985:1008'>義安在因名為中江中者内也非外至者也如内衣曰</span><br/>
<span class='tline' id='l45' data-llen='1008:1031'>中衣治内職者曰治中也又中者身也卽本身也如射</span><br/>
<span class='tline' id='l46' data-llen='1031:1054'>義侯中謂射侯之本身也則以本身是江而又不從外</span><br/>
<span class='tline' id='l47' data-llen='1054:1077'>入故曰中江是中江卽大江矣以大江與漢兩大水入</span><br/>
<span class='tline' id='l48' data-llen='1077:1099'>海而愚妄之疏乃欲增一江以抵之為三不可笑乎</span><br/>
<span class='tline' id='l49' data-llen='1099:1122'>乃地理志則又襲北中之說加南為三而于大江一水</span><br/>
<span class='tline' id='l50' data-llen='1122:1145'>又明知無三分入海之事因别造為三水而又不能實</span><br/>
<span class='tline' id='l51' data-llen='1145:1168'>指為何水何名仍曰北江從㑹稽毗陵縣北東入海中</span><br/>
<span class='tline' id='l52' data-llen='1168:1194'><a onclick="displayPageImage('KR1b0050', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1194:1217'>江從丹陽蕪湖東至陽羡入海南江從吳縣南東入海</span><br/>
<span class='tline' id='l54' data-llen='1217:1240'>則旣無其水又不能尋其入海之道在經籍固已昧昧</span><br/>
<span class='tline' id='l55' data-llen='1240:1263'>而古老今人世處其地亦不能自援自據以為說則明</span><br/>
<span class='tline' id='l56' data-llen='1263:1286'>是誤襲經文北中而加南為三從孔傳而小變之真夢</span><br/>
<span class='tline' id='l57' data-llen='1286:1293'>中又說夢矣</span><br/>
<span class='tline' id='l58' data-llen='1293:1316'>若蔡註松江婁江東江之說則本之庾仲初吳都賦註</span><br/>
<span class='tline' id='l59' data-llen='1316:1339'>此以吳地註吳賦定不他及且其意妄疑禹貢三江入</span><br/>
<span class='tline' id='l60' data-llen='1339:1362'>而震澤定則必于震澤有相關者因盡取震澤下流之</span><br/>
<span class='tline' id='l61' data-llen='1362:1388'><a onclick="displayPageImage('KR1b0050', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1388:1411'>水以當其數然仍少其一所謂東江者則從無此水雖</span><br/>
<span class='tline' id='l63' data-llen='1411:1434'>多少寃認而必不得則亦可已矣況松江卽吳淞江與</span><br/>
<span class='tline' id='l64' data-llen='1434:1457'>婁江皆震澤之委以為三江之一則有之若以為卽是</span><br/>
<span class='tline' id='l65' data-llen='1457:1480'>三江則儒者之說不可聽信吾將以經傳折之國語夫</span><br/>
<span class='tline' id='l66' data-llen='1480:1503'>吳之與越三江環之又曰與我争三江之利者非吳也</span><br/>
<span class='tline' id='l67' data-llen='1503:1526'>耶向使此是三江則此車轍水不能環呉焉能環越且</span><br/>
<span class='tline' id='l68' data-llen='1526:1549'>此吳地也與越何涉反云與越争三江之利豈有此理</span><br/>
<span class='tline' id='l69' data-llen='1549:1572'>嘗在史館作館課文予主韋昭國語註曰三江者松江</span><br/>
<span class='tline' id='l70' data-llen='1572:1598'><a onclick="displayPageImage('KR1b0050', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1598:1621'>浙江浦陽江也揚西偏之水莫大于彭蠡東偏之水莫</span><br/>
<span class='tline' id='l72' data-llen='1621:1644'>大于三江與震澤故舉彭蠡震澤及此三水而已無餘</span><br/>
<span class='tline' id='l73' data-llen='1644:1667'>事今遍搜揚州大水有外于彭蠡震澤浙江浦陽者乎</span><br/>
<span class='tline' id='l74' data-llen='1667:1690'>若夫江則九江江漢所重在荆而此則第以沿于江海</span><br/>
<span class='tline' id='l75' data-llen='1690:1713'>一語傍及之葢浙于揚為最大發源新都綿亘太末間</span><br/>
<span class='tline' id='l76' data-llen='1713:1736'>淫㵝千餘里滔滔歸海較之揚子尾閭為尤濶故枚叔</span><br/>
<span class='tline' id='l77' data-llen='1736:1759'>七發所謂廣陵之曲江者指浙江也曲者折也浙江出</span><br/>
<span class='tline' id='l78' data-llen='1759:1782'>富春而作一折名為浙江天下惟浙江有濤故七發盛</span><br/>
<span class='tline' id='l79' data-llen='1782:1808'><a onclick="displayPageImage('KR1b0050', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1808:1831'>稱之今試問維揚之地有曲江乎維揚之大江有濤乎</span><br/>
<span class='tline' id='l81' data-llen='1831:1854'>是浙江為揚州極著之水禹之入㑹稽者為此江吳越</span><br/>
<span class='tline' id='l82' data-llen='1854:1877'>之相環而相争者亦為此江也至浦陽江則專在越地</span><br/>
<span class='tline' id='l83' data-llen='1877:1900'>鍾于烏傷而環經諸曁餘姚諸縣而北入于海春秋時</span><br/>
<span class='tline' id='l84' data-llen='1900:1923'>皆以此稱三江之口吳越春秋所云范蠡去越出三江</span><br/>
<span class='tline' id='l85' data-llen='1923:1946'>之口正指其地故南史謝靈運傳有云使薛道雙合鄉</span><br/>
<span class='tline' id='l86' data-llen='1946:1969'>里健兒篡之三江之口是三江舊名自春秋至今不改</span><br/>
<span class='tline' id='l87' data-llen='1969:1992'>是以桑欽水經妄求南江所在謂南江逕宣城寧國為</span><br/>
<span class='tline' id='l88' data-llen='1992:2018'><a onclick="displayPageImage('KR1b0050', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2018:2041'>長瀆注具區東而松江出焉則卽以松江為南江固無</span><br/>
<span class='tline' id='l90' data-llen='2041:2064'>理矣乃又云奇分為三江口又東至餘姚入海則亦指</span><br/>
<span class='tline' id='l91' data-llen='2064:2087'>此三江口為禹貢三江之一因詳記其入海之處而第</span><br/>
<span class='tline' id='l92' data-llen='2087:2110'>不曉三江口之卽浦陽致誤以長瀆并松江屬之夫松</span><br/>
<span class='tline' id='l93' data-llen='2110:2133'>江長瀆必不能越浙江而到餘姚入海也審矣至酈道</span><br/>
<span class='tline' id='l94' data-llen='2133:2157'>元水經注又妄求東江所在謂臨平湖上通浦陽江下注</span><br/>
<span class='tline' id='l95' data-llen='2157:2180'>浙江名曰東江則亦明以浦陽下委為東江為三江之</span><br/>
<span class='tline' id='l96' data-llen='2180:2203'>一而又不知臨平之不能越浙江而通浦陽故一往不</span><br/>
<span class='tline' id='l97' data-llen='2203:2229'><a onclick="displayPageImage('KR1b0050', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2229:2252'>合然而浦陽之為三江則桑欽之經酈元之註其蹤跡</span><br/>
<span class='tline' id='l99' data-llen='2252:2258'>皆可驗耳</span><br/>
<span class='tline' id='l100' data-llen='2258:2281'>九江有兩說一是大江至荆州分之為九此禹貢九江</span><br/>
<span class='tline' id='l101' data-llen='2281:2304'>也一是廬南彭蠡湖改名九江此漢晉九江也若宋儒</span><br/>
<span class='tline' id='l102' data-llen='2304:2327'>謂洞庭是九江則杜撰矣何以言荆州九江也禹貢于</span><br/>
<span class='tline' id='l103' data-llen='2327:2350'>荆州曰九江孔殷則九江原在荆州界内孔傳云大江</span><br/>
<span class='tline' id='l104' data-llen='2350:2373'>于此州界分為九道而正義謂大江分而為九江猶大</span><br/>
<span class='tline' id='l105' data-llen='2373:2396'>河分而為九河是以桑欽水經曰九江在長沙下雋西</span><br/>
<span class='tline' id='l106' data-llen='2396:2422'><a onclick="displayPageImage('KR1b0050', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2422:2445'>北詳其地當在今荆州之西岳州之北而張湞謂始于</span><br/>
<span class='tline' id='l108' data-llen='2445:2468'>鄂陵終于江口㑹于桑落洲總不離今荆州上下而自</span><br/>
<span class='tline' id='l109' data-llen='2468:2491'>禹治水以後不知何時洇没名存而形毁一如九河之</span><br/>
<span class='tline' id='l110' data-llen='2491:2514'>不可蹤跡此考之前儒所說而皆脗合者若其江名則</span><br/>
<span class='tline' id='l111' data-llen='2514:2537'>張僧監尋陽記云一烏二蚌三烏臼四嘉靡五畎六源</span><br/>
<span class='tline' id='l112' data-llen='2537:2560'>七廪八提九菌凡寰宇記尋陽地記以及張湞賈躭李</span><br/>
<span class='tline' id='l113' data-llen='2560:2580'>宗諤皆有九江圖名雖稍有參錯而什七尚同</span><br/>
<span class='tline' id='l114' data-llen='2580:2603'>若彭蠡九江則始于司馬遷作史記有余登廬山觀禹</span><br/>
<span class='tline' id='l115' data-llen='2603:2629'><a onclick="displayPageImage('KR1b0050', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2629:2652'>疏九江之語而劉歆遂謂湖漢九水入于彭蠡致班氏</span><br/>
<span class='tline' id='l117' data-llen='2652:2675'>地理志于廬江郡尋陽下云禹貢九江在其南因之應</span><br/>
<span class='tline' id='l118' data-llen='2675:2699'>劭鄭𤣥輩皆曰九江在廬外而于是沿襲之乆竟以彭</span><br/>
<span class='tline' id='l119' data-llen='2699:2722'>蠡作九江矣夫禹貢分州之文九江在荆彭蠡在揚兩</span><br/>
<span class='tline' id='l120' data-llen='2722:2745'>不相涉卽導漢導江亦明云過九江至于東陵然後東</span><br/>
<span class='tline' id='l121' data-llen='2745:2768'>㑹彭蠡是九江彭蠡不惟兩地兼隔東陵而溷作一水</span><br/>
<span class='tline' id='l122' data-llen='2768:2791'>此馬遷之誤而世復誤襲之則直曰此非禹貢水道可</span><br/>
<span class='tline' id='l123' data-llen='2791:2797'>一言斷者</span><br/>
<span class='tline' id='l124' data-llen='2797:2823'><a onclick="displayPageImage('KR1b0050', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2823:2846'>乃水旣移易而郡縣之依水以立名者亦漸就遷變遂</span><br/>
<span class='tline' id='l126' data-llen='2846:2869'>門戸分承互起争執考秦時九江郡在荆州西陵蘄春</span><br/>
<span class='tline' id='l127' data-llen='2869:2892'>之間漢初革而復置遂漸移壽春則已近揚矣至新莽</span><br/>
<span class='tline' id='l128' data-llen='2892:2915'>變制竟改壽春之九江為延平郡而以江南之豫章郡</span><br/>
<span class='tline' id='l129' data-llen='2915:2938'>改名九江且以柴桑為九江亭于是揚州之彭蠡則真</span><br/>
<span class='tline' id='l130' data-llen='2938:2961'>為荆州之九江焉然此新九江非舊九江也至東漢仍</span><br/>
<span class='tline' id='l131' data-llen='2961:2984'>改如舊而晉則又改舊九江為淮南郡及惠帝元康元</span><br/>
<span class='tline' id='l132' data-llen='2984:3007'>年割荆揚諸地合十郡并名江州凡九江新舊總為之</span><br/>
<span class='tline' id='l133' data-llen='3007:3033'><a onclick="displayPageImage('KR1b0050', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3033:3056'>屬初猶治江北岸後温嶠移治湓城及永康改元隨分</span><br/>
<span class='tline' id='l135' data-llen='3056:3079'>廬江之尋陽武昌之柴桑置尋陽一郡而屬之江州至</span><br/>
<span class='tline' id='l136' data-llen='3079:3102'>元帝渡江復于潯陽郡内置九江一縣于是江南江北</span><br/>
<span class='tline' id='l137' data-llen='3102:3125'>新舊九江與夫九江水九江郡九江縣悉在此地而膠</span><br/>
<span class='tline' id='l138' data-llen='3125:3141'>固之徒且有執史記以難禹貢者矣</span><br/>
<span class='tline' id='l139' data-llen='3141:3164'>若蔡註云詳漢九江郡之尋陽乃禹貢揚州之境則漢</span><br/>
<span class='tline' id='l140' data-llen='3164:3187'>九江郡並無尋陽尋陽本漢廬江郡所屬與九江無涉</span><br/>
<span class='tline' id='l141' data-llen='3187:3210'>相傳漢置九江郡在壽春其地名為潯水城與尋陽名</span><br/>
<span class='tline' id='l142' data-llen='3210:3236'><a onclick="displayPageImage('KR1b0050', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3236:3257'>近因遂以廬之尋陽謂卽九江非九江有尋陽也</span><br/>
<span class='tline' id='l144' data-llen='3257:3280'>至以洞庭為九江則宋人胡旦晁說之輩並創其說然</span><br/>
<span class='tline' id='l145' data-llen='3280:3303'>總無証據卽所引湘沅澬澧諸水亦參錯不一且反覆</span><br/>
<span class='tline' id='l146' data-llen='3303:3326'>導漢導江文又並無洞庭蹤跡可以寃認乃謂東至于</span><br/>
<span class='tline' id='l147' data-llen='3326:3349'>澧澧卽洞庭之一為湘沅澬澧之澧則澧卽洞庭也旣</span><br/>
<span class='tline' id='l148' data-llen='3349:3372'>東至于澧又云過洞庭不合又謂至于東陵東陵卽巴</span><br/>
<span class='tline' id='l149' data-llen='3372:3395'>陵為洞庭出江之口則此出江之口卽大江之所為東</span><br/>
<span class='tline' id='l150' data-llen='3395:3418'>行而過之之處也過洞庭于此至巴陵亦于此又不合</span><br/>
<span class='tline' id='l151' data-llen='3418:3444'><a onclick="displayPageImage('KR1b0050', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3444:3467'>如是則其說可廢矣水經曰東陵在廬江金菌縣西北</span><br/>
<span class='tline' id='l153' data-llen='3467:3490'>雲土是地名韋昭曰雲土今為縣地理志江南有雲杜</span><br/>
<span class='tline' id='l154' data-llen='3490:3513'>縣杜卽土字音之誤也葢雲夢兩澤名左傳稱雲中又</span><br/>
<span class='tline' id='l155' data-llen='3513:3536'>稱江南之夢皆指澤言故司馬長卿子虚賦雲夢者方</span><br/>
<span class='tline' id='l156' data-llen='3536:3559'>八九百里跨江南北其水甚大而其傍土地則加土字</span><br/>
<span class='tline' id='l157' data-llen='3559:3582'>如南郡枝江安陸皆有雲夢城類舊註土兼上下有雲</span><br/>
<span class='tline' id='l158' data-llen='3582:3605'>土夢土史文以省字兼之此為近理若云雲土謂水去</span><br/>
<span class='tline' id='l159' data-llen='3605:3619'>土見則雲夢大澤也能見土乎</span><br/>
<span class='tline' id='l160' data-llen='3619:3645'><a onclick="displayPageImage('KR1b0050', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3645:3668'>地志雍州之地無黑水或云在燉煌郡今滇蜀之交有</span><br/>
<span class='tline' id='l162' data-llen='3668:3691'>瀘水孔明出師表所稱五月渡濾者瀘盧黑色又名金</span><br/>
<span class='tline' id='l163' data-llen='3691:3714'>沙江以江沙出金也唐樊焯云西夷之水南流入于海</span><br/>
<span class='tline' id='l164' data-llen='3714:3737'>者凡四曰區江曰西洱河曰麗水曰瀰渃江皆入南海</span><br/>
<span class='tline' id='l165' data-llen='3737:3760'>今麗水亦名麗江卽金沙江周興嗣千文所云金生麗</span><br/>
<span class='tline' id='l166' data-llen='3760:3776'>水楚詞所云黑水𤣥沚皆是其地</span><br/>
<span class='tline' id='l167' data-llen='3776:3799'>導山導水馬融王肅輩皆有三條之說以導岍為北條</span><br/>
<span class='tline' id='l168' data-llen='3799:3823'>西傾為中條嶓冢為南條獨鄭𤣥分作四列以導岍為</span><br/>
<span class='tline' id='l169' data-llen='3823:3850'><a onclick="displayPageImage('KR1b0050', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3850:3873'>隂列西傾為次陰列嶓冢為次陽列岷山為正陽列陰</span><br/>
<span class='tline' id='l171' data-llen='3873:3896'>猶北陽猶南也其分三為四者謂導岍為河西傾為淮</span><br/>
<span class='tline' id='l172' data-llen='3896:3919'>嶓冢為漢岷山為江以四大水列四大山也蔡註改作</span><br/>
<span class='tline' id='l173' data-llen='3919:3935'>南北二條則猶是鄭意而名則變矣</span><br/>
<span class='tline' id='l174' data-llen='3935:3958'>太行恒山卽北嶽恒山也在今真定曲陽縣西北周禮</span><br/>
<span class='tline' id='l175' data-llen='3958:3981'>職方氏正北曰并州山鎮曰恒山註曰恒山在上曲陽</span><br/>
<span class='tline' id='l176' data-llen='3981:4005'>是也漢武天漢中修封泰山還過祠常山瘞𤣥玉二事</span><br/>
<span class='tline' id='l177' data-llen='4005:4028'>卽在其地或以恒州渾源州恒山當之謂古時北巡盡</span><br/>
<span class='tline' id='l178' data-llen='4028:4055'><a onclick="displayPageImage('KR1b0050', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4055:4078'>在渾源後以山顛飛一石至曲陽而山石兩豁中空如</span><br/>
<span class='tline' id='l180' data-llen='4078:4101'>陶歴代怯升登者皆就近祠曲陽而渾源遂歇此亦傳</span><br/>
<span class='tline' id='l181' data-llen='4101:4124'>聞之未可信者第北有兩恒山其誰為北獄則舊儒多</span><br/>
<span class='tline' id='l182' data-llen='4124:4131'>云在曲陽耳</span><br/>
<span class='tline' id='l183' data-llen='4131:4154'>敷淺原在本傳云一名傅陽山在揚州豫章界在國語</span><br/>
<span class='tline' id='l184' data-llen='4154:4177'>註亦云一名傅陽山在豫章在史本紀註亦云一名傅</span><br/>
<span class='tline' id='l185' data-llen='4177:4200'>陽山在豫章至漢書地理志則于豫章郡歴陵縣下直</span><br/>
<span class='tline' id='l186' data-llen='4200:4224'>曰傅昜山傅昜川在縣南古文以為敷淺原葢𫝊卽敷</span><br/>
<span class='tline' id='l187' data-llen='4224:4251'><a onclick="displayPageImage('KR1b0050', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4251:4274'>字昜卽陽字傅陽者敷淺之别名是其名其地記載歴</span><br/>
<span class='tline' id='l189' data-llen='4274:4297'>然而朱子又欲以廬山為敷淺原則凡書皆不足慿矣</span><br/>
<span class='tline' id='l190' data-llen='4297:4320'>元王耕野曰敷淺原恐非廬山高平曰原而又名敷淺</span><br/>
<span class='tline' id='l191' data-llen='4320:4343'>則必平衍非高山可知若謂山之高者可以辨疆域則</span><br/>
<span class='tline' id='l192' data-llen='4343:4366'>禹所記者舉疏濬所及言耳非周制職方表高大也不</span><br/>
<span class='tline' id='l193' data-llen='4366:4389'>然豫之嵩嶽舒之灊山江東之茅山九華何嘗不高而</span><br/>
<span class='tline' id='l194' data-llen='4389:4397'>不一及之何耶</span><br/>
<span class='tline' id='l195' data-llen='4397:4420'>朱元晦謂東滙澤為彭蠡于水道不合彭蠡合諸水而</span><br/>
<span class='tline' id='l196' data-llen='4420:4447'><a onclick="displayPageImage('KR1b0050', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4447:4470'>自為豬非有藉于江漢之水而始成滙者且彭蠡在江</span><br/>
<span class='tline' id='l198' data-llen='4470:4493'>南不在江北又曰東迤北㑹于滙則直相左矣因援鄭</span><br/>
<span class='tline' id='l199' data-llen='4493:4516'>樵說欲刪此二句而未果也至吳澄著書纂言則遵朱</span><br/>
<span class='tline' id='l200' data-llen='4516:4539'>氏說將二句移改作一處以示刪去則直無忌憚矣學</span><br/>
<span class='tline' id='l201' data-llen='4539:4562'>人貴虚心則亦當略通儒說以求其義其曰東滙澤為</span><br/>
<span class='tline' id='l202' data-llen='4562:4585'>彭蠡者非謂彭蠡為漢水所豬也按孔傳云滙迴也卽</span><br/>
<span class='tline' id='l203' data-llen='4585:4608'>夏本記漢地理志俱曰滙囘也謂漢水過彭蠡而迴旋</span><br/>
<span class='tline' id='l204' data-llen='4608:4631'>焉耳彭蠡自為澤而漢東過而滙之因曰瀠洄其中而</span><br/>
<span class='tline' id='l205' data-llen='4631:4658'><a onclick="displayPageImage('KR1b0050', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4658:4681'>後去者為何水為彭蠡也其曰東迤北㑹于滙者則北</span><br/>
<span class='tline' id='l207' data-llen='4681:4704'>㑹字不連而迤北字連迤北者靡迤邪逝之形謂江水</span><br/>
<span class='tline' id='l208' data-llen='4704:4727'>至此其于東行之道稍迤向北而彭蠡南出適㑹之洄</span><br/>
<span class='tline' id='l209' data-llen='4727:4750'>漩之間葢江迤北而㑹于滙非彭蠡在北而又作此滙</span><br/>
<span class='tline' id='l210' data-llen='4750:4762'>也此則經文之易明者也</span><br/>
<span class='tline' id='l211' data-llen='4762:4785'>鳥鼠同穴是一山而四字名者西傾朱圉鳥鼠是舉偏</span><br/>
<span class='tline' id='l212' data-llen='4785:4808'>名導渭自鳥鼠同穴是舉全名也爾雅鳥鼠同穴其鳥</span><br/>
<span class='tline' id='l213' data-llen='4808:4831'>名䳜其鼠名鶟郭璞曰鳥常在外鼠常在内共穴而居</span><br/>
<span class='tline' id='l214' data-llen='4831:4858'><a onclick="displayPageImage('KR1b0050', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4858:4881'>故其山以是得名此則山川禽鳥共耳共目經文傳說</span><br/>
<span class='tline' id='l216' data-llen='4881:4904'>可証可據者而猶曰鳥鼠與同穴是兩山則未免過强</span><br/>
<span class='tline' id='l217' data-llen='4904:4927'>矣地理志云隴西首陽西南有鳥鼠同穴山渭水所出</span><br/>
<span class='tline' id='l218' data-llen='4927:4950'>今臨洮渭源縣卽漢首陽其地有鳥鼠同穴山但或稱</span><br/>
<span class='tline' id='l219' data-llen='4950:4973'>鳥鼠或稱同穴亦猶禹貢互稱耳舜肇十有二州而禹</span><br/>
<span class='tline' id='l220' data-llen='4973:4996'>又分之為九此正洪範所云天乃錫禹洪範九疇而禹</span><br/>
<span class='tline' id='l221' data-llen='4996:5019'>法九類以治洪水因復改為九觀禹貢凡山水皆加九</span><br/>
<span class='tline' id='l222' data-llen='5019:5042'>字如九州九山九川九澤是也其後周禮爾雅皆仍九</span><br/>
<span class='tline' id='l223' data-llen='5042:5069'><a onclick="displayPageImage('KR1b0050', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5069:5092'>州然周禮有幽并而無徐梁爾雅有幽營而無青梁各</span><br/>
<span class='tline' id='l225' data-llen='5092:5106'>于舜十二州别有取舍又不同</span><br/>
<span class='tline' id='l226' data-llen='5106:5129'>九河九江尚有水可計數若莊子天運篇九洛之事則</span><br/>
<span class='tline' id='l227' data-llen='5129:5152'>洛安有九乎前人有云古多以九名不必九數太湖一</span><br/>
<span class='tline' id='l228' data-llen='5152:5175'>湖而名五湖昭餘祁一澤而名九澤必欲以西傾鳥鼠</span><br/>
<span class='tline' id='l229' data-llen='5175:5196'>實九山胡蘇馬頰實九河則九澤九淵不可問矣</span><br/>
<span class='tline' id='l230' data-llen='5196:5219'>夏本紀于導岍及岐上加導九山三字于導弱水上加</span><br/>
<span class='tline' id='l231' data-llen='5219:5242'>導九川三字意欲以此山水實九數也司馬貞註九川</span><br/>
<span class='tline' id='l232' data-llen='5242:5269'><a onclick="displayPageImage('KR1b0050', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5269:5292'>則實以弱水黑水河濟江漢淮渭洛定作九水而適相</span><br/>
<span class='tline' id='l234' data-llen='5292:5315'>合至山澤則參錯矣乃節取諸山以岍壺口砥柱太行</span><br/>
<span class='tline' id='l235' data-llen='5315:5338'>西傾熊耳嶓冢内方岷當之謂皆經文中領首一山也</span><br/>
<span class='tline' id='l236' data-llen='5338:5361'>然文所首稱何足定數葢其所導山實二十有七隨取</span><br/>
<span class='tline' id='l237' data-llen='5361:5384'>所及所至縱橫數之皆不能限之為九則何必然矣若</span><br/>
<span class='tline' id='l238' data-llen='5384:5407'>九澤則或以雷夏大野彭蠡雲夢滎波渮澤盂豬適是</span><br/>
<span class='tline' id='l239' data-llen='5407:5429'>九數然震澤現名澤而反不列九澤之數何以解之</span><br/>
<span class='tline' id='l240' data-llen='5429:5452'>書序夏啓作甘誓而莊子說苑俱謂禹攻有扈吕氏春</span><br/>
<span class='tline' id='l241' data-llen='5452:5479'><a onclick="displayPageImage('KR1b0050', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5479:5502'>秋又謂夏后相與有扈戰于甘獨史記云啓立有扈不</span><br/>
<span class='tline' id='l243' data-llen='5502:5525'>服遂滅之此主書序說也其後馮衍賦訊夏啓于甘澤</span><br/>
<span class='tline' id='l244' data-llen='5525:5548'>兮□帝典之首傾亦謂是啓事若王逸註天問旣以有</span><br/>
<span class='tline' id='l245' data-llen='5548:5571'>扈牧豎擊牀先出為啓攻有扈親于牀上擊殺之又以</span><br/>
<span class='tline' id='l246' data-llen='5571:5594'>終斃有扈為澆滅夏后相相遺腹子少康仍滅有扈則</span><br/>
<span class='tline' id='l247' data-llen='5594:5617'>旣以為啓又以為相之子自相矛楯且與吕覽夏后相</span><br/>
<span class='tline' id='l248' data-llen='5617:5639'>與有扈戰甘之說亦同亦異漢儒解經之難據如此</span><br/>
<span class='tline' id='l249' data-llen='5639:5662'>有扈聲罪但以五行三正為辭而並無罪狀世多不解</span><br/>
<span class='tline' id='l250' data-llen='5662:5689'><a onclick="displayPageImage('KR1b0050', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5689:5712'>大抵有扈之叛謂啓私禹之天下而不以予賢故不伏</span><br/>
<span class='tline' id='l252' data-llen='5712:5735'>啓因以天命折之謂五德相禪三正遞改皆天命攸行</span><br/>
<span class='tline' id='l253' data-llen='5735:5758'>所謂天之歴數在是者而侮棄不遵是逆天命也天用</span><br/>
<span class='tline' id='l254' data-llen='5758:5781'>絶其命矣家語孔子答季康子曰古之王者易代而改</span><br/>
<span class='tline' id='l255' data-llen='5781:5804'>號取法五行如包犧氏以木德王神農以火德王類故</span><br/>
<span class='tline' id='l256' data-llen='5804:5827'>漢律歴志云堯以火德王嬗天下于有虞是為土德火</span><br/>
<span class='tline' id='l257' data-llen='5827:5850'>生土也舜又以天下讓于禹土生金是為金德三正記</span><br/>
<span class='tline' id='l258' data-llen='5850:5873'>云正朔三而改子月天正丑月也正寅月人正此在軒</span><br/>
<span class='tline' id='l259' data-llen='5873:5900'><a onclick="displayPageImage('KR1b0050', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5900:5923'>轅高辛巳早行之故論語云行夏之時謂有夏適行人</span><br/>
<span class='tline' id='l261' data-llen='5923:5946'>正得時之常是夏雖繼世而于行為金于正為寅地行</span><br/>
<span class='tline' id='l262' data-llen='5946:5969'>人正綂承天歴命在故也又夏禹天錫洪範首重五行</span><br/>
<span class='tline' id='l263' data-llen='5969:5992'>故其陳謨卽曰水火金木土穀於治水卽曰六府孔修</span><br/>
<span class='tline' id='l264' data-llen='5992:6013'>今行征伐亦卽曰威侮五行葢其世守範書如此</span><br/>
<span class='tline' id='l265' data-llen='6013:6036'>據書序成湯旣没太甲元年伊尹作伊訓而孔傳云成</span><br/>
<span class='tline' id='l266' data-llen='6036:6059'>湯子太丁未立而卒故湯没而太丁之子太甲嗣立卽</span><br/>
<span class='tline' id='l267' data-llen='6059:6082'>湯孫也自孟子有湯崩太丁未立外丙二年仲壬四年</span><br/>
<span class='tline' id='l268' data-llen='6082:6109'><a onclick="displayPageImage('KR1b0050', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6109:6132'>之文而殷本紀遵之謂湯崩太丁早卒乃立太丁弟外</span><br/>
<span class='tline' id='l270' data-llen='6132:6155'>丙三年而崩又立外丙弟仲壬四年而崩伊尹乃立太</span><br/>
<span class='tline' id='l271' data-llen='6155:6178'>丁之子太甲斯二說未知誰是在漢儒亦莫知適從孔</span><br/>
<span class='tline' id='l272' data-llen='6178:6201'>氏註尚書卽依書序趙岐註孟子卽照本紀至班固作</span><br/>
<span class='tline' id='l273' data-llen='6201:6224'>律歴志引伊訓篇且兩騎作說曰太甲雖有成湯太丁</span><br/>
<span class='tline' id='l274' data-llen='6224:6247'>外丙之服竟以數人連稱之不知其為成湯耶太丁耶</span><br/>
<span class='tline' id='l275' data-llen='6247:6270'>抑外丙耶如是而經義亡矣夫經稱祗見厥祖厥祖者</span><br/>
<span class='tline' id='l276' data-llen='6270:6293'>湯也何以祗見謂將卽位而奠于殯也然則所殯者湯</span><br/>
<span class='tline' id='l277' data-llen='6293:6320'><a onclick="displayPageImage('KR1b0050', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6320:6343'>矣經曰湯則雖書序亦不顧何況本紀或謂何以處孟</span><br/>
<span class='tline' id='l279' data-llen='6343:6366'>子曰昔固有解之者矣外丙二歲卒仲壬四歲卒此在</span><br/>
<span class='tline' id='l280' data-llen='6366:6389'>湯崩前未嗣位也然何以必及二人曰古傳位之法唯</span><br/>
<span class='tline' id='l281' data-llen='6389:6412'>世與及殷尚傳及則必及二弟故終殷之世凡二十八</span><br/>
<span class='tline' id='l282' data-llen='6412:6433'>君皆傳弟者而惟此二弟不傳則又烏得不及之</span><br/>
<span class='tline' id='l283' data-llen='6433:6456'>惟元祀十有二月乙丑宋儒皆謂商以建丑為正故夏</span><br/>
<span class='tline' id='l284' data-llen='6456:6479'>之十二月丑月是正朔其不改稱正月而仍稱十二月</span><br/>
<span class='tline' id='l285' data-llen='6479:6502'>者以朔改而月與時皆不改也此不讀書之論予已于</span><br/>
<span class='tline' id='l286' data-llen='6502:6529'><a onclick="displayPageImage('KR1b0050', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6529:6552'>春秋春王正月文辨之詳矣然此太甲旣改元稱元祀</span><br/>
<span class='tline' id='l288' data-llen='6552:6575'>而仍稱十二月亦必有說曰此十二月是建子之月夏</span><br/>
<span class='tline' id='l289' data-llen='6575:6598'>之十一月商之十二月也若建丑之月夏之十二月則</span><br/>
<span class='tline' id='l290' data-llen='6598:6621'>在商稱正月矣夫十二月何以為元祀也按周制遭喪</span><br/>
<span class='tline' id='l291' data-llen='6621:6644'>而卽位踰年而改元春秋十二公可驗也若商制則遭</span><br/>
<span class='tline' id='l292' data-llen='6644:6667'>喪卽位踰月而卽改元假如先君以正月死則祗正月</span><br/>
<span class='tline' id='l293' data-llen='6667:6690'>是先君之年二月卽改元矣然此二月不得改正月也</span><br/>
<span class='tline' id='l294' data-llen='6690:6713'>以新君元年與先君末年合此年而不得分也先君以</span><br/>
<span class='tline' id='l295' data-llen='6713:6740'><a onclick="displayPageImage('KR1b0050', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6740:6763'>十一月死則十一月以前皆先君之年惟此十二月一</span><br/>
<span class='tline' id='l297' data-llen='6763:6786'>月是新君元年然而此一月不得改正月也以先君末</span><br/>
<span class='tline' id='l298' data-llen='6786:6809'>年合新君一月而共此年此月不得為新君所獨有也</span><br/>
<span class='tline' id='l299' data-llen='6809:6832'>今據世紀成湯以丁未十三年崩則必崩于建亥十一</span><br/>
<span class='tline' id='l300' data-llen='6832:6855'>月而太甲以建子十二月卽位改元故曰元祀十二月</span><br/>
<span class='tline' id='l301' data-llen='6855:6877'>若過此以往卽為建丑正月卽太甲二年非元年矣</span><br/>
<span class='tline' id='l302' data-llen='6877:6900'>然而太甲中篇又曰惟三祀十有二月朔何也曰此亦</span><br/>
<span class='tline' id='l303' data-llen='6900:6923'>建子之月夏之十一月商之十二月也按士虞禮公羊</span><br/>
<span class='tline' id='l304' data-llen='6923:6950'><a onclick="displayPageImage('KR1b0050', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6950:6973'>傳荀子三年問諸書皆曰三年之喪二十五月而畢畢</span><br/>
<span class='tline' id='l306' data-llen='6973:6996'>者謂撤喪服可以卽吉而行政也太甲自元年十一月</span><br/>
<span class='tline' id='l307' data-llen='6996:7019'>服喪至三年之十月則適兩朞喪小記所云三年之喪</span><br/>
<span class='tline' id='l308' data-llen='7019:7042'>再朞者而于是又加一月至二十五月而畢喪則仍是</span><br/>
<span class='tline' id='l309' data-llen='7042:7065'>十有二月故孔傳云湯以元年十一月崩至此二十六</span><br/>
<span class='tline' id='l310' data-llen='7065:7088'>月三年服闋其云二十六月者則并祥後一月言也然</span><br/>
<span class='tline' id='l311' data-llen='7088:7111'>而服闋矣故伊尹以冕服改凶卽吉是元祀之十二月</span><br/>
<span class='tline' id='l312' data-llen='7111:7134'>為元祀首月而三祀之十二月為三祀末月也皆十二</span><br/>
<span class='tline' id='l313' data-llen='7134:7161'><a onclick="displayPageImage('KR1b0050', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7161:7171'>月也則皆建子月也</span><br/>
<span class='tline' id='l315' data-llen='7171:7194'>且其為建子月又有徵矣人第知伊訓篇為改元卽位</span><br/>
<span class='tline' id='l316' data-llen='7194:7217'>而不知又有大者夫其云伊尹祠于先王又云奉嗣王</span><br/>
<span class='tline' id='l317' data-llen='7217:7240'>祗見厥祖何也祗一成湯而旣稱先王又稱厥祖祗一</span><br/>
<span class='tline' id='l318' data-llen='7240:7263'>奠殯而旣稱伊尹代祠又稱嗣王祗見雜出無理後讀</span><br/>
<span class='tline' id='l319' data-llen='7263:7286'>漢律歴志知伊尹代祠是一事是越茀祭天嗣王祗見</span><br/>
<span class='tline' id='l320' data-llen='7286:7309'>是一事是卽位奠殯其曰越茀祭天者正以此月為建</span><br/>
<span class='tline' id='l321' data-llen='7309:7332'>子之月卽夏之十一月值冬至朔旦禮當祭天雖有先</span><br/>
<span class='tline' id='l322' data-llen='7332:7359'><a onclick="displayPageImage('KR1b0050', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7359:7382'>王之喪而祭天重大不以王事廢天事故越茀而行特</span><br/>
<span class='tline' id='l324' data-llen='7382:7405'>遣冢宰代祠之經稱伊尹祠于先王先王者契也配天</span><br/>
<span class='tline' id='l325' data-llen='7405:7428'>者也祭典所稱商人禘嚳而郊契是也此一事也其曰</span><br/>
<span class='tline' id='l326' data-llen='7428:7451'>卽位奠殯則如康王卽位三宿三祭于先君柩前與侯</span><br/>
<span class='tline' id='l327' data-llen='7451:7474'>甸羣后共行奠禮而然後卽位改元此則嗣王自行之</span><br/>
<span class='tline' id='l328' data-llen='7474:7497'>且祗在湯殯故曰奉嗣王祗見厥祖厥祖湯也此又一</span><br/>
<span class='tline' id='l329' data-llen='7497:7520'>事也然則此十二月本冬至之十一月矣律歴志云商</span><br/>
<span class='tline' id='l330' data-llen='7520:7543'>十二月乙丑朔旦冬至伊尹越茀行事祭于方明其非</span><br/>
<span class='tline' id='l331' data-llen='7543:7570'><a onclick="displayPageImage('KR1b0050', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7570:7593'>建丑商正之月經文顯然胡安國本屬陋儒其所傳春</span><br/>
<span class='tline' id='l333' data-llen='7593:7616'>秋無一不錯而南宋儒者遵若科律必謂三正不改時</span><br/>
<span class='tline' id='l334' data-llen='7616:7628'>月予因就諸經而屢辨之</span><br/>
<span class='tline' id='l335' data-llen='7628:7651'>唐虞三代皆立七廟歴見家語穀梁傳荀子及禮器王</span><br/>
<span class='tline' id='l336' data-llen='7651:7676'>制祭法諸書而漢韋𤣥成無學謂天子祖五廟而鄭𤣥</span><br/>
<span class='tline' id='l337' data-llen='7676:7699'>遵之致王肅發難劉歆駮正是非得失早已瞭然而近</span><br/>
<span class='tline' id='l338' data-llen='7699:7722'>代攻古文尚書者猶以太甲七世之廟為疑予于廟制</span><br/>
<span class='tline' id='l339' data-llen='7722:7745'>及尚書寃詞論之詳矣特孔氏正義不愜鄭說不辨于</span><br/>
<span class='tline' id='l340' data-llen='7745:7772'><a onclick="displayPageImage('KR1b0050', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7772:7795'>禮記註而于此稍發之且喪服小記有庶子王立廟之</span><br/>
<span class='tline' id='l342' data-llen='7795:7818'>說鄭氏誤註孔氏于小記註不便駁正而反載于此此</span><br/>
<span class='tline' id='l343' data-llen='7818:7836'>亦見前儒用心之苦有禆經學因亟取之</span><br/>
<span class='tline' id='l344' data-llen='7836:7859'>何言庶子王立廟也小記云王者禘其祖之所自出而</span><br/>
<span class='tline' id='l345' data-llen='7859:7882'>立四廟此言正七廟也正七廟者一始祖四四親合之</span><br/>
<span class='tline' id='l346' data-llen='7882:7905'>高祖之父高祖之祖為二祧而七也乃又云庶子王亦</span><br/>
<span class='tline' id='l347' data-llen='7905:7928'>如之正義引王肅等說謂受命之主是初基之王故立</span><br/>
<span class='tline' id='l348' data-llen='7928:7951'>四親廟庶子王者謂庶子之後自外繼立雖承正綂之</span><br/>
<span class='tline' id='l349' data-llen='7951:7978'><a onclick="displayPageImage('KR1b0050', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7978:8001'>四親然猶别立己之高祖以下之四廟猶若漢宣帝别</span><br/>
<span class='tline' id='l351' data-llen='8001:8024'>立戾太子悼皇考之類此其說在東漢張純朱博輩已</span><br/>
<span class='tline' id='l352' data-llen='8024:8047'>用其議使光武立元成哀平正四親廟又自立四親廟</span><br/>
<span class='tline' id='l353' data-llen='8047:8070'>以所生父南頓令為皇考廟祖鉅鹿尉為皇祖考廟曾</span><br/>
<span class='tline' id='l354' data-llen='8070:8093'>祖鬱林太守為皇曾祖考廟高祖節侯為皇高祖考廟</span><br/>
<span class='tline' id='l355' data-llen='8093:8116'>此見之典制而在經在史皆可據者其後宋陸佃陳祥</span><br/>
<span class='tline' id='l356' data-llen='8116:8139'>道輩亦能稱其說而程頤司馬光議濮禮明楊廷和議</span><br/>
<span class='tline' id='l357' data-llen='8139:8162'>嘉靖大禮皆一敗塗地而不可収拾始知學者貴通經</span><br/>
<span class='tline' id='l358' data-llen='8162:8189'><a onclick="displayPageImage('KR1b0050', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8189:8212'>周官曰學古入官議事以制所係甚鉅不可忽也詳見</span><br/>
<span class='tline' id='l360' data-llen='8212:8221'>予辨定大禮議中</span><br/>
<span class='tline' id='l361' data-llen='8221:8244'>盤庚歴數遷國曰于今五邦孔傳謂湯遷亳仲丁遷囂</span><br/>
<span class='tline' id='l362' data-llen='8244:8267'>河亶甲居相祖乙居耿今將遷殷為五遷前儒謂五遷</span><br/>
<span class='tline' id='l363' data-llen='8267:8291'>俱指先王言不得以遷殷漫入數内故鄭𤣥王肅輩皆</span><br/>
<span class='tline' id='l364' data-llen='8291:8314'>云湯自商徙亳為二遷此皆强求五遷不可得而故析</span><br/>
<span class='tline' id='l365' data-llen='8314:8337'>一以合之夫商亳本一地湯自南亳徙西亳祗一徙也</span><br/>
<span class='tline' id='l366' data-llen='8337:8360'>安得以始居為一徙乎按汲冢古文有盤庚自奄遷于</span><br/>
<span class='tline' id='l367' data-llen='8360:8387'><a onclick="displayPageImage('KR1b0050', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8387:8410'>殷語而殷本紀又云祖乙遷于邢意當時祖乙居耿之</span><br/>
<span class='tline' id='l369' data-llen='8410:8433'>後因耿地被河患又遷他處如書序所云祖乙圯于耿</span><br/>
<span class='tline' id='l370' data-llen='8433:8456'>者其曰圯則必已毁于水不能再居可知也雖祖乙所</span><br/>
<span class='tline' id='l371' data-llen='8456:8479'>遷處或奄或邢尚未可定然而已遷矣則是亳囂相耿</span><br/>
<span class='tline' id='l372' data-llen='8479:8502'>已經四遷與祖乙所遷而五此猶有據者若然則前儒</span><br/>
<span class='tline' id='l373' data-llen='8502:8525'>所謂盤庚自耿遷殷者吾猶以為說經之疎也夫耿在</span><br/>
<span class='tline' id='l374' data-llen='8525:8537'>祖乙時已圯矣尚自耿乎</span><br/>
<span class='tline' id='l375' data-llen='8537:8560'>書序高宗祭成湯有飛雉升鼎耳而雊孔傳謂耳不聰</span><br/>
<span class='tline' id='l376' data-llen='8560:8587'><a onclick="displayPageImage('KR1b0050', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8587:8610'>之異此以鼎耳作占也但洪範五行傳云視之不明時</span><br/>
<span class='tline' id='l378' data-llen='8610:8633'>則有羽蟲之孽雉雊者羽孽也豈高宗視不明聽又不</span><br/>
<span class='tline' id='l379' data-llen='8633:8656'>聰乎又漢五行志劉歆謂鼎者三公象也鼎以耳行鼎</span><br/>
<span class='tline' id='l380' data-llen='8656:8679'>耳其樞機也羽蟲升鼎耳當有小人升三公之位以為</span><br/>
<span class='tline' id='l381' data-llen='8679:8702'>政者夫高宗方升傅說以為相國語所云得傅說以來</span><br/>
<span class='tline' id='l382' data-llen='8702:8725'>升之為公者而其祥如此則說非聖人而小人矣故予</span><br/>
<span class='tline' id='l383' data-llen='8725:8748'>謂五行災祥綂不足信此其一也若荀悅申鑒又曰鼎</span><br/>
<span class='tline' id='l384' data-llen='8748:8771'>雉之異興殷之符也人以為災而我以為瑞亦孰得辨</span><br/>
<span class='tline' id='l385' data-llen='8771:8798'><a onclick="displayPageImage('KR1b0050', 'WYG', '002-22a' );" name="002-22a" class="pb">[002-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8798:8801'>之</span><br/>
<span class='tline' id='l387' data-llen='8801:8824'>微子稱箕子為父師比干為少師師者師保之稱父者</span><br/>
<span class='tline' id='l388' data-llen='8824:8847'>大也父師少師猶周官三公稱太師三孤稱少師也若</span><br/>
<span class='tline' id='l389' data-llen='8847:8870'>謂箕子是微子叔父故有父稱則比干叔父稱少師者</span><br/>
<span class='tline' id='l390' data-llen='8870:8893'>不可通矣且服䖍杜預謂箕子是紂庶兄其為紂何親</span><br/>
<span class='tline' id='l391' data-llen='8893:8916'>未有定也伏生大傳云禮致仕之臣敎于州里大夫為</span><br/>
<span class='tline' id='l392' data-llen='8916:8939'>父師士為少師朝夕坐門塾而敎出入之子弟此不過</span><br/>
<span class='tline' id='l393' data-llen='8939:8962'>鄉官之長並非諸父其稱父師者卽太師也故史殷本</span><br/>
<span class='tline' id='l394' data-llen='8962:8989'><a onclick="displayPageImage('KR1b0050', 'WYG', '002-22b' );" name="002-22b" class="pb">[002-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8989:9012'>紀及微子世家皆稱箕子比干為太師少師此明驗矣</span><br/>
<span class='tline' id='l396' data-llen='9012:9035'>家語云比干官則少師又史記太師疵少師彊論語太</span><br/>
<span class='tline' id='l397' data-llen='9035:9046'>師摰少師陽皆樂官名</span><br/>
<span class='tline' id='l398' data-llen='9046:9069'>微子今殷民乃攘竊神祗之犧牷牲用以容將食無災</span><br/>
<span class='tline' id='l399' data-llen='9069:9092'>蔡註以犧牷牲句用以容又句若孔傳謂牛羊豕曰牲</span><br/>
<span class='tline' id='l400' data-llen='9092:9115'>器實曰用盜天地宗廟牲用而相容行食之無災罪之</span><br/>
<span class='tline' id='l401' data-llen='9115:9138'>者則以犧牷牲用為句以容將食又句初甚不耐旣而</span><br/>
<span class='tline' id='l402' data-llen='9138:9161'>思之犧牷牲者牲也用者黍稷也鼎實曰牲器實曰用</span><br/>
<span class='tline' id='l403' data-llen='9161:9188'><a onclick="displayPageImage('KR1b0050', 'WYG', '002-23a' );" name="002-23a" class="pb">[002-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9188:9211'>用與牲對器實者實于器者也以容將食者謂于以容</span><br/>
<span class='tline' id='l405' data-llen='9211:9234'>之而犧牲黍稷俱取食之也將者取也正泰誓所云犧</span><br/>
<span class='tline' id='l406' data-llen='9234:9257'>牲粢盛旣于凶盜也則其文非無解矣若蔡註曰用以</span><br/>
<span class='tline' id='l407' data-llen='9257:9280'>容謂有司用相容隠則用以也旣用又以世有此詞例</span><br/>
<span class='tline' id='l408' data-llen='9280:9303'>乎況此是今文其所屬讀皆是漢文時晁錯親受之伏</span><br/>
<span class='tline' id='l409' data-llen='9303:9326'>生者兩漢學官旣勒功令而諸儒學僮並無敢私相篡</span><br/>
<span class='tline' id='l410' data-llen='9326:9341'>易縱有異解安可并屬讀亦改之</span><br/>
<span class='tline' id='l411' data-llen='9341:9344'>　</span><br/>
<span class='tline' id='l412' data-llen='9344:9371'><a onclick="displayPageImage('KR1b0050', 'WYG', '002-23b' );" name="002-23b" class="pb">[002-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9371:9374'>　</span><br/>
<span class='tline' id='l414' data-llen='9374:9377'>　</span><br/>
<span class='tline' id='l415' data-llen='9377:9380'>　</span><br/>
<span class='tline' id='l416' data-llen='9380:9383'>　</span><br/>
<span class='tline' id='l417' data-llen='9383:9386'>　</span><br/>
<span class='tline' id='l418' data-llen='9386:9389'>　</span><br/>
<span class='tline' id='l419' data-llen='9389:9392'>　</span><br/>
<span class='tline' id='l420' data-llen='9392:9402'>　尚書廣聽録卷二</span><br/>
</p>
<p><br/>
</p>
  </div>
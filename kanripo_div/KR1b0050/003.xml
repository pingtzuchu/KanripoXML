<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0050', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　尚書廣聽録卷三</span><br/>
<span class='tline' id='l10' data-llen='200:221'>　　　　　　　　　　翰林院檢討毛奇齡撰</span><br/>
<span class='tline' id='l11' data-llen='221:244'>泰誓惟十有三年孔傳謂是文王之年文王受命至九</span><br/>
<span class='tline' id='l12' data-llen='244:267'>年而卒武王三年服畢觀兵孟津又一年伐紂合十三</span><br/>
<span class='tline' id='l13' data-llen='267:290'>年而後儒多非之蔡註因改作武王卽位之十三年予</span><br/>
<span class='tline' id='l14' data-llen='290:313'>謂蔡註未必是孔傳未必非者武王不得有十三年也</span><br/>
<span class='tline' id='l15' data-llen='313:336'>紂在文王時罪惡已稔文王伐密須伐黎伐崇殷喪岌</span><br/>
<span class='tline' id='l16' data-llen='336:362'><a onclick="displayPageImage('KR1b0050', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='362:385'>岌安得復有十三年虚度之理若武王則自卽諸侯位</span><br/>
<span class='tline' id='l18' data-llen='385:408'>後連卽天子位十一年而崩並不當有卽位十三年之</span><br/>
<span class='tline' id='l19' data-llen='408:431'>事正義引大戴禮云文王十五而生武王是武王少文</span><br/>
<span class='tline' id='l20' data-llen='431:454'>王止一十四歲而文王世子云文王九十七而終則在</span><br/>
<span class='tline' id='l21' data-llen='454:477'>文王卒時武王卽諸侯位已八十三矣乃又十三年而</span><br/>
<span class='tline' id='l22' data-llen='477:500'>始伐紂則九十有六將文王世子所云武王九十三而</span><br/>
<span class='tline' id='l23' data-llen='500:523'>終者已死過三年也後儒讀書拘泥謂文王必不當稱</span><br/>
<span class='tline' id='l24' data-llen='523:546'>王必不當受命改元夫稱王誠可疑文王世子武王呼</span><br/>
<span class='tline' id='l25' data-llen='546:572'><a onclick="displayPageImage('KR1b0050', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='572:595'>文王為君王或是後人追稱皇矣詩是類是禡行天子</span><br/>
<span class='tline' id='l27' data-llen='595:618'>之禮或是後人追頌若改元則諸侯原有之春秋列國</span><br/>
<span class='tline' id='l28' data-llen='618:641'>各自稱年而出國入國亦必改元以紀之如鄭厲公出</span><br/>
<span class='tline' id='l29' data-llen='641:664'>奔中隔數主豈容仍舊衛獻公在外越十三年則于返</span><br/>
<span class='tline' id='l30' data-llen='664:687'>國後自當更始故戰國魏惠王秦惠文王俱有後元年</span><br/>
<span class='tline' id='l31' data-llen='687:710'>此正諸侯改元之明驗也文王自囚羑後出而封西伯</span><br/>
<span class='tline' id='l32' data-llen='710:733'>賜弓矢鈇鉞得專征伐則更新之㑹因而改元誰謂不</span><br/>
<span class='tline' id='l33' data-llen='733:756'>可是以帝王世紀云文王卽位四十一年歳在鶉火文</span><br/>
<span class='tline' id='l34' data-llen='756:782'><a onclick="displayPageImage('KR1b0050', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='782:805'>王更為受命之元年又九年而崩此其說武成有之武</span><br/>
<span class='tline' id='l36' data-llen='805:828'>成云惟九年大綂未集正謂改元後又越九年卽無逸</span><br/>
<span class='tline' id='l37' data-llen='828:851'>云文王受命惟中身厥享國五十年亦與說合葢以九</span><br/>
<span class='tline' id='l38' data-llen='851:874'>年合四十一年正五十年文王九十七而終先九年受</span><br/>
<span class='tline' id='l39' data-llen='874:911'>命是八十有九正是中壽<span class='krp-note'>自七十至八十為下壽八十/至九十為中夀九十至百年</span></span><br/>
<span class='tline' id='l40' data-llen='911:938'><span class='krp-note'>為上/夀</span>中身者中壽之謂是文王改元原是經文況其稱</span><br/>
<span class='tline' id='l41' data-llen='938:961'>受命皆是受天命興王之意無逸曰文王受命武成曰</span><br/>
<span class='tline' id='l42' data-llen='961:984'>我文考文王誕膺天命以撫方夏皆指受天命言與中</span><br/>
<span class='tline' id='l43' data-llen='984:1010'><a onclick="displayPageImage('KR1b0050', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1010:1033'>庸武王末受命同宋儒有巧為立說謂受命是受商西</span><br/>
<span class='tline' id='l45' data-llen='1033:1056'>伯之命非受天命皆不必也若武王則卽諸侯位時已</span><br/>
<span class='tline' id='l46' data-llen='1056:1079'>八十三歲又四年為天子為八十六歲又七年而崩則</span><br/>
<span class='tline' id='l47' data-llen='1079:1102'>正當九十三歲如是而泰誓武成無逸大戴禮文王世</span><br/>
<span class='tline' id='l48' data-llen='1102:1125'>子帝王世紀無一不合卽史周本紀亦謂武王卽位修</span><br/>
<span class='tline' id='l49' data-llen='1125:1148'>文王緒業九年東觀兵亦指文王年言魯世家亦然其</span><br/>
<span class='tline' id='l50' data-llen='1148:1171'>小異者古文尚書後出西漢儒者皆謂文王受命七年</span><br/>
<span class='tline' id='l51' data-llen='1171:1194'>而崩故史記十年十字皆七年之誤又伏生大傳分著</span><br/>
<span class='tline' id='l52' data-llen='1194:1220'><a onclick="displayPageImage('KR1b0050', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1220:1243'>七年謂文王受命一年斷虞芮之質二年伐䢴三年伐</span><br/>
<span class='tline' id='l54' data-llen='1243:1266'>密須四年伐犬夷五年伐耆六年伐崇七年而崩皆實</span><br/>
<span class='tline' id='l55' data-llen='1266:1289'>指文王受命言若謂武王卽位之十三年則從來無此</span><br/>
<span class='tline' id='l56' data-llen='1289:1312'>說然且諸經諸傳無一能通則是蔡註所云雖若近理</span><br/>
<span class='tline' id='l57' data-llen='1312:1335'>要是小人之用心古聖古王全不如是善讀書者不可</span><br/>
<span class='tline' id='l58' data-llen='1335:1340'>不察也</span><br/>
<span class='tline' id='l59' data-llen='1340:1363'>十有三年春春不在夏正寅月在周正子月孔傳以為</span><br/>
<span class='tline' id='l60' data-llen='1363:1386'>周之孟春正義以為周建子月十一月皆是也而蔡註</span><br/>
<span class='tline' id='l61' data-llen='1386:1412'><a onclick="displayPageImage('KR1b0050', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1412:1435'>必以為商周改正不改時春必在寅卯辰三月而不在</span><br/>
<span class='tline' id='l63' data-llen='1435:1458'>子丑兩月真不可解按武王興師伐紂國語明載其月</span><br/>
<span class='tline' id='l64' data-llen='1458:1481'>日其興師以前則伶州鳩謂歲在鶉火日在析木月在</span><br/>
<span class='tline' id='l65' data-llen='1481:1504'>天駟而漢律歴志從三綂歴推之謂此是周十二年十</span><br/>
<span class='tline' id='l66' data-llen='1504:1527'>二月二十八日戊子以是日歳星在鶉火月在天駟日</span><br/>
<span class='tline' id='l67' data-llen='1527:1550'>在析木與州鳩所言合也乃越三日而得周十三年正</span><br/>
<span class='tline' id='l68' data-llen='1550:1573'>月辛夘朔州鳩所云辰在斗柄星在天黿者是日日月</span><br/>
<span class='tline' id='l69' data-llen='1573:1596'>合朔在斗前一度而次日壬辰辰星在天黿武成所云</span><br/>
<span class='tline' id='l70' data-llen='1596:1622'><a onclick="displayPageImage('KR1b0050', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1622:1645'>惟一月壬辰旁死魄者正二月二日以朔日死魄朔之</span><br/>
<span class='tline' id='l72' data-llen='1645:1668'>二日為旁死魄是也乃自此而推至二十八日戊午而</span><br/>
<span class='tline' id='l73' data-llen='1668:1691'>始至孟津武成所云旣戊午師渡孟津與此所云大㑹</span><br/>
<span class='tline' id='l74' data-llen='1691:1714'>于孟津者皆在此日而史官以春紀之則子月春矣其</span><br/>
<span class='tline' id='l75' data-llen='1714:1737'>後越二日庚申為二月朔歴辛酉壬戌至癸亥為二月</span><br/>
<span class='tline' id='l76' data-llen='1737:1760'>四日甲子為二月五日而一日布陳一日誅紂與武成</span><br/>
<span class='tline' id='l77' data-llen='1760:1783'>牧誓國語及律歴志諸日無一不合徒用武斷何為乎</span><br/>
<span class='tline' id='l78' data-llen='1783:1806'>若孔疏以二月庚申朔為辛酉朔改遲一日則于四日</span><br/>
<span class='tline' id='l79' data-llen='1806:1832'><a onclick="displayPageImage('KR1b0050', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1832:1855'>癸亥五日甲子又不合矣此則其稍不簡㸃者要于月</span><br/>
<span class='tline' id='l81' data-llen='1855:1864'>日則並無同異耳</span><br/>
<span class='tline' id='l82' data-llen='1864:1887'>武成原無脫誤而宋人必謂有脫誤程氏劉氏各有改</span><br/>
<span class='tline' id='l83' data-llen='1887:1910'>本蔡氏則竟另刻一考定武成入經中按武成大告諸</span><br/>
<span class='tline' id='l84' data-llen='1910:1933'>侯自王若曰嗚呼羣后以下述公劉太王王季以及文</span><br/>
<span class='tline' id='l85' data-llen='1933:1956'>王之德自底商之罪告于皇天后土以下述伐紂時告</span><br/>
<span class='tline' id='l86' data-llen='1956:1979'>天地以商王逋罪藪惡之禍此本告詞一串並無間斷</span><br/>
<span class='tline' id='l87' data-llen='1979:2002'>而蔡氏謂告諸侯與禱鬼神截然兩事豈可漫無分别</span><br/>
<span class='tline' id='l88' data-llen='2002:2028'><a onclick="displayPageImage('KR1b0050', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2028:2051'>乃以底商之罪告皇天后土一段移之伐紂之前以王</span><br/>
<span class='tline' id='l90' data-llen='2051:2074'>若曰嗚呼羣后一段割在克商之後先禱天地後告諸</span><br/>
<span class='tline' id='l91' data-llen='2074:2097'>侯何等條理然春秋時昭七年芊尹無宇曰昔先王數</span><br/>
<span class='tline' id='l92' data-llen='2097:2120'>紂之罪以告諸侯曰紂為天下逋逃主罪淵藪則其所</span><br/>
<span class='tline' id='l93' data-llen='2120:2143'>謂告皇天后土數紂罪藪者正其所為大告諸侯之言</span><br/>
<span class='tline' id='l94' data-llen='2143:2166'>也無二詞也又國語伶州鳩敘述武成自癸亥布陳甲</span><br/>
<span class='tline' id='l95' data-llen='2166:2189'>子克商後曰布令于商卽大告諸侯也曰昭顯文德卽</span><br/>
<span class='tline' id='l96' data-llen='2189:2212'>其歴敘先王以及文王之德也曰底紂之多罪卽底商</span><br/>
<span class='tline' id='l97' data-llen='2212:2238'><a onclick="displayPageImage('KR1b0050', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2238:2261'>之罪告天地以數紂惡也皆是大告諸侯之詞並無禱</span><br/>
<span class='tline' id='l99' data-llen='2261:2284'>詞且前後次第自王若曰嗚呼羣后以下一氣順叙並</span><br/>
<span class='tline' id='l100' data-llen='2284:2307'>無彼我參錯一字其在伶州鳩芊尹無宇時定無有出</span><br/>
<span class='tline' id='l101' data-llen='2307:2330'>入屋壁脫漏竹簡如今所云而其文如是苟非無良亦</span><br/>
<span class='tline' id='l102' data-llen='2330:2353'>當緘口抱悔恧矣又厥四月哉生明王來自商與丁未</span><br/>
<span class='tline' id='l103' data-llen='2353:2376'>祀于周廟謂是兩時遂將旣生魄節攙之生明之後丁</span><br/>
<span class='tline' id='l104' data-llen='2376:2399'>未之前而漢魏諸儒註易卦引此亦是哉生明後直接</span><br/>
<span class='tline' id='l105' data-llen='2399:2422'>丁未此時孔傳之行未過大河其所據書並非晉太保</span><br/>
<span class='tline' id='l106' data-llen='2422:2448'><a onclick="displayPageImage('KR1b0050', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2448:2471'>鄭沖傳至城陽臧曹之本然其無不同有如是者嗟乎</span><br/>
<span class='tline' id='l108' data-llen='2471:2494'>聖經一綫保守不足尚敢云改況改又必無一通者徒</span><br/>
<span class='tline' id='l109' data-llen='2494:2503'>出醜耳戒之戒之</span><br/>
<span class='tline' id='l110' data-llen='2503:2526'>洪範九疇是書名卽天所錫者周書王訪于箕子一篇</span><br/>
<span class='tline' id='l111' data-llen='2526:2549'>是也第此是夏書而陳其書者係商臣箕子遂有稱商</span><br/>
<span class='tline' id='l112' data-llen='2549:2572'>書者總之天帝授書本屬怪事而神禹則實有之觀其</span><br/>
<span class='tline' id='l113' data-llen='2572:2595'>受書後作兩大事皆用九類疇者類也一是治水舜初</span><br/>
<span class='tline' id='l114' data-llen='2595:2618'>分天下為一十二州而禹忽改為九州遽于帝舜前自</span><br/>
<span class='tline' id='l115' data-llen='2618:2644'><a onclick="displayPageImage('KR1b0050', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2644:2667'>稱曰予決九川乃當水初治時謂水之為患莫如江河</span><br/>
<span class='tline' id='l117' data-llen='2667:2690'>因疏江曰九江鑿河曰九河及其旣治則制田賦為九</span><br/>
<span class='tline' id='l118' data-llen='2690:2713'>等而田曰九土貢曰九貢賦曰九賦然且曰九州攸同</span><br/>
<span class='tline' id='l119' data-llen='2713:2736'>九山刋旅九川滌源九澤旣陂無非九數是禹治洪水</span><br/>
<span class='tline' id='l120' data-llen='2736:2768'>原取九類以為法此一事也<span class='krp-note'>如此方與鯀堙/洪水本文相合</span>一是作樂</span><br/>
<span class='tline' id='l121' data-llen='2768:2791'>五帝紀曰四海戴舜之功禹乃興九招之樂致異物鳯</span><br/>
<span class='tline' id='l122' data-llen='2791:2814'>凰來翔葢舜屢命禹欲聞六律五聲八音而禹以九類</span><br/>
<span class='tline' id='l123' data-llen='2814:2837'>之義合六府三事為九功定九功為九敘以九敘作詠</span><br/>
<span class='tline' id='l124' data-llen='2837:2863'><a onclick="displayPageImage('KR1b0050', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2863:2886'>為九歌遂以九歌而布之金石為九招且以九招而九</span><br/>
<span class='tline' id='l126' data-llen='2886:2909'>變之謂之九成則是簫韶九成雖虞舜之樂而禹實為</span><br/>
<span class='tline' id='l127' data-llen='2909:2932'>之是以夏本紀曰於是天下皆宗禹之明度數聲樂而</span><br/>
<span class='tline' id='l128' data-llen='2932:2955'>楚辭天問且曰啓棘賓商九辨九歌則禹傳子啓亦且</span><br/>
<span class='tline' id='l129' data-llen='2955:2978'>傳九招之樂而功歌之是禹作九韶亦取九類以為法</span><br/>
<span class='tline' id='l130' data-llen='2978:3001'>此又一事也然則禹之受九疇審矣故五行三德不見</span><br/>
<span class='tline' id='l131' data-llen='3001:3024'>于諸經九功九歌不見于諸傳而禹實創言之惟禹謨</span><br/>
<span class='tline' id='l132' data-llen='3024:3047'>洪範二書然後有五行九歌之文故禹自陳謨亦卽用</span><br/>
<span class='tline' id='l133' data-llen='3047:3073'><a onclick="displayPageImage('KR1b0050', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3073:3096'>九疇為言如曰水火金木土穀惟修卽五行也正德利</span><br/>
<span class='tline' id='l135' data-llen='3096:3119'>用厚生卽農用八政乂用三德也戒之用休董之用威</span><br/>
<span class='tline' id='l136' data-llen='3119:3142'>卽嚮用五福威用六極也此春秋郤缺每引其文以為</span><br/>
<span class='tline' id='l137' data-llen='3142:3150'>夏書非無謂也</span><br/>
<span class='tline' id='l138' data-llen='3150:3173'>自孔安國謂龍馬出河伏羲則其文以畫八卦神龜負</span><br/>
<span class='tline' id='l139' data-llen='3173:3196'>文禹因而第之以成九類而劉向父子總承其說謂五</span><br/>
<span class='tline' id='l140' data-llen='3196:3219'>行五事諸名及敬用農用諸字皆洛書所有而班固五</span><br/>
<span class='tline' id='l141' data-llen='3219:3242'>行志且以初一曰五行至威用六極凡此六十五字皆</span><br/>
<span class='tline' id='l142' data-llen='3242:3268'><a onclick="displayPageImage('KR1b0050', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3268:3291'>洛書本文于是漢後儒者皆羣然謂河圖畫八卦洛書</span><br/>
<span class='tline' id='l144' data-llen='3291:3314'>陳洪範吾不知洛書是何物其與範通否皆不可得而</span><br/>
<span class='tline' id='l145' data-llen='3314:3337'>定也然河圖洛書二物見于易大傳曰河出圖洛出書</span><br/>
<span class='tline' id='l146' data-llen='3337:3361'>聖人則之則皆出于伏羲之世且皆則以畫八卦安得有</span><br/>
<span class='tline' id='l147' data-llen='3361:3384'>一出于夏時一則以作洪範之說又春秋緯云河圖為</span><br/>
<span class='tline' id='l148' data-llen='3384:3407'>乾為天苞洛書為坤為地符河圖九篇用乾數洛書六</span><br/>
<span class='tline' id='l149' data-llen='3407:3430'>篇用坤數則河圖為陽九洛書為陰六未聞洛書之數</span><br/>
<span class='tline' id='l150' data-llen='3430:3453'>是九類也且易大傳註洛書摘辟日用十二月之卦以</span><br/>
<span class='tline' id='l151' data-llen='3453:3479'><a onclick="displayPageImage('KR1b0050', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3479:3502'>定歲紀則但用畫卦並無他用且洪範本文明云天乃</span><br/>
<span class='tline' id='l153' data-llen='3502:3525'>錫禹洪範九疇則天所錫者洪範九疇非洛書也若云</span><br/>
<span class='tline' id='l154' data-llen='3525:3548'>天所錫者是洛書而禹法之為洪範九疇則當鯀未殛</span><br/>
<span class='tline' id='l155' data-llen='3548:3571'>死時禹未法也卽曰天乃不畀洪範九疇是禹未嘗法</span><br/>
<span class='tline' id='l156' data-llen='3571:3582'>而先有其書大不通矣</span><br/>
<span class='tline' id='l157' data-llen='3582:3605'>乃宋儒無學忽以戴九履一左三右七二四為肩六八</span><br/>
<span class='tline' id='l158' data-llen='3605:3628'>為足為洛書夫戴九履一始于大戴禮明堂篇二九四</span><br/>
<span class='tline' id='l159' data-llen='3628:3651'>七五三六一八之文卽明堂九室制也東漢儒者竊其</span><br/>
<span class='tline' id='l160' data-llen='3651:3677'><a onclick="displayPageImage('KR1b0050', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3677:3700'>說以為太乙下九宫法此在後漢書張衡傳中猶載之</span><br/>
<span class='tline' id='l162' data-llen='3700:3723'>是以明堂南三宫曰二九四而九宫法則為戴九為二</span><br/>
<span class='tline' id='l163' data-llen='3723:3746'>四為肩明堂中三宫曰七五三而九宫法則為中五為</span><br/>
<span class='tline' id='l164' data-llen='3746:3769'>左三右七明堂北三宫曰六一八而九宫法則為履一</span><br/>
<span class='tline' id='l165' data-llen='3769:3792'>為六八為足未嘗曰此洛書也宋陳摶偶拾其數遂以</span><br/>
<span class='tline' id='l166' data-llen='3792:3815'>黑白點注繪之為圖而妄名洛書授劉牧邵雍諸人傳</span><br/>
<span class='tline' id='l167' data-llen='3815:3838'>至南渡而蔡氏信之遂著為洪範皇極一書以大闡其</span><br/>
<span class='tline' id='l168' data-llen='3838:3861'>說無論洪範一書有數無位五事不必在西南五紀不</span><br/>
<span class='tline' id='l169' data-llen='3861:3888'><a onclick="displayPageImage('KR1b0050', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3888:3911'>必在東南八政不必左稽疑不必右五行不履五福不</span><br/>
<span class='tline' id='l171' data-llen='3911:3934'>戴三德非西北庶徵非東北此與明堂方位陰陽向背</span><br/>
<span class='tline' id='l172' data-llen='3934:3964'>絶不相涉而卽以數言之明堂本大衍<span class='krp-note'>卽陳摶所/稱河圖者</span>天一</span><br/>
<span class='tline' id='l173' data-llen='3964:3987'>坎水地六乾水天三震木地八艮木地二離火天七㢲</span><br/>
<span class='tline' id='l174' data-llen='3987:4010'>火地四兌金天九坤金此大衍生成之數必不可易而</span><br/>
<span class='tline' id='l175' data-llen='4010:4033'>八卦本體則地二離火在南天一坎水在北天三震木</span><br/>
<span class='tline' id='l176' data-llen='4033:4056'>在東地四兌金在西坤艮乾㢲四維相峙凡前後左右</span><br/>
<span class='tline' id='l177' data-llen='4056:4079'>四方八面無非相刑相尅之數南北水火東西金木四</span><br/>
<span class='tline' id='l178' data-llen='4079:4106'><a onclick="displayPageImage('KR1b0050', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4106:4129'>維相峙純以金木水火相沖殺而明堂大法將以和陰</span><br/>
<span class='tline' id='l180' data-llen='4129:4152'>陽而調風雨使向背主客有順無逆因取西南四卦彼</span><br/>
<span class='tline' id='l181' data-llen='4152:4175'>此相易坤兌在南離㢲在西其在前後左維則坤九兌</span><br/>
<span class='tline' id='l182' data-llen='4175:4198'>四之金可來生坎一乾六之水在東西右維則震三艮</span><br/>
<span class='tline' id='l183' data-llen='4198:4221'>八之木可來生㢲七離二之火而轉而相向則又水返</span><br/>
<span class='tline' id='l184' data-llen='4221:4244'>還金火返還木主客相生連環不已是九宫之神直本</span><br/>
<span class='tline' id='l185' data-llen='4244:4267'>明堂真公劉瞻原周公相宅遺法與八卦方位截然有</span><br/>
<span class='tline' id='l186' data-llen='4267:4290'>分而至其為數則仍是坎一離二震三兌四乾六㢲七</span><br/>
<span class='tline' id='l187' data-llen='4290:4317'><a onclick="displayPageImage('KR1b0050', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4317:4340'>艮八坤九何則以天地生成之數不可易也今陳摶但</span><br/>
<span class='tline' id='l189' data-llen='4340:4363'>拾其數而妄稱為洛書蔡氏又但拾陳摶之圖而不知</span><br/>
<span class='tline' id='l190' data-llen='4363:4386'>為明堂九宫之數乃以戴九為離南則仍與履一坎尅</span><br/>
<span class='tline' id='l191' data-llen='4386:4409'>右七為兌西則仍與左三震尅二肩為坤四肩為㢲則</span><br/>
<span class='tline' id='l192' data-llen='4409:4432'>仍與八足艮六足乾尅是宫不成宫卦不成卦陰陽向</span><br/>
<span class='tline' id='l193' data-llen='4432:4455'>背何所取正且使伏羲以後孔子以前無故而有離九</span><br/>
<span class='tline' id='l194' data-llen='4455:4478'>坤二兌七㢲四之卦數其為離經畔道莫此為甚而近</span><br/>
<span class='tline' id='l195' data-llen='4478:4501'>代歴家舍九宫正法而妄逐蔡誤且造之為一白二黑</span><br/>
<span class='tline' id='l196' data-llen='4501:4528'><a onclick="displayPageImage('KR1b0050', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4528:4551'>三碧四綠五黄六白七赤八白九紫而亦以為洛書亦</span><br/>
<span class='tline' id='l198' data-llen='4551:4574'>以為洪範夫洛書洪範固絶不相涉乃卽明堂九宫顯</span><br/>
<span class='tline' id='l199' data-llen='4574:4597'>然成法在大戴禮後漢書明堂月令易緯乾鑿度諸書</span><br/>
<span class='tline' id='l200' data-llen='4597:4620'>歴歴可考而兩宋相傳一往訛錯致易書兩家各載其</span><br/>
<span class='tline' id='l201' data-llen='4620:4643'>圖于易書之首而儒冠千萬悉俯首而受其誤真可惜</span><br/>
<span class='tline' id='l202' data-llen='4643:4646'>也</span><br/>
<span class='tline' id='l203' data-llen='4646:4669'>五事配五行見之五行傳然夫子說卦原有之說卦以</span><br/>
<span class='tline' id='l204' data-llen='4669:4692'>震東為木兌西為金離南為火坎北為水此五行之見</span><br/>
<span class='tline' id='l205' data-llen='4692:4719'><a onclick="displayPageImage('KR1b0050', 'WYG', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4719:4742'>于八卦者也乃其配五事則以震為足足卽貌也以體</span><br/>
<span class='tline' id='l207' data-llen='4742:4765'>貌從足起也是貌為木也又曰坎為耳離為目謂火外</span><br/>
<span class='tline' id='l208' data-llen='4765:4788'>光如目之視物水内明如耳之辨聲是視為火聽為水</span><br/>
<span class='tline' id='l209' data-llen='4788:4811'>也又曰兌為口口實司言兌又為金金有聲故言亦有</span><br/>
<span class='tline' id='l210' data-llen='4811:4834'>聲是卽言為金也是以伏生五行傳曰貌屬木言屬金</span><br/>
<span class='tline' id='l211' data-llen='4834:4857'>視屬火聽屬水此實本夫子易傳以為訓者蔡註不知</span><br/>
<span class='tline' id='l212' data-llen='4857:4880'>何據改曰貌澤水也言揚火也視散木也聽収金也則</span><br/>
<span class='tline' id='l213' data-llen='4880:4903'>于理旣乖而于經于傳又别無所據直武斷矣孔傳解</span><br/>
<span class='tline' id='l214' data-llen='4903:4930'><a onclick="displayPageImage('KR1b0050', 'WYG', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4930:4953'>書序于大戊祥桑之禍謂之貌不恭之罰而史記秦二</span><br/>
<span class='tline' id='l216' data-llen='4953:4976'>世元年無雲而雷解曰易震為雷謂貌不恭也是以震</span><br/>
<span class='tline' id='l217' data-llen='4976:4999'>為木所主在貌故雷禍木禍皆謂之貌不恭之罰此直</span><br/>
<span class='tline' id='l218' data-llen='4999:5022'>本夫子易傳為言卽視不明劉歆亦以為于易剛而包</span><br/>
<span class='tline' id='l219' data-llen='5022:5045'>柔為離離為目為火故火愆則視不明此與八庶徵五</span><br/>
<span class='tline' id='l220' data-llen='5045:5068'>氣所驗無一不同蔡註旣毁二傳且于夫子書易顯相</span><br/>
<span class='tline' id='l221' data-llen='5068:5077'>抵牾何不量至此</span><br/>
<span class='tline' id='l222' data-llen='5077:5100'>宋儒專誣古經為脫誤刪禹貢改武成無所不至可謂</span><br/>
<span class='tline' id='l223' data-llen='5100:5127'><a onclick="displayPageImage('KR1b0050', 'WYG', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5127:5150'>罪大惡極矣至洪範篇則從來無云有脫誤者而蘇軾</span><br/>
<span class='tline' id='l225' data-llen='5150:5173'>謂王省惟歲至則以風雨皆五紀之文當在五曰歴數</span><br/>
<span class='tline' id='l226' data-llen='5173:5196'>之後洪邁又謂五皇極中如斂時五福至予攸好德汝</span><br/>
<span class='tline' id='l227' data-llen='5196:5219'>則錫之福皆九五福之文而脫簡于此者至明儒且有</span><br/>
<span class='tline' id='l228' data-llen='5219:5242'>謂惟辟作福至民用僭忒當是五皇極之文應移置以</span><br/>
<span class='tline' id='l229' data-llen='5242:5265'>為天下王之下則是尚書一部不至如百本大學不止</span><br/>
<span class='tline' id='l230' data-llen='5265:5288'>矣嗟乎人不讀書亦當讀史記試觀史微子世家全載</span><br/>
<span class='tline' id='l231' data-llen='5288:5311'>洪範一篇與經文本並無異同又何曾有一字前後移</span><br/>
<span class='tline' id='l232' data-llen='5311:5338'><a onclick="displayPageImage('KR1b0050', 'WYG', '003-13b' );" name="003-13b" class="pb">[003-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5338:5354'>易而小人之腹動改古經不亦怪哉</span><br/>
<span class='tline' id='l234' data-llen='5354:5377'>金縢是有丕子之責于天孔傳謂責如左傳施舍己責</span><br/>
<span class='tline' id='l235' data-llen='5377:5400'>之責卽今所云債也負大子之債于天天來取償必需</span><br/>
<span class='tline' id='l236' data-llen='5400:5424'>一子死則旦代可矣此孺語之可笑者鄭𤣥謂丕卽不</span><br/>
<span class='tline' id='l237' data-llen='5424:5447'>也三王不愛子而任其死天必責之則何如以旦代之</span><br/>
<span class='tline' id='l238' data-llen='5447:5470'>是天不欲死武王而三王死之尤為無理且丕非否也</span><br/>
<span class='tline' id='l239' data-llen='5470:5493'>蔡註謂三王有保䕶元子之責于天不可令死如欲其</span><br/>
<span class='tline' id='l240' data-llen='5493:5516'>死則旦請代之則于天無理且必增如欲其死四字非</span><br/>
<span class='tline' id='l241' data-llen='5516:5543'><a onclick="displayPageImage('KR1b0050', 'WYG', '003-14a' );" name="003-14a" class="pb">[003-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5543:5566'>解經法也惟徐仲山日記曰惟爾元孫某遘疾若此儻</span><br/>
<span class='tline' id='l243' data-llen='5566:5589'>爾三王以為此雖我元孫實天之大子也其責甚重不</span><br/>
<span class='tline' id='l244' data-llen='5589:5612'>可死則旦請代耳如此則于孫子二字俱有關合文理</span><br/>
<span class='tline' id='l245' data-llen='5612:5635'>與語氣俱通貫矣責作任解太史公曰是予之責也夫</span><br/>
<span class='tline' id='l246' data-llen='5635:5639'>義同</span><br/>
<span class='tline' id='l247' data-llen='5639:5663'>周公居東二年孔傳以居東為東征鄭𤣥以居東為避</span><br/>
<span class='tline' id='l248' data-llen='5663:5686'>居于東二說分兩大門戸乆矣少時亦主鄭說謂三叔</span><br/>
<span class='tline' id='l249' data-llen='5686:5709'>流言成王方疑公不暇而公反東征而誅管蔡于情于</span><br/>
<span class='tline' id='l250' data-llen='5709:5736'><a onclick="displayPageImage('KR1b0050', 'WYG', '003-14b' );" name="003-14b" class="pb">[003-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5736:5759'>理俱覺未合因作國風省篇于鴟鴞詩力破東征之說</span><br/>
<span class='tline' id='l252' data-llen='5759:5782'>乆行于世以今思之則有殊不然者按禄父之畔與三</span><br/>
<span class='tline' id='l253' data-llen='5782:5805'>叔流言不是兩時孟子周公使管叔監殷管叔以殷畔</span><br/>
<span class='tline' id='l254' data-llen='5805:5828'>是管叔流言時殷已畔矣故書序曰武王崩三監畔明</span><br/>
<span class='tline' id='l255' data-llen='5828:5851'>在一時金縢但言流言而不言畔者以成王疑公在流</span><br/>
<span class='tline' id='l256' data-llen='5851:5874'>言不在畔耳豈有流言兩年而然後畔者此不然一也</span><br/>
<span class='tline' id='l257' data-llen='5874:5897'>管叔旣與禄父畔則無容避居坐視致二年之乆萬一</span><br/>
<span class='tline' id='l258' data-llen='5897:5920'>其勢已成則東征三年何益矣不然二也此云居東二</span><br/>
<span class='tline' id='l259' data-llen='5920:5947'><a onclick="displayPageImage('KR1b0050', 'WYG', '003-15a' );" name="003-15a" class="pb">[003-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5947:5970'>年而豳風東征之詩則恰云自我不見于今三年正義</span><br/>
<span class='tline' id='l261' data-llen='5970:5993'>謂居東實二年而行役者合去來計之則有三年是兩</span><br/>
<span class='tline' id='l262' data-llen='5993:6016'>經所言彼此恰合則真一事矣不然豈有避居如是乆</span><br/>
<span class='tline' id='l263' data-llen='6016:6039'>東征又如是乆動輙以三年二年計者其不然三也惟</span><br/>
<span class='tline' id='l264' data-llen='6039:6062'>居東卽東征故但稱東一字而其地已見以三監在國</span><br/>
<span class='tline' id='l265' data-llen='6062:6085'>東也其又稱東山謂太行山之東卽戰國所稱山東者</span><br/>
<span class='tline' id='l266' data-llen='6085:6108'>以三監衛地在太行東也若避居于東則是何東以為</span><br/>
<span class='tline' id='l267' data-llen='6108:6131'>東都則是時殷頑未遷洛邑尚未成也以為東魯則魯</span><br/>
<span class='tline' id='l268' data-llen='6131:6158'><a onclick="displayPageImage('KR1b0050', 'WYG', '003-15b' );" name="003-15b" class="pb">[003-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6158:6181'>公未之國周公則留國于周終身未嘗一至魯也不然</span><br/>
<span class='tline' id='l270' data-llen='6181:6204'>四也且避者避位而去猶今云避賢也冢宰去位亦一</span><br/>
<span class='tline' id='l271' data-llen='6204:6227'>大事而乃成王不留二公不留豈任其自去耶然且避</span><br/>
<span class='tline' id='l272' data-llen='6227:6250'>之至二年矣從來道公事者祗有東征三年一事並無</span><br/>
<span class='tline' id='l273' data-llen='6250:6273'>避位二年一事此真後人妄談為經傳所絶無者不然</span><br/>
<span class='tline' id='l274' data-llen='6273:6296'>五也且夫罪人亦難稱矣亦惟與禄父偕畔始名罪人</span><br/>
<span class='tline' id='l275' data-llen='6296:6319'>故正義云管叔疑公有異志由不識大聖耳但啓商共</span><br/>
<span class='tline' id='l276' data-llen='6319:6342'>畔其罪為重今乃但知流言為管蔡而遽曰罪人斯得</span><br/>
<span class='tline' id='l277' data-llen='6342:6369'><a onclick="displayPageImage('KR1b0050', 'WYG', '003-16a' );" name="003-16a" class="pb">[003-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6369:6392'>則所云罪者誰罪之所云得者誰得之不然六也且鴟</span><br/>
<span class='tline' id='l279' data-llen='6392:6415'>鴞之詩管蔡旣誅之詩也所宜更防者殷頑未靖耳此</span><br/>
<span class='tline' id='l280' data-llen='6415:6438'>正營洛遷民為召誥洛誥多士多方所張本而如曰鴟</span><br/>
<span class='tline' id='l281' data-llen='6438:6461'>鴞為東征以前之詩則旣取我子毋毁我室何以為解</span><br/>
<span class='tline' id='l282' data-llen='6461:6484'>夫詩之東征三年卽書之居東二年詩之旣取我子卽</span><br/>
<span class='tline' id='l283' data-llen='6484:6507'>書之罪人斯得而今皆反之其不然七也且鄭氏創是</span><br/>
<span class='tline' id='l284' data-llen='6507:6530'>說亦未就尚書經文一計之耳且其說甚荒唐不可訓</span><br/>
<span class='tline' id='l285' data-llen='6530:6553'>鄭氏云武王崩周公為冢宰三年服終將欲攝政管蔡</span><br/>
<span class='tline' id='l286' data-llen='6553:6580'><a onclick="displayPageImage('KR1b0050', 'WYG', '003-16b' );" name="003-16b" class="pb">[003-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6580:6603'>流言卽避居東都成王多殺公之屬黨公作鴟鴞之詩</span><br/>
<span class='tline' id='l288' data-llen='6603:6626'>救其屬臣請勿奪其官位土地及遭風雷之異啓金縢</span><br/>
<span class='tline' id='l289' data-llen='6626:6649'>之書迎公來反反乃居攝後方始東征管蔡云云今以</span><br/>
<span class='tline' id='l290' data-llen='6649:6672'>其說計之則是武王崩後周公為冢宰三年而遭流言</span><br/>
<span class='tline' id='l291' data-llen='6672:6695'>又居東二年而啓金縢之書夫然後東征三年而誅管</span><br/>
<span class='tline' id='l292' data-llen='6695:6718'>蔡則已共八年矣考之尚書大傳四年建衛侯而封康</span><br/>
<span class='tline' id='l293' data-llen='6718:6741'>叔五年營成洛邑七年制禮作樂洛誥所云惟周公誕</span><br/>
<span class='tline' id='l294' data-llen='6741:6764'>保文武受命惟七年此經文也經文于七年之間在公</span><br/>
<span class='tline' id='l295' data-llen='6764:6791'><a onclick="displayPageImage('KR1b0050', 'WYG', '003-17a' );" name="003-17a" class="pb">[003-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6791:6814'>已東征營洛遷頑作誥居攝並畢嗣此將明農復辟而</span><br/>
<span class='tline' id='l297' data-llen='6814:6837'>謂東征甫還而已踰七年則小說家事也然且未營洛</span><br/>
<span class='tline' id='l298' data-llen='6837:6860'>邑而曰居東都取子毁室而曰成王殺公之親屬而奪</span><br/>
<span class='tline' id='l299' data-llen='6860:6883'>其官位土地則直齊東野人之語而以此解經亂道也</span><br/>
<span class='tline' id='l300' data-llen='6883:6890'>其不然八也</span><br/>
<span class='tline' id='l301' data-llen='6890:6913'>然則勿辟勿法也謂不誅禄父也居東東征也謂次其</span><br/>
<span class='tline' id='l302' data-llen='6913:6936'>地而相機而入若居守然慎其事也此時奉王命而往</span><br/>
<span class='tline' id='l303' data-llen='6936:6959'>大誥所云周公稱成王之命以誥天下是也罪人斯得</span><br/>
<span class='tline' id='l304' data-llen='6959:6986'><a onclick="displayPageImage('KR1b0050', 'WYG', '003-17b' );" name="003-17b" class="pb">[003-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6986:7009'>法禄父以法二叔也貽詩曰鴟鴞謂當營洛邑遷殷頑</span><br/>
<span class='tline' id='l306' data-llen='7009:7032'>民也肆予小子其新逆以東征雖畢而鎮撫未還王遣</span><br/>
<span class='tline' id='l307' data-llen='7032:7048'>人迎公以圖更新也王出郊郊天也</span><br/>
<span class='tline' id='l308' data-llen='7048:7071'>若康誥酒誥皆卽以三監與殷之舊地封之康叔而然</span><br/>
<span class='tline' id='l309' data-llen='7071:7094'>後圖遷頑之事書傳所謂四年封康叔五年營洛邑是</span><br/>
<span class='tline' id='l310' data-llen='7094:7117'>也但考左傳與書序與洛誥則誥康叔作康誥皆在周</span><br/>
<span class='tline' id='l311' data-llen='7117:7138'>公攝政七年營洛遷頑之際見洛誥命周公後條</span><br/>
<span class='tline' id='l312' data-llen='7138:7161'>至漢地理志以殷管蔡為三監謂共監殷民則殷民而</span><br/>
<span class='tline' id='l313' data-llen='7161:7188'><a onclick="displayPageImage('KR1b0050', 'WYG', '003-18a' );" name="003-18a" class="pb">[003-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7188:7211'>可以禄父監之者乎孟子周公使管叔監殷管叔以殷</span><br/>
<span class='tline' id='l315' data-llen='7211:7234'>畔則管所監之殷卽所畔之殷也監者禄父畔亦禄父</span><br/>
<span class='tline' id='l316' data-llen='7234:7257'>矣況管叔及其羣弟謂蔡叔霍叔也蔡仲之命所云降</span><br/>
<span class='tline' id='l317' data-llen='7257:7280'>霍叔為庶人是也若止蔡叔一人何謂羣弟故書稱三</span><br/>
<span class='tline' id='l318' data-llen='7280:7303'>監則祗管蔡霍而無禄父詩稱四國則及禄父矣若謂</span><br/>
<span class='tline' id='l319' data-llen='7303:7326'>四國是管蔡商奄則當時同畔尚有淮夷豈止四國乎</span><br/>
<span class='tline' id='l320' data-llen='7326:7349'>周公相成王定四國商奄之叛而以禄父之地封康叔</span><br/>
<span class='tline' id='l321' data-llen='7349:7372'>于衛此在諸經諸傳及周秦漢魏晉儒說皆無同異則</span><br/>
<span class='tline' id='l322' data-llen='7372:7399'><a onclick="displayPageImage('KR1b0050', 'WYG', '003-18b' );" name="003-18b" class="pb">[003-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7399:7422'>亦可無疑矣乃以康誥篇中王若曰孟侯朕其弟小子</span><br/>
<span class='tline' id='l324' data-llen='7422:7445'>封語謂成王不當稱康叔為弟周公奉成王之命又不</span><br/>
<span class='tline' id='l325' data-llen='7445:7468'>當自稱為弟而虚假王命以冠其首遂武斷謂是武王</span><br/>
<span class='tline' id='l326' data-llen='7468:7491'>誥康叔之文强據史記武王克商時衛康叔封布茲而</span><br/>
<span class='tline' id='l327' data-llen='7491:7514'>汲冢周書亦有衛叔封傳禮句是康叔是時能隨武王</span><br/>
<span class='tline' id='l328' data-llen='7514:7537'>伐紂不必年幼何以不封夫叔之晚封原非以幼故旣</span><br/>
<span class='tline' id='l329' data-llen='7537:7560'>稱為康則已分畿内國矣且卽隨武伐紂亦不必皆封</span><br/>
<span class='tline' id='l330' data-llen='7560:7583'>毛叔鄭奉明水則但分畿内毛國而其後全不加封況</span><br/>
<span class='tline' id='l331' data-llen='7583:7610'><a onclick="displayPageImage('KR1b0050', 'WYG', '003-19a' );" name="003-19a" class="pb">[003-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7610:7633'>史記明云康叔隨武伐紂又明云周公旦承成王命伐</span><br/>
<span class='tline' id='l333' data-llen='7633:7656'>誅武庚分殷地為二一封微子啓于宋一封康叔于衛</span><br/>
<span class='tline' id='l334' data-llen='7656:7679'>是史記布茲一語未足定武王封叔之案也何則史别</span><br/>
<span class='tline' id='l335' data-llen='7679:7702'>有封叔文也且蔡氏但曉成王封康叔一語出自書序</span><br/>
<span class='tline' id='l336' data-llen='7702:7725'>而不知不止于此夫書序本周史文周禮所謂外史達</span><br/>
<span class='tline' id='l337' data-llen='7725:7748'>書名于四方者卽是其書固與本誥同出原未有誤乃</span><br/>
<span class='tline' id='l338' data-llen='7748:7771'>又有所據最確無容置喙者春秋定四年晉侯假王命</span><br/>
<span class='tline' id='l339' data-llen='7771:7794'>以㑹召陵將長蔡于衛而祝鮀争之有曰武王克商成</span><br/>
<span class='tline' id='l340' data-llen='7794:7821'><a onclick="displayPageImage('KR1b0050', 'WYG', '003-19b' );" name="003-19b" class="pb">[003-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7821:7844'>王定之周公相王室以尹天下分殷民六族條氏徐氏</span><br/>
<span class='tline' id='l342' data-llen='7844:7867'>蕭氏索氏長勺氏尾勺氏使之職事于魯命以伯禽而</span><br/>
<span class='tline' id='l343' data-llen='7867:7890'>封于少皥之墟分殷民七族陶氏施氏繁氏錡氏樊氏</span><br/>
<span class='tline' id='l344' data-llen='7890:7913'>饑氏終葵氏并武父圃田有閻相土諸土地命以康誥</span><br/>
<span class='tline' id='l345' data-llen='7913:7936'>而封于殷墟則不特成王滅殷後封伯禽康叔且分諸</span><br/>
<span class='tline' id='l346' data-llen='7936:7959'>殷民土地歴歴指數有名有物抑且康誥之作明屬此</span><br/>
<span class='tline' id='l347' data-llen='7959:7982'>時此周史䇿書左氏得之以傳春秋者譬之隆萬年間</span><br/>
<span class='tline' id='l348' data-llen='7982:8005'>史官紀國初洪永年封國之事以本朝史官述本朝分</span><br/>
<span class='tline' id='l349' data-llen='8005:8032'><a onclick="displayPageImage('KR1b0050', 'WYG', '003-20a' );" name="003-20a" class="pb">[003-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='8032:8055'>藩掌故豈有未確于此不信則天下無信書矣葢宋人</span><br/>
<span class='tline' id='l351' data-llen='8055:8078'>大患全在據一理以覈古事夫聖賢用心有在恒理之</span><br/>
<span class='tline' id='l352' data-llen='8078:8101'>外者孟子明云君子所為衆人不識一據恒理則小人</span><br/>
<span class='tline' id='l353' data-llen='8101:8124'>之腹矣故康誥一篇是周公奉王命以作誥者然仍以</span><br/>
<span class='tline' id='l354' data-llen='8124:8147'>公命其稱王若曰假詞耳若其稱武王寡兄則徐仲山</span><br/>
<span class='tline' id='l355' data-llen='8147:8170'>日記有云周公假武王之命以作詞猶武王合文王之</span><br/>
<span class='tline' id='l356' data-llen='8170:8193'>年以紀歲者此皆不忍亡先王之義且祝鮀明云武王</span><br/>
<span class='tline' id='l357' data-llen='8193:8216'>克商成王定之是成王滅禄父仍歸本于武之克商故</span><br/>
<span class='tline' id='l358' data-llen='8216:8243'><a onclick="displayPageImage('KR1b0050', 'WYG', '003-20b' );" name="003-20b" class="pb">[003-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8243:8266'>誥中稱寡兄且無一語頌武德有以也此則精于解經</span><br/>
<span class='tline' id='l360' data-llen='8266:8289'>者若一概武斷則焚書矣由此觀之則大誥之稱寧王</span><br/>
<span class='tline' id='l361' data-llen='8289:8312'>寧考寧人其不註武王而註文王者皆是此意而蘇軾</span><br/>
<span class='tline' id='l362' data-llen='8312:8335'>蔡沈俱改為武王而不之察也又康誥酒誥梓材三篇</span><br/>
<span class='tline' id='l363' data-llen='8335:8358'>多言刑罰而祝鮀云武王之母弟八人周公為太宰康</span><br/>
<span class='tline' id='l364' data-llen='8358:8381'>叔為司寇耼季為司空五叔無官豈尚年哉則康叔晚</span><br/>
<span class='tline' id='l365' data-llen='8381:8404'>封實留于畿内代蘇忿生為司寇至封衛時猶兼其官</span><br/>
<span class='tline' id='l366' data-llen='8404:8427'>故誥屢及之而陋者又云康誥是武王命叔為司寇非</span><br/>
<span class='tline' id='l367' data-llen='8427:8454'><a onclick="displayPageImage('KR1b0050', 'WYG', '003-21a' );" name="003-21a" class="pb">[003-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8454:8477'>成王封衛則于誥辭封東土殷民世享又不合矣解經</span><br/>
<span class='tline' id='l369' data-llen='8477:8500'>貴有據又貴通貫不得執此以廢彼又不得橫據一理</span><br/>
<span class='tline' id='l370' data-llen='8500:8516'>使天下之書舍而就我學古者知之</span><br/>
<span class='tline' id='l371' data-llen='8516:8519'>　</span><br/>
<span class='tline' id='l372' data-llen='8519:8522'>　</span><br/>
<span class='tline' id='l373' data-llen='8522:8525'>　</span><br/>
<span class='tline' id='l374' data-llen='8525:8528'>　</span><br/>
<span class='tline' id='l375' data-llen='8528:8531'>　</span><br/>
<span class='tline' id='l376' data-llen='8531:8558'><a onclick="displayPageImage('KR1b0050', 'WYG', '003-21b' );" name="003-21b" class="pb">[003-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8558:8561'>　</span><br/>
<span class='tline' id='l378' data-llen='8561:8564'>　</span><br/>
<span class='tline' id='l379' data-llen='8564:8567'>　</span><br/>
<span class='tline' id='l380' data-llen='8567:8570'>　</span><br/>
<span class='tline' id='l381' data-llen='8570:8573'>　</span><br/>
<span class='tline' id='l382' data-llen='8573:8576'>　</span><br/>
<span class='tline' id='l383' data-llen='8576:8579'>　</span><br/>
<span class='tline' id='l384' data-llen='8579:8589'>　尚書廣聽録卷三</span><br/>
</p>
<p><br/>
</p>
  </div>
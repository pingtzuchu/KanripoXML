<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0103', 'WYG', '017-1a' );" name="017-1a" class="pb">[017-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:209'>　讀易述卷十七　　　　明　潘士藻　撰</span>
<span class='tline' id='l10' data-llen='209:216'>　　雜卦傳</span>
<span class='tline' id='l11' data-llen='216:239'>　虞翻曰雜卦者雜六十四卦以爲義其於序卦之外</span>
<span class='tline' id='l12' data-llen='239:262'>　别言也昔者聖人之興因時而作隨其時宜不必皆</span>
<span class='tline' id='l13' data-llen='262:285'>　相因襲當有損益之意也故歸藏名卦之次亦多異</span>
<span class='tline' id='l14' data-llen='285:308'>　於時王道蹐駁聖人之意或欲錯綜以濟之故次序</span>
<span class='tline' id='l15' data-llen='308:316'>　卦以其雜也</span>
<span class='tline' id='l16' data-llen='316:342'><a onclick="displayPageImage('KR1a0103', 'WYG', '017-1b' );" name="017-1b" class="pb">[017-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='342:365'>　象㫖雜卦者韓康伯云雜揉衆卦錯綜其義或以類</span>
<span class='tline' id='l18' data-llen='365:388'>　相同或以異相明也文中子讀易至雜卦云旁行而</span>
<span class='tline' id='l19' data-llen='388:400'>　不流守者可與存義矣</span>
<span class='tline' id='l20' data-llen='400:423'>　張敬夫曰序卦所以言易道之常雜卦所以言易道</span>
<span class='tline' id='l21' data-llen='423:446'>　之變此古有是言也殊不知易之雜卦乃言其卦畫</span>
<span class='tline' id='l22' data-llen='446:469'>　反對各以類而言之非雜也於雜之中有不雜者存</span>
<span class='tline' id='l23' data-llen='469:473'>　焉</span>
<span class='tline' id='l24' data-llen='473:496'>　邵二泉曰序卦序言之也雜卦錯言之也於序之中</span>
<span class='tline' id='l25' data-llen='496:522'><a onclick="displayPageImage('KR1a0103', 'WYG', '017-2a' );" name="017-2a" class="pb">[017-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='522:545'>　復錯舉其反對者序言之其義如此錯言之其義又</span>
<span class='tline' id='l27' data-llen='545:560'>　如此序也錯也互爲經緯者也</span>
<span class='tline' id='l28' data-llen='560:583'>　項氏曰有序必有雜序者天地之定體雜者天地之</span>
<span class='tline' id='l29' data-llen='583:606'>　大用也有序而无雜則易之用窮矣故以雜卦終之</span>
<span class='tline' id='l30' data-llen='606:622'>　此既濟之終後之以未濟之意也</span>
<span class='tline' id='l31' data-llen='622:632'>乾剛坤柔比樂師憂</span>
<span class='tline' id='l32' data-llen='632:655'>　乾剛坤柔與離上坎下相類語若淺近而乾坤坎離</span>
<span class='tline' id='l33' data-llen='655:678'>　之性盡於二語之中凡易之剛爻皆乾也柔爻皆坤</span>
<span class='tline' id='l34' data-llen='678:704'><a onclick="displayPageImage('KR1a0103', 'WYG', '017-2b' );" name="017-2b" class="pb">[017-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='704:727'>　也凡繋辭之稱乾坤皆謂剛爻柔爻非但指六畫兩</span>
<span class='tline' id='l36' data-llen='727:750'>　卦而言也三百八十四爻不過剛柔二字比者聖人</span>
<span class='tline' id='l37' data-llen='750:773'>　之本心師者聖人之不能已故比謂之吉師謂之毒</span>
<span class='tline' id='l38' data-llen='773:796'>　師之九二必待中吉而後无咎必待王三錫命而後</span>
<span class='tline' id='l39' data-llen='796:819'>　成功比之九五内不戒邑人外不取逆者而物自歸</span>
<span class='tline' id='l40' data-llen='819:830'>　之其憂樂之分明矣</span>
<span class='tline' id='l41' data-llen='830:853'>　熊氏曰乾主上九坤主上六比樂師憂皆一陽統五</span>
<span class='tline' id='l42' data-llen='853:876'>　隂卦也比一陽在上爲顯比之主師一陽在下爲行</span>
<span class='tline' id='l43' data-llen='876:902'><a onclick="displayPageImage('KR1a0103', 'WYG', '017-3a' );" name="017-3a" class="pb">[017-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='902:908'>　險之師</span>
<span class='tline' id='l45' data-llen='908:918'>臨觀之義或與或求</span>
<span class='tline' id='l46' data-llen='918:941'>　或與或求皆尊陽之義呉㓜清曰二陽浸長上隂不</span>
<span class='tline' id='l47' data-llen='941:964'>　以勢臨而與之俟其進四隂已盛然不進逼陽統率</span>
<span class='tline' id='l48' data-llen='964:981'>　三隂居下求觀九五中正其解是已</span>
<span class='tline' id='l49' data-llen='981:994'>屯見而不失其居蒙雜而著</span>
<span class='tline' id='l50' data-llen='994:1017'>　項氏曰屯之初九已出乎震而未離於下盤桓居貞</span>
<span class='tline' id='l51' data-llen='1017:1040'>　奠而後動不使有失䇿也蒙之九二藏于坎中不求</span>
<span class='tline' id='l52' data-llen='1040:1066'><a onclick="displayPageImage('KR1a0103', 'WYG', '017-3b' );" name="017-3b" class="pb">[017-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1066:1089'>　於蒙而蒙自求之剛中而志應不可得而掩也此二</span>
<span class='tline' id='l54' data-llen='1089:1112'>　卦皆有康主濟民之用以居對見則見謂出也以著</span>
<span class='tline' id='l55' data-llen='1112:1135'>　對雜則雜謂隱也屯雖出而不失其處蒙雖處而不</span>
<span class='tline' id='l56' data-llen='1135:1147'>　免於出二義正相反也</span>
<span class='tline' id='l57' data-llen='1147:1170'>　熊氏曰屯蒙皆二陽之卦陽陷一也而位不同屯陽</span>
<span class='tline' id='l58' data-llen='1170:1193'>　見於上卦二隂之中而爲主下一陽動乎險中而利</span>
<span class='tline' id='l59' data-llen='1193:1216'>　居貞蒙陽雜於下卦二隂之中而爲主其上一陽止</span>
<span class='tline' id='l60' data-llen='1216:1226'>　於險外以貞示人</span>
<span class='tline' id='l61' data-llen='1226:1252'><a onclick="displayPageImage('KR1a0103', 'WYG', '017-4a' );" name="017-4a" class="pb">[017-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1252:1267'>震起也艮止也損益盛衰之始也</span>
<span class='tline' id='l63' data-llen='1267:1290'>　龔氏曰起者生於動陽在下也止者生於静陽在上</span>
<span class='tline' id='l64' data-llen='1290:1313'>　也震一陽起於初艮一陽止於終此天道之起止自</span>
<span class='tline' id='l65' data-llen='1313:1336'>　東方而至於東北者也雜卦言止者三艮止也大壯</span>
<span class='tline' id='l66' data-llen='1336:1359'>　則止節止也大壯之止與遯之退相反謂陽德方盛</span>
<span class='tline' id='l67' data-llen='1359:1382'>　故止而不退也此止有向進之象非若艮之止而終</span>
<span class='tline' id='l68' data-llen='1382:1405'>　也節之止與渙之離相反謂遏而止之使不散也此</span>
<span class='tline' id='l69' data-llen='1405:1428'>　乃人止之非若大壯之自止也損益盛衰之始也此</span>
<span class='tline' id='l70' data-llen='1428:1454'><a onclick="displayPageImage('KR1a0103', 'WYG', '017-4b' );" name="017-4b" class="pb">[017-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1454:1477'>　句發明損益之義最爲親切泰之變爲損損未遽衰</span>
<span class='tline' id='l72' data-llen='1477:1500'>　也然損而不已自是衰矣否之變爲益益未遽盛也</span>
<span class='tline' id='l73' data-llen='1500:1523'>　然益而不已自是盛矣爲人者能使惡日衰善日盛</span>
<span class='tline' id='l74' data-llen='1523:1546'>　其爲聖賢也孰禦焉爲國者能使害日衰利日盛其</span>
<span class='tline' id='l75' data-llen='1546:1569'>　爲泰和也孰禦焉關朗曰始盛者由衰而益始衰者</span>
<span class='tline' id='l76' data-llen='1569:1576'>　由盛而損</span>
<span class='tline' id='l77' data-llen='1576:1586'>大畜時也无妄災也</span>
<span class='tline' id='l78' data-llen='1586:1609'>　止健者時有適然无妄而災自外至以乾之剛而受</span>
<span class='tline' id='l79' data-llen='1609:1635'><a onclick="displayPageImage('KR1a0103', 'WYG', '017-5a' );" name="017-5a" class="pb">[017-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1635:1658'>　畜於四五之二隂如大畜者可以言時矣當无妄之</span>
<span class='tline' id='l81' data-llen='1658:1681'>　時而猶有災焉可以言災也以艮畜乾而可者艮爲</span>
<span class='tline' id='l82' data-llen='1681:1704'>　上主而力足以畜大故云時也以乾行震而不利者</span>
<span class='tline' id='l83' data-llen='1704:1727'>　震爲下主以上主者爲時則下主者災矣是上下之</span>
<span class='tline' id='l84' data-llen='1727:1732'>　分也</span>
<span class='tline' id='l85' data-llen='1732:1747'>萃聚而升不來也謙輕而豫怠也</span>
<span class='tline' id='l86' data-llen='1747:1770'>　萃升皆四隂之卦萃三隂在下皆萃於五是聚而不</span>
<span class='tline' id='l87' data-llen='1770:1793'>　散升三隂在上而主初隂柔以時升是以往而不來</span>
<span class='tline' id='l88' data-llen='1793:1819'><a onclick="displayPageImage('KR1a0103', 'WYG', '017-5b' );" name="017-5b" class="pb">[017-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1819:1842'>　易以上爲往下爲來也象㫖陽在下卦自抑而爲謙</span>
<span class='tline' id='l90' data-llen='1842:1862'>　之主故輕陽在上卦自髙而爲豫之主故怠</span>
<span class='tline' id='l91' data-llen='1862:1872'>噬嗑食也賁无色也</span>
<span class='tline' id='l92' data-llen='1872:1895'>　象㫖噬嗑賁皆三隂三陽之卦噬嗑中陽在頥居下</span>
<span class='tline' id='l93' data-llen='1895:1918'>　卦震動之上食也賁中陽文剛而光輝於艮實之内</span>
<span class='tline' id='l94' data-llen='1918:1941'>　无色也色謂一色文則无一色矣陳琛曰噬嗑以有</span>
<span class='tline' id='l95' data-llen='1941:1955'>　物而見食賁以无色而受采</span>
<span class='tline' id='l96' data-llen='1955:1963'>兌見而巽伏也</span>
<span class='tline' id='l97' data-llen='1963:1989'><a onclick="displayPageImage('KR1a0103', 'WYG', '017-6a' );" name="017-6a" class="pb">[017-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='1989:2012'>　關朗曰兊見也以其隂柔外形乎巽伏也以其隂柔</span>
<span class='tline' id='l99' data-llen='2012:2035'>　内藴乎卜子夏曰兊剛内而柔外見其情而說人也</span>
<span class='tline' id='l100' data-llen='2035:2058'>　巽剛外而柔内隱其情而巽物也項氏曰屯見而蒙</span>
<span class='tline' id='l101' data-llen='2058:2081'>　雜皆指陽言之也兊見而巽伏皆指隂言之也坎之</span>
<span class='tline' id='l102' data-llen='2081:2105'>　隐伏伏於隂中遇陷而不能出也巽之隠伏伏於陽下</span>
<span class='tline' id='l103' data-llen='2105:2112'>　順伏之也</span>
<span class='tline' id='l104' data-llen='2112:2122'>隨无故也蠱則飭也</span>
<span class='tline' id='l105' data-llen='2122:2145'>　隨以无故而偷安蠱以有壊而修飭故聖人不畏多</span>
<span class='tline' id='l106' data-llen='2145:2171'><a onclick="displayPageImage('KR1a0103', 'WYG', '017-6b' );" name="017-6b" class="pb">[017-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2171:2194'>　難而畏无難也呉㓜清曰隨初九爲主聽二隂自隨</span>
<span class='tline' id='l108' data-llen='2194:2217'>　而无所作爲蠱初六爲主承乾父體壊而有所整治</span>
<span class='tline' id='l109' data-llen='2217:2232'>剥爛也復反也晉晝也明夷誅也</span>
<span class='tline' id='l110' data-llen='2232:2255'>　剥爛盡復反生也凡果爛而仁生物爛而蠱生木葉</span>
<span class='tline' id='l111' data-llen='2255:2278'>　爛而根生糞壤爛而苖生皆剥復之理也孫奕示兒</span>
<span class='tline' id='l112' data-llen='2278:2301'>　編誅當作昧明出地上爲晝明入地中爲昧得反對</span>
<span class='tline' id='l113' data-llen='2301:2324'>　之義關氏曰蒙昧者厥道求乎明明夷亦昧也非不</span>
<span class='tline' id='l114' data-llen='2324:2337'>　明葢傷之耳孫氏義取此</span>
<span class='tline' id='l115' data-llen='2337:2363'><a onclick="displayPageImage('KR1a0103', 'WYG', '017-7a' );" name="017-7a" class="pb">[017-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2363:2372'>井通而困相遇也</span>
<span class='tline' id='l117' data-llen='2372:2395'>　剛柔相遇而剛見揜也以通與遇反對則遇爲相抵</span>
<span class='tline' id='l118' data-llen='2395:2418'>　而不通之象巽之上爻主塞坎水之下流而坎水乃</span>
<span class='tline' id='l119' data-llen='2418:2441'>　出於上葢塞而後通者也故謂之通兌之下爻主塞</span>
<span class='tline' id='l120' data-llen='2441:2464'>　坎水之上源而坎水適在下正遇其塞所以困也自</span>
<span class='tline' id='l121' data-llen='2464:2484'>　乾坤至此凡三十卦正與上經之數相當也</span>
<span class='tline' id='l122' data-llen='2484:2504'>咸速也恒乆也渙離也節止也解緩也蹇難也</span>
<span class='tline' id='l123' data-llen='2504:2527'>　天下之速莫速於感咸速也此語最有味渙節正與</span>
<span class='tline' id='l124' data-llen='2527:2553'><a onclick="displayPageImage('KR1a0103', 'WYG', '017-7b' );" name="017-7b" class="pb">[017-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2553:2579'>　井困相反井以木出水渙則以水浮木故<span class='krp-note'>闕/</span>之極終</span>
<span class='tline' id='l126' data-llen='2579:2602'>　於散也節以澤上之水故居通而能塞解蹇亦以水</span>
<span class='tline' id='l127' data-llen='2602:2624'>　言解近於渙緩而縱之也蹇近於節難而止之也</span>
<span class='tline' id='l128' data-llen='2624:2647'>　呉㓜清曰咸九三不上感正應而下感近比欲速感</span>
<span class='tline' id='l129' data-llen='2647:2670'>　也恒初六以柔巽處卑下妻道之可乆者也渙九二</span>
<span class='tline' id='l130' data-llen='2670:2693'>　坎水在巽風之下爲風所離散節九五坎水在兊澤</span>
<span class='tline' id='l131' data-llen='2693:2716'>　之上爲澤所節止解九二坎陷在内震則出險而動</span>
<span class='tline' id='l132' data-llen='2716:2739'>　於外内險已解緩也蹇九五坎險在外艮則見險而</span>
<span class='tline' id='l133' data-llen='2739:2765'><a onclick="displayPageImage('KR1a0103', 'WYG', '017-8a' );" name="017-8a" class="pb">[017-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2765:2777'>　止於内外險方艱難也</span>
<span class='tline' id='l135' data-llen='2777:2792'>睽外也家人内也否泰反其類也</span>
<span class='tline' id='l136' data-llen='2792:2815'>　睽外家人内皆以離卦言也火在外則氣散火在内</span>
<span class='tline' id='l137' data-llen='2815:2838'>　則神凝治身治國一也否泰之相反亦在内外之間</span>
<span class='tline' id='l138' data-llen='2838:2861'>　皆以乾言也乾在外則否乾在内則泰乾者國之君</span>
<span class='tline' id='l139' data-llen='2861:2884'>　子身之陽氣也虞翻曰離女在上故外女正位乎内</span>
<span class='tline' id='l140' data-llen='2884:2907'>　故内謂二五隂爻也關朗曰明乎外者物自睽故曰</span>
<span class='tline' id='l141' data-llen='2907:2930'>　睽外明乎内者家自齊故家人内也龔氏曰否泰乾</span>
<span class='tline' id='l142' data-llen='2930:2956'><a onclick="displayPageImage('KR1a0103', 'WYG', '017-8b' );" name="017-8b" class="pb">[017-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2956:2979'>　上坤下坤上乾下純隂純陽各以類相反故爻言疇</span>
<span class='tline' id='l144' data-llen='2979:2984'>　言彚</span>
<span class='tline' id='l145' data-llen='2984:3002'>大壯則止遯則退也大有衆也同人親也</span>
<span class='tline' id='l146' data-llen='3002:3025'>　大壯止遯退亦皆以乾言也乾壯則止而不退乾遯</span>
<span class='tline' id='l147' data-llen='3025:3048'>　則退而不止大有同人皆以離之中爻爲主在上則</span>
<span class='tline' id='l148' data-llen='3048:3071'>　人歸於我是故謂之衆在下則我同乎人是故謂之</span>
<span class='tline' id='l149' data-llen='3071:3094'>　親隆山李氏曰離爲火火性炎上而趨乾故曰同人</span>
<span class='tline' id='l150' data-llen='3094:3099'>　親也</span>
<span class='tline' id='l151' data-llen='3099:3125'><a onclick="displayPageImage('KR1a0103', 'WYG', '017-9a' );" name="017-9a" class="pb">[017-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3125:3148'>　呉㓜清曰大壯四陽進而消隂遯二隂進而消陽慮</span>
<span class='tline' id='l153' data-llen='3148:3171'>　後陽之恃其壯故不欲九四之進而欲其止慮前陽</span>
<span class='tline' id='l154' data-llen='3171:3194'>　之不及遯故不欲六二之進而欲其退也聖人於五</span>
<span class='tline' id='l155' data-llen='3194:3217'>　陽之夬亦不欲陽之輕進於一隂之姤亦惟欲隂之</span>
<span class='tline' id='l156' data-llen='3217:3240'>　不進葢同此意彭山曰大壯无止義恐其過壯而言</span>
<span class='tline' id='l157' data-llen='3240:3257'>　止耳遯无退義以其沉晦而爲退耳</span>
<span class='tline' id='l158' data-llen='3257:3275'>革去故也鼎取新也小過過也中孚信也</span>
<span class='tline' id='l159' data-llen='3275:3298'>　革以火鎔金故爲去故鼎以木鑚火故爲取新亦以</span>
<span class='tline' id='l160' data-llen='3298:3324'><a onclick="displayPageImage('KR1a0103', 'WYG', '017-9b' );" name="017-9b" class="pb">[017-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3324:3347'>　離爲主也小過四隂在外而過其常中孚二隂在内</span>
<span class='tline' id='l162' data-llen='3347:3364'>　而守其常二義相反對皆主隂言之</span>
<span class='tline' id='l163' data-llen='3364:3387'>　呉㓜清曰革六二離火在内而兊澤燥渴尾閭沃之</span>
<span class='tline' id='l164' data-llen='3387:3410'>　火去其澤之故者也鼎六五離火在上而巽木生之</span>
<span class='tline' id='l165' data-llen='3410:3433'>　燧改薪傳之火取其木火之新者也小過九四主也</span>
<span class='tline' id='l166' data-llen='3433:3456'>　而爲六五所過葢隂盛能過陽衰不反也中孚六四</span>
<span class='tline' id='l167' data-llen='3456:3477'>　主也而爲九五所信葢陽實能感隂虛能應也</span>
<span class='tline' id='l168' data-llen='3477:3500'>　說㫖大有之衆一隂有五陽也同人之親五陽同一</span>
<span class='tline' id='l169' data-llen='3500:3527'><a onclick="displayPageImage('KR1a0103', 'WYG', '017-10a' );" name="017-10a" class="pb">[017-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3527:3550'>　隂也革之去故者以火混水也鼎之取新者以木巽</span>
<span class='tline' id='l171' data-llen='3550:3555'>　火也</span>
<span class='tline' id='l172' data-llen='3555:3578'>　呉羔曰小者之過乃謂之過若過之大是罪惡而非</span>
<span class='tline' id='l173' data-llen='3578:3601'>　過矣中心之孚乃謂之信若外之孚乃色取而非信</span>
<span class='tline' id='l174' data-llen='3601:3617'>　矣一則過而不信一則信而无過</span>
<span class='tline' id='l175' data-llen='3617:3627'>豐多故也親寡旅也</span>
<span class='tline' id='l176' data-llen='3627:3650'>　卦名皆在句上旅獨在下者取其韻之叶也以多故</span>
<span class='tline' id='l177' data-llen='3650:3673'>　對寡親則故非事故之故凡物之情豐盛則故舊合</span>
<span class='tline' id='l178' data-llen='3673:3700'><a onclick="displayPageImage('KR1a0103', 'WYG', '017-10b' );" name="017-10b" class="pb">[017-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3700:3723'>　羇旅則親戚離二卦皆主離言雷與電俱至其黨不</span>
<span class='tline' id='l180' data-llen='3723:3739'>　亦盛乎山上有火其勢不亦孤乎</span>
<span class='tline' id='l181' data-llen='3739:3762'>　熊氏曰豐以二四爲主二爲明之主而四爲動之主</span>
<span class='tline' id='l182' data-llen='3762:3785'>　動乎明中内文明則有所容爲多故旅以三五爲主</span>
<span class='tline' id='l183' data-llen='3785:3808'>　三爲止之主五爲明之主止乎明下外文明則有所</span>
<span class='tline' id='l184' data-llen='3808:3831'>　察故无徒豐二四相得旅三五不相得呉<span class='krp-note'>闕/</span></span>
<span class='tline' id='l185' data-llen='3831:3854'>　　　在内爲主於明盛之中外與四相易而情相得</span>
<span class='tline' id='l186' data-llen='3854:3877'>　初六往上三亦來孚故舊之多也旅六五在外爲主</span>
<span class='tline' id='l187' data-llen='3877:3904'><a onclick="displayPageImage('KR1a0103', 'WYG', '017-11a' );" name="017-11a" class="pb">[017-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3904:3926'>　於覊窮之中内與三相易而情不相親相親者寡</span>
<span class='tline' id='l189' data-llen='3926:3949'>　韓康伯曰髙者危懼滿者戒盈大者多憂故也蘇氏</span>
<span class='tline' id='l190' data-llen='3949:3972'>　曰豐以盛大而多故俞琰曰旅之時阨窮而无上下</span>
<span class='tline' id='l191' data-llen='3972:3981'>　之交故相親寡</span>
<span class='tline' id='l192' data-llen='3981:4004'>離上而坎下也小畜寡也履不處也需不進也訟不親</span>
<span class='tline' id='l193' data-llen='4004:4007'>也</span>
<span class='tline' id='l194' data-llen='4007:4030'>　乾陽而在上坤隂而在下者隂陽之定體如人之首</span>
<span class='tline' id='l195' data-llen='4030:4053'>　上而腹下也離女而在上坎男而在下者隂陽之精</span>
<span class='tline' id='l196' data-llen='4053:4080'><a onclick="displayPageImage('KR1a0103', 'WYG', '017-11b' );" name="017-11b" class="pb">[017-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4080:4103'>　氣互藏其宅如人之心上而腎下也是故腎之精升</span>
<span class='tline' id='l198' data-llen='4103:4126'>　而爲氣則離中之隂也心之精降而爲液則坎中之</span>
<span class='tline' id='l199' data-llen='4126:4149'>　陽也火隂物也而附于陽故炎上水陽物也而藏于</span>
<span class='tline' id='l200' data-llen='4149:4172'>　隂故就下然則日爲隂月爲陽乎曰日則陽矣而日</span>
<span class='tline' id='l201' data-llen='4172:4196'>　中之精則隂之神也月則隂矣而月中之精則陽之神</span>
<span class='tline' id='l202' data-llen='4196:4219'>　也故曰離上而坎下小畜與履皆指一隂言之履六</span>
<span class='tline' id='l203' data-llen='4219:4242'>　三不當位故可暫履而不可處也小畜坎四雖當位</span>
<span class='tline' id='l204' data-llen='4242:4265'>　而无力故能暫制而不能勝也大有得尊位大中大</span>
<span class='tline' id='l205' data-llen='4265:4292'><a onclick="displayPageImage('KR1a0103', 'WYG', '017-12a' );" name="017-12a" class="pb">[017-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4292:4315'>　畜得朋故皆爲大而不爲寡需訟皆主乾言止於坎</span>
<span class='tline' id='l207' data-llen='4315:4329'>　下故不進違坎而去故不親</span>
<span class='tline' id='l208' data-llen='4329:4352'>　呉㓜清曰離六五爲主火炎而上故上征而折上九</span>
<span class='tline' id='l209' data-llen='4352:4375'>　之首坎九五爲主水潤而下故下比而納六四之約</span>
<span class='tline' id='l210' data-llen='4375:4398'>　小畜一隂畜藏於五陽之間所畜者寡少履六三履</span>
<span class='tline' id='l211' data-llen='4398:4421'>　行於二陽之上所履者剛又不得正位非其所安故</span>
<span class='tline' id='l212' data-llen='4421:4444'>　行去而不留處需九五爲主下三陽以險在前而不</span>
<span class='tline' id='l213' data-llen='4444:4464'>　進訟以九二爲主水性潤下天髙違行不親</span>
<span class='tline' id='l214' data-llen='4464:4491'><a onclick="displayPageImage('KR1a0103', 'WYG', '017-12b' );" name="017-12b" class="pb">[017-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4491:4514'>大過顚也姤遇也柔遇剛也漸女歸待男行也頥養正</span>
<span class='tline' id='l216' data-llen='4514:4537'>也既濟定也歸妹女之終也未濟男之窮也夬决也剛</span>
<span class='tline' id='l217' data-llen='4537:4551'>决柔也君子道長小人道憂也</span>
<span class='tline' id='l218' data-llen='4551:4574'>　顚與正皆主陽言之隂陷陽爲顚陽養隂爲正大過</span>
<span class='tline' id='l219' data-llen='4574:4597'>　十月卦陽始絶也頥十一月卦陽復生也漸九三得</span>
<span class='tline' id='l220' data-llen='4597:4620'>　男位之正女而將往也六四之女得其迎而後行也</span>
<span class='tline' id='l221' data-llen='4620:4643'>　歸妹之義六三女君之娣女之少者既歸則女之事</span>
<span class='tline' id='l222' data-llen='4643:4666'>　終也又曰漸歸妹皆主女言女子之進也始於待聘</span>
<span class='tline' id='l223' data-llen='4666:4693'><a onclick="displayPageImage('KR1a0103', 'WYG', '017-13a' );" name="017-13a" class="pb">[017-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4693:4716'>　終於來歸既得所歸則女道終矣既濟六爻當位未</span>
<span class='tline' id='l225' data-llen='4716:4739'>　濟三陽失位皆主男而言水能留火故定火不能留</span>
<span class='tline' id='l226' data-llen='4739:4762'>　水故窮隂陽不交而陽獨受窮者生道屬陽死道屬</span>
<span class='tline' id='l227' data-llen='4762:4785'>　隂也男女窮不同終者事之或女子之義從一而終</span>
<span class='tline' id='l228' data-llen='4785:4808'>　不可以復進也窮者時之災事窮勢極君子之不幸</span>
<span class='tline' id='l229' data-llen='4808:4831'>　也姤夬皆主隂而言隂以遭遇爲善故以附决爲憂</span>
<span class='tline' id='l230' data-llen='4831:4854'>　遇者有喜之辭也自咸恒至此三十四卦正與下經</span>
<span class='tline' id='l231' data-llen='4854:4877'>　之數相當以八卦之序言之大過者亂之極也亂之</span>
<span class='tline' id='l232' data-llen='4877:4904'><a onclick="displayPageImage('KR1a0103', 'WYG', '017-13b' );" name="017-13b" class="pb">[017-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4904:4927'>　原必起於姤姤者小人之初長也漸者小人之窺伺</span>
<span class='tline' id='l234' data-llen='4927:4953'>　君子也頥者君子遭變而自養也<span class='krp-note'>卦氣頥在大雪之/</span></span>
<span class='tline' id='l235' data-llen='4953:4982'>　<span class='krp-note'>後冬至之前/</span>既濟者君子之善處小人也<span class='krp-note'>三隂三陽/</span></span>
<span class='tline' id='l236' data-llen='4982:5008'>　<span class='krp-note'>各當其位/</span>歸妹者小人之遇合也未濟者君子之失</span>
<span class='tline' id='l237' data-llen='5008:5031'>　位也小人窮其勢必决故受之以夬此一節自大過</span>
<span class='tline' id='l238' data-llen='5031:5054'>　而下特皆以男女爲言至夬而明之曰君子小人則</span>
<span class='tline' id='l239' data-llen='5054:5077'>　其意斷可識矣以八卦之象言之雜卦自乾坤至需</span>
<span class='tline' id='l240' data-llen='5077:5100'>　訟爲八者七而末章爲卦者八以寓反覆无窮之意</span>
<span class='tline' id='l241' data-llen='5100:5127'><a onclick="displayPageImage('KR1a0103', 'WYG', '017-14a' );" name="017-14a" class="pb">[017-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5127:5151'>　則是八者必不苟取也葢嘗論之大過者震<span class='krp-note'>闕/</span></span>
<span class='tline' id='l243' data-llen='5151:5178'><a onclick="displayPageImage('KR1a0103', 'WYG', '017-15a' );" name="017-15a" class="pb">[017-15a] <img width="20"  src="/static/img/kanseki-5.png"/></a></span>
<span class='tline' id='l244' data-llen='5178:5201'>　終雜卦可反覆為兩而剛柔吉凶相反變易之義也</span>
<span class='tline' id='l245' data-llen='5201:5224'>　自乾坤至困三十卦當上經之數中雜下經十二卦</span>
<span class='tline' id='l246' data-llen='5224:5247'>　自咸至夬三十四卦當下經之數中雜上經十二卦</span>
<span class='tline' id='l247' data-llen='5247:5270'>　坎離以交中居上經今下附震艮巽兊以交偏居下</span>
<span class='tline' id='l248' data-llen='5270:5293'>　今上附其无反對者上經六今附以二下經二今附</span>
<span class='tline' id='l249' data-llen='5293:5316'>　以六又皆交易矣十二辟卦除乾坤上經泰否臨觀</span>
<span class='tline' id='l250' data-llen='5316:5339'>　剥復隂多於陽者十二下經遯壯姤夬陽多於隂者</span>
<span class='tline' id='l251' data-llen='5339:5362'>　十二移否泰於二十四卦之中而隂陽之多少復如</span>
<span class='tline' id='l252' data-llen='5362:5389'><a onclick="displayPageImage('KR1a0103', 'WYG', '017-15b' );" name="017-15b" class="pb">[017-15b] <img width="20"  src="/static/img/kanseki-5.png"/></a></span>
<span class='tline' id='l253' data-llen='5389:5412'>　之特在上經者三十六畫今附者二十四下二十四</span>
<span class='tline' id='l254' data-llen='5412:5435'>　畫今附三十六愈見其交易之妙爾若合論六十四</span>
<span class='tline' id='l255' data-llen='5435:5458'>　卦上經三十卦隂爻之多於陽者八下經三十四卦</span>
<span class='tline' id='l256' data-llen='5458:5481'>　陽爻之多於隂者亦八今附於三十卦者隂多三十</span>
<span class='tline' id='l257' data-llen='5481:5504'>　六附於三十四卦者陽多亦三十六以反對論上經</span>
<span class='tline' id='l258' data-llen='5504:5527'>　隂多者四下經陽多亦四今則附於上者隂爻多十</span>
<span class='tline' id='l259' data-llen='5527:5550'>　八附於下者陽多亦十八或三十六或十八互爲多</span>
<span class='tline' id='l260' data-llen='5550:5573'>　少隂陽交易而三十六宫之妙愈可見矣伏羲之畫</span>
<span class='tline' id='l261' data-llen='5573:5600'><a onclick="displayPageImage('KR1a0103', 'WYG', '017-16a' );" name="017-16a" class="pb">[017-16a] <img width="20"  src="/static/img/kanseki-5.png"/></a></span>
<span class='tline' id='l262' data-llen='5600:5623'>　文王孔子之言皆天也自大過以下雜物撰徳指中</span>
<span class='tline' id='l263' data-llen='5623:5632'>　四爻<span class='krp-note'>闕/</span></span>
<span class='tline' id='l264' data-llen='5632:5635'>　</span>
<span class='tline' id='l265' data-llen='5635:5638'>　</span>
<span class='tline' id='l266' data-llen='5638:5641'>　</span>
<span class='tline' id='l267' data-llen='5641:5644'>　</span>
<span class='tline' id='l268' data-llen='5644:5647'>　</span>
<span class='tline' id='l269' data-llen='5647:5650'>　</span>
<span class='tline' id='l270' data-llen='5650:5677'><a onclick="displayPageImage('KR1a0103', 'WYG', '017-16b' );" name="017-16b" class="pb">[017-16b] <img width="20"  src="/static/img/kanseki-5.png"/></a></span>
<span class='tline' id='l271' data-llen='5677:5680'>　</span>
<span class='tline' id='l272' data-llen='5680:5683'>　</span>
<span class='tline' id='l273' data-llen='5683:5686'>　</span>
<span class='tline' id='l274' data-llen='5686:5689'>　</span>
<span class='tline' id='l275' data-llen='5689:5692'>　</span>
<span class='tline' id='l276' data-llen='5692:5695'>　</span>
<span class='tline' id='l277' data-llen='5695:5698'>　</span>
<span class='tline' id='l278' data-llen='5698:5707'>　讀易述卷十七</span>
</p>
<p>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0103', 'WYG', '012-1a' );" name="012-1a" class="pb">[012-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　讀易述卷十二　　　　　明　潘士藻　撰</span><br/>
<span class='tline' id='l10' data-llen='210:219'>　　繫辭上𫝊</span><br/>
<span class='tline' id='l11' data-llen='219:242'>聖人有以見天下之賾而擬諸其形容象其物宜是故</span><br/>
<span class='tline' id='l12' data-llen='242:247'>謂之象</span><br/>
<span class='tline' id='l13' data-llen='247:270'>　述曰龔氏曰卦者所以示象也故有以見天下之賾</span><br/>
<span class='tline' id='l14' data-llen='270:293'>　賾中理之所藏可探以示人也上下内外所謂擬諸</span><br/>
<span class='tline' id='l15' data-llen='293:316'>　其形容也静而有則者形也動而有儀者容也隂象</span><br/>
<span class='tline' id='l16' data-llen='316:342'><a onclick="displayPageImage('KR1a0103', 'WYG', '012-1b' );" name="012-1b" class="pb">[012-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='342:365'>　隂之物宜陽象陽之物宜隂陽雜者亦然此所以謂</span><br/>
<span class='tline' id='l18' data-llen='365:388'>　之象而成卦鄭氏曰若乾之健坤之順震之動離之</span><br/>
<span class='tline' id='l19' data-llen='388:408'>　文而取於馬牛龍雉之類則象實像之故也</span><br/>
<span class='tline' id='l20' data-llen='408:431'>聖人有以見天下之動而觀其㑹通以行其典禮繋辭</span><br/>
<span class='tline' id='l21' data-llen='431:444'>焉以斷其吉凶是故謂之爻</span><br/>
<span class='tline' id='l22' data-llen='444:467'>　述曰天下之動未便說到易之動是事至面前自家</span><br/>
<span class='tline' id='l23' data-llen='467:490'>　一念萌動求處置他便是動也㑹通者於衆理所聚</span><br/>
<span class='tline' id='l24' data-llen='490:513'>　而觀之求所通利而典禮行所謂擇乎中庸也典禮</span><br/>
<span class='tline' id='l25' data-llen='513:539'><a onclick="displayPageImage('KR1a0103', 'WYG', '012-2a' );" name="012-2a" class="pb">[012-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='539:562'>　者常道之節文也吉凶生於動而禮以一變萬乃所</span><br/>
<span class='tline' id='l27' data-llen='562:584'>　以斷也㑹通典禮得則為吉㑹通典禮失則為凶</span><br/>
<span class='tline' id='l28' data-llen='584:607'>　鄭氏曰爻者九六之數也㑹則萬物皆相見通則氣</span><br/>
<span class='tline' id='l29' data-llen='607:630'>　融而亨典常言禮變言而辭者所以命其物也萬物</span><br/>
<span class='tline' id='l30' data-llen='630:653'>　方静辨而各正后不省方而君子則向晦亦無所效</span><br/>
<span class='tline' id='l31' data-llen='653:676'>　矣天下之時至於㑹通而无道以御之則是在萃之</span><br/>
<span class='tline' id='l32' data-llen='676:699'>　聚而忘不虞之戒處既濟之定而无防患之思也豈</span><br/>
<span class='tline' id='l33' data-llen='699:722'>　能必无凶乎故有典焉以經之有禮焉以緯之順之</span><br/>
<span class='tline' id='l34' data-llen='722:748'><a onclick="displayPageImage('KR1a0103', 'WYG', '012-2b' );" name="012-2b" class="pb">[012-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='748:771'>　者吉逆之者凶而繫辭焉以斷之天下之動始得而</span><br/>
<span class='tline' id='l36' data-llen='771:794'>　知矣若否泰損益之不同而消息盈虚之不能違爻</span><br/>
<span class='tline' id='l37' data-llen='794:801'>　效之故也</span><br/>
<span class='tline' id='l38' data-llen='801:825'>言天下之至賾而不可惡也言天下之至動而不可亂也</span><br/>
<span class='tline' id='l39' data-llen='825:848'>　述曰象自賾之不可見處名之是言天下之至賾也</span><br/>
<span class='tline' id='l40' data-llen='848:871'>　惡猶厭也辭自變之不可窮處通之是言天下之至</span><br/>
<span class='tline' id='l41' data-llen='871:894'>　動也卦名與辭皆言也亂猶棼也至賾者隐而難求</span><br/>
<span class='tline' id='l42' data-llen='894:917'>　則生厭聖人言之犂然當於人心不可惡也至動者</span><br/>
<span class='tline' id='l43' data-llen='917:943'><a onclick="displayPageImage('KR1a0103', 'WYG', '012-3a' );" name="012-3a" class="pb">[012-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='943:966'>　雜而易擾則致棼聖人言之井然各有條理不可亂</span><br/>
<span class='tline' id='l45' data-llen='966:989'>　也此承上文言聖人所言至賾至動之理皆本於實</span><br/>
<span class='tline' id='l46' data-llen='989:1001'>　見而人心所由安定也</span><br/>
<span class='tline' id='l47' data-llen='1001:1025'>　鄭𤣥曰天下之賾去人情也逺疑若可惡象之所言</span><br/>
<span class='tline' id='l48' data-llen='1025:1048'>　每與理㑹則人將樂而玩之矣天下之動擾擾而不</span><br/>
<span class='tline' id='l49' data-llen='1048:1071'>　齊疑若可亂爻之所言每與事適則人將居而安之</span><br/>
<span class='tline' id='l50' data-llen='1071:1075'>　矣</span><br/>
<span class='tline' id='l51' data-llen='1075:1098'>　蘇氏曰象卦也物錯之際難言也聖人有以見之擬</span><br/>
<span class='tline' id='l52' data-llen='1098:1124'><a onclick="displayPageImage('KR1a0103', 'WYG', '012-3b' );" name="012-3b" class="pb">[012-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1124:1147'>　諸其形容象其物宜而畫以為卦剛柔相交上下相</span><br/>
<span class='tline' id='l54' data-llen='1147:1170'>　錯而六爻進退屈信於其間其進退屈信不可必其</span><br/>
<span class='tline' id='l55' data-llen='1170:1193'>　順之則吉逆之則凶者可必也可必者其㑹通之處</span><br/>
<span class='tline' id='l56' data-llen='1193:1216'>　也見其㑹通之處則典禮可行也故卦者至錯也爻</span><br/>
<span class='tline' id='l57' data-llen='1216:1239'>　者至變也至錯之中有循理焉不可惡也至變之中</span><br/>
<span class='tline' id='l58' data-llen='1239:1250'>　有常守焉不可亂也</span><br/>
<span class='tline' id='l59' data-llen='1250:1273'>　楊誠齋曰固有言天下之至賾而可惡者矣異端之</span><br/>
<span class='tline' id='l60' data-llen='1273:1298'>　𤣥虛寂滅是也易則不然龍血𤣥黄雨於何地日中</span><br/>
<span class='tline' id='l61' data-llen='1298:1324'><a onclick="displayPageImage('KR1a0103', 'WYG', '012-4a' );" name="012-4a" class="pb">[012-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1324:1347'>　見斗災於何時載鬼一車證於何人然衆不以為誣</span><br/>
<span class='tline' id='l63' data-llen='1347:1370'>　君子不以為怪何也象也非實也固有言天下之至</span><br/>
<span class='tline' id='l64' data-llen='1370:1393'>　動而可亂者矣諸子之堅白同異是也易則不然一</span><br/>
<span class='tline' id='l65' data-llen='1393:1416'>　卦五隂隂不少矣一陽令之而必從一卦五陽陽至</span><br/>
<span class='tline' id='l66' data-llen='1416:1436'>　雜矣一隂主之而必聽何也有要也非蕩也</span><br/>
<span class='tline' id='l67' data-llen='1436:1455'>擬之而後言議之而後動擬議以成其變化</span><br/>
<span class='tline' id='l68' data-llen='1455:1478'>　述曰彭山曰此以學易者言也擬者見之定也議者</span><br/>
<span class='tline' id='l69' data-llen='1478:1501'>　擬之詳也伏羲擬所見之賾而以言定卦象之名其</span><br/>
<span class='tline' id='l70' data-llen='1501:1527'><a onclick="displayPageImage('KR1a0103', 'WYG', '012-4b' );" name="012-4b" class="pb">[012-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1527:1551'>　言略文王周公議所見之動而以辭𤼵卦爻之義其</span><br/>
<span class='tline' id='l72' data-llen='1551:1574'>　言詳蓋欲人之體易而謹於言行也故學易者擬其</span><br/>
<span class='tline' id='l73' data-llen='1574:1597'>　象而後言則心一矣議其辭而後動則心精矣變化</span><br/>
<span class='tline' id='l74' data-llen='1597:1620'>　之所成實由於精一故不可不擬議也然則擬議之</span><br/>
<span class='tline' id='l75' data-llen='1620:1643'>　功豈在易書言辭之間哉雲峰胡氏曰聖人之於象</span><br/>
<span class='tline' id='l76' data-llen='1643:1666'>　擬之而後成學易者如之何不擬之而後言聖人之</span><br/>
<span class='tline' id='l77' data-llen='1666:1689'>　於爻必觀㑹通之以行典禮學易者如之何不議之</span><br/>
<span class='tline' id='l78' data-llen='1689:1706'>　而後動成其變化學易者之變化也</span><br/>
<span class='tline' id='l79' data-llen='1706:1732'><a onclick="displayPageImage('KR1a0103', 'WYG', '012-5a' );" name="012-5a" class="pb">[012-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1732:1755'>　朱氏曰或出或處或默或語變化也爻象之變化象</span><br/>
<span class='tline' id='l81' data-llen='1755:1778'>　天地故曰天地變化聖人效之言動之變化體易也</span><br/>
<span class='tline' id='l82' data-llen='1778:1801'>　上章存存本原之功此章擬議言動之功惟存存則</span><br/>
<span class='tline' id='l83' data-llen='1801:1824'>　擬議者自明惟擬議則存存者益熟相須合一者也</span><br/>
<span class='tline' id='l84' data-llen='1824:1847'>鳴鶴在隂其子和之我有好爵吾與爾靡之子曰君子</span><br/>
<span class='tline' id='l85' data-llen='1847:1870'>居其室出其言善則千里之外應之况其邇者乎居其</span><br/>
<span class='tline' id='l86' data-llen='1870:1893'>室出其言不善則千里之外違之况其邇者乎言出乎</span><br/>
<span class='tline' id='l87' data-llen='1893:1917'>身加乎民行𤼵乎邇見乎逺言行君子之樞機樞機之</span><br/>
<span class='tline' id='l88' data-llen='1917:1943'><a onclick="displayPageImage('KR1a0103', 'WYG', '012-5b' );" name="012-5b" class="pb">[012-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1943:1967'>𤼵榮辱之主也言行君子之所以動天地也可不慎乎</span><br/>
<span class='tline' id='l90' data-llen='1967:1990'>　述曰居其室即在隂之義出其言即鳴鶴之義千里</span><br/>
<span class='tline' id='l91' data-llen='1990:2013'>　之外應之即其子和之之義在隂者鳴鶴隐微之地</span><br/>
<span class='tline' id='l92' data-llen='2013:2036'>　也居室者君子隐微之地也質卿曰言之善否在居</span><br/>
<span class='tline' id='l93' data-llen='2036:2059'>　室而言之應違在千里此何以故盖君子之言非徒</span><br/>
<span class='tline' id='l94' data-llen='2059:2082'>　出乎身也出乎身者一定加乎民言之加乎民者一</span><br/>
<span class='tline' id='l95' data-llen='2082:2106'>　定見於行行之𤼵乎邇者一定見乎逺故言行為君</span><br/>
<span class='tline' id='l96' data-llen='2106:2130'>　子之樞機戸之運全在樞弩之𤼵全在機樞運而戸</span><br/>
<span class='tline' id='l97' data-llen='2130:2156'><a onclick="displayPageImage('KR1a0103', 'WYG', '012-6a' );" name="012-6a" class="pb">[012-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2156:2180'>　必開機𤼵而矢必逺君子之運動全在言行言行一</span><br/>
<span class='tline' id='l99' data-llen='2180:2204'>　𤼵動自然加乎民見乎逺不可已也榮與辱為言行</span><br/>
<span class='tline' id='l100' data-llen='2204:2227'>　之賔言與行為榮辱之主主善而賔自嘉主召而賔</span><br/>
<span class='tline' id='l101' data-llen='2227:2250'>　自集識榮辱者先要辨其主逺近皆天地之心榮辱</span><br/>
<span class='tline' id='l102' data-llen='2250:2273'>　皆天地之道識其主自知動天地者就是此言行夫</span><br/>
<span class='tline' id='l103' data-llen='2273:2280'>　安得不慎</span><br/>
<span class='tline' id='l104' data-llen='2280:2303'>同人先號咷而後笑子曰君子之道或出或處或黙或</span><br/>
<span class='tline' id='l105' data-llen='2303:2322'>語二人同心其利斷金同心之言其臭如蘭</span><br/>
<span class='tline' id='l106' data-llen='2322:2348'><a onclick="displayPageImage('KR1a0103', 'WYG', '012-6b' );" name="012-6b" class="pb">[012-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2348:2371'>　述曰胡氏曰同人九五始有三四冦難故不得與二</span><br/>
<span class='tline' id='l108' data-llen='2371:2394'>　為應是先號咷也然二五至誠相應終得㑹遇是後</span><br/>
<span class='tline' id='l109' data-llen='2394:2410'>　笑也朱氏曰其臭如蘭言可服也</span><br/>
<span class='tline' id='l110' data-llen='2410:2433'>初六藉用白茅无咎子曰茍錯諸地而可矣藉之用茅</span><br/>
<span class='tline' id='l111' data-llen='2433:2456'>何咎之有慎之至也夫茅之為物薄而用可重也慎斯</span><br/>
<span class='tline' id='l112' data-llen='2456:2467'>術也以往其无所失矣</span><br/>
<span class='tline' id='l113' data-llen='2467:2490'>　述曰誠齋曰錯物於地无以藉之可乎薄莫薄於茅</span><br/>
<span class='tline' id='l114' data-llen='2490:2513'>　也然重莫重於藉也故非幣不姻非贄不見非百拜</span><br/>
<span class='tline' id='l115' data-llen='2513:2539'><a onclick="displayPageImage('KR1a0103', 'WYG', '012-7a' );" name="012-7a" class="pb">[012-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2539:2562'>　不行酒皆有以藉之也慎之至也秦欲盡去先王之</span><br/>
<span class='tline' id='l117' data-llen='2562:2580'>　白茅而行一切之政茍則可矣如咎何</span><br/>
<span class='tline' id='l118' data-llen='2580:2603'>勞謙君子有終吉子曰勞而不伐有功而不徳厚之至</span><br/>
<span class='tline' id='l119' data-llen='2603:2626'>也語以其功下人者也徳言盛禮言恭謙也者致恭以</span><br/>
<span class='tline' id='l120' data-llen='2626:2633'>存其位者也</span><br/>
<span class='tline' id='l121' data-llen='2633:2656'>　述曰胡氏曰謙之九三以陽居陽在下卦之上以位</span><br/>
<span class='tline' id='l122' data-llen='2656:2679'>　言之則得其正以身言之則在人臣之極位上奉事</span><br/>
<span class='tline' id='l123' data-llen='2679:2702'>　其君下在於百官之上其貴至重其職非輕是以上</span><br/>
<span class='tline' id='l124' data-llen='2702:2728'><a onclick="displayPageImage('KR1a0103', 'WYG', '012-7b' );" name="012-7b" class="pb">[012-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2728:2751'>　則勞謙以事於君下則勞謙以接于人不以勤勞為</span><br/>
<span class='tline' id='l126' data-llen='2751:2774'>　慮常懐曠官之憂夫如是勞謙君子有終者也小人</span><br/>
<span class='tline' id='l127' data-llen='2774:2797'>　之性亦有謙順之時然其心易變不能終始而行之</span><br/>
<span class='tline' id='l128' data-llen='2797:2820'>　也徳言盛者取其日新之謂禮言恭者取其恭順之</span><br/>
<span class='tline' id='l129' data-llen='2820:2843'>　謂朱氏曰存其位者非固位有終吉者也明言行之</span><br/>
<span class='tline' id='l130' data-llen='2843:2849'>　當謙也</span><br/>
<span class='tline' id='l131' data-llen='2849:2872'>亢龍有悔子曰貴而无位髙而无民賢人在下位而无</span><br/>
<span class='tline' id='l132' data-llen='2872:2882'>輔是以動而有悔也</span><br/>
<span class='tline' id='l133' data-llen='2882:2908'><a onclick="displayPageImage('KR1a0103', 'WYG', '012-8a' );" name="012-8a" class="pb">[012-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2908:2931'>　述曰上既以謙徳保位此引乾之上九剛過亢滿不</span><br/>
<span class='tline' id='l135' data-llen='2931:2949'>　知謙降之道是以動而有悔違謙故也</span><br/>
<span class='tline' id='l136' data-llen='2949:2972'>不出戸庭无咎子曰亂之所生也則言語以為階君不</span><br/>
<span class='tline' id='l137' data-llen='2972:2995'>密則失臣臣不密則失身㡬事不密則害成是以君子</span><br/>
<span class='tline' id='l138' data-llen='2995:3003'>慎密而不出也</span><br/>
<span class='tline' id='l139' data-llen='3003:3026'>　述曰姜廷善曰不出戸庭有慎於言語之象盖口舌</span><br/>
<span class='tline' id='l140' data-llen='3026:3037'>　亦人一身之門戸也</span><br/>
<span class='tline' id='l141' data-llen='3037:3060'>子曰作易者其知盗乎易曰負且乗致冦至負也者小</span><br/>
<span class='tline' id='l142' data-llen='3060:3086'><a onclick="displayPageImage('KR1a0103', 'WYG', '012-8b' );" name="012-8b" class="pb">[012-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3086:3109'>人之事也乗也者君子之器也小人而乗君子之器盗</span><br/>
<span class='tline' id='l144' data-llen='3109:3132'>思奪之矣上慢下暴盗思伐之矣慢藏誨盗冶容誨淫</span><br/>
<span class='tline' id='l145' data-llen='3132:3146'>易曰負且乗致冦至盗之招也</span><br/>
<span class='tline' id='l146' data-llen='3146:3169'>　述曰紀聞曰小人而乗君子之器與上慢下暴者皆</span><br/>
<span class='tline' id='l147' data-llen='3169:3192'>　春秋諸侯之所為也奪之伐之者誠是也非盗也然</span><br/>
<span class='tline' id='l148' data-llen='3192:3215'>　皆不由天子之命故曰盗思奪之盗思伐之盗者乗</span><br/>
<span class='tline' id='l149' data-llen='3215:3238'>　釁而至茍无釁隙則盗安能犯知盗知其所從起慢</span><br/>
<span class='tline' id='l150' data-llen='3238:3262'>　怠惰忽忘暴不思輕𤼵害及人物也强取曰奪執辭</span><br/>
<span class='tline' id='l151' data-llen='3262:3288'><a onclick="displayPageImage('KR1a0103', 'WYG', '012-9a' );" name="012-9a" class="pb">[012-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3288:3311'>　曰伐伐者雖不免於為盗而所以致伐者我也故曰</span><br/>
<span class='tline' id='l153' data-llen='3311:3324'>　慢藏誨盗責在誨之者矣</span><br/>
<span class='tline' id='l154' data-llen='3324:3347'>　張邦竒曰至賾而不淆諸物故不厭至動而皆貞夫</span><br/>
<span class='tline' id='l155' data-llen='3347:3367'>　一故不亂中孚言誠其身則物自應同人言</span><br/>
<span class='tline' id='l156' data-llen='3367:3387'>　正其心則人自親白茅過慎勞謙致謙亢龍</span><br/>
<span class='tline' id='l157' data-llen='3387:3408'>　惡居亢戸庭教密負乗戒慢皆廸人以自反而</span><br/>
<span class='tline' id='l158' data-llen='3408:3415'>　敬畏之也</span><br/>
<span class='tline' id='l159' data-llen='3415:3438'>天一地二天三地四天五地六天七地八天九地十天</span><br/>
<span class='tline' id='l160' data-llen='3438:3464'><a onclick="displayPageImage('KR1a0103', 'WYG', '012-9b' );" name="012-9b" class="pb">[012-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3464:3487'>數五地數五五位相得而各有合天數二十有五地數</span><br/>
<span class='tline' id='l162' data-llen='3487:3510'>三十凡天地之數五十有五此所以成變化而行鬼神</span><br/>
<span class='tline' id='l163' data-llen='3510:3513'>也</span><br/>
<span class='tline' id='l164' data-llen='3513:3536'>　述曰河圖一六居下二七居上三八居左四九居右</span><br/>
<span class='tline' id='l165' data-llen='3536:3559'>　五十居中梅氏古易考原曰凡天下之數起於一成</span><br/>
<span class='tline' id='l166' data-llen='3559:3582'>　於十不過十數而已加之以一則為十有一加之以</span><br/>
<span class='tline' id='l167' data-llen='3582:3605'>　十則為二其十由是而百千萬億皆出於十之外者</span><br/>
<span class='tline' id='l168' data-llen='3605:3628'>　也若河圖之數則不然焉天一為一矣至天三併天</span><br/>
<span class='tline' id='l169' data-llen='3628:3655'><a onclick="displayPageImage('KR1a0103', 'WYG', '012-10a' );" name="012-10a" class="pb">[012-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3655:3678'>　一而為四一得其一三得其三而三與一有合至天</span><br/>
<span class='tline' id='l171' data-llen='3678:3701'>　五又與一三相得而合為九至天七又與一三五相</span><br/>
<span class='tline' id='l172' data-llen='3701:3724'>　得而合為十六至天九又與一三五七相得而合為</span><br/>
<span class='tline' id='l173' data-llen='3724:3747'>　二十有五曰五者天數之正曰二十者衍出之數雖</span><br/>
<span class='tline' id='l174' data-llen='3747:3770'>　曰衍出二十而其實不出天數五之外也地二為二</span><br/>
<span class='tline' id='l175' data-llen='3770:3793'>　矣至地四則併二而為六二得其二四得其四而二</span><br/>
<span class='tline' id='l176' data-llen='3793:3816'>　與四有合至地六又與二四相得而合為十二至地</span><br/>
<span class='tline' id='l177' data-llen='3816:3839'>　八又與二四六相得而合為二十至地十又與二四</span><br/>
<span class='tline' id='l178' data-llen='3839:3866'><a onclick="displayPageImage('KR1a0103', 'WYG', '012-10b' );" name="012-10b" class="pb">[012-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3866:3889'>　六八相得而合為三十曰五者地數之正曰二十五</span><br/>
<span class='tline' id='l180' data-llen='3889:3912'>　者衍出之數雖曰衍出二十五而其實不出乎地數</span><br/>
<span class='tline' id='l181' data-llen='3912:3935'>　五之外也總天地之數五十有五曰十者天地之正</span><br/>
<span class='tline' id='l182' data-llen='3935:3958'>　數曰四十五者天地衍出之數而衍出之數實不出</span><br/>
<span class='tline' id='l183' data-llen='3958:3981'>　乎十數之外不出十數之外而衍出五十有五之數</span><br/>
<span class='tline' id='l184' data-llen='3981:4004'>　由是天數本竒然陽變而化隂地數本偶然隂變而</span><br/>
<span class='tline' id='l185' data-llen='4004:4027'>　化陽以此五十五數而完成而變化之屈伸往來其</span><br/>
<span class='tline' id='l186' data-llen='4027:4050'>　妙無窮以此五十五數而流行也伏羲聖人安得不</span><br/>
<span class='tline' id='l187' data-llen='4050:4077'><a onclick="displayPageImage('KR1a0103', 'WYG', '012-11a' );" name="012-11a" class="pb">[012-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4077:4096'>　則之以為大衍之數而用以揲蓍求卦也</span><br/>
<span class='tline' id='l189' data-llen='4096:4119'>　質卿曰河圖原有自一至十之數陽奇隂偶若天造</span><br/>
<span class='tline' id='l190' data-llen='4119:4141'>　地設而不相假借者天數五地數五此五位也相</span><br/>
<span class='tline' id='l191' data-llen='4141:4164'>　得而各有合葢偶不能不求於奇奇不得不合乎偶</span><br/>
<span class='tline' id='l192' data-llen='4164:4187'>　此隂陽相感自然之常理也而圖之所列相得有合</span><br/>
<span class='tline' id='l193' data-llen='4187:4210'>　其妙如此五奇之積為天數二十有五五偶之積為</span><br/>
<span class='tline' id='l194' data-llen='4210:4232'>　地數三十凡天地之數五十有五成變化者成陽</span><br/>
<span class='tline' id='l195' data-llen='4232:4254'>　變隂化一嵗氣運之周也有此變化即有此鬼神</span><br/>
<span class='tline' id='l196' data-llen='4254:4281'><a onclick="displayPageImage('KR1a0103', 'WYG', '012-11b' );" name="012-11b" class="pb">[012-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4281:4304'>　成之行之者相得有合之妙用也變化之運鬼神之</span><br/>
<span class='tline' id='l198' data-llen='4304:4327'>　行雖不必假之數而自靈自妙五十有五之數雖不</span><br/>
<span class='tline' id='l199' data-llen='4327:4350'>　為變化鬼神之用而相得有合而圖之數適與符合</span><br/>
<span class='tline' id='l200' data-llen='4350:4373'>　所以成變化行鬼神者於是而一可覩則為圖之至</span><br/>
<span class='tline' id='l201' data-llen='4373:4379'>　妙者與</span><br/>
<span class='tline' id='l202' data-llen='4379:4402'>大衍之數五十其用四十有九分而為二以象兩卦一</span><br/>
<span class='tline' id='l203' data-llen='4402:4425'>以象三揲之以四以象四時歸竒於扐以象閏五嵗再</span><br/>
<span class='tline' id='l204' data-llen='4425:4434'>閏故再扐而後掛</span><br/>
<span class='tline' id='l205' data-llen='4434:4461'><a onclick="displayPageImage('KR1a0103', 'WYG', '012-12a' );" name="012-12a" class="pb">[012-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4461:4484'>　述曰梅氏古易考原曰此承上文而言伏羲則河圖</span><br/>
<span class='tline' id='l207' data-llen='4484:4507'>　之數以揲蓍求卦也河圖天數五衍為二十有五地</span><br/>
<span class='tline' id='l208' data-llen='4507:4530'>　數五衍為三十矣然猶未盡乎衍之極也故伏羲則</span><br/>
<span class='tline' id='l209' data-llen='4530:4553'>　河圖而大衍之則又九十有九焉大衍者一與二為</span><br/>
<span class='tline' id='l210' data-llen='4553:4576'>　三二與三為五三與四為七四與五為九合三五七</span><br/>
<span class='tline' id='l211' data-llen='4576:4599'>　九為二十有四由是五與六為十一而一居其中又</span><br/>
<span class='tline' id='l212' data-llen='4599:4622'>　六與七為十三七與八為十五八與九為十七九與</span><br/>
<span class='tline' id='l213' data-llen='4622:4645'>　十為十九再合三五七九又為二十有四合十一之</span><br/>
<span class='tline' id='l214' data-llen='4645:4672'><a onclick="displayPageImage('KR1a0103', 'WYG', '012-12b' );" name="012-12b" class="pb">[012-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4672:4695'>　十十三之十十五之十十七之十十九之十凡為十</span><br/>
<span class='tline' id='l216' data-llen='4695:4718'>　者五此大衍中之體數也故曰大衍之數五十合前</span><br/>
<span class='tline' id='l217' data-llen='4718:4741'>　之二十有四與後之二十有四并居中之一共四十</span><br/>
<span class='tline' id='l218' data-llen='4741:4764'>　有九為大衍中之用數故曰其用四十有九雖衍為</span><br/>
<span class='tline' id='l219' data-llen='4764:4787'>　九十有九亦不出乎天一至地十之外此其所以為</span><br/>
<span class='tline' id='l220' data-llen='4787:4810'>　則河圖之衍數而為大衍之極其數也夫子說出一</span><br/>
<span class='tline' id='l221' data-llen='4810:4835'>　衍字以𤼵河圖之意加一大字以𤼵明伏羲則河圖</span><br/>
<span class='tline' id='l222' data-llen='4835:4858'>　之意聖筆如化工其妙無窮而簡易易知豈不信哉</span><br/>
<span class='tline' id='l223' data-llen='4858:4885'><a onclick="displayPageImage('KR1a0103', 'WYG', '012-13a' );" name="012-13a" class="pb">[012-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4885:4908'>　揲蓍之法取其變有取其辭取其用有取其體五十</span><br/>
<span class='tline' id='l225' data-llen='4908:4931'>　雖為河圖之大衍然猶為變中之静用中之體故置</span><br/>
<span class='tline' id='l226' data-llen='4931:4954'>　之不用四十九者變中之變用中之用故特用之以</span><br/>
<span class='tline' id='l227' data-llen='4954:4977'>　揲蓍求卦也從一而左右數之皆一三五七八九而</span><br/>
<span class='tline' id='l228' data-llen='4977:5000'>　為天數五乾之純粹精而无隂柔偶數之駁雜且前</span><br/>
<span class='tline' id='l229' data-llen='5000:5023'>　後二十有四分二之象也一居於中掛一之象也曰</span><br/>
<span class='tline' id='l230' data-llen='5023:5046'>　三五七九有四者揲四之象也又三五七九有四者</span><br/>
<span class='tline' id='l231' data-llen='5046:5069'>　再揲之象也皆出於天機自然之法象而非一毫人</span><br/>
<span class='tline' id='l232' data-llen='5069:5096'><a onclick="displayPageImage('KR1a0103', 'WYG', '012-13b' );" name="012-13b" class="pb">[012-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5096:5119'>　力私知得以營為于其間於此見伏羲制作之神妙</span><br/>
<span class='tline' id='l234' data-llen='5119:5142'>　有非常情所能窺測者連山氏歸藏氏夏商周厯代</span><br/>
<span class='tline' id='l235' data-llen='5142:5160'>　遵而用之雖雜其序于理不越有以也</span><br/>
<span class='tline' id='l236' data-llen='5160:5183'>　質卿曰是故則之以制筮焉取其中宫天五乗地十</span><br/>
<span class='tline' id='l237' data-llen='5183:5206'>　之數而大衍之其數得五十即此五十之數置一不</span><br/>
<span class='tline' id='l238' data-llen='5206:5229'>　用其用四十九不用者乃所以用其用用者乃所以</span><br/>
<span class='tline' id='l239' data-llen='5229:5252'>　為不用之用也其始分而為二以象兩盖一之不能</span><br/>
<span class='tline' id='l240' data-llen='5252:5275'>　不二也既掛一以扐左於用之中又示以不用以象</span><br/>
<span class='tline' id='l241' data-llen='5275:5302'><a onclick="displayPageImage('KR1a0103', 'WYG', '012-14a' );" name="012-14a" class="pb">[012-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5302:5325'>　三蓋三之不能不三也又既則於左而四揲之亦於</span><br/>
<span class='tline' id='l243' data-llen='5325:5348'>　右而四揲之以象四盖三之不能不四也於是揲左</span><br/>
<span class='tline' id='l244' data-llen='5348:5371'>　而歸其餘數於左以象閏又揲右而歸其餘數於右</span><br/>
<span class='tline' id='l245' data-llen='5371:5394'>　以象再閏餘者歸而四十有九之䇿盡於此矣然後</span><br/>
<span class='tline' id='l246' data-llen='5394:5417'>　别起一掛象再閏之後别起積分也此當揲之䇿有</span><br/>
<span class='tline' id='l247' data-llen='5417:5429'>　準於造化之成功者也</span><br/>
<span class='tline' id='l248' data-llen='5429:5452'>　象㫖大衍曷為不盡天地之數宋咸易難曰天地是</span><br/>
<span class='tline' id='l249' data-llen='5452:5475'>　自然之數大衍則推衍之數也五者蓍之小衍故五</span><br/>
<span class='tline' id='l250' data-llen='5475:5502'><a onclick="displayPageImage('KR1a0103', 'WYG', '012-14b' );" name="012-14b" class="pb">[012-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5502:5525'>　十者蓍之大衍衍母之一數之所起故大衍五十之</span><br/>
<span class='tline' id='l252' data-llen='5525:5548'>　數虛其一而不用王註演天地之數所賴者五十也</span><br/>
<span class='tline' id='l253' data-llen='5548:5571'>　其用四十有九則其一不用也不用而用以之通非</span><br/>
<span class='tline' id='l254' data-llen='5571:5594'>　數而數以之成斯易之太極也四十有九數之極也</span><br/>
<span class='tline' id='l255' data-llen='5594:5617'>　夫无不可以无明必因於有故當於物有之極也而</span><br/>
<span class='tline' id='l256' data-llen='5617:5628'>　必明其所由之宗也</span><br/>
<span class='tline' id='l257' data-llen='5628:5651'>乾之䇿二百一十有六坤之䇿百四十有四凡三百有</span><br/>
<span class='tline' id='l258' data-llen='5651:5674'>六十當期之日二篇之䇿萬有一千五百二十當萬物</span><br/>
<span class='tline' id='l259' data-llen='5674:5701'><a onclick="displayPageImage('KR1a0103', 'WYG', '012-15a' );" name="012-15a" class="pb">[012-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5701:5706'>之數也</span><br/>
<span class='tline' id='l261' data-llen='5706:5729'>　述曰計過揲之䇿凡卦若得乾而六揲皆九其䇿得</span><br/>
<span class='tline' id='l262' data-llen='5729:5752'>　二百一十有六若得坤而六揲皆六其䇿得百四十</span><br/>
<span class='tline' id='l263' data-llen='5752:5775'>　有四合之三百有六十當期之日也又以乾之䇿總</span><br/>
<span class='tline' id='l264' data-llen='5775:5798'>　計上下篇之陽爻以坤之䇿總計上下篇之隂爻合</span><br/>
<span class='tline' id='l265' data-llen='5798:5821'>　之為萬有一千五百二十當萬物之數也皆於造化</span><br/>
<span class='tline' id='l266' data-llen='5821:5844'>　之嵗功各有凖焉此筮法之為妙非數也曷從而行</span><br/>
<span class='tline' id='l267' data-llen='5844:5851'>　之成之哉</span><br/>
<span class='tline' id='l268' data-llen='5851:5878'><a onclick="displayPageImage('KR1a0103', 'WYG', '012-15b' );" name="012-15b" class="pb">[012-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5878:5901'>是故四營而成易十有八變而成卦八卦而小成引而</span><br/>
<span class='tline' id='l270' data-llen='5901:5924'>伸之觸類而長之天下之能事畢矣顯道神徳行是故</span><br/>
<span class='tline' id='l271' data-llen='5924:5947'>可與酬酢可與祐神矣子曰知變化之道者其知神之</span><br/>
<span class='tline' id='l272' data-llen='5947:5952'>所為乎</span><br/>
<span class='tline' id='l273' data-llen='5952:5975'>　述曰營營為也四營謂分二掛一揲四歸奇也易變</span><br/>
<span class='tline' id='l274' data-llen='5975:5998'>　易也易之變自成初揲始也三變而成一爻十有八</span><br/>
<span class='tline' id='l275' data-llen='5998:6021'>　變則兩其三爻而成内外體此大成之卦也若三爻</span><br/>
<span class='tline' id='l276' data-llen='6021:6044'>　之八卦則為小成之卦矣大成之卦皆自小成之卦</span><br/>
<span class='tline' id='l277' data-llen='6044:6071'><a onclick="displayPageImage('KR1a0103', 'WYG', '012-16a' );" name="012-16a" class="pb">[012-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6071:6094'>　引而伸之自八卦而為六十四隨其剛柔之類以畫</span><br/>
<span class='tline' id='l279' data-llen='6094:6117'>　六爻之變是為觸類而長之至於无窮則自六十四</span><br/>
<span class='tline' id='l280' data-llen='6117:6140'>　卦而為四千九十六也自八而六十四自六十四而</span><br/>
<span class='tline' id='l281' data-llen='6140:6163'>　四千九十六足以該括天下之動凡人所能為之事</span><br/>
<span class='tline' id='l282' data-llen='6163:6186'>　盡在是矣于以用之存乎其人必也顯道神徳行者</span><br/>
<span class='tline' id='l283' data-llen='6186:6209'>　乎所謂道即一隂一陽之道行于象數之中而顯之</span><br/>
<span class='tline' id='l284' data-llen='6209:6232'>　蓋顯其微而幽者與百姓之日用帝則同而非仁知</span><br/>
<span class='tline' id='l285' data-llen='6232:6256'>　之見也所謂徳即易簡至善之徳𤼵於道義之用而</span><br/>
<span class='tline' id='l286' data-llen='6256:6283'><a onclick="displayPageImage('KR1a0103', 'WYG', '012-16b' );" name="012-16b" class="pb">[012-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6283:6306'>　神之蓋進於成徳為行者與鬼神之出有入无同而</span><br/>
<span class='tline' id='l288' data-llen='6306:6329'>　非形迹之合也由是則可與酬酢而對越之无愧矣</span><br/>
<span class='tline' id='l289' data-llen='6329:6352'>　可與祐神而幽贊之无疑矣蓋卜筮之法人與神交</span><br/>
<span class='tline' id='l290' data-llen='6352:6375'>　酢感格之本神待人而靈非其人猶未可與也故曰</span><br/>
<span class='tline' id='l291' data-llen='6375:6398'>　知變化之道者其知神之所為乎知神之所為者人</span><br/>
<span class='tline' id='l292' data-llen='6398:6418'>　而神者也非乾知大始之知孰能知此也哉</span><br/>
<span class='tline' id='l293' data-llen='6418:6442'>　王宗𫝊曰營求也用蓍之法以四而揲之成易之數</span><br/>
<span class='tline' id='l294' data-llen='6442:6465'>　以四而求之故老陽數九四而求之則其䇿三十有</span><br/>
<span class='tline' id='l295' data-llen='6465:6492'><a onclick="displayPageImage('KR1a0103', 'WYG', '012-17a' );" name="012-17a" class="pb">[012-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6492:6515'>　六老隂數六四而求之則其䇿二十有四少陽數七</span><br/>
<span class='tline' id='l297' data-llen='6515:6538'>　四而求之則其䇿二十有八少隂數八四而求之則</span><br/>
<span class='tline' id='l298' data-llen='6538:6561'>　其䇿三十有二隂陽老少六爻之本也故曰四營而</span><br/>
<span class='tline' id='l299' data-llen='6561:6584'>　成易若夫乾坤之䇿與二篇之䇿亦皆求以四而得</span><br/>
<span class='tline' id='l300' data-llen='6584:6599'>　之此易之書所以成於四營也</span><br/>
<span class='tline' id='l301' data-llen='6599:6622'>　象㫖八者天地之體故小成之卦八大成之卦八八</span><br/>
<span class='tline' id='l302' data-llen='6622:6645'>　也天地之用六故爻止於六六十卦除四正體六六</span><br/>
<span class='tline' id='l303' data-llen='6645:6668'>　三百六也而䇿亦極於三百六所以象之也卦立則</span><br/>
<span class='tline' id='l304' data-llen='6668:6695'><a onclick="displayPageImage('KR1a0103', 'WYG', '012-17b' );" name="012-17b" class="pb">[012-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6695:6718'>　道見卦用則徳行神妙變指陽化指隂爻者卦畫自</span><br/>
<span class='tline' id='l306' data-llen='6718:6741'>　然之妙用也呉㓜清曰自大衍至能事畢言蓍變之</span><br/>
<span class='tline' id='l307' data-llen='6741:6764'>　神顯道祐神言蓍占之神凡此皆神之所為然變占</span><br/>
<span class='tline' id='l308' data-llen='6764:6787'>　者惟隂陽二畫而已即天地隂陽之變化也崔子鍾</span><br/>
<span class='tline' id='l309' data-llen='6787:6810'>　曰舊以五行釋變化者荒誕无稽以屈伸釋鬼神者</span><br/>
<span class='tline' id='l310' data-llen='6810:6826'>　疎謬无據且无闗於生蓍之義也</span><br/>
<span class='tline' id='l311' data-llen='6826:6849'>　胡經曰夫道者寓於器而不囿於器天理自然本至</span><br/>
<span class='tline' id='l312' data-llen='6849:6872'>　微也而卦爻之辭有以顯之闡天地之奥開吉凶之</span><br/>
<span class='tline' id='l313' data-llen='6872:6899'><a onclick="displayPageImage('KR1a0103', 'WYG', '012-18a' );" name="012-18a" class="pb">[012-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6899:6922'>　兆言天下之賾而不可惡言天下之動而不可亂是</span><br/>
<span class='tline' id='l315' data-llen='6922:6945'>　何其顯也徳行也者得于心而見于事人事當然若</span><br/>
<span class='tline' id='l316' data-llen='6945:6968'>　亦有迹也卦爻之數有以神之極數以知來通變以</span><br/>
<span class='tline' id='l317' data-llen='6968:6991'>　集事吉得而趨之凶得而避之是又何其神也如是</span><br/>
<span class='tline' id='l318' data-llen='6991:7014'>　則明可酬酢於人幽可賛祐於神受命如響以前民</span><br/>
<span class='tline' id='l319' data-llen='7014:7038'>　生之用彰往察來而𤼵造化之秘所謂人謀鬼謀者</span><br/>
<span class='tline' id='l320' data-llen='7038:7061'>　也雖聖人無容心也雖造化无容力也數者氣之度</span><br/>
<span class='tline' id='l321' data-llen='7061:7084'>　法者數之凖神也者道之樞而數法之宗也能知變</span><br/>
<span class='tline' id='l322' data-llen='7084:7111'><a onclick="displayPageImage('KR1a0103', 'WYG', '012-18b' );" name="012-18b" class="pb">[012-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7111:7134'>　化之道則其心亦静而無静動而无動所謂默而成</span><br/>
<span class='tline' id='l324' data-llen='7134:7155'>　之不言而信存乎徳行是也非知神之所為乎</span><br/>
<span class='tline' id='l325' data-llen='7155:7178'>　趙人齋曰顯道神徳行一條屬在人身上故神茍非</span><br/>
<span class='tline' id='l326' data-llen='7178:7195'>　其人道不虚行茍不至徳至道不凝</span><br/>
<span class='tline' id='l327' data-llen='7195:7218'>易有聖人之道四焉以言者尚其辭以動者尚其變以</span><br/>
<span class='tline' id='l328' data-llen='7218:7233'>制器者尚其象以卜筮者尚其占</span><br/>
<span class='tline' id='l329' data-llen='7233:7256'>　述曰辭彖辭也變爻變也象卦象也占指所占動爻</span><br/>
<span class='tline' id='l330' data-llen='7256:7279'>　言易道之至精至變彖言其統體爻又言其變動而</span><br/>
<span class='tline' id='l331' data-llen='7279:7306'><a onclick="displayPageImage('KR1a0103', 'WYG', '012-19a' );" name="012-19a" class="pb">[012-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7306:7329'>　不居卦具成象則可以制器卜筮所以决疑也占所</span><br/>
<span class='tline' id='l333' data-llen='7329:7352'>　之之辭則可以知來言聖人之道四欲人一一崇尚</span><br/>
<span class='tline' id='l334' data-llen='7352:7375'>　而不可忽也制器猶言立事下繫象事知器事有定</span><br/>
<span class='tline' id='l335' data-llen='7375:7390'>　形而心所實見者皆易之象也</span><br/>
<span class='tline' id='l336' data-llen='7390:7413'>是以君子將有為也將有行也問焉而以言其受命也</span><br/>
<span class='tline' id='l337' data-llen='7413:7436'>如嚮无有逺近幽深遂知來物非天下之至精其孰能</span><br/>
<span class='tline' id='l338' data-llen='7436:7441'>與于此</span><br/>
<span class='tline' id='l339' data-llen='7441:7464'>　述曰質卿曰辭變象占聖人作法天下後世崇而尚</span><br/>
<span class='tline' id='l340' data-llen='7464:7491'><a onclick="displayPageImage('KR1a0103', 'WYG', '012-19b' );" name="012-19b" class="pb">[012-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7491:7514'>　之而後得聖人之藴其在君子則有以識逹乎此矣</span><br/>
<span class='tline' id='l342' data-llen='7514:7537'>　是以君子將有為也將有行也不敢茍也於是以筮</span><br/>
<span class='tline' id='l343' data-llen='7537:7560'>　問易而藉易以言蓍受命而以言如響應聲其應至</span><br/>
<span class='tline' id='l344' data-llen='7560:7583'>　速也无有逺近幽深遂知來物其應至悉也若是者</span><br/>
<span class='tline' id='l345' data-llen='7583:7606'>　非天下之至精其孰能與于此蓋非精則粗非至精</span><br/>
<span class='tline' id='l346' data-llen='7606:7629'>　則猶未離乎粗非天下之至精則精猶可比擬以之</span><br/>
<span class='tline' id='l347' data-llen='7629:7652'>　與於斯必不能顯如是之靈通而君子將何以為有</span><br/>
<span class='tline' id='l348' data-llen='7652:7661'>　為有行之資也</span><br/>
<span class='tline' id='l349' data-llen='7661:7688'><a onclick="displayPageImage('KR1a0103', 'WYG', '012-20a' );" name="012-20a" class="pb">[012-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7688:7711'>參伍以變錯綜其數通其變遂成天地之文極其數遂</span><br/>
<span class='tline' id='l351' data-llen='7711:7730'>定天下之象非天下之至變其孰能與於此</span><br/>
<span class='tline' id='l352' data-llen='7730:7753'>　述曰且君子方其問焉而以言之時所用於蓍者既</span><br/>
<span class='tline' id='l353' data-llen='7753:7776'>　參伍以盡其變復錯綜以明其數從參伍之變而通</span><br/>
<span class='tline' id='l354' data-llen='7776:7799'>　之則隂陽老少粲然以明遂成天地之文也即錯綜</span><br/>
<span class='tline' id='l355' data-llen='7799:7822'>　之數而極之則卦爻動静昭然以著遂定天下之象</span><br/>
<span class='tline' id='l356' data-llen='7822:7845'>　也若是者非天下之至變其孰能與于此蓋非變則</span><br/>
<span class='tline' id='l357' data-llen='7845:7868'>　滯非至變則猶未離乎滯非天下之至變則變猶可</span><br/>
<span class='tline' id='l358' data-llen='7868:7895'><a onclick="displayPageImage('KR1a0103', 'WYG', '012-20b' );" name="012-20b" class="pb">[012-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7895:7918'>　方物以之與於斯必不能成受命如響之妙而逺近</span><br/>
<span class='tline' id='l360' data-llen='7918:7928'>　幽深來物遂知也</span><br/>
<span class='tline' id='l361' data-llen='7928:7951'>　邵二泉曰參伍以變據掛揲扐時言變者數之未成</span><br/>
<span class='tline' id='l362' data-llen='7951:7974'>　者也錯綜其數總掛揲扐後言數者變之已成者也</span><br/>
<span class='tline' id='l363' data-llen='7974:7997'>　此二句相成止謂一變通變成文以成爻言也老少</span><br/>
<span class='tline' id='l364' data-llen='7997:8020'>　不出乎二象故曰天地之文極數定象以成卦言也</span><br/>
<span class='tline' id='l365' data-llen='8020:8043'>　動静實該乎萬物故曰天下之象至變言其數之不</span><br/>
<span class='tline' id='l366' data-llen='8043:8067'>　常蓋尚象必由乎變而變之至者所以定所尚之象也</span><br/>
<span class='tline' id='l367' data-llen='8067:8094'><a onclick="displayPageImage('KR1a0103', 'WYG', '012-21a' );" name="012-21a" class="pb">[012-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8094:8117'>　紀聞曰參伍錯綜混舉揲蓍求卦之事參伍錯綜之</span><br/>
<span class='tline' id='l369' data-llen='8117:8140'>　中每合三變而言則謂之通其變總合十八變而言</span><br/>
<span class='tline' id='l370' data-llen='8140:8163'>　則謂極其數盖必每三變而後成一爻故曰通其變</span><br/>
<span class='tline' id='l371' data-llen='8163:8181'>　必總十八變而後成一卦故曰極其數</span><br/>
<span class='tline' id='l372' data-llen='8181:8204'>易无思也无為也寂然不動感而遂通天下之故非天</span><br/>
<span class='tline' id='l373' data-llen='8204:8216'>下之至神其孰能與于此</span><br/>
<span class='tline' id='l374' data-llen='8216:8239'>　述曰至精者无籌䇿而不可亂至變者體一而无不</span><br/>
<span class='tline' id='l375' data-llen='8239:8262'>　周此豈象數之所能得哉盖有妙乎其間者矣易无</span><br/>
<span class='tline' id='l376' data-llen='8262:8289'><a onclick="displayPageImage('KR1a0103', 'WYG', '012-21b' );" name="012-21b" class="pb">[012-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8289:8312'>　思也无為也方其未感言在册象在畫蓍在櫝寂然</span><br/>
<span class='tline' id='l378' data-llen='8312:8335'>　不動已耳及其有感則凡天下萬事萬物吉凶悔吝</span><br/>
<span class='tline' id='l379' data-llen='8335:8358'>　之理无有不通者非天下之至神其孰能與于此神</span><br/>
<span class='tline' id='l380' data-llen='8358:8381'>　而又神謂之至神故寂然无時而不感感通无時而</span><br/>
<span class='tline' id='l381' data-llen='8381:8396'>　不寂精者精此也變者變此也</span><br/>
<span class='tline' id='l382' data-llen='8396:8419'>　按上四節首一節辭變象占雖云四者而其下文所</span><br/>
<span class='tline' id='l383' data-llen='8419:8442'>　論則皆占也自是以君子將有為也至天下之至精</span><br/>
<span class='tline' id='l384' data-llen='8442:8465'>　言所占之事也自參伍以變至天下之至變言占之</span><br/>
<span class='tline' id='l385' data-llen='8465:8492'><a onclick="displayPageImage('KR1a0103', 'WYG', '012-22a' );" name="012-22a" class="pb">[012-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8492:8513'>　法也自易无思也至天下之至神言占之理也</span><br/>
<span class='tline' id='l387' data-llen='8513:8536'>　孫淮海曰寂感人心也寂感之間聖人所謂一貫也</span><br/>
<span class='tline' id='l388' data-llen='8536:8559'>　雖寂而天下之故未甞不感雖感而本然之真未甞</span><br/>
<span class='tline' id='l389' data-llen='8559:8582'>　不寂故寂感非二是以兩句說話明此心之本體也</span><br/>
<span class='tline' id='l390' data-llen='8582:8605'>　周子曰動而无静静而无動物也動而无動静而无</span><br/>
<span class='tline' id='l391' data-llen='8605:8628'>　静神也物則不通神妙萬物吾心之妙萬物以寂然</span><br/>
<span class='tline' id='l392' data-llen='8628:8651'>　不動感而遂通耳中庸論不睹不聞莫見莫顯之㡬</span><br/>
<span class='tline' id='l393' data-llen='8651:8674'>　而歸其功于慎獨孟子論有事勿正之道而約其要</span><br/>
<span class='tline' id='l394' data-llen='8674:8701'><a onclick="displayPageImage('KR1a0103', 'WYG', '012-22b' );" name="012-22b" class="pb">[012-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8701:8724'>　於勿助勿忘勿助勿忘便是慎獨慎獨則寂感自一</span><br/>
<span class='tline' id='l396' data-llen='8724:8747'>　寂感一則如洪鐘含聲明鏡蓄照不將迎於物物至</span><br/>
<span class='tline' id='l397' data-llen='8747:8770'>　應之應已不留本體不動擬議无所及思慮无所用</span><br/>
<span class='tline' id='l398' data-llen='8770:8793'>　至矣哉周子謂寂為誠感為神動而未形有无之間</span><br/>
<span class='tline' id='l399' data-llen='8793:8807'>　為幾非寂感之外又有㡬也</span><br/>
<span class='tline' id='l400' data-llen='8807:8830'>夫易聖人之所以極深而研㡬也唯深也故能通天下</span><br/>
<span class='tline' id='l401' data-llen='8830:8853'>之志唯㡬也故能成天下之務唯神也故不疾而速不</span><br/>
<span class='tline' id='l402' data-llen='8853:8873'>行而至子曰易有聖人之道四焉者此之謂也</span><br/>
<span class='tline' id='l403' data-llen='8873:8900'><a onclick="displayPageImage('KR1a0103', 'WYG', '012-23a' );" name="012-23a" class="pb">[012-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8900:8923'>　述曰然則易也者乃聖人所以極深而研㡬也蓋深</span><br/>
<span class='tline' id='l405' data-llen='8923:8946'>　非聖人不能極惟有以筮問易之法則受命如嚮而</span><br/>
<span class='tline' id='l406' data-llen='8946:8969'>　來物悉知至深之理有以究極之矣向非聖人則天</span><br/>
<span class='tline' id='l407' data-llen='8969:8992'>　下冥冥焉莫測其指安究其歸故聖人之所以極深</span><br/>
<span class='tline' id='l408' data-llen='8992:9015'>　者易也㡬非聖人不能研惟有極數通變之法則成</span><br/>
<span class='tline' id='l409' data-llen='9015:9038'>　文成象而趨避以審㡬微之理有以研窮之矣向非</span><br/>
<span class='tline' id='l410' data-llen='9038:9061'>　聖人則天下貿貿焉莫辨其端孰嚴其介故聖人之</span><br/>
<span class='tline' id='l411' data-llen='9061:9084'>　所以研㡬者易也易惟深也故深一極而遂能通天</span><br/>
<span class='tline' id='l412' data-llen='9084:9111'><a onclick="displayPageImage('KR1a0103', 'WYG', '012-23b' );" name="012-23b" class="pb">[012-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9111:9134'>　下之志有為有行若或啓之矣易惟㡬也故㡬一研</span><br/>
<span class='tline' id='l414' data-llen='9134:9157'>　而遂能成天下之務趨時利用若或鼔之矣易惟神</span><br/>
<span class='tline' id='l415' data-llen='9157:9180'>　也故其通志而成務者皆不疾而速不行而至而无</span><br/>
<span class='tline' id='l416' data-llen='9180:9203'>　思无為者有感必通也是深可極也聖人不能為之</span><br/>
<span class='tline' id='l417' data-llen='9203:9226'>　深㡬可研也聖人不能為之㡬神可通也聖人不能</span><br/>
<span class='tline' id='l418' data-llen='9226:9249'>　為之神皆易之妙用而聖人之成能也非聖人則易</span><br/>
<span class='tline' id='l419' data-llen='9249:9272'>　固无自而洩若非易即聖人於何而顯至精至變至</span><br/>
<span class='tline' id='l420' data-llen='9272:9295'>　神之妙於天下也哉故曰易有聖人之道四焉此之</span><br/>
<span class='tline' id='l421' data-llen='9295:9322'><a onclick="displayPageImage('KR1a0103', 'WYG', '012-24a' );" name="012-24a" class="pb">[012-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9322:9345'>　謂也此君子所以揲之而不可窮天下尚之而不可</span><br/>
<span class='tline' id='l423' data-llen='9345:9350'>　忽也</span><br/>
<span class='tline' id='l424' data-llen='9350:9373'>　呉羔曰極未形之理則曰深適動微之㑹則曰㡬極</span><br/>
<span class='tline' id='l425' data-llen='9373:9396'>　深謂以易之至精窮天下之至精研㡬謂以易之至</span><br/>
<span class='tline' id='l426' data-llen='9396:9419'>　變察天下之至變不極其深无以研其㡬深者體㡬</span><br/>
<span class='tline' id='l427' data-llen='9419:9442'>　者用然皆神之所為夫變化之道不為而自然故知</span><br/>
<span class='tline' id='l428' data-llen='9442:9455'>　變化者則知神之所為也</span><br/>
<span class='tline' id='l429' data-llen='9455:9478'>　蔡汝柟曰極深研㡬總謂之神神則聖人之於天道</span><br/>
<span class='tline' id='l430' data-llen='9478:9505'><a onclick="displayPageImage('KR1a0103', 'WYG', '012-24b' );" name="012-24b" class="pb">[012-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9505:9528'>　也非假思慮所及故不疾而速不行而至寂然无時</span><br/>
<span class='tline' id='l432' data-llen='9528:9551'>　而不感感通无時而不疾若思為在感通之前則感</span><br/>
<span class='tline' id='l433' data-llen='9551:9565'>　應皆思為之擾便觸途成滯</span><br/>
<span class='tline' id='l434' data-llen='9565:9588'>　楊誠齋曰易何為神也聖人窮極天下萬物之理而</span><br/>
<span class='tline' id='l435' data-llen='9588:9611'>　得其深研䆒天下萬事之微而得其㡬聚於一心之</span><br/>
<span class='tline' id='l436' data-llen='9611:9634'>　精而謂之神也惟其深故以吾先知逹彼後知以吾</span><br/>
<span class='tline' id='l437' data-llen='9634:9657'>　先覺逹彼後覺自一心而通天下之志惟其㡬故未</span><br/>
<span class='tline' id='l438' data-llen='9657:9680'>　亂知亂易亂為治未亡知亡轉亡為存自一心而成</span><br/>
<span class='tline' id='l439' data-llen='9680:9707'><a onclick="displayPageImage('KR1a0103', 'WYG', '012-25a' );" name="012-25a" class="pb">[012-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9707:9730'>　天下之務合深與㡬而至于聖而不可知之神此其</span><br/>
<span class='tline' id='l441' data-llen='9730:9753'>　所以能不疾而速不行而至也然則聖人之神果何</span><br/>
<span class='tline' id='l442' data-llen='9753:9776'>　物也心之精也豈惟心之能神哉物理亦有之磁石</span><br/>
<span class='tline' id='l443' data-llen='9776:9799'>　引針琥珀拾芥戎鹽纍卵獺膽分盆此一物之理相</span><br/>
<span class='tline' id='l444' data-llen='9799:9822'>　感有不疾而速者也豈惟物理哉人氣亦有之其母</span><br/>
<span class='tline' id='l445' data-llen='9822:9845'>　囓指其子心動母未甞往子未甞來一人之氣相同</span><br/>
<span class='tline' id='l446' data-llen='9845:9868'>　有不行而至者也而况聖心之神乎是故範圍天地</span><br/>
<span class='tline' id='l447' data-llen='9868:9891'>　而一念不踰時豈假疾而後速經緯萬變而半武不</span><br/>
<span class='tline' id='l448' data-llen='9891:9918'><a onclick="displayPageImage('KR1a0103', 'WYG', '012-25b' );" name="012-25b" class="pb">[012-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9918:9941'>　出戸豈待行而後至何為其然也心之神也聖人聚</span><br/>
<span class='tline' id='l450' data-llen='9941:9964'>　天地之神於一心推一心之神于大易此易道之所</span><br/>
<span class='tline' id='l451' data-llen='9964:9970'>　以神也</span><br/>
<span class='tline' id='l452' data-llen='9970:9993'>子曰夫易何為者也夫易開物成務冐天下之道如斯</span><br/>
<span class='tline' id='l453' data-llen='9993:10016'>而已者也是故聖人以通天下之志以定天下之業以</span><br/>
<span class='tline' id='l454' data-llen='10016:10023'>斷天下之疑</span><br/>
<span class='tline' id='l455' data-llen='10023:10046'>　述曰易之作也因神物以求天地之數而其用甚大</span><br/>
<span class='tline' id='l456' data-llen='10046:10069'>　民之初生嗤嗤耳不牗其衷孰為之開夫易吾見其</span><br/>
<span class='tline' id='l457' data-llen='10069:10096'><a onclick="displayPageImage('KR1a0103', 'WYG', '012-26a' );" name="012-26a" class="pb">[012-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10096:10119'>　開物矣開物者知其未然也事之初起冥冥耳不决</span><br/>
<span class='tline' id='l459' data-llen='10119:10142'>　其趨孰為之成夫易吾見其成務矣成務者定其當</span><br/>
<span class='tline' id='l460' data-llen='10142:10165'>　然也天下之道前而已往後而將來无窮極矣而不</span><br/>
<span class='tline' id='l461' data-llen='10165:10188'>　示其歸則統之无宗㑹之无元夫易吾見其冐天下</span><br/>
<span class='tline' id='l462' data-llen='10188:10211'>　之道如斯而已天下萬事萬民之終始无能出乎此</span><br/>
<span class='tline' id='l463' data-llen='10211:10234'>　也是故聖人以其開物者通天下之志以其成務者</span><br/>
<span class='tline' id='l464' data-llen='10234:10257'>　定天下之業以其冐天下之道者斷天下之疑彭山</span><br/>
<span class='tline' id='l465' data-llen='10257:10280'>　曰此言易道之大所以佑民而聖人用之以化天下</span><br/>
<span class='tline' id='l466' data-llen='10280:10307'><a onclick="displayPageImage('KR1a0103', 'WYG', '012-26b' );" name="012-26b" class="pb">[012-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10307:10318'>　蓋為卜筮而𤼵也</span><br/>
<span class='tline' id='l468' data-llen='10318:10341'>是故蓍之徳圓而神卦之徳方以知六爻之義易以貢</span><br/>
<span class='tline' id='l469' data-llen='10341:10364'>聖人以此洗心退藏於密吉凶與民同患神以知來知</span><br/>
<span class='tline' id='l470' data-llen='10364:10387'>以藏往其孰能與於此哉古之聰明叡知神武而不殺</span><br/>
<span class='tline' id='l471' data-llen='10387:10391'>者夫</span><br/>
<span class='tline' id='l472' data-llen='10391:10414'>　述曰蓍數七七七四十九象陽圓卦數八八八六十</span><br/>
<span class='tline' id='l473' data-llen='10414:10437'>　四象隂方韓註圓者運而不窮方者止而有分言蓍</span><br/>
<span class='tline' id='l474' data-llen='10437:10460'>　以圓象神卦以方象知也惟變所適无數不周故曰</span><br/>
<span class='tline' id='l475' data-llen='10460:10487'><a onclick="displayPageImage('KR1a0103', 'WYG', '012-27a' );" name="012-27a" class="pb">[012-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10487:10510'>　圓卦列爻分各有其體故曰方貢告也六爻有吉凶</span><br/>
<span class='tline' id='l477' data-llen='10510:10533'>　之義變易以告人也聖人體蓍之徳使人知索諸神</span><br/>
<span class='tline' id='l478' data-llen='10533:10556'>　以此洗濯萬物之心斂藏於静密之地與易道同其</span><br/>
<span class='tline' id='l479' data-llen='10556:10579'>　潔浄也心體本寂故謂之密蓍之神顯於卦爻則吉</span><br/>
<span class='tline' id='l480' data-llen='10579:10602'>　凶見焉告以吉而惟恐其不吉告以凶而惟恐其至</span><br/>
<span class='tline' id='l481' data-llen='10602:10625'>　于凶故曰與民同患聖人只以揲蓍求卦開示人心</span><br/>
<span class='tline' id='l482' data-llen='10625:10648'>　神以知天地萬物將來之理於未形吉凶悔吝决之</span><br/>
<span class='tline' id='l483' data-llen='10648:10671'>　㡬先而趨避審知以藏天地萬物已往之理于其中</span><br/>
<span class='tline' id='l484' data-llen='10671:10698'><a onclick="displayPageImage('KR1a0103', 'WYG', '012-27b' );" name="012-27b" class="pb">[012-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10698:10721'>　禍福利害著為明驗而監戒昭所謂无為而人自化</span><br/>
<span class='tline' id='l486' data-llen='10721:10744'>　也故曰其孰能與於此哉上古聰明叡知神武而不</span><br/>
<span class='tline' id='l487' data-llen='10744:10767'>　殺者夫洗心是通志吉凶同患是成務知來藏往是</span><br/>
<span class='tline' id='l488' data-llen='10767:10790'>　斷疑紀聞曰知得後來有吉有凶便先知所以預備</span><br/>
<span class='tline' id='l489' data-llen='10790:10813'>　之藏得吉凶之已往直令人心翼翼不忘常欲如其</span><br/>
<span class='tline' id='l490' data-llen='10813:10836'>　吉惟恐如其凶也聰明叡知是上知之資曰神武者</span><br/>
<span class='tline' id='l491' data-llen='10836:10859'>　易聖人神明剛斷之用以吉凶威服萬民不假刑殺</span><br/>
<span class='tline' id='l492' data-llen='10859:10882'>　也如知亢龍有悔則决不敢處身于亢以犯盈滿之</span><br/>
<span class='tline' id='l493' data-llen='10882:10909'><a onclick="displayPageImage('KR1a0103', 'WYG', '012-28a' );" name="012-28a" class="pb">[012-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='10909:10932'>　害如知履霜堅氷至則决當防之於微以消弑逆之</span><br/>
<span class='tline' id='l495' data-llen='10932:10938'>　端是也</span><br/>
<span class='tline' id='l496' data-llen='10938:10961'>　彭山曰神覺於㡬先故曰知來知泯於无迹故曰藏</span><br/>
<span class='tline' id='l497' data-llen='10961:10984'>　徃武威武也不怒而威大畏民志此神道自然之應</span><br/>
<span class='tline' id='l498' data-llen='10984:10991'>　故曰神武</span><br/>
<span class='tline' id='l499' data-llen='10991:11014'>　孔疏蓍定數於始于卦為來卦成象於終于蓍為往</span><br/>
<span class='tline' id='l500' data-llen='11014:11037'>　以蓍望卦則是知卦象將來之事以卦望蓍則是聚</span><br/>
<span class='tline' id='l501' data-llen='11037:11046'>　蓍象往去之事</span><br/>
<span class='tline' id='l502' data-llen='11046:11073'><a onclick="displayPageImage('KR1a0103', 'WYG', '012-28b' );" name="012-28b" class="pb">[012-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='11073:11096'>是以明於天之道而察於民之故是興神物以前民用</span><br/>
<span class='tline' id='l504' data-llen='11096:11110'>聖人以此齋戒以神明其徳夫</span><br/>
<span class='tline' id='l505' data-llen='11110:11133'>　述曰是以承上文來上明天地隂陽變化之道下察</span><br/>
<span class='tline' id='l506' data-llen='11133:11156'>　天下利害情偽之故天之道莫靈于神物矣民之用</span><br/>
<span class='tline' id='l507' data-llen='11156:11179'>　莫急于趨避矣是興神物以前民用此所以有卜筮</span><br/>
<span class='tline' id='l508' data-llen='11179:11202'>　也有思則與物雜故欲齋齋者所以齊不齊之思有</span><br/>
<span class='tline' id='l509' data-llen='11202:11225'>　為則與物敵故欲戒戒者所以警不虞之患人心本</span><br/>
<span class='tline' id='l510' data-llen='11225:11248'>　神本明本與鬼神合其吉凶非自神明其徳何以啓</span><br/>
<span class='tline' id='l511' data-llen='11248:11275'><a onclick="displayPageImage('KR1a0103', 'WYG', '012-29a' );" name="012-29a" class="pb">[012-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='11275:11298'>　神物之靈非自齋自戒何以能神明其徳聖人以此</span><br/>
<span class='tline' id='l513' data-llen='11298:11321'>　齋戒以神明其徳夫蓋以此教天下也徳神而蓍卦</span><br/>
<span class='tline' id='l514' data-llen='11321:11328'>　之用神矣</span><br/>
<span class='tline' id='l515' data-llen='11328:11351'>　彭山曰湛然純一之謂齋肅然儆惕之謂戒人知以</span><br/>
<span class='tline' id='l516' data-llen='11351:11374'>　卜筮求神則必齋戒盡誠以立虛明之體然後有感</span><br/>
<span class='tline' id='l517' data-llen='11374:11397'>　必應神啓其衷而吉凶吝悔之㡬无不自覺蓋徳本</span><br/>
<span class='tline' id='l518' data-llen='11397:11420'>　在我神而明之非有得於外也此見卜筮之法惟以</span><br/>
<span class='tline' id='l519' data-llen='11420:11443'>　開明人心所以謂易為卜筮作也豈若後世之以吉</span><br/>
<span class='tline' id='l520' data-llen='11443:11470'><a onclick="displayPageImage('KR1a0103', 'WYG', '012-29b' );" name="012-29b" class="pb">[012-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='11470:11486'>　凶計利害哉故其為教所係甚大</span><br/>
<span class='tline' id='l522' data-llen='11486:11509'>　龔氏曰剛柔變化自然之道也其體幽以逺故欲明</span><br/>
<span class='tline' id='l523' data-llen='11509:11532'>　之吉凶悔吝使然之故也其用顯以近故欲察之蓍</span><br/>
<span class='tline' id='l524' data-llen='11532:11555'>　植而知數龜動而知象神物也其用則得人而後興</span><br/>
<span class='tline' id='l525' data-llen='11555:11578'>　呉㓜清曰其徳即上蓍卦之徳也神而明之存乎聖</span><br/>
<span class='tline' id='l526' data-llen='11578:11594'>　人不然則枯草朽莖何神物之有</span><br/>
<span class='tline' id='l527' data-llen='11594:11617'>　彭山卜筮論先儒以易為卜筮而作未為非是但所</span><br/>
<span class='tline' id='l528' data-llen='11617:11640'>　謂卜筮者主于開物成務以前民用而非若後世之</span><br/>
<span class='tline' id='l529' data-llen='11640:11667'><a onclick="displayPageImage('KR1a0103', 'WYG', '012-30a' );" name="012-30a" class="pb">[012-30a] <img width="20"  src="/static/img/kanseki-5.png"/></a></span><br/>
<span class='tline' id='l530' data-llen='11667:11690'>　論利害也聖人以百姓迷于吉凶之故雖父兄臨之</span><br/>
<span class='tline' id='l531' data-llen='11690:11713'>　師保誨之官法治之亦不知畏也所畏者惟在鬼神</span><br/>
<span class='tline' id='l532' data-llen='11713:11736'>　且如蠻夷氐羌雖無君臣之序亦有决疑之卜或以</span><br/>
<span class='tline' id='l533' data-llen='11736:11759'>　金石或以艸木國不同俗然皆各信其神以知來事</span><br/>
<span class='tline' id='l534' data-llen='11759:11782'>　而况于百姓乎故聖人因其明而通之以卜筮先使</span><br/>
<span class='tline' id='l535' data-llen='11782:11806'>　齋戒以神明其徳徳既神明則機易觸𤼵而後卜筮</span><br/>
<span class='tline' id='l536' data-llen='11806:11829'>　之師以言告之則无不聽信趨吉避凶身安用利此</span><br/>
<span class='tline' id='l537' data-llen='11829:11852'>　聖人所以為神道設教也後世不知易之為教欲開</span><br/>
<span class='tline' id='l538' data-llen='11852:11879'><a onclick="displayPageImage('KR1a0103', 'WYG', '012-30b' );" name="012-30b" class="pb">[012-30b] <img width="20"  src="/static/img/kanseki-5.png"/></a></span><br/>
<span class='tline' id='l539' data-llen='11879:11902'>　明人心而執其象占立為斷例則不過以卜筮推測</span><br/>
<span class='tline' id='l540' data-llen='11902:11925'>　利害之粗迹耳先師有言蓍固是易龜亦是易可以</span><br/>
<span class='tline' id='l541' data-llen='11925:11946'>　知蓍龜矣外易理而說蓍龜則其言豈不贅乎</span><br/>
<span class='tline' id='l542' data-llen='11946:11969'>是故闔戸謂之坤闢戸謂之乾一闔一闢謂之變往來</span><br/>
<span class='tline' id='l543' data-llen='11969:11992'>不窮謂之通見乃謂之象形乃謂之器制而用之謂之</span><br/>
<span class='tline' id='l544' data-llen='11992:12006'>法利用出入民咸用之謂之神</span><br/>
<span class='tline' id='l545' data-llen='12006:12029'>　述曰上言聖人用易以化天下此推言易道在天地</span><br/>
<span class='tline' id='l546' data-llen='12029:12052'>　間而聖人之用易不過盡乾坤變化之神也是故闔</span><br/>
<span class='tline' id='l547' data-llen='12052:12079'><a onclick="displayPageImage('KR1a0103', 'WYG', '012-31a' );" name="012-31a" class="pb">[012-31a] <img width="20"  src="/static/img/kanseki-5.png"/></a></span><br/>
<span class='tline' id='l548' data-llen='12079:12103'>　戸謂坤坤主閉藏闢戸謂乾乾主開𤼵闔闢相循隂</span><br/>
<span class='tline' id='l549' data-llen='12103:12126'>　陽遞至或陽變為隂開而更閉或隂變為陽閉而還</span><br/>
<span class='tline' id='l550' data-llen='12126:12149'>　開是之謂變須往則變往為來須來則變來為往往</span><br/>
<span class='tline' id='l551' data-llen='12149:12172'>　來改變不有窮已恒得流通是之謂通乾坤變通皆</span><br/>
<span class='tline' id='l552' data-llen='12172:12195'>　易也易无可見見乃謂之象見以揲蓍言三變著見</span><br/>
<span class='tline' id='l553' data-llen='12195:12218'>　變成有奇有偶以象剛象柔象太剛象太柔也形乃</span><br/>
<span class='tline' id='l554' data-llen='12218:12241'>　謂之器十有八變成内外上下之體具因其形質而</span><br/>
<span class='tline' id='l555' data-llen='12241:12264'>　名曰物器也制而用之謂之卜筮之法利用此法以</span><br/>
<span class='tline' id='l556' data-llen='12264:12291'><a onclick="displayPageImage('KR1a0103', 'WYG', '012-31b' );" name="012-31b" class="pb">[012-31b] <img width="20"  src="/static/img/kanseki-5.png"/></a></span><br/>
<span class='tline' id='l557' data-llen='12291:12314'>　動作出入凡不識不知之民咸日用之而莫知其然</span><br/>
<span class='tline' id='l558' data-llen='12314:12337'>　是之謂神至是則乾坤闔闢變化之妙在斯民日用</span><br/>
<span class='tline' id='l559' data-llen='12337:12359'>　中而齋戒神明之用自聖心而通于天下萬世矣</span><br/>
<span class='tline' id='l560' data-llen='12359:12382'>　朱氏曰知闔闢變通者明于天之道知利用出入民</span><br/>
<span class='tline' id='l561' data-llen='12382:12405'>　咸用之者察于民之故闔闢以一嵗言之寒暑也以</span><br/>
<span class='tline' id='l562' data-llen='12405:12428'>　一日言之晝夜也以一身言之出入之息生死之變</span><br/>
<span class='tline' id='l563' data-llen='12428:12450'>　也无闔則无闢无静則无動此歸藏所以先坤歟</span><br/>
<span class='tline' id='l564' data-llen='12450:12473'>　象㫖戸一也闔闢之則二隂陽之動静亦一氣耳蔡</span><br/>
<span class='tline' id='l565' data-llen='12473:12500'><a onclick="displayPageImage('KR1a0103', 'WYG', '012-32a' );" name="012-32a" class="pb">[012-32a] <img width="20"  src="/static/img/kanseki-5.png"/></a></span><br/>
<span class='tline' id='l566' data-llen='12500:12523'>　介夫謂闔戸之坤統言則為隂静分隂陽而言則乾</span><br/>
<span class='tline' id='l567' data-llen='12523:12546'>　之静專坤之静翕也闢戸之乾統言則為陽動分隂</span><br/>
<span class='tline' id='l568' data-llen='12546:12569'>　陽而言則乾之動直坤之動闢是也變者動静相生</span><br/>
<span class='tline' id='l569' data-llen='12569:12592'>　郭子和謂能闢又能闔也通者闔闢不已也象謂知</span><br/>
<span class='tline' id='l570' data-llen='12592:12615'>　大始器謂作成物法者聖人成能神者百姓與能也</span><br/>
<span class='tline' id='l571' data-llen='12615:12638'>　蘇氏曰闔闢之間二物出焉故變者兩之通者一之</span><br/>
<span class='tline' id='l572' data-llen='12638:12657'>　茍不能一則往者窮于伸來者窮於屈矣</span><br/>
<span class='tline' id='l573' data-llen='12657:12680'>　章氏曰一隂一陽之謂道隂陽不測之謂神隂陽即</span><br/>
<span class='tline' id='l574' data-llen='12680:12707'><a onclick="displayPageImage('KR1a0103', 'WYG', '012-32b' );" name="012-32b" class="pb">[012-32b] <img width="20"  src="/static/img/kanseki-5.png"/></a></span><br/>
<span class='tline' id='l575' data-llen='12707:12730'>　乾坤也神道豈難知哉闔戸之謂坤闢戸之謂乾一</span><br/>
<span class='tline' id='l576' data-llen='12730:12753'>　闔一闢之謂變徃來不窮之謂通吾人徃來變通莫</span><br/>
<span class='tline' id='l577' data-llen='12753:12776'>　非乾坤之神道也人特不察耳故曰誰能出不由戸</span><br/>
<span class='tline' id='l578' data-llen='12776:12785'>　何莫由斯道也</span><br/>
<span class='tline' id='l579' data-llen='12785:12808'>是故易有太極是生兩儀兩儀生四象四象生八卦八</span><br/>
<span class='tline' id='l580' data-llen='12808:12819'>卦定吉凶吉凶生大業</span><br/>
<span class='tline' id='l581' data-llen='12819:12842'>　述曰上言因蓍以生卦此則推言卦畫之所自出也</span><br/>
<span class='tline' id='l582' data-llen='12842:12865'>　全重易有太極一句汝吉曰太之言大也惟一為大</span><br/>
<span class='tline' id='l583' data-llen='12865:12892'><a onclick="displayPageImage('KR1a0103', 'WYG', '012-33a' );" name="012-33a" class="pb">[012-33a] <img width="20"  src="/static/img/kanseki-5.png"/></a></span><br/>
<span class='tline' id='l584' data-llen='12892:12915'>　惟一大為至極莫加故畫亘然一者象之曰太極為</span><br/>
<span class='tline' id='l585' data-llen='12915:12938'>　氣之元為天之天一實孔神而萬有萬形之生所自</span><br/>
<span class='tline' id='l586' data-llen='12938:12961'>　出故易有太極者一而命之曰乾也一生二而一則</span><br/>
<span class='tline' id='l587' data-llen='12961:12984'>　一而二者也配一而一曰兩儀儀之言匹也太極无</span><br/>
<span class='tline' id='l588' data-llen='12984:13007'>　對即所形擬之若其對焉耳兩儀生四象奇以象剛</span><br/>
<span class='tline' id='l589' data-llen='13007:13030'>　之七偶以象柔之八重以象太剛之九交以象太柔</span><br/>
<span class='tline' id='l590' data-llen='13030:13053'>　之六四象生八卦項氏曰凡繫辭之稱八卦即六十</span><br/>
<span class='tline' id='l591' data-llen='13053:13076'>　四卦也八卦更相上下為六十四卦故例以八卦稱</span><br/>
<span class='tline' id='l592' data-llen='13076:13103'><a onclick="displayPageImage('KR1a0103', 'WYG', '012-33b' );" name="012-33b" class="pb">[012-33b] <img width="20"  src="/static/img/kanseki-5.png"/></a></span><br/>
<span class='tline' id='l593' data-llen='13103:13126'>　之伏羲始畫八卦亦謂六十四卦也朱氏曰八卦定</span><br/>
<span class='tline' id='l594' data-llen='13126:13142'>　吉凶開物也吉凶生大業成務也</span><br/>
<span class='tline' id='l595' data-llen='13142:13165'>　梅氏古易考原曰易揲蓍營度之易也極屋棟也屋</span><br/>
<span class='tline' id='l596' data-llen='13165:13188'>　棟在上而四方椽桷輻輳於棟是名曰極太者至大</span><br/>
<span class='tline' id='l597' data-llen='13188:13211'>　之謂也四十九蓍混然未分而一變三變九變十有</span><br/>
<span class='tline' id='l598' data-llen='13211:13234'>　八變之易森然已具于此是為至大之極故曰易有</span><br/>
<span class='tline' id='l599' data-llen='13234:13257'>　太極生是劈初分出而生也闔戸坤儀闢戸乾儀兩</span><br/>
<span class='tline' id='l600' data-llen='13257:13280'>　相合徳故曰是生兩儀兩儀生四象生揲蓍所生也</span><br/>
<span class='tline' id='l601' data-llen='13280:13307'><a onclick="displayPageImage('KR1a0103', 'WYG', '012-34a' );" name="012-34a" class="pb">[012-34a] <img width="20"  src="/static/img/kanseki-5.png"/></a></span><br/>
<span class='tline' id='l602' data-llen='13307:13330'>　四象七八九六所以象剛柔老少少剛七少柔八太</span><br/>
<span class='tline' id='l603' data-llen='13330:13353'>　剛九太柔六分為老少是為所以示人者故曰兩儀</span><br/>
<span class='tline' id='l604' data-llen='13353:13376'>　生四象四象生八卦四象各専其一八卦則成列矣</span><br/>
<span class='tline' id='l605' data-llen='13376:13399'>　舉内八卦則八卦外不言可知矣八卦定吉凶十八</span><br/>
<span class='tline' id='l606' data-llen='13399:13422'>　變内外八卦具矣然後占者呈卦因可占象玩爻以</span><br/>
<span class='tline' id='l607' data-llen='13422:13445'>　定吉凶吉凶生大業吉凶既定无疑趨避生出極大</span><br/>
<span class='tline' id='l608' data-llen='13445:13451'>　之事功</span><br/>
<span class='tline' id='l609' data-llen='13451:13474'>　彭山曰極者至極之名如至道至徳至聖至誠之至</span><br/>
<span class='tline' id='l610' data-llen='13474:13501'><a onclick="displayPageImage('KR1a0103', 'WYG', '012-34b' );" name="012-34b" class="pb">[012-34b] <img width="20"  src="/static/img/kanseki-5.png"/></a></span><br/>
<span class='tline' id='l611' data-llen='13501:13524'>　謂盡天理之極而无一毫私偽之雜也極謂之太極</span><br/>
<span class='tline' id='l612' data-llen='13524:13547'>　則入于无矣如太虚太清太上之云非无不可以為</span><br/>
<span class='tline' id='l613' data-llen='13547:13570'>　大周子曰无極而太極者以无極名太極也太虚太</span><br/>
<span class='tline' id='l614' data-llen='13570:13593'>　清太上道家亦甞言之但以大言于極則于理為實</span><br/>
<span class='tline' id='l615' data-llen='13593:13616'>　耳蓋理者仁義禮智信而已矣太極動而生陽仁禮</span><br/>
<span class='tline' id='l616' data-llen='13616:13639'>　之所以顯也静而生隂義智之所以藏也分隂分陽</span><br/>
<span class='tline' id='l617' data-llen='13639:13662'>　兩儀立焉此之謂矣合而言之陽中有隂隂中有陽</span><br/>
<span class='tline' id='l618' data-llen='13662:13685'>　也一動一静互為其根此之謂矣知太極之為理則</span><br/>
<span class='tline' id='l619' data-llen='13685:13712'><a onclick="displayPageImage('KR1a0103', 'WYG', '012-35a' );" name="012-35a" class="pb">[012-35a] <img width="20"  src="/static/img/kanseki-5.png"/></a></span><br/>
<span class='tline' id='l620' data-llen='13712:13732'>　當言於陽明之主宰而隂晦者則屬於氣矣</span><br/>
<span class='tline' id='l621' data-llen='13732:13755'>　易者隂陽不偏之名隂陽不偏則動而无動静而无</span><br/>
<span class='tline' id='l622' data-llen='13755:13778'>　静然後謂之變易理斯至矣故曰易有太極動而生</span><br/>
<span class='tline' id='l623' data-llen='13778:13801'>　陽静而生隂能生者皆陽也動者生之出機也静者</span><br/>
<span class='tline' id='l624' data-llen='13801:13824'>　生之入機也由太極而言生皆理也則生乎陽而已</span><br/>
<span class='tline' id='l625' data-llen='13824:13847'>　矣故陽生于外則隂藏于内矣陽中之隂動之極也</span><br/>
<span class='tline' id='l626' data-llen='13847:13870'>　隂逹於外則陽生於内矣隂中之陽静之極也故曰</span><br/>
<span class='tline' id='l627' data-llen='13870:13893'>　動極而静静極復動復者復還之義如一陽復於五</span><br/>
<span class='tline' id='l628' data-llen='13893:13920'><a onclick="displayPageImage('KR1a0103', 'WYG', '012-35b' );" name="012-35b" class="pb">[012-35b] <img width="20"  src="/static/img/kanseki-5.png"/></a></span><br/>
<span class='tline' id='l629' data-llen='13920:13943'>　隂下之復故言于静中之動非謂重復也若以重復</span><br/>
<span class='tline' id='l630' data-llen='13943:13967'>　言則所謂動極静極者初猶未極必至末後而始得為</span><br/>
<span class='tline' id='l631' data-llen='13967:13978'>　極耶非太極之義矣</span><br/>
<span class='tline' id='l632' data-llen='13978:14001'>是故法象莫大乎天地變通莫大乎四時懸象著明莫</span><br/>
<span class='tline' id='l633' data-llen='14001:14024'>大乎日月崇高莫大乎富貴備物致用立成器以為天</span><br/>
<span class='tline' id='l634' data-llen='14024:14047'>下利莫大乎聖人探賾索隐鈎深致逺以定天下之吉</span><br/>
<span class='tline' id='l635' data-llen='14047:14062'>凶成天下之亹亹者莫大乎蓍龜</span><br/>
<span class='tline' id='l636' data-llen='14062:14085'>　述曰是故法象莫大乎天地以下歸重于蓍龜之大</span><br/>
<span class='tline' id='l637' data-llen='14085:14112'><a onclick="displayPageImage('KR1a0103', 'WYG', '012-36a' );" name="012-36a" class="pb">[012-36a] <img width="20"  src="/static/img/kanseki-5.png"/></a></span><br/>
<span class='tline' id='l638' data-llen='14112:14135'>　邵二泉曰天地日月四時三者盡乎造化矣富貴聖</span><br/>
<span class='tline' id='l639' data-llen='14135:14158'>　人盡乎人事矣富貴以勢言聖人以道言二者所以</span><br/>
<span class='tline' id='l640' data-llen='14158:14181'>　造化天下者也是故非天地不立非日月不蓍非四</span><br/>
<span class='tline' id='l641' data-llen='14181:14204'>　時不行非富貴不尊非聖人不信天下之吉凶縱横</span><br/>
<span class='tline' id='l642' data-llen='14204:14227'>　萬變不出乎是是故蓍龜與叅焉蓍龜所以盡人事</span><br/>
<span class='tline' id='l643' data-llen='14227:14250'>　之變也蘇氏曰天地四時日月天事也天事所不及</span><br/>
<span class='tline' id='l644' data-llen='14250:14273'>　富貴者制之富貴者所不制聖人通之聖人所不通</span><br/>
<span class='tline' id='l645' data-llen='14273:14280'>　蓍龜决之</span><br/>
<span class='tline' id='l646' data-llen='14280:14307'><a onclick="displayPageImage('KR1a0103', 'WYG', '012-36b' );" name="012-36b" class="pb">[012-36b] <img width="20"  src="/static/img/kanseki-5.png"/></a></span><br/>
<span class='tline' id='l647' data-llen='14307:14330'>　梅氏古易考原曰是故法象莫大乎天地承言兩儀</span><br/>
<span class='tline' id='l648' data-llen='14330:14353'>　成象謂乾效法謂坤變通莫大乎四時承言一闔一</span><br/>
<span class='tline' id='l649' data-llen='14353:14376'>　闢往來不窮所謂揲之以四以象四時懸象著明莫</span><br/>
<span class='tline' id='l650' data-llen='14376:14399'>　大乎日月承言見乃謂之象所以太剛為日太柔為</span><br/>
<span class='tline' id='l651' data-llen='14399:14422'>　月崇髙莫大乎富貴上句見吉凶此句承言大業既</span><br/>
<span class='tline' id='l652' data-llen='14422:14445'>　有可致之資又有能致之勢弔民伐罪位天地育萬</span><br/>
<span class='tline' id='l653' data-llen='14445:14468'>　物孰非大業尤宜問筮備物致用立成器以為天下</span><br/>
<span class='tline' id='l654' data-llen='14468:14491'>　利莫大乎聖人具蓍物以前民用立卦象而制成物</span><br/>
<span class='tline' id='l655' data-llen='14491:14518'><a onclick="displayPageImage('KR1a0103', 'WYG', '012-37a' );" name="012-37a" class="pb">[012-37a] <img width="20"  src="/static/img/kanseki-5.png"/></a></span><br/>
<span class='tline' id='l656' data-llen='14518:14541'>　器使天下得以尚占象大業以成惟聰明叡智神武</span><br/>
<span class='tline' id='l657' data-llen='14541:14564'>　不殺之聖人能之故曰莫大探賾索隐鈎深致逺以</span><br/>
<span class='tline' id='l658' data-llen='14564:14587'>　定天下之吉凶成天下之亹亹者莫大乎蓍龜極言</span><br/>
<span class='tline' id='l659' data-llen='14587:14610'>　蓍龜之神以見聖人之利天下莫大扵此下文又申</span><br/>
<span class='tline' id='l660' data-llen='14610:14615'>　結之</span><br/>
<span class='tline' id='l661' data-llen='14615:14638'>　法象莫大乎天地萬物皆具竒偶之法象而天地其</span><br/>
<span class='tline' id='l662' data-llen='14638:14661'>　最大也萬物皆具九六之變通而四時其最大也萬</span><br/>
<span class='tline' id='l663' data-llen='14661:14684'>　物皆有爻象之著明而日月其最大也三者具而易</span><br/>
<span class='tline' id='l664' data-llen='14684:14711'><a onclick="displayPageImage('KR1a0103', 'WYG', '012-37b' );" name="012-37b" class="pb">[012-37b] <img width="20"  src="/static/img/kanseki-5.png"/></a></span><br/>
<span class='tline' id='l665' data-llen='14711:14734'>　之道備矣一家一鄉一國各有占也而據崇高之極</span><br/>
<span class='tline' id='l666' data-llen='14734:14757'>　可以作天下之易者貴為天子富有天下者也山巫</span><br/>
<span class='tline' id='l667' data-llen='14757:14780'>　野祝皆能占也而具神智之全可以為天下之利者</span><br/>
<span class='tline' id='l668' data-llen='14780:14803'>　聖人也折筳剡篿毁瓦灼雞皆可占也而有探索鈎</span><br/>
<span class='tline' id='l669' data-llen='14803:14826'>　致之神有决疑成務之知可以供聖人之用者蓍龜</span><br/>
<span class='tline' id='l670' data-llen='14826:14850'>　也三者具而易之器成矣此六句言成器之所由立也</span><br/>
<span class='tline' id='l671' data-llen='14850:14873'>　彭山曰賾者藏于隐之奥故賾與隐為一類以理之</span><br/>
<span class='tline' id='l672' data-llen='14873:14896'>　不可見者言也探如以手入内而取之索則盡其所</span><br/>
<span class='tline' id='l673' data-llen='14896:14923'><a onclick="displayPageImage('KR1a0103', 'WYG', '012-38a' );" name="012-38a" class="pb">[012-38a] <img width="20"  src="/static/img/kanseki-5.png"/></a></span><br/>
<span class='tline' id='l674' data-llen='14923:14947'>　求也深者𤼵於逺之源故深與逺為一類以理之不</span><br/>
<span class='tline' id='l675' data-llen='14947:14970'>　可窮者言也鈎如以鈎垂下而取之致則極其所至</span><br/>
<span class='tline' id='l676' data-llen='14970:14990'>　也蓋即所謂無有逺近幽深遂知來物者也</span><br/>
<span class='tline' id='l677' data-llen='14990:15013'>　紀聞曰定天下之吉凶成天下之亹亹者人到疑而</span><br/>
<span class='tline' id='l678' data-llen='15013:15036'>　不能决處便放倒了不肯向前動有疑阻既得卜筮</span><br/>
<span class='tline' id='l679' data-llen='15036:15059'>　知其吉凶自然勉勉住不得則其所以亹亹者是卜</span><br/>
<span class='tline' id='l680' data-llen='15059:15082'>　筮成之也詩曰亹亹文王令問不已然則亹亹成徳</span><br/>
<span class='tline' id='l681' data-llen='15082:15105'>　也若蓍龜但能成務而不能成徳何以冐天下之道</span><br/>
<span class='tline' id='l682' data-llen='15105:15132'><a onclick="displayPageImage('KR1a0103', 'WYG', '012-38b' );" name="012-38b" class="pb">[012-38b] <img width="20"  src="/static/img/kanseki-5.png"/></a></span><br/>
<span class='tline' id='l683' data-llen='15132:15136'>　哉</span><br/>
<span class='tline' id='l684' data-llen='15136:15159'>是故天生神物聖人則之天地變化聖人效之天垂象</span><br/>
<span class='tline' id='l685' data-llen='15159:15178'>見吉凶聖人象之河出圖洛出書聖人則之</span><br/>
<span class='tline' id='l686' data-llen='15178:15201'>　述曰蓍龜立而天道人事之用以備固不至神矣哉</span><br/>
<span class='tline' id='l687' data-llen='15201:15224'>　是故天生神物蓍龜是也聖人則之而立卜筮天地</span><br/>
<span class='tline' id='l688' data-llen='15224:15247'>　變化聖人效之變化即變通效天地以闔户闢户效</span><br/>
<span class='tline' id='l689' data-llen='15247:15270'>　變化以一闔一闢往來不窮也天垂象見吉凶聖人</span><br/>
<span class='tline' id='l690' data-llen='15270:15293'>　象之垂象即懸象見吉凶即著明象此以示人吉凶</span><br/>
<span class='tline' id='l691' data-llen='15293:15320'><a onclick="displayPageImage('KR1a0103', 'WYG', '012-39a' );" name="012-39a" class="pb">[012-39a] <img width="20"  src="/static/img/kanseki-5.png"/></a></span><br/>
<span class='tline' id='l692' data-llen='15320:15343'>　之占也當其時龍馬負圖出于河神龜負書出于洛</span><br/>
<span class='tline' id='l693' data-llen='15343:15366'>　九宫八卦皆兆其數隂陽進退皆居於中而道之變</span><br/>
<span class='tline' id='l694' data-llen='15366:15389'>　化㡬之吉凶於此而顯天蓋以此理著於圖書以示</span><br/>
<span class='tline' id='l695' data-llen='15389:15412'>　人而聖人則之心易之衍一天道之自然也傳曰聖</span><br/>
<span class='tline' id='l696' data-llen='15412:15435'>　人以蓍龜而信天地四時日月之象數以河圖洛書</span><br/>
<span class='tline' id='l697' data-llen='15435:15456'>　而信蓍龜之象數信矣其不疑也於是乎作易</span><br/>
<span class='tline' id='l698' data-llen='15456:15479'>　象㫖蓍叢生百莖半之應大衍數五十龜背文叚五</span><br/>
<span class='tline' id='l699' data-llen='15479:15502'>　兩旁各四周二十四腹十二應大衍用數四十九河</span><br/>
<span class='tline' id='l700' data-llen='15502:15529'><a onclick="displayPageImage('KR1a0103', 'WYG', '012-39b' );" name="012-39b" class="pb">[012-39b] <img width="20"  src="/static/img/kanseki-5.png"/></a></span><br/>
<span class='tline' id='l701' data-llen='15529:15552'>　圖有九宫洛書首五行諸儒謂河圖洛書出見于世</span><br/>
<span class='tline' id='l702' data-llen='15552:15575'>　伏羲因得之而畫八卦鈎深圖河圖合四象之數可</span><br/>
<span class='tline' id='l703' data-llen='15575:15598'>　以定八方之位洛書有五行之數可以備八卦之象</span><br/>
<span class='tline' id='l704' data-llen='15598:15604'>　近是也</span><br/>
<span class='tline' id='l705' data-llen='15604:15627'>　彭山曰河圖洛書本相表裏但不若世儒經緯之説</span><br/>
<span class='tline' id='l706' data-llen='15627:15650'>　而取義於以圖畫卦以書叙疇耳又謂河圖者隂陽</span><br/>
<span class='tline' id='l707' data-llen='15650:15673'>　推行之正洛書者隂陽混合之中㑹而為一則正在</span><br/>
<span class='tline' id='l708' data-llen='15673:15696'>　中分而為二則中在正其理未甞不同雖名河圖為</span><br/>
<span class='tline' id='l709' data-llen='15696:15723'><a onclick="displayPageImage('KR1a0103', 'WYG', '012-40a' );" name="012-40a" class="pb">[012-40a] <img width="20"  src="/static/img/kanseki-5.png"/></a></span><br/>
<span class='tline' id='l710' data-llen='15723:15737'>　洛書洛書為河圖亦何害耶</span><br/>
<span class='tline' id='l711' data-llen='15737:15760'>　此篇專言蓍之神然蓍之所以神者以其能取出卦</span><br/>
<span class='tline' id='l712' data-llen='15760:15783'>　之方知六爻之易貢者以示人而定吉凶之占使人</span><br/>
<span class='tline' id='l713' data-llen='15783:15796'>　得以生大業此所以神也</span><br/>
<span class='tline' id='l714' data-llen='15796:15819'>易有四象所以示也繫辭焉所以告也定之以吉凶所</span><br/>
<span class='tline' id='l715' data-llen='15819:15824'>以斷也</span><br/>
<span class='tline' id='l716' data-llen='15824:15847'>　述曰象㫖易有四象隂陽太少伏羲先天也繫辭而</span><br/>
<span class='tline' id='l717' data-llen='15847:15861'>　定吉凶則文王周公之易也</span><br/>
<span class='tline' id='l718' data-llen='15861:15888'><a onclick="displayPageImage('KR1a0103', 'WYG', '012-40b' );" name="012-40b" class="pb">[012-40b] <img width="20"  src="/static/img/kanseki-5.png"/></a></span><br/>
<span class='tline' id='l719' data-llen='15888:15911'>　朱氏曰易有四象聖人所以示吉凶也繫辭焉而命</span><br/>
<span class='tline' id='l720' data-llen='15911:15934'>　之所以告吉凶也易于吉凶有以利言者有以情遷</span><br/>
<span class='tline' id='l721' data-llen='15934:15957'>　者有義命當吉當凶當否當亨者一以貞勝而不顧</span><br/>
<span class='tline' id='l722' data-llen='15957:15975'>　非聖人不能定也定之者所以斷之也</span><br/>
<span class='tline' id='l723' data-llen='15975:15998'>易曰自天祐之吉无不利子曰祐者助也天之所助者</span><br/>
<span class='tline' id='l724' data-llen='15998:16021'>順也人之所助者信也履信思乎順又以尚賢也是以</span><br/>
<span class='tline' id='l725' data-llen='16021:16032'>自天祐之吉无不利也</span><br/>
<span class='tline' id='l726' data-llen='16032:16055'>　述曰自天祐之吉无不利天之所助者順人之所助</span><br/>
<span class='tline' id='l727' data-llen='16055:16082'><a onclick="displayPageImage('KR1a0103', 'WYG', '012-41a' );" name="012-41a" class="pb">[012-41a] <img width="20"  src="/static/img/kanseki-5.png"/></a></span><br/>
<span class='tline' id='l728' data-llen='16082:16105'>　者信天人皆无心之應而自有之理水流濕火就燥</span><br/>
<span class='tline' id='l729' data-llen='16105:16111'>　之義也</span><br/>
<span class='tline' id='l730' data-llen='16111:16134'>子曰書不盡言言不盡意然則聖人之意其不可見乎</span><br/>
<span class='tline' id='l731' data-llen='16134:16157'>子曰聖人立象以盡意設卦以盡情偽繫辭焉以盡其</span><br/>
<span class='tline' id='l732' data-llen='16157:16174'>言變而通之以盡利鼔之舞之以盡神</span><br/>
<span class='tline' id='l733' data-llen='16174:16197'>　述曰朱氏曰言之難論者不能盡形之於書意之難</span><br/>
<span class='tline' id='l734' data-llen='16197:16221'>　𫝊者不能盡見之於言然則聖人之意終不可見于</span><br/>
<span class='tline' id='l735' data-llen='16221:16244'>　天下後世乎夫有意斯有名有名斯有象意至賾也</span><br/>
<span class='tline' id='l736' data-llen='16244:16271'><a onclick="displayPageImage('KR1a0103', 'WYG', '012-41b' );" name="012-41b" class="pb">[012-41b] <img width="20"  src="/static/img/kanseki-5.png"/></a></span><br/>
<span class='tline' id='l737' data-llen='16271:16294'>　聖人于无形之中建立有象因象而得名因名而得</span><br/>
<span class='tline' id='l738' data-llen='16294:16317'>　意則言之所不能見者盡矣質郷曰立象以盡意指</span><br/>
<span class='tline' id='l739' data-llen='16317:16340'>　劈初竒偶二畫言立一竒以象陽而名曰乾立一偶</span><br/>
<span class='tline' id='l740' data-llen='16340:16363'>　以象隂而名曰坤自有隂陽二畫而言之所不能宣</span><br/>
<span class='tline' id='l741' data-llen='16363:16386'>　意之所不能盡者无一不在其中由是即兩象而設</span><br/>
<span class='tline' id='l742' data-llen='16386:16409'>　之為八卦重之為六十四卦所以盡情偽也從兩象</span><br/>
<span class='tline' id='l743' data-llen='16409:16432'>　而係之卦辭又係之爻辭所以盡言也爻至于變通</span><br/>
<span class='tline' id='l744' data-llen='16432:16455'>　以盡利辭至于鼓舞以盡神則聖人之意无餘藴矣</span><br/>
<span class='tline' id='l745' data-llen='16455:16482'><a onclick="displayPageImage('KR1a0103', 'WYG', '012-42a' );" name="012-42a" class="pb">[012-42a] <img width="20"  src="/static/img/kanseki-5.png"/></a></span><br/>
<span class='tline' id='l746' data-llen='16482:16505'>　朱氏曰君子小人情偽而已矣情則相應偽則相違</span><br/>
<span class='tline' id='l747' data-llen='16505:16528'>　聖人陳卦以示之斷之以中正而君子小人見然後</span><br/>
<span class='tline' id='l748' data-llen='16528:16551'>　著情去偽而其意誠矣係之卦辭又係之爻辭以吉</span><br/>
<span class='tline' id='l749' data-llen='16551:16574'>　凶明告之與卦象相際則書之所不能盡形者盡矣</span><br/>
<span class='tline' id='l750' data-llen='16574:16597'>　變通者隂極變陽陽極變隂當變而變則通不變則</span><br/>
<span class='tline' id='l751' data-llen='16597:16620'>　窮窮非通也變而通之則无所不利而道行矣鼔舞</span><br/>
<span class='tline' id='l752' data-llen='16620:16643'>　者鼔之於此舞之於彼動止應節莫知其然横渠曰</span><br/>
<span class='tline' id='l753' data-llen='16643:16656'>　辭不鼓舞則不足以盡神</span><br/>
<span class='tline' id='l754' data-llen='16656:16683'><a onclick="displayPageImage('KR1a0103', 'WYG', '012-42b' );" name="012-42b" class="pb">[012-42b] <img width="20"  src="/static/img/kanseki-5.png"/></a></span><br/>
<span class='tline' id='l755' data-llen='16683:16706'>　象㫖晉陽秋荀粲曰理之微者非物象所舉立象以</span><br/>
<span class='tline' id='l756' data-llen='16706:16729'>　盡意非通乎意外者也繫辭以盡言非言乎繫表者</span><br/>
<span class='tline' id='l757' data-llen='16729:16752'>　也象外之意繫表之言固藴而不出矣是其意忘象</span><br/>
<span class='tline' id='l758' data-llen='16752:16776'>　忘言矣其猶王弼之遺乎隂陽之老者必窮窮則變陸</span><br/>
<span class='tline' id='l759' data-llen='16776:16799'>　績曰變三百八十四爻使相交通以盡天下之利荀</span><br/>
<span class='tline' id='l760' data-llen='16799:16822'>　爽曰鼓者動也舞者行也人心无疑行事不倦如以</span><br/>
<span class='tline' id='l761' data-llen='16822:16845'>　鼓聲作舞容鼓聲愈疾而舞容亦愈疾鼓聲不已而</span><br/>
<span class='tline' id='l762' data-llen='16845:16868'>　舞容亦不已自然而然不知其孰使者所謂盡神也</span><br/>
<span class='tline' id='l763' data-llen='16868:16895'><a onclick="displayPageImage('KR1a0103', 'WYG', '012-43a' );" name="012-43a" class="pb">[012-43a] <img width="20"  src="/static/img/kanseki-5.png"/></a></span><br/>
<span class='tline' id='l764' data-llen='16895:16918'>　項氏曰自書不盡言至鼔之舞之以盡神此一章之</span><br/>
<span class='tline' id='l765' data-llen='16918:16941'>　綱領也立象設卦繫辭三者言作易之成體變通以</span><br/>
<span class='tline' id='l766' data-llen='16941:16964'>　盡利言人用易以處事鼔舞以盡神言人用易以成</span><br/>
<span class='tline' id='l767' data-llen='16964:16987'>　徳二者皆體易之妙用也立一奇一偶二奇二偶三</span><br/>
<span class='tline' id='l768' data-llen='16987:17010'>　奇三偶之象所以擬健順動入陷麗止說之意也設</span><br/>
<span class='tline' id='l769' data-llen='17010:17033'>　六十四卦所以具憂樂求與見伏輕重乆速聚散之</span><br/>
<span class='tline' id='l770' data-llen='17033:17056'>　情也繫之彖辭爻辭所以闡吉凶悔吝元亨利貞之</span><br/>
<span class='tline' id='l771' data-llen='17056:17079'>　言也此三者作易者之事也用易者觀其變而玩其</span><br/>
<span class='tline' id='l772' data-llen='17079:17106'><a onclick="displayPageImage('KR1a0103', 'WYG', '012-43b' );" name="012-43b" class="pb">[012-43b] <img width="20"  src="/static/img/kanseki-5.png"/></a></span><br/>
<span class='tline' id='l773' data-llen='17106:17129'>　占以處事變而行其㑹通則足以盡趨時成務之利</span><br/>
<span class='tline' id='l774' data-llen='17129:17152'>　而見之于事功觀其象而玩其辭得之於心體之於</span><br/>
<span class='tline' id='l775' data-llen='17152:17175'>　身如鼔之動而舞之赴心術血氣與之俱成則足以</span><br/>
<span class='tline' id='l776' data-llen='17175:17198'>　盡隂陽不測之神而成之於徳行此二盡者用易者</span><br/>
<span class='tline' id='l777' data-llen='17198:17221'>　之事也虞翻曰神易也陽自震為鼔隂消陽為舞故</span><br/>
<span class='tline' id='l778' data-llen='17221:17244'>　鼓之舞之以盡神盡利盡神則聖人之意寧復緼而</span><br/>
<span class='tline' id='l779' data-llen='17244:17250'>　不出哉</span><br/>
<span class='tline' id='l780' data-llen='17250:17273'>乾坤其易之緼邪乾坤成列而易立乎其中矣乾坤毁</span><br/>
<span class='tline' id='l781' data-llen='17273:17300'><a onclick="displayPageImage('KR1a0103', 'WYG', '012-44a' );" name="012-44a" class="pb">[012-44a] <img width="20"  src="/static/img/kanseki-5.png"/></a></span><br/>
<span class='tline' id='l782' data-llen='17300:17319'>則无以見易易不可見則乾坤或㡬乎息矣</span><br/>
<span class='tline' id='l783' data-llen='17319:17342'>　述曰乾坤二卦是聖人觀天觀地模冩出來有天地</span><br/>
<span class='tline' id='l784' data-llen='17342:17365'>　而雷風山澤水火皆在其中有乾坤而六子及諸卦</span><br/>
<span class='tline' id='l785' data-llen='17365:17388'>　爻之變化皆在其中故曰乾坤其易之緼耶乾坤未</span><br/>
<span class='tline' id='l786' data-llen='17388:17411'>　甞毁易未甞无但以卦畫不立无以見其變易之理</span><br/>
<span class='tline' id='l787' data-llen='17411:17434'>　而併於乾坤之功用不可得而見耳易不可見申不</span><br/>
<span class='tline' id='l788' data-llen='17434:17457'>　盡意也此所以不得不立象設卦繫辭以盡其變通</span><br/>
<span class='tline' id='l789' data-llen='17457:17463'>　之道也</span><br/>
<span class='tline' id='l790' data-llen='17463:17490'><a onclick="displayPageImage('KR1a0103', 'WYG', '012-44b' );" name="012-44b" class="pb">[012-44b] <img width="20"  src="/static/img/kanseki-5.png"/></a></span><br/>
<span class='tline' id='l791' data-llen='17490:17513'>　象㫖乾坤謂奇偶之畫緼謂其周流六虚俞氏曰乾</span><br/>
<span class='tline' id='l792' data-llen='17513:17536'>　坤緼于六十四卦之中非謂易緼于乾坤兩卦是已</span><br/>
<span class='tline' id='l793' data-llen='17536:17559'>　緼衣中絮胎也成列者二篇之䇿竒偶散布得三百</span><br/>
<span class='tline' id='l794' data-llen='17559:17582'>　八十四爻而本立呉氏獨指奇偶相對言非也易呉</span><br/>
<span class='tline' id='l795' data-llen='17582:17605'>　氏謂竒偶交相易者是謂兩儀一易成四象再易成</span><br/>
<span class='tline' id='l796' data-llen='17605:17628'>　八卦非也朱氏曰除日則无嵗故乾坤毁則易不可</span><br/>
<span class='tline' id='l797' data-llen='17628:17651'>　見易不可見則乾為獨陽坤為獨隂生生之功息矣</span><br/>
<span class='tline' id='l798' data-llen='17651:17674'>是故形而上者謂之道形而下者謂之器化而裁之謂</span><br/>
<span class='tline' id='l799' data-llen='17674:17701'><a onclick="displayPageImage('KR1a0103', 'WYG', '012-45a' );" name="012-45a" class="pb">[012-45a] <img width="20"  src="/static/img/kanseki-5.png"/></a></span><br/>
<span class='tline' id='l800' data-llen='17701:17724'>之變推而行之謂之通舉而措之天下之民謂之事業</span><br/>
<span class='tline' id='l801' data-llen='17724:17747'>　述曰形者謂動而可見之時自此以上則无體故謂</span><br/>
<span class='tline' id='l802' data-llen='17747:17770'>　之道自此以下則有體故謂之器道器二字分明說</span><br/>
<span class='tline' id='l803' data-llen='17770:17793'>　出乾坤隂陽竒偶之妙乾陽者理之運也坤隂者氣</span><br/>
<span class='tline' id='l804' data-llen='17793:17816'>　之疑也仲虎曰理一而神氣兩而化聖人因其自然</span><br/>
<span class='tline' id='l805' data-llen='17816:17839'>　之化而裁制之故謂之變理无窮畫之生也亦无窮</span><br/>
<span class='tline' id='l806' data-llen='17839:17862'>　聖人則裁制之為六畫為上下為内外裁有定體行</span><br/>
<span class='tline' id='l807' data-llen='17862:17885'>　无定用如乾之變當潜而行潜之事則潜為通當見</span><br/>
<span class='tline' id='l808' data-llen='17885:17912'><a onclick="displayPageImage('KR1a0103', 'WYG', '012-45b' );" name="012-45b" class="pb">[012-45b] <img width="20"  src="/static/img/kanseki-5.png"/></a></span><br/>
<span class='tline' id='l809' data-llen='17912:17935'>　而行見之事則見為通事者業之未成業者事之已</span><br/>
<span class='tline' id='l810' data-llen='17935:17958'>　著蘇氏曰道者器之上逹者也器者道之下見者也</span><br/>
<span class='tline' id='l811' data-llen='17958:17981'>　其本一也化之者道也裁之者器也推而行之者一</span><br/>
<span class='tline' id='l812' data-llen='17981:18004'>　之也龔氏曰有道有器則乾坤全而易見故化而裁</span><br/>
<span class='tline' id='l813' data-llen='18004:18027'>　之謂之變易之與物化也推而行之謂之通易之與</span><br/>
<span class='tline' id='l814' data-llen='18027:18050'>　時行也有道器以為體有變通以為用故曰舉而措</span><br/>
<span class='tline' id='l815' data-llen='18050:18062'>　諸天下之民謂之事業</span><br/>
<span class='tline' id='l816' data-llen='18062:18085'>　龔氏謂形上即乾成象形下即坤效法以分道器熊</span><br/>
<span class='tline' id='l817' data-llen='18085:18112'><a onclick="displayPageImage('KR1a0103', 'WYG', '012-46a' );" name="012-46a" class="pb">[012-46a] <img width="20"  src="/static/img/kanseki-5.png"/></a></span><br/>
<span class='tline' id='l818' data-llen='18112:18135'>　氏象㫖以為誤而與汝吉論易有太極之㫖曰張文</span><br/>
<span class='tline' id='l819' data-llen='18135:18158'>　饒亦謂乾為一太極也易乾鑿度曰易始於太極太</span><br/>
<span class='tline' id='l820' data-llen='18158:18181'>　極分為二故生天地與汝吉之論合矣彭山曰乾元</span><br/>
<span class='tline' id='l821' data-llen='18181:18204'>　亨利貞往來不窮者形而上之道也主乎陽之明也</span><br/>
<span class='tline' id='l822' data-llen='18204:18227'>　故屬乎天至其氣機所化凝為形質剛者為堅柔者</span><br/>
<span class='tline' id='l823' data-llen='18227:18250'>　為軟此則形而下之器主乎隂之晦矣故屬乎地凡</span><br/>
<span class='tline' id='l824' data-llen='18250:18273'>　在地有形之堅軟皆在天无形之剛柔所化也又曰</span><br/>
<span class='tline' id='l825' data-llen='18273:18296'>　凡言天理者皆指陽剛不雜之本體能主乎氣者而</span><br/>
<span class='tline' id='l826' data-llen='18296:18323'><a onclick="displayPageImage('KR1a0103', 'WYG', '012-46b' );" name="012-46b" class="pb">[012-46b] <img width="20"  src="/static/img/kanseki-5.png"/></a></span><br/>
<span class='tline' id='l827' data-llen='18323:18346'>　言乾道也所謂无極之眞也此皆以乾之一畫為太</span><br/>
<span class='tline' id='l828' data-llen='18346:18361'>　極而形上即乾成象之謂明矣</span><br/>
<span class='tline' id='l829' data-llen='18361:18385'>　龔氏又曰剛柔有體竒偶有數左右有方者形也形而</span><br/>
<span class='tline' id='l830' data-llen='18385:18408'>　上則為一隂一陽以至一剛一柔故謂之道形而下</span><br/>
<span class='tline' id='l831' data-llen='18408:18431'>　則為仁義為禮樂以分則有守以實則有名故謂之</span><br/>
<span class='tline' id='l832' data-llen='18431:18445'>　器其言得隂陽謂道之義矣</span><br/>
<span class='tline' id='l833' data-llen='18445:18468'>　道器五言要在變通二言以申變而通之之意謂之</span><br/>
<span class='tline' id='l834' data-llen='18468:18491'>　變謂之通者變通之義理存乎變存乎通者變通之</span><br/>
<span class='tline' id='l835' data-llen='18491:18518'><a onclick="displayPageImage('KR1a0103', 'WYG', '012-47a' );" name="012-47a" class="pb">[012-47a] <img width="20"  src="/static/img/kanseki-5.png"/></a></span><br/>
<span class='tline' id='l836' data-llen='18518:18541'>　功用其要在于通不通不足以成變也處得好便不</span><br/>
<span class='tline' id='l837' data-llen='18541:18564'>　窮通便不窮不通便窮如亢龍有悔是不通了處得</span><br/>
<span class='tline' id='l838' data-llen='18564:18572'>　无悔便是通</span><br/>
<span class='tline' id='l839' data-llen='18572:18595'>是故夫象聖人有以見天下之賾而擬諸其形容象其</span><br/>
<span class='tline' id='l840' data-llen='18595:18618'>物宜是故謂之象聖人有以見天下之動而觀其㑹通</span><br/>
<span class='tline' id='l841' data-llen='18618:18638'>以行其典禮繫辭焉以斷其吉凶是故謂之爻</span><br/>
<span class='tline' id='l842' data-llen='18638:18661'>　述曰質卿曰聖人作易之始惟立象耳象立而意斯</span><br/>
<span class='tline' id='l843' data-llen='18661:18684'>　盡故得聖人之意而後得聖人之象得象而後得聖</span><br/>
<span class='tline' id='l844' data-llen='18684:18711'><a onclick="displayPageImage('KR1a0103', 'WYG', '012-47b' );" name="012-47b" class="pb">[012-47b] <img width="20"  src="/static/img/kanseki-5.png"/></a></span><br/>
<span class='tline' id='l845' data-llen='18711:18734'>　人之爻是故夫象接上文申言象之所由立也張氏</span><br/>
<span class='tline' id='l846' data-llen='18734:18756'>　曰不曰是故夫爻者爻因象而係不得與象並也</span><br/>
<span class='tline' id='l847' data-llen='18756:18779'>　象㫖典禮依姚信本作典體㑹通典體體用之謂也</span><br/>
<span class='tline' id='l848' data-llen='18779:18802'>　既曰易无體矣又何以行其典體乎无體者著神變</span><br/>
<span class='tline' id='l849' data-llen='18802:18815'>　之妙典體者著天則之常</span><br/>
<span class='tline' id='l850' data-llen='18815:18838'>極天下之賾者存乎卦鼓天下之動者存乎辭化而裁</span><br/>
<span class='tline' id='l851' data-llen='18838:18861'>之存乎變推而行之存乎通神而明之存乎其人黙而</span><br/>
<span class='tline' id='l852' data-llen='18861:18873'>成之不言而信存乎徳行</span><br/>
<span class='tline' id='l853' data-llen='18873:18900'><a onclick="displayPageImage('KR1a0103', 'WYG', '012-48a' );" name="012-48a" class="pb">[012-48a] <img width="20"  src="/static/img/kanseki-5.png"/></a></span><br/>
<span class='tline' id='l854' data-llen='18900:18923'>　述曰象㫖象者聖人立象盡意爻者聖人繫辭盡言</span><br/>
<span class='tline' id='l855' data-llen='18923:18946'>　欲明設卦盡情偽故又變象言卦賾形而上者動形</span><br/>
<span class='tline' id='l856' data-llen='18946:18969'>　而下者在卦變剛柔相推在卦通出入互用也象立</span><br/>
<span class='tline' id='l857' data-llen='18969:18992'>　可以盡其道之意辭立可以盡其器之言化之者道</span><br/>
<span class='tline' id='l858' data-llen='18992:19015'>　也裁之者器也裁有定體行无定用皆所謂意也存</span><br/>
<span class='tline' id='l859' data-llen='19015:19038'>　乎變存乎通卦爻之妙原如是神而明之則存乎其</span><br/>
<span class='tline' id='l860' data-llen='19038:19061'>　人而人之所以神而明之者存乎徳行曰黙成則得</span><br/>
<span class='tline' id='l861' data-llen='19061:19084'>　意忘象貫道與器有渾全完具之妙曰信則冥乎幽</span><br/>
<span class='tline' id='l862' data-llen='19084:19111'><a onclick="displayPageImage('KR1a0103', 'WYG', '012-48b' );" name="012-48b" class="pb">[012-48b] <img width="20"  src="/static/img/kanseki-5.png"/></a></span><br/>
<span class='tline' id='l863' data-llen='19111:19134'>　契之意前言觀象玩辭觀變玩占而此曰黙成前言</span><br/>
<span class='tline' id='l864' data-llen='19134:19157'>　問焉以言受命如響而此曰不言而信有如是之人</span><br/>
<span class='tline' id='l865' data-llen='19157:19180'>　斯易道不虛而聖人立象之意始盡自形上而放諸</span><br/>
<span class='tline' id='l866' data-llen='19180:19203'>　事業由微而逹于著也自至賾而極於徳行由著而</span><br/>
<span class='tline' id='l867' data-llen='19203:19221'>　歸於微也體用一原顯微无間微矣哉</span><br/>
<span class='tline' id='l868' data-llen='19221:19244'>　神而明之存乎其人朱氏謂革存乎湯武明夷存乎</span><br/>
<span class='tline' id='l869' data-llen='19244:19267'>　文王箕子復存乎顔氏之子張氏曰神明是吾心本</span><br/>
<span class='tline' id='l870' data-llen='19267:19290'>　體神妙萬物何象之囿神无不通何象之拘化裁推</span><br/>
<span class='tline' id='l871' data-llen='19290:19317'><a onclick="displayPageImage('KR1a0103', 'WYG', '012-49a' );" name="012-49a" class="pb">[012-49a] <img width="20"  src="/static/img/kanseki-5.png"/></a></span><br/>
<span class='tline' id='l872' data-llen='19317:19340'>　行不過吾心之用耳夫是人也惟黙而成之不言而</span><br/>
<span class='tline' id='l873' data-llen='19340:19363'>　信存乎徳行凡理以神悟而實得于心道以神合而</span><br/>
<span class='tline' id='l874' data-llen='19363:19386'>　實體諸心者必不事於言說也此以成徳為行故曰</span><br/>
<span class='tline' id='l875' data-llen='19386:19391'>　徳行</span><br/>
<span class='tline' id='l876' data-llen='19391:19414'>　章氏曰聖人於易只立象繫辭足以括之所以乾坤</span><br/>
<span class='tline' id='l877' data-llen='19414:19437'>　成列而易行其中乾坤毁則无以見易凡六十四卦</span><br/>
<span class='tline' id='l878' data-llen='19437:19460'>　三百八十四爻皆乾坤之象辭也立象繫辭即形下</span><br/>
<span class='tline' id='l879' data-llen='19460:19483'>　之器盡意盡言即形上之道是象也聖人見天下之</span><br/>
<span class='tline' id='l880' data-llen='19483:19510'><a onclick="displayPageImage('KR1a0103', 'WYG', '012-49b' );" name="012-49b" class="pb">[012-49b] <img width="20"  src="/static/img/kanseki-5.png"/></a></span><br/>
<span class='tline' id='l881' data-llen='19510:19533'>　賾而擬諸形容象其物宜者也是辭也聖人見天下</span><br/>
<span class='tline' id='l882' data-llen='19533:19556'>　之動而觀㑹通行典禮以斷其吉凶者也變通鼔舞</span><br/>
<span class='tline' id='l883' data-llen='19556:19576'>　盡利盡神化裁推行事業備具則存其人耳</span><br/>
<span class='tline' id='l884' data-llen='19576:19599'>　一篇雖雜出掲其大㫖不過曰聖人立象以盡意神</span><br/>
<span class='tline' id='l885' data-llen='19599:19621'>　而明之存乎其人而已意謂吉凶與民同患之意</span><br/>
<span class='tline' id='l886' data-llen='19621:19644'>　李鼎祚按九師易曰黙而成之謂隂陽所處也不言</span><br/>
<span class='tline' id='l887' data-llen='19644:19667'>　而信謂隂陽相應也徳者有實行者相應也按崔氏</span><br/>
<span class='tline' id='l888' data-llen='19667:19690'>　曰伏羲成六十四卦不有言說而以卦象明之而人</span><br/>
<span class='tline' id='l889' data-llen='19690:19717'><a onclick="displayPageImage('KR1a0103', 'WYG', '012-50a' );" name="012-50a" class="pb">[012-50a] <img width="20"  src="/static/img/kanseki-5.png"/></a></span><br/>
<span class='tline' id='l890' data-llen='19717:19734'>　信之在乎合天地之徳聖人之行也</span><br/>
<span class='tline' id='l891' data-llen='19734:19757'>　蘇氏曰有其具而无其人則形存而神亡有其人而</span><br/>
<span class='tline' id='l892' data-llen='19757:19778'>　修誠无素則我不能黙成而民亦不能黙喻也</span><br/>
<span class='tline' id='l893' data-llen='19778:19801'>　闗朗曰日月之明在乎天而所以明在地也易之神</span><br/>
<span class='tline' id='l894' data-llen='19801:19824'>　在乎道而所以神在人也故曰神而明之存乎其人</span><br/>
<span class='tline' id='l895' data-llen='19824:19847'>　又曰茍非其人道不虛行神无方道无迹人无至斯</span><br/>
<span class='tline' id='l896' data-llen='19847:19855'>　可以議易矣</span><br/>
<span class='tline' id='l897' data-llen='19855:19858'>　</span><br/>
<span class='tline' id='l898' data-llen='19858:19885'><a onclick="displayPageImage('KR1a0103', 'WYG', '012-50b' );" name="012-50b" class="pb">[012-50b] <img width="20"  src="/static/img/kanseki-5.png"/></a></span><br/>
<span class='tline' id='l899' data-llen='19885:19888'>　</span><br/>
<span class='tline' id='l900' data-llen='19888:19891'>　</span><br/>
<span class='tline' id='l901' data-llen='19891:19894'>　</span><br/>
<span class='tline' id='l902' data-llen='19894:19897'>　</span><br/>
<span class='tline' id='l903' data-llen='19897:19900'>　</span><br/>
<span class='tline' id='l904' data-llen='19900:19903'>　</span><br/>
<span class='tline' id='l905' data-llen='19903:19906'>　</span><br/>
<span class='tline' id='l906' data-llen='19906:19915'>　讀易述卷十二</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1c0010', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:209'>　詩集傳卷五　　　　　　　宋　蘇轍　撰</span><br/>
<span class='tline' id='l10' data-llen='209:223'>齊　　　　　　　　　國風</span><br/>
<span class='tline' id='l11' data-llen='223:246'>　齊古爽鳩氏之虛武王以封太公望國於營丘而為</span><br/>
<span class='tline' id='l12' data-llen='246:269'>　諸侯伯其地東至海西至河南至穆陵北至無棣在</span><br/>
<span class='tline' id='l13' data-llen='269:292'>　禹貢青州岱山之隂濰淄之野太公姜姓本四岳之</span><br/>
<span class='tline' id='l14' data-llen='292:315'>　後既封於齊通工商之業便魚鹽之利民多歸之故</span><br/>
<span class='tline' id='l15' data-llen='315:333'>　齊為大國其後五世至哀公而變風作</span><br/>
<span class='tline' id='l16' data-llen='333:359'><a onclick="displayPageImage('KR1c0010', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='359:367'>雞鳴思賢妃也</span><br/>
<span class='tline' id='l18' data-llen='367:380'>　毛詩之敘曰哀公之詩也</span><br/>
<span class='tline' id='l19' data-llen='380:403'>雞既鳴矣朝既盈矣匪雞則鳴蒼蠅之聲東方明矣朝</span><br/>
<span class='tline' id='l20' data-llen='403:417'>既昌矣匪東方則明月出之光</span><br/>
<span class='tline' id='l21' data-llen='417:440'>　夫人不忘夙興故以蠅聲為雞鳴以月出為東方之</span><br/>
<span class='tline' id='l22' data-llen='440:444'>　明</span><br/>
<span class='tline' id='l23' data-llen='444:464'>蟲飛薨薨甘與子同夢㑹且歸矣無庶予子憎</span><br/>
<span class='tline' id='l24' data-llen='464:487'>　旦明而百蟲作方是時也予豈不欲與子同夢歟然</span><br/>
<span class='tline' id='l25' data-llen='487:513'><a onclick="displayPageImage('KR1c0010', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='513:536'>　羣臣之㑹於朝者亦欲退朝而歸治其家事是以為</span><br/>
<span class='tline' id='l27' data-llen='536:551'>　之早作庶其無以我故惡之也</span><br/>
<span class='tline' id='l28' data-llen='551:563'>　　　雞鳴三章章四句</span><br/>
<span class='tline' id='l29' data-llen='563:569'>還刺荒也</span><br/>
<span class='tline' id='l30' data-llen='569:582'>　毛詩之敘曰哀公之詩也</span><br/>
<span class='tline' id='l31' data-llen='582:605'>子之還兮遭我乎峱之間兮竝驅從兩肩兮揖我謂我</span><br/>
<span class='tline' id='l32' data-llen='605:609'>儇兮</span><br/>
<span class='tline' id='l33' data-llen='609:632'>　還捷也峱山名也獸三歲曰肩儇利也言齊人好田</span><br/>
<span class='tline' id='l34' data-llen='632:658'><a onclick="displayPageImage('KR1c0010', 'WYG', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='658:677'>　至以還儇相譽而不知恥之則荒之甚也</span><br/>
<span class='tline' id='l36' data-llen='677:700'>子之茂兮遭我乎峱之道兮竝驅從兩牡兮揖我謂我</span><br/>
<span class='tline' id='l37' data-llen='700:723'>好兮子之昌兮遭我乎峱之陽兮竝驅從兩狼兮揖我</span><br/>
<span class='tline' id='l38' data-llen='723:729'>謂我臧兮</span><br/>
<span class='tline' id='l39' data-llen='729:740'>　　　還三章章四句</span><br/>
<span class='tline' id='l40' data-llen='740:746'>著刺時也</span><br/>
<span class='tline' id='l41' data-llen='746:769'>俟我於著乎而充耳以素乎而尚之以瓊華乎而俟我</span><br/>
<span class='tline' id='l42' data-llen='769:792'>於庭乎而充耳以青乎而尚之以瓊瑩乎而俟我於堂</span><br/>
<span class='tline' id='l43' data-llen='792:818'><a onclick="displayPageImage('KR1c0010', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='818:835'>乎而充耳以黄乎而尚之以瓊英乎而</span><br/>
<span class='tline' id='l45' data-llen='835:858'>　門屏之間曰著禮壻親迎受婦於堂以出揖之於庭</span><br/>
<span class='tline' id='l46' data-llen='858:881'>　又揖之於著於時婦人遂見君子故識其充耳之飾</span><br/>
<span class='tline' id='l47' data-llen='881:904'>　充耳瑱也所以懸之者曰紞素青黄三者紞之色也</span><br/>
<span class='tline' id='l48' data-llen='904:927'>　尚飾也瓊華瓊瑩瓊英三者皆美石似玉者所以為</span><br/>
<span class='tline' id='l49' data-llen='927:941'>　瑱也言此者刺時不親迎也</span><br/>
<span class='tline' id='l50' data-llen='941:952'>　　　著三章章三句</span><br/>
<span class='tline' id='l51' data-llen='952:961'>東方之日刺衰也</span><br/>
<span class='tline' id='l52' data-llen='961:987'><a onclick="displayPageImage('KR1c0010', 'WYG', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='987:1010'>東方之日兮彼姝者子在我室兮在我室兮履我即兮</span><br/>
<span class='tline' id='l54' data-llen='1010:1033'>東方之月兮彼姝者子在我闥兮在我闥兮履我發兮</span><br/>
<span class='tline' id='l55' data-llen='1033:1056'>　日升於東月盛於東其明無所不至國有明君則民</span><br/>
<span class='tline' id='l56' data-llen='1056:1079'>　之視之譬如日月常在其室家無敢欺之者行則起</span><br/>
<span class='tline' id='l57' data-llen='1079:1102'>　而從之矣及其衰也明不及民而民慢之行而無有</span><br/>
<span class='tline' id='l58' data-llen='1102:1124'>　從之者此所以為刺衰也履行也即從也發起也</span><br/>
<span class='tline' id='l59' data-llen='1124:1138'>　　　東方之日二章章五句</span><br/>
<span class='tline' id='l60' data-llen='1138:1148'>東方未明刺無節也</span><br/>
<span class='tline' id='l61' data-llen='1148:1174'><a onclick="displayPageImage('KR1c0010', 'WYG', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1174:1197'>　毛詩之敘曰朝廷興居無節號令不時挈壺氏不能</span><br/>
<span class='tline' id='l63' data-llen='1197:1220'>　掌其職夫雖衰亂之世蚤莫不易挈壺之職雖或失</span><br/>
<span class='tline' id='l64' data-llen='1220:1243'>　之而天峕猶在何至於未明而顛倒衣裳哉毛氏因</span><br/>
<span class='tline' id='l65' data-llen='1243:1265'>　東方未明不能辰夜而信以為然其說亦已陋矣</span><br/>
<span class='tline' id='l66' data-llen='1265:1283'>東方未明顛倒衣裳顛之倒之自公召之</span><br/>
<span class='tline' id='l67' data-llen='1283:1306'>　為政必有節及其節而為之則用力少而事舉苟為</span><br/>
<span class='tline' id='l68' data-llen='1306:1329'>　無節緩急皆所以害政也夫東方未明起而顛倒其</span><br/>
<span class='tline' id='l69' data-llen='1329:1352'>　衣裳可謂急然猶有以為緩而自公召之者夫起者</span><br/>
<span class='tline' id='l70' data-llen='1352:1378'><a onclick="displayPageImage('KR1c0010', 'WYG', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1378:1401'>　已遽而至於顛倒矣而猶有遲之者則政將何以堪</span><br/>
<span class='tline' id='l72' data-llen='1401:1424'>　之故必將有受其害者然則東方未明尚可以徐服</span><br/>
<span class='tline' id='l73' data-llen='1424:1436'>　其服而無至於顛倒也</span><br/>
<span class='tline' id='l74' data-llen='1436:1459'>東方未晞顛倒裳衣倒之顛之自公令之折栁樊圃狂</span><br/>
<span class='tline' id='l75' data-llen='1459:1472'>夫瞿瞿不能辰夜不夙則莫</span><br/>
<span class='tline' id='l76' data-llen='1472:1495'>　夫苟不知為政之節則或失之蚤或失之莫常不能</span><br/>
<span class='tline' id='l77' data-llen='1495:1518'>　及事之㑹矣以為尚蚤者為之常緩以為已晚者為</span><br/>
<span class='tline' id='l78' data-llen='1518:1541'>　之常遽緩者不意事之已至而遽者不知事之未及</span><br/>
<span class='tline' id='l79' data-llen='1541:1567'><a onclick="displayPageImage('KR1c0010', 'WYG', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1567:1590'>　故其所以備患者常出於倉卒而不精故曰折栁樊</span><br/>
<span class='tline' id='l81' data-llen='1590:1613'>　圃狂夫瞿瞿為藩以禦狂夫豈不知栁之不可用哉</span><br/>
<span class='tline' id='l82' data-llen='1613:1635'>　無其備而不得已也此無節之過也瞿瞿狂貌也</span><br/>
<span class='tline' id='l83' data-llen='1635:1649'>　　　東方未明三章章四句</span><br/>
<span class='tline' id='l84' data-llen='1649:1657'>南山刺襄公也</span><br/>
<span class='tline' id='l85' data-llen='1657:1680'>南山崔崔雄狐綏綏魯道有蕩齊子由歸既曰歸止曷</span><br/>
<span class='tline' id='l86' data-llen='1680:1685'>又懷止</span><br/>
<span class='tline' id='l87' data-llen='1685:1708'>　南山齊南山也綏綏行求匹之貌也人君之尊如南</span><br/>
<span class='tline' id='l88' data-llen='1708:1734'><a onclick="displayPageImage('KR1c0010', 'WYG', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1734:1757'>　山之崔崔襄公之行如雄狐之綏綏疾其以人君而</span><br/>
<span class='tline' id='l90' data-llen='1757:1780'>　為此行也蕩平也齊子魯桓夫人文姜也襄公之妹</span><br/>
<span class='tline' id='l91' data-llen='1780:1797'>　而通於襄公婦人謂嫁曰歸懷思也</span><br/>
<span class='tline' id='l92' data-llen='1797:1820'>葛屨五兩冠緌雙止魯道有蕩齊子庸止既曰庸止曷</span><br/>
<span class='tline' id='l93' data-llen='1820:1825'>又從止</span><br/>
<span class='tline' id='l94' data-llen='1825:1848'>　葛屨五兩則履具於下矣冠緌雙止則緌具於上矣</span><br/>
<span class='tline' id='l95' data-llen='1848:1871'>　言文姜有匹於魯而襄公有偶於齊曷為又相從哉</span><br/>
<span class='tline' id='l96' data-llen='1871:1894'>蓺麻如之何衡從其畝取妻如之何必告父母既曰告</span><br/>
<span class='tline' id='l97' data-llen='1894:1920'><a onclick="displayPageImage('KR1c0010', 'WYG', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1920:1927'>止曷又鞠止</span><br/>
<span class='tline' id='l99' data-llen='1927:1950'>　蓺樹也蓺麻者必衡從耕其田而後種之譬如娶妻</span><br/>
<span class='tline' id='l100' data-llen='1950:1973'>　必告父母成禮而後取之取之如此其重而魯桓曷</span><br/>
<span class='tline' id='l101' data-llen='1973:1990'>　為不禁使得窮極其邪行哉鞠窮也</span><br/>
<span class='tline' id='l102' data-llen='1990:2013'>析薪如之何匪斧不克取妻如之何匪媒不得既曰得</span><br/>
<span class='tline' id='l103' data-llen='2013:2020'>止曷又極止</span><br/>
<span class='tline' id='l104' data-llen='2020:2032'>　　　南山四章章六句</span><br/>
<span class='tline' id='l105' data-llen='2032:2042'>甫田大夫刺襄公也</span><br/>
<span class='tline' id='l106' data-llen='2042:2068'><a onclick="displayPageImage('KR1c0010', 'WYG', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2068:2086'>無田甫田維莠驕驕無思逺人勞心忉忉</span><br/>
<span class='tline' id='l108' data-llen='2086:2109'>　甫大也襄公無禮義而求大功不修徳而求諸侯故</span><br/>
<span class='tline' id='l109' data-llen='2109:2132'>　告之曰無田甫田田甫田而力不給則莠盛矣無思</span><br/>
<span class='tline' id='l110' data-llen='2132:2155'>　逺人思逺人而徳不及則心勞矣田甫田則必自其</span><br/>
<span class='tline' id='l111' data-llen='2155:2178'>　小者始小者之有餘而甫田可啟矣思逺人則必自</span><br/>
<span class='tline' id='l112' data-llen='2178:2196'>　其近者始近者之既服而逺人自至矣</span><br/>
<span class='tline' id='l113' data-llen='2196:2219'>無田甫田維莠桀桀無思逺人勞心怛怛婉兮孌兮總</span><br/>
<span class='tline' id='l114' data-llen='2219:2232'>角丱兮未幾見兮突而弁兮</span><br/>
<span class='tline' id='l115' data-llen='2232:2258'><a onclick="displayPageImage('KR1c0010', 'WYG', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2258:2281'>　夫欲得諸侯而求之則失諸侯之道也莊子曰君自</span><br/>
<span class='tline' id='l117' data-llen='2281:2304'>　是為之則殆不成夫總角之童而至於突然弁也豈</span><br/>
<span class='tline' id='l118' data-llen='2304:2327'>　其求之哉其道則有所必至也君子之得諸侯亦未</span><br/>
<span class='tline' id='l119' data-llen='2327:2350'>　甞求之矣苟修其身而治其政令諸侯不來而將安</span><br/>
<span class='tline' id='l120' data-llen='2350:2373'>　往故夫諸侯之來非求之也不得已而受之也不得</span><br/>
<span class='tline' id='l121' data-llen='2373:2396'>　已而受之故其來也無憂而其既來也不去此求之</span><br/>
<span class='tline' id='l122' data-llen='2396:2401'>　至也</span><br/>
<span class='tline' id='l123' data-llen='2401:2413'>　　　甫田三章章四句</span><br/>
<span class='tline' id='l124' data-llen='2413:2439'><a onclick="displayPageImage('KR1c0010', 'WYG', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2439:2446'>盧令刺荒也</span><br/>
<span class='tline' id='l126' data-llen='2446:2459'>　毛詩之敘曰襄公之詩也</span><br/>
<span class='tline' id='l127' data-llen='2459:2469'>盧令令其人美且仁</span><br/>
<span class='tline' id='l128' data-llen='2469:2492'>　盧田犬也令令纓鐶聲也峕人以田獵相尚故聞其</span><br/>
<span class='tline' id='l129' data-llen='2492:2515'>　纓鐶之聲而美之曰此仁人也猶還曰揖我謂我儇</span><br/>
<span class='tline' id='l130' data-llen='2515:2520'>　兮耳</span><br/>
<span class='tline' id='l131' data-llen='2520:2530'>盧重鐶其人美且鬈</span><br/>
<span class='tline' id='l132' data-llen='2530:2543'>　重鐶子母鐶也鬈好貌也</span><br/>
<span class='tline' id='l133' data-llen='2543:2569'><a onclick="displayPageImage('KR1c0010', 'WYG', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2569:2579'>盧重鋂其人美且偲</span><br/>
<span class='tline' id='l135' data-llen='2579:2591'>　鋂一鐶貫二也偲才也</span><br/>
<span class='tline' id='l136' data-llen='2591:2603'>　　　盧令三章章二句</span><br/>
<span class='tline' id='l137' data-llen='2603:2611'>敝笱刺文姜也</span><br/>
<span class='tline' id='l138' data-llen='2611:2629'>敝笱在梁其魚魴鰥齊子歸止其從如雲</span><br/>
<span class='tline' id='l139' data-llen='2629:2652'>　鰥大魚也笱非所以執魴鰥而又敝矣宜其魚之不</span><br/>
<span class='tline' id='l140' data-llen='2652:2675'>　制也文姜之歸于魯其從者之盛如雲則亦魯桓之</span><br/>
<span class='tline' id='l141' data-llen='2675:2683'>　所不能制也</span><br/>
<span class='tline' id='l142' data-llen='2683:2709'><a onclick="displayPageImage('KR1c0010', 'WYG', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2709:2727'>敝笱在梁其魚魴鱮齊子歸止其從如雨</span><br/>
<span class='tline' id='l144' data-llen='2727:2740'>　鱮似魴而弱鱗如雨多也</span><br/>
<span class='tline' id='l145' data-llen='2740:2758'>敝笱在梁其魚唯唯齊子歸止其從如水</span><br/>
<span class='tline' id='l146' data-llen='2758:2773'>　唯唯出入不制也如水亦多也</span><br/>
<span class='tline' id='l147' data-llen='2773:2785'>　　　敝笱三章章四句</span><br/>
<span class='tline' id='l148' data-llen='2785:2795'>載驅齊人刺襄公也</span><br/>
<span class='tline' id='l149' data-llen='2795:2813'>載驅薄薄簟笰朱鞹魯道有蕩齊子發夕</span><br/>
<span class='tline' id='l150' data-llen='2813:2836'>　薄薄疾驅聲也簟方文席也笰車蔽也諸侯之路車</span><br/>
<span class='tline' id='l151' data-llen='2836:2862'><a onclick="displayPageImage('KR1c0010', 'WYG', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2862:2885'>　有朱革之質而羽飾襄公疾驅其車以㑹文姜文姜</span><br/>
<span class='tline' id='l153' data-llen='2885:2900'>　夕發於魯而往㑹之莫知愧也</span><br/>
<span class='tline' id='l154' data-llen='2900:2918'>四驪濟濟垂轡濔濔魯道有蕩齊子豈弟</span><br/>
<span class='tline' id='l155' data-llen='2918:2936'>　濟濟美貌也濔濔衆貌也豈弟樂易也</span><br/>
<span class='tline' id='l156' data-llen='2936:2954'>汶水湯湯行人彭彭魯道有蕩齊子翺翔</span><br/>
<span class='tline' id='l157' data-llen='2954:2977'>　湯湯大貌也彭彭衆貌也言公與文姜㑹於通道衆</span><br/>
<span class='tline' id='l158' data-llen='2977:2988'>　人之中而無所愧也</span><br/>
<span class='tline' id='l159' data-llen='2988:3006'>汶水滔滔行人儦儦魯道有蕩齊子遊遨</span><br/>
<span class='tline' id='l160' data-llen='3006:3032'><a onclick="displayPageImage('KR1c0010', 'WYG', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3032:3044'>　　　載驅四章章四句</span><br/>
<span class='tline' id='l162' data-llen='3044:3053'>猗嗟刺魯莊公也</span><br/>
<span class='tline' id='l163' data-llen='3053:3076'>猗嗟昌兮頎而長兮抑若揚兮美目揚兮巧趨蹌兮射</span><br/>
<span class='tline' id='l164' data-llen='3076:3081'>則臧兮</span><br/>
<span class='tline' id='l165' data-llen='3081:3104'>　猗嗟嘆辭也昌盛也頎長也抑美也揚秀發也揚眉</span><br/>
<span class='tline' id='l166' data-llen='3104:3127'>　之美也蹌趨之巧也齊人傷魯莊公徒有威儀技藝</span><br/>
<span class='tline' id='l167' data-llen='3127:3141'>　之好而不能止其母之亂也</span><br/>
<span class='tline' id='l168' data-llen='3141:3164'>猗嗟名兮美目清兮儀既成兮終日射侯不出正兮展</span><br/>
<span class='tline' id='l169' data-llen='3164:3191'><a onclick="displayPageImage('KR1c0010', 'WYG', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3191:3196'>我甥兮</span><br/>
<span class='tline' id='l171' data-llen='3196:3219'>　目上為名目下為清正所射於侯中者也展誠也姊</span><br/>
<span class='tline' id='l172' data-llen='3219:3227'>　妹之子曰甥</span><br/>
<span class='tline' id='l173' data-llen='3227:3250'>猗嗟孌兮清揚婉兮舞則選兮射則貫兮四矢反兮以</span><br/>
<span class='tline' id='l174' data-llen='3250:3255'>禦亂兮</span><br/>
<span class='tline' id='l175' data-llen='3255:3278'>　選精也貫習也四矢乘矢也反復其故處也君子之</span><br/>
<span class='tline' id='l176' data-llen='3278:3301'>　於射也將安用之亦以禦亂焉耳今莊公徒以為技</span><br/>
<span class='tline' id='l177' data-llen='3301:3306'>　而已</span><br/>
<span class='tline' id='l178' data-llen='3306:3333'><a onclick="displayPageImage('KR1c0010', 'WYG', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3333:3345'>　　　猗嗟三章章六句</span><br/>
<span class='tline' id='l180' data-llen='3345:3348'>魏</span><br/>
<span class='tline' id='l181' data-llen='3348:3371'>　魏本姬姓之國晉獻公滅之以封大夫畢萬其地南</span><br/>
<span class='tline' id='l182' data-llen='3371:3394'>　枕河曲北涉汾水舜禹之都在焉其民猶有虞夏之</span><br/>
<span class='tline' id='l183' data-llen='3394:3417'>　遺風習於儉約而晉公自僖公以來變風既作及魏</span><br/>
<span class='tline' id='l184' data-llen='3417:3440'>　為獻公所并其人作詩以譏刺晉事如邶鄘之詩其</span><br/>
<span class='tline' id='l185' data-llen='3440:3463'>　實皆衛之得失故孔子之編詩列之唐詩之上亦如</span><br/>
<span class='tline' id='l186' data-llen='3463:3486'>　邶鄘衛之次然毛氏之敘魏詩則曰魏地陿隘其民</span><br/>
<span class='tline' id='l187' data-llen='3486:3513'><a onclick="displayPageImage('KR1c0010', 'WYG', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3513:3536'>　機巧趨利其君儉嗇褊急國廹而數侵削役乎大國</span><br/>
<span class='tline' id='l189' data-llen='3536:3558'>　民無所居蓋猶以為故魏詩而不知其為晉詩也</span><br/>
<span class='tline' id='l190' data-llen='3558:3565'>葛屨刺褊也</span><br/>
<span class='tline' id='l191' data-llen='3565:3588'>糾糾葛屨可以履霜摻摻女手可以縫裳要之襋之好</span><br/>
<span class='tline' id='l192' data-llen='3588:3593'>人服之</span><br/>
<span class='tline' id='l193' data-llen='3593:3616'>　糾糾疏貌也夏葛屨冬皮屨摻摻猶纖纖也女子既</span><br/>
<span class='tline' id='l194' data-llen='3616:3639'>　嫁三月廟見然後稱婦裳服之賤也君子之為國致</span><br/>
<span class='tline' id='l195' data-llen='3639:3662'>　隆而極廣焉故其降也猶可以不陷今葛屨而以履</span><br/>
<span class='tline' id='l196' data-llen='3662:3689'><a onclick="displayPageImage('KR1c0010', 'WYG', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3689:3712'>　霜及其暑也將安用矣婦之未廟見也而使之縫裳</span><br/>
<span class='tline' id='l198' data-llen='3712:3735'>　及其成為婦也將安使之矣故曰要之襋之好人服</span><br/>
<span class='tline' id='l199' data-llen='3735:3758'>　之襋領也要領衣之貴也衣之貴者而使是好人治</span><br/>
<span class='tline' id='l200' data-llen='3758:3774'>　之猶有降也柰何遂使之縫裳乎</span><br/>
<span class='tline' id='l201' data-llen='3774:3796'>好人提提宛然左辟佩其象揥維是褊心是以為刺</span><br/>
<span class='tline' id='l202' data-llen='3796:3819'>　提提安諦也宛辟貌也讓而辟者必左不敢當尊也</span><br/>
<span class='tline' id='l203' data-llen='3819:3842'>　女子始嫁而治其威儀其修如此而可以賤事使之</span><br/>
<span class='tline' id='l204' data-llen='3842:3865'>　歟然褊者以為為是無益故為其益者而至於縫裳</span><br/>
<span class='tline' id='l205' data-llen='3865:3892'><a onclick="displayPageImage('KR1c0010', 'WYG', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3892:3908'>　也惟君子則不然懼其不容降矣</span><br/>
<span class='tline' id='l207' data-llen='3908:3925'>　　　葛屨二章一章六句一章五句</span><br/>
<span class='tline' id='l208' data-llen='3925:3933'>汾沮洳刺儉也</span><br/>
<span class='tline' id='l209' data-llen='3933:3956'>彼汾沮洳言采其莫彼其之子美無度美無度殊異乎</span><br/>
<span class='tline' id='l210' data-llen='3956:3960'>公路</span><br/>
<span class='tline' id='l211' data-llen='3960:3983'>　汾水出於晉其流及魏沮洳漸潤也莫酸迷也涉汾</span><br/>
<span class='tline' id='l212' data-llen='3983:4006'>　而采莫其儉信美矣然而非法非公路之所宜為也</span><br/>
<span class='tline' id='l213' data-llen='4006:4029'>彼汾一方言采其桑彼其之子美如英美如英殊異乎</span><br/>
<span class='tline' id='l214' data-llen='4029:4056'><a onclick="displayPageImage('KR1c0010', 'WYG', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4056:4079'>公行彼汾一曲言采其藚彼其之子美如玉美如玉殊</span><br/>
<span class='tline' id='l216' data-llen='4079:4085'>異乎公族</span><br/>
<span class='tline' id='l217' data-llen='4085:4108'>　藚水蕮也公路公行公族皆晉官也春秋傳曰晉成</span><br/>
<span class='tline' id='l218' data-llen='4108:4131'>　公立始宦卿之適以為公族其庶子為公行趙盾請</span><br/>
<span class='tline' id='l219' data-llen='4131:4154'>　以括為公族而盾為軞車軞車戎車之倅也盾庶子</span><br/>
<span class='tline' id='l220' data-llen='4154:4177'>　也而為軞車則軞車公行也然則公路公行一也以</span><br/>
<span class='tline' id='l221' data-llen='4177:4200'>　其主君之路車謂之公路以其主兵車之行列謂之</span><br/>
<span class='tline' id='l222' data-llen='4200:4206'>　公行耳</span><br/>
<span class='tline' id='l223' data-llen='4206:4233'><a onclick="displayPageImage('KR1c0010', 'WYG', '005-13a' );" name="005-13a" class="pb">[005-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4233:4246'>　　　汾沮洳三章章六句</span><br/>
<span class='tline' id='l225' data-llen='4246:4254'>園有桃刺時也</span><br/>
<span class='tline' id='l226' data-llen='4254:4277'>園有桃其實之殽心之憂矣我歌且謠不知我者謂我</span><br/>
<span class='tline' id='l227' data-llen='4277:4300'>士也驕彼人是哉子曰何其心之憂矣其誰知之其誰</span><br/>
<span class='tline' id='l228' data-llen='4300:4308'>知之蓋亦勿思</span><br/>
<span class='tline' id='l229' data-llen='4308:4331'>　園有桃則食桃非其園之所有則不食矣然則不耕</span><br/>
<span class='tline' id='l230' data-llen='4331:4354'>　者不可以食粟不織者不可以衣帛仁人君子不得</span><br/>
<span class='tline' id='l231' data-llen='4354:4377'>　坐而治民矣此孟子所謂許行之道魏人則有治此</span><br/>
<span class='tline' id='l232' data-llen='4377:4404'><a onclick="displayPageImage('KR1c0010', 'WYG', '005-13b' );" name="005-13b" class="pb">[005-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4404:4427'>　說者也夫必耕而後食小人之所謂難也而有人焉</span><br/>
<span class='tline' id='l234' data-llen='4427:4450'>　且力行之尚有非之者哉維君子憂其不可而歌謠</span><br/>
<span class='tline' id='l235' data-llen='4450:4473'>　以告人而人且有謂之驕而詰之者曰彼人是矣子</span><br/>
<span class='tline' id='l236' data-llen='4473:4496'>　獨謂何乎世皆以夫人為是而莫知其非者則將舉</span><br/>
<span class='tline' id='l237' data-llen='4496:4519'>　而從之此君子之所憂也故曰心之憂矣其誰知之</span><br/>
<span class='tline' id='l238' data-llen='4519:4542'>　人之不知其非也蓋亦喜其可喜而未思其不可也</span><br/>
<span class='tline' id='l239' data-llen='4542:4564'>　思之則其不可者見矣故曰其誰知之蓋亦勿思</span><br/>
<span class='tline' id='l240' data-llen='4564:4587'>園有棘其實之食心之憂矣聊以行國不知我者謂我</span><br/>
<span class='tline' id='l241' data-llen='4587:4614'><a onclick="displayPageImage('KR1c0010', 'WYG', '005-14a' );" name="005-14a" class="pb">[005-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4614:4637'>士也罔極彼人是哉子曰何其心之憂矣其誰知之其</span><br/>
<span class='tline' id='l243' data-llen='4637:4646'>誰知之蓋亦勿思</span><br/>
<span class='tline' id='l244' data-llen='4646:4666'>　棘棗也聊以行國行告人以不可也極中也</span><br/>
<span class='tline' id='l245' data-llen='4666:4680'>　　　園有桃二章章十二句</span><br/>
<span class='tline' id='l246' data-llen='4680:4693'>陟岵孝子行役思念父母也</span><br/>
<span class='tline' id='l247' data-llen='4693:4716'>陟彼岵兮瞻望父兮父曰嗟予子行役夙夜無已上慎</span><br/>
<span class='tline' id='l248' data-llen='4716:4724'>旃哉猶來無止</span><br/>
<span class='tline' id='l249' data-llen='4724:4747'>　山無草木曰岵孝子登髙以望其父而不見則思其</span><br/>
<span class='tline' id='l250' data-llen='4747:4774'><a onclick="displayPageImage('KR1c0010', 'WYG', '005-14b' );" name="005-14b" class="pb">[005-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4774:4796'>　將行之戒以自慰上猶尚也可以復來無止死也</span><br/>
<span class='tline' id='l252' data-llen='4796:4819'>陟彼屺兮瞻望母兮母曰嗟予季行役夙夜無寐上慎</span><br/>
<span class='tline' id='l253' data-llen='4819:4827'>旃哉猶來無棄</span><br/>
<span class='tline' id='l254' data-llen='4827:4836'>　山有草木曰屺</span><br/>
<span class='tline' id='l255' data-llen='4836:4859'>陟彼岡兮瞻望兄兮兄曰嗟予弟行役夙夜必偕上慎</span><br/>
<span class='tline' id='l256' data-llen='4859:4867'>旃哉猶來無死</span><br/>
<span class='tline' id='l257' data-llen='4867:4882'>　必偕必與同役者偕無獨行也</span><br/>
<span class='tline' id='l258' data-llen='4882:4894'>　　　陟岵三章章六句</span><br/>
<span class='tline' id='l259' data-llen='4894:4921'><a onclick="displayPageImage('KR1c0010', 'WYG', '005-15a' );" name="005-15a" class="pb">[005-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='4921:4930'>十畝之間刺時也</span><br/>
<span class='tline' id='l261' data-llen='4930:4953'>　毛詩之敘曰其國削小民無所居夫國削則民逝矣</span><br/>
<span class='tline' id='l262' data-llen='4953:4976'>　未有地亡而民存者也且雖小國豈有一夫十畝而</span><br/>
<span class='tline' id='l263' data-llen='4976:4986'>　尚可以為民者哉</span><br/>
<span class='tline' id='l264' data-llen='4986:5003'>十畝之間兮桑者閑閑兮行與子還兮</span><br/>
<span class='tline' id='l265' data-llen='5003:5026'>　此君子不樂仕於其朝之詩也曰雖有十畝之田桑</span><br/>
<span class='tline' id='l266' data-llen='5026:5049'>　者閑閑其可樂也行與子歸居之夫有十畝之田其</span><br/>
<span class='tline' id='l267' data-llen='5049:5072'>　所以為樂者亦鮮矣而可以易仕之樂則仕之不可</span><br/>
<span class='tline' id='l268' data-llen='5072:5099'><a onclick="displayPageImage('KR1c0010', 'WYG', '005-15b' );" name="005-15b" class="pb">[005-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5099:5106'>　樂也甚矣</span><br/>
<span class='tline' id='l270' data-llen='5106:5123'>十畝之外兮桑者泄泄兮行與子逝兮</span><br/>
<span class='tline' id='l271' data-llen='5123:5131'>　泄泄閑貌也</span><br/>
<span class='tline' id='l272' data-llen='5131:5145'>　　　十畝之間二章章三句</span><br/>
<span class='tline' id='l273' data-llen='5145:5152'>伐檀刺貪也</span><br/>
<span class='tline' id='l274' data-llen='5152:5175'>坎坎伐檀兮寘之河之干兮河水清且漣猗不稼不穡</span><br/>
<span class='tline' id='l275' data-llen='5175:5198'>胡取禾三百㕓兮不狩不獵胡瞻爾庭有縣貆兮彼君</span><br/>
<span class='tline' id='l276' data-llen='5198:5206'>子兮不素餐兮</span><br/>
<span class='tline' id='l277' data-llen='5206:5233'><a onclick="displayPageImage('KR1c0010', 'WYG', '005-16a' );" name="005-16a" class="pb">[005-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5233:5256'>　坎坎伐檀聲也檀性堅韌宜為車耳伐檀而寘之河</span><br/>
<span class='tline' id='l279' data-llen='5256:5279'>　上河非用車之處雖使河水清且漣而猶不見用君</span><br/>
<span class='tline' id='l280' data-llen='5279:5302'>　子之仕於亂世其難合也如檀之於河至于小人則</span><br/>
<span class='tline' id='l281' data-llen='5302:5325'>　不然不稼不穡而取禾三百㕓不狩不獵而縣貆於</span><br/>
<span class='tline' id='l282' data-llen='5325:5348'>　庭矣君子不得其君不仕小人未可以取而取之矣</span><br/>
<span class='tline' id='l283' data-llen='5348:5367'>　種之曰稼歛之曰穡百畝曰廛貉子曰貆</span><br/>
<span class='tline' id='l284' data-llen='5367:5390'>坎坎伐輻兮寘之河之側兮河水清且直猗不稼不穡</span><br/>
<span class='tline' id='l285' data-llen='5390:5413'>胡取禾三百億兮不狩不獵胡瞻爾庭有縣特兮彼君</span><br/>
<span class='tline' id='l286' data-llen='5413:5440'><a onclick="displayPageImage('KR1c0010', 'WYG', '005-16b' );" name="005-16b" class="pb">[005-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5440:5448'>子兮不素食兮</span><br/>
<span class='tline' id='l288' data-llen='5448:5461'>　水平則流直獸三歲曰特</span><br/>
<span class='tline' id='l289' data-llen='5461:5484'>坎坎伐輪兮寘之河之漘兮河水清且淪猗不稼不穡</span><br/>
<span class='tline' id='l290' data-llen='5484:5507'>胡取禾三百囷兮不狩不獵胡瞻爾庭有縣鶉兮彼君</span><br/>
<span class='tline' id='l291' data-llen='5507:5515'>子兮不素飱兮</span><br/>
<span class='tline' id='l292' data-llen='5515:5521'>　淪竭也</span><br/>
<span class='tline' id='l293' data-llen='5521:5533'>　　　伐檀三章章九句</span><br/>
<span class='tline' id='l294' data-llen='5533:5541'>碩䑕刺重斂也</span><br/>
<span class='tline' id='l295' data-llen='5541:5568'><a onclick="displayPageImage('KR1c0010', 'WYG', '005-17a' );" name="005-17a" class="pb">[005-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5568:5591'>碩䑕碩䑕無食我黍三歲貫女莫我肻顧逝將去女適</span><br/>
<span class='tline' id='l297' data-llen='5591:5604'>彼樂土樂土樂土爰得我所</span><br/>
<span class='tline' id='l298' data-llen='5604:5627'>　碩大也重斂以自封猶䑕之食人以自養也貫事也</span><br/>
<span class='tline' id='l299' data-llen='5627:5650'>碩䑕碩䑕無食我麥三歲貫女莫我肻徳逝將去女適</span><br/>
<span class='tline' id='l300' data-llen='5650:5673'>彼樂國樂國樂國爰得我直碩䑕碩䑕無食我苖三歲</span><br/>
<span class='tline' id='l301' data-llen='5673:5696'>貫女莫我肻勞逝將去女適彼樂郊樂郊樂郊誰之永</span><br/>
<span class='tline' id='l302' data-llen='5696:5699'>號</span><br/>
<span class='tline' id='l303' data-llen='5699:5722'>　勞勞來也欲適樂郊而不可得故曰誰為樂郊可長</span><br/>
<span class='tline' id='l304' data-llen='5722:5749'><a onclick="displayPageImage('KR1c0010', 'WYG', '005-17b' );" name="005-17b" class="pb">[005-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5749:5758'>　號而求之者哉</span><br/>
<span class='tline' id='l306' data-llen='5758:5770'>　　　碩䑕三章章八句</span><br/>
<span class='tline' id='l307' data-llen='5770:5773'>　</span><br/>
<span class='tline' id='l308' data-llen='5773:5776'>　</span><br/>
<span class='tline' id='l309' data-llen='5776:5779'>　</span><br/>
<span class='tline' id='l310' data-llen='5779:5782'>　</span><br/>
<span class='tline' id='l311' data-llen='5782:5785'>　</span><br/>
<span class='tline' id='l312' data-llen='5785:5793'>　詩集傳卷五</span><br/>
</p>
<p><br/>
</p>
  </div>
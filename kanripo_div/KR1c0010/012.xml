<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0010', 'WYG', '012-1a' );" name="012-1a" class="pb">[012-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　詩集傳卷十二　　　　　　宋　蘇轍　撰</span><br/>
<span class='tline' id='l10' data-llen='210:224'>北山之什　　　　　　小雅</span><br/>
<span class='tline' id='l11' data-llen='224:234'>北山大夫刺幽王也</span><br/>
<span class='tline' id='l12' data-llen='234:257'>陟彼北山言采其杞偕偕士子朝夕從事王事靡盬憂</span><br/>
<span class='tline' id='l13' data-llen='257:262'>我父母</span><br/>
<span class='tline' id='l14' data-llen='262:276'>　此説與杕杜同偕偕强壯貌</span><br/>
<span class='tline' id='l15' data-llen='276:299'>溥天之下莫非王土率土之濵莫非王臣大夫不均我</span><br/>
<span class='tline' id='l16' data-llen='299:325'><a onclick="displayPageImage('KR1c0010', 'WYG', '012-1b' );" name="012-1b" class="pb">[012-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='325:331'>從事獨賢</span><br/>
<span class='tline' id='l18' data-llen='331:338'>　賢過人也</span><br/>
<span class='tline' id='l19' data-llen='338:361'>四牡彭彭王事傍傍嘉我未老鮮我方將旅力方剛經</span><br/>
<span class='tline' id='l20' data-llen='361:366'>營四方</span><br/>
<span class='tline' id='l21' data-llen='366:377'>　嘉鮮皆善也將壯也</span><br/>
<span class='tline' id='l22' data-llen='377:400'>或燕燕居息或盡瘁事國或息偃在牀或不已于行或</span><br/>
<span class='tline' id='l23' data-llen='400:421'>不知呌號或慘慘劬勞或棲遲偃仰或王事鞅掌</span><br/>
<span class='tline' id='l24' data-llen='421:429'>　鞅掌失容也</span><br/>
<span class='tline' id='l25' data-llen='429:455'><a onclick="displayPageImage('KR1c0010', 'WYG', '012-2a' );" name="012-2a" class="pb">[012-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='455:477'>或湛樂飲酒或慘慘畏咎或出入風議或靡事不為</span><br/>
<span class='tline' id='l27' data-llen='477:496'>　　　北山六章三章章六句三章章四句</span><br/>
<span class='tline' id='l28' data-llen='496:509'>無將大車大夫悔將小人也</span><br/>
<span class='tline' id='l29' data-llen='509:527'>無將大車祗自塵兮無思百憂祗自疷兮</span><br/>
<span class='tline' id='l30' data-llen='527:550'>　大車牛車也疷病也將大車則塵汙之思百憂則病</span><br/>
<span class='tline' id='l31' data-llen='550:570'>　及之譬如任小人者患及其身亦不可逃也</span><br/>
<span class='tline' id='l32' data-llen='570:588'>無將大車維塵㝠㝠無思百憂不出于熲</span><br/>
<span class='tline' id='l33' data-llen='588:594'>　熲光也</span><br/>
<span class='tline' id='l34' data-llen='594:620'><a onclick="displayPageImage('KR1c0010', 'WYG', '012-2b' );" name="012-2b" class="pb">[012-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='620:638'>無將大車維塵雝兮無思百憂祗自重兮</span><br/>
<span class='tline' id='l36' data-llen='638:647'>　雝蔽也重累也</span><br/>
<span class='tline' id='l37' data-llen='647:661'>　　　無將大車三章章四句</span><br/>
<span class='tline' id='l38' data-llen='661:673'>小明大夫悔仕于亂世也</span><br/>
<span class='tline' id='l39' data-llen='673:696'>明明上天照臨下土我征徂西至于艽野二月初吉載</span><br/>
<span class='tline' id='l40' data-llen='696:719'>離寒暑心之憂矣其毒大苦念彼共人涕零如雨豈不</span><br/>
<span class='tline' id='l41' data-llen='719:727'>懐歸畏此罪罟</span><br/>
<span class='tline' id='l42' data-llen='727:750'>　大夫行役久勞而不息故稱天之無不照臨言臣下</span><br/>
<span class='tline' id='l43' data-llen='750:776'><a onclick="displayPageImage('KR1c0010', 'WYG', '012-3a' );" name="012-3a" class="pb">[012-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='776:799'>　無賢勞而不察者也艽地名也初吉朔日也行始于</span><br/>
<span class='tline' id='l45' data-llen='799:822'>　二月而載離寒暑則冬矣是以思有共徳之人而事</span><br/>
<span class='tline' id='l46' data-llen='822:826'>　之</span><br/>
<span class='tline' id='l47' data-llen='826:849'>昔我往矣日月方除曷云其還嵗聿云莫念我獨兮我</span><br/>
<span class='tline' id='l48' data-llen='849:872'>事孔庶心之憂矣憚我不暇念彼共人睠睠懐顧豈不</span><br/>
<span class='tline' id='l49' data-llen='872:880'>懐歸畏此譴怒</span><br/>
<span class='tline' id='l50' data-llen='880:892'>　除除陳生新也憚勞也</span><br/>
<span class='tline' id='l51' data-llen='892:915'>昔我往矣日月方奥曷云其還政事愈蹙嵗聿云莫采</span><br/>
<span class='tline' id='l52' data-llen='915:941'><a onclick="displayPageImage('KR1c0010', 'WYG', '012-3b' );" name="012-3b" class="pb">[012-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='941:964'>蕭穫菽心之憂矣自貽伊戚念彼共人興言出宿豈不</span><br/>
<span class='tline' id='l54' data-llen='964:972'>懐歸畏此反覆</span><br/>
<span class='tline' id='l55' data-llen='972:984'>　奥煖也出宿不安寢也</span><br/>
<span class='tline' id='l56' data-llen='984:1007'>嗟爾君子無恒安處靖共爾位正直是與神之聽之式</span><br/>
<span class='tline' id='l57' data-llen='1007:1012'>穀以女</span><br/>
<span class='tline' id='l58' data-llen='1012:1035'>　穀善也有久勞于外則必有久安于内者矣故告之</span><br/>
<span class='tline' id='l59' data-llen='1035:1058'>　使無以安處為常靖共其位而與正直庶乎神之聽</span><br/>
<span class='tline' id='l60' data-llen='1058:1068'>　之而以女為善也</span><br/>
<span class='tline' id='l61' data-llen='1068:1094'><a onclick="displayPageImage('KR1c0010', 'WYG', '012-4a' );" name="012-4a" class="pb">[012-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1094:1117'>嗟爾君子無恒安息靖共爾位好是正直神之聽之介</span><br/>
<span class='tline' id='l63' data-llen='1117:1122'>爾景福</span><br/>
<span class='tline' id='l64' data-llen='1122:1140'>　　　小明五章三章十二句二章六句</span><br/>
<span class='tline' id='l65' data-llen='1140:1148'>鼓鐘刺幽王也</span><br/>
<span class='tline' id='l66' data-llen='1148:1170'>鼓鐘將將淮水湯湯憂心且傷淑人君子懐允不忘</span><br/>
<span class='tline' id='l67' data-llen='1170:1191'>　幽王作樂於淮上而人疾之故思古之君子焉</span><br/>
<span class='tline' id='l68' data-llen='1191:1214'>鼓鐘喈喈淮水湝湝憂心且悲淑人君子其徳不回鼓</span><br/>
<span class='tline' id='l69' data-llen='1214:1235'>鐘伐鼛淮有三洲憂心且妯淑人君子其徳不猶</span><br/>
<span class='tline' id='l70' data-llen='1235:1261'><a onclick="displayPageImage('KR1c0010', 'WYG', '012-4b' );" name="012-4b" class="pb">[012-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1261:1284'>　始言湯湯水盛也中言湝湝水流也終言三洲水落</span><br/>
<span class='tline' id='l72' data-llen='1284:1307'>　而洲見也言幽王之久於淮上也鼛大鼓也妯動也</span><br/>
<span class='tline' id='l73' data-llen='1307:1320'>　不猶不若也不若幽王也</span><br/>
<span class='tline' id='l74' data-llen='1320:1342'>鼓鐘欽欽鼓瑟鼔琴笙磬同音以雅以南以籥不僭</span><br/>
<span class='tline' id='l75' data-llen='1342:1365'>　欽欽鐘聲也將作樂則鼓鐘所謂金奏也琴瑟在堂</span><br/>
<span class='tline' id='l76' data-llen='1365:1388'>　笙磐在下同音言其和也雅二雅也南二南也幽王</span><br/>
<span class='tline' id='l77' data-llen='1388:1411'>　之世風有二南而已故播此二詩於籥言幽王之不</span><br/>
<span class='tline' id='l78' data-llen='1411:1430'>　徳豈其樂非古歟樂則是矣而人則非也</span><br/>
<span class='tline' id='l79' data-llen='1430:1456'><a onclick="displayPageImage('KR1c0010', 'WYG', '012-5a' );" name="012-5a" class="pb">[012-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1456:1468'>　　　鼓鐘四章章五句</span><br/>
<span class='tline' id='l81' data-llen='1468:1476'>楚茨刺幽王也</span><br/>
<span class='tline' id='l82' data-llen='1476:1499'>楚楚者茨言抽其棘自昔何為我蓺黍稷我黍與與我</span><br/>
<span class='tline' id='l83' data-llen='1499:1522'>稷翼翼我倉既盈我庾維億以為酒食以享以祀以妥</span><br/>
<span class='tline' id='l84' data-llen='1522:1530'>以侑以介景福</span><br/>
<span class='tline' id='l85' data-llen='1530:1553'>　抽除也與與翼翼蕃也露積曰庾十萬曰億妥安也</span><br/>
<span class='tline' id='l86' data-llen='1553:1576'>　侑勸也介助也楚茨傷今而思古之詩也故稱古之</span><br/>
<span class='tline' id='l87' data-llen='1576:1599'>　人去其茨棘以蓺黍稷以實倉廪以為酒食以享先</span><br/>
<span class='tline' id='l88' data-llen='1599:1625'><a onclick="displayPageImage('KR1c0010', 'WYG', '012-5b' );" name="012-5b" class="pb">[012-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1625:1648'>　祖于其享也主人拜尸而安之祝勸尸而食之所以</span><br/>
<span class='tline' id='l90' data-llen='1648:1671'>　事之無不至者故于餘章詳言之凡詳言之者皆思</span><br/>
<span class='tline' id='l91' data-llen='1671:1681'>　而不得見之辭也</span><br/>
<span class='tline' id='l92' data-llen='1681:1704'>濟濟蹌蹌潔爾牛羊以往蒸嘗或剝或亨或肆或將祝</span><br/>
<span class='tline' id='l93' data-llen='1704:1727'>祭于祊祀事孔明先祖是皇神保是饗孝孫有慶報以</span><br/>
<span class='tline' id='l94' data-llen='1727:1735'>介福萬夀無疆</span><br/>
<span class='tline' id='l95' data-llen='1735:1758'>　濟濟蹌蹌言有容也剝解之也亨飪之也肆陳其骨</span><br/>
<span class='tline' id='l96' data-llen='1758:1781'>　體於俎也將奉持而進之也祊門内也孝子不知神</span><br/>
<span class='tline' id='l97' data-llen='1781:1807'><a onclick="displayPageImage('KR1c0010', 'WYG', '012-6a' );" name="012-6a" class="pb">[012-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1807:1830'>　之所在故使祝博求之門内其待賔客之處也於是</span><br/>
<span class='tline' id='l99' data-llen='1830:1853'>　先祖大而安饗之報之以介福皇大也保安也介大</span><br/>
<span class='tline' id='l100' data-llen='1853:1857'>　也</span><br/>
<span class='tline' id='l101' data-llen='1857:1880'>埶爨踖踖為俎孔碩或燔或灸君婦莫莫為豆孔庶為</span><br/>
<span class='tline' id='l102' data-llen='1880:1903'>賔為客獻醻交錯禮儀卒度笑語卒獲神保是格報以</span><br/>
<span class='tline' id='l103' data-llen='1903:1911'>介福萬夀攸酢</span><br/>
<span class='tline' id='l104' data-llen='1911:1934'>　爨饔爨廪爨也踖踖言有容也俎從獻之俎也燔燒</span><br/>
<span class='tline' id='l105' data-llen='1934:1957'>　肉炙炙肝君婦王后也莫莫清靜而敬至也豆肉羞</span><br/>
<span class='tline' id='l106' data-llen='1957:1983'><a onclick="displayPageImage('KR1c0010', 'WYG', '012-6b' );" name="012-6b" class="pb">[012-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='1983:2006'>　庶羞也庶多也多為之者以為非特以享也將以祭</span><br/>
<span class='tline' id='l108' data-llen='2006:2029'>　終而燕尸賔焉故及其燕也獻醻交錯而無不徧行</span><br/>
<span class='tline' id='l109' data-llen='2029:2052'>　禮至卒而無非度笑語至卒而無不得言和而不亂</span><br/>
<span class='tline' id='l110' data-llen='2052:2065'>　也古者於旅也語酢報也</span><br/>
<span class='tline' id='l111' data-llen='2065:2088'>我孔熯矣式禮莫愆工祝致告徂賚孝孫苾芬孝祀神</span><br/>
<span class='tline' id='l112' data-llen='2088:2111'>嗜飲食卜爾百福如幾如式既齊既稷既匡既敕永錫</span><br/>
<span class='tline' id='l113' data-llen='2111:2119'>爾極時萬時億</span><br/>
<span class='tline' id='l114' data-llen='2119:2142'>　熯竭也禮行既久筋力竭矣而式禮莫愆敬之至也</span><br/>
<span class='tline' id='l115' data-llen='2142:2168'><a onclick="displayPageImage('KR1c0010', 'WYG', '012-7a' );" name="012-7a" class="pb">[012-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2168:2191'>　善其事曰工苾苾芬芬香也卜予也幾期也春秋傳</span><br/>
<span class='tline' id='l117' data-llen='2191:2214'>　曰易幾而哭式法也齊整也稷疾也匡正也敕戒也</span><br/>
<span class='tline' id='l118' data-llen='2214:2237'>　極中也于是祭將畢祝致神意以嘏主人曰爾飲食</span><br/>
<span class='tline' id='l119' data-llen='2237:2260'>　芳潔故報爾以福禄使其來如幾其多如法爾禮容</span><br/>
<span class='tline' id='l120' data-llen='2260:2283'>　莊敬故報爾以中和應萬物而不匱言各隨其事而</span><br/>
<span class='tline' id='l121' data-llen='2283:2292'>　報之以其類也</span><br/>
<span class='tline' id='l122' data-llen='2292:2315'>禮儀既備鐘鼓既戒孝孫徂位工祝致告神具醉止皇</span><br/>
<span class='tline' id='l123' data-llen='2315:2338'>尸載起鼓鐘送尸神保聿歸諸宰君婦廢徹不遲諸父</span><br/>
<span class='tline' id='l124' data-llen='2338:2364'><a onclick="displayPageImage('KR1c0010', 'WYG', '012-7b' );" name="012-7b" class="pb">[012-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2364:2372'>兄弟備言燕私</span><br/>
<span class='tline' id='l126' data-llen='2372:2395'>　於是禮備作鐘鼓以戒在位主人就位於堂下西面</span><br/>
<span class='tline' id='l127' data-llen='2395:2418'>　祝致主人之意告尸以利成尸遂起奏肆夏以送之</span><br/>
<span class='tline' id='l128' data-llen='2418:2441'>　諸宰徹饌后徹豆籩既畢歸賔客之俎而燕同姓所</span><br/>
<span class='tline' id='l129' data-llen='2441:2453'>　以尊賔客而親兄弟也</span><br/>
<span class='tline' id='l130' data-llen='2453:2476'>樂具入奏以綏後祿爾殽既將莫怨具慶既醉既飽小</span><br/>
<span class='tline' id='l131' data-llen='2476:2499'>大稽首神嗜飲食使君夀考孔恵孔時維其盡之子子</span><br/>
<span class='tline' id='l132' data-llen='2499:2507'>孫孫勿替引之</span><br/>
<span class='tline' id='l133' data-llen='2507:2533'><a onclick="displayPageImage('KR1c0010', 'WYG', '012-8a' );" name="012-8a" class="pb">[012-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2533:2556'>　後禄祭之餘福也將行也恵順也替廢也引長也祭</span><br/>
<span class='tline' id='l135' data-llen='2556:2579'>　畢而燕于寢則祭樂皆入以安其餘福殽羞既行兄</span><br/>
<span class='tline' id='l136' data-llen='2579:2602'>　弟無有怨者皆慶于君曰神乃歆嗜飲食將使君夀</span><br/>
<span class='tline' id='l137' data-llen='2602:2625'>　考既順且時兼盡而有之矣子孫尚能勿替而長行</span><br/>
<span class='tline' id='l138' data-llen='2625:2629'>　之</span><br/>
<span class='tline' id='l139' data-llen='2629:2642'>　　　楚茨六章章十二句</span><br/>
<span class='tline' id='l140' data-llen='2642:2651'>信南山刺幽王也</span><br/>
<span class='tline' id='l141' data-llen='2651:2674'>信彼南山維禹甸之畇畇原隰曽孫田之我疆我理南</span><br/>
<span class='tline' id='l142' data-llen='2674:2700'><a onclick="displayPageImage('KR1c0010', 'WYG', '012-8b' );" name="012-8b" class="pb">[012-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2700:2706'>東其𤱔</span><br/>
<span class='tline' id='l144' data-llen='2706:2729'>　甸治也畇畇墾闢貌也曽孫成王也疆畫經界也理</span><br/>
<span class='tline' id='l145' data-llen='2729:2752'>　分土宜也禹治洪水而成王墾闢汗莱至幽王之世</span><br/>
<span class='tline' id='l146' data-llen='2752:2769'>　其迹皆在而王弗治故君子思古焉</span><br/>
<span class='tline' id='l147' data-llen='2769:2792'>上天同雲雨雪雰雰益之以霡霂既優既渥既霑既足</span><br/>
<span class='tline' id='l148' data-llen='2792:2798'>生我百穀</span><br/>
<span class='tline' id='l149' data-llen='2798:2821'>　霡霂小雨也言仁人在上則冬有積雪春而繼之以</span><br/>
<span class='tline' id='l150' data-llen='2821:2832'>　雨故百穀無不遂也</span><br/>
<span class='tline' id='l151' data-llen='2832:2858'><a onclick="displayPageImage('KR1c0010', 'WYG', '012-9a' );" name="012-9a" class="pb">[012-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2858:2881'>疆埸翼翼黍稷彧彧曽孫之穯以為酒食畀我尸賔夀</span><br/>
<span class='tline' id='l153' data-llen='2881:2886'>考萬年</span><br/>
<span class='tline' id='l154' data-llen='2886:2909'>　埸畔也翼翼脩治也彧彧盛茂也斂税曰穡畀予也</span><br/>
<span class='tline' id='l155' data-llen='2909:2932'>中田有廬疆埸有瓜是剝是菹獻之皇祖曽孫夀考受</span><br/>
<span class='tline' id='l156' data-llen='2932:2937'>天之祜</span><br/>
<span class='tline' id='l157' data-llen='2937:2960'>　田中為廬以便田事疆埸種瓜以盡地利瓜成剝削</span><br/>
<span class='tline' id='l158' data-llen='2960:2979'>　淹漬為菹而獻之所以盡四時之異物也</span><br/>
<span class='tline' id='l159' data-llen='2979:3002'>祭以清酒從以騂牡享于祖考執其鸞刀以啟其毛取</span><br/>
<span class='tline' id='l160' data-llen='3002:3028'><a onclick="displayPageImage('KR1c0010', 'WYG', '012-9b' );" name="012-9b" class="pb">[012-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3028:3033'>其血膋</span><br/>
<span class='tline' id='l162' data-llen='3033:3057'>　清𤣥酒也酒鬱鬯五齊三酒也牲用騂牡周尚赤也</span><br/>
<span class='tline' id='l163' data-llen='3057:3080'>　祭禮以鬱鬯降神然後迎牲而獻之以告肥也鸞刀</span><br/>
<span class='tline' id='l164' data-llen='3080:3103'>　刀之有鸞者也毛以告純也血以告殺也取膟膋燔</span><br/>
<span class='tline' id='l165' data-llen='3103:3111'>　燎以報陽也</span><br/>
<span class='tline' id='l166' data-llen='3111:3134'>是烝是享苾苾芬芬祀事孔明先祖是皇報以介福萬</span><br/>
<span class='tline' id='l167' data-llen='3134:3139'>夀無疆</span><br/>
<span class='tline' id='l168' data-llen='3139:3145'>　烝進也</span><br/>
<span class='tline' id='l169' data-llen='3145:3172'><a onclick="displayPageImage('KR1c0010', 'WYG', '012-10a' );" name="012-10a" class="pb">[012-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3172:3185'>　　　信南山六章章六句</span><br/>
<span class='tline' id='l171' data-llen='3185:3193'>甫田刺幽王也</span><br/>
<span class='tline' id='l172' data-llen='3193:3216'>倬彼甫田嵗取十千我取其陳食我農人自古有年今</span><br/>
<span class='tline' id='l173' data-llen='3216:3237'>適南畆或耘或耔黍稷薿薿攸介攸止烝我髦士</span><br/>
<span class='tline' id='l174' data-llen='3237:3260'>　倬明也甫大也嵗取十千井田一成之數也九夫為</span><br/>
<span class='tline' id='l175' data-llen='3260:3283'>　井井税一夫為田百畆井十為通通税十夫為田千</span><br/>
<span class='tline' id='l176' data-llen='3283:3306'>　畆通十為成成方千里其税百夫為田萬畆此所謂</span><br/>
<span class='tline' id='l177' data-llen='3306:3329'>　十千也耘除草也耔雝本也薿薿盛也介助也烝進</span><br/>
<span class='tline' id='l178' data-llen='3329:3356'><a onclick="displayPageImage('KR1c0010', 'WYG', '012-10b' );" name="012-10b" class="pb">[012-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3356:3379'>　也髦俊也一成之田而嵗取萬畆以為國用又將取</span><br/>
<span class='tline' id='l180' data-llen='3379:3402'>　其陳積以時發斂以助農夫之乏困此自古有年之</span><br/>
<span class='tline' id='l181' data-llen='3402:3425'>　法不可廢者也是以親適南畆而視其耘耔助其勤</span><br/>
<span class='tline' id='l182' data-llen='3425:3448'>　力止其怠惰進其髦俊庶幾有年以遵古之成法所</span><br/>
<span class='tline' id='l183' data-llen='3448:3465'>　謂進其髦俊者如漢寵力田之類歟</span><br/>
<span class='tline' id='l184' data-llen='3465:3488'>以我齊明與我犧羊以社以方我田既臧農夫之慶琴</span><br/>
<span class='tline' id='l185' data-llen='3488:3511'>瑟擊鼓以御田祖以祈甘雨以介我黍稷以穀我士女</span><br/>
<span class='tline' id='l186' data-llen='3511:3534'>　齊六穀也明潔也犧純色也秋成而祭社及四才報</span><br/>
<span class='tline' id='l187' data-llen='3534:3561'><a onclick="displayPageImage('KR1c0010', 'WYG', '012-11a' );" name="012-11a" class="pb">[012-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3561:3584'>　其功也周官仲秋獮田以祀方慶賜也農夫之慶既</span><br/>
<span class='tline' id='l189' data-llen='3584:3607'>　蜡而息農夫也御迎也田祖先嗇也孟春既郊而始</span><br/>
<span class='tline' id='l190' data-llen='3607:3630'>　耕則祭之所以祈甘雨也周官祈年于田祖吹豳雅</span><br/>
<span class='tline' id='l191' data-llen='3630:3639'>　擊土鼓穀養也</span><br/>
<span class='tline' id='l192' data-llen='3639:3662'>曽孫來止以其婦子饁彼南畆田畯至喜攘其左右甞</span><br/>
<span class='tline' id='l193' data-llen='3662:3683'>其㫖否禾易長畆終善且有曽孫不怒農夫克敏</span><br/>
<span class='tline' id='l194' data-llen='3683:3706'>　攘取也禾易禾生樂易也長畆竟畆也敏疾也成王</span><br/>
<span class='tline' id='l195' data-llen='3706:3729'>　之勞農也農夫以其婦子饋于南畆於是田畯至而</span><br/>
<span class='tline' id='l196' data-llen='3729:3756'><a onclick="displayPageImage('KR1c0010', 'WYG', '012-11b' );" name="012-11b" class="pb">[012-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3756:3779'>　喜之取其左右之饋而甞之以知其㫖否民知成王</span><br/>
<span class='tline' id='l198' data-llen='3779:3802'>　之勸于農事則盡力于禾其生竟畆如一庶幾終善</span><br/>
<span class='tline' id='l199' data-llen='3802:3820'>　且有于是成王無所譴者曰農夫敏矣</span><br/>
<span class='tline' id='l200' data-llen='3820:3843'>曽孫之稼如茨如梁曽孫之庾如坻如京乃求千斯倉</span><br/>
<span class='tline' id='l201' data-llen='3843:3866'>乃求萬斯箱黍稷稻粱農夫之慶報以介福萬夀無疆</span><br/>
<span class='tline' id='l202' data-llen='3866:3889'>　茨言其多也梁言其積也古之税法近者納楤逺者</span><br/>
<span class='tline' id='l203' data-llen='3889:3912'>　納粟禾稼既積乃求千倉以處之萬車以載之黍稷</span><br/>
<span class='tline' id='l204' data-llen='3912:3923'>　稻粱言無所不有也</span><br/>
<span class='tline' id='l205' data-llen='3923:3950'><a onclick="displayPageImage('KR1c0010', 'WYG', '012-12a' );" name="012-12a" class="pb">[012-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3950:3962'>　　　甫田四章章十句</span><br/>
<span class='tline' id='l207' data-llen='3962:3970'>大田刺幽王也</span><br/>
<span class='tline' id='l208' data-llen='3970:3993'>大田多稼既種既戒既備乃事以我覃耜俶載南畆播</span><br/>
<span class='tline' id='l209' data-llen='3993:4006'>厥百穀既庭且碩曽孫是若</span><br/>
<span class='tline' id='l210' data-llen='4006:4029'>　稼種也覃利也俶始也載事也庭直也若順也田大</span><br/>
<span class='tline' id='l211' data-llen='4029:4052'>　而種多故於今嵗之冬具來嵗之種戒來嵗之事凡</span><br/>
<span class='tline' id='l212' data-llen='4052:4075'>　既備矣然後事之取其利耜而始有事於南畆既耕</span><br/>
<span class='tline' id='l213' data-llen='4075:4098'>　而播之其耕之也勤而種之也時故其生者皆直而</span><br/>
<span class='tline' id='l214' data-llen='4098:4125'><a onclick="displayPageImage('KR1c0010', 'WYG', '012-12b' );" name="012-12b" class="pb">[012-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4125:4136'>　大以順成王之所欲</span><br/>
<span class='tline' id='l216' data-llen='4136:4159'>既方既皁既堅既好不稂不莠去其螟螣及其蟊賊無</span><br/>
<span class='tline' id='l217' data-llen='4159:4173'>害我田穉田祖有神秉畀炎火</span><br/>
<span class='tline' id='l218' data-llen='4173:4196'>　方孚而始房也皁實而未成也既堅則成矣既好則</span><br/>
<span class='tline' id='l219' data-llen='4196:4219'>　美矣稂童粱也莠似苖者也食心曰螟食葉曰螣食</span><br/>
<span class='tline' id='l220' data-llen='4219:4242'>　根曰蟊食節曰賊穉幼苖也仁人在上則䖝蝗不作</span><br/>
<span class='tline' id='l221' data-llen='4242:4254'>　民以為田祖投之火耳</span><br/>
<span class='tline' id='l222' data-llen='4254:4277'>有渰萋萋興雨祁祁雨我公田遂及我私彼有不穫穉</span><br/>
<span class='tline' id='l223' data-llen='4277:4304'><a onclick="displayPageImage('KR1c0010', 'WYG', '012-13a' );" name="012-13a" class="pb">[012-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4304:4324'>此有不斂穧彼有遺秉此有滯穂伊寡婦之利</span><br/>
<span class='tline' id='l225' data-llen='4324:4347'>　渰雲興貌也萋雲行貌也祁祁徐也時雨既降斯民</span><br/>
<span class='tline' id='l226' data-llen='4347:4370'>　急其上先憂公田而後其私及其成也田有餘穀力</span><br/>
<span class='tline' id='l227' data-llen='4370:4393'>　不能盡故以有餘為鰥寡之利穧鋪而未束者也秉</span><br/>
<span class='tline' id='l228' data-llen='4393:4398'>　把也</span><br/>
<span class='tline' id='l229' data-llen='4398:4421'>曽孫來止以其婦子饁彼南畆田畯至喜來方禋祀以</span><br/>
<span class='tline' id='l230' data-llen='4421:4438'>其騂黑與其黍稷以享以祀以介景福</span><br/>
<span class='tline' id='l231' data-llen='4438:4461'>　成王之來視其穫也則遂禋祀四方以報其成功騂</span><br/>
<span class='tline' id='l232' data-llen='4461:4488'><a onclick="displayPageImage('KR1c0010', 'WYG', '012-13b' );" name="012-13b" class="pb">[012-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4488:4502'>　黑南北之牲也盖略言之耳</span><br/>
<span class='tline' id='l234' data-llen='4502:4521'>　　　大田四章二章章八句二章章九句</span><br/>
<span class='tline' id='l235' data-llen='4521:4531'>瞻彼洛矣刺幽王也</span><br/>
<span class='tline' id='l236' data-llen='4531:4554'>瞻彼洛矣維水泱泱君子至止福禄如茨韎韐有奭以</span><br/>
<span class='tline' id='l237' data-llen='4554:4559'>作六師</span><br/>
<span class='tline' id='l238' data-llen='4559:4582'>　洛漆沮也泱泱深廣也茨蒺梨也韎韐士之韠也盖</span><br/>
<span class='tline' id='l239' data-llen='4582:4605'>　染之以茅蒐奭赤貌也洛之水泱泱其無窮使洛愛</span><br/>
<span class='tline' id='l240' data-llen='4605:4628'>　其水無所澤萬物於洛無加也而物失其利洛維不</span><br/>
<span class='tline' id='l241' data-llen='4628:4655'><a onclick="displayPageImage('KR1c0010', 'WYG', '012-14a' );" name="012-14a" class="pb">[012-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4655:4678'>　愛其水故無損於洛而物蒙其益王者之有爵命猶</span><br/>
<span class='tline' id='l243' data-llen='4678:4701'>　洛之有水也古之王者以其無窮恵天下之諸侯以</span><br/>
<span class='tline' id='l244' data-llen='4701:4724'>　結其驩心故諸侯之除喪而未命也服其士服以朝</span><br/>
<span class='tline' id='l245' data-llen='4724:4747'>　於王王遂命之使將六師焉傷今幽王愛其無窮以</span><br/>
<span class='tline' id='l246' data-llen='4747:4757'>　失天下之諸侯也</span><br/>
<span class='tline' id='l247' data-llen='4757:4780'>瞻彼洛矣維水泱泱君子至止鞞琫有珌君子萬年保</span><br/>
<span class='tline' id='l248' data-llen='4780:4785'>其家室</span><br/>
<span class='tline' id='l249' data-llen='4785:4808'>　鞞容刀也琫上飾珌下飾也此其所以錫諸侯也諸</span><br/>
<span class='tline' id='l250' data-llen='4808:4835'><a onclick="displayPageImage('KR1c0010', 'WYG', '012-14b' );" name="012-14b" class="pb">[012-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4835:4850'>　侯有王者之命乃能安其室家</span><br/>
<span class='tline' id='l252' data-llen='4850:4873'>瞻彼洛矣維水泱泱君子至止福禄既同君子萬年保</span><br/>
<span class='tline' id='l253' data-llen='4873:4878'>其家邦</span><br/>
<span class='tline' id='l254' data-llen='4878:4892'>　福禄既同言與諸侯共之也</span><br/>
<span class='tline' id='l255' data-llen='4892:4906'>　　　瞻彼洛矣三章章六句</span><br/>
<span class='tline' id='l256' data-llen='4906:4916'>裳裳者華刺幽王也</span><br/>
<span class='tline' id='l257' data-llen='4916:4939'>　毛詩之叙曰右之仕者世禄小人在位則讒諂並進</span><br/>
<span class='tline' id='l258' data-llen='4939:4962'>　弃賢者之類絶功臣之世原其所以為是説者不過</span><br/>
<span class='tline' id='l259' data-llen='4962:4989'><a onclick="displayPageImage('KR1c0010', 'WYG', '012-15a' );" name="012-15a" class="pb">[012-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='4989:5012'>　以詩之乘其四駱為守其先人之禄位是以似之為</span><br/>
<span class='tline' id='l261' data-llen='5012:5035'>　嗣其先祖其説盖勞苦而不明如此至於小人讒諂</span><br/>
<span class='tline' id='l262' data-llen='5035:5057'>　則是詩之所無有是以知其為曲説而不可信也</span><br/>
<span class='tline' id='l263' data-llen='5057:5080'>裳裳者華其葉湑兮我覯之子我心寫兮我心寫兮是</span><br/>
<span class='tline' id='l264' data-llen='5080:5087'>以有譽處兮</span><br/>
<span class='tline' id='l265' data-llen='5087:5110'>　裳裳猶堂堂也湑盛貌也君子内脩其身充滿而發</span><br/>
<span class='tline' id='l266' data-llen='5110:5133'>　於外人望見其容貌而知其君矣譬如堂堂之華而</span><br/>
<span class='tline' id='l267' data-llen='5133:5156'>　附之以湑然之葉無有不善者也今幽王積其不義</span><br/>
<span class='tline' id='l268' data-llen='5156:5183'><a onclick="displayPageImage('KR1c0010', 'WYG', '012-15b' );" name="012-15b" class="pb">[012-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5183:5206'>　其發於外者儳然小人爾是以君子思見賢君以寫</span><br/>
<span class='tline' id='l270' data-llen='5206:5218'>　其憂然後樂處其朝也</span><br/>
<span class='tline' id='l271' data-llen='5218:5241'>裳裳者華芸其黄矣我覯之子維其有章矣維其有章</span><br/>
<span class='tline' id='l272' data-llen='5241:5249'>矣是以有慶矣</span><br/>
<span class='tline' id='l273' data-llen='5249:5272'>　黄色之正也芸黄之盛也有章有文也君子之有文</span><br/>
<span class='tline' id='l274' data-llen='5272:5282'>　粲然如華之盛也</span><br/>
<span class='tline' id='l275' data-llen='5282:5305'>裳裳者華或黄或白我覯之子乗其四駱乗其四駱六</span><br/>
<span class='tline' id='l276' data-llen='5305:5310'>轡沃若</span><br/>
<span class='tline' id='l277' data-llen='5310:5337'><a onclick="displayPageImage('KR1c0010', 'WYG', '012-16a' );" name="012-16a" class="pb">[012-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5337:5360'>　華之不黄也則亦白而已君子之不處也則亦行而</span><br/>
<span class='tline' id='l279' data-llen='5360:5383'>　已處亦君子也行亦君子也故曰乗其四駱六轡沃</span><br/>
<span class='tline' id='l280' data-llen='5383:5406'>　若言亦不失盛也傷今幽王之不善無所往而非不</span><br/>
<span class='tline' id='l281' data-llen='5406:5411'>　義也</span><br/>
<span class='tline' id='l282' data-llen='5411:5434'>左之左之君子宜之右之右之君子有之維其有之是</span><br/>
<span class='tline' id='l283' data-llen='5434:5439'>以似之</span><br/>
<span class='tline' id='l284' data-llen='5439:5462'>　君子左而宜其左右而有其右有者有諸中也中誠</span><br/>
<span class='tline' id='l285' data-llen='5462:5480'>　有之則其發於容貌者睟然其似之矣</span><br/>
<span class='tline' id='l286' data-llen='5480:5507'><a onclick="displayPageImage('KR1c0010', 'WYG', '012-16b' );" name="012-16b" class="pb">[012-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5507:5521'>　　　裳裳者華四章章六句</span><br/>
<span class='tline' id='l288' data-llen='5521:5524'>　</span><br/>
<span class='tline' id='l289' data-llen='5524:5527'>　</span><br/>
<span class='tline' id='l290' data-llen='5527:5530'>　</span><br/>
<span class='tline' id='l291' data-llen='5530:5533'>　</span><br/>
<span class='tline' id='l292' data-llen='5533:5536'>　</span><br/>
<span class='tline' id='l293' data-llen='5536:5539'>　</span><br/>
<span class='tline' id='l294' data-llen='5539:5548'>　詩集傳卷十二</span><br/>
</p>
<p><br/>
</p>
  </div>
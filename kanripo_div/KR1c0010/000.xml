<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1c0010', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:195'>欽定四庫全書　　　　經部三</span><br/>
<span class='tline' id='l9' data-llen='195:210'>　蘇氏詩集傳　　　　　詩類</span><br/>
<span class='tline' id='l10' data-llen='210:216'>　　提要</span><br/>
<span class='tline' id='l11' data-llen='216:245'>　　　　<span class='krp-note'>臣/</span>等謹案蘇氏詩集傳二十卷宋蘇轍撰其説以詩</span><br/>
<span class='tline' id='l12' data-llen='245:271'>　　　　之小序反復繁重類非一人之詞疑為毛公之學衛</span><br/>
<span class='tline' id='l13' data-llen='271:297'>　　　　宏之所集錄因惟存共𤼵端一言而以下餘文悉</span><br/>
<span class='tline' id='l14' data-llen='297:320'>　　　　從刪汰案禮記曰騶虞者樂官備也貍首者</span><br/>
<span class='tline' id='l15' data-llen='320:343'>　　　　樂㑹時也采蘋者樂循法也是足見古人言</span><br/>
<span class='tline' id='l16' data-llen='343:369'><a onclick="displayPageImage('KR1c0010', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='369:392'>　　　　詩率以一語括其㫖小序之體實肇於斯王</span><br/>
<span class='tline' id='l18' data-llen='392:415'>　　　　應麟韓詩考所載如闗雎刺詩也芣苢傷夫</span><br/>
<span class='tline' id='l19' data-llen='415:438'>　　　　有惡疾也漢廣恱人也汝墳辭家也蝃蝀刺</span><br/>
<span class='tline' id='l20' data-llen='438:461'>　　　　奔女也黍離伯封作也賓之初筵衛武公飲</span><br/>
<span class='tline' id='l21' data-llen='461:484'>　　　　酒悔過也劉元世元城語錄亦曰少年嘗記</span><br/>
<span class='tline' id='l22' data-llen='484:524'>　　　　讀韓詩<span class='krp-note'>案崇文總目韓詩北宋尚存范處義/逸齋詩補傳謂韓詩世罕有之此語</span></span><br/>
<span class='tline' id='l23' data-llen='524:553'>　　　　<span class='krp-note'>不可信葢/偶未考</span>有雨無極篇序云正大夫刺幽王</span><br/>
<span class='tline' id='l24' data-llen='553:576'>　　　　也首云雨無其極傷我稼穡云云是韓詩序</span><br/>
<span class='tline' id='l25' data-llen='576:602'><a onclick="displayPageImage('KR1c0010', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='602:625'>　　　　亦括以一語也又蔡邕書石經悉本魯詩所</span><br/>
<span class='tline' id='l27' data-llen='625:648'>　　　　作獨斷載周頌序三十一章大致皆與毛詩</span><br/>
<span class='tline' id='l28' data-llen='648:671'>　　　　同而但有首句是魯詩序亦括以一語也轍</span><br/>
<span class='tline' id='l29' data-llen='671:694'>　　　　取小序首句為毛公之學不為無見史傳言</span><br/>
<span class='tline' id='l30' data-llen='694:717'>　　　　詩序者以後漢書為近古而儒林傳稱謝曼</span><br/>
<span class='tline' id='l31' data-llen='717:740'>　　　　卿善毛詩乃為其訓衛宏從曼卿受學因作</span><br/>
<span class='tline' id='l32' data-llen='740:763'>　　　　毛詩序轍以為衛宏所集錄亦不為無徵唐</span><br/>
<span class='tline' id='l33' data-llen='763:786'>　　　　成伯瑜作毛詩指說雖亦以小序為出子夏</span><br/>
<span class='tline' id='l34' data-llen='786:812'><a onclick="displayPageImage('KR1c0010', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='812:835'>　　　　然其言曰衆篇之小序子夏惟裁初句耳葛</span><br/>
<span class='tline' id='l36' data-llen='835:858'>　　　　覃后妃之本也鴻雁美宣王也如此之類是</span><br/>
<span class='tline' id='l37' data-llen='858:881'>　　　　也其下皆大毛公自以詩中之意而繫其詞</span><br/>
<span class='tline' id='l38' data-llen='881:904'>　　　　云云然則惟取序首伯瑜已先言之不自轍</span><br/>
<span class='tline' id='l39' data-llen='904:927'>　　　　創矣厥後王得臣程大昌李樗皆以轍說為</span><br/>
<span class='tline' id='l40' data-llen='927:950'>　　　　祖良有由也轍自序又曰獨採其可者見于</span><br/>
<span class='tline' id='l41' data-llen='950:973'>　　　　今傳其尤不可者皆明著其失則轍于毛氏</span><br/>
<span class='tline' id='l42' data-llen='973:996'>　　　　之學亦不激不隨務持其平者而朱翌猗覺</span><br/>
<span class='tline' id='l43' data-llen='996:1022'><a onclick="displayPageImage('KR1c0010', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1022:1045'>　　　　竂雜記乃曰蘇子由解詩不用詩序亦未識</span><br/>
<span class='tline' id='l45' data-llen='1045:1067'>　　　　轍之本志矣乾隆四十年十二月恭校上</span><br/>
<span class='tline' id='l46' data-llen='1067:1099'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l47' data-llen='1099:1125'>　　　　　　　　總　校　官　<span class='krp-note'>臣/</span>　陸　費　墀</span><br/>
</p>
<p><br/>
</p>
  </div>
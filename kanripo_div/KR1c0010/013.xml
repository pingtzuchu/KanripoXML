<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0010', 'WYG', '013-1a' );" name="013-1a" class="pb">[013-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　詩集傳卷十三　　　　　　宋　蘇轍　撰</span><br/>
<span class='tline' id='l10' data-llen='210:223'>桑扈之什　　　　　小雅</span><br/>
<span class='tline' id='l11' data-llen='223:231'>桑扈刺幽王也</span><br/>
<span class='tline' id='l12' data-llen='231:249'>交交桑扈有鶯其羽君子樂胥受天之祜</span><br/>
<span class='tline' id='l13' data-llen='249:272'>　鶯有文貌也胥辭也幽王直情而恣行無復禮文法</span><br/>
<span class='tline' id='l14' data-llen='272:295'>　度故思古之君子樂循禮義以受天福夫苟樂之則</span><br/>
<span class='tline' id='l15' data-llen='295:318'>　其為之也安安則如固有之譬如桑扈之羽鶯然有</span><br/>
<span class='tline' id='l16' data-llen='318:344'><a onclick="displayPageImage('KR1c0010', 'WYG', '013-1b' );" name="013-1b" class="pb">[013-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='344:358'>　文而不自知亦非其强之也</span><br/>
<span class='tline' id='l18' data-llen='358:376'>交交桑扈有鶯其領君子樂胥萬邦之屏</span><br/>
<span class='tline' id='l19' data-llen='376:396'>　領頸也屏蔽也樂循禮義則足以屏萬邦矣</span><br/>
<span class='tline' id='l20' data-llen='396:414'>之屏之翰百辟為憲不戢不難受福不那</span><br/>
<span class='tline' id='l21' data-llen='414:437'>　翰榦也戢斂也那多也王者屏翰四方而為諸侯法</span><br/>
<span class='tline' id='l22' data-llen='437:460'>　苟不以禮自戢難而求肆情焉則亦不足以受多福</span><br/>
<span class='tline' id='l23' data-llen='460:464'>　矣</span><br/>
<span class='tline' id='l24' data-llen='464:482'>兕觥其觩㫖酒思柔彼交匪敖萬福來求</span><br/>
<span class='tline' id='l25' data-llen='482:508'><a onclick="displayPageImage('KR1c0010', 'WYG', '013-2a' );" name="013-2a" class="pb">[013-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='508:531'>　兕觥罰爵也㫖酒之和柔而兕觥之設所以常自戢</span><br/>
<span class='tline' id='l27' data-llen='531:536'>　難也</span><br/>
<span class='tline' id='l28' data-llen='536:548'>　　　桑扈四章章四句</span><br/>
<span class='tline' id='l29' data-llen='548:556'>鴛鴦刺幽王也</span><br/>
<span class='tline' id='l30' data-llen='556:579'>鴛鴦于飛畢之羅之君子萬年福禄宜之鴛鴦在梁戢</span><br/>
<span class='tline' id='l31' data-llen='579:602'>其左翼君子萬年宜其遐福乗馬在廏摧之秣之君子</span><br/>
<span class='tline' id='l32' data-llen='602:625'>萬年福禄艾之乗馬在廏秣之摧之君子萬年福禄綏</span><br/>
<span class='tline' id='l33' data-llen='625:628'>之</span><br/>
<span class='tline' id='l34' data-llen='628:654'><a onclick="displayPageImage('KR1c0010', 'WYG', '013-2b' );" name="013-2b" class="pb">[013-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='654:677'>　鴛鴦匹鳥也方其止而取之則盡之矣故於其飛而</span><br/>
<span class='tline' id='l36' data-llen='677:700'>　取之惟俟其飛而後取故其在梁者戢翼而安也馬</span><br/>
<span class='tline' id='l37' data-llen='700:723'>　之在牧者無所用之則委之以摧其在廏者將用其</span><br/>
<span class='tline' id='l38' data-llen='723:746'>　力則加之以秣言君子之於物將用其死則不忍絶</span><br/>
<span class='tline' id='l39' data-llen='746:769'>　其類將用其力則不敢薄其養此天下所以願其萬</span><br/>
<span class='tline' id='l40' data-llen='769:792'>　年而享福禄也摧莝通秣粟也艾老也言以福禄終</span><br/>
<span class='tline' id='l41' data-llen='792:798'>　其身也</span><br/>
<span class='tline' id='l42' data-llen='798:810'>　　　鴛鴦四章章四句</span><br/>
<span class='tline' id='l43' data-llen='810:836'><a onclick="displayPageImage('KR1c0010', 'WYG', '013-3a' );" name="013-3a" class="pb">[013-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='836:846'>頍弁諸公刺幽王也</span><br/>
<span class='tline' id='l45' data-llen='846:869'>有頍者弁實維伊何爾酒既㫖爾殽既嘉豈伊異人兄</span><br/>
<span class='tline' id='l46' data-llen='869:892'>弟匪他蔦與女蘿施于松柏未見君子憂心奕奕既見</span><br/>
<span class='tline' id='l47' data-llen='892:900'>君子庶幾説懌</span><br/>
<span class='tline' id='l48' data-llen='900:923'>　頍弁貌也蔦寄生也女蘿兔絲也奕奕憂也彼所謂</span><br/>
<span class='tline' id='l49' data-llen='923:946'>　弁者實何物哉徒以人加之首而貴之耳今王豈謂</span><br/>
<span class='tline' id='l50' data-llen='946:969'>　我自貴而忽兄弟哉爾有㫖酒嘉殽曷不與兄弟樂</span><br/>
<span class='tline' id='l51' data-llen='969:992'>　之也兄弟之於王譬如蔦與女蘿之託松柏耳不見</span><br/>
<span class='tline' id='l52' data-llen='992:1018'><a onclick="displayPageImage('KR1c0010', 'WYG', '013-3b' );" name="013-3b" class="pb">[013-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1018:1037'>　則憂見則庶幾王樂之王柰何獨不顧哉</span><br/>
<span class='tline' id='l54' data-llen='1037:1060'>有頍者弁實維何期爾酒既㫖爾殽既時豈伊異人兄</span><br/>
<span class='tline' id='l55' data-llen='1060:1083'>弟具來蔦與女蘿施于松上未見君子憂心怲怲既見</span><br/>
<span class='tline' id='l56' data-llen='1083:1091'>君子庶幾有臧</span><br/>
<span class='tline' id='l57' data-llen='1091:1100'>　怲怲憂盛滿也</span><br/>
<span class='tline' id='l58' data-llen='1100:1123'>有頍者弁實維在首爾酒既㫖爾殽既阜豈伊異人兄</span><br/>
<span class='tline' id='l59' data-llen='1123:1146'>弟甥舅如彼雨雪先集維霰死喪無日無幾相見樂酒</span><br/>
<span class='tline' id='l60' data-llen='1146:1154'>今夕君子維宴</span><br/>
<span class='tline' id='l61' data-llen='1154:1180'><a onclick="displayPageImage('KR1c0010', 'WYG', '013-4a' );" name="013-4a" class="pb">[013-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1180:1203'>　雪將降而霰先之故不宴者誅滅之先也君子以是</span><br/>
<span class='tline' id='l63' data-llen='1203:1226'>　知死之無日相見之無幾無所復頼而相告曰苟今</span><br/>
<span class='tline' id='l64' data-llen='1226:1249'>　夕有酒也君子維以相宴而已不知其它矣知不可</span><br/>
<span class='tline' id='l65' data-llen='1249:1257'>　得免之辭也</span><br/>
<span class='tline' id='l66' data-llen='1257:1270'>　　　頍弁三章章十二句</span><br/>
<span class='tline' id='l67' data-llen='1270:1280'>車舝大夫刺幽王也</span><br/>
<span class='tline' id='l68' data-llen='1280:1303'>間關車之舝兮思孌季女逝矣匪飢匪渇徳音來括雖</span><br/>
<span class='tline' id='l69' data-llen='1303:1312'>無好友式燕且喜</span><br/>
<span class='tline' id='l70' data-llen='1312:1338'><a onclick="displayPageImage('KR1c0010', 'WYG', '013-4b' );" name="013-4b" class="pb">[013-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1338:1361'>　間關設舝也幽王嬖襃姒以亂政小人並進故君子</span><br/>
<span class='tline' id='l72' data-llen='1361:1384'>　思具車以逆賢女雖飢渇而不顧庶幾内有賢妃徳</span><br/>
<span class='tline' id='l73' data-llen='1384:1407'>　音之士來㑹於朝雖無好友以事王姑以奉王燕喜</span><br/>
<span class='tline' id='l74' data-llen='1407:1418'>　之樂猶愈於小人也</span><br/>
<span class='tline' id='l75' data-llen='1418:1441'>依彼平林有集維鷮辰彼碩女令徳來教式燕且譽好</span><br/>
<span class='tline' id='l76' data-llen='1441:1446'>爾無射</span><br/>
<span class='tline' id='l77' data-llen='1446:1469'>　依茂貌也鷮雉也辰時也林平而無嶮則雉集之王</span><br/>
<span class='tline' id='l78' data-llen='1469:1492'>　者内無嬖后其心樂易則令徳之士將來教之因以</span><br/>
<span class='tline' id='l79' data-llen='1492:1518'><a onclick="displayPageImage('KR1c0010', 'WYG', '013-5a' );" name="013-5a" class="pb">[013-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1518:1532'>　奉其燕樂好之終身而無厭</span><br/>
<span class='tline' id='l81' data-llen='1532:1555'>雖無旨酒式飲庶幾雖無嘉殽式食庶幾雖無徳與女</span><br/>
<span class='tline' id='l82' data-llen='1555:1561'>式歌且舞</span><br/>
<span class='tline' id='l83' data-llen='1561:1584'>　恐賢女之不可必得故曰雖無㫖酒嘉殽姑飲食焉</span><br/>
<span class='tline' id='l84' data-llen='1584:1607'>　可也雖無徳以配王姑歌舞以樂之猶愈於襃姒之</span><br/>
<span class='tline' id='l85' data-llen='1607:1613'>　在側也</span><br/>
<span class='tline' id='l86' data-llen='1613:1636'>陟彼髙岡析其柞薪析其柞薪其葉湑兮鮮我覯爾我</span><br/>
<span class='tline' id='l87' data-llen='1636:1641'>心寫兮</span><br/>
<span class='tline' id='l88' data-llen='1641:1667'><a onclick="displayPageImage('KR1c0010', 'WYG', '013-5b' );" name="013-5b" class="pb">[013-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1667:1690'>　鮮善也陟髙岡而析柞薪為其葉之蔽也襃姒之蔽</span><br/>
<span class='tline' id='l90' data-llen='1690:1713'>　王猶柞薪耳今誠去之使我獲見王焉則吾憂心庶</span><br/>
<span class='tline' id='l91' data-llen='1713:1719'>　幾寫矣</span><br/>
<span class='tline' id='l92' data-llen='1719:1742'>髙山仰止景行行止四牡騑騑六轡如琴覯爾新昏以</span><br/>
<span class='tline' id='l93' data-llen='1742:1747'>慰我心</span><br/>
<span class='tline' id='l94' data-llen='1747:1770'>　景大也襃姒之在王側君子無復得進者今誠去襃</span><br/>
<span class='tline' id='l95' data-llen='1770:1793'>　姒使我見王如仰髙山景行得行焉則吾將具四牡</span><br/>
<span class='tline' id='l96' data-llen='1793:1816'>　調六轡以為王䀻賢女而致之以慰我心然則襃姒</span><br/>
<span class='tline' id='l97' data-llen='1816:1842'><a onclick="displayPageImage('KR1c0010', 'WYG', '013-6a' );" name="013-6a" class="pb">[013-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1842:1856'>　苟在雖有賢女而莫敢逆也</span><br/>
<span class='tline' id='l99' data-llen='1856:1868'>　　　車舝五章章六句</span><br/>
<span class='tline' id='l100' data-llen='1868:1878'>青蠅大夫刺幽王也</span><br/>
<span class='tline' id='l101' data-llen='1878:1895'>營營青蠅止于樊豈弟君子無信讒言</span><br/>
<span class='tline' id='l102' data-llen='1895:1918'>　營營往來貌也青蠅能變亂白黑故以比讒人焉樊</span><br/>
<span class='tline' id='l103' data-llen='1918:1931'>　藩也止之於藩欲其逺也</span><br/>
<span class='tline' id='l104' data-llen='1931:1954'>營營青蠅止于棘讒人罔極交亂四國營營青蠅止于</span><br/>
<span class='tline' id='l105' data-llen='1954:1965'>榛讒人罔極構我二人</span><br/>
<span class='tline' id='l106' data-llen='1965:1991'><a onclick="displayPageImage('KR1c0010', 'WYG', '013-6b' );" name="013-6b" class="pb">[013-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='1991:2002'>　榛棘皆所以為藩也</span><br/>
<span class='tline' id='l108' data-llen='2002:2014'>　　　青蠅三章章四句</span><br/>
<span class='tline' id='l109' data-llen='2014:2026'>賔之初筵衛武公刺時也</span><br/>
<span class='tline' id='l110' data-llen='2026:2049'>賔之初筵左右秩秩籩豆有楚殽核維旅酒既和㫖飲</span><br/>
<span class='tline' id='l111' data-llen='2049:2072'>酒孔偕鐘鼔既設舉醻逸逸大侯既抗弓矢斯張射夫</span><br/>
<span class='tline' id='l112' data-llen='2072:2088'>既同獻爾發功發彼有的以祈爾爵</span><br/>
<span class='tline' id='l113' data-llen='2088:2111'>　楚楚脩潔也殽豆實也核加籩桃梅之屬也旅陳也</span><br/>
<span class='tline' id='l114' data-llen='2111:2134'>　偕齊也逸逸往來次序也大侯君侯也的質也先王</span><br/>
<span class='tline' id='l115' data-llen='2134:2160'><a onclick="displayPageImage('KR1c0010', 'WYG', '013-7a' );" name="013-7a" class="pb">[013-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2160:2183'>　將祭必大射以澤士將射必先行燕禮既安賔然後</span><br/>
<span class='tline' id='l117' data-llen='2183:2206'>　改縣以避射既旅然後張侯及弓比其射夫而耦之</span><br/>
<span class='tline' id='l118' data-llen='2206:2222'>　既耦然後拾發求勝以爵其不勝</span><br/>
<span class='tline' id='l119' data-llen='2222:2245'>籥舞笙鼔樂既和奏烝衎烈祖以洽百禮百禮既至有</span><br/>
<span class='tline' id='l120' data-llen='2245:2268'>壬有林錫爾純嘏子孫其湛其湛曰樂各奏爾能賔載</span><br/>
<span class='tline' id='l121' data-llen='2268:2284'>手仇室人入又酌彼康爵以奏爾時</span><br/>
<span class='tline' id='l122' data-llen='2284:2307'>　烝進也衎樂也洽合也百禮九州諸侯所獻以助祭</span><br/>
<span class='tline' id='l123' data-llen='2307:2330'>　者所謂庭實旅百也壬任也謂臣之任事者卿大夫</span><br/>
<span class='tline' id='l124' data-llen='2330:2356'><a onclick="displayPageImage('KR1c0010', 'WYG', '013-7b' );" name="013-7b" class="pb">[013-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2356:2379'>　是也林君也湛樂也載則也手取也仇敵也室人宗</span><br/>
<span class='tline' id='l126' data-llen='2379:2402'>　室也又復也康安也此章言既射而祭既祭而燕於</span><br/>
<span class='tline' id='l127' data-llen='2402:2425'>　寢於其祭也先作樂以求諸陽故秉籥而舞舞者與</span><br/>
<span class='tline' id='l128' data-llen='2425:2448'>　笙鼔和應以進樂其祖考以合見其百禮其以禮至</span><br/>
<span class='tline' id='l129' data-llen='2448:2471'>　者非其諸侯則其卿大夫也於是神則嘏之以福使</span><br/>
<span class='tline' id='l130' data-llen='2471:2494'>　其子孫無不湛樂者祭既畢歸賔客之爼而留兄弟</span><br/>
<span class='tline' id='l131' data-llen='2494:2517'>　曰將燕樂於寢故祭樂皆入各奏其能以樂之其燕</span><br/>
<span class='tline' id='l132' data-llen='2517:2540'>　也以異姓為賔膳宰為主人膳宰賔之敵也賔取其</span><br/>
<span class='tline' id='l133' data-llen='2540:2566'><a onclick="displayPageImage('KR1c0010', 'WYG', '013-8a' );" name="013-8a" class="pb">[013-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2566:2589'>　敵以與宗室皆入於寢而又燕於是酌以安之而薦</span><br/>
<span class='tline' id='l135' data-llen='2589:2596'>　之以時物</span><br/>
<span class='tline' id='l136' data-llen='2596:2619'>賔之初筵温温其恭其未醉止威儀反反曰既醉止威</span><br/>
<span class='tline' id='l137' data-llen='2619:2642'>儀幡幡舍其坐遷屢舞僊僊其未醉止威儀抑抑曰既</span><br/>
<span class='tline' id='l138' data-llen='2642:2658'>醉止威儀怭怭是曰既醉不知其秩</span><br/>
<span class='tline' id='l139' data-llen='2658:2681'>　上二章言先王之正禮故此章言幽王之燕方其未</span><br/>
<span class='tline' id='l140' data-llen='2681:2704'>　醉也其禮猶在爾及其既醉則不可知也反反顧禮</span><br/>
<span class='tline' id='l141' data-llen='2704:2723'>　也幡幡輕數也抑抑慎密也怭怭媟嫚也</span><br/>
<span class='tline' id='l142' data-llen='2723:2749'><a onclick="displayPageImage('KR1c0010', 'WYG', '013-8b' );" name="013-8b" class="pb">[013-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2749:2772'>賔既醉止載號載呶亂我籩豆屢舞僛僛是曰既醉不</span><br/>
<span class='tline' id='l144' data-llen='2772:2795'>知其郵側弁之俄屢舞傞傞既醉而出並受其福醉而</span><br/>
<span class='tline' id='l145' data-llen='2795:2811'>不出是謂伐徳飲酒孔嘉維其令儀</span><br/>
<span class='tline' id='l146' data-llen='2811:2834'>　此章申言其亂而終誨之也僛僛不正也郵過也傞</span><br/>
<span class='tline' id='l147' data-llen='2834:2841'>　傞不止也</span><br/>
<span class='tline' id='l148' data-llen='2841:2864'>凡此飲酒或醉或否既立之監或佐之史彼醉不臧不</span><br/>
<span class='tline' id='l149' data-llen='2864:2887'>醉反耻式勿從謂無俾大怠匪言勿言匪由勿語由醉</span><br/>
<span class='tline' id='l150' data-llen='2887:2903'>之言俾出童羖三爵不識矧敢多又</span><br/>
<span class='tline' id='l151' data-llen='2903:2929'><a onclick="displayPageImage('KR1c0010', 'WYG', '013-9a' );" name="013-9a" class="pb">[013-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2929:2952'>　幽王與其下相尚以酒至有以不醉為耻而强使醉</span><br/>
<span class='tline' id='l153' data-llen='2952:2975'>　者故告之曰夫飲酒則必有醉者有否者為醉者之</span><br/>
<span class='tline' id='l154' data-llen='2975:2998'>　不善也是以既為之監復為之史以伺察之而乃反</span><br/>
<span class='tline' id='l155' data-llen='2998:3021'>　以不醉為耻哉盖亦勿從而謂之使皆醉而益怠焉</span><br/>
<span class='tline' id='l156' data-llen='3021:3044'>　可也故告其醉者使慎其言語告其不醉者使勿從</span><br/>
<span class='tline' id='l157' data-llen='3044:3067'>　醉之言羖未有童者也俾出童羖深戒之也苟人知</span><br/>
<span class='tline' id='l158' data-llen='3067:3088'>　所以自戒則雖三爵而有不敢者况又其多哉</span><br/>
<span class='tline' id='l159' data-llen='3088:3103'>　　　賔之初筵五章章十四句</span><br/>
<span class='tline' id='l160' data-llen='3103:3129'><a onclick="displayPageImage('KR1c0010', 'WYG', '013-9b' );" name="013-9b" class="pb">[013-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3129:3137'>魚藻刺幽王也</span><br/>
<span class='tline' id='l162' data-llen='3137:3155'>魚在在藻有頒其首王在在鎬豈樂飲酒</span><br/>
<span class='tline' id='l163' data-llen='3155:3178'>　魚何在亦在藻耳其所依者至薄也然其首頒然而</span><br/>
<span class='tline' id='l164' data-llen='3178:3201'>　大自以為安不知人得而取之也今王亦在鎬耳寡</span><br/>
<span class='tline' id='l165' data-llen='3201:3224'>　恩無助天下將有圖之者而飲酒自樂恬於危亡之</span><br/>
<span class='tline' id='l166' data-llen='3224:3247'>　禍亦如是魚也毛氏因在鎬之言故序此詩為思武</span><br/>
<span class='tline' id='l167' data-llen='3247:3270'>　王以在藻頒首為魚得其性盖不識魚之在藻之有</span><br/>
<span class='tline' id='l168' data-llen='3270:3276'>　危意也</span><br/>
<span class='tline' id='l169' data-llen='3276:3303'><a onclick="displayPageImage('KR1c0010', 'WYG', '013-10a' );" name="013-10a" class="pb">[013-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3303:3321'>魚在在藻有莘其尾王在在鎬飲酒樂豈</span><br/>
<span class='tline' id='l171' data-llen='3321:3328'>　莘長貌也</span><br/>
<span class='tline' id='l172' data-llen='3328:3346'>魚在在藻依于其蒲王在在鎬有那其居</span><br/>
<span class='tline' id='l173' data-llen='3346:3352'>　那安也</span><br/>
<span class='tline' id='l174' data-llen='3352:3364'>　　　魚藻三章章四句</span><br/>
<span class='tline' id='l175' data-llen='3364:3372'>采菽刺幽王也</span><br/>
<span class='tline' id='l176' data-llen='3372:3395'>采菽采菽筐之筥之君子來朝何錫予之雖無予之路</span><br/>
<span class='tline' id='l177' data-llen='3395:3409'>車乘馬又何予之𤣥衮及黼</span><br/>
<span class='tline' id='l178' data-llen='3409:3436'><a onclick="displayPageImage('KR1c0010', 'WYG', '013-10b' );" name="013-10b" class="pb">[013-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3436:3459'>　采菽以為藿物至㣲而用至薄矣然猶設筐筥以待</span><br/>
<span class='tline' id='l180' data-llen='3459:3482'>　之而况諸侯乎故先王於其來也錫之以車馬重之</span><br/>
<span class='tline' id='l181' data-llen='3482:3507'>　以衣服不敢忽也𤣥衮𤣥衣而衮龍也黼白黑雜也</span><br/>
<span class='tline' id='l182' data-llen='3507:3530'>觱沸檻泉言采其芹君子來朝言觀其旂其旂淠淠鸞</span><br/>
<span class='tline' id='l183' data-llen='3530:3543'>聲嘒嘒載驂載駟君子所届</span><br/>
<span class='tline' id='l184' data-llen='3543:3566'>　觱沸泉始冽也檻泉正出也觱沸之清泉吾將采其</span><br/>
<span class='tline' id='l185' data-llen='3566:3589'>　芹君子之來朝吾將觀其旂徒視其旂之淠淠而徐</span><br/>
<span class='tline' id='l186' data-llen='3589:3612'>　也其鸞之嘒嘒而和也吾以是知其有禮矣是以駕</span><br/>
<span class='tline' id='l187' data-llen='3612:3639'><a onclick="displayPageImage('KR1c0010', 'WYG', '013-11a' );" name="013-11a" class="pb">[013-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3639:3662'>　而往迎之於其所至言無所不禮也駕者既服而三</span><br/>
<span class='tline' id='l189' data-llen='3662:3672'>　之曰驂四之曰駟</span><br/>
<span class='tline' id='l190' data-llen='3672:3695'>赤芾在股邪幅在下彼交匪紓天子所予樂只君子天</span><br/>
<span class='tline' id='l191' data-llen='3695:3708'>子命之樂只君子福禄申之</span><br/>
<span class='tline' id='l192' data-llen='3708:3731'>　赤芾蔽膝也邪幅偪也所以自偪束也紓緩也君子</span><br/>
<span class='tline' id='l193' data-llen='3731:3754'>　之所以自敕而交於人者如此則天子從而予之矣</span><br/>
<span class='tline' id='l194' data-llen='3754:3768'>　是以錫之命而申之以福禄</span><br/>
<span class='tline' id='l195' data-llen='3768:3791'>維柞之枝其葉蓬蓬樂只君子殿天子之邦樂只君子</span><br/>
<span class='tline' id='l196' data-llen='3791:3818'><a onclick="displayPageImage('KR1c0010', 'WYG', '013-11b' );" name="013-11b" class="pb">[013-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3818:3832'>萬福攸同平平左右亦是率從</span><br/>
<span class='tline' id='l198' data-llen='3832:3855'>　殿鎮也平平辯治也從由也柞之枝其葉尚無不蓬</span><br/>
<span class='tline' id='l199' data-llen='3855:3878'>　蓬者而况於天子殿邦之諸侯而可以無福禄乎諸</span><br/>
<span class='tline' id='l200' data-llen='3878:3901'>　侯而有福禄然後能辯治以左右王室矣故曰亦是</span><br/>
<span class='tline' id='l201' data-llen='3901:3906'>　率從</span><br/>
<span class='tline' id='l202' data-llen='3906:3929'>汎汎楊舟紼纚維之樂只君子天子葵之樂只君子福</span><br/>
<span class='tline' id='l203' data-llen='3929:3942'>禄膍之優哉游哉亦是戾矣</span><br/>
<span class='tline' id='l204' data-llen='3942:3965'>　紼繂也纚緌也葵揆也膍厚也楊舟汎汎而無所定</span><br/>
<span class='tline' id='l205' data-llen='3965:3992'><a onclick="displayPageImage('KR1c0010', 'WYG', '013-12a' );" name="013-12a" class="pb">[013-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3992:4015'>　紼纚可以維而止之天下之諸侯撫之則懐弃之則</span><br/>
<span class='tline' id='l207' data-llen='4015:4038'>　去亦如舟之無定耳古之明王揆其所欲而厚之以</span><br/>
<span class='tline' id='l208' data-llen='4038:4061'>　福禄則無不至者今幽王安於佚樂而忽遺之則是</span><br/>
<span class='tline' id='l209' data-llen='4061:4074'>　亦戾王而已無復懐者矣</span><br/>
<span class='tline' id='l210' data-llen='4074:4086'>　　　采菽五章章八句</span><br/>
<span class='tline' id='l211' data-llen='4086:4096'>角弓父兄刺幽王也</span><br/>
<span class='tline' id='l212' data-llen='4096:4114'>騂騂角弓翩其反矣兄弟婚姻無胥逺矣</span><br/>
<span class='tline' id='l213' data-llen='4114:4137'>　弓之張也騂騂其調利挽之而體節皆應及其㢮也</span><br/>
<span class='tline' id='l214' data-llen='4137:4164'><a onclick="displayPageImage('KR1c0010', 'WYG', '013-12b' );" name="013-12b" class="pb">[013-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4164:4187'>　翩然而反節自為處其勢無以相及譬之如兄弟婚</span><br/>
<span class='tline' id='l216' data-llen='4187:4209'>　姻親之則合而疏之則離是以告之使無相逺也</span><br/>
<span class='tline' id='l217' data-llen='4209:4227'>爾之逺矣民胥然矣爾之教矣民胥傚矣</span><br/>
<span class='tline' id='l218' data-llen='4227:4250'>　上之所為下必有甚者故此詩言幽王之世王族怨</span><br/>
<span class='tline' id='l219' data-llen='4250:4261'>　望相病亦無有善者</span><br/>
<span class='tline' id='l220' data-llen='4261:4279'>此令兄弟綽綽有裕不令兄弟交相為瘉</span><br/>
<span class='tline' id='l221' data-llen='4279:4292'>　綽綽寛也裕饒也瘉病也</span><br/>
<span class='tline' id='l222' data-llen='4292:4311'>民之無良相怨一方受爵不讓至于已斯亡</span><br/>
<span class='tline' id='l223' data-llen='4311:4338'><a onclick="displayPageImage('KR1c0010', 'WYG', '013-13a' );" name="013-13a" class="pb">[013-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4338:4361'>　民之相怨也以一方而已未甞以自反也受爵而不</span><br/>
<span class='tline' id='l225' data-llen='4361:4384'>　讓者知尤之矣而至於己則忘其非此所謂一方也</span><br/>
<span class='tline' id='l226' data-llen='4384:4403'>老馬反為駒不顧其後如食宜饇如酌孔取</span><br/>
<span class='tline' id='l227' data-llen='4403:4426'>　饇飽也孔空也老馬必憊其駒必强老馬不自謂老</span><br/>
<span class='tline' id='l228' data-llen='4426:4449'>　而任駒之任後將不勝而不顧譬如小人而任賢者</span><br/>
<span class='tline' id='l229' data-llen='4449:4472'>　之事不畏其後之不克也故告之曰譬如食者必以</span><br/>
<span class='tline' id='l230' data-llen='4472:4495'>　其宜為飽之節譬如酌者必以其空為取之節食而</span><br/>
<span class='tline' id='l231' data-llen='4495:4518'>　不以其腹之所宜止則病酌而不以其空之所容止</span><br/>
<span class='tline' id='l232' data-llen='4518:4545'><a onclick="displayPageImage('KR1c0010', 'WYG', '013-13b' );" name="013-13b" class="pb">[013-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4545:4562'>　則溢受爵而不以其量者亦猶是也</span><br/>
<span class='tline' id='l234' data-llen='4562:4582'>母教猱升木如塗塗附君子有徽猶小人與屬</span><br/>
<span class='tline' id='l235' data-llen='4582:4605'>　猱猨屬也附木桴也猱之升木不教而能矣塗之塗</span><br/>
<span class='tline' id='l236' data-llen='4605:4628'>　附不力而堅矣王族之屬王不强而親矣特患徽猶</span><br/>
<span class='tline' id='l237' data-llen='4628:4639'>　之不立無以來之耳</span><br/>
<span class='tline' id='l238' data-llen='4639:4657'>雨雪瀌瀌見晛曰消莫肯下遺式居屢驕</span><br/>
<span class='tline' id='l239' data-llen='4657:4680'>　晛日氣也遺予也雨雪之瀌瀌盛也見日而消矣王</span><br/>
<span class='tline' id='l240' data-llen='4680:4703'>　族之相怨毒王苟有意綏之亦釋然解矣今王曽莫</span><br/>
<span class='tline' id='l241' data-llen='4703:4730'><a onclick="displayPageImage('KR1c0010', 'WYG', '013-14a' );" name="013-14a" class="pb">[013-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4730:4749'>　予之居於其上而屢驕焉而何以化彼哉</span><br/>
<span class='tline' id='l243' data-llen='4749:4767'>雨雪浮浮見晛曰流如蠻如髦我是用憂</span><br/>
<span class='tline' id='l244' data-llen='4767:4790'>　蠻南蠻也髦西夷也言王之視王族如蠻髦之不相</span><br/>
<span class='tline' id='l245' data-llen='4790:4795'>　及也</span><br/>
<span class='tline' id='l246' data-llen='4795:4807'>　　　角弓八章章四句</span><br/>
<span class='tline' id='l247' data-llen='4807:4815'>菀柳刺幽王也</span><br/>
<span class='tline' id='l248' data-llen='4815:4838'>有菀者柳不尚息焉上帝甚蹈無自暱焉俾予靖之後</span><br/>
<span class='tline' id='l249' data-llen='4838:4843'>予極焉</span><br/>
<span class='tline' id='l250' data-llen='4843:4870'><a onclick="displayPageImage('KR1c0010', 'WYG', '013-14b' );" name="013-14b" class="pb">[013-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4870:4893'>　菀茂也蹈動也暱近也靖治也極誅也君子之願庇</span><br/>
<span class='tline' id='l252' data-llen='4893:4916'>　於王譬如行道之人無不庶幾息於茂柳者徒以幽</span><br/>
<span class='tline' id='l253' data-llen='4916:4939'>　王暴虐神所不予天意動矣故相戒以無自暱近今</span><br/>
<span class='tline' id='l254' data-llen='4939:4955'>　雖使我為治後將誅我不可知也</span><br/>
<span class='tline' id='l255' data-llen='4955:4978'>有菀者柳不尚愒焉上帝甚蹈無自瘵焉俾予靖之後</span><br/>
<span class='tline' id='l256' data-llen='4978:4983'>予邁焉</span><br/>
<span class='tline' id='l257' data-llen='4983:4999'>　愒息也瘵病也邁行也行則放也</span><br/>
<span class='tline' id='l258' data-llen='4999:5022'>有鳥髙飛亦傅于天彼人之心于何其臻曷予靖之居</span><br/>
<span class='tline' id='l259' data-llen='5022:5049'><a onclick="displayPageImage('KR1c0010', 'WYG', '013-15a' );" name="013-15a" class="pb">[013-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5049:5054'>以凶矜</span><br/>
<span class='tline' id='l261' data-llen='5054:5077'>　鳥之髙飛亦傅于天則止今王之心不知其所至曽</span><br/>
<span class='tline' id='l262' data-llen='5077:5100'>　飛鳥之不若也曷為使我治之而居我以凶危之地</span><br/>
<span class='tline' id='l263' data-llen='5100:5107'>　哉矜危也</span><br/>
<span class='tline' id='l264' data-llen='5107:5119'>　　　菀柳三章章六句</span><br/>
<span class='tline' id='l265' data-llen='5119:5122'>　</span><br/>
<span class='tline' id='l266' data-llen='5122:5125'>　</span><br/>
<span class='tline' id='l267' data-llen='5125:5128'>　</span><br/>
<span class='tline' id='l268' data-llen='5128:5155'><a onclick="displayPageImage('KR1c0010', 'WYG', '013-15b' );" name="013-15b" class="pb">[013-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5155:5158'>　</span><br/>
<span class='tline' id='l270' data-llen='5158:5161'>　</span><br/>
<span class='tline' id='l271' data-llen='5161:5164'>　</span><br/>
<span class='tline' id='l272' data-llen='5164:5167'>　</span><br/>
<span class='tline' id='l273' data-llen='5167:5170'>　</span><br/>
<span class='tline' id='l274' data-llen='5170:5173'>　</span><br/>
<span class='tline' id='l275' data-llen='5173:5176'>　</span><br/>
<span class='tline' id='l276' data-llen='5176:5185'>　詩集傳卷十三</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0010', 'WYG', '015-1a' );" name="015-1a" class="pb">[015-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　詩集傳卷十五　　　　　　宋　蘇轍　撰</span><br/>
<span class='tline' id='l10' data-llen='210:223'>文王之什　　　　　大雅</span><br/>
<span class='tline' id='l11' data-llen='223:234'>文王文王受命作周也</span><br/>
<span class='tline' id='l12' data-llen='234:257'>　文王在位五十年其始也三分天下有其二以服事</span><br/>
<span class='tline' id='l13' data-llen='257:280'>　商其政行於西南而不及扵東北其後虞芮質成於</span><br/>
<span class='tline' id='l14' data-llen='280:303'>　周文王伐黎而戡之東北咸集詩曰商之孫子其麗</span><br/>
<span class='tline' id='l15' data-llen='303:326'>　不億上帝既命侯于周服文王於是受命稱王九年</span><br/>
<span class='tline' id='l16' data-llen='326:352'><a onclick="displayPageImage('KR1c0010', 'WYG', '015-1b' );" name="015-1b" class="pb">[015-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='352:375'>　而崩書曰誕膺天命維九年大統未集此所謂受命</span><br/>
<span class='tline' id='l18' data-llen='375:398'>　作周也然學者或言武王克商而稱王文王之世紂</span><br/>
<span class='tline' id='l19' data-llen='398:421'>　猶在上則王號無所施之予以為不然文王之治西</span><br/>
<span class='tline' id='l20' data-llen='421:444'>　南諸侯之大者也故猶可以事人及其行於四方則</span><br/>
<span class='tline' id='l21' data-llen='444:467'>　天子之事也雖欲復為諸侯而不可得矣是以即其</span><br/>
<span class='tline' id='l22' data-llen='467:490'>　實而稱王紂雖未服而天下去之其所以為王之實</span><br/>
<span class='tline' id='l23' data-llen='490:513'>　亦亡矣故文王之得此名也以其有此實也紂之失</span><br/>
<span class='tline' id='l24' data-llen='513:536'>　此名也以其無此實也空名雖存而衆不予其存無</span><br/>
<span class='tline' id='l25' data-llen='536:562'><a onclick="displayPageImage('KR1c0010', 'WYG', '015-2a' );" name="015-2a" class="pb">[015-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='562:585'>　損於周之稱王而其亡不為益矣是以文王之世置</span><br/>
<span class='tline' id='l27' data-llen='585:608'>　而不問至於武王紂日長惡不悛於是與諸侯觀政</span><br/>
<span class='tline' id='l28' data-llen='608:631'>　於商以為紂將改歟則固將釋之釋之非復以周事</span><br/>
<span class='tline' id='l29' data-llen='631:654'>　之矣存之而已若其不改則將伐之伐之非以成周</span><br/>
<span class='tline' id='l30' data-llen='654:677'>　之王也為不忍民之久於塗炭而已不然豈文王獨</span><br/>
<span class='tline' id='l31' data-llen='677:700'>　能事紂而武王不能哉從世俗之説必將有一人受</span><br/>
<span class='tline' id='l32' data-llen='700:712'>　其非者此不可不辯也</span><br/>
<span class='tline' id='l33' data-llen='712:735'>文王在上於昭于天周雖舊邦其命維新有周不顯帝</span><br/>
<span class='tline' id='l34' data-llen='735:761'><a onclick="displayPageImage('KR1c0010', 'WYG', '015-2b' );" name="015-2b" class="pb">[015-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='761:774'>命不時文王陟降在帝左右</span><br/>
<span class='tline' id='l36' data-llen='774:797'>　文王之在民上其徳上昭于天蓋周之有國數百千</span><br/>
<span class='tline' id='l37' data-llen='797:820'>　嵗也至是始受命以有天下君子曰周之徳豈不顯</span><br/>
<span class='tline' id='l38' data-llen='820:843'>　而帝命豈不時哉文王行事常若升降在帝左右者</span><br/>
<span class='tline' id='l39' data-llen='843:866'>　蓋聖人先天而天弗違後天而奉天時與天如一故</span><br/>
<span class='tline' id='l40' data-llen='866:882'>　也詩於天人之際多以陟降言之</span><br/>
<span class='tline' id='l41' data-llen='882:905'>亹亹文王令聞不已陳錫哉周侯文王孫子文王孫子</span><br/>
<span class='tline' id='l42' data-llen='905:919'>本支百世凡周之士不顯亦世</span><br/>
<span class='tline' id='l43' data-llen='919:945'><a onclick="displayPageImage('KR1c0010', 'WYG', '015-3a' );" name="015-3a" class="pb">[015-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='945:968'>　亹亹勉也哉載也侯維也文王維不専利而布陳之</span><br/>
<span class='tline' id='l45' data-llen='968:991'>　以與人人思載之是以立於天下者未有非其子孫</span><br/>
<span class='tline' id='l46' data-llen='991:1014'>　也文王之子孫適為天子而庶為諸侯其祚無不百</span><br/>
<span class='tline' id='l47' data-llen='1014:1037'>　世者是何故也凡周之士雖其不顯者猶莫不世而</span><br/>
<span class='tline' id='l48' data-llen='1037:1060'>　況其顯者乎士猶且獲世而況文王之子孫乎此所</span><br/>
<span class='tline' id='l49' data-llen='1060:1083'>　謂陳錫載周也厲王之世榮夷公以専利為卿士芮</span><br/>
<span class='tline' id='l50' data-llen='1083:1106'>　良夫諫曰夫利百物之所生而天地之所載也而或</span><br/>
<span class='tline' id='l51' data-llen='1106:1129'>　専之其害多矣大雅曰陳錫載周是不布利而懼難</span><br/>
<span class='tline' id='l52' data-llen='1129:1155'><a onclick="displayPageImage('KR1c0010', 'WYG', '015-3b' );" name="015-3b" class="pb">[015-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1155:1171'>　乎故能載周以至于今此之謂也</span><br/>
<span class='tline' id='l54' data-llen='1171:1194'>世之不顯厥猶翼翼思皇多士生此王國王國克生維</span><br/>
<span class='tline' id='l55' data-llen='1194:1207'>周之楨濟濟多士文王以寜</span><br/>
<span class='tline' id='l56' data-llen='1207:1230'>　皇大也楨榦也士之不顯者猶且翼翼不忘敬也而</span><br/>
<span class='tline' id='l57' data-llen='1230:1253'>　况其顯者乎言士未有不可用者也是以文王思大</span><br/>
<span class='tline' id='l58' data-llen='1253:1276'>　獲多士以為周之榦言無所不容也無所不容此文</span><br/>
<span class='tline' id='l59' data-llen='1276:1285'>　王之所以安也</span><br/>
<span class='tline' id='l60' data-llen='1285:1308'>穆穆文王於緝熙敬止假哉天命有商孫子商之孫子</span><br/>
<span class='tline' id='l61' data-llen='1308:1334'><a onclick="displayPageImage('KR1c0010', 'WYG', '015-4a' );" name="015-4a" class="pb">[015-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1334:1348'>其麗不億上帝既命侯于周服</span><br/>
<span class='tline' id='l63' data-llen='1348:1371'>　穆穆美也緝和也熙光也假大也麗數也不億不徒</span><br/>
<span class='tline' id='l64' data-llen='1371:1394'>　億也天命文王使有商之子孫商之子孫衆矣而維</span><br/>
<span class='tline' id='l65' data-llen='1394:1417'>　服于周言其徳無所不懐雖商人亦無有與之較者</span><br/>
<span class='tline' id='l66' data-llen='1417:1421'>　也</span><br/>
<span class='tline' id='l67' data-llen='1421:1444'>侯服于周天命靡常殷士膚敏祼將于京厥作祼將常</span><br/>
<span class='tline' id='l68' data-llen='1444:1457'>服黼冔王之藎臣無念爾祖</span><br/>
<span class='tline' id='l69' data-llen='1457:1480'>　膚美也敏疾也祼灌鬯也將行也京周京也哻殷冠</span><br/>
<span class='tline' id='l70' data-llen='1480:1506'><a onclick="displayPageImage('KR1c0010', 'WYG', '015-4b' );" name="015-4b" class="pb">[015-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1506:1529'>　也夏曰收周曰冕藎進也殷人之來助祭於周者尚</span><br/>
<span class='tline' id='l72' data-llen='1529:1552'>　皆服其哻其臣周也新矣然而文王無不受者言其</span><br/>
<span class='tline' id='l73' data-llen='1552:1575'>　徳廣大無所忌間也故於以告成王曰王之進臣可</span><br/>
<span class='tline' id='l74' data-llen='1575:1583'>　無念爾祖哉</span><br/>
<span class='tline' id='l75' data-llen='1583:1606'>無念爾祖聿脩厥徳永言配命自求多福殷之未喪師</span><br/>
<span class='tline' id='l76' data-llen='1606:1620'>克配上帝宜鑒于殷駿命不易</span><br/>
<span class='tline' id='l77' data-llen='1620:1643'>　聿述也配順也駿大也既告之使脩文王之徳順天</span><br/>
<span class='tline' id='l78' data-llen='1643:1666'>　命以求多福則又告之以殷之未失衆也其君皆能</span><br/>
<span class='tline' id='l79' data-llen='1666:1692'><a onclick="displayPageImage('KR1c0010', 'WYG', '015-5a' );" name="015-5a" class="pb">[015-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1692:1715'>　配天及其末世維違天以敗故曰宜鑒于殷駿命不</span><br/>
<span class='tline' id='l81' data-llen='1715:1726'>　易言天命之難保也</span><br/>
<span class='tline' id='l82' data-llen='1726:1749'>命之不易無遏爾躬宣昭義問有虞殷自天上天之載</span><br/>
<span class='tline' id='l83' data-llen='1749:1763'>無聲無臭儀刑文王萬邦作孚</span><br/>
<span class='tline' id='l84' data-llen='1763:1786'>　遏絶也義善也有又通虞度也知命之不易故告之</span><br/>
<span class='tline' id='l85' data-llen='1786:1809'>　使無自遏絶於天布明善問度商之所以興廢以順</span><br/>
<span class='tline' id='l86' data-llen='1809:1832'>　天命盖天之所欲載者非有聲音臭味可推而知也</span><br/>
<span class='tline' id='l87' data-llen='1832:1854'>　惟儀刑文王則萬邦信之萬邦信之則天載之矣</span><br/>
<span class='tline' id='l88' data-llen='1854:1880'><a onclick="displayPageImage('KR1c0010', 'WYG', '015-5b' );" name="015-5b" class="pb">[015-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1880:1892'>　　　文王七章章八句</span><br/>
<span class='tline' id='l90' data-llen='1892:1908'>大明文王有明徳故天復命武王也</span><br/>
<span class='tline' id='l91' data-llen='1908:1931'>明明在下赫赫在上天難忱斯不易維王天位殷適使</span><br/>
<span class='tline' id='l92' data-llen='1931:1937'>不挾四方</span><br/>
<span class='tline' id='l93' data-llen='1937:1960'>　人君之徳其見於下者甚明其發於上者甚著故天</span><br/>
<span class='tline' id='l94' data-llen='1960:1983'>　意之去就難信也世之所謂不可易者天子也今紂</span><br/>
<span class='tline' id='l95' data-llen='1983:2006'>　居天位而又殷之適然以其不義故使其政令不浹</span><br/>
<span class='tline' id='l96' data-llen='2006:2019'>　於四方天之難信也如是</span><br/>
<span class='tline' id='l97' data-llen='2019:2045'><a onclick="displayPageImage('KR1c0010', 'WYG', '015-6a' );" name="015-6a" class="pb">[015-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2045:2068'>摰仲氏任自彼殷商來嫁于周曰嬪于京乃及王季維</span><br/>
<span class='tline' id='l99' data-llen='2068:2073'>徳之行</span><br/>
<span class='tline' id='l100' data-llen='2073:2096'>　摰國任姓之中女自商之畿内而歸於王季行婦道</span><br/>
<span class='tline' id='l101' data-llen='2096:2119'>　於周京言文王之賢其所從來者逺自其父母而已</span><br/>
<span class='tline' id='l102' data-llen='2119:2124'>　然矣</span><br/>
<span class='tline' id='l103' data-llen='2124:2147'>大任有身生此文王維此文王小心翼翼昭事上帝聿</span><br/>
<span class='tline' id='l104' data-llen='2147:2160'>懐多福厥徳不回以受方國</span><br/>
<span class='tline' id='l105' data-llen='2160:2180'>　大任仲任也懐來也方國四方來附之國也</span><br/>
<span class='tline' id='l106' data-llen='2180:2206'><a onclick="displayPageImage('KR1c0010', 'WYG', '015-6b' );" name="015-6b" class="pb">[015-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2206:2229'>天監在下有命既集文王初載天作之合在洽之陽在</span><br/>
<span class='tline' id='l108' data-llen='2229:2234'>渭之涘</span><br/>
<span class='tline' id='l109' data-llen='2234:2257'>　載成也天既集大命于周於文王之始成人也則為</span><br/>
<span class='tline' id='l110' data-llen='2257:2280'>　作配於洽渭之間洽渭之間太姒父母國在焉馮翊</span><br/>
<span class='tline' id='l111' data-llen='2280:2287'>　洽陽是也</span><br/>
<span class='tline' id='l112' data-llen='2287:2310'>文王嘉止大邦有子大邦有子俔天之妹文定厥祥親</span><br/>
<span class='tline' id='l113' data-llen='2310:2323'>迎于渭造舟為梁不顯其光</span><br/>
<span class='tline' id='l114' data-llen='2323:2346'>　俔譬也文禮也昏禮既問名則卜之卜而吉則納幣</span><br/>
<span class='tline' id='l115' data-llen='2346:2372'><a onclick="displayPageImage('KR1c0010', 'WYG', '015-7a' );" name="015-7a" class="pb">[015-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2372:2385'>　以定之造舟為梁浮梁也</span><br/>
<span class='tline' id='l117' data-llen='2385:2408'>有命自天命此文王于周于京纘女維莘長子維行篤</span><br/>
<span class='tline' id='l118' data-llen='2408:2421'>生武王保右命爾燮伐大商</span><br/>
<span class='tline' id='l119' data-llen='2421:2444'>　天既命文王于周京則以有莘之長女大姒適之以</span><br/>
<span class='tline' id='l120' data-llen='2444:2467'>　纘大任之業其徳積厚遂生武王天復保佑而命之</span><br/>
<span class='tline' id='l121' data-llen='2467:2477'>　使燮和伐商之事</span><br/>
<span class='tline' id='l122' data-llen='2477:2500'>殷商之旅其㑹如林矢于牧野維予侯興上帝臨女無</span><br/>
<span class='tline' id='l123' data-llen='2500:2505'>貳爾心</span><br/>
<span class='tline' id='l124' data-llen='2505:2531'><a onclick="displayPageImage('KR1c0010', 'WYG', '015-7b' );" name="015-7b" class="pb">[015-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2531:2554'>　矢陳也牧野商郊也紂陳其衆以拒武王然其衆維</span><br/>
<span class='tline' id='l126' data-llen='2554:2577'>　武王是為無不欲武王興者曰上帝臨女矣無疑不</span><br/>
<span class='tline' id='l127' data-llen='2577:2583'>　克紂也</span><br/>
<span class='tline' id='l128' data-llen='2583:2606'>牧野洋洋檀車煌煌駟騵彭彭維師尚父時維鷹揚涼</span><br/>
<span class='tline' id='l129' data-llen='2606:2619'>彼武王肆伐大商㑹朝清明</span><br/>
<span class='tline' id='l130' data-llen='2619:2642'>　駵馬白腹曰騵師尚父太公望也涼伍也肆縱也春</span><br/>
<span class='tline' id='l131' data-llen='2642:2665'>　秋傳曰使勇而無剛者肆之㑹於清明之朝而克紂</span><br/>
<span class='tline' id='l132' data-llen='2665:2677'>　盖書所謂甲子昧爽也</span><br/>
<span class='tline' id='l133' data-llen='2677:2703'><a onclick="displayPageImage('KR1c0010', 'WYG', '015-8a' );" name="015-8a" class="pb">[015-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2703:2721'>　　　大明八章四章章六句四章八句</span><br/>
<span class='tline' id='l135' data-llen='2721:2733'>緜文王之興本由大王也</span><br/>
<span class='tline' id='l136' data-llen='2733:2756'>緜緜瓜瓞民之初生自土沮漆古公亶父陶復陶宂未</span><br/>
<span class='tline' id='l137' data-llen='2756:2761'>有家室</span><br/>
<span class='tline' id='l138' data-llen='2761:2784'>　緜緜不絶貌也瓜瓞瓜近本之實也瓜之近本者常</span><br/>
<span class='tline' id='l139' data-llen='2784:2807'>　小於其故土居也沮漆豳之二水也齊詩土作杜漢</span><br/>
<span class='tline' id='l140' data-llen='2807:2830'>　扶風有杜陽杜水南入渭言國於杜與沮漆之間也</span><br/>
<span class='tline' id='l141' data-llen='2830:2853'>　古公亶父大王也復復於土上也宂鑿地也其狀皆</span><br/>
<span class='tline' id='l142' data-llen='2853:2879'><a onclick="displayPageImage('KR1c0010', 'WYG', '015-8b' );" name="015-8b" class="pb">[015-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2879:2902'>　如陶然周自不窋奔於戎狄後世國於漆沮之上子</span><br/>
<span class='tline' id='l144' data-llen='2902:2925'>　孫衰替如瓜之瓞嵗以益小至於大王其始猶處於</span><br/>
<span class='tline' id='l145' data-llen='2925:2945'>　復宂無室家之盛及遷於岐周而後大興焉</span><br/>
<span class='tline' id='l146' data-llen='2945:2968'>古公亶父來朝走馬率西水滸至于岐下爰及姜女聿</span><br/>
<span class='tline' id='l147' data-llen='2968:2973'>來胥宇</span><br/>
<span class='tline' id='l148' data-llen='2973:2996'>　大王居豳狄人侵之事之以皮幣犬馬而不獲免乃</span><br/>
<span class='tline' id='l149' data-llen='2996:3019'>　屬其耆老而告之曰狄人之所欲者吾土地也吾聞</span><br/>
<span class='tline' id='l150' data-llen='3019:3042'>　之君子不以其所以養人者害人二三子何患無君</span><br/>
<span class='tline' id='l151' data-llen='3042:3068'><a onclick="displayPageImage('KR1c0010', 'WYG', '015-9a' );" name="015-9a" class="pb">[015-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3068:3091'>　去之踰梁山邑乎岐山之下豳人之從者如歸市朝</span><br/>
<span class='tline' id='l153' data-llen='3091:3114'>　早也朝發於豳循水而至岐下及其妃大姜皆來相</span><br/>
<span class='tline' id='l154' data-llen='3114:3125'>　宅言其妃亦賢人也</span><br/>
<span class='tline' id='l155' data-llen='3125:3148'>周原膴膴堇荼如飴爰始爰謀爰契我龜曰止曰時築</span><br/>
<span class='tline' id='l156' data-llen='3148:3153'>室于兹</span><br/>
<span class='tline' id='l157' data-llen='3153:3176'>　膴膴羙也堇藋也荼苦也契刻也卜者必刻龜而灼</span><br/>
<span class='tline' id='l158' data-llen='3176:3183'>　之時是也</span><br/>
<span class='tline' id='l159' data-llen='3183:3206'>迺慰迺止迺左迺右迺疆迺理迺宣迺畆自西徂東周</span><br/>
<span class='tline' id='l160' data-llen='3206:3232'><a onclick="displayPageImage('KR1c0010', 'WYG', '015-9b' );" name="015-9b" class="pb">[015-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3232:3237'>爰執事</span><br/>
<span class='tline' id='l162' data-llen='3237:3260'>　慰安也左右東西列之也疆畫經界也理分土宜也</span><br/>
<span class='tline' id='l163' data-llen='3260:3283'>　宣道溝洫也畆度廣狹也自西徂東民之來自豳者</span><br/>
<span class='tline' id='l164' data-llen='3283:3290'>　也爰於也</span><br/>
<span class='tline' id='l165' data-llen='3290:3313'>乃召司空乃召司徒俾立室家其繩則直縮版以載作</span><br/>
<span class='tline' id='l166' data-llen='3313:3318'>廟翼翼</span><br/>
<span class='tline' id='l167' data-llen='3318:3341'>　司空掌營國邑司徒掌徒役之事繩宫室之所取直</span><br/>
<span class='tline' id='l168' data-llen='3341:3364'>　也縮束也載上下相承也始建國者宗廟為先廏庫</span><br/>
<span class='tline' id='l169' data-llen='3364:3391'><a onclick="displayPageImage('KR1c0010', 'WYG', '015-10a' );" name="015-10a" class="pb">[015-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3391:3400'>　為次居室為後</span><br/>
<span class='tline' id='l171' data-llen='3400:3423'>捄之陾陾度之薨薨築之登登削屢馮馮百堵皆興鼛</span><br/>
<span class='tline' id='l172' data-llen='3423:3428'>鼓弗勝</span><br/>
<span class='tline' id='l173' data-llen='3428:3451'>　捄虆也陾陾衆也度投也薨薨聲也登登用力也削</span><br/>
<span class='tline' id='l174' data-llen='3451:3474'>　屢重復削治也鼛大鼔也築牆者捊聚壤土盛之以</span><br/>
<span class='tline' id='l175' data-llen='3474:3497'>　虆投諸版中而築之既成而削之其聲馮馮然堅也</span><br/>
<span class='tline' id='l176' data-llen='3497:3518'>　五版為堵擊鼛鼔以止衆而不能止言勸事也</span><br/>
<span class='tline' id='l177' data-llen='3518:3541'>迺立臯門臯門有伉迺立應門應門將將迺立冢土戎</span><br/>
<span class='tline' id='l178' data-llen='3541:3568'><a onclick="displayPageImage('KR1c0010', 'WYG', '015-10b' );" name="015-10b" class="pb">[015-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3568:3573'>醜攸行</span><br/>
<span class='tline' id='l180' data-llen='3573:3596'>　諸侯之宫外門曰臯門曰朝門曰應門寢門曰路門</span><br/>
<span class='tline' id='l181' data-llen='3596:3619'>　天子加之以庫雉冢土大社也戎大也醜衆也起大</span><br/>
<span class='tline' id='l182' data-llen='3619:3635'>　衆必先有事于社而後出謂之宜</span><br/>
<span class='tline' id='l183' data-llen='3635:3658'>肆不殄厥愠亦不隕厥問柞棫拔矣行道兑矣混夷駾</span><br/>
<span class='tline' id='l184' data-llen='3658:3665'>矣維其喙矣</span><br/>
<span class='tline' id='l185' data-llen='3665:3688'>　殄絶也愠怒也隕墜也問聘問也柞櫟也棫白桵也</span><br/>
<span class='tline' id='l186' data-llen='3688:3711'>　駾突也喙喘也古公之徙於岐周其心豈忘混夷之</span><br/>
<span class='tline' id='l187' data-llen='3711:3738'><a onclick="displayPageImage('KR1c0010', 'WYG', '015-11a' );" name="015-11a" class="pb">[015-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3738:3761'>　怨哉徒以國家未定人民未集故不敢失聘問之禮</span><br/>
<span class='tline' id='l189' data-llen='3761:3784'>　姑與之為無憾而及其閑暇以脩其政令要吾所植</span><br/>
<span class='tline' id='l190' data-llen='3784:3807'>　柞棫拔而遂茂行道兑而成蹊凡所以為國者既已</span><br/>
<span class='tline' id='l191' data-llen='3807:3830'>　繕完則夫混夷將不較而自服苟猶欲奔突我者則</span><br/>
<span class='tline' id='l192' data-llen='3830:3844'>　維以自困而已不能害我矣</span><br/>
<span class='tline' id='l193' data-llen='3844:3867'>虞芮質厥成文王蹶厥生予曰有疏附予曰有先後予</span><br/>
<span class='tline' id='l194' data-llen='3867:3878'>曰有奔奏予曰有禦侮</span><br/>
<span class='tline' id='l195' data-llen='3878:3901'>　大王肇基王迹至於文王其始猶國於岐山之下其</span><br/>
<span class='tline' id='l196' data-llen='3901:3928'><a onclick="displayPageImage('KR1c0010', 'WYG', '015-11b' );" name="015-11b" class="pb">[015-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3928:3951'>　地甚狹故孟子言文王方百里起其後既克密須而</span><br/>
<span class='tline' id='l198' data-llen='3951:3974'>　國於岐渭之間既克崇然後渉渭作都於豐豐在京</span><br/>
<span class='tline' id='l199' data-llen='3974:3997'>　兆長安而崇在鄠其地既廣其所服從之國亦衆三</span><br/>
<span class='tline' id='l200' data-llen='3997:4020'>　分天下而有其二然其政猶行於西南而已未能及</span><br/>
<span class='tline' id='l201' data-llen='4020:4043'>　於東北其後虞芮之君相與爭田久而不平乃皆朝</span><br/>
<span class='tline' id='l202' data-llen='4043:4066'>　周而質焉入其境耕者讓畔行者讓路入其邑男女</span><br/>
<span class='tline' id='l203' data-llen='4066:4089'>　異路班白不提挈入其朝士讓為大夫大夫讓為卿</span><br/>
<span class='tline' id='l204' data-llen='4089:4112'>　二國之君愧焉乃以其所爭為間田而去虞在陜之</span><br/>
<span class='tline' id='l205' data-llen='4112:4139'><a onclick="displayPageImage('KR1c0010', 'WYG', '015-12a' );" name="015-12a" class="pb">[015-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4139:4162'>　平陸芮在同之馮翊平陸有間原焉則虞芮之所讓</span><br/>
<span class='tline' id='l207' data-llen='4162:4185'>　也虞芮之訟既平其傍聞之相帥而歸周者四十餘</span><br/>
<span class='tline' id='l208' data-llen='4185:4208'>　國東北既集文王於是受命稱王質正也成獄成也</span><br/>
<span class='tline' id='l209' data-llen='4208:4231'>　蹶動也虞芮欲質其成而文王有以動之使其禮義</span><br/>
<span class='tline' id='l210' data-llen='4231:4254'>　廉恥之心油然而生君子曰文王之所以能至於此</span><br/>
<span class='tline' id='l211' data-llen='4254:4277'>　者何哉予以為其臣無所不具其臣無所不具者文</span><br/>
<span class='tline' id='l212' data-llen='4277:4300'>　王之盛徳也率下親上曰疏附相道前後曰先後喻</span><br/>
<span class='tline' id='l213' data-llen='4300:4316'>　徳宣譽曰奔奏武臣折衝曰禦侮</span><br/>
<span class='tline' id='l214' data-llen='4316:4343'><a onclick="displayPageImage('KR1c0010', 'WYG', '015-12b' );" name="015-12b" class="pb">[015-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4343:4354'>　　　緜九章章六句</span><br/>
<span class='tline' id='l216' data-llen='4354:4364'>棫樸文王能官人也</span><br/>
<span class='tline' id='l217' data-llen='4364:4382'>芃芃棫樸薪之槱之濟濟辟王左右趣之</span><br/>
<span class='tline' id='l218' data-llen='4382:4405'>　芃芃盛貌也棫小木也樸枹生也槱積也小木而枹</span><br/>
<span class='tline' id='l219' data-llen='4405:4428'>　生以為無所用之材矣然猶可以為薪而積之而况</span><br/>
<span class='tline' id='l220' data-llen='4428:4451'>　其大者乎文王之官人小大無所遺弃亦猶是也故</span><br/>
<span class='tline' id='l221' data-llen='4451:4469'>　其在朝也其左右翼然趣之言官備也</span><br/>
<span class='tline' id='l222' data-llen='4469:4487'>濟濟辟王左右奉璋奉璋峨峨髦士攸宜</span><br/>
<span class='tline' id='l223' data-llen='4487:4514'><a onclick="displayPageImage('KR1c0010', 'WYG', '015-13a' );" name="015-13a" class="pb">[015-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4514:4537'>　半圭曰璋諸臣所奉也峨峨盛壯也髦俊也文王之</span><br/>
<span class='tline' id='l225' data-llen='4537:4549'>　朝奉璋者皆士之俊也</span><br/>
<span class='tline' id='l226' data-llen='4549:4567'>淠彼涇舟烝徒楫之周王于邁六師及之</span><br/>
<span class='tline' id='l227' data-llen='4567:4590'>　淠舟行貌也烝衆也能浮而載物者舟也故舟載而</span><br/>
<span class='tline' id='l228' data-llen='4590:4613'>　已不復事行也使衆人楫之而行淠然矣能得人而</span><br/>
<span class='tline' id='l229' data-llen='4613:4636'>　官之者文王也故文王官人而已不復為也六師與</span><br/>
<span class='tline' id='l230' data-llen='4636:4647'>　之而其所至者逺矣</span><br/>
<span class='tline' id='l231' data-llen='4647:4665'>倬彼雲漢為章于天周王夀考遐不作人</span><br/>
<span class='tline' id='l232' data-llen='4665:4692'><a onclick="displayPageImage('KR1c0010', 'WYG', '015-13b' );" name="015-13b" class="pb">[015-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4692:4715'>　天之蒼蒼豈自有章哉則亦有雲漢以為之章耳文</span><br/>
<span class='tline' id='l234' data-llen='4715:4738'>　王老矣無所復為矣然豈不能逺作人使為我章哉</span><br/>
<span class='tline' id='l235' data-llen='4738:4756'>　遐逺也不親之謂逺鼓之舞之之謂作</span><br/>
<span class='tline' id='l236' data-llen='4756:4774'>追琢其章金玉其相勉勉我王綱紀四方</span><br/>
<span class='tline' id='l237' data-llen='4774:4797'>　追亦琢也相質也文王用人而不為徒脩其身以御</span><br/>
<span class='tline' id='l238' data-llen='4797:4820'>　之故外則追琢其章内則金玉其相以為之綱紀而</span><br/>
<span class='tline' id='l239' data-llen='4820:4843'>　已綱所以張也紀所以理也綱之紀之而網乃可取</span><br/>
<span class='tline' id='l240' data-llen='4843:4853'>　然綱紀不自取也</span><br/>
<span class='tline' id='l241' data-llen='4853:4880'><a onclick="displayPageImage('KR1c0010', 'WYG', '015-14a' );" name="015-14a" class="pb">[015-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4880:4892'>　　　棫樸五章章四句</span><br/>
<span class='tline' id='l243' data-llen='4892:4899'>旱麓受祖也</span><br/>
<span class='tline' id='l244' data-llen='4899:4917'>瞻彼旱麓榛楛濟濟豈弟君子干禄豈弟</span><br/>
<span class='tline' id='l245' data-llen='4917:4940'>　旱山名也麓山足也榛栗屬也楛荆屬也濟齊衆多</span><br/>
<span class='tline' id='l246' data-llen='4940:4963'>　也山作雲雨以澤萬物而麓之草木亦被焉譬之如</span><br/>
<span class='tline' id='l247' data-llen='4963:4986'>　周之先祖其所以利人者廣故其子孫亦受其福以</span><br/>
<span class='tline' id='l248' data-llen='4986:5002'>　樂易求福其報未有不樂易者也</span><br/>
<span class='tline' id='l249' data-llen='5002:5020'>瑟彼玉瓚黄流在中豈弟君子福禄攸降</span><br/>
<span class='tline' id='l250' data-llen='5020:5047'><a onclick="displayPageImage('KR1c0010', 'WYG', '015-14b' );" name="015-14b" class="pb">[015-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5047:5070'>　瑟鮮潔貌也玉瓚宗廟所用灌也黄流秬鬯也言其</span><br/>
<span class='tline' id='l252' data-llen='5070:5092'>　祭也維得樂易君子以奉之而神降之以福禄矣</span><br/>
<span class='tline' id='l253' data-llen='5092:5110'>鳶飛戾天魚躍于淵豈弟君子遐不作人</span><br/>
<span class='tline' id='l254' data-llen='5110:5133'>　道在我而物無不咸得其性鳶以之飛於上魚以之</span><br/>
<span class='tline' id='l255' data-llen='5133:5156'>　躍於下而况於人乎或曰天之髙也以為不可及矣</span><br/>
<span class='tline' id='l256' data-llen='5156:5179'>　然鳶則至焉淵之深也以為不可入矣然魚則躍焉</span><br/>
<span class='tline' id='l257' data-llen='5179:5202'>　夫鳶魚之能至此也必有道矣豈可以我之不能不</span><br/>
<span class='tline' id='l258' data-llen='5202:5225'>　信哉君子推其誠心以御萬物雖幽明上下無不能</span><br/>
<span class='tline' id='l259' data-llen='5225:5252'><a onclick="displayPageImage('KR1c0010', 'WYG', '015-15a' );" name="015-15a" class="pb">[015-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5252:5275'>　格小人不能知而或疑之何以異不信鳶魚之能飛</span><br/>
<span class='tline' id='l261' data-llen='5275:5298'>　躍哉記曰君子之道費而隠夫婦之愚可以與知焉</span><br/>
<span class='tline' id='l262' data-llen='5298:5321'>　及其至也雖聖人亦有所不知焉夫婦之不肖可以</span><br/>
<span class='tline' id='l263' data-llen='5321:5344'>　能行焉及其至也雖聖人亦有不能焉天地之大也</span><br/>
<span class='tline' id='l264' data-llen='5344:5367'>　人猶有所憾故君子語大天下莫能載焉語小天下</span><br/>
<span class='tline' id='l265' data-llen='5367:5390'>　莫能破焉詩云鳶飛戾天魚躍于淵言其上下察也</span><br/>
<span class='tline' id='l266' data-llen='5390:5408'>清酒既載騂牡既備以享以祀以介景福</span><br/>
<span class='tline' id='l267' data-llen='5408:5416'>　載載於器也</span><br/>
<span class='tline' id='l268' data-llen='5416:5443'><a onclick="displayPageImage('KR1c0010', 'WYG', '015-15b' );" name="015-15b" class="pb">[015-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5443:5461'>瑟彼柞棫民所燎矣豈弟君子神所勞矣</span><br/>
<span class='tline' id='l270' data-llen='5461:5484'>　燎謂熂燎所以除草也柞棫茂密則民斯燎之矣君</span><br/>
<span class='tline' id='l271' data-llen='5484:5507'>　子樂易則神斯勞之矣皆不求而可以自得之謂也</span><br/>
<span class='tline' id='l272' data-llen='5507:5525'>莫莫葛藟施于條枚豈弟君子求福不囬</span><br/>
<span class='tline' id='l273' data-llen='5525:5548'>　莫莫盛貌也君子之託於民上如葛藟之施于條枚</span><br/>
<span class='tline' id='l274' data-llen='5548:5563'>　非以巧得之蓋民之所樂奉耳</span><br/>
<span class='tline' id='l275' data-llen='5563:5575'>　　　旱麓六章章四句</span><br/>
<span class='tline' id='l276' data-llen='5575:5585'>思齊文王所以聖也</span><br/>
<span class='tline' id='l277' data-llen='5585:5612'><a onclick="displayPageImage('KR1c0010', 'WYG', '015-16a' );" name="015-16a" class="pb">[015-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5612:5635'>思齊大任文王之母思媚周姜京室之婦大姒嗣徽音</span><br/>
<span class='tline' id='l279' data-llen='5635:5641'>則百斯男</span><br/>
<span class='tline' id='l280' data-llen='5641:5664'>　媚愛也京室周室也能以禮齊其家者文王之母大</span><br/>
<span class='tline' id='l281' data-llen='5664:5687'>　任也能以徳媚其國者周室之婦太姜也大王始遷</span><br/>
<span class='tline' id='l282' data-llen='5687:5710'>　於周故太姜稱周室之婦周家比世皆有賢妃而大</span><br/>
<span class='tline' id='l283' data-llen='5710:5733'>　姒又能繼其徳音無妬忌之行以母百男此文王所</span><br/>
<span class='tline' id='l284' data-llen='5733:5742'>　以能全其聖也</span><br/>
<span class='tline' id='l285' data-llen='5742:5765'>恵于宗公神罔時怨神罔時恫刑于寡妻至于兄弟以</span><br/>
<span class='tline' id='l286' data-llen='5765:5792'><a onclick="displayPageImage('KR1c0010', 'WYG', '015-16b' );" name="015-16b" class="pb">[015-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5792:5798'>御于家邦</span><br/>
<span class='tline' id='l288' data-llen='5798:5821'>　恵順也宗尊也恫痛也寡妻猶言寡小君也文王上</span><br/>
<span class='tline' id='l289' data-llen='5821:5844'>　順其先公推其心以事天地百神而無有怨痛下治</span><br/>
<span class='tline' id='l290' data-llen='5844:5867'>　其室家推其道以御宗族邦國而無有不順言文王</span><br/>
<span class='tline' id='l291' data-llen='5867:5883'>　之治逺自其近者始而皆一道也</span><br/>
<span class='tline' id='l292' data-llen='5883:5906'>雝雝在宫肅肅在廟不顯亦臨無射亦保肆戎疾不殄</span><br/>
<span class='tline' id='l293' data-llen='5906:5912'>烈假不瑕</span><br/>
<span class='tline' id='l294' data-llen='5912:5935'>　雝雝和也肅肅敬也顯揚也戎假皆大也烈業也瑕</span><br/>
<span class='tline' id='l295' data-llen='5935:5962'><a onclick="displayPageImage('KR1c0010', 'WYG', '015-17a' );" name="015-17a" class="pb">[015-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5962:5985'>　逺也文王之在宫也雝雝其和其在廟也肅肅其敬</span><br/>
<span class='tline' id='l297' data-llen='5985:6008'>　雖士之不揚陋於威儀者莫不臨省之士之無射短</span><br/>
<span class='tline' id='l298' data-llen='6008:6031'>　於技藝者莫不保任之言文王之用人不求備使士</span><br/>
<span class='tline' id='l299' data-llen='6031:6054'>　皆獲盡其力故其戎疾無有不殄而大業無有不瑕</span><br/>
<span class='tline' id='l300' data-llen='6054:6059'>　者也</span><br/>
<span class='tline' id='l301' data-llen='6059:6082'>不聞亦式不諫亦入肆成人有徳小子有造古之人無</span><br/>
<span class='tline' id='l302' data-llen='6082:6089'>斁譽髦斯士</span><br/>
<span class='tline' id='l303' data-llen='6089:6112'>　式用也内無所聞知而外不能以告人此士之不學</span><br/>
<span class='tline' id='l304' data-llen='6112:6139'><a onclick="displayPageImage('KR1c0010', 'WYG', '015-17b' );" name="015-17b" class="pb">[015-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6139:6162'>　者也然猶獲入而用之故士皆勉於進雜然競作於</span><br/>
<span class='tline' id='l306' data-llen='6162:6185'>　下成人者有徳小子有造古之人亦不自厭弃也然</span><br/>
<span class='tline' id='l307' data-llen='6185:6208'>　後文王因其譽以取其俊而用之是以下無弃人也</span><br/>
<span class='tline' id='l308' data-llen='6208:6231'>　古之人猶言昔之人也書曰昔之人無聞知謂老者</span><br/>
<span class='tline' id='l309' data-llen='6231:6235'>　也</span><br/>
<span class='tline' id='l310' data-llen='6235:6247'>　　　思齊四章章六句</span><br/>
<span class='tline' id='l311' data-llen='6247:6254'>皇矣美周也</span><br/>
<span class='tline' id='l312' data-llen='6254:6277'>皇矣上帝臨下有赫監觀四方求民之莫維此二國其</span><br/>
<span class='tline' id='l313' data-llen='6277:6304'><a onclick="displayPageImage('KR1c0010', 'WYG', '015-18a' );" name="015-18a" class="pb">[015-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6304:6327'>政不獲維彼四國爰究爰度上帝耆之憎其式廓乃眷</span><br/>
<span class='tline' id='l315' data-llen='6327:6335'>西顧此維與宅</span><br/>
<span class='tline' id='l316' data-llen='6335:6358'>　皇大也莫定也二國夏商也四國四方之國也耆老</span><br/>
<span class='tline' id='l317' data-llen='6358:6381'>　也廓大也帝觀四方求民之所歸定夏商之政不獲</span><br/>
<span class='tline' id='l318' data-llen='6381:6404'>　天心天乃究度四方將擇其可者與之然猶須假而</span><br/>
<span class='tline' id='l319' data-llen='6404:6427'>　養之至其老而不變憎其惡之寖大乃眷然西顧見</span><br/>
<span class='tline' id='l320' data-llen='6427:6445'>　周徳之可依而與居焉言天非私周也</span><br/>
<span class='tline' id='l321' data-llen='6445:6468'>作之屏之其菑其翳脩之平之其灌其栵啟之辟之其</span><br/>
<span class='tline' id='l322' data-llen='6468:6495'><a onclick="displayPageImage('KR1c0010', 'WYG', '015-18b' );" name="015-18b" class="pb">[015-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6495:6518'>檉其椐攘之剔之其檿其柘帝遷明徳串夷載路天立</span><br/>
<span class='tline' id='l324' data-llen='6518:6526'>厥配受命既固</span><br/>
<span class='tline' id='l325' data-llen='6526:6549'>　木立死曰菑自斃曰翳灌叢生也栵栭也檉河柳也</span><br/>
<span class='tline' id='l326' data-llen='6549:6572'>　椐樻也檿山桑也串習也夷平也大王之徙於岐周</span><br/>
<span class='tline' id='l327' data-llen='6572:6595'>　也伐山刋木而居之帝依其明徳而遷焉四方之民</span><br/>
<span class='tline' id='l328' data-llen='6595:6618'>　習其道路夷其險阻而歸之來者載路而不絶盖天</span><br/>
<span class='tline' id='l329' data-llen='6618:6641'>　之祐之也久矣自立其賢妃大姜以配之而其受命</span><br/>
<span class='tline' id='l330' data-llen='6641:6647'>　既固矣</span><br/>
<span class='tline' id='l331' data-llen='6647:6674'><a onclick="displayPageImage('KR1c0010', 'WYG', '015-19a' );" name="015-19a" class="pb">[015-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6674:6697'>帝省其山柞棫斯抜松柏斯兑帝作邦作對自大伯王</span><br/>
<span class='tline' id='l333' data-llen='6697:6720'>季維此王季因心則友則友其兄則篤其慶載錫之光</span><br/>
<span class='tline' id='l334' data-llen='6720:6730'>受祿無喪奄有四方</span><br/>
<span class='tline' id='l335' data-llen='6730:6753'>　兑易直也對配也人君國之配也大王居周而天祐</span><br/>
<span class='tline' id='l336' data-llen='6753:6776'>　之至於草木無不省視之者既立之國又與之以賢</span><br/>
<span class='tline' id='l337' data-llen='6776:6799'>　君故大伯以王季之兄而讓於王季王季因其心而</span><br/>
<span class='tline' id='l338' data-llen='6799:6822'>　友之厚周之慶而光施於大伯以至于子孫覆有天</span><br/>
<span class='tline' id='l339' data-llen='6822:6826'>　下</span><br/>
<span class='tline' id='l340' data-llen='6826:6853'><a onclick="displayPageImage('KR1c0010', 'WYG', '015-19b' );" name="015-19b" class="pb">[015-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6853:6876'>維此王季帝度其心貊其徳音其徳克明克明克類克</span><br/>
<span class='tline' id='l342' data-llen='6876:6899'>長克君王此大邦克順克比比于文王其徳靡悔既受</span><br/>
<span class='tline' id='l343' data-llen='6899:6907'>帝祉施于孫子</span><br/>
<span class='tline' id='l344' data-llen='6907:6930'>　春秋傳曰心能制義曰度徳正應和曰貊照臨四方</span><br/>
<span class='tline' id='l345' data-llen='6930:6953'>　曰明勤施無私曰類教誨不倦曰長賞慶刑威曰君</span><br/>
<span class='tline' id='l346' data-llen='6953:6976'>　慈和徧服曰順擇善而從曰比凡王季之行雖文王</span><br/>
<span class='tline' id='l347' data-llen='6976:6999'>　之聖從後視之而無所悔是以其福能施於子孫也</span><br/>
<span class='tline' id='l348' data-llen='6999:7022'>帝謂文王無然畔援無然歆羡誕先登于岸密人不恭</span><br/>
<span class='tline' id='l349' data-llen='7022:7049'><a onclick="displayPageImage('KR1c0010', 'WYG', '015-20a' );" name="015-20a" class="pb">[015-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7049:7072'>敢拒大邦侵阮徂共王赫斯怒爰整其旅以按徂旅以</span><br/>
<span class='tline' id='l351' data-llen='7072:7082'>篤周祜以對於天下</span><br/>
<span class='tline' id='l352' data-llen='7082:7105'>　畔援猶偃蹇也帝謂文王無為偃蹇不進已至而不</span><br/>
<span class='tline' id='l353' data-llen='7105:7128'>　取亦無歆慕好先未至而欲得是二者皆將失之何</span><br/>
<span class='tline' id='l354' data-llen='7128:7151'>　也退者將以要致之進者將以先取之要之者不知</span><br/>
<span class='tline' id='l355' data-llen='7151:7174'>　事之已至而先之者不知事之未及故莫若安以俟</span><br/>
<span class='tline' id='l356' data-llen='7174:7197'>　之也夫惟安以俟之故未及而不求已至而不疑譬</span><br/>
<span class='tline' id='l357' data-llen='7197:7220'>　如相與皆渉要必我先登于岸易曰介如石不終日</span><br/>
<span class='tline' id='l358' data-llen='7220:7247'><a onclick="displayPageImage('KR1c0010', 'WYG', '015-20b' );" name="015-20b" class="pb">[015-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7247:7270'>　故文王之於密也赫然征之而無留焉由此道也密</span><br/>
<span class='tline' id='l360' data-llen='7270:7293'>　密須也姞姓之國在安定隂密阮共周之二邑也徂</span><br/>
<span class='tline' id='l361' data-llen='7293:7316'>　往也按止也旅師也對答也伐密所以答天下之望</span><br/>
<span class='tline' id='l362' data-llen='7316:7321'>　周也</span><br/>
<span class='tline' id='l363' data-llen='7321:7344'>依其在京侵自阮疆陟我髙岡無矢我陵我陵我阿無</span><br/>
<span class='tline' id='l364' data-llen='7344:7367'>飲我泉我泉我池度其鮮原居岐之陽在渭之將萬邦</span><br/>
<span class='tline' id='l365' data-llen='7367:7375'>之方下民之王</span><br/>
<span class='tline' id='l366' data-llen='7375:7398'>　京大阜也矢陳也鮮善也將側也方嚮也密人之兵</span><br/>
<span class='tline' id='l367' data-llen='7398:7425'><a onclick="displayPageImage('KR1c0010', 'WYG', '015-21a' );" name="015-21a" class="pb">[015-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7425:7448'>　依山而侵阮陟其岡而居焉文王之人見者莫不怒</span><br/>
<span class='tline' id='l369' data-llen='7448:7471'>　之曰安得陳於我陵而飲於我泉哉此皆我有也於</span><br/>
<span class='tline' id='l370' data-llen='7471:7494'>　是拒之入阮而止不及共矣此所謂以按徂旅也文</span><br/>
<span class='tline' id='l371' data-llen='7494:7517'>　王既克密須於是相其髙原而徙都焉所謂程邑是</span><br/>
<span class='tline' id='l372' data-llen='7517:7540'>　歟或曰漢扶風安陵周之程邑也及其克崇則徙居</span><br/>
<span class='tline' id='l373' data-llen='7540:7545'>　於豐</span><br/>
<span class='tline' id='l374' data-llen='7545:7568'>帝謂文王予懐明徳不大聲以色不長夏以革不識不</span><br/>
<span class='tline' id='l375' data-llen='7568:7591'>知順帝之則帝謂文王詢爾仇方同爾兄弟以爾鉤援</span><br/>
<span class='tline' id='l376' data-llen='7591:7618'><a onclick="displayPageImage('KR1c0010', 'WYG', '015-21b' );" name="015-21b" class="pb">[015-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7618:7628'>與爾臨衝以伐崇墉</span><br/>
<span class='tline' id='l378' data-llen='7628:7651'>　大聲以色外為之而内無有也長夏以革為之於窮</span><br/>
<span class='tline' id='l379' data-llen='7651:7674'>　約而忘之於盛大也文王之徳不以識識不以智知</span><br/>
<span class='tline' id='l380' data-llen='7674:7697'>　漠然無心而與天為徒故無内外之異無窮逹之變</span><br/>
<span class='tline' id='l381' data-llen='7697:7720'>　此天之所以歸之也於是命之克崇自是以有天下</span><br/>
<span class='tline' id='l382' data-llen='7720:7743'>　焉凡言帝謂文王以意推天也仇怨也鉤援鉤梯也</span><br/>
<span class='tline' id='l383' data-llen='7743:7753'>　臨衝臨車衝車也</span><br/>
<span class='tline' id='l384' data-llen='7753:7776'>臨衝閑閑崇墉言言執訊連連攸馘安安是類是禡是</span><br/>
<span class='tline' id='l385' data-llen='7776:7803'><a onclick="displayPageImage('KR1c0010', 'WYG', '015-22a' );" name="015-22a" class="pb">[015-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='7803:7826'>致是附四方以無侮臨衝茀茀崇墉仡仡是伐是肆是</span><br/>
<span class='tline' id='l387' data-llen='7826:7836'>絶是忽四方以無拂</span><br/>
<span class='tline' id='l388' data-llen='7836:7859'>　閑閑茀茀動摇也言言仡仡崩阤也訊問也馘獲也</span><br/>
<span class='tline' id='l389' data-llen='7859:7882'>　連連安安徐也天子將出征類于上帝宜于社造于</span><br/>
<span class='tline' id='l390' data-llen='7882:7905'>　禰禡于所征之地致者致其社稷羣神也附者附其</span><br/>
<span class='tline' id='l391' data-llen='7905:7921'>　先祖為之立後也肆縱也忽滅也</span><br/>
<span class='tline' id='l392' data-llen='7921:7934'>　　　皇矣八章章十二句</span><br/>
<span class='tline' id='l393' data-llen='7934:7942'>靈臺民始附也</span><br/>
<span class='tline' id='l394' data-llen='7942:7969'><a onclick="displayPageImage('KR1c0010', 'WYG', '015-22b' );" name="015-22b" class="pb">[015-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='7969:7987'>經始靈臺經之營之庶民攻之不日成之</span><br/>
<span class='tline' id='l396' data-llen='7987:8010'>　文王克崇而都豐豐鎬之間民始附之於是作靈臺</span><br/>
<span class='tline' id='l397' data-llen='8010:8033'>　焉靈之言善也孟子曰文王以民力為臺為沼而民</span><br/>
<span class='tline' id='l398' data-llen='8033:8056'>　歡樂之謂其臺曰靈臺謂其沼曰靈沼經度之也營</span><br/>
<span class='tline' id='l399' data-llen='8056:8065'>　表之也攻作也</span><br/>
<span class='tline' id='l400' data-llen='8065:8083'>經始勿亟庶民子來王在靈囿麀鹿攸伏</span><br/>
<span class='tline' id='l401' data-llen='8083:8090'>　言不擾也</span><br/>
<span class='tline' id='l402' data-llen='8090:8108'>麀鹿濯濯白鳥翯翯王在靈沼於牣魚躍</span><br/>
<span class='tline' id='l403' data-llen='8108:8135'><a onclick="displayPageImage('KR1c0010', 'WYG', '015-23a' );" name="015-23a" class="pb">[015-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8135:8158'>　濯濯娛游也翯翯肥澤也牣充也文王之囿雖麋鹿</span><br/>
<span class='tline' id='l405' data-llen='8158:8169'>　魚鼈無不得其所者</span><br/>
<span class='tline' id='l406' data-llen='8169:8187'>虡業維樅賁鼓維鏞於論鼔鐘於樂辟廱</span><br/>
<span class='tline' id='l407' data-llen='8187:8210'>　植者曰虡横者曰栒栒上之板曰業業上之刻曰崇</span><br/>
<span class='tline' id='l408' data-llen='8210:8233'>　牙樅峻峙也賁大鼔也鏞大鐘也論講也因民之樂</span><br/>
<span class='tline' id='l409' data-llen='8233:8256'>　而講求鐘鼔之度以作辟雍之樂也莊子曰文王有</span><br/>
<span class='tline' id='l410' data-llen='8256:8263'>　辟雍之樂</span><br/>
<span class='tline' id='l411' data-llen='8263:8281'>於論鼔鐘於樂辟廱鼉鼔逢逢矇瞍奏公</span><br/>
<span class='tline' id='l412' data-llen='8281:8308'><a onclick="displayPageImage('KR1c0010', 'WYG', '015-23b' );" name="015-23b" class="pb">[015-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8308:8326'>　鼉魚屬也逢逢和也矇瞍瞽也公事也</span><br/>
<span class='tline' id='l414' data-llen='8326:8338'>　　　靈臺五章章四句</span><br/>
<span class='tline' id='l415' data-llen='8338:8345'>下武繼文也</span><br/>
<span class='tline' id='l416' data-llen='8345:8363'>下武維周世有哲王三后在天王配于京</span><br/>
<span class='tline' id='l417' data-llen='8363:8386'>　武迹也先王既沒而其迹在下不絶者維周然耳三</span><br/>
<span class='tline' id='l418' data-llen='8386:8405'>　后大王王季文王也王武王也京鎬京也</span><br/>
<span class='tline' id='l419' data-llen='8405:8423'>王配于京世徳作求永言配命成王之孚</span><br/>
<span class='tline' id='l420' data-llen='8423:8446'>　作起也起而求其先世之徳以繼之也孚信也三后</span><br/>
<span class='tline' id='l421' data-llen='8446:8473'><a onclick="displayPageImage('KR1c0010', 'WYG', '015-24a' );" name="015-24a" class="pb">[015-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8473:8496'>　之世王迹既兆其孚見矣及武王配天之命而後成</span><br/>
<span class='tline' id='l423' data-llen='8496:8500'>　也</span><br/>
<span class='tline' id='l424' data-llen='8500:8523'>成王之孚下土之式永言孝思孝思維則媚兹一人應</span><br/>
<span class='tline' id='l425' data-llen='8523:8536'>侯順徳永言孝思昭哉嗣服</span><br/>
<span class='tline' id='l426' data-llen='8536:8559'>　侯維也服事也武王既成王業天下咸法則之其所</span><br/>
<span class='tline' id='l427' data-llen='8559:8582'>　法者其孝也故人思所以媚之者維順其徳以應之</span><br/>
<span class='tline' id='l428' data-llen='8582:8603'>　然則武王之孝能嗣其先王之事者豈不明哉</span><br/>
<span class='tline' id='l429' data-llen='8603:8621'>昭兹來許繩其祖武於萬斯年受天之祜</span><br/>
<span class='tline' id='l430' data-llen='8621:8648'><a onclick="displayPageImage('KR1c0010', 'WYG', '015-24b' );" name="015-24b" class="pb">[015-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='8648:8671'>　昭明也許所也繩約也武王昭其孝於來世使約其</span><br/>
<span class='tline' id='l432' data-llen='8671:8688'>　祖武而行故能久荷天禄而不替也</span><br/>
<span class='tline' id='l433' data-llen='8688:8706'>受天之祜四方來賀於萬斯年不遐有佐</span><br/>
<span class='tline' id='l434' data-llen='8706:8722'>　四方皆來賀之不逺有佐之者乎</span><br/>
<span class='tline' id='l435' data-llen='8722:8734'>　　　下武六章章四句</span><br/>
<span class='tline' id='l436' data-llen='8734:8743'>文王有聲繼伐也</span><br/>
<span class='tline' id='l437' data-llen='8743:8764'>　繼文者言繼其文徳繼伐者又兼言其武功也</span><br/>
<span class='tline' id='l438' data-llen='8764:8786'>文王有聲遹駿有聲遹求厥寜遹觀厥成文王烝哉</span><br/>
<span class='tline' id='l439' data-llen='8786:8813'><a onclick="displayPageImage('KR1c0010', 'WYG', '015-25a' );" name="015-25a" class="pb">[015-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='8813:8836'>　遹述也駿大也烝君也文王之所以有聲者能述大</span><br/>
<span class='tline' id='l441' data-llen='8836:8859'>　其先人之聲耳凡求其所以安觀其所以成無非述</span><br/>
<span class='tline' id='l442' data-llen='8859:8873'>　之者此文王之所以為君也</span><br/>
<span class='tline' id='l443' data-llen='8873:8896'>文王受命有此武功既伐于崇作邑于豐文王烝哉築</span><br/>
<span class='tline' id='l444' data-llen='8896:8917'>城伊淢作豐伊匹匪棘其欲遹追來孝王后烝哉</span><br/>
<span class='tline' id='l445' data-llen='8917:8940'>　匹偶也來勤也方十里曰成成間有淢廣深八尺文</span><br/>
<span class='tline' id='l446' data-llen='8940:8963'>　王城豐大小適與成偶非以急成其欲乃以述追其</span><br/>
<span class='tline' id='l447' data-llen='8963:8986'>　先君之勤孝而已自其克崇作豐而王業成故以王</span><br/>
<span class='tline' id='l448' data-llen='8986:9013'><a onclick="displayPageImage('KR1c0010', 'WYG', '015-25b' );" name="015-25b" class="pb">[015-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9013:9019'>　后名之</span><br/>
<span class='tline' id='l450' data-llen='9019:9041'>王公伊濯維豐之垣四方攸同王后維翰王后烝哉</span><br/>
<span class='tline' id='l451' data-llen='9041:9064'>　文王君臣相與洗濯脩潔其政故天下莫敢侮此則</span><br/>
<span class='tline' id='l452' data-llen='9064:9087'>　豐之垣也四方諸侯相率而歸周無有不順此則文</span><br/>
<span class='tline' id='l453' data-llen='9087:9094'>　王之翰也</span><br/>
<span class='tline' id='l454' data-llen='9094:9116'>豐水東注維禹之績四方攸同皇王維辟皇王烝哉</span><br/>
<span class='tline' id='l455' data-llen='9116:9139'>　豐水入渭東注于河豐水之所以東注者禹之功也</span><br/>
<span class='tline' id='l456' data-llen='9139:9162'>　四方之所以歸周者武王維君也皇大也武王之於</span><br/>
<span class='tline' id='l457' data-llen='9162:9189'><a onclick="displayPageImage('KR1c0010', 'WYG', '015-26a' );" name="015-26a" class="pb">[015-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='9189:9205'>　文王則王業益大矣故稱皇王焉</span><br/>
<span class='tline' id='l459' data-llen='9205:9227'>鎬京辟廱自西自東自南自北無思不服皇王烝哉</span><br/>
<span class='tline' id='l460' data-llen='9227:9250'>　鎬京武王之所都在長安鎬水之上辟廱天子之學</span><br/>
<span class='tline' id='l461' data-llen='9250:9273'>　也舉其大則自鎬京舉其小則自辟廱其外無不服</span><br/>
<span class='tline' id='l462' data-llen='9273:9277'>　者</span><br/>
<span class='tline' id='l463' data-llen='9277:9299'>考卜維王宅是鎬京維龜正之武王成之武王烝哉</span><br/>
<span class='tline' id='l464' data-llen='9299:9305'>　考稽也</span><br/>
<span class='tline' id='l465' data-llen='9305:9328'>豐水有芑武王豈不仕詒厥孫謀以燕翼子武王烝哉</span><br/>
<span class='tline' id='l466' data-llen='9328:9355'><a onclick="displayPageImage('KR1c0010', 'WYG', '015-26b' );" name="015-26b" class="pb">[015-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='9355:9378'>　芑草也仕事也燕安也翼敬也水之於物無所事矣</span><br/>
<span class='tline' id='l468' data-llen='9378:9401'>　然猶以其澤生芑而况於武王未嘗不事哉故遺其</span><br/>
<span class='tline' id='l469' data-llen='9401:9424'>　子孫之謀以安後世之敬者此詩言文王者先曰文</span><br/>
<span class='tline' id='l470' data-llen='9424:9447'>　王後曰王后其言武王者先曰皇王後曰武王蓋文</span><br/>
<span class='tline' id='l471' data-llen='9447:9470'>　王老而稱王武王即位而稱王故也文武則其正號</span><br/>
<span class='tline' id='l472' data-llen='9470:9474'>　矣</span><br/>
<span class='tline' id='l473' data-llen='9474:9488'>　　　文王有聲八章章五句</span><br/>
<span class='tline' id='l474' data-llen='9488:9497'>　詩集傳卷十五</span><br/>
</p>
<p><br/>
</p>
  </div>
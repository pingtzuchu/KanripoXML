<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1c0010', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:208'>　詩集傳卷三　　　　　　宋　蘇轍　撰</span><br/>
<span class='tline' id='l10' data-llen='208:221'>鄘　　　　　　　　國風</span><br/>
<span class='tline' id='l11' data-llen='221:230'>柏舟共姜自誓也</span><br/>
<span class='tline' id='l12' data-llen='230:253'>　衛釐公之世子共伯餘立未逾年而死其妻守義父</span><br/>
<span class='tline' id='l13' data-llen='253:267'>　母欲奪而嫁之故誓而不許</span><br/>
<span class='tline' id='l14' data-llen='267:290'>汎彼柏舟在彼中河髧彼兩髦實維我儀之死矢靡它</span><br/>
<span class='tline' id='l15' data-llen='290:300'>母也天只不諒人只</span><br/>
<span class='tline' id='l16' data-llen='300:326'><a onclick="displayPageImage('KR1c0010', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='326:349'>　中河舟之所當在也婦人之在夫家猶舟之在河也</span><br/>
<span class='tline' id='l18' data-llen='349:372'>　髦者髮至眉子事父母之飾也儀匹也之至也矢誓</span><br/>
<span class='tline' id='l19' data-llen='372:379'>　也天父也</span><br/>
<span class='tline' id='l20' data-llen='379:402'>汎彼柏舟在彼河側髧彼兩髦實維我特之死矢靡慝</span><br/>
<span class='tline' id='l21' data-llen='402:412'>母也天只不諒人只</span><br/>
<span class='tline' id='l22' data-llen='412:421'>　特匹也慝邪也</span><br/>
<span class='tline' id='l23' data-llen='421:433'>　　　柏舟二章章七句</span><br/>
<span class='tline' id='l24' data-llen='433:444'>牆有茨衛人刺其上也</span><br/>
<span class='tline' id='l25' data-llen='444:470'><a onclick="displayPageImage('KR1c0010', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='470:493'>牆有茨不可埽也中冓之言不可道也所可道也言之</span><br/>
<span class='tline' id='l27' data-llen='493:497'>醜也</span><br/>
<span class='tline' id='l28' data-llen='497:520'>　茨蒺䔧也冓成也衛宣公卒惠公幼其庶兄頑烝於</span><br/>
<span class='tline' id='l29' data-llen='520:543'>　宣姜衛人疾之而莫能去譬如蒺䔧之生於牆欲埽</span><br/>
<span class='tline' id='l30' data-llen='543:553'>　去之恐其傷牆也</span><br/>
<span class='tline' id='l31' data-llen='553:576'>牆有茨不可襄也中冓之言不可詳也所可詳也言之</span><br/>
<span class='tline' id='l32' data-llen='576:580'>長也</span><br/>
<span class='tline' id='l33' data-llen='580:586'>　襄除也</span><br/>
<span class='tline' id='l34' data-llen='586:612'><a onclick="displayPageImage('KR1c0010', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='612:635'>牆有茨不可束也中冓之言不可讀也所可讀也言之</span><br/>
<span class='tline' id='l36' data-llen='635:639'>辱也</span><br/>
<span class='tline' id='l37' data-llen='639:652'>　　　牆有茨三章章六句</span><br/>
<span class='tline' id='l38' data-llen='652:663'>君子偕老刺衛夫人也</span><br/>
<span class='tline' id='l39' data-llen='663:686'>君子偕老副笄六珈委委佗佗如山如河象服是宜子</span><br/>
<span class='tline' id='l40' data-llen='686:695'>之不淑云如之何</span><br/>
<span class='tline' id='l41' data-llen='695:718'>　副者后夫人之首飾編髮為之笄衡笄也珈笄飾也</span><br/>
<span class='tline' id='l42' data-llen='718:741'>　象服者象物以為服蓋褕翟闕翟也書曰予欲觀古</span><br/>
<span class='tline' id='l43' data-llen='741:767'><a onclick="displayPageImage('KR1c0010', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='767:790'>　人之象能與君子偕老乃可以有副笄六珈委委佗</span><br/>
<span class='tline' id='l45' data-llen='790:813'>　佗緩而有禮如山河之崇深乃可以有象服今宣姜</span><br/>
<span class='tline' id='l46' data-llen='813:825'>　之不善將如是服何哉</span><br/>
<span class='tline' id='l47' data-llen='825:848'>玼兮玼兮其之翟也鬒髮如雲不屑髢也玉之瑱也象</span><br/>
<span class='tline' id='l48' data-llen='848:868'>之揥也揚且之晳也胡然而天也胡然而帝也</span><br/>
<span class='tline' id='l49' data-llen='868:891'>　玼鮮盛貌也翟褕翟闕翟也鬒黑也屑潔也髢髲也</span><br/>
<span class='tline' id='l50' data-llen='891:914'>　瑱塞耳也揥所以摘髮也揚眉上廣也晳白也以是</span><br/>
<span class='tline' id='l51' data-llen='914:937'>　盛服尊女使如天帝然者非以女有徳可以配君子</span><br/>
<span class='tline' id='l52' data-llen='937:963'><a onclick="displayPageImage('KR1c0010', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='963:975'>　故耶嗟今無以受之也</span><br/>
<span class='tline' id='l54' data-llen='975:998'>瑳兮瑳兮其之展也蒙彼縐絺是紲袢也子之清揚揚</span><br/>
<span class='tline' id='l55' data-llen='998:1013'>且之顔也展如之人兮邦之媛也</span><br/>
<span class='tline' id='l56' data-llen='1013:1036'>　瑳鮮白貌也展衣夫人以禮見君及賔客之盛服也</span><br/>
<span class='tline' id='l57' data-llen='1036:1059'>　絺之靡者為縐袢讀如絆暑服則加紲絆以自斂飭</span><br/>
<span class='tline' id='l58' data-llen='1059:1082'>　清視清明也顔額角豐滿也展誠也媛美女也如是</span><br/>
<span class='tline' id='l59' data-llen='1082:1098'>　人者可以為邦之媛矣而不為也</span><br/>
<span class='tline' id='l60' data-llen='1098:1121'>　　　君子偕老三章一章七句一章九句一章八句</span><br/>
<span class='tline' id='l61' data-llen='1121:1147'><a onclick="displayPageImage('KR1c0010', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1147:1154'>桑中刺奔也</span><br/>
<span class='tline' id='l63' data-llen='1154:1177'>爰采唐矣沬之鄉矣云誰之思美孟姜矣期我乎桑中</span><br/>
<span class='tline' id='l64' data-llen='1177:1191'>要我乎上宮送我乎淇之上矣</span><br/>
<span class='tline' id='l65' data-llen='1191:1214'>　唐兔絲也託采唐以相誘也書曰明大命于沬邦蓋</span><br/>
<span class='tline' id='l66' data-llen='1214:1225'>　紂都朝歌以北是也</span><br/>
<span class='tline' id='l67' data-llen='1225:1248'>爰采麥矣沬之北矣云誰之思美孟弋矣期我乎桑中</span><br/>
<span class='tline' id='l68' data-llen='1248:1271'>要我乎上宮送我乎淇之上矣爰采葑矣沬之東矣云</span><br/>
<span class='tline' id='l69' data-llen='1271:1294'>誰之思美孟庸矣期我乎桑中要我乎上宮送我乎淇</span><br/>
<span class='tline' id='l70' data-llen='1294:1320'><a onclick="displayPageImage('KR1c0010', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1320:1325'>之上矣</span><br/>
<span class='tline' id='l72' data-llen='1325:1348'>　姜弋庸皆著姓也刺無禮則稱孟言雖長而忘禮也</span><br/>
<span class='tline' id='l73' data-llen='1348:1370'>　美有禮則稱季曰有齊季女言雖幼而知好禮也</span><br/>
<span class='tline' id='l74' data-llen='1370:1382'>　　　桑中三章章七句</span><br/>
<span class='tline' id='l75' data-llen='1382:1393'>鶉之奔奔刺衛宣姜也</span><br/>
<span class='tline' id='l76' data-llen='1393:1411'>鶉之奔奔鵲之疆疆人之無良我以為兄</span><br/>
<span class='tline' id='l77' data-llen='1411:1434'>　奔奔疆疆皆有常匹相隨之貌言宣姜鶉鵲之不若</span><br/>
<span class='tline' id='l78' data-llen='1434:1442'>　也兄則頑也</span><br/>
<span class='tline' id='l79' data-llen='1442:1468'><a onclick="displayPageImage('KR1c0010', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1468:1486'>鵲之疆疆鶉之奔奔人之無良我以為君</span><br/>
<span class='tline' id='l81' data-llen='1486:1493'>　君小君也</span><br/>
<span class='tline' id='l82' data-llen='1493:1507'>　　　鶉之奔奔二章章四句</span><br/>
<span class='tline' id='l83' data-llen='1507:1518'>定之方中美衛文公也</span><br/>
<span class='tline' id='l84' data-llen='1518:1541'>定之方中作于楚宫揆之以日作于楚室樹之榛栗椅</span><br/>
<span class='tline' id='l85' data-llen='1541:1550'>桐梓漆爰伐琴瑟</span><br/>
<span class='tline' id='l86' data-llen='1550:1573'>　懿公為狄所滅戴公渡河東徙以廬于漕一年而卒</span><br/>
<span class='tline' id='l87' data-llen='1573:1596'>　齊桓公城楚丘以封文公文公大布之衣大帛之冠</span><br/>
<span class='tline' id='l88' data-llen='1596:1622'><a onclick="displayPageImage('KR1c0010', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1622:1645'>　始建城市而營宫室百姓恱之而作此詩定營室也</span><br/>
<span class='tline' id='l90' data-llen='1645:1668'>　營室中則十月中也於時可以營宫室矣楚宫楚丘</span><br/>
<span class='tline' id='l91' data-llen='1668:1691'>　宫也揆之以日揆日之出入以知東西也椅梓屬也</span><br/>
<span class='tline' id='l92' data-llen='1691:1714'>　爰曰也種此六木於宫者曰後可以伐琴瑟也種木</span><br/>
<span class='tline' id='l93' data-llen='1714:1734'>　者求用於十年之後其不求近功凡類此矣</span><br/>
<span class='tline' id='l94' data-llen='1734:1757'>升彼虛矣以望楚矣望楚與堂景山與京降觀于桑卜</span><br/>
<span class='tline' id='l95' data-llen='1757:1766'>云其吉終焉允臧</span><br/>
<span class='tline' id='l96' data-llen='1766:1789'>　堂亦衛邑也景山大山也京髙丘也文公之將徙於</span><br/>
<span class='tline' id='l97' data-llen='1789:1815'><a onclick="displayPageImage('KR1c0010', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1815:1838'>　楚丘也升虚而望其髙有陵阜可以屏蔽其國降觀</span><br/>
<span class='tline' id='l99' data-llen='1838:1861'>　其下有桑土可以居民從而卜之而得吉卜其終皆</span><br/>
<span class='tline' id='l100' data-llen='1861:1870'>　然信善可居也</span><br/>
<span class='tline' id='l101' data-llen='1870:1893'>靈雨既零命彼倌人星言夙駕說于桑田匪直也人秉</span><br/>
<span class='tline' id='l102' data-llen='1893:1902'>心塞淵騋牝三千</span><br/>
<span class='tline' id='l103' data-llen='1902:1925'>　靈善也倌人主駕者也文公勤於民事雨既止見星</span><br/>
<span class='tline' id='l104' data-llen='1925:1948'>　而駕以行舎於桑田矣是以民說而稱之曰不直哉</span><br/>
<span class='tline' id='l105' data-llen='1948:1971'>　是人也其心充實而淵深則宜其有騋牝三千也言</span><br/>
<span class='tline' id='l106' data-llen='1971:1997'><a onclick="displayPageImage('KR1c0010', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='1997:2020'>　富强之業必深厚者為之非輕揚淺薄者之所能致</span><br/>
<span class='tline' id='l108' data-llen='2020:2043'>　耳馬七尺曰騋春秋傳文公元年革車三十乘季年</span><br/>
<span class='tline' id='l109' data-llen='2043:2066'>　乃三百乘而此言三千者蓋其可用者三百乘而其</span><br/>
<span class='tline' id='l110' data-llen='2066:2089'>　牝牡則三千也世之學者曰衛武衛文鄭武秦襄之</span><br/>
<span class='tline' id='l111' data-llen='2089:2112'>　風宣王之雅皆美之詩也然猶不免為變詩何也曰</span><br/>
<span class='tline' id='l112' data-llen='2112:2135'>　王澤之薄也乆矣非是人之所能復也昔周之興也</span><br/>
<span class='tline' id='l113' data-llen='2135:2158'>　積仁行義凡數百年其種之也深而蓄之也厚矣至</span><br/>
<span class='tline' id='l114' data-llen='2158:2181'>　於文武風俗純備是以其詩發而為正詩自成康以</span><br/>
<span class='tline' id='l115' data-llen='2181:2207'><a onclick="displayPageImage('KR1c0010', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2207:2230'>　來周室不競至幽厲而大壞其敗亦數百年其畜之</span><br/>
<span class='tline' id='l117' data-llen='2230:2253'>　也亦厚矣是以其詩不復其舊而謂之變夫自其正</span><br/>
<span class='tline' id='l118' data-llen='2253:2276'>　而至于變其敗之也甚難其間必有幽厲大亂之君</span><br/>
<span class='tline' id='l119' data-llen='2276:2299'>　為之而後能自其變而復于正其反之也亦難亦必</span><br/>
<span class='tline' id='l120' data-llen='2299:2322'>　有后稷公劉文武積累之勤而後能今夫五人者其</span><br/>
<span class='tline' id='l121' data-llen='2322:2345'>　善之積未若其變之厚矣是以不免於變老者之所</span><br/>
<span class='tline' id='l122' data-llen='2345:2368'>　以為老為其積衰也因其一日之安而以為壯也可</span><br/>
<span class='tline' id='l123' data-llen='2368:2379'>　乎其所由來者逺矣</span><br/>
<span class='tline' id='l124' data-llen='2379:2405'><a onclick="displayPageImage('KR1c0010', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2405:2419'>　　　定之方中三章章七句</span><br/>
<span class='tline' id='l126' data-llen='2419:2426'>蝃蝀止奔也</span><br/>
<span class='tline' id='l127' data-llen='2426:2440'>　毛詩之敘曰衛文公之詩也</span><br/>
<span class='tline' id='l128' data-llen='2440:2459'>蝃蝀在東莫之敢指女子有行逺父母兄弟</span><br/>
<span class='tline' id='l129' data-llen='2459:2482'>　蝃蝀虹也蝃蝀之雨㬥雨也不待隂陽和而雨矣猶</span><br/>
<span class='tline' id='l130' data-llen='2482:2505'>　女子之不待父母媒妁而行者也是以國人莫不惡</span><br/>
<span class='tline' id='l131' data-llen='2505:2528'>　之指之猶且不敢而况為之乎故告之曰女子生而</span><br/>
<span class='tline' id='l132' data-llen='2528:2547'>　當行適人矣何患於不嫁而為是非禮也</span><br/>
<span class='tline' id='l133' data-llen='2547:2573'><a onclick="displayPageImage('KR1c0010', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2573:2592'>朝隮于西崇朝其雨女子有行逺兄弟父母</span><br/>
<span class='tline' id='l135' data-llen='2592:2615'>　隮升也崇終也朝有升氣于西終其朝而雨至矣何</span><br/>
<span class='tline' id='l136' data-llen='2615:2638'>　苦不俟而為彼蝃蝀之㬥雨也譬之女子之生至於</span><br/>
<span class='tline' id='l137' data-llen='2638:2656'>　成人則自當行矣何至汲汲於非禮也</span><br/>
<span class='tline' id='l138' data-llen='2656:2675'>乃如之人也懷婚姻也大無信也不知命也</span><br/>
<span class='tline' id='l139' data-llen='2675:2696'>　人苟知事之有命也則不為不義安而竢之矣</span><br/>
<span class='tline' id='l140' data-llen='2696:2708'>　　　蝃蝀三章章四句</span><br/>
<span class='tline' id='l141' data-llen='2708:2716'>相䑕刺無禮也</span><br/>
<span class='tline' id='l142' data-llen='2716:2742'><a onclick="displayPageImage('KR1c0010', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2742:2765'>　毛詩之敘曰文公之詩也文公能正其羣臣故刺在</span><br/>
<span class='tline' id='l144' data-llen='2765:2773'>　位而無禮者</span><br/>
<span class='tline' id='l145' data-llen='2773:2791'>相鼠有皮人而無儀人而無儀不死何為</span><br/>
<span class='tline' id='l146' data-llen='2791:2814'>　相視也視鼠之所以為鼠者豈以其無皮故邪亦有</span><br/>
<span class='tline' id='l147' data-llen='2814:2837'>　皮而無禮耳人之所以為人者豈以其面亦以其禮</span><br/>
<span class='tline' id='l148' data-llen='2837:2848'>　也苟無禮則亦鼠矣</span><br/>
<span class='tline' id='l149' data-llen='2848:2866'>相鼠有齒人而無止人而無止不死何俟</span><br/>
<span class='tline' id='l150' data-llen='2866:2873'>　止容止也</span><br/>
<span class='tline' id='l151' data-llen='2873:2899'><a onclick="displayPageImage('KR1c0010', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2899:2917'>相鼠有體人而無禮人而無禮胡不遄死</span><br/>
<span class='tline' id='l153' data-llen='2917:2929'>　　　相鼠三章章四句</span><br/>
<span class='tline' id='l154' data-llen='2929:2937'>干旄美好善也</span><br/>
<span class='tline' id='l155' data-llen='2937:2951'>　毛詩之敘曰衛文公之詩也</span><br/>
<span class='tline' id='l156' data-llen='2951:2974'>孑孑干旄在浚之郊素絲紕之良馬四之彼姝者子何</span><br/>
<span class='tline' id='l157' data-llen='2974:2979'>以畀之</span><br/>
<span class='tline' id='l158' data-llen='2979:3002'>　凡旗皆注旄於干首古者招庶人以旃招士以旂招</span><br/>
<span class='tline' id='l159' data-llen='3002:3025'>　大夫以旌干旄所以招之也素絲良馬所以贈之也</span><br/>
<span class='tline' id='l160' data-llen='3025:3051'><a onclick="displayPageImage('KR1c0010', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3051:3074'>　紕縫也四數也既有以招之又有以贈之故人思有</span><br/>
<span class='tline' id='l162' data-llen='3074:3081'>　以畀之也</span><br/>
<span class='tline' id='l163' data-llen='3081:3104'>孑孑干旟在浚之都素絲組之良馬五之彼姝者子何</span><br/>
<span class='tline' id='l164' data-llen='3104:3109'>以予之</span><br/>
<span class='tline' id='l165' data-llen='3109:3120'>　鳥隼曰旟組縫組也</span><br/>
<span class='tline' id='l166' data-llen='3120:3143'>孑孑干旌在浚之城素絲祝之良馬六之彼姝者子何</span><br/>
<span class='tline' id='l167' data-llen='3143:3148'>以告之</span><br/>
<span class='tline' id='l168' data-llen='3148:3163'>　注旄而不設旒□曰旌祝屬也</span><br/>
<span class='tline' id='l169' data-llen='3163:3190'><a onclick="displayPageImage('KR1c0010', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3190:3202'>　　　干旄三章章六句</span><br/>
<span class='tline' id='l171' data-llen='3202:3212'>載馳許穆夫人作也</span><br/>
<span class='tline' id='l172' data-llen='3212:3235'>　列國之詩皆以世為先後非如十五國風無先後大</span><br/>
<span class='tline' id='l173' data-llen='3235:3258'>　小之次固當以世為斷今載馳之一章曰言至于漕</span><br/>
<span class='tline' id='l174' data-llen='3258:3281'>　戴公之詩也而列於文公之下王之兔爰桓王之詩</span><br/>
<span class='tline' id='l175' data-llen='3281:3304'>　也而列於平王之上鄭之清人文公之詩也而列於</span><br/>
<span class='tline' id='l176' data-llen='3304:3324'>　莊昭之間皆非孔氏之舊也蓋傳者失之矣</span><br/>
<span class='tline' id='l177' data-llen='3324:3347'>載馳載驅歸唁衛侯驅馬悠悠言至于漕大夫跋涉我</span><br/>
<span class='tline' id='l178' data-llen='3347:3374'><a onclick="displayPageImage('KR1c0010', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3374:3379'>心則憂</span><br/>
<span class='tline' id='l180' data-llen='3379:3402'>　衛侯許穆夫人之兄戴公也大夫許大夫之弔衛者</span><br/>
<span class='tline' id='l181' data-llen='3402:3425'>　也草行曰跋水行曰涉夫人將歸親唁其兄雖大夫</span><br/>
<span class='tline' id='l182' data-llen='3425:3437'>　之往而不足以解憂也</span><br/>
<span class='tline' id='l183' data-llen='3437:3455'>既不我嘉不能旋反視爾不臧我思不逺</span><br/>
<span class='tline' id='l184' data-llen='3455:3478'>　禮國君夫人父母在則歸寧父母沒則使大夫歸寧</span><br/>
<span class='tline' id='l185' data-llen='3478:3501'>　於兄弟而夫人不行故許穆夫人思歸唁其兄而許</span><br/>
<span class='tline' id='l186' data-llen='3501:3524'>　人以禮不許夫人以為禮施於無故而欲歸寧者耳</span><br/>
<span class='tline' id='l187' data-llen='3524:3551'><a onclick="displayPageImage('KR1c0010', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3551:3574'>　今衞國亡矣棄其社稷宗廟而廬於漕思歸唁之而</span><br/>
<span class='tline' id='l189' data-llen='3574:3597'>　猶以此不許故曰不能旋反言其執一而不知變也</span><br/>
<span class='tline' id='l190' data-llen='3597:3620'>　夫將欲止之必有己之之道今無以己之而欲其止</span><br/>
<span class='tline' id='l191' data-llen='3620:3643'>　是以其心不肯忘逺衛也然要之夫人終亦不行則</span><br/>
<span class='tline' id='l192' data-llen='3643:3665'>　知禮之不可越故也蓋為此詩以致其忠愛而已</span><br/>
<span class='tline' id='l193' data-llen='3665:3683'>既不我嘉不能旋濟視爾不臧我思不閟</span><br/>
<span class='tline' id='l194' data-llen='3683:3689'>　閟閉也</span><br/>
<span class='tline' id='l195' data-llen='3689:3712'>陟彼阿丘言采其蝱女子善懷亦各有行許人尤之衆</span><br/>
<span class='tline' id='l196' data-llen='3712:3739'><a onclick="displayPageImage('KR1c0010', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3739:3744'>穉且狂</span><br/>
<span class='tline' id='l198' data-llen='3744:3767'>　偏髙曰阿丘蝱貝母也行道也阿丘之物為不少矣</span><br/>
<span class='tline' id='l199' data-llen='3767:3790'>　獨采其蝱而已然人無有尤之者以人各有所取也</span><br/>
<span class='tline' id='l200' data-llen='3790:3813'>　今我之懷衛亦各有道矣要以不為不善則已而獨</span><br/>
<span class='tline' id='l201' data-llen='3813:3836'>　以是禮不許我何哉故曰其尤我者皆衆不更事之</span><br/>
<span class='tline' id='l202' data-llen='3836:3847'>　人也不然則狂者耳</span><br/>
<span class='tline' id='l203' data-llen='3847:3870'>我行其野芃芃其麥控于大邦誰因誰極大夫君子無</span><br/>
<span class='tline' id='l204' data-llen='3870:3884'>我有尤百爾所思不如我所之</span><br/>
<span class='tline' id='l205' data-llen='3884:3911'><a onclick="displayPageImage('KR1c0010', 'WYG', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3911:3934'>　極至也夫人思歸行衛之野而觀其麥之有無問其</span><br/>
<span class='tline' id='l207' data-llen='3934:3957'>　控告于大國誰因者誰至者許人雖尤之而其心不</span><br/>
<span class='tline' id='l208' data-llen='3957:3980'>　已故告其君子曰無我有尤雖竭爾思慮以為我謀</span><br/>
<span class='tline' id='l209' data-llen='3980:3994'>　衛不如使我一往親見之也</span><br/>
<span class='tline' id='l210' data-llen='3994:4017'>　　　載馳五章一章六句二章章四句一章六句二</span><br/>
<span class='tline' id='l211' data-llen='4017:4025'>　　　章八句</span><br/>
<span class='tline' id='l212' data-llen='4025:4048'>　　　或言四章一章三章章六句二章四章章八句</span><br/>
<span class='tline' id='l213' data-llen='4048:4071'>　　　以春秋傳叔孫豹賦載馳之四章義取控于大</span><br/>
<span class='tline' id='l214' data-llen='4071:4098'><a onclick="displayPageImage('KR1c0010', 'WYG', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4098:4111'>　　　邦非今之四章故也</span><br/>
<span class='tline' id='l216' data-llen='4111:4125'>衛淇奥　　　　　　　國風</span><br/>
<span class='tline' id='l217' data-llen='4125:4135'>淇奥美武公之徳也</span><br/>
<span class='tline' id='l218' data-llen='4135:4158'>瞻彼淇奥綠竹猗猗有匪君子如切如磋如琢如磨瑟</span><br/>
<span class='tline' id='l219' data-llen='4158:4176'>兮僴兮赫兮咺兮有匪君子終不可諼兮</span><br/>
<span class='tline' id='l220' data-llen='4176:4199'>　奥隈也猗猗盛也匪斐通有文之貌也瑟矜莊也僴</span><br/>
<span class='tline' id='l221' data-llen='4199:4222'>　寛大也赫明也咺著也諼忘也淇之澤深矣然不可</span><br/>
<span class='tline' id='l222' data-llen='4222:4245'>　得而見所可見者其隈之綠竹也今淇上多竹君子</span><br/>
<span class='tline' id='l223' data-llen='4245:4272'><a onclick="displayPageImage('KR1c0010', 'WYG', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4272:4295'>　平居所以自修者亦至矣如切如磋如琢如磨日夜</span><br/>
<span class='tline' id='l225' data-llen='4295:4318'>　去惡遷善以求全其性然亦不可得而見也徒見其</span><br/>
<span class='tline' id='l226' data-llen='4318:4341'>　見於外者瑟然僴然赫然喧然人之見之者皆不忍</span><br/>
<span class='tline' id='l227' data-llen='4341:4364'>　忘也是以知其積諸内者厚也子貢問於孔子曰貧</span><br/>
<span class='tline' id='l228' data-llen='4364:4387'>　而無諂富而無驕何如子曰可也未若貧而樂富而</span><br/>
<span class='tline' id='l229' data-llen='4387:4410'>　好禮者也子貢曰詩云如切如磋如琢如磨其斯之</span><br/>
<span class='tline' id='l230' data-llen='4410:4433'>　謂歟子曰賜也始可與言詩已矣告諸往而知來者</span><br/>
<span class='tline' id='l231' data-llen='4433:4456'>　孔子告之以貧而樂富而好禮而子貢知其自切磋</span><br/>
<span class='tline' id='l232' data-llen='4456:4483'><a onclick="displayPageImage('KR1c0010', 'WYG', '003-13b' );" name="003-13b" class="pb">[003-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4483:4506'>　琢磨得之此所謂告諸往而知來者如衛武公所謂</span><br/>
<span class='tline' id='l234' data-llen='4506:4529'>　富而好禮者歟記曰富潤屋徳潤身心廣體胖故君</span><br/>
<span class='tline' id='l235' data-llen='4529:4547'>　子必誠其意詩云瞻彼淇奥綠竹猗猗</span><br/>
<span class='tline' id='l236' data-llen='4547:4570'>瞻彼淇奥綠竹青青有匪君子充耳琇瑩㑹弁如星瑟</span><br/>
<span class='tline' id='l237' data-llen='4570:4588'>兮僴兮赫兮咺兮有匪君子終不可諼兮</span><br/>
<span class='tline' id='l238' data-llen='4588:4611'>　充耳瑱也琇瑩美石也弁皮弁也㑹弁之縫中也蓋</span><br/>
<span class='tline' id='l239' data-llen='4611:4618'>　飾之以玉</span><br/>
<span class='tline' id='l240' data-llen='4618:4641'>瞻彼淇奥綠竹如簀有匪君子如金如錫如圭如璧寛</span><br/>
<span class='tline' id='l241' data-llen='4641:4668'><a onclick="displayPageImage('KR1c0010', 'WYG', '003-14a' );" name="003-14a" class="pb">[003-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4668:4685'>兮綽兮猗重較兮善戲謔兮不為虐兮</span><br/>
<span class='tline' id='l243' data-llen='4685:4708'>　簀積也金錫圭璧言其既成也綽緩也較兩輢上出</span><br/>
<span class='tline' id='l244' data-llen='4708:4720'>　軾者重較卿士之車也</span><br/>
<span class='tline' id='l245' data-llen='4720:4732'>　　　淇奥三章章九句</span><br/>
<span class='tline' id='l246' data-llen='4732:4740'>考槃刺莊公也</span><br/>
<span class='tline' id='l247' data-llen='4740:4763'>考槃在澗碩人之寛獨寐寤言永矢弗諼考槃在阿碩</span><br/>
<span class='tline' id='l248' data-llen='4763:4786'>人之薖獨寐寤歌永矢弗過考槃在陸碩人之軸獨寐</span><br/>
<span class='tline' id='l249' data-llen='4786:4794'>寤宿永矢弗告</span><br/>
<span class='tline' id='l250' data-llen='4794:4821'><a onclick="displayPageImage('KR1c0010', 'WYG', '003-14b' );" name="003-14b" class="pb">[003-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4821:4844'>　考成也槃樂也澗也阿也陸也皆非人之所樂也今</span><br/>
<span class='tline' id='l252' data-llen='4844:4867'>　而成樂於是必有甚惡而不得已也寛也薖也軸也</span><br/>
<span class='tline' id='l253' data-llen='4867:4890'>　皆磐桓不行從容自廣之謂也弗諼既往之戒不可</span><br/>
<span class='tline' id='l254' data-llen='4890:4913'>　忘也弗過不可復往也弗告不可復諫也皆自誓以</span><br/>
<span class='tline' id='l255' data-llen='4913:4921'>　不仕之辭也</span><br/>
<span class='tline' id='l256' data-llen='4921:4933'>　　　考槃三章章四句</span><br/>
<span class='tline' id='l257' data-llen='4933:4941'>碩人閔莊姜也</span><br/>
<span class='tline' id='l258' data-llen='4941:4964'>碩人其頎衣錦褧衣齊侯之子衛侯之妻東宫之妹邢</span><br/>
<span class='tline' id='l259' data-llen='4964:4991'><a onclick="displayPageImage('KR1c0010', 'WYG', '003-15a' );" name="003-15a" class="pb">[003-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='4991:5000'>侯之姨譚公維私</span><br/>
<span class='tline' id='l261' data-llen='5000:5023'>　此章言莊姜親戚之盛也頎長貌也國君夫人嫁以</span><br/>
<span class='tline' id='l262' data-llen='5023:5046'>　翟衣衣錦者在塗之服也褧襌也衣錦而尚之以褧</span><br/>
<span class='tline' id='l263' data-llen='5046:5069'>　惡其文之太著也莊姜齊世子得臣之妹也邢周公</span><br/>
<span class='tline' id='l264' data-llen='5069:5092'>　之後也譚近齊後為齊桓公所滅妻之姊妹曰姨姊</span><br/>
<span class='tline' id='l265' data-llen='5092:5100'>　妹之夫曰私</span><br/>
<span class='tline' id='l266' data-llen='5100:5123'>手如柔荑膚如凝脂領如蝤蠐齒如瓠犀螓首蛾眉巧</span><br/>
<span class='tline' id='l267' data-llen='5123:5132'>笑倩兮美目盼兮</span><br/>
<span class='tline' id='l268' data-llen='5132:5159'><a onclick="displayPageImage('KR1c0010', 'WYG', '003-15b' );" name="003-15b" class="pb">[003-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5159:5182'>　此章言其容貌之好也蝤蠐蝎也犀瓠瓣也螓蜻蜻</span><br/>
<span class='tline' id='l270' data-llen='5182:5200'>　也顙廣而方倩口輔好也盼白黒明也</span><br/>
<span class='tline' id='l271' data-llen='5200:5223'>碩人敖敖說于農郊四牡有驕朱幩鑣鑣翟茀以朝大</span><br/>
<span class='tline' id='l272' data-llen='5223:5232'>夫夙退無使君勞</span><br/>
<span class='tline' id='l273' data-llen='5232:5255'>　此章言其車服之美也敖敖長貌也幩馬纏鑣扇汙</span><br/>
<span class='tline' id='l274' data-llen='5255:5278'>　也人君以朱鑣鑣盛貌也茀車之後障也以翟羽為</span><br/>
<span class='tline' id='l275' data-llen='5278:5301'>　之禮君聽朝於路寢夫人聽内事於正寢大夫退然</span><br/>
<span class='tline' id='l276' data-llen='5301:5316'>　後罷夫人始至故為之夙退也</span><br/>
<span class='tline' id='l277' data-llen='5316:5343'><a onclick="displayPageImage('KR1c0010', 'WYG', '003-16a' );" name="003-16a" class="pb">[003-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5343:5366'>河水洋洋北流活活施罛濊濊鱣鮪發發葭菼揭揭庶</span><br/>
<span class='tline' id='l279' data-llen='5366:5375'>姜孽孽庶士有朅</span><br/>
<span class='tline' id='l280' data-llen='5375:5398'>　此章言齊之强也河在齊之西北罛魚罟也菼薍也</span><br/>
<span class='tline' id='l281' data-llen='5398:5421'>　庶姜同姓也庶士異姓也孽孽衆也朅壯貌也是詩</span><br/>
<span class='tline' id='l282' data-llen='5421:5444'>　言有如此人者而君不答則君可責而夫人可閔也</span><br/>
<span class='tline' id='l283' data-llen='5444:5456'>　　　碩人四章章七句</span><br/>
<span class='tline' id='l284' data-llen='5456:5462'>氓刺時也</span><br/>
<span class='tline' id='l285' data-llen='5462:5485'>氓之蚩蚩抱布貿絲匪來貿絲來即我謀送子涉淇至</span><br/>
<span class='tline' id='l286' data-llen='5485:5512'><a onclick="displayPageImage('KR1c0010', 'WYG', '003-16b' );" name="003-16b" class="pb">[003-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5512:5533'>于頓丘匪我愆期子無良媒將子無怒秋以為期</span><br/>
<span class='tline' id='l288' data-llen='5533:5556'>　此詩前二章皆男女相從之辭後四章皆女見棄而</span><br/>
<span class='tline' id='l289' data-llen='5556:5579'>　自悔之辭布幣也貿買也託買絲而就之謀為淫亂</span><br/>
<span class='tline' id='l290' data-llen='5579:5590'>　也頓丘一成之丘也</span><br/>
<span class='tline' id='l291' data-llen='5590:5613'>乘彼垝垣以望復關不見復關泣涕漣漣既見復關載</span><br/>
<span class='tline' id='l292' data-llen='5613:5634'>笑載言爾卜爾筮體無咎言以爾車來以我賄遷</span><br/>
<span class='tline' id='l293' data-llen='5634:5653'>　垝毁也復關氓之所在也體卦兆之體也</span><br/>
<span class='tline' id='l294' data-llen='5653:5676'>桑之未落其葉沃若吁嗟鳩兮無食桑葚吁嗟女兮無</span><br/>
<span class='tline' id='l295' data-llen='5676:5703'><a onclick="displayPageImage('KR1c0010', 'WYG', '003-17a' );" name="003-17a" class="pb">[003-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5703:5726'>與士躭士之躭兮猶可說也女之躭兮不可說也桑之</span><br/>
<span class='tline' id='l297' data-llen='5726:5749'>落矣其黄而隕自我徂爾三歲食貧淇水湯湯漸車帷</span><br/>
<span class='tline' id='l298' data-llen='5749:5768'>裳女也不爽士貳其行士也罔極二三其徳</span><br/>
<span class='tline' id='l299' data-llen='5768:5791'>　桑之未落也其葉沃沃然為若可依者也鳩食其葚</span><br/>
<span class='tline' id='l300' data-llen='5791:5814'>　葚美而不能去則將依焉不知其將黄而隕男子之</span><br/>
<span class='tline' id='l301' data-llen='5814:5837'>　始相得也意厚而財豐一若可乆者婦人喜而從之</span><br/>
<span class='tline' id='l302' data-llen='5837:5860'>　不知其三歲食貧而至於相棄也帷裳童容也婦人</span><br/>
<span class='tline' id='l303' data-llen='5860:5883'>　之車所以障者漸車帷裳言其不顧艱難而從之也</span><br/>
<span class='tline' id='l304' data-llen='5883:5910'><a onclick="displayPageImage('KR1c0010', 'WYG', '003-17b' );" name="003-17b" class="pb">[003-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5910:5933'>三歲為婦靡室勞矣夙興夜寐靡有朝矣言既遂矣至</span><br/>
<span class='tline' id='l306' data-llen='5933:5954'>于㬥矣兄弟不知咥其笑矣靜言思之躬自悼矣</span><br/>
<span class='tline' id='l307' data-llen='5954:5977'>　靡室勞矣言不以室家之勞為勞也言既遂矣至于</span><br/>
<span class='tline' id='l308' data-llen='5977:5993'>　㬥矣言婚姻既成而遇之以㬥也</span><br/>
<span class='tline' id='l309' data-llen='5993:6016'>及爾偕老老使我怨淇則有岸隰則有泮總角之宴言</span><br/>
<span class='tline' id='l310' data-llen='6016:6037'>笑晏晏信誓旦旦不思其反反是不思亦已焉哉</span><br/>
<span class='tline' id='l311' data-llen='6037:6060'>　始也將與汝偕老今老而反使我怨淇猶有岸隰猶</span><br/>
<span class='tline' id='l312' data-llen='6060:6083'>　有畔何女心之不可知也反復也不思復其舊言也</span><br/>
<span class='tline' id='l313' data-llen='6083:6110'><a onclick="displayPageImage('KR1c0010', 'WYG', '003-18a' );" name="003-18a" class="pb">[003-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6110:6121'>　　　氓六章章十句</span><br/>
<span class='tline' id='l315' data-llen='6121:6130'>竹竿衛女思歸也</span><br/>
<span class='tline' id='l316' data-llen='6130:6153'>　此詩敘與泉水敘同皆父母終不得歸寧者也毛氏</span><br/>
<span class='tline' id='l317' data-llen='6153:6176'>　不知泉源淇水檜楫松舟之喻以為此夫婦不相能</span><br/>
<span class='tline' id='l318' data-llen='6176:6199'>　之辭故敘此詩為適異國而不見答思而能以禮者</span><br/>
<span class='tline' id='l319' data-llen='6199:6205'>　失之矣</span><br/>
<span class='tline' id='l320' data-llen='6205:6223'>籊籊竹竿以釣于淇豈不爾思逺莫致之</span><br/>
<span class='tline' id='l321' data-llen='6223:6246'>　籊籊長而殺也籊籊之竿而不可以釣于淇猶言誰</span><br/>
<span class='tline' id='l322' data-llen='6246:6273'><a onclick="displayPageImage('KR1c0010', 'WYG', '003-18b' );" name="003-18b" class="pb">[003-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6273:6296'>　謂河廣一葦杭之言其近爾淇近則衛近矣非不欲</span><br/>
<span class='tline' id='l324' data-llen='6296:6318'>　歸也不可得歸也蓋亦父母終而不得歸寧者也</span><br/>
<span class='tline' id='l325' data-llen='6318:6337'>泉源在左淇水在右女子有行逺兄弟父母</span><br/>
<span class='tline' id='l326' data-llen='6337:6360'>　思歸而不可得則以自解曰女子生而有逺父母兄</span><br/>
<span class='tline' id='l327' data-llen='6360:6379'>　弟之道矣譬如泉源淇水之不得相入也</span><br/>
<span class='tline' id='l328' data-llen='6379:6397'>淇水在右泉源在左巧笑之瑳佩玉之儺</span><br/>
<span class='tline' id='l329' data-llen='6397:6420'>　瑳巧笑貌也儺行有度也知女子之為必逺父母兄</span><br/>
<span class='tline' id='l330' data-llen='6420:6443'>　弟也則自修飭以順事君子俾無尤焉以慰父母兄</span><br/>
<span class='tline' id='l331' data-llen='6443:6470'><a onclick="displayPageImage('KR1c0010', 'WYG', '003-19a' );" name="003-19a" class="pb">[003-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6470:6476'>　弟而已</span><br/>
<span class='tline' id='l333' data-llen='6476:6494'>淇水滺滺檜楫松舟駕言出遊以寫我憂</span><br/>
<span class='tline' id='l334' data-llen='6494:6517'>　柏葉松身曰檜二木之相為舟楫也不自從其類而</span><br/>
<span class='tline' id='l335' data-llen='6517:6540'>　從非其類物則固有然者何獨女子也所以深自解</span><br/>
<span class='tline' id='l336' data-llen='6540:6544'>　也</span><br/>
<span class='tline' id='l337' data-llen='6544:6556'>　　　竹竿四章章四句</span><br/>
<span class='tline' id='l338' data-llen='6556:6564'>芄蘭刺惠公也</span><br/>
<span class='tline' id='l339' data-llen='6564:6587'>芄蘭之支童子佩觿雖則佩觿能不我知容兮遂兮垂</span><br/>
<span class='tline' id='l340' data-llen='6587:6614'><a onclick="displayPageImage('KR1c0010', 'WYG', '003-19b' );" name="003-19b" class="pb">[003-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6614:6619'>帶悸兮</span><br/>
<span class='tline' id='l342' data-llen='6619:6642'>　芄蘭雚也雖有支然不得所依則蔓延於地而不能</span><br/>
<span class='tline' id='l343' data-llen='6642:6665'>　起童子雖佩觿然不能如我之多知也觿所以解結</span><br/>
<span class='tline' id='l344' data-llen='6665:6688'>　成人之佩也人君治成人之事故雖童子而佩觿容</span><br/>
<span class='tline' id='l345' data-llen='6688:6711'>　容刀也遂璲通佩玉也帶紳也悸悸有節度之貌也</span><br/>
<span class='tline' id='l346' data-llen='6711:6723'>　言徳不足以稱其服也</span><br/>
<span class='tline' id='l347' data-llen='6723:6746'>芄蘭之葉童子佩韘雖則佩韘能不我甲容兮遂兮垂</span><br/>
<span class='tline' id='l348' data-llen='6746:6751'>帶悸兮</span><br/>
<span class='tline' id='l349' data-llen='6751:6778'><a onclick="displayPageImage('KR1c0010', 'WYG', '003-20a' );" name="003-20a" class="pb">[003-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='6778:6793'>　韘玦也能射御則佩玦甲狎也</span><br/>
<span class='tline' id='l351' data-llen='6793:6805'>　　　芄蘭二章章六句</span><br/>
<span class='tline' id='l352' data-llen='6805:6815'>河廣宋襄公母作也</span><br/>
<span class='tline' id='l353' data-llen='6815:6838'>　宋桓公之夫人衛文公之妹也生襄公而出思之而</span><br/>
<span class='tline' id='l354' data-llen='6838:6852'>　義不得往故作此詩以自解</span><br/>
<span class='tline' id='l355' data-llen='6852:6870'>誰謂河廣一葦杭之誰謂宋逺跂予望之</span><br/>
<span class='tline' id='l356' data-llen='6870:6893'>　杭渡也河廣矣宋逺矣以為一葦可度而跂可見所</span><br/>
<span class='tline' id='l357' data-llen='6893:6914'>　以緩說其思宋之心也蓋曰雖在衛猶在宋耳</span><br/>
<span class='tline' id='l358' data-llen='6914:6941'><a onclick="displayPageImage('KR1c0010', 'WYG', '003-20b' );" name="003-20b" class="pb">[003-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='6941:6959'>誰謂河廣曽不容刀誰謂宋逺曽不崇朝</span><br/>
<span class='tline' id='l360' data-llen='6959:6972'>　刀小舟也崇朝行崇朝也</span><br/>
<span class='tline' id='l361' data-llen='6972:6984'>　　　河廣二章章四句</span><br/>
<span class='tline' id='l362' data-llen='6984:6991'>伯兮刺時也</span><br/>
<span class='tline' id='l363' data-llen='6991:7009'>伯兮朅兮邦之桀兮伯也執殳為王前驅</span><br/>
<span class='tline' id='l364' data-llen='7009:7032'>　君子上從王事不得休息婦人思之而作是詩伯其</span><br/>
<span class='tline' id='l365' data-llen='7032:7048'>　字也朅武貌也殳長丈二而無刃</span><br/>
<span class='tline' id='l366' data-llen='7048:7066'>自伯之東首如飛蓬豈無膏沐誰適為容</span><br/>
<span class='tline' id='l367' data-llen='7066:7093'><a onclick="displayPageImage('KR1c0010', 'WYG', '003-21a' );" name="003-21a" class="pb">[003-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7093:7104'>　婦人夫不在無容飾</span><br/>
<span class='tline' id='l369' data-llen='7104:7122'>其雨其雨杲杲出日願言思伯甘心首疾</span><br/>
<span class='tline' id='l370' data-llen='7122:7145'>　君子當至而不至猶欲雨而得日也思之而不得見</span><br/>
<span class='tline' id='l371' data-llen='7145:7155'>　是以甘心於首疾</span><br/>
<span class='tline' id='l372' data-llen='7155:7173'>焉得諼草言樹之背願言思伯使我心痗</span><br/>
<span class='tline' id='l373' data-llen='7173:7189'>　諼草令人忘憂背北堂也痗病也</span><br/>
<span class='tline' id='l374' data-llen='7189:7201'>　　　伯兮四章章四句</span><br/>
<span class='tline' id='l375' data-llen='7201:7208'>有狐刺時也</span><br/>
<span class='tline' id='l376' data-llen='7208:7235'><a onclick="displayPageImage('KR1c0010', 'WYG', '003-21b' );" name="003-21b" class="pb">[003-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7235:7253'>有狐綏綏在彼淇梁心之憂矣之子無裳</span><br/>
<span class='tline' id='l378' data-llen='7253:7276'>　綏綏匹行貌衛之男女失時喪其配偶婦人自傷不</span><br/>
<span class='tline' id='l379' data-llen='7276:7282'>　若狐也</span><br/>
<span class='tline' id='l380' data-llen='7282:7300'>有狐綏綏在彼淇厲心之憂矣之子無帶</span><br/>
<span class='tline' id='l381' data-llen='7300:7306'>　厲深也</span><br/>
<span class='tline' id='l382' data-llen='7306:7324'>有狐綏綏在彼淇側心之憂矣之子無服</span><br/>
<span class='tline' id='l383' data-llen='7324:7336'>　　　有狐三章章四句</span><br/>
<span class='tline' id='l384' data-llen='7336:7345'>木瓜美齊桓公也</span><br/>
<span class='tline' id='l385' data-llen='7345:7372'><a onclick="displayPageImage('KR1c0010', 'WYG', '003-22a' );" name="003-22a" class="pb">[003-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='7372:7392'>投我以木瓜報之以瓊琚匪報也永以為好也</span><br/>
<span class='tline' id='l387' data-llen='7392:7415'>　桓公城楚丘以封衛遺之車馬器服衛以復安衛人</span><br/>
<span class='tline' id='l388' data-llen='7415:7438'>　徳之故曰雖投我以木瓜我將報之以瓊琚瓊琚之</span><br/>
<span class='tline' id='l389' data-llen='7438:7461'>　於木瓜重矣然猶不敢以為報也永以與之為歡好</span><br/>
<span class='tline' id='l390' data-llen='7461:7466'>　而已</span><br/>
<span class='tline' id='l391' data-llen='7466:7489'>投我以木桃報之以瓊瑤匪報也永以為好也投我以</span><br/>
<span class='tline' id='l392' data-llen='7489:7506'>木李報之以瓊玖匪報也永以為好也</span><br/>
<span class='tline' id='l393' data-llen='7506:7518'>　　　木瓜三章章四句</span><br/>
<span class='tline' id='l394' data-llen='7518:7545'><a onclick="displayPageImage('KR1c0010', 'WYG', '003-22b' );" name="003-22b" class="pb">[003-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='7545:7548'>　</span><br/>
<span class='tline' id='l396' data-llen='7548:7551'>　</span><br/>
<span class='tline' id='l397' data-llen='7551:7554'>　</span><br/>
<span class='tline' id='l398' data-llen='7554:7557'>　</span><br/>
<span class='tline' id='l399' data-llen='7557:7560'>　</span><br/>
<span class='tline' id='l400' data-llen='7560:7563'>　</span><br/>
<span class='tline' id='l401' data-llen='7563:7566'>　</span><br/>
<span class='tline' id='l402' data-llen='7566:7574'>　詩集傳卷三</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1c0010', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:209'>　詩集傳卷二　　　　　　　宋　蘇轍　撰</span><br/>
<span class='tline' id='l10' data-llen='209:223'>邶　　　　　　　　　國風</span><br/>
<span class='tline' id='l11' data-llen='223:246'>　邶鄘衛本紂之畿内其地在禹貢冀州太行之東北</span><br/>
<span class='tline' id='l12' data-llen='246:269'>　逾衡漳東及兗州桑土之野武王克商以封紂子武</span><br/>
<span class='tline' id='l13' data-llen='269:292'>　庚使管叔蔡叔霍叔監之謂之三監及成王王幼三</span><br/>
<span class='tline' id='l14' data-llen='292:315'>　監與武庚叛周公伐而誅之患商人之思舊而好亂</span><br/>
<span class='tline' id='l15' data-llen='315:338'>　也於是改封微子於宋以奉商後而以其餘民封康</span><br/>
<span class='tline' id='l16' data-llen='338:364'><a onclick="displayPageImage('KR1c0010', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='364:387'>　叔於衞以邶鄘封他諸侯其後衛人并邶鄘而有之</span><br/>
<span class='tline' id='l18' data-llen='387:410'>　頃公之世變風既作而邶鄘衛皆自有詩各以其地</span><br/>
<span class='tline' id='l19' data-llen='410:415'>　名之</span><br/>
<span class='tline' id='l20' data-llen='415:425'>柏舟言仁而不遇也</span><br/>
<span class='tline' id='l21' data-llen='425:448'>　毛詩之敘曰此衛頃公之詩也變風之作而至於漢</span><br/>
<span class='tline' id='l22' data-llen='448:471'>　其間逺矣儒者之傳詩容有不知其世者矣然猶欲</span><br/>
<span class='tline' id='l23' data-llen='471:494'>　必知焉故從而加之其出於毛氏者其傳之也其出</span><br/>
<span class='tline' id='l24' data-llen='494:517'>　於鄭氏者其意之也傳之猶可信也意之疎矣是以</span><br/>
<span class='tline' id='l25' data-llen='517:543'><a onclick="displayPageImage('KR1c0010', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='543:557'>　獨載毛氏之説不敢傳疑也</span><br/>
<span class='tline' id='l27' data-llen='557:580'>汎彼柏舟亦汎其流耿耿不寐如有隱憂微我無酒以</span><br/>
<span class='tline' id='l28' data-llen='580:585'>遨以遊</span><br/>
<span class='tline' id='l29' data-llen='585:608'>　有仁人而不用譬猶以柏為舟而不以載使與衆物</span><br/>
<span class='tline' id='l30' data-llen='608:617'>　皆汎於流而已</span><br/>
<span class='tline' id='l31' data-llen='617:640'>我心匪鑒不可以茹亦有兄弟不可以據薄言往愬逢</span><br/>
<span class='tline' id='l32' data-llen='640:645'>彼之怒</span><br/>
<span class='tline' id='l33' data-llen='645:668'>　茹入也逢迎也鑒之於人美惡無所不受惟擇其可</span><br/>
<span class='tline' id='l34' data-llen='668:694'><a onclick="displayPageImage('KR1c0010', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='694:717'>　而後受故雖兄弟而有不據也愬不仁必於仁人今</span><br/>
<span class='tline' id='l36' data-llen='717:740'>　愬之於不仁此愬所以為迎其怒也蓋朝無善人矣</span><br/>
<span class='tline' id='l37' data-llen='740:763'>我心匪石不可轉也我心匪席不可卷也威儀棣棣不</span><br/>
<span class='tline' id='l38' data-llen='763:768'>可選也</span><br/>
<span class='tline' id='l39' data-llen='768:791'>　石雖堅尚可轉席雖平尚可卷言我心之堅平過於</span><br/>
<span class='tline' id='l40' data-llen='791:814'>　石席也棣棣富而閒習也選擇也小人之惡君子曰</span><br/>
<span class='tline' id='l41' data-llen='814:837'>　何為斯踽踽涼涼然君子不以其故自改也此所謂</span><br/>
<span class='tline' id='l42' data-llen='837:848'>　不可轉與不可卷也</span><br/>
<span class='tline' id='l43' data-llen='848:874'><a onclick="displayPageImage('KR1c0010', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='874:897'>憂心悄悄慍于羣小覯閔既多受侮不少靜言思之寤</span><br/>
<span class='tline' id='l45' data-llen='897:902'>辟有摽</span><br/>
<span class='tline' id='l46' data-llen='902:917'>　閔病也辟拊心也摽舉手貌也</span><br/>
<span class='tline' id='l47' data-llen='917:940'>日居月諸胡迭而微心之憂矣如匪澣衣靜言思之不</span><br/>
<span class='tline' id='l48' data-llen='940:945'>能奮飛</span><br/>
<span class='tline' id='l49' data-llen='945:968'>　月當微耳日則否豈有日月更代而微者歟君子與</span><br/>
<span class='tline' id='l50' data-llen='968:991'>　小人常迭相勝然而小人而不得其志者常也君子</span><br/>
<span class='tline' id='l51' data-llen='991:1014'>　而不遂如日而微耳是以憂之不去於心如衣垢之</span><br/>
<span class='tline' id='l52' data-llen='1014:1040'><a onclick="displayPageImage('KR1c0010', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1040:1063'>　不澣不忘濯也憂患既深思奮飛以避之而不能矣</span><br/>
<span class='tline' id='l54' data-llen='1063:1075'>　　　柏舟五章章六句</span><br/>
<span class='tline' id='l55' data-llen='1075:1085'>綠衣衛莊姜傷已也</span><br/>
<span class='tline' id='l56' data-llen='1085:1103'>綠兮衣兮綠衣黄裏心之憂矣曷維其已</span><br/>
<span class='tline' id='l57' data-llen='1103:1126'>　綠間色黄正色以綠為衣而黄為裏言妾上僭而夫</span><br/>
<span class='tline' id='l58' data-llen='1126:1149'>　人失位也莊姜齊女美而無子莊公之嬖人生子州</span><br/>
<span class='tline' id='l59' data-llen='1149:1161'>　吁母嬖而州吁驕故云</span><br/>
<span class='tline' id='l60' data-llen='1161:1184'>綠兮衣兮綠衣黄裳心之憂矣曷維其亡綠兮絲兮女</span><br/>
<span class='tline' id='l61' data-llen='1184:1210'><a onclick="displayPageImage('KR1c0010', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1210:1223'>所治兮我思古人俾無訧兮</span><br/>
<span class='tline' id='l63' data-llen='1223:1246'>　訧過也治絲而綠之者汝也綠非所以為衣既已綠</span><br/>
<span class='tline' id='l64' data-llen='1246:1269'>　之而又以為衣則此我之所訧也古之人為是上下</span><br/>
<span class='tline' id='l65' data-llen='1269:1282'>　之分所以使人無所訧耳</span><br/>
<span class='tline' id='l66' data-llen='1282:1300'>絺兮綌兮淒其以風我思古人實獲我心</span><br/>
<span class='tline' id='l67' data-llen='1300:1323'>　以綠為衣或者不知其不可也若夫絺綌之薄而以</span><br/>
<span class='tline' id='l68' data-llen='1323:1346'>　禦風其弊立見矣譬如小人而重任之渉患難而後</span><br/>
<span class='tline' id='l69' data-llen='1346:1369'>　知其不可也古之人所以為是君子小人之辨者誠</span><br/>
<span class='tline' id='l70' data-llen='1369:1395'><a onclick="displayPageImage('KR1c0010', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1395:1405'>　得我心之所憂也</span><br/>
<span class='tline' id='l72' data-llen='1405:1417'>　　　綠衣四章章四句</span><br/>
<span class='tline' id='l73' data-llen='1417:1428'>燕燕衛莊姜送歸妾也</span><br/>
<span class='tline' id='l74' data-llen='1428:1451'>　莊姜無子陳女戴媯生完莊姜以為己子莊公薨完</span><br/>
<span class='tline' id='l75' data-llen='1451:1466'>　立而州吁弑之戴媯於是大歸</span><br/>
<span class='tline' id='l76' data-llen='1466:1489'>燕燕于飛差池其羽之子于歸逺送于野瞻望弗及泣</span><br/>
<span class='tline' id='l77' data-llen='1489:1494'>涕如雨</span><br/>
<span class='tline' id='l78' data-llen='1494:1517'>　燕燕鳦也春則來秋則去知有所避也燕將飛而差</span><br/>
<span class='tline' id='l79' data-llen='1517:1543'><a onclick="displayPageImage('KR1c0010', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1543:1566'>　池其羽猶戴媯之將别而不忍也禮婦人送迎不出</span><br/>
<span class='tline' id='l81' data-llen='1566:1581'>　門逺送至野情之所不能已也</span><br/>
<span class='tline' id='l82' data-llen='1581:1604'>燕燕于飛頡之頏之之子于歸逺于將之瞻望弗及佇</span><br/>
<span class='tline' id='l83' data-llen='1604:1609'>立以泣</span><br/>
<span class='tline' id='l84' data-llen='1609:1621'>　將送也頡頏左右顧也</span><br/>
<span class='tline' id='l85' data-llen='1621:1644'>燕燕于飛下上其音之子于歸逺送于南瞻望弗及實</span><br/>
<span class='tline' id='l86' data-llen='1644:1649'>勞我心</span><br/>
<span class='tline' id='l87' data-llen='1649:1656'>　陳在衛南</span><br/>
<span class='tline' id='l88' data-llen='1656:1682'><a onclick="displayPageImage('KR1c0010', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1682:1705'>仲氏任只其心塞淵終溫且惠淑慎其身先君之思以</span><br/>
<span class='tline' id='l90' data-llen='1705:1710'>朂寡人</span><br/>
<span class='tline' id='l91' data-llen='1710:1727'>　仲戴媯字也任大也塞實也淵深也</span><br/>
<span class='tline' id='l92' data-llen='1727:1739'>　　　燕燕四章章六句</span><br/>
<span class='tline' id='l93' data-llen='1739:1749'>日月衛莊姜傷已也</span><br/>
<span class='tline' id='l94' data-llen='1749:1772'>日居月諸照臨下土乃如之人兮逝不古處胡能有定</span><br/>
<span class='tline' id='l95' data-llen='1772:1778'>寧不我顧</span><br/>
<span class='tline' id='l96' data-llen='1778:1801'>　莊姜賢妃也莊公惑於嬖妾而不禮焉及完立而不</span><br/>
<span class='tline' id='l97' data-llen='1801:1827'><a onclick="displayPageImage('KR1c0010', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1827:1850'>　能終故其自傷曰君夫人日月也柰何捨我而逝不</span><br/>
<span class='tline' id='l99' data-llen='1850:1873'>　復其故處乎雖然捨我而能有所定尚可也苟為無</span><br/>
<span class='tline' id='l100' data-llen='1873:1896'>　定何用不顧我哉石碏之諌莊公曰將立州吁乃定</span><br/>
<span class='tline' id='l101' data-llen='1896:1919'>　之矣若猶未也階之為亂莊公不從故及於禍此胡</span><br/>
<span class='tline' id='l102' data-llen='1919:1928'>　能有定之謂歟</span><br/>
<span class='tline' id='l103' data-llen='1928:1951'>日居月諸下土是冒乃如之人兮逝不相好胡能有定</span><br/>
<span class='tline' id='l104' data-llen='1951:1974'>寧不我報日居月諸出自東方乃如之人兮徳音無良</span><br/>
<span class='tline' id='l105' data-llen='1974:1984'>胡能有定俾也可忘</span><br/>
<span class='tline' id='l106' data-llen='1984:2010'><a onclick="displayPageImage('KR1c0010', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2010:2033'>　日始月盛皆出於東方俾也可忘徒使我可忘之而</span><br/>
<span class='tline' id='l108' data-llen='2033:2037'>　已</span><br/>
<span class='tline' id='l109' data-llen='2037:2060'>日居月諸東方自出父兮母兮畜我不卒胡能有定報</span><br/>
<span class='tline' id='l110' data-llen='2060:2065'>我不述</span><br/>
<span class='tline' id='l111' data-llen='2065:2082'>　畜養也呼父母而訴所怨也述循也</span><br/>
<span class='tline' id='l112' data-llen='2082:2094'>　　　日月四章章六句</span><br/>
<span class='tline' id='l113' data-llen='2094:2104'>終風衛莊姜傷已也</span><br/>
<span class='tline' id='l114' data-llen='2104:2122'>終風且㬥顧我則笑謔浪笑敖中心是悼</span><br/>
<span class='tline' id='l115' data-llen='2122:2148'><a onclick="displayPageImage('KR1c0010', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2148:2171'>　終風終日之風也風霾曀雷皆以喻州吁之昏㬥也</span><br/>
<span class='tline' id='l117' data-llen='2171:2189'>終風且霾惠然肻來莫往莫來悠悠我思</span><br/>
<span class='tline' id='l118' data-llen='2189:2212'>　霾雨土也州吁往來皆不可常莊姜雖思之無益也</span><br/>
<span class='tline' id='l119' data-llen='2212:2230'>終風且曀不日有曀寤言不寐願言則嚏</span><br/>
<span class='tline' id='l120' data-llen='2230:2253'>　曀隂也古有又通嚏或作疐跲也寤而思之則不寐</span><br/>
<span class='tline' id='l121' data-llen='2253:2274'>　願往從之則若有跲制而止之者言不欲往耳</span><br/>
<span class='tline' id='l122' data-llen='2274:2292'>曀曀其隂虺虺其靁寤言不寐願言則懷</span><br/>
<span class='tline' id='l123' data-llen='2292:2306'>　懷安也安於其所不欲往也</span><br/>
<span class='tline' id='l124' data-llen='2306:2332'><a onclick="displayPageImage('KR1c0010', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2332:2344'>　　　終風四章章四句</span><br/>
<span class='tline' id='l126' data-llen='2344:2352'>擊鼓怨州吁也</span><br/>
<span class='tline' id='l127' data-llen='2352:2370'>擊鼓其鏜踊躍用兵土國城漕我獨南行</span><br/>
<span class='tline' id='l128' data-llen='2370:2393'>　漕衛邑也南行伐鄭也莊公之世鄭人伐衛州吁既</span><br/>
<span class='tline' id='l129' data-llen='2393:2416'>　立將脩先君之怨於鄭而宋公子馮在焉鄭人將納</span><br/>
<span class='tline' id='l130' data-llen='2416:2439'>　之故使告於宋與陳蔡共伐之是時民有為土功於</span><br/>
<span class='tline' id='l131' data-llen='2439:2462'>　國者有城漕者我獨南行伐鄭去國逺役為最苦也</span><br/>
<span class='tline' id='l132' data-llen='2462:2480'>從孫子仲平陳與宋不我以歸憂心有忡</span><br/>
<span class='tline' id='l133' data-llen='2480:2506'><a onclick="displayPageImage('KR1c0010', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2506:2522'>　孫子仲者公孫文仲伐鄭之帥也</span><br/>
<span class='tline' id='l135' data-llen='2522:2540'>爰居爰處爰喪其馬于以求之于林之下</span><br/>
<span class='tline' id='l136' data-llen='2540:2563'>　民將征行與其室家訣别曰是行也將於何居處於</span><br/>
<span class='tline' id='l137' data-llen='2563:2586'>　何喪其馬乎若求我與馬當求之於林之下蓋預為</span><br/>
<span class='tline' id='l138' data-llen='2586:2606'>　敗計也軍行必依山林求之林下庶幾得之</span><br/>
<span class='tline' id='l139' data-llen='2606:2624'>死生契闊與子成説執子之手與子偕老</span><br/>
<span class='tline' id='l140' data-llen='2624:2647'>　契闊勤苦也成説歴數之也然猶庶幾獲免於死亡</span><br/>
<span class='tline' id='l141' data-llen='2647:2660'>　故曰執子之手與子偕老</span><br/>
<span class='tline' id='l142' data-llen='2660:2686'><a onclick="displayPageImage('KR1c0010', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2686:2704'>于嗟闊兮不我活兮于嗟洵兮不我信兮</span><br/>
<span class='tline' id='l144' data-llen='2704:2727'>　闊逺也洵信也不務活其民而貪逺略故曰于嗟闊</span><br/>
<span class='tline' id='l145' data-llen='2727:2750'>　兮不我活兮告之以誠言而不吾用故曰于嗟洵兮</span><br/>
<span class='tline' id='l146' data-llen='2750:2757'>　不我信兮</span><br/>
<span class='tline' id='l147' data-llen='2757:2769'>　　　擊鼓五章章四句</span><br/>
<span class='tline' id='l148' data-llen='2769:2777'>凱風美孝子也</span><br/>
<span class='tline' id='l149' data-llen='2777:2795'>凱風自南吹彼棘心棘心夭夭母氏劬勞</span><br/>
<span class='tline' id='l150' data-llen='2795:2818'>　衛之淫風流行雖有七子之母猶不能安其室子欲</span><br/>
<span class='tline' id='l151' data-llen='2818:2844'><a onclick="displayPageImage('KR1c0010', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2844:2867'>　止之而不忍言也故深自責而已凱風南風也棘難</span><br/>
<span class='tline' id='l153' data-llen='2867:2890'>　長之木也風之吹棘心而至於夭夭也勞矣母之於</span><br/>
<span class='tline' id='l154' data-llen='2890:2911'>　子其勞如是風也而不能使留焉則子之過也</span><br/>
<span class='tline' id='l155' data-llen='2911:2929'>凱風自南吹彼棘薪母氏聖善我無令人</span><br/>
<span class='tline' id='l156' data-llen='2929:2938'>　棘薪言其成也</span><br/>
<span class='tline' id='l157' data-llen='2938:2956'>爰有寒泉在浚之下有子七人母氏勞苦</span><br/>
<span class='tline' id='l158' data-llen='2956:2979'>　浚衛地其下有寒泉泉在浚下而浚䝉其澤我曾此</span><br/>
<span class='tline' id='l159' data-llen='2979:2987'>　泉之不若也</span><br/>
<span class='tline' id='l160' data-llen='2987:3013'><a onclick="displayPageImage('KR1c0010', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3013:3031'>睍睆黄鳥載好其音有子七人莫慰母心</span><br/>
<span class='tline' id='l162' data-llen='3031:3054'>　睍睆好貌也鳥猶能好其音以説人而我獨不能説</span><br/>
<span class='tline' id='l163' data-llen='3054:3060'>　吾母哉</span><br/>
<span class='tline' id='l164' data-llen='3060:3072'>　　　凱風四章章四句</span><br/>
<span class='tline' id='l165' data-llen='3072:3081'>雄雉刺衛宣公也</span><br/>
<span class='tline' id='l166' data-llen='3081:3104'>　毛詩之敘曰宣公淫亂不恤國事軍旅數起大夫久</span><br/>
<span class='tline' id='l167' data-llen='3104:3127'>　役男女怨曠夫此詩言宣公好用兵如雄雉之勇於</span><br/>
<span class='tline' id='l168' data-llen='3127:3150'>　鬬故曰不忮不求何用不臧以為軍旅數起大夫久</span><br/>
<span class='tline' id='l169' data-llen='3150:3177'><a onclick="displayPageImage('KR1c0010', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3177:3200'>　役是矣以為并刺其淫亂怨曠則此詩之所不言也</span><br/>
<span class='tline' id='l171' data-llen='3200:3218'>雄雉于飛泄泄其羽我之懷矣自貽伊阻</span><br/>
<span class='tline' id='l172' data-llen='3218:3241'>　雄雉勇於鬬飛而鼓其翼泄泄然不顧也宣公之時</span><br/>
<span class='tline' id='l173' data-llen='3241:3264'>　大夫久於征役以公為猶雉耳故自咎其懷於衛曰</span><br/>
<span class='tline' id='l174' data-llen='3264:3275'>　我之懷矣自貽伊阻</span><br/>
<span class='tline' id='l175' data-llen='3275:3293'>雄雉于飛下上其音展矣君子實勞我心</span><br/>
<span class='tline' id='l176' data-llen='3293:3315'>　展誠也思得信厚之君以事之而不可得故勞也</span><br/>
<span class='tline' id='l177' data-llen='3315:3333'>瞻彼日月悠悠我思道之云逺曷云能來</span><br/>
<span class='tline' id='l178' data-llen='3333:3360'><a onclick="displayPageImage('KR1c0010', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3360:3375'>　征役既久思歸而不得之辭也</span><br/>
<span class='tline' id='l180' data-llen='3375:3393'>百爾君子不知徳行不忮不求何用不臧</span><br/>
<span class='tline' id='l181' data-llen='3393:3416'>　忮害也宣公好富而多求國人苦之故告其君子曰</span><br/>
<span class='tline' id='l182' data-llen='3416:3439'>　吾不知孰為徳行苟不忮害不貪求斯可矣何用之</span><br/>
<span class='tline' id='l183' data-llen='3439:3445'>　不善哉</span><br/>
<span class='tline' id='l184' data-llen='3445:3457'>　　　雄雉四章章四句</span><br/>
<span class='tline' id='l185' data-llen='3457:3468'>匏有苦葉刺衛宣公也</span><br/>
<span class='tline' id='l186' data-llen='3468:3484'>匏有苦葉濟有深渉深則厲淺則揭</span><br/>
<span class='tline' id='l187' data-llen='3484:3511'><a onclick="displayPageImage('KR1c0010', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3511:3534'>　春秋傳曰苦匏不材於人供濟而已怙苦匏而渉深</span><br/>
<span class='tline' id='l189' data-llen='3534:3557'>　濟未有不溺者也而况於無匏乎有人焉曰深則吾</span><br/>
<span class='tline' id='l190' data-llen='3557:3580'>　厲淺則吾揭無不渡也則亦不畏不義不忌非禮之</span><br/>
<span class='tline' id='l191' data-llen='3580:3602'>　人也宣公烝於夷姜而納伋之妻昏亂甚矣故云</span><br/>
<span class='tline' id='l192' data-llen='3602:3622'>有瀰濟盈有鷕雉鳴濟盈不濡軌雉鳴求其牡</span><br/>
<span class='tline' id='l193' data-llen='3622:3645'>　鷕雉聲也軌軾前也飛曰雄雌走曰牝牡有瀰濟盈</span><br/>
<span class='tline' id='l194' data-llen='3645:3668'>　而視之以不濡軌有鷕雉鳴而反求其牡衆之所謂</span><br/>
<span class='tline' id='l195' data-llen='3668:3679'>　不可而不顧之辭也</span><br/>
<span class='tline' id='l196' data-llen='3679:3706'><a onclick="displayPageImage('KR1c0010', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3706:3724'>雝雝鳴鴈旭日始旦士如歸妻迨冰未泮</span><br/>
<span class='tline' id='l198' data-llen='3724:3747'>　雝雝鴈之和聲也納采用鴈旭日始旦大昕之時也</span><br/>
<span class='tline' id='l199' data-llen='3747:3770'>　自納采至請期用昕親迎用昏冰之未泮昏姻之時</span><br/>
<span class='tline' id='l200' data-llen='3770:3793'>　也宣公淫昏而國人化之故此章為陳昏禮之正也</span><br/>
<span class='tline' id='l201' data-llen='3793:3811'>招招舟子人渉卬否人渉卬否卬湏我友</span><br/>
<span class='tline' id='l202' data-llen='3811:3834'>　卬我也人皆輕渉而操舟者獨招招然不肻從言衛</span><br/>
<span class='tline' id='l203' data-llen='3834:3857'>　人相率為亂而其君子猶待禮而後行不得其偶不</span><br/>
<span class='tline' id='l204' data-llen='3857:3862'>　行也</span><br/>
<span class='tline' id='l205' data-llen='3862:3889'><a onclick="displayPageImage('KR1c0010', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3889:3903'>　　　匏有苦葉四章章四句</span><br/>
<span class='tline' id='l207' data-llen='3903:3913'>谷風刺夫婦失道也</span><br/>
<span class='tline' id='l208' data-llen='3913:3936'>習習谷風以隂以雨黽勉同心不宜有怒采葑采菲無</span><br/>
<span class='tline' id='l209' data-llen='3936:3949'>以下體徳音莫違及爾同死</span><br/>
<span class='tline' id='l210' data-llen='3949:3972'>　谷風東風也風行於隂雨而不廢其和夫婦黽勉同</span><br/>
<span class='tline' id='l211' data-llen='3972:3995'>　心憂樂共之而何怒之有葑須也菲芴也人不以其</span><br/>
<span class='tline' id='l212' data-llen='3995:4018'>　下之不善而棄其上之可食譬如婦人徳音不違而</span><br/>
<span class='tline' id='l213' data-llen='4018:4023'>　足矣</span><br/>
<span class='tline' id='l214' data-llen='4023:4050'><a onclick="displayPageImage('KR1c0010', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4050:4073'>行道遲遲中心有違不逺伊邇薄送我畿誰謂荼苦其</span><br/>
<span class='tline' id='l216' data-llen='4073:4086'>甘如薺宴爾新昏如兄如弟</span><br/>
<span class='tline' id='l217' data-llen='4086:4109'>　畿内門也荼苦菜也行道而有所違者其行遲遲而</span><br/>
<span class='tline' id='l218' data-llen='4109:4132'>　不忍去今君子之棄我曾不如是行道之人也其送</span><br/>
<span class='tline' id='l219' data-llen='4132:4153'>　我止於畿而已故其心苦之而不知荼之苦也</span><br/>
<span class='tline' id='l220' data-llen='4153:4171'>涇以渭濁湜湜其沚宴爾新昏不我屑以</span><br/>
<span class='tline' id='l221' data-llen='4171:4194'>　湜湜水見底也沚小渚也屑潔也涇水入渭渭清而</span><br/>
<span class='tline' id='l222' data-llen='4194:4217'>　涇濁涇以渭故人謂之濁耳然其沚湜湜然上下如</span><br/>
<span class='tline' id='l223' data-llen='4217:4244'><a onclick="displayPageImage('KR1c0010', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4244:4267'>　一婦人自言脩潔如此柰何以新昏之故而遂不吾</span><br/>
<span class='tline' id='l225' data-llen='4267:4272'>　潔也</span><br/>
<span class='tline' id='l226' data-llen='4272:4290'>毋逝我梁毋發我笱我躬不閲遑恤我後</span><br/>
<span class='tline' id='l227' data-llen='4290:4313'>　梁笱皆所設以取魚逝人之梁而發人之笱因人之</span><br/>
<span class='tline' id='l228' data-llen='4313:4336'>　成功之謂也新昏因舊室之成業不知其成之難則</span><br/>
<span class='tline' id='l229' data-llen='4336:4359'>　將輕用之我雖見棄猶憂其後之不繼也故告而止</span><br/>
<span class='tline' id='l230' data-llen='4359:4382'>　之既而曰我躬且不容何暇恤我後哉知告之無益</span><br/>
<span class='tline' id='l231' data-llen='4382:4391'>　之辭也閱容也</span><br/>
<span class='tline' id='l232' data-llen='4391:4418'><a onclick="displayPageImage('KR1c0010', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4418:4441'>就其深矣方之舟之就其淺矣泳之游之何有何亡黽</span><br/>
<span class='tline' id='l234' data-llen='4441:4454'>勉求之凡民有喪匍匐救之</span><br/>
<span class='tline' id='l235' data-llen='4454:4477'>　此章言其深淺有無無所避者民之有喪猶將匍匐</span><br/>
<span class='tline' id='l236' data-llen='4477:4492'>　救之况於事君子而有不盡乎</span><br/>
<span class='tline' id='l237' data-llen='4492:4515'>不我能慉反以我為讎既阻我徳賈用不售昔育恐育</span><br/>
<span class='tline' id='l238' data-llen='4515:4530'>鞠及爾顚覆既生既育比予于毒</span><br/>
<span class='tline' id='l239' data-llen='4530:4553'>　慉養也夫婦之親而至為仇讎故雖平生之徳義皆</span><br/>
<span class='tline' id='l240' data-llen='4553:4576'>　鬻而不售育生也鞠窮也昔者生於恐懼鞠窮之中</span><br/>
<span class='tline' id='l241' data-llen='4576:4603'><a onclick="displayPageImage('KR1c0010', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4603:4626'>　及爾顚覆而不顧今亦既生育矣而比予于毒毒者</span><br/>
<span class='tline' id='l243' data-llen='4626:4635'>　人之所棄惡也</span><br/>
<span class='tline' id='l244' data-llen='4635:4658'>我有旨蓄亦以御冬宴爾新昏以我御窮有洸有潰既</span><br/>
<span class='tline' id='l245' data-llen='4658:4671'>詒我肄不念昔者伊余來塈</span><br/>
<span class='tline' id='l246' data-llen='4671:4694'>　旨美也蓄聚也洸洸武也潰潰怒也詒遺也肄勞也</span><br/>
<span class='tline' id='l247' data-llen='4694:4717'>　塈息也蓄美菜者所以御冬月之無也今君子亦以</span><br/>
<span class='tline' id='l248' data-llen='4717:4740'>　我御窮而已及其富樂則不我以不念昔者由我而</span><br/>
<span class='tline' id='l249' data-llen='4740:4748'>　獲此安息也</span><br/>
<span class='tline' id='l250' data-llen='4748:4775'><a onclick="displayPageImage('KR1c0010', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4775:4787'>　　　谷風六章章八句</span><br/>
<span class='tline' id='l252' data-llen='4787:4802'>式微黎侯寓于衛其臣勸以歸也</span><br/>
<span class='tline' id='l253' data-llen='4802:4810'>　黎今黎陽也</span><br/>
<span class='tline' id='l254' data-llen='4810:4833'>式微式微胡不歸微君之故胡為乎中露式微式微胡</span><br/>
<span class='tline' id='l255' data-llen='4833:4846'>不歸微君之躬胡為乎泥中</span><br/>
<span class='tline' id='l256' data-llen='4846:4869'>　式試也狄人迫逐黎侯黎侯寓于衛衛不能納而不</span><br/>
<span class='tline' id='l257' data-llen='4869:4892'>　歸其臣尤之故曰君子之所以觀其人者於其微耳</span><br/>
<span class='tline' id='l258' data-llen='4892:4915'>　是以試之於微而不可則止今君之寓於衛久矣而</span><br/>
<span class='tline' id='l259' data-llen='4915:4942'><a onclick="displayPageImage('KR1c0010', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='4942:4965'>　衛不吾勤其不吾納者可見矣而胡為不自歸乎衛</span><br/>
<span class='tline' id='l261' data-llen='4965:4988'>　人非君之故之為而胡為久於其地乎中露泥中言</span><br/>
<span class='tline' id='l262' data-llen='4988:5001'>　其㬥露而無覆藉之者也</span><br/>
<span class='tline' id='l263' data-llen='5001:5013'>　　　式微二章章四句</span><br/>
<span class='tline' id='l264' data-llen='5013:5021'>旄丘責衛伯也</span><br/>
<span class='tline' id='l265' data-llen='5021:5044'>　衛侯爵時為州伯故稱伯歟孔子之敘詩也自為一</span><br/>
<span class='tline' id='l266' data-llen='5044:5067'>　書故式微旄丘之敘相因之辭也而毛氏之敘旄丘</span><br/>
<span class='tline' id='l267' data-llen='5067:5090'>　則又曰狄人迫逐黎侯黎侯寓於衛衛不能修方伯</span><br/>
<span class='tline' id='l268' data-llen='5090:5117'><a onclick="displayPageImage('KR1c0010', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5117:5140'>　連率之職黎之臣子以責於衛其言與前相復非一</span><br/>
<span class='tline' id='l270' data-llen='5140:5148'>　人之辭明矣</span><br/>
<span class='tline' id='l271' data-llen='5148:5168'>旄丘之葛兮何誕之節兮叔兮伯兮何多日也</span><br/>
<span class='tline' id='l272' data-llen='5168:5191'>　前髙曰旄丘誕闊也叔兮伯兮同姓之國也旄丘之</span><br/>
<span class='tline' id='l273' data-llen='5191:5214'>　葛其節雖甚闊也然而無以其闊節而謂患不相及</span><br/>
<span class='tline' id='l274' data-llen='5214:5237'>　苟斷其一節而百節廢矣譬如諸侯雖異國而相為</span><br/>
<span class='tline' id='l275' data-llen='5237:5255'>　蔽苟黎亡則衛及矣奈何久而不救哉</span><br/>
<span class='tline' id='l276' data-llen='5255:5273'>何其處也必有與也何其久也必有以也</span><br/>
<span class='tline' id='l277' data-llen='5273:5300'><a onclick="displayPageImage('KR1c0010', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5300:5323'>　夫豈無故而久處於衛哉以為與衛同患勢之所當</span><br/>
<span class='tline' id='l279' data-llen='5323:5328'>　救也</span><br/>
<span class='tline' id='l280' data-llen='5328:5346'>狐裘蒙戎匪車不東叔兮伯兮靡所與同</span><br/>
<span class='tline' id='l281' data-llen='5346:5369'>　蒙戎亂貌也久留於衛裘已敝矣非吾車不能渡河</span><br/>
<span class='tline' id='l282' data-llen='5369:5392'>　以告東方之諸侯也以為東方諸侯無與我同患者</span><br/>
<span class='tline' id='l283' data-llen='5392:5415'>　耳是以止於衛而不去蓋是時衛猶在河北黎衛壤</span><br/>
<span class='tline' id='l284' data-llen='5415:5431'>　土相接故狄之為患黎與衛共之</span><br/>
<span class='tline' id='l285' data-llen='5431:5449'>瑣兮尾兮流離之子叔兮伯兮褎如充耳</span><br/>
<span class='tline' id='l286' data-llen='5449:5476'><a onclick="displayPageImage('KR1c0010', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5476:5499'>　瑣小也尾末也流離梟也其子長大則食其母狄之</span><br/>
<span class='tline' id='l288' data-llen='5499:5522'>　虐始於黎衛人以狄之微而不忌譬如流離之養其</span><br/>
<span class='tline' id='l289' data-llen='5522:5545'>　子不知其將為已患也然告之而不聽褎褎然如或</span><br/>
<span class='tline' id='l290' data-llen='5545:5559'>　充其耳其後衛人遂有狄難</span><br/>
<span class='tline' id='l291' data-llen='5559:5571'>　　　旄丘四章章四句</span><br/>
<span class='tline' id='l292' data-llen='5571:5580'>簡兮刺不用賢也</span><br/>
<span class='tline' id='l293' data-llen='5580:5603'>　毛詩之敘曰衛之賢者仕於伶官皆可以承事王者</span><br/>
<span class='tline' id='l294' data-llen='5603:5626'>　夫此詩言賢者不見用而思愬之天子故曰云誰之</span><br/>
<span class='tline' id='l295' data-llen='5626:5653'><a onclick="displayPageImage('KR1c0010', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5653:5676'>　思西方美人知周之不足愬故曰彼美人兮西方之</span><br/>
<span class='tline' id='l297' data-llen='5676:5699'>　人兮毛詩既以西方美人為周而又以彼美人為衛</span><br/>
<span class='tline' id='l298' data-llen='5699:5722'>　之賢者曰所謂西方之人者言其宜在王室也可乎</span><br/>
<span class='tline' id='l299' data-llen='5722:5745'>簡兮簡兮方將萬舞日之方中在前上處碩人俁俁公</span><br/>
<span class='tline' id='l300' data-llen='5745:5750'>庭萬舞</span><br/>
<span class='tline' id='l301' data-llen='5750:5773'>　簡擇也萬舞千舞也方且萬舞而勤於擇人言其盡</span><br/>
<span class='tline' id='l302' data-llen='5773:5796'>　心於舞而不知其他也日中而舞未止言無度也在</span><br/>
<span class='tline' id='l303' data-llen='5796:5819'>　前上處居舞者之前列也俁俁壯大貌也俁俁之碩</span><br/>
<span class='tline' id='l304' data-llen='5819:5846'><a onclick="displayPageImage('KR1c0010', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5846:5858'>　人非所宜舞於中庭也</span><br/>
<span class='tline' id='l306' data-llen='5858:5881'>有力如虎執轡如組左手執籥右手秉翟赫如渥赭公</span><br/>
<span class='tline' id='l307' data-llen='5881:5886'>言錫爵</span><br/>
<span class='tline' id='l308' data-llen='5886:5909'>　組織組也織組者總紕於此而成文於彼善御者執</span><br/>
<span class='tline' id='l309' data-llen='5909:5932'>　轡於上而馬馳於下如織組也言有力而善御者可</span><br/>
<span class='tline' id='l310' data-llen='5932:5955'>　以禦侮矣而使之執籥秉翟赫如渥赭卿大夫之容</span><br/>
<span class='tline' id='l311' data-llen='5955:5978'>　也而錫之以一爵記曰祭有畀煇胞翟閽寺者惠下</span><br/>
<span class='tline' id='l312' data-llen='5978:5989'>　之道也惠不過一散</span><br/>
<span class='tline' id='l313' data-llen='5989:6016'><a onclick="displayPageImage('KR1c0010', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6016:6039'>山有榛隰有苓云誰之思西方美人彼美人兮西方之</span><br/>
<span class='tline' id='l315' data-llen='6039:6043'>人兮</span><br/>
<span class='tline' id='l316' data-llen='6043:6066'>　榛栗屬苓大苦也山則宜有榛也隰則宜有苓也傷</span><br/>
<span class='tline' id='l317' data-llen='6066:6089'>　碩人之不當其處也賢者仕於諸侯而不得志則思</span><br/>
<span class='tline' id='l318' data-llen='6089:6112'>　愬之天子西方周之所在也周衰而天子不能正諸</span><br/>
<span class='tline' id='l319' data-llen='6112:6135'>　侯雖復知其賢亦將無如之何矣故曰彼美人兮西</span><br/>
<span class='tline' id='l320' data-llen='6135:6149'>　方之人兮言其不能及逺也</span><br/>
<span class='tline' id='l321' data-llen='6149:6161'>　　　簡兮三章章六句</span><br/>
<span class='tline' id='l322' data-llen='6161:6188'><a onclick="displayPageImage('KR1c0010', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6188:6197'>泉水衛女思歸也</span><br/>
<span class='tline' id='l324' data-llen='6197:6220'>　凡詩皆繫於所作之國故木瓜雖美齊桓而在衛猗</span><br/>
<span class='tline' id='l325' data-llen='6220:6243'>　嗟雖刺魯莊而在齊泉水載馳竹竿皆異國之詩而</span><br/>
<span class='tline' id='l326' data-llen='6243:6266'>　在衛者以其聲衛聲歟記曰鄭音好濫淫志宋音燕</span><br/>
<span class='tline' id='l327' data-llen='6266:6289'>　女溺志衛音促數煩志齊音傲辟驕志蓋諸國之音</span><br/>
<span class='tline' id='l328' data-llen='6289:6312'>　未有同者衛國之女思衛而作詩其為衛音也固宜</span><br/>
<span class='tline' id='l329' data-llen='6312:6330'>　猶莊舄之病而越吟人情之所必然也</span><br/>
<span class='tline' id='l330' data-llen='6330:6353'>毖彼泉水亦流于淇有懷于衛靡日不思孌彼諸姬聊</span><br/>
<span class='tline' id='l331' data-llen='6353:6380'><a onclick="displayPageImage('KR1c0010', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6380:6385'>與之謀</span><br/>
<span class='tline' id='l333' data-llen='6385:6408'>　毖流貌也淇衛水也孌好貌也泉水出於他國而流</span><br/>
<span class='tline' id='l334' data-llen='6408:6431'>　於淇女子嫁於異國父母終思歸寧而不得是以思</span><br/>
<span class='tline' id='l335' data-llen='6431:6454'>　衛之諸姬將見而與之謀也夫思歸情之所當然也</span><br/>
<span class='tline' id='l336' data-llen='6454:6477'>　不歸法之不得已也聖人不以不得已之法而廢其</span><br/>
<span class='tline' id='l337' data-llen='6477:6490'>　當然之情故閔而録之也</span><br/>
<span class='tline' id='l338' data-llen='6490:6513'>出宿于泲飲餞于禰女子有行逺父母兄弟問我諸姑</span><br/>
<span class='tline' id='l339' data-llen='6513:6519'>遂及伯姊</span><br/>
<span class='tline' id='l340' data-llen='6519:6546'><a onclick="displayPageImage('KR1c0010', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6546:6569'>　始有事於道者祖而舍軷因飲酒於其側曰餞禮畢</span><br/>
<span class='tline' id='l342' data-llen='6569:6592'>　遂行宿於近郊泲禰所由適衛之道也書曰導沇水</span><br/>
<span class='tline' id='l343' data-llen='6592:6615'>　東流為濟入於河溢為滎春秋傳衛及狄戰敗於滎</span><br/>
<span class='tline' id='l344' data-llen='6615:6638'>　澤故濟水及衛衛女思歸而不獲故言其所由以歸</span><br/>
<span class='tline' id='l345' data-llen='6638:6661'>　之道以致其思之至也既言其所由以歸之道則又</span><br/>
<span class='tline' id='l346' data-llen='6661:6684'>　言其可以歸之義曰婦人有出嫁之道逺於其宗故</span><br/>
<span class='tline' id='l347' data-llen='6684:6707'>　禮緣人情使得歸寧因以問其姑姊今曷為不得哉</span><br/>
<span class='tline' id='l348' data-llen='6707:6730'>出宿于干飲餞于言載脂載舝還車言邁遄臻于衛不</span><br/>
<span class='tline' id='l349' data-llen='6730:6757'><a onclick="displayPageImage('KR1c0010', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='6757:6762'>瑕有害</span><br/>
<span class='tline' id='l351' data-llen='6762:6785'>　干言亦所由適衛之地也脂脂車也舝設舝也還車</span><br/>
<span class='tline' id='l352' data-llen='6785:6808'>　還施其車而試之也遄疾也害何也言其至衛非有</span><br/>
<span class='tline' id='l353' data-llen='6808:6820'>　瑕疵也而曷為不許哉</span><br/>
<span class='tline' id='l354' data-llen='6820:6843'>我思肥泉兹之永歎思須與漕我心悠悠駕言出遊以</span><br/>
<span class='tline' id='l355' data-llen='6843:6848'>寫我憂</span><br/>
<span class='tline' id='l356' data-llen='6848:6871'>　所出同所歸異曰肥泉蓋以自況也須漕皆衛邑也</span><br/>
<span class='tline' id='l357' data-llen='6871:6888'>　知其不可是以出遊以寫其憂而已</span><br/>
<span class='tline' id='l358' data-llen='6888:6915'><a onclick="displayPageImage('KR1c0010', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='6915:6927'>　　　泉水四章章六句</span><br/>
<span class='tline' id='l360' data-llen='6927:6937'>北門刺仕不得志也</span><br/>
<span class='tline' id='l361' data-llen='6937:6960'>出自北門憂心殷殷終窶且貧莫知我艱已焉哉天實</span><br/>
<span class='tline' id='l362' data-llen='6960:6968'>為之謂之何哉</span><br/>
<span class='tline' id='l363' data-llen='6968:6991'>　君子仕於亂世如出自北門背明而向隂也仕而不</span><br/>
<span class='tline' id='l364' data-llen='6991:7009'>　見用者君也而歸之天知命者之辭也</span><br/>
<span class='tline' id='l365' data-llen='7009:7032'>王事適我政事一埤益我我入自外室人交徧讁我已</span><br/>
<span class='tline' id='l366' data-llen='7032:7044'>焉哉天實為之謂之何哉</span><br/>
<span class='tline' id='l367' data-llen='7044:7071'><a onclick="displayPageImage('KR1c0010', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7071:7094'>　適之也埤厚也天子之政令既以適我國之政事復</span><br/>
<span class='tline' id='l369' data-llen='7094:7117'>　并以厚益我已事而反則其處者爭求其瑕疵而譴</span><br/>
<span class='tline' id='l370' data-llen='7117:7140'>　謫之言勞而不免其罪也謂之室人者在内而不事</span><br/>
<span class='tline' id='l371' data-llen='7140:7145'>　事也</span><br/>
<span class='tline' id='l372' data-llen='7145:7168'>王事敦我政事一埤遺我我入自外室人交徧摧我已</span><br/>
<span class='tline' id='l373' data-llen='7168:7180'>焉哉天實為之謂之何哉</span><br/>
<span class='tline' id='l374' data-llen='7180:7187'>　敦敦迫也</span><br/>
<span class='tline' id='l375' data-llen='7187:7199'>　　　北門三章章七句</span><br/>
<span class='tline' id='l376' data-llen='7199:7226'><a onclick="displayPageImage('KR1c0010', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7226:7233'>北風刺虐也</span><br/>
<span class='tline' id='l378' data-llen='7233:7256'>北風其涼雨雪其雱惠而好我攜手同行其虚其邪既</span><br/>
<span class='tline' id='l379' data-llen='7256:7261'>亟只且</span><br/>
<span class='tline' id='l380' data-llen='7261:7284'>　邪讀如徐北風而又雨雪其虐甚矣故其民苦之而</span><br/>
<span class='tline' id='l381' data-llen='7284:7307'>　相告曰苟有惠而好我者與汝攜手同行而從之昔</span><br/>
<span class='tline' id='l382' data-llen='7307:7329'>　之虚徐者今亦並為急刻之行矣尚曷為不行哉</span><br/>
<span class='tline' id='l383' data-llen='7329:7352'>北風其喈雨雪其霏惠而好我攜手同歸其虚其邪既</span><br/>
<span class='tline' id='l384' data-llen='7352:7357'>亟只且</span><br/>
<span class='tline' id='l385' data-llen='7357:7384'><a onclick="displayPageImage('KR1c0010', 'WYG', '002-22a' );" name="002-22a" class="pb">[002-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='7384:7393'>　喈疾貌霏甚貌</span><br/>
<span class='tline' id='l387' data-llen='7393:7416'>莫赤匪狐莫黑匪烏惠而好我攜手同車其虚其邪既</span><br/>
<span class='tline' id='l388' data-llen='7416:7421'>亟只且</span><br/>
<span class='tline' id='l389' data-llen='7421:7444'>　未有赤而非狐黑而非烏者言其君臣為惡如一也</span><br/>
<span class='tline' id='l390' data-llen='7444:7456'>　　　北風三章章六句</span><br/>
<span class='tline' id='l391' data-llen='7456:7463'>靜女刺時也</span><br/>
<span class='tline' id='l392' data-llen='7463:7482'>靜女其姝俟我於城隅愛而不見搔首踟蹰</span><br/>
<span class='tline' id='l393' data-llen='7482:7505'>　衛君内無賢妃之助故衛之君子思得靜一之女既</span><br/>
<span class='tline' id='l394' data-llen='7505:7532'><a onclick="displayPageImage('KR1c0010', 'WYG', '002-22b' );" name="002-22b" class="pb">[002-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='7532:7555'>　有美色又能待我以禮者而進之於君思而不可得</span><br/>
<span class='tline' id='l396' data-llen='7555:7574'>　是以踟蹰而求之城隅言髙而不可逾也</span><br/>
<span class='tline' id='l397' data-llen='7574:7606'>靜女其孌貽我<img height='20' width='20' alt='&amp;KR0686' title='KR0686' src='https://raw.githubusercontent.com/kanripo/KR-Gaiji/master/images/KR0686.png'/>管<img height='20' width='20' alt='&amp;KR0686' title='KR0686' src='https://raw.githubusercontent.com/kanripo/KR-Gaiji/master/images/KR0686.png'/>管有煒説懌女美</span><br/>
<span class='tline' id='l398' data-llen='7606:7636'>　古者后夫人必有女史<img height='20' width='20' alt='&amp;KR0686' title='KR0686' src='https://raw.githubusercontent.com/kanripo/KR-Gaiji/master/images/KR0686.png'/>管之法以記過失且以次</span><br/>
<span class='tline' id='l399' data-llen='7636:7659'>　敘羣妾之進御者煒赤貌也樂其有法而後説其美</span><br/>
<span class='tline' id='l400' data-llen='7659:7663'>　也</span><br/>
<span class='tline' id='l401' data-llen='7663:7682'>自牧歸荑洵美且異匪女之為美美人之貽</span><br/>
<span class='tline' id='l402' data-llen='7682:7705'>　牧田官也荑茅之始生者蓋言宮中無復斯人矣故</span><br/>
<span class='tline' id='l403' data-llen='7705:7732'><a onclick="displayPageImage('KR1c0010', 'WYG', '002-23a' );" name="002-23a" class="pb">[002-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='7732:7755'>　願得幽閒處子而進之君也苟有以是女進者吾非</span><br/>
<span class='tline' id='l405' data-llen='7755:7776'>　此女之美乃美其人之遺我者耳蓋求之至也</span><br/>
<span class='tline' id='l406' data-llen='7776:7788'>　　　靜女三章章四句</span><br/>
<span class='tline' id='l407' data-llen='7788:7797'>新臺刺衛宣公也</span><br/>
<span class='tline' id='l408' data-llen='7797:7815'>新臺有泚河水瀰瀰燕婉之求蘧篨不鮮</span><br/>
<span class='tline' id='l409' data-llen='7815:7838'>　宣公納伋之妻作新臺於河上而要之國人疾之而</span><br/>
<span class='tline' id='l410' data-llen='7838:7861'>　難言之故識其臺之所在而已燕婉謂伋也蘧篨不</span><br/>
<span class='tline' id='l411' data-llen='7861:7884'>　能俯者天下之惡疾所以深惡宣公也泚鮮明貌也</span><br/>
<span class='tline' id='l412' data-llen='7884:7911'><a onclick="displayPageImage('KR1c0010', 'WYG', '002-23b' );" name="002-23b" class="pb">[002-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='7911:7923'>　燕安也婉順也鮮善也</span><br/>
<span class='tline' id='l414' data-llen='7923:7941'>新臺有洒河水浼浼燕婉之求蘧篨不殄</span><br/>
<span class='tline' id='l415' data-llen='7941:7959'>　洒髙峻也殄絶也猶言病而不死者也</span><br/>
<span class='tline' id='l416' data-llen='7959:7977'>魚網之設鴻則離之燕婉之求得此戚施</span><br/>
<span class='tline' id='l417' data-llen='7977:8000'>　將適世子而得宣公猶網魚而得鴻所得非所求也</span><br/>
<span class='tline' id='l418' data-llen='8000:8010'>　戚施不能仰者也</span><br/>
<span class='tline' id='l419' data-llen='8010:8022'>　　　新臺三章章四句</span><br/>
<span class='tline' id='l420' data-llen='8022:8032'>二子乘舟思伋壽也</span><br/>
<span class='tline' id='l421' data-llen='8032:8059'><a onclick="displayPageImage('KR1c0010', 'WYG', '002-24a' );" name="002-24a" class="pb">[002-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8059:8077'>二子乘舟汎汎其景願言思子中心養養</span><br/>
<span class='tline' id='l423' data-llen='8077:8100'>　宣公納伋之妻生壽及朔朔與其母愬伋於公公使</span><br/>
<span class='tline' id='l424' data-llen='8100:8123'>　之於齊使盜先待於莘壽以告伋伋曰君命也不可</span><br/>
<span class='tline' id='l425' data-llen='8123:8146'>　以去壽竊其節而先往盜殺之伋至曰乃我也又殺</span><br/>
<span class='tline' id='l426' data-llen='8146:8169'>　之自衛適齊必渉河國人傷其往而不返汎汎然徒</span><br/>
<span class='tline' id='l427' data-llen='8169:8192'>　見其景欲往救之而不可得是以思之養養然憂而</span><br/>
<span class='tline' id='l428' data-llen='8192:8200'>　不知所定也</span><br/>
<span class='tline' id='l429' data-llen='8200:8218'>二子乘舟汎汎其逝願言思子不瑕有害</span><br/>
<span class='tline' id='l430' data-llen='8218:8245'><a onclick="displayPageImage('KR1c0010', 'WYG', '002-24b' );" name="002-24b" class="pb">[002-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='8245:8268'>　言二子若避害而去於義非有瑕疵也而曷為不去</span><br/>
<span class='tline' id='l432' data-llen='8268:8291'>　哉夫宣公將害伋伋不忍去而死之尚可也而壽之</span><br/>
<span class='tline' id='l433' data-llen='8291:8314'>　死獨何哉無救於兄而重父之過君子以為非義也</span><br/>
<span class='tline' id='l434' data-llen='8314:8328'>　　　二子乘舟二章章四句</span><br/>
<span class='tline' id='l435' data-llen='8328:8331'>　</span><br/>
<span class='tline' id='l436' data-llen='8331:8334'>　</span><br/>
<span class='tline' id='l437' data-llen='8334:8337'>　</span><br/>
<span class='tline' id='l438' data-llen='8337:8345'>　詩集傳卷二</span><br/>
</p>
<p><br/>
</p>
  </div>
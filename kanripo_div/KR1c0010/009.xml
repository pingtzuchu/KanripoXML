<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1c0010', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:209'>　詩集傳卷九　　　　　　　宋　蘇轍　撰</span><br/>
<span class='tline' id='l10' data-llen='209:223'>鹿鳴之什　　　　　　小雅</span><br/>
<span class='tline' id='l11' data-llen='223:246'>　小雅之所以為小大雅之所以為大何也小雅言政</span><br/>
<span class='tline' id='l12' data-llen='246:269'>　事之得失而大雅言道德之存亡政事雖大形也道</span><br/>
<span class='tline' id='l13' data-llen='269:292'>　德無小不可以形盡也蓋其所謂小者謂其可得而</span><br/>
<span class='tline' id='l14' data-llen='292:315'>　知量盡於所知而無餘也其所謂大者謂其不可得</span><br/>
<span class='tline' id='l15' data-llen='315:338'>　而知沛然其無涯者也故雖爵命諸侯征伐四國事</span><br/>
<span class='tline' id='l16' data-llen='338:364'><a onclick="displayPageImage('KR1c0010', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='364:387'>　之大者而在小雅行葦言燕兄弟耆老靈臺言麋鹿</span><br/>
<span class='tline' id='l18' data-llen='387:410'>　魚鼈蕩刺飲酒號呼韓弈歌韓侯取妻皆事之小者</span><br/>
<span class='tline' id='l19' data-llen='410:433'>　而在大雅夫政之得失利害止於其事而道德之存</span><br/>
<span class='tline' id='l20' data-llen='433:456'>　亡所指雖小而其所及者大矣毛詩之叙曰雅者政</span><br/>
<span class='tline' id='l21' data-llen='456:479'>　也政有大小故有小雅焉有大雅焉以二雅為皆政</span><br/>
<span class='tline' id='l22' data-llen='479:494'>　也而有小大之異蓋未之思歟</span><br/>
<span class='tline' id='l23' data-llen='494:504'>鹿鳴燕羣臣嘉賔也</span><br/>
<span class='tline' id='l24' data-llen='504:527'>呦呦鹿鳴食野之苹我有嘉賔鼓瑟吹笙吹笙鼓簧承</span><br/>
<span class='tline' id='l25' data-llen='527:553'><a onclick="displayPageImage('KR1c0010', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='553:566'>筐是將人之好我示我周行</span><br/>
<span class='tline' id='l27' data-llen='566:589'>　苹藾蕭也筐篚屬所以行幣帛也周忠信也鹿食於</span><br/>
<span class='tline' id='l28' data-llen='589:612'>　野無所畏忌則悠然自得而鳴呦呦矣我有嘉賔而</span><br/>
<span class='tline' id='l29' data-llen='612:635'>　禮樂以燕之從容以盡其歡使其自得如鹿之食苹</span><br/>
<span class='tline' id='l30' data-llen='635:658'>　則夫思以忠信之道示我矣忠信者可以願得之而</span><br/>
<span class='tline' id='l31' data-llen='658:666'>　不可强取也</span><br/>
<span class='tline' id='l32' data-llen='666:689'>呦呦鹿鳴食野之蒿我有嘉賔德音孔昭視民不恌君</span><br/>
<span class='tline' id='l33' data-llen='689:706'>子是則是傚我有㫖酒嘉賔式燕以敖</span><br/>
<span class='tline' id='l34' data-llen='706:732'><a onclick="displayPageImage('KR1c0010', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='732:744'>　視觀也恌輕也敖遊也</span><br/>
<span class='tline' id='l36' data-llen='744:767'>呦呦鹿鳴食野之芩我有嘉賔鼓瑟鼓琴鼓瑟鼓琴和</span><br/>
<span class='tline' id='l37' data-llen='767:783'>樂且湛我有㫖酒以燕樂嘉賔之心</span><br/>
<span class='tline' id='l38' data-llen='783:794'>　芩草也湛樂之久也</span><br/>
<span class='tline' id='l39' data-llen='794:806'>　　　鹿鳴三章章八句</span><br/>
<span class='tline' id='l40' data-llen='806:816'>四牡勞使臣之來也</span><br/>
<span class='tline' id='l41' data-llen='816:839'>　皇皇者華以遣使臣四牡以勞其來以事言之當先</span><br/>
<span class='tline' id='l42' data-llen='839:862'>　遣後勞今先勞而後遣何也鹿鳴之三常施於禮樂</span><br/>
<span class='tline' id='l43' data-llen='862:888'><a onclick="displayPageImage('KR1c0010', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='888:911'>　不獨用於勞遣故燕禮鄉飲酒歌焉意者以其聲為</span><br/>
<span class='tline' id='l45' data-llen='911:917'>　先後歟</span><br/>
<span class='tline' id='l46' data-llen='917:939'>四牡騑騑周道倭遲豈不懷歸王事靡盬我心傷悲</span><br/>
<span class='tline' id='l47' data-llen='939:962'>　騑騑行不止也倭遲歴逺之貌也王事無不堅固者</span><br/>
<span class='tline' id='l48' data-llen='962:974'>　是以不獲歸而傷悲也</span><br/>
<span class='tline' id='l49' data-llen='974:996'>四牡騑騑嘽嘽駱馬豈不懷歸王事靡盬不遑啓處</span><br/>
<span class='tline' id='l50' data-llen='996:1016'>　嘽嘽喘息也白馬黑鬛曰駱啓跪也處居也</span><br/>
<span class='tline' id='l51' data-llen='1016:1038'>翩翩者鵻載飛載下集于苞栩王事靡盬不遑將父</span><br/>
<span class='tline' id='l52' data-llen='1038:1064'><a onclick="displayPageImage('KR1c0010', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1064:1087'>　鵻夫不夫不祝鳩孝鳥也春秋傳曰祝鳩氏司徒也</span><br/>
<span class='tline' id='l54' data-llen='1087:1110'>　謂其孝故爾是以孝子不獲養而稱焉鵻之飛也則</span><br/>
<span class='tline' id='l55' data-llen='1110:1133'>　亦下而集於栩不若使者之久行不返不獲養父母</span><br/>
<span class='tline' id='l56' data-llen='1133:1140'>　也將養也</span><br/>
<span class='tline' id='l57' data-llen='1140:1162'>翩翩者鵻載飛載止集于苞杞王事靡盬不遑將母</span><br/>
<span class='tline' id='l58' data-llen='1162:1169'>　杞枸檵也</span><br/>
<span class='tline' id='l59' data-llen='1169:1191'>駕彼四駱載驟駸駸豈不懷歸是用作歌將母來諗</span><br/>
<span class='tline' id='l60' data-llen='1191:1214'>　駸駸驟貌也諗告也使者未甞不懷歸也故君為作</span><br/>
<span class='tline' id='l61' data-llen='1214:1240'><a onclick="displayPageImage('KR1c0010', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1240:1263'>　此歌於其來而告之以其欲養父母之意獨言將母</span><br/>
<span class='tline' id='l63' data-llen='1263:1272'>　因四章之文也</span><br/>
<span class='tline' id='l64' data-llen='1272:1284'>　　　四牡五章章五句</span><br/>
<span class='tline' id='l65' data-llen='1284:1295'>皇皇者華君遣使臣也</span><br/>
<span class='tline' id='l66' data-llen='1295:1313'>皇皇者華于彼原隰駪駪征夫每懷靡及</span><br/>
<span class='tline' id='l67' data-llen='1313:1336'>　皇皇煌煌也高平曰原下濕曰隰駪駪衆也煌煌之</span><br/>
<span class='tline' id='l68' data-llen='1336:1359'>　華生於原隰而不知原隰之異維其所在而無不煌</span><br/>
<span class='tline' id='l69' data-llen='1359:1382'>　煌者臣奉君命以出而每懷不及事之憂不忘咨訪</span><br/>
<span class='tline' id='l70' data-llen='1382:1408'><a onclick="displayPageImage('KR1c0010', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1408:1429'>　不以逺近險易易其心亦如華之無不煌煌也</span><br/>
<span class='tline' id='l72' data-llen='1429:1447'>我馬維駒六轡如濡載馳載驅周爰咨諏</span><br/>
<span class='tline' id='l73' data-llen='1447:1467'>　周忠信也爰於也訪問於善為咨咨事為諏</span><br/>
<span class='tline' id='l74' data-llen='1467:1485'>我馬維騏六轡如絲載馳載驅周爰咨謀</span><br/>
<span class='tline' id='l75' data-llen='1485:1492'>　咨難為謀</span><br/>
<span class='tline' id='l76' data-llen='1492:1510'>我馬維駱六轡沃若載馳載驅周爰咨度</span><br/>
<span class='tline' id='l77' data-llen='1510:1517'>　咨禮為度</span><br/>
<span class='tline' id='l78' data-llen='1517:1535'>我馬維駰六轡既均載馳載驅周爰咨詢</span><br/>
<span class='tline' id='l79' data-llen='1535:1561'><a onclick="displayPageImage('KR1c0010', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1561:1574'>　陰白襍毛曰駰咨親為詢</span><br/>
<span class='tline' id='l81' data-llen='1574:1588'>　　　皇皇者華五章章四句</span><br/>
<span class='tline' id='l82' data-llen='1588:1596'>常棣燕兄弟也</span><br/>
<span class='tline' id='l83' data-llen='1596:1619'>　春秋外傳曰周文公之詩也蓋傷管蔡之失道而作</span><br/>
<span class='tline' id='l84' data-llen='1619:1627'>　之以親兄弟</span><br/>
<span class='tline' id='l85' data-llen='1627:1645'>常棣之華鄂不韡韡凡今之人莫如兄弟</span><br/>
<span class='tline' id='l86' data-llen='1645:1668'>　常棣棣也鄂其承華者也未有華盛於上而鄂不韡</span><br/>
<span class='tline' id='l87' data-llen='1668:1691'>　韡者也兄弟之相為益亦猶是矣故曰凡今之人莫</span><br/>
<span class='tline' id='l88' data-llen='1691:1717'><a onclick="displayPageImage('KR1c0010', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1717:1740'>　如兄弟以為小人好以親為怨而樂從其疏也故此</span><br/>
<span class='tline' id='l90' data-llen='1740:1756'>　詩每陳朋友之不足恃者以告之</span><br/>
<span class='tline' id='l91' data-llen='1756:1774'>死喪之威兄弟孔懷原隰裒矣兄弟求矣</span><br/>
<span class='tline' id='l92' data-llen='1774:1797'>　兄弟之相懷不見於其平居而見於死喪之威今使</span><br/>
<span class='tline' id='l93' data-llen='1797:1820'>　人失其常居而聚於原隰之間則他人相舍而兄弟</span><br/>
<span class='tline' id='l94' data-llen='1820:1829'>　相求矣裒聚也</span><br/>
<span class='tline' id='l95' data-llen='1829:1847'>脊令在原兄弟急難每有良朋況也永歎</span><br/>
<span class='tline' id='l96' data-llen='1847:1870'>　脊令雝渠也飛則鳴行則摇不能自舍人之急難相</span><br/>
<span class='tline' id='l97' data-llen='1870:1896'><a onclick="displayPageImage('KR1c0010', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1896:1919'>　救不舍斯須如脊令者唯兄弟也雖有良朋其甚者</span><br/>
<span class='tline' id='l99' data-llen='1919:1934'>　不過為之長歎息而已況甚也</span><br/>
<span class='tline' id='l100' data-llen='1934:1953'>兄弟䦧于牆外禦其務每有良朋烝也無戎</span><br/>
<span class='tline' id='l101' data-llen='1953:1976'>　䦧狠也務當作侮烝塵也兄弟雖内䦧而不廢禦外</span><br/>
<span class='tline' id='l102' data-llen='1976:1999'>　侮使朋友而相忿也其能久者無為戎以害已則善</span><br/>
<span class='tline' id='l103' data-llen='1999:2010'>　矣尚可望其禦侮哉</span><br/>
<span class='tline' id='l104' data-llen='2010:2028'>喪亂既平既安且寧雖有兄弟不如友生</span><br/>
<span class='tline' id='l105' data-llen='2028:2051'>　人居平安之世不知兄弟之可恃而以至親相責望</span><br/>
<span class='tline' id='l106' data-llen='2051:2077'><a onclick="displayPageImage('KR1c0010', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2077:2100'>　則兄弟常多過失易以生怨故有以朋友為賢於兄</span><br/>
<span class='tline' id='l108' data-llen='2100:2123'>　弟者夫觀人於平安則不能得其實其必試之於患</span><br/>
<span class='tline' id='l109' data-llen='2123:2131'>　難而後得之</span><br/>
<span class='tline' id='l110' data-llen='2131:2149'>儐爾籩豆飲酒之飫兄弟既具和樂且孺</span><br/>
<span class='tline' id='l111' data-llen='2149:2172'>　儐陳也飫饜也孺屬也患世之疏逺其兄弟故教之</span><br/>
<span class='tline' id='l112' data-llen='2172:2195'>　陳其籩豆飲酒至飫使兄弟具來以觀其樂否苟樂</span><br/>
<span class='tline' id='l113' data-llen='2195:2206'>　也則其疏之者過矣</span><br/>
<span class='tline' id='l114' data-llen='2206:2224'>妻子好合如鼓瑟琴兄弟既翕和樂且湛</span><br/>
<span class='tline' id='l115' data-llen='2224:2250'><a onclick="displayPageImage('KR1c0010', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2250:2273'>　妻子以好合耳及其和也如鼓瑟琴況於兄弟之以</span><br/>
<span class='tline' id='l117' data-llen='2273:2296'>　天屬也哉特患不親之耳苟其親之其樂豈特妻子</span><br/>
<span class='tline' id='l118' data-llen='2296:2304'>　而已翕合也</span><br/>
<span class='tline' id='l119' data-llen='2304:2322'>宜爾室家樂爾妻孥是究是圖亶其然乎</span><br/>
<span class='tline' id='l120' data-llen='2322:2345'>　孥子也究深也亶信也小人思慮不能及逺常以為</span><br/>
<span class='tline' id='l121' data-llen='2345:2368'>　兄弟之於我無所損益不知兄弟之相親亦所以宜</span><br/>
<span class='tline' id='l122' data-llen='2368:2391'>　其室家而樂其妻孥者患其淺陋而不信故使之深</span><br/>
<span class='tline' id='l123' data-llen='2391:2404'>　思而逺圖之以信其然否</span><br/>
<span class='tline' id='l124' data-llen='2404:2430'><a onclick="displayPageImage('KR1c0010', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2430:2442'>　　　常棣八章章四句</span><br/>
<span class='tline' id='l126' data-llen='2442:2452'>伐木燕朋友故舊也</span><br/>
<span class='tline' id='l127' data-llen='2452:2475'>伐木丁丁鳥鳴嚶嚶出自幽谷遷于喬木嚶其鳴矣求</span><br/>
<span class='tline' id='l128' data-llen='2475:2498'>其友聲相彼鳥矣猶求友聲矧伊人矣不求友生神之</span><br/>
<span class='tline' id='l129' data-llen='2498:2506'>聽之終和且平</span><br/>
<span class='tline' id='l130' data-llen='2506:2529'>　丁丁伐木聲也嚶嚶兩鳥鳴也事之甚小而須友者</span><br/>
<span class='tline' id='l131' data-llen='2529:2552'>　伐木也物之無知而不忘其羣者鳥也鳥出於谷而</span><br/>
<span class='tline' id='l132' data-llen='2552:2575'>　升於木以木為安而不獨有也故嚶然而鳴以求其</span><br/>
<span class='tline' id='l133' data-llen='2575:2601'><a onclick="displayPageImage('KR1c0010', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2601:2624'>　友況於事之大於伐木而人之有知也哉是以先王</span><br/>
<span class='tline' id='l135' data-llen='2624:2647'>　不遺朋友故舊以為非特有人助也鬼神亦將祐之</span><br/>
<span class='tline' id='l136' data-llen='2647:2654'>　以和平矣</span><br/>
<span class='tline' id='l137' data-llen='2654:2677'>伐木許許釃酒有藇既有肥羜以速諸父寧適不來微</span><br/>
<span class='tline' id='l138' data-llen='2677:2682'>我弗顧</span><br/>
<span class='tline' id='l139' data-llen='2682:2705'>　許許柹貌也以筐曰釃以籔曰湑藇釃酒貌也羜未</span><br/>
<span class='tline' id='l140' data-llen='2705:2728'>　成羊也速召也伐木至小矣而猶須友故君子於其</span><br/>
<span class='tline' id='l141' data-llen='2728:2747'>　閒暇而酒食以燕樂之所以求其驩心也</span><br/>
<span class='tline' id='l142' data-llen='2747:2773'><a onclick="displayPageImage('KR1c0010', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2773:2796'>於粲灑埽陳饋八簋既有肥牡以速諸舅寧適不來微</span><br/>
<span class='tline' id='l144' data-llen='2796:2801'>我有咎</span><br/>
<span class='tline' id='l145' data-llen='2801:2812'>　粲鮮明也天子八簋</span><br/>
<span class='tline' id='l146' data-llen='2812:2835'>伐木于阪釃酒有衍籩豆有踐兄弟無逺民之失德乾</span><br/>
<span class='tline' id='l147' data-llen='2835:2840'>餱以愆</span><br/>
<span class='tline' id='l148' data-llen='2840:2863'>　愆過也民之失德也有以乾餱相譴讁故君子於其</span><br/>
<span class='tline' id='l149' data-llen='2863:2874'>　朋友故舊無所愛者</span><br/>
<span class='tline' id='l150' data-llen='2874:2897'>有酒湑我無酒酤我坎坎鼓我蹲蹲舞我迨我暇矣飲</span><br/>
<span class='tline' id='l151' data-llen='2897:2923'><a onclick="displayPageImage('KR1c0010', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2923:2928'>此湑矣</span><br/>
<span class='tline' id='l153' data-llen='2928:2951'>　湑莤之也酷買也有則湑之無則酤之不以有無為</span><br/>
<span class='tline' id='l154' data-llen='2951:2974'>　辭也奏之以鼓重之以舞盡其有以樂之也及我之</span><br/>
<span class='tline' id='l155' data-llen='2974:2989'>　暇而飲我以湑道主人之厚也</span><br/>
<span class='tline' id='l156' data-llen='2989:3001'>　　　伐木六章章六句</span><br/>
<span class='tline' id='l157' data-llen='3001:3009'>天保下報上也</span><br/>
<span class='tline' id='l158' data-llen='3009:3032'>　人君以鹿鳴之五詩宴其羣臣天保者豈以答是五</span><br/>
<span class='tline' id='l159' data-llen='3032:3055'>　詩於其宴也皆用之歟其言皆臣下所以願其君然</span><br/>
<span class='tline' id='l160' data-llen='3055:3081'><a onclick="displayPageImage('KR1c0010', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3081:3094'>　古禮廢矣不可得而知也</span><br/>
<span class='tline' id='l162' data-llen='3094:3117'>天保定爾亦孔之固俾爾單厚何福不除俾爾多益以</span><br/>
<span class='tline' id='l163' data-llen='3117:3122'>莫不庶</span><br/>
<span class='tline' id='l164' data-llen='3122:3145'>　保安也單盡也除開也天之安吾君亦甚固矣使之</span><br/>
<span class='tline' id='l165' data-llen='3145:3168'>　無不厚者是以無福不開予之使之多受增益是以</span><br/>
<span class='tline' id='l166' data-llen='3168:3177'>　無物不蕃庶者</span><br/>
<span class='tline' id='l167' data-llen='3177:3200'>天保定爾俾爾戩穀罄無不宜受天百禄降爾遐福維</span><br/>
<span class='tline' id='l168' data-llen='3200:3205'>日不足</span><br/>
<span class='tline' id='l169' data-llen='3205:3232'><a onclick="displayPageImage('KR1c0010', 'WYG', '009-10a' );" name="009-10a" class="pb">[009-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3232:3255'>　戩福也穀禄也將使之安有福禄故開其心智使之</span><br/>
<span class='tline' id='l171' data-llen='3255:3278'>　無所不宜以能受之詩云宜民宜人受禄於天如是</span><br/>
<span class='tline' id='l172' data-llen='3278:3301'>　然後可以長有其福而日且不足矣此所謂何福不</span><br/>
<span class='tline' id='l173' data-llen='3301:3306'>　除也</span><br/>
<span class='tline' id='l174' data-llen='3306:3329'>天保定爾以莫不興如山如阜如岡如陵如川之方至</span><br/>
<span class='tline' id='l175' data-llen='3329:3335'>以莫不增</span><br/>
<span class='tline' id='l176' data-llen='3335:3358'>　興作也言萬物無不作而盛者此所謂以莫不庶也</span><br/>
<span class='tline' id='l177' data-llen='3358:3381'>吉蠲為饎是用孝享禴祠烝甞于公先王君曰卜爾萬</span><br/>
<span class='tline' id='l178' data-llen='3381:3408'><a onclick="displayPageImage('KR1c0010', 'WYG', '009-10b' );" name="009-10b" class="pb">[009-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3408:3413'>夀無疆</span><br/>
<span class='tline' id='l180' data-llen='3413:3436'>　吉善也蠲潔也饎酒食也春曰祠夏曰禴秋曰甞冬</span><br/>
<span class='tline' id='l181' data-llen='3436:3459'>　曰烝公先公也君先君也卜予也尸嘏主人之辭也</span><br/>
<span class='tline' id='l182' data-llen='3459:3476'>　蓋言非獨天助之先祖亦莫不予也</span><br/>
<span class='tline' id='l183' data-llen='3476:3499'>神之弔矣詒爾多福民之質矣日用飲食羣黎百姓徧</span><br/>
<span class='tline' id='l184' data-llen='3499:3504'>為爾德</span><br/>
<span class='tline' id='l185' data-llen='3504:3527'>　神報之以福民無為而飲食百官象之而為其德言</span><br/>
<span class='tline' id='l186' data-llen='3527:3549'>　無有不順也弔至也質成也黎衆也百姓百官也</span><br/>
<span class='tline' id='l187' data-llen='3549:3576'><a onclick="displayPageImage('KR1c0010', 'WYG', '009-11a' );" name="009-11a" class="pb">[009-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3576:3599'>如月之恒如日之升如南山之夀不騫不崩如松柏之</span><br/>
<span class='tline' id='l189' data-llen='3599:3607'>茂無不爾或承</span><br/>
<span class='tline' id='l190' data-llen='3607:3630'>　天地神人無有不順則其所以願之者如此恒常也</span><br/>
<span class='tline' id='l191' data-llen='3630:3650'>　騫虧也木落則無繼落而有承者惟松柏也</span><br/>
<span class='tline' id='l192' data-llen='3650:3662'>　　　天保六章章六句</span><br/>
<span class='tline' id='l193' data-llen='3662:3670'>采薇遣戍役也</span><br/>
<span class='tline' id='l194' data-llen='3670:3693'>　采薇出車杕杜此三詩皆言文王為西伯以紂之命</span><br/>
<span class='tline' id='l195' data-llen='3693:3716'>　而伐玁狁故其詩曰自天子所謂我來矣天子謂紂</span><br/>
<span class='tline' id='l196' data-llen='3716:3743'><a onclick="displayPageImage('KR1c0010', 'WYG', '009-11b' );" name="009-11b" class="pb">[009-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3743:3766'>　也然此詩之作則非文王之世矣故其詩曰王命南</span><br/>
<span class='tline' id='l198' data-llen='3766:3789'>　仲往城于方王謂文王也文王未王而稱王後世之</span><br/>
<span class='tline' id='l199' data-llen='3789:3812'>　所追誦也而毛氏以王為紂故叙以為文王之世歌</span><br/>
<span class='tline' id='l200' data-llen='3812:3835'>　此詩以遣勞之夫紂得命文王而不得命南仲故王</span><br/>
<span class='tline' id='l201' data-llen='3835:3858'>　得為文王而不得為紂王不得為紂則此詩非文王</span><br/>
<span class='tline' id='l202' data-llen='3858:3867'>　之世之詩明矣</span><br/>
<span class='tline' id='l203' data-llen='3867:3890'>采薇采薇薇亦作止曰歸曰歸嵗亦莫止靡室靡家玁</span><br/>
<span class='tline' id='l204' data-llen='3890:3903'>狁之故不遑啓居玁狁之故</span><br/>
<span class='tline' id='l205' data-llen='3903:3930'><a onclick="displayPageImage('KR1c0010', 'WYG', '009-12a' );" name="009-12a" class="pb">[009-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3930:3953'>　文王為西伯以天子之命西伐昆夷北伐玁狁將遣</span><br/>
<span class='tline' id='l207' data-llen='3953:3976'>　戍役而戒其期曰薇可采而行故於其行而督之曰</span><br/>
<span class='tline' id='l208' data-llen='3976:3999'>　薇亦作矣可以行矣既告之以其行又告之以其歸</span><br/>
<span class='tline' id='l209' data-llen='3999:4022'>　曰嵗莫而後反凡所以使民久役於外弃其室家而</span><br/>
<span class='tline' id='l210' data-llen='4022:4036'>　不遑啓處者皆玁狁之故也</span><br/>
<span class='tline' id='l211' data-llen='4036:4059'>采薇采薇薇亦柔止曰歸曰歸心亦憂止憂心烈烈載</span><br/>
<span class='tline' id='l212' data-llen='4059:4072'>饑載渴我戍未定靡使歸聘</span><br/>
<span class='tline' id='l213' data-llen='4072:4095'>　行者内憂歸期之逺而外為饑渴之所困亦甚病矣</span><br/>
<span class='tline' id='l214' data-llen='4095:4122'><a onclick="displayPageImage('KR1c0010', 'WYG', '009-12b' );" name="009-12b" class="pb">[009-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4122:4144'>　戍者未定則無以使之歸聘天子是以若是急也</span><br/>
<span class='tline' id='l216' data-llen='4144:4167'>采薇采薇薇亦剛止曰歸曰歸嵗亦陽止王事靡盬不</span><br/>
<span class='tline' id='l217' data-llen='4167:4180'>遑啓處憂心孔疚我行不來</span><br/>
<span class='tline' id='l218' data-llen='4180:4203'>　始言薇作次言薇柔終言薇剛言時日已晚不可復</span><br/>
<span class='tline' id='l219' data-llen='4203:4226'>　留也嵗之陽十月也不來不反也兵行故有不反之</span><br/>
<span class='tline' id='l220' data-llen='4226:4230'>　憂</span><br/>
<span class='tline' id='l221' data-llen='4230:4253'>彼爾維何維常之華彼路斯何君子之車戎車既駕四</span><br/>
<span class='tline' id='l222' data-llen='4253:4266'>牡業業豈敢定居一月三捷</span><br/>
<span class='tline' id='l223' data-llen='4266:4293'><a onclick="displayPageImage('KR1c0010', 'WYG', '009-13a' );" name="009-13a" class="pb">[009-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4293:4316'>　爾華盛貌説文作薾常常棣也君子將帥也其車陳</span><br/>
<span class='tline' id='l225' data-llen='4316:4339'>　於道路如華之盛而其馬業業然壯也豈以是安於</span><br/>
<span class='tline' id='l226' data-llen='4339:4362'>　逺戍使汝不速反乎亦庶乎一月而三捷以來速歸</span><br/>
<span class='tline' id='l227' data-llen='4362:4366'>　耳</span><br/>
<span class='tline' id='l228' data-llen='4366:4389'>駕彼四牡四牡騤騤君子所依小人所腓四牡翼翼象</span><br/>
<span class='tline' id='l229' data-llen='4389:4402'>弭魚服豈不日戒玁狁孔棘</span><br/>
<span class='tline' id='l230' data-llen='4402:4425'>　騤騤强也腓辟也象弭以象骨飾弓末也魚服以魚</span><br/>
<span class='tline' id='l231' data-llen='4425:4448'>　獸之皮為矢服也棘急也將帥之車非獨君子之所</span><br/>
<span class='tline' id='l232' data-llen='4448:4475'><a onclick="displayPageImage('KR1c0010', 'WYG', '009-13b' );" name="009-13b" class="pb">[009-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4475:4498'>　依亦小人之所恃以辟患難也且將帥之在軍畏慎</span><br/>
<span class='tline' id='l234' data-llen='4498:4521'>　翼翼躬服弓矢相戒以玁狁甚急豈獨暇豫哉其勞</span><br/>
<span class='tline' id='l235' data-llen='4521:4534'>　苦憂患亦與士卒共之耳</span><br/>
<span class='tline' id='l236' data-llen='4534:4557'>昔我往矣楊柳依依今我來思雨雪霏霏行道遲遲載</span><br/>
<span class='tline' id='l237' data-llen='4557:4570'>渴載饑我心傷悲莫知我哀</span><br/>
<span class='tline' id='l238' data-llen='4570:4589'>　此章深言其往返之勤苦所以深慰之也</span><br/>
<span class='tline' id='l239' data-llen='4589:4601'>　　　采薇六章章八句</span><br/>
<span class='tline' id='l240' data-llen='4601:4609'>出車勞還率也</span><br/>
<span class='tline' id='l241' data-llen='4609:4636'><a onclick="displayPageImage('KR1c0010', 'WYG', '009-14a' );" name="009-14a" class="pb">[009-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4636:4659'>我出我車于彼牧矣自天子所謂我來矣召彼僕夫謂</span><br/>
<span class='tline' id='l243' data-llen='4659:4672'>之載矣王事多難維其棘矣</span><br/>
<span class='tline' id='l244' data-llen='4672:4695'>　牧郊也其將北伐也出車於郊而告之曰有至自天</span><br/>
<span class='tline' id='l245' data-llen='4695:4718'>　子所而使我出征者召僕夫而使之載王事多難不</span><br/>
<span class='tline' id='l246' data-llen='4718:4724'>　可緩也</span><br/>
<span class='tline' id='l247' data-llen='4724:4747'>我出我車于彼郊矣設此旐矣建彼旄矣彼旟旐斯胡</span><br/>
<span class='tline' id='l248' data-llen='4747:4760'>不斾斾憂心悄悄僕夫況瘁</span><br/>
<span class='tline' id='l249' data-llen='4760:4783'>　龜蛇曰旐鳥隼曰旟旄干旄也斾斾揚也況甚也君</span><br/>
<span class='tline' id='l250' data-llen='4783:4810'><a onclick="displayPageImage('KR1c0010', 'WYG', '009-14b' );" name="009-14b" class="pb">[009-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4810:4833'>　子勇於從事維恐旟旐之不斾斾與僕夫之甚瘁不</span><br/>
<span class='tline' id='l252' data-llen='4833:4840'>　如其志也</span><br/>
<span class='tline' id='l253' data-llen='4840:4863'>王命南仲往城于方出車彭彭旂旐央央天子命我城</span><br/>
<span class='tline' id='l254' data-llen='4863:4876'>彼朔方赫赫南仲玁狁于襄</span><br/>
<span class='tline' id='l255' data-llen='4876:4899'>　王謂文王也是時文王未王而稱王者後世之追稱</span><br/>
<span class='tline' id='l256' data-llen='4899:4922'>　也南仲文王之屬也方朔方也彭彭壯盛也交龍為</span><br/>
<span class='tline' id='l257' data-llen='4922:4945'>　旂央央明盛也襄除也文王命南仲往城朔方曰天</span><br/>
<span class='tline' id='l258' data-llen='4945:4968'>　子以是命我今使南仲為將以往庶乎玁狁之患於</span><br/>
<span class='tline' id='l259' data-llen='4968:4995'><a onclick="displayPageImage('KR1c0010', 'WYG', '009-15a' );" name="009-15a" class="pb">[009-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='4995:5007'>　是而除有以報天子矣</span><br/>
<span class='tline' id='l261' data-llen='5007:5030'>昔我往矣黍稷方華今我來思雨雪載塗王事多難不</span><br/>
<span class='tline' id='l262' data-llen='5030:5043'>遑啓居豈不懷歸畏此簡書</span><br/>
<span class='tline' id='l263' data-llen='5043:5066'>　文王之伐玁狁也采薇而行采蘩而歸今曰黍稷方</span><br/>
<span class='tline' id='l264' data-llen='5066:5089'>　華則六月矣雨雪載塗則十月矣蓋既城朔方六月</span><br/>
<span class='tline' id='l265' data-llen='5089:5112'>　而出兵十月而還止於朔方來年春而歸也簡書戒</span><br/>
<span class='tline' id='l266' data-llen='5112:5117'>　命也</span><br/>
<span class='tline' id='l267' data-llen='5117:5140'>喓喓草蟲趯趯阜螽未見君子憂心忡忡既見君子我</span><br/>
<span class='tline' id='l268' data-llen='5140:5167'><a onclick="displayPageImage('KR1c0010', 'WYG', '009-15b' );" name="009-15b" class="pb">[009-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5167:5180'>心則降赫赫南仲薄伐西戎</span><br/>
<span class='tline' id='l270' data-llen='5180:5203'>　草蟲鳴而阜螽躍婦人之念君子亦猶是矣方其未</span><br/>
<span class='tline' id='l271' data-llen='5203:5226'>　見也以不見為憂耳及其既見而後知喜其成功也</span><br/>
<span class='tline' id='l272' data-llen='5226:5249'>　故其終也則矜之曰赫赫南仲薄伐西戎然則既伐</span><br/>
<span class='tline' id='l273' data-llen='5249:5259'>　玁狁又伐西戎也</span><br/>
<span class='tline' id='l274' data-llen='5259:5282'>春日遲遲卉木萋萋倉庚喈喈采蘩祁祁執訊獲醜薄</span><br/>
<span class='tline' id='l275' data-llen='5282:5295'>言還歸赫赫南仲玁狁于夷</span><br/>
<span class='tline' id='l276' data-llen='5295:5310'>　卉草也訊問也醜衆也夷平也</span><br/>
<span class='tline' id='l277' data-llen='5310:5337'><a onclick="displayPageImage('KR1c0010', 'WYG', '009-16a' );" name="009-16a" class="pb">[009-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5337:5349'>　　　出車六章章八句</span><br/>
<span class='tline' id='l279' data-llen='5349:5357'>杕杜勞還役也</span><br/>
<span class='tline' id='l280' data-llen='5357:5380'>　兵之出也有遣役而無遣率蓋為軍中之禮也軍中</span><br/>
<span class='tline' id='l281' data-llen='5380:5403'>　上下同事故遣役而遂遣率及其還也率役分勞蓋</span><br/>
<span class='tline' id='l282' data-llen='5403:5426'>　為國中之禮也國中貴賤異數故勞率而後勞役禮</span><br/>
<span class='tline' id='l283' data-llen='5426:5442'>　曰賜君子小人不同日此之謂也</span><br/>
<span class='tline' id='l284' data-llen='5442:5460'>有杕之杜有睆其實王事靡盬繼嗣我日</span><br/>
<span class='tline' id='l285' data-llen='5460:5483'>　睆實貌也君子行役則婦人獨任其家事如特生之</span><br/>
<span class='tline' id='l286' data-llen='5483:5510'><a onclick="displayPageImage('KR1c0010', 'WYG', '009-16b' );" name="009-16b" class="pb">[009-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5510:5533'>　杜而負有睆之實言弱而不能勝也柰何王事日夜</span><br/>
<span class='tline' id='l288' data-llen='5533:5546'>　不已使君子久而不反乎</span><br/>
<span class='tline' id='l289' data-llen='5546:5560'>日月陽止女心傷止征夫遑止</span><br/>
<span class='tline' id='l290' data-llen='5560:5583'>　遑暇也春而出征至於十月則歸期及矣而猶不至</span><br/>
<span class='tline' id='l291' data-llen='5583:5605'>　故女心傷悲曰吾君子亦暇矣乎曷為不時至哉</span><br/>
<span class='tline' id='l292' data-llen='5605:5628'>有杕之杜其葉萋萋王事靡盬我心傷悲卉木萋止女</span><br/>
<span class='tline' id='l293' data-llen='5628:5651'>心悲止征夫歸止陟彼北山言采其杞王事靡盬憂我</span><br/>
<span class='tline' id='l294' data-llen='5651:5655'>父母</span><br/>
<span class='tline' id='l295' data-llen='5655:5682'><a onclick="displayPageImage('KR1c0010', 'WYG', '009-17a' );" name="009-17a" class="pb">[009-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5682:5705'>　山之草木非一也而獨采其把則山甞有餘矣今王</span><br/>
<span class='tline' id='l297' data-llen='5705:5728'>　事靡盬非獨以病行者也又以憂其父母曾山木之</span><br/>
<span class='tline' id='l298' data-llen='5728:5734'>　不若也</span><br/>
<span class='tline' id='l299' data-llen='5734:5748'>檀車幝幝四牡痯痯征夫不逺</span><br/>
<span class='tline' id='l300' data-llen='5748:5768'>　檀車以檀為車也幝幝敝貌也痯痯罷貌也</span><br/>
<span class='tline' id='l301' data-llen='5768:5791'>匪載匪來憂心孔疚期逝不至而多為恤卜筮偕止㑹</span><br/>
<span class='tline' id='l302' data-llen='5791:5800'>言近止征夫邇止</span><br/>
<span class='tline' id='l303' data-llen='5800:5823'>　君子不載不來使我憂心甚病歸期逝矣而不時至</span><br/>
<span class='tline' id='l304' data-llen='5823:5850'><a onclick="displayPageImage('KR1c0010', 'WYG', '009-17b' );" name="009-17b" class="pb">[009-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5850:5873'>　徒多為相恤之言而已於是卜之筮之而同曰近矣</span><br/>
<span class='tline' id='l306' data-llen='5873:5887'>　征夫邇矣言其家念之至也</span><br/>
<span class='tline' id='l307' data-llen='5887:5899'>　　　杕杜四章章七句</span><br/>
<span class='tline' id='l308' data-llen='5899:5912'>魚麗美萬物盛多能備禮也</span><br/>
<span class='tline' id='l309' data-llen='5912:5927'>魚麗于罶鱨鯊君子有酒㫖且多</span><br/>
<span class='tline' id='l310' data-llen='5927:5950'>　麗歴也罶曲梁也所謂寡婦之笱也鱨揚也鯊鮀也</span><br/>
<span class='tline' id='l311' data-llen='5950:5973'>　寡婦之笱而獲鱨鯊施者小而得者大也古之仁人</span><br/>
<span class='tline' id='l312' data-llen='5973:5996'>　交萬物有道取之有時用之有節則草木鳥獸蕃殖</span><br/>
<span class='tline' id='l313' data-llen='5996:6023'><a onclick="displayPageImage('KR1c0010', 'WYG', '009-18a' );" name="009-18a" class="pb">[009-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6023:6046'>　無有求而不得君子於是及其閒暇而為酒醴以燕</span><br/>
<span class='tline' id='l315' data-llen='6046:6063'>　樂之其酒既㫖且多言無所不備也</span><br/>
<span class='tline' id='l316' data-llen='6063:6078'>魚麗于罶魴鱧君子有酒多且㫖</span><br/>
<span class='tline' id='l317' data-llen='6078:6084'>　鱧鮦也</span><br/>
<span class='tline' id='l318' data-llen='6084:6099'>魚麗于罶鰋鯉君子有酒㫖且有</span><br/>
<span class='tline' id='l319' data-llen='6099:6105'>　鰋鮎也</span><br/>
<span class='tline' id='l320' data-llen='6105:6128'>物其多矣維其嘉矣物其㫖矣維其偕矣物其有矣維</span><br/>
<span class='tline' id='l321' data-llen='6128:6133'>其時矣</span><br/>
<span class='tline' id='l322' data-llen='6133:6160'><a onclick="displayPageImage('KR1c0010', 'WYG', '009-18b' );" name="009-18b" class="pb">[009-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6160:6183'>　偕齊也多則患其不嘉㫖則患其不齊有則患其不</span><br/>
<span class='tline' id='l324' data-llen='6183:6204'>　時今多而能嘉㫖而能齊有而能時言曲全也</span><br/>
<span class='tline' id='l325' data-llen='6204:6223'>　　　魚麗六章三章章四句三章章二句</span><br/>
<span class='tline' id='l326' data-llen='6223:6226'>　</span><br/>
<span class='tline' id='l327' data-llen='6226:6229'>　</span><br/>
<span class='tline' id='l328' data-llen='6229:6232'>　</span><br/>
<span class='tline' id='l329' data-llen='6232:6235'>　</span><br/>
<span class='tline' id='l330' data-llen='6235:6243'>　詩集傳卷九</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1c0010', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:209'>　詩集傳卷十　　　　　　　宋　蘇轍　撰</span><br/>
<span class='tline' id='l10' data-llen='209:223'>南陔之什　　　　　　小雅</span><br/>
<span class='tline' id='l11' data-llen='223:234'>南陔孝子相戒以養也</span><br/>
<span class='tline' id='l12' data-llen='234:244'>白華孝子之潔白也</span><br/>
<span class='tline' id='l13' data-llen='244:256'>華黍時和嵗豐宜黍稷也</span><br/>
<span class='tline' id='l14' data-llen='256:279'>　此三詩皆亡其辭古者鄉飲酒燕禮皆用之孔子編</span><br/>
<span class='tline' id='l15' data-llen='279:302'>　詩蓋亦取焉歴戰國及秦亡之而獨存其義毛公傳</span><br/>
<span class='tline' id='l16' data-llen='302:328'><a onclick="displayPageImage('KR1c0010', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='328:351'>　詩附之鹿鳴之什遂改什首予以為非古於是復為</span><br/>
<span class='tline' id='l18' data-llen='351:369'>　南陔之什則小雅之什皆復孔子之舊</span><br/>
<span class='tline' id='l19' data-llen='369:379'>南有嘉魚樂與賢也</span><br/>
<span class='tline' id='l20' data-llen='379:399'>南有嘉魚烝然罩罩君子有酒嘉賔式燕以樂</span><br/>
<span class='tline' id='l21' data-llen='399:422'>　烝塵也罩籗也罩罩非一辭也魚之在水至深逺矣</span><br/>
<span class='tline' id='l22' data-llen='422:445'>　然人未甞以深逺為辭而不求雖不可得猶久伺而</span><br/>
<span class='tline' id='l23' data-llen='445:468'>　多罩之是以魚無有不得也苟君子之求賢心誠好</span><br/>
<span class='tline' id='l24' data-llen='468:490'>　之而不倦如是人之於魚則亦豈有不可得者哉</span><br/>
<span class='tline' id='l25' data-llen='490:516'><a onclick="displayPageImage('KR1c0010', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='516:536'>南有嘉魚烝然汕汕君子有酒嘉賔式燕以衎</span><br/>
<span class='tline' id='l27' data-llen='536:549'>　汕樔也樔撩罟也衎樂也</span><br/>
<span class='tline' id='l28' data-llen='549:569'>南有樛木甘瓠纍之君子有酒嘉賔式燕綏之</span><br/>
<span class='tline' id='l29' data-llen='569:592'>　魚非有求於人而人則取之以為賢者亦如是而吾</span><br/>
<span class='tline' id='l30' data-llen='592:615'>　則强求之歟非也瓜蔓於地是豈可强使從人哉然</span><br/>
<span class='tline' id='l31' data-llen='615:638'>　其遇樛木也未甞不纍之而上物之相從物之性也</span><br/>
<span class='tline' id='l32' data-llen='638:661'>　豈有賢者而不願從人者哉獨患不之求耳孔子曰</span><br/>
<span class='tline' id='l33' data-llen='661:673'>　未之思也夫何逺之有</span><br/>
<span class='tline' id='l34' data-llen='673:699'><a onclick="displayPageImage('KR1c0010', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='699:719'>翩翩者鵻烝然來思君子有酒嘉賔式燕又思</span><br/>
<span class='tline' id='l36' data-llen='719:742'>　父子之相親物無不然者故擇木之鳥常懷其親來</span><br/>
<span class='tline' id='l37' data-llen='742:765'>　而不去君子之事君如子之養父母義有不可已者</span><br/>
<span class='tline' id='l38' data-llen='765:788'>　故曰長幼之節不可廢也君臣之義如之何其廢之</span><br/>
<span class='tline' id='l39' data-llen='788:811'>　蓋孔子歴聘於諸侯老而不厭乃所謂烝然來思者</span><br/>
<span class='tline' id='l40' data-llen='811:834'>　惟莫之用是以終舍而去古之君子於士之至也則</span><br/>
<span class='tline' id='l41' data-llen='834:857'>　酒食以燕樂之故士可得而留也又復也思辭也既</span><br/>
<span class='tline' id='l42' data-llen='857:869'>　燕矣而猶未厭安之也</span><br/>
<span class='tline' id='l43' data-llen='869:895'><a onclick="displayPageImage('KR1c0010', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='895:909'>　　　南有嘉魚四章章四句</span><br/>
<span class='tline' id='l45' data-llen='909:919'>南山有臺樂得賢也</span><br/>
<span class='tline' id='l46' data-llen='919:942'>南山有臺北山有萊樂只君子邦家之基樂只君子萬</span><br/>
<span class='tline' id='l47' data-llen='942:947'>夀無期</span><br/>
<span class='tline' id='l48' data-llen='947:970'>　臺夫須也萊草也國之有賢人猶山之有草木以自</span><br/>
<span class='tline' id='l49' data-llen='970:993'>　覆蓋也君子之長育人才如山之長育草木多而不</span><br/>
<span class='tline' id='l50' data-llen='993:1016'>　厭外則能為邦家之基内則身享夀考之報矣且非</span><br/>
<span class='tline' id='l51' data-llen='1016:1039'>　獨如此而已至於德音洽於衆聽餘慶及其後人亦</span><br/>
<span class='tline' id='l52' data-llen='1039:1065'><a onclick="displayPageImage('KR1c0010', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1065:1080'>　未有不由此也故終篇歴言之</span><br/>
<span class='tline' id='l54' data-llen='1080:1103'>南山有桑北山有楊樂只君子邦家之光樂只君子萬</span><br/>
<span class='tline' id='l55' data-llen='1103:1126'>夀無疆南山有杞北山有李樂只君子民之父母樂只</span><br/>
<span class='tline' id='l56' data-llen='1126:1149'>君子德音不已南山有栲北山有杻樂只君子遐不眉</span><br/>
<span class='tline' id='l57' data-llen='1149:1160'>夀樂只君子德音是茂</span><br/>
<span class='tline' id='l58' data-llen='1160:1170'>　栲山樗也杻檍也</span><br/>
<span class='tline' id='l59' data-llen='1170:1193'>南山有枸北山有楰樂只君子遐不黄耉樂只君子保</span><br/>
<span class='tline' id='l60' data-llen='1193:1198'>艾爾後</span><br/>
<span class='tline' id='l61' data-llen='1198:1224'><a onclick="displayPageImage('KR1c0010', 'WYG', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1224:1235'>　枸枳枸也楰䑕梓也</span><br/>
<span class='tline' id='l63' data-llen='1235:1249'>　　　南山有臺五章章六句</span><br/>
<span class='tline' id='l64' data-llen='1249:1260'>由庚萬物得由其道也</span><br/>
<span class='tline' id='l65' data-llen='1260:1272'>崇丘萬物得極其高大也</span><br/>
<span class='tline' id='l66' data-llen='1272:1285'>由儀萬物之生各得其宜也</span><br/>
<span class='tline' id='l67' data-llen='1285:1308'>　三詩皆亡鄉飲酒燕禮亦用焉燕禮升歌鹿鳴下管</span><br/>
<span class='tline' id='l68' data-llen='1308:1331'>　新宮射禮諸侯以貍首為節新宮貍首皆正詩而詞</span><br/>
<span class='tline' id='l69' data-llen='1331:1351'>　義不見或者孔子刪之歟不然後世亡之也</span><br/>
<span class='tline' id='l70' data-llen='1351:1377'><a onclick="displayPageImage('KR1c0010', 'WYG', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1377:1386'>蓼蕭澤及四海也</span><br/>
<span class='tline' id='l72' data-llen='1386:1409'>蓼彼蕭斯零露湑兮既見君子我心寫兮燕笑語兮是</span><br/>
<span class='tline' id='l73' data-llen='1409:1416'>以有譽處兮</span><br/>
<span class='tline' id='l74' data-llen='1416:1439'>　蓼長大貌也蕭蒿也譽豫通凡詩之譽皆言樂也諸</span><br/>
<span class='tline' id='l75' data-llen='1439:1462'>　侯來朝其衆且賤如蕭蒿然王者推恩以接之無所</span><br/>
<span class='tline' id='l76' data-llen='1462:1485'>　不及如零露之於蕭然故其既見天子也莫不思盡</span><br/>
<span class='tline' id='l77' data-llen='1485:1508'>　其心之所有以告之天子又申之以燕禮於其燕也</span><br/>
<span class='tline' id='l78' data-llen='1508:1529'>　極其笑語之樂而無間諸侯是以樂處於是也</span><br/>
<span class='tline' id='l79' data-llen='1529:1555'><a onclick="displayPageImage('KR1c0010', 'WYG', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1555:1578'>蓼彼蕭斯零露瀼瀼既見君子為龍為光其德不爽夀</span><br/>
<span class='tline' id='l81' data-llen='1578:1583'>考不忘</span><br/>
<span class='tline' id='l82' data-llen='1583:1593'>　瀼瀼多貌龍寵也</span><br/>
<span class='tline' id='l83' data-llen='1593:1616'>蓼彼蕭斯零露泥泥既見君子孔燕豈弟宜兄宜弟令</span><br/>
<span class='tline' id='l84' data-llen='1616:1621'>德夀豈</span><br/>
<span class='tline' id='l85' data-llen='1621:1635'>　泥泥濡貌兄弟同姓諸侯也</span><br/>
<span class='tline' id='l86' data-llen='1635:1658'>蓼彼蕭斯零露濃濃既見君子鞗革沖沖和鸞雝雝萬</span><br/>
<span class='tline' id='l87' data-llen='1658:1663'>福攸同</span><br/>
<span class='tline' id='l88' data-llen='1663:1689'><a onclick="displayPageImage('KR1c0010', 'WYG', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1689:1712'>　鞗轡也革轡首也沖沖垂貌也在軾曰和在衡曰鸞</span><br/>
<span class='tline' id='l90' data-llen='1712:1733'>　諸侯燕見天子天子必乗車迎之於其門故云</span><br/>
<span class='tline' id='l91' data-llen='1733:1745'>　　　蓼蕭四章章六句</span><br/>
<span class='tline' id='l92' data-llen='1745:1755'>湛露天子燕諸侯也</span><br/>
<span class='tline' id='l93' data-llen='1755:1773'>湛湛露斯匪陽不晞厭厭夜飲不醉無歸</span><br/>
<span class='tline' id='l94' data-llen='1773:1796'>　湛湛凝也晞乾也厭厭久也天子燕諸侯而飲之酒</span><br/>
<span class='tline' id='l95' data-llen='1796:1819'>　如露之凝於物無不濡足者飲酒至夜非醉而不出</span><br/>
<span class='tline' id='l96' data-llen='1819:1831'>　如露之得日而後乾也</span><br/>
<span class='tline' id='l97' data-llen='1831:1857'><a onclick="displayPageImage('KR1c0010', 'WYG', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1857:1875'>湛湛露斯在彼豐草厭厭夜飲在宗載考</span><br/>
<span class='tline' id='l99' data-llen='1875:1898'>　宗同姓也考成也古者族人侍飲于宗子不醉而出</span><br/>
<span class='tline' id='l100' data-llen='1898:1921'>　是不親也醉而不出是渫宗也天子之飲諸侯亦然</span><br/>
<span class='tline' id='l101' data-llen='1921:1936'>　故在同姓則成之異姓則辭之</span><br/>
<span class='tline' id='l102' data-llen='1936:1954'>湛湛露斯在彼把棘顯允君子莫不令德</span><br/>
<span class='tline' id='l103' data-llen='1954:1977'>　露之在草也如將不勝其在木也則能任之矣將言</span><br/>
<span class='tline' id='l104' data-llen='1977:2000'>　其無不醉故以豐草言之將言其醉而不能亂故以</span><br/>
<span class='tline' id='l105' data-llen='2000:2021'>　把棘言之顯允君子莫不令德言醉而不亂也</span><br/>
<span class='tline' id='l106' data-llen='2021:2047'><a onclick="displayPageImage('KR1c0010', 'WYG', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2047:2065'>其桐其椅其實離離豈弟君子莫不令儀</span><br/>
<span class='tline' id='l108' data-llen='2065:2088'>　桐椅雖實繁而枝不披君子雖飲酒至夜將之以禮</span><br/>
<span class='tline' id='l109' data-llen='2088:2108'>　禮終而莫不令儀如桐椅之不為實所困也</span><br/>
<span class='tline' id='l110' data-llen='2108:2120'>　　　湛露四章章四句</span><br/>
<span class='tline' id='l111' data-llen='2120:2134'>彤弓之什　　　　　　小雅</span><br/>
<span class='tline' id='l112' data-llen='2134:2146'>彤弓天子錫有功諸侯也</span><br/>
<span class='tline' id='l113' data-llen='2146:2169'>彤弓弨兮受言藏之我有嘉賔中心貺之鐘鼓既設一</span><br/>
<span class='tline' id='l114' data-llen='2169:2174'>朝饗之</span><br/>
<span class='tline' id='l115' data-llen='2174:2200'><a onclick="displayPageImage('KR1c0010', 'WYG', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2200:2223'>　春秋傳曰諸侯敵王所愾而獻其功王於是乎賜之</span><br/>
<span class='tline' id='l117' data-llen='2223:2246'>　彤弓一彤矢百玈弓矢千以覺報燕凡諸侯賜弓矢</span><br/>
<span class='tline' id='l118' data-llen='2246:2269'>　然後專征伐彤弓朱弓也弨弛貌也大飲賔曰饗其</span><br/>
<span class='tline' id='l119' data-llen='2269:2292'>　賜之也行之以饗禮一朝饗之言幷厚之以大禮也</span><br/>
<span class='tline' id='l120' data-llen='2292:2315'>彤弓弨兮受言載之我有嘉賔中心喜之鐘鼓既設一</span><br/>
<span class='tline' id='l121' data-llen='2315:2320'>朝右之</span><br/>
<span class='tline' id='l122' data-llen='2320:2331'>　載載以歸也右助也</span><br/>
<span class='tline' id='l123' data-llen='2331:2354'>彤弓弨兮受言櫜之我有嘉賔中心好之鐘鼓既設一</span><br/>
<span class='tline' id='l124' data-llen='2354:2380'><a onclick="displayPageImage('KR1c0010', 'WYG', '010-7b' );" name="010-7b" class="pb">[010-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2380:2385'>朝醻之</span><br/>
<span class='tline' id='l126' data-llen='2385:2394'>　櫜韜也醻報也</span><br/>
<span class='tline' id='l127' data-llen='2394:2406'>　　　彤弓三章章六句</span><br/>
<span class='tline' id='l128' data-llen='2406:2416'>菁菁者莪樂育材也</span><br/>
<span class='tline' id='l129' data-llen='2416:2434'>菁菁者莪在彼中阿既見君子樂且有儀</span><br/>
<span class='tline' id='l130' data-llen='2434:2457'>　菁菁盛貌也莪蘿蒿也阿大陵也君子之長育人材</span><br/>
<span class='tline' id='l131' data-llen='2457:2470'>　如阿之長莪菁菁然盛也</span><br/>
<span class='tline' id='l132' data-llen='2470:2493'>菁菁者莪在彼中沚既見君子我心則喜菁菁者莪在</span><br/>
<span class='tline' id='l133' data-llen='2493:2519'><a onclick="displayPageImage('KR1c0010', 'WYG', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2519:2532'>彼中陵既見君子錫我百朋</span><br/>
<span class='tline' id='l135' data-llen='2532:2554'>　古者貨貝二貝為朋百朋言其所以禄士之多也</span><br/>
<span class='tline' id='l136' data-llen='2554:2572'>汎汎楊舟載沉載浮既見君子我心則休</span><br/>
<span class='tline' id='l137' data-llen='2572:2595'>　君子之於人無所不養譬如楊舟之於物浮沉無不</span><br/>
<span class='tline' id='l138' data-llen='2595:2618'>　載也二雅之正其詩之先後周之盛時蓋已定之矣</span><br/>
<span class='tline' id='l139' data-llen='2618:2641'>　仲尼無所升降也故儀禮之歌詩其次與今詩合小</span><br/>
<span class='tline' id='l140' data-llen='2641:2664'>　雅上述文武下及成王然其詩之次皆非其世之先</span><br/>
<span class='tline' id='l141' data-llen='2664:2687'>　後周公既定禮樂自鹿鳴至於杕杜九篇皆以施於</span><br/>
<span class='tline' id='l142' data-llen='2687:2713'><a onclick="displayPageImage('KR1c0010', 'WYG', '010-8b' );" name="010-8b" class="pb">[010-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2713:2736'>　燕勞以其事為次故常棣雖周公閔管蔡之詩而列</span><br/>
<span class='tline' id='l144' data-llen='2736:2759'>　於四非復以世為先後也今將辯之則其言伐玁狁</span><br/>
<span class='tline' id='l145' data-llen='2759:2782'>　西戎者為文王之詩其言天下治安爵命諸侯澤及</span><br/>
<span class='tline' id='l146' data-llen='2782:2805'>　四海者為武成之詩其餘則有不可得而詳者矣且</span><br/>
<span class='tline' id='l147' data-llen='2805:2828'>　其言文王事紂之際猶有追稱王者然則武成之世</span><br/>
<span class='tline' id='l148' data-llen='2828:2847'>　所以追誦文王而非文王之世所自作也</span><br/>
<span class='tline' id='l149' data-llen='2847:2861'>　　　菁菁者莪四章章四句</span><br/>
<span class='tline' id='l150' data-llen='2861:2870'>六月宣王北伐也</span><br/>
<span class='tline' id='l151' data-llen='2870:2896'><a onclick="displayPageImage('KR1c0010', 'WYG', '010-9a' );" name="010-9a" class="pb">[010-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2896:2919'>六月棲棲戎車既飭四牡騤騤載是常服玁狁孔熾我</span><br/>
<span class='tline' id='l153' data-llen='2919:2932'>是用急王于出征以匡王國</span><br/>
<span class='tline' id='l154' data-llen='2932:2955'>　棲棲不安也常服韎韋也于曰也宣王承衰亂之後</span><br/>
<span class='tline' id='l155' data-llen='2955:2978'>　玁狁内侵命尹吉甫伐之六月方暑而不遑安飾其</span><br/>
<span class='tline' id='l156' data-llen='2978:3001'>　車馬載其戎服而告其衆曰玁狁甚熾我是以急於</span><br/>
<span class='tline' id='l157' data-llen='3001:3015'>　出兵且又有王命不可緩也</span><br/>
<span class='tline' id='l158' data-llen='3015:3038'>比物四驪閑之維則維此六月既成我服我服既成于</span><br/>
<span class='tline' id='l159' data-llen='3038:3051'>三十里王于出征以佐天子</span><br/>
<span class='tline' id='l160' data-llen='3051:3077'><a onclick="displayPageImage('KR1c0010', 'WYG', '010-9b' );" name="010-9b" class="pb">[010-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3077:3100'>　周官祭祀朝覲㑹同毛馬而頒之軍事物馬而頒之</span><br/>
<span class='tline' id='l162' data-llen='3100:3123'>　毛齊其色也物齊其力也既比其物而又四驪言馬</span><br/>
<span class='tline' id='l163' data-llen='3123:3146'>　有餘也閑習也則法也馬既齊矣服既成矣則於是</span><br/>
<span class='tline' id='l164' data-llen='3146:3159'>　出征古者師行日三十里</span><br/>
<span class='tline' id='l165' data-llen='3159:3182'>四牡脩廣其大有顒薄伐玁狁以奏膚公有嚴有翼共</span><br/>
<span class='tline' id='l166' data-llen='3182:3195'>武之服共武之服以定王國</span><br/>
<span class='tline' id='l167' data-llen='3195:3218'>　顒大貌也膚大也公功也嚴莊也翼敬也言將帥之</span><br/>
<span class='tline' id='l168' data-llen='3218:3226'>　德也服事也</span><br/>
<span class='tline' id='l169' data-llen='3226:3253'><a onclick="displayPageImage('KR1c0010', 'WYG', '010-10a' );" name="010-10a" class="pb">[010-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3253:3276'>玁狁匪茹整居焦穫侵鎬及方至于涇陽織文鳥章白</span><br/>
<span class='tline' id='l171' data-llen='3276:3289'>斾央央元戎十乗以先啓行</span><br/>
<span class='tline' id='l172' data-llen='3289:3312'>　匪茹非其所當入也整居言無憚也焦穫周之藪也</span><br/>
<span class='tline' id='l173' data-llen='3312:3335'>　郭璞曰扶風池陽瓠中是也鎬鎬京也方未詳涇陽</span><br/>
<span class='tline' id='l174' data-llen='3335:3358'>　涇之北也織文徽織之文也鳥章革鳥之章也斾繼</span><br/>
<span class='tline' id='l175' data-llen='3358:3381'>　旐者也夏曰鉤車先正也商曰寅車先疾也周曰元</span><br/>
<span class='tline' id='l176' data-llen='3381:3399'>　戎先良也皆所以啓突敵陣之前行也</span><br/>
<span class='tline' id='l177' data-llen='3399:3422'>戎車既安如輊如軒四牡既佶既佶且閑薄伐玁狁至</span><br/>
<span class='tline' id='l178' data-llen='3422:3449'><a onclick="displayPageImage('KR1c0010', 'WYG', '010-10b' );" name="010-10b" class="pb">[010-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3449:3462'>于太原文武吉甫萬邦為憲</span><br/>
<span class='tline' id='l180' data-llen='3462:3483'>　後視之如輊前視之如軒車之調也佶壯健也</span><br/>
<span class='tline' id='l181' data-llen='3483:3506'>吉甫燕喜既多受祉來歸自鎬我行永久飲御諸友炰</span><br/>
<span class='tline' id='l182' data-llen='3506:3519'>鼈膾鯉侯誰在矣張仲孝友</span><br/>
<span class='tline' id='l183' data-llen='3519:3542'>　來歸自鎬歸其采邑也吉甫既還燕其朋友而張仲</span><br/>
<span class='tline' id='l184' data-llen='3542:3563'>　在焉張仲賢人也言其所與無非賢者侯維也</span><br/>
<span class='tline' id='l185' data-llen='3563:3575'>　　　六月六章章八句</span><br/>
<span class='tline' id='l186' data-llen='3575:3584'>采芑宣王南征也</span><br/>
<span class='tline' id='l187' data-llen='3584:3611'><a onclick="displayPageImage('KR1c0010', 'WYG', '010-11a' );" name="010-11a" class="pb">[010-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3611:3634'>薄言采芑于彼新田于此菑畝方叔涖止其車三千師</span><br/>
<span class='tline' id='l189' data-llen='3634:3657'>干之試方叔率止乗其四騏四騏翼翼路車有奭簟笰</span><br/>
<span class='tline' id='l190' data-llen='3657:3665'>魚服鉤膺鞗革</span><br/>
<span class='tline' id='l191' data-llen='3665:3688'>　芑菜也田一嵗曰菑二嵗曰新三嵗曰畬涖臨也師</span><br/>
<span class='tline' id='l192' data-llen='3688:3711'>　衆也干扞也奭赤貌也金路赤飾鉤膺樊纓也將采</span><br/>
<span class='tline' id='l193' data-llen='3711:3734'>　芑者於何取之其必於新田菑畝而後得之方其治</span><br/>
<span class='tline' id='l194' data-llen='3734:3757'>　田也則勞而及其采芑也則佚故宣王之南征則亦</span><br/>
<span class='tline' id='l195' data-llen='3757:3780'>　使方叔治其軍而後用之方叔之治軍也陳其車馬</span><br/>
<span class='tline' id='l196' data-llen='3780:3807'><a onclick="displayPageImage('KR1c0010', 'WYG', '010-11b' );" name="010-11b" class="pb">[010-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3807:3830'>　而試其衆以扞敵之法又親以身率之士之從之者</span><br/>
<span class='tline' id='l198' data-llen='3830:3853'>　皆知愛之是以美其車馬之飾而無厭也其車三千</span><br/>
<span class='tline' id='l199' data-llen='3853:3874'>　為二十二萬五千人以荆蠻强盛不得不爾耶</span><br/>
<span class='tline' id='l200' data-llen='3874:3897'>薄言采芑于彼新田于此中鄉方叔涖止其車三千旂</span><br/>
<span class='tline' id='l201' data-llen='3897:3920'>旐央央方叔率止約軧錯衡八鸞瑲瑲服其命服朱芾</span><br/>
<span class='tline' id='l202' data-llen='3920:3928'>斯皇有瑲葱珩</span><br/>
<span class='tline' id='l203' data-llen='3928:3951'>　中鄉民居在焉故其田尤治軧長轂也約之以革錯</span><br/>
<span class='tline' id='l204' data-llen='3951:3964'>　衡文衡也三命赤芾葱珩</span><br/>
<span class='tline' id='l205' data-llen='3964:3991'><a onclick="displayPageImage('KR1c0010', 'WYG', '010-12a' );" name="010-12a" class="pb">[010-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3991:4014'>鴥彼飛隼其飛戾天亦集爰止方叔涖止其車三千師</span><br/>
<span class='tline' id='l207' data-llen='4014:4037'>干之試方叔率止鉦人伐鼓陳師鞠旅顯允方叔伐鼓</span><br/>
<span class='tline' id='l208' data-llen='4037:4045'>淵淵振旅闐闐</span><br/>
<span class='tline' id='l209' data-llen='4045:4068'>　戾至也爰於也鉦所以止鼓所以進也鞠告也淵淵</span><br/>
<span class='tline' id='l210' data-llen='4068:4091'>　闐闐鼓聲也振旅治兵之終也隼之飛而至天甚迅</span><br/>
<span class='tline' id='l211' data-llen='4091:4114'>　疾矣然必集於其所當止而後可用言士雖勇而不</span><br/>
<span class='tline' id='l212' data-llen='4114:4137'>　教則不知戰之節亦不可用也故方叔命其鉦人擊</span><br/>
<span class='tline' id='l213' data-llen='4137:4160'>　鼓以誓之士之聞其鼓聲者無不服其明信也意者</span><br/>
<span class='tline' id='l214' data-llen='4160:4187'><a onclick="displayPageImage('KR1c0010', 'WYG', '010-12b' );" name="010-12b" class="pb">[010-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4187:4210'>　方叔之南征先治其兵既衆且治而蠻荆遂服故詩</span><br/>
<span class='tline' id='l216' data-llen='4210:4233'>　人詳其治兵而略其出兵首章之車非即戎之車二</span><br/>
<span class='tline' id='l217' data-llen='4233:4256'>　章之服非即戎之服三章之陳師未戰而振旅至於</span><br/>
<span class='tline' id='l218' data-llen='4256:4274'>　卒章而後言其遇敵故三章皆治兵也</span><br/>
<span class='tline' id='l219' data-llen='4274:4297'>蠢爾蠻荆大邦為讎方叔元老克壯其猶方叔率止執</span><br/>
<span class='tline' id='l220' data-llen='4297:4320'>訊獲醜戎車嘽嘽嘽嘽焞焞如霆如雷顯允方叔征伐</span><br/>
<span class='tline' id='l221' data-llen='4320:4328'>玁狁蠻荆來威</span><br/>
<span class='tline' id='l222' data-llen='4328:4351'>　猶謀也嘽嘽衆也焞焞盛也方叔則甞征伐玁狁而</span><br/>
<span class='tline' id='l223' data-llen='4351:4378'><a onclick="displayPageImage('KR1c0010', 'WYG', '010-13a' );" name="010-13a" class="pb">[010-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4378:4398'>　克之矣況於蠻荆安有不來服而畏之者乎</span><br/>
<span class='tline' id='l225' data-llen='4398:4411'>　　　采把四章章十二句</span><br/>
<span class='tline' id='l226' data-llen='4411:4420'>車攻宣王復古也</span><br/>
<span class='tline' id='l227' data-llen='4420:4438'>我車既攻我馬既同四牡龎龎駕言徂東</span><br/>
<span class='tline' id='l228' data-llen='4438:4461'>　攻堅也同齊也宗廟齊毫戎事齊力田獵齊足所謂</span><br/>
<span class='tline' id='l229' data-llen='4461:4484'>　同也龎龎充實也東東都也宣王内脩政事車既堅</span><br/>
<span class='tline' id='l230' data-llen='4484:4500'>　馬既齊則往東都田獵以治兵也</span><br/>
<span class='tline' id='l231' data-llen='4500:4518'>田車既好四牡孔阜東有甫草駕言行狩</span><br/>
<span class='tline' id='l232' data-llen='4518:4545'><a onclick="displayPageImage('KR1c0010', 'WYG', '010-13b' );" name="010-13b" class="pb">[010-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4545:4564'>　甫大也田者大刈草以為防所謂甫草也</span><br/>
<span class='tline' id='l234' data-llen='4564:4582'>之子于苗選徒囂囂建旐設旄搏獸于敖</span><br/>
<span class='tline' id='l235' data-llen='4582:4597'>　苗狩皆田之通名也敖鄭山也</span><br/>
<span class='tline' id='l236' data-llen='4597:4615'>駕彼四牡四牡奕奕赤芾金舄㑹同有繹</span><br/>
<span class='tline' id='l237' data-llen='4615:4638'>　於是諸侯來朝王因與之出田赤芾金舄諸侯之服</span><br/>
<span class='tline' id='l238' data-llen='4638:4650'>　也金黄朱色也繹陳也</span><br/>
<span class='tline' id='l239' data-llen='4650:4668'>決拾既佽弓矢既調射夫既同助我舉柴</span><br/>
<span class='tline' id='l240' data-llen='4668:4691'>　決鉤弦也拾遂也佽手指比也調强弱等也言射事</span><br/>
<span class='tline' id='l241' data-llen='4691:4718'><a onclick="displayPageImage('KR1c0010', 'WYG', '010-14a' );" name="010-14a" class="pb">[010-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4718:4741'>　脩備也射夫既同言無不善射也柴或作㧘積也言</span><br/>
<span class='tline' id='l243' data-llen='4741:4753'>　諸侯亦助之舉積禽也</span><br/>
<span class='tline' id='l244' data-llen='4753:4763'>四黄既駕兩驂不猗</span><br/>
<span class='tline' id='l245' data-llen='4763:4775'>　猗倚也言御者之良也</span><br/>
<span class='tline' id='l246' data-llen='4775:4785'>不失其馳舍矢如破</span><br/>
<span class='tline' id='l247' data-llen='4785:4808'>　言射者之良也不善射者為之詭遇則獲不然則不</span><br/>
<span class='tline' id='l248' data-llen='4808:4830'>　能使御者不失其馳而舍矢如破然後為善射也</span><br/>
<span class='tline' id='l249' data-llen='4830:4848'>蕭蕭馬鳴悠悠斾旌徒御不驚大庖不盈</span><br/>
<span class='tline' id='l250' data-llen='4848:4875'><a onclick="displayPageImage('KR1c0010', 'WYG', '010-14b' );" name="010-14b" class="pb">[010-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4875:4898'>　兵之出徒聞其馬鳴蕭蕭徒見其斾旌悠悠言不譁</span><br/>
<span class='tline' id='l252' data-llen='4898:4915'>　也不驚驚也不盈盈也驚猶警戒也</span><br/>
<span class='tline' id='l253' data-llen='4915:4933'>之子于征有聞無聲允矣君子展也大成</span><br/>
<span class='tline' id='l254' data-llen='4933:4956'>　允信也展誠也我必聲之然後人聞之我則不聲而</span><br/>
<span class='tline' id='l255' data-llen='4956:4979'>　人則聞之必其實有餘也故曰信哉其君子矣誠哉</span><br/>
<span class='tline' id='l256' data-llen='4979:4986'>　其大成矣</span><br/>
<span class='tline' id='l257' data-llen='4986:4998'>　　　車攻八章章四句</span><br/>
<span class='tline' id='l258' data-llen='4998:5007'>吉日美宣王田也</span><br/>
<span class='tline' id='l259' data-llen='5007:5034'><a onclick="displayPageImage('KR1c0010', 'WYG', '010-15a' );" name="010-15a" class="pb">[010-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5034:5057'>吉日維戊既伯既禱田車既好四牡孔阜升彼大阜從</span><br/>
<span class='tline' id='l261' data-llen='5057:5062'>其羣醜</span><br/>
<span class='tline' id='l262' data-llen='5062:5085'>　伯馬祖天駟也古者將用馬力則禱於其祖從從禽</span><br/>
<span class='tline' id='l263' data-llen='5085:5092'>　也醜類也</span><br/>
<span class='tline' id='l264' data-llen='5092:5115'>吉日庚午既差我馬獸之所同麀鹿麌麌漆沮之從天</span><br/>
<span class='tline' id='l265' data-llen='5115:5120'>子之所</span><br/>
<span class='tline' id='l266' data-llen='5120:5143'>　差擇也外事用剛日故禱以戊擇以庚同聚也鹿牡</span><br/>
<span class='tline' id='l267' data-llen='5143:5166'>　曰麀麌麌多也漆沮在渭北所謂洛水也言自其上</span><br/>
<span class='tline' id='l268' data-llen='5166:5193'><a onclick="displayPageImage('KR1c0010', 'WYG', '010-15b' );" name="010-15b" class="pb">[010-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5193:5205'>　驅獸而至天子之所也</span><br/>
<span class='tline' id='l270' data-llen='5205:5228'>瞻彼中原其祁孔有儦儦俟俟或羣或友悉率左右以</span><br/>
<span class='tline' id='l271' data-llen='5228:5233'>燕天子</span><br/>
<span class='tline' id='l272' data-llen='5233:5256'>　言禽獸之多且擾也祁大也趨則儦儦行則俟俟三</span><br/>
<span class='tline' id='l273' data-llen='5256:5270'>　為羣二為友率馴也燕樂也</span><br/>
<span class='tline' id='l274' data-llen='5270:5293'>既張我弓既挾我矢發彼小豝殪此大兕以御賔客且</span><br/>
<span class='tline' id='l275' data-llen='5293:5298'>以酌醴</span><br/>
<span class='tline' id='l276' data-llen='5298:5316'>　壹發而死曰殪燕而酌醴所以厚賔也</span><br/>
<span class='tline' id='l277' data-llen='5316:5343'><a onclick="displayPageImage('KR1c0010', 'WYG', '010-16a' );" name="010-16a" class="pb">[010-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5343:5355'>　　　吉日四章章六句</span><br/>
<span class='tline' id='l279' data-llen='5355:5363'>鴻鴈美宣王也</span><br/>
<span class='tline' id='l280' data-llen='5363:5386'>鴻鴈于飛肅肅其羽之子于征劬勞于野爰及矜人哀</span><br/>
<span class='tline' id='l281' data-llen='5386:5391'>此鰥寡</span><br/>
<span class='tline' id='l282' data-llen='5391:5414'>　鴻鴈背陰向陽如民之去危從安厲王之後民人離</span><br/>
<span class='tline' id='l283' data-llen='5414:5437'>　散譬如鴻鴈之飛四方無所不往徒聞其羽聲肅肅</span><br/>
<span class='tline' id='l284' data-llen='5437:5460'>　未知所止也及宣王遣使勞來安集之雖鰥寡無不</span><br/>
<span class='tline' id='l285' data-llen='5460:5473'>　寧息矜人人之可憐者也</span><br/>
<span class='tline' id='l286' data-llen='5473:5500'><a onclick="displayPageImage('KR1c0010', 'WYG', '010-16b' );" name="010-16b" class="pb">[010-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5500:5523'>鴻鴈于飛集于中澤之子于垣百堵皆作雖則劬勞其</span><br/>
<span class='tline' id='l288' data-llen='5523:5528'>究安宅</span><br/>
<span class='tline' id='l289' data-llen='5528:5551'>　使者所至招來流民使反其都邑築其墻垣而安處</span><br/>
<span class='tline' id='l290' data-llen='5551:5574'>　之然後民知所止如鴻鴈之集于澤也故其民雖勞</span><br/>
<span class='tline' id='l291' data-llen='5574:5587'>　而不怨曰其終將安宅矣</span><br/>
<span class='tline' id='l292' data-llen='5587:5610'>鴻鴈于飛哀鳴嗸嗸維此哲人謂我劬勞維彼愚人謂</span><br/>
<span class='tline' id='l293' data-llen='5610:5615'>我宣驕</span><br/>
<span class='tline' id='l294' data-llen='5615:5638'>　民復其故居勞而未定如鴻鴈之嗸嗸也興廢補敗</span><br/>
<span class='tline' id='l295' data-llen='5638:5665'><a onclick="displayPageImage('KR1c0010', 'WYG', '010-17a' );" name="010-17a" class="pb">[010-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5665:5680'>　不能自靖不知者以為宣驕耳</span><br/>
<span class='tline' id='l297' data-llen='5680:5692'>　　　鴻鴈三章章六句</span><br/>
<span class='tline' id='l298' data-llen='5692:5700'>庭燎美宣王也</span><br/>
<span class='tline' id='l299' data-llen='5700:5723'>　宣王不忘夙興而問夜之早晚足以為無過矣非所</span><br/>
<span class='tline' id='l300' data-llen='5723:5746'>　當譏也毛氏猶謂雞人不脩其官故叙曰因以箴之</span><br/>
<span class='tline' id='l301' data-llen='5746:5751'>　過矣</span><br/>
<span class='tline' id='l302' data-llen='5751:5772'>夜如何其夜未央庭燎之光君子至止鸞聲將將</span><br/>
<span class='tline' id='l303' data-llen='5772:5795'>　央久也庭燎大燭也宣王將視朝不安於寢而問夜</span><br/>
<span class='tline' id='l304' data-llen='5795:5822'><a onclick="displayPageImage('KR1c0010', 'WYG', '010-17b' );" name="010-17b" class="pb">[010-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5822:5845'>　之蚤晚曰夜如何矣則對曰夜未央庭燎光朝者至</span><br/>
<span class='tline' id='l306' data-llen='5845:5854'>　而聞其鸞聲矣</span><br/>
<span class='tline' id='l307' data-llen='5854:5875'>夜如何其夜未艾庭燎晣晣君子至止鸞聲噦噦</span><br/>
<span class='tline' id='l308' data-llen='5875:5890'>　艾將盡也晣晣明也噦噦徐也</span><br/>
<span class='tline' id='l309' data-llen='5890:5911'>夜如何其夜鄉晨庭燎有煇君子至止言觀其旂</span><br/>
<span class='tline' id='l310' data-llen='5911:5934'>　夜聞其鸞聲而已晨則見其旂矣至此然後可以視</span><br/>
<span class='tline' id='l311' data-llen='5934:5938'>　朝</span><br/>
<span class='tline' id='l312' data-llen='5938:5950'>　　　庭燎三章章五句</span><br/>
<span class='tline' id='l313' data-llen='5950:5977'><a onclick="displayPageImage('KR1c0010', 'WYG', '010-18a' );" name="010-18a" class="pb">[010-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='5977:5985'>沔水規宣王也</span><br/>
<span class='tline' id='l315' data-llen='5985:6008'>沔彼流水朝宗于海鴥彼飛隼載飛載止嗟我兄弟邦</span><br/>
<span class='tline' id='l316' data-llen='6008:6021'>人諸友莫肯念亂誰無父母</span><br/>
<span class='tline' id='l317' data-llen='6021:6044'>　沔水流滿也水流猶有所朝宗而隼飛猶有所止諸</span><br/>
<span class='tline' id='l318' data-llen='6044:6067'>　侯獨柰何肆行不顧曾無所畏忌哉故告於兄弟之</span><br/>
<span class='tline' id='l319' data-llen='6067:6090'>　國與其友邦之君子爾莫肯念救吾亂人豈有無父</span><br/>
<span class='tline' id='l320' data-llen='6090:6113'>　母而能生者哉君臣之不可廢猶父子之不可去也</span><br/>
<span class='tline' id='l321' data-llen='6113:6136'>沔彼流水其流湯湯鴥彼飛隼載飛載揚念彼不蹟載</span><br/>
<span class='tline' id='l322' data-llen='6136:6163'><a onclick="displayPageImage('KR1c0010', 'WYG', '010-18b' );" name="010-18b" class="pb">[010-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6163:6176'>起載行心之憂矣不可弭忘</span><br/>
<span class='tline' id='l324' data-llen='6176:6199'>　湯湯無所入也飛揚無所止也不蹟不循道也弭止</span><br/>
<span class='tline' id='l325' data-llen='6199:6203'>　也</span><br/>
<span class='tline' id='l326' data-llen='6203:6226'>鴥彼飛隼率彼中陵民之訛言寧莫之懲我友敬矣讒</span><br/>
<span class='tline' id='l327' data-llen='6226:6231'>言其興</span><br/>
<span class='tline' id='l328' data-llen='6231:6254'>　厲王之亂而諸侯恣行不可禁止宣王將復繩之而</span><br/>
<span class='tline' id='l329' data-llen='6254:6277'>　君子懼其不以漸治久亂而不以漸治亂之激也故</span><br/>
<span class='tline' id='l330' data-llen='6277:6300'>　告之曰隼舍其飛而循中陵斯以畏矣民猶將為訛</span><br/>
<span class='tline' id='l331' data-llen='6300:6327'><a onclick="displayPageImage('KR1c0010', 'WYG', '010-19a' );" name="010-19a" class="pb">[010-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6327:6350'>　言以誣之不可不懲也今諸侯亦欲敬矣特畏讒言</span><br/>
<span class='tline' id='l333' data-llen='6350:6369'>　之興是以不至至而有讒恐不能自免耳</span><br/>
<span class='tline' id='l334' data-llen='6369:6388'>　　　沔水三章二章章八句一章章六句</span><br/>
<span class='tline' id='l335' data-llen='6388:6396'>鶴鳴誨宣王也</span><br/>
<span class='tline' id='l336' data-llen='6396:6419'>鶴鳴于九臯聲聞于野魚濳在淵或在于渚樂彼之園</span><br/>
<span class='tline' id='l337' data-llen='6419:6437'>爰有樹檀其下維蘀它山之石可以為錯</span><br/>
<span class='tline' id='l338' data-llen='6437:6460'>　臯澤也蘀落也爰曰也鶴鳴于深澤而聲聞于野魚</span><br/>
<span class='tline' id='l339' data-llen='6460:6483'>　濳于淵而時出於渚言無物隱而不見也人之樂於</span><br/>
<span class='tline' id='l340' data-llen='6483:6510'><a onclick="displayPageImage('KR1c0010', 'WYG', '010-19b' );" name="010-19b" class="pb">[010-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6510:6533'>　園者謂其上有檀而下有蘀言大者之無所不容也</span><br/>
<span class='tline' id='l342' data-llen='6533:6556'>　它山之石以為無用矣猶可以為錯而攻玉言世未</span><br/>
<span class='tline' id='l343' data-llen='6556:6572'>　有無用之物也求賢者亦猶是耳</span><br/>
<span class='tline' id='l344' data-llen='6572:6595'>鶴鳴于九臯聲聞于天魚在于渚或濳在淵樂彼之園</span><br/>
<span class='tline' id='l345' data-llen='6595:6613'>爰有樹檀其下維穀它山之石可以攻玉</span><br/>
<span class='tline' id='l346' data-llen='6613:6619'>　穀楮也</span><br/>
<span class='tline' id='l347' data-llen='6619:6631'>　　　鶴鳴二章章九句</span><br/>
<span class='tline' id='l348' data-llen='6631:6639'>　詩集傳卷十</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1c0010', 'WYG', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:209'>　詩集傳卷七　　　　　　　宋　蘇轍　撰</span><br/>
<span class='tline' id='l10' data-llen='209:223'>陳　　　　　　　　　國風</span><br/>
<span class='tline' id='l11' data-llen='223:246'>　陳太皥伏犧氏之墟今淮陽郡是也昔帝舜之胄有</span><br/>
<span class='tline' id='l12' data-llen='246:269'>　虞閼父為武王陶正武王賴其利器用與神明之後</span><br/>
<span class='tline' id='l13' data-llen='269:292'>　封其子媯滿於陳都於宛丘之側妻以元女大姬其</span><br/>
<span class='tline' id='l14' data-llen='292:315'>　封域在禹貢豫州之東其地廣平無名山大川西望</span><br/>
<span class='tline' id='l15' data-llen='315:338'>　外方東不及孟豬大姬婦人尊貴好祭祝巫覡歌舞</span><br/>
<span class='tline' id='l16' data-llen='338:364'><a onclick="displayPageImage('KR1c0010', 'WYG', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='364:387'>　之事其民化之五世至幽公淫荒遊蕩無度國人刺</span><br/>
<span class='tline' id='l18' data-llen='387:410'>　之而陳之變風始作然原其風出於大姬蓋列國之</span><br/>
<span class='tline' id='l19' data-llen='410:433'>　風皆有所自起方周之盛時王澤充塞其善者篤於</span><br/>
<span class='tline' id='l20' data-llen='433:456'>　善不善者以禮自將亦不至於惡其後周徳既衰諸</span><br/>
<span class='tline' id='l21' data-llen='456:479'>　侯各因其舊俗而增之善者因善以入於惡而不善</span><br/>
<span class='tline' id='l22' data-llen='479:502'>　者日以益甚故晉以堯之遺風為儉不中禮陳以大</span><br/>
<span class='tline' id='l23' data-llen='502:519'>　姬之餘俗為遊蕩無度亦理勢然也</span><br/>
<span class='tline' id='l24' data-llen='519:527'>宛丘刺幽公也</span><br/>
<span class='tline' id='l25' data-llen='527:553'><a onclick="displayPageImage('KR1c0010', 'WYG', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='553:572'>子之湯兮宛丘之上兮泃有情兮而無望兮</span><br/>
<span class='tline' id='l27' data-llen='572:595'>　湯蕩也外髙中下曰宛丘幽公遊蕩無度信有情矣</span><br/>
<span class='tline' id='l28' data-llen='595:607'>　然而無威儀以為民望</span><br/>
<span class='tline' id='l29' data-llen='607:625'>坎其擊鼓宛丘之下無冬無夏值其鷺羽</span><br/>
<span class='tline' id='l30' data-llen='625:646'>　坎鼓聲也值持也白鷺之羽可以為舞者之翳</span><br/>
<span class='tline' id='l31' data-llen='646:664'>坎其擊缶宛丘之道無冬無夏值其鷺翿</span><br/>
<span class='tline' id='l32' data-llen='664:670'>　缶盎屬</span><br/>
<span class='tline' id='l33' data-llen='670:682'>　　　宛丘三章章四句</span><br/>
<span class='tline' id='l34' data-llen='682:708'><a onclick="displayPageImage('KR1c0010', 'WYG', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='708:717'>東門之枌疾亂也</span><br/>
<span class='tline' id='l36' data-llen='717:735'>東門之枌宛丘之栩子仲之子婆娑其下</span><br/>
<span class='tline' id='l37' data-llen='735:758'>　東門宛丘為亂者之所期㑹也枌白榆也栩杼也子</span><br/>
<span class='tline' id='l38' data-llen='758:771'>　仲陳大夫氏也婆娑舞也</span><br/>
<span class='tline' id='l39' data-llen='771:789'>穀旦于差南方之原不績其麻市也婆娑</span><br/>
<span class='tline' id='l40' data-llen='789:812'>　穀善也差擇也為亂者相告以良日相差擇而推南</span><br/>
<span class='tline' id='l41' data-llen='812:835'>　方原氏之女原與子仲陳大夫之著也今而猶然則</span><br/>
<span class='tline' id='l42' data-llen='835:843'>　其民可知矣</span><br/>
<span class='tline' id='l43' data-llen='843:869'><a onclick="displayPageImage('KR1c0010', 'WYG', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='869:887'>穀旦于逝越以鬷邁視爾如荍貽我握椒</span><br/>
<span class='tline' id='l45' data-llen='887:910'>　逝往也越於也鬷麻總也荍芘芣也小草而多華男</span><br/>
<span class='tline' id='l46' data-llen='910:933'>　女既相告以相差擇今則又相告而往矣於是遂以</span><br/>
<span class='tline' id='l47' data-llen='933:956'>　其麻行往會之於其會也相謔以荍而相遺以椒相</span><br/>
<span class='tline' id='l48' data-llen='956:968'>　與為淫蕩而莫知耻也</span><br/>
<span class='tline' id='l49' data-llen='968:982'>　　　東門之枌三章章四句</span><br/>
<span class='tline' id='l50' data-llen='982:990'>衡門誘僖公也</span><br/>
<span class='tline' id='l51' data-llen='990:1013'>衡門之下可以棲遲泌之洋洋可以樂飢豈其食魚必</span><br/>
<span class='tline' id='l52' data-llen='1013:1039'><a onclick="displayPageImage('KR1c0010', 'WYG', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1039:1062'>河之魴豈其取妻必齊之姜豈其食魚必河之鯉豈其</span><br/>
<span class='tline' id='l54' data-llen='1062:1070'>取妻必宋之子</span><br/>
<span class='tline' id='l55' data-llen='1070:1093'>　衡門横木為門也棲遲遊息也泌泉水也夫棲遲必</span><br/>
<span class='tline' id='l56' data-llen='1093:1116'>　大屋樂飢必飲食食魚必魴鯉取妻必姜子此四者</span><br/>
<span class='tline' id='l57' data-llen='1116:1139'>　誰不欲之然人未甞必此四者而後可以為必此四</span><br/>
<span class='tline' id='l58' data-llen='1139:1162'>　者而後可則終身有不獲者故從其所有而為之及</span><br/>
<span class='tline' id='l59' data-llen='1162:1185'>　其至也雖天下之美無加焉不然雖有天下之至美</span><br/>
<span class='tline' id='l60' data-llen='1185:1208'>　而常挾不足之心以待之則終亦不為而已矣僖公</span><br/>
<span class='tline' id='l61' data-llen='1208:1234'><a onclick="displayPageImage('KR1c0010', 'WYG', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1234:1252'>　自謂小國無意於為治故陳此以誘之</span><br/>
<span class='tline' id='l63' data-llen='1252:1264'>　　　衡門三章章四句</span><br/>
<span class='tline' id='l64' data-llen='1264:1273'>東門之池刺時也</span><br/>
<span class='tline' id='l65' data-llen='1273:1291'>東門之池可以漚麻彼美淑姬可與晤歌</span><br/>
<span class='tline' id='l66' data-llen='1291:1314'>　漚柔也晤遇也陳君荒淫無度而國人化之皆不可</span><br/>
<span class='tline' id='l67' data-llen='1314:1337'>　告語故其君子思得淑女以化之於内婦人之於君</span><br/>
<span class='tline' id='l68' data-llen='1337:1360'>　子日夜處而無間庶可以漸革其㬥如池之漚麻漸</span><br/>
<span class='tline' id='l69' data-llen='1360:1369'>　漬而不自知也</span><br/>
<span class='tline' id='l70' data-llen='1369:1395'><a onclick="displayPageImage('KR1c0010', 'WYG', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1395:1413'>東門之池可以漚紵彼美淑姬可與晤語</span><br/>
<span class='tline' id='l72' data-llen='1413:1419'>　紵麻屬</span><br/>
<span class='tline' id='l73' data-llen='1419:1437'>東門之池可以漚菅彼美淑姬可與晤言</span><br/>
<span class='tline' id='l74' data-llen='1437:1443'>　菅茅也</span><br/>
<span class='tline' id='l75' data-llen='1443:1457'>　　　東門之池三章章四句</span><br/>
<span class='tline' id='l76' data-llen='1457:1466'>東門之楊刺時也</span><br/>
<span class='tline' id='l77' data-llen='1466:1484'>東門之楊其葉牂牂昏以為期明星煌煌</span><br/>
<span class='tline' id='l78' data-llen='1484:1507'>　牂牂盛極貌也昏禮以歲之隙楊葉牂牂則春夏之</span><br/>
<span class='tline' id='l79' data-llen='1507:1533'><a onclick="displayPageImage('KR1c0010', 'WYG', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1533:1556'>　交也時既已晚矣幸其成禮而昏以為期至於明星</span><br/>
<span class='tline' id='l81' data-llen='1556:1570'>　煌煌而又不至是以怨之也</span><br/>
<span class='tline' id='l82' data-llen='1570:1588'>東門之楊其葉肺肺昏以為期明星晢晢</span><br/>
<span class='tline' id='l83' data-llen='1588:1597'>　肺肺亦盛極也</span><br/>
<span class='tline' id='l84' data-llen='1597:1611'>　　　東門之楊二章章四句</span><br/>
<span class='tline' id='l85' data-llen='1611:1619'>墓門刺陳佗也</span><br/>
<span class='tline' id='l86' data-llen='1619:1642'>墓門有棘斧以斯之夫也不良國人知之知而不已誰</span><br/>
<span class='tline' id='l87' data-llen='1642:1647'>昔然矣</span><br/>
<span class='tline' id='l88' data-llen='1647:1673'><a onclick="displayPageImage('KR1c0010', 'WYG', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1673:1696'>　陳佗陳文公之子而桓公之弟也桓公疾病佗殺其</span><br/>
<span class='tline' id='l90' data-llen='1696:1719'>　太子免而代之桓公之世陳人知佗之不臣矣而桓</span><br/>
<span class='tline' id='l91' data-llen='1719:1742'>　公不去以及於亂是以國人追咎桓公以為桓公之</span><br/>
<span class='tline' id='l92' data-llen='1742:1765'>　智不能及其後故以墓門刺焉夫墓門而生棘亦以</span><br/>
<span class='tline' id='l93' data-llen='1765:1788'>　斧析之則已不然吾恐女死而棘盛以害女墓也斯</span><br/>
<span class='tline' id='l94' data-llen='1788:1811'>　析也夫陳佗也佗之不良國人莫不知之者知而不</span><br/>
<span class='tline' id='l95' data-llen='1811:1834'>　之去昔者誰為此乎蓋歸咎桓公也然毛氏不知墓</span><br/>
<span class='tline' id='l96' data-llen='1834:1857'>　門之為桓公而以為陳佗故以斧鴞皆為佗之師傅</span><br/>
<span class='tline' id='l97' data-llen='1857:1883'><a onclick="displayPageImage('KR1c0010', 'WYG', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1883:1906'>　其序此詩亦曰佗無良師傅以至於不義惡加于萬</span><br/>
<span class='tline' id='l99' data-llen='1906:1913'>　民失之矣</span><br/>
<span class='tline' id='l100' data-llen='1913:1936'>墓門有梅有鴞萃止夫也不良歌以訊之訊予不顧顚</span><br/>
<span class='tline' id='l101' data-llen='1936:1941'>倒思予</span><br/>
<span class='tline' id='l102' data-llen='1941:1964'>　梅柟也鴞惡聲鳥也萃集也墓門有梅而鴞則集之</span><br/>
<span class='tline' id='l103' data-llen='1964:1987'>　梅雖善將得全乎桓公之沒也雖有太子免以為後</span><br/>
<span class='tline' id='l104' data-llen='1987:2010'>　而佗在焉求太子之無危不可得矣訊告也告之而</span><br/>
<span class='tline' id='l105' data-llen='2010:2033'>　不予顧至顚沛而後念吾言矣夫顚沛而後念其言</span><br/>
<span class='tline' id='l106' data-llen='2033:2059'><a onclick="displayPageImage('KR1c0010', 'WYG', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2059:2066'>　則已晚矣</span><br/>
<span class='tline' id='l108' data-llen='2066:2078'>　　　墓門二章章六句</span><br/>
<span class='tline' id='l109' data-llen='2078:2088'>防有鵲巢憂讒賊也</span><br/>
<span class='tline' id='l110' data-llen='2088:2101'>　毛詩之序曰宣公之詩也</span><br/>
<span class='tline' id='l111' data-llen='2101:2119'>防有鵲巢卭有㫖苕誰侜予美心焉忉忉</span><br/>
<span class='tline' id='l112' data-llen='2119:2142'>　防卭皆丘陵也苕草也防有鵲巢衆鳥皆得居之卭</span><br/>
<span class='tline' id='l113' data-llen='2142:2165'>　有㫖苕衆人皆得采之朝有讒人而君不明則君子</span><br/>
<span class='tline' id='l114' data-llen='2165:2188'>　不保其禄位譬如鵲巢旨苕恐為人所奪耳侜張誑</span><br/>
<span class='tline' id='l115' data-llen='2188:2214'><a onclick="displayPageImage('KR1c0010', 'WYG', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2214:2225'>　也予之所美謂君也</span><br/>
<span class='tline' id='l117' data-llen='2225:2243'>中唐有甓卭有旨鷊誰侜予美心焉惕惕</span><br/>
<span class='tline' id='l118' data-llen='2243:2266'>　唐堂塗也甓瓴甋也鷊綬草也唐之有甓衆人所得</span><br/>
<span class='tline' id='l119' data-llen='2266:2284'>　踐履也卭之有鷊亦衆人所得共采也</span><br/>
<span class='tline' id='l120' data-llen='2284:2298'>　　　防有鵲巢二章章四句</span><br/>
<span class='tline' id='l121' data-llen='2298:2306'>月出刺好色也</span><br/>
<span class='tline' id='l122' data-llen='2306:2329'>月出皎兮佼人僚兮舒窈糾兮勞心悄兮月出皓兮佼</span><br/>
<span class='tline' id='l123' data-llen='2329:2352'>人懰兮舒懮受兮勞心慅兮月出照兮佼人燎兮舒夭</span><br/>
<span class='tline' id='l124' data-llen='2352:2378'><a onclick="displayPageImage('KR1c0010', 'WYG', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2378:2386'>紹兮勞心慘兮</span><br/>
<span class='tline' id='l126' data-llen='2386:2409'>　婦人之美盛如月出之光僚懰皆好也燎明也舒遲</span><br/>
<span class='tline' id='l127' data-llen='2409:2432'>　也窈糾懮受夭紹皆舒之姿也悄慅慘皆憂也思而</span><br/>
<span class='tline' id='l128' data-llen='2432:2440'>　不見則憂矣</span><br/>
<span class='tline' id='l129' data-llen='2440:2452'>　　　月出三章章四句</span><br/>
<span class='tline' id='l130' data-llen='2452:2460'>株林刺靈公也</span><br/>
<span class='tline' id='l131' data-llen='2460:2477'>胡為乎株林從夏南匪適株林從夏南</span><br/>
<span class='tline' id='l132' data-llen='2477:2500'>　靈公與其大夫孔寧儀行父淫於夏徵舒之母朝夕</span><br/>
<span class='tline' id='l133' data-llen='2500:2526'><a onclick="displayPageImage('KR1c0010', 'WYG', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2526:2549'>　而往夏氏之邑故其民相與語曰君胡為乎株林乎</span><br/>
<span class='tline' id='l135' data-llen='2549:2572'>　將以從夏南耳非徒適株林也將以從夏南耳株林</span><br/>
<span class='tline' id='l136' data-llen='2572:2583'>　夏氏邑南徵舒字也</span><br/>
<span class='tline' id='l137' data-llen='2583:2601'>駕我乗馬說于株野乗我乗駒朝食于株</span><br/>
<span class='tline' id='l138' data-llen='2601:2613'>　　　株林二章章四句</span><br/>
<span class='tline' id='l139' data-llen='2613:2620'>澤陂刺時也</span><br/>
<span class='tline' id='l140' data-llen='2620:2633'>　毛詩之序曰靈公之詩也</span><br/>
<span class='tline' id='l141' data-llen='2633:2656'>彼澤之陂有蒲與荷有美一人傷如之何寤寐無為涕</span><br/>
<span class='tline' id='l142' data-llen='2656:2682'><a onclick="displayPageImage('KR1c0010', 'WYG', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2682:2687'>泗滂沱</span><br/>
<span class='tline' id='l144' data-llen='2687:2710'>　陂澤障也婦人之色如蒲荷之美思而不見故憂傷</span><br/>
<span class='tline' id='l145' data-llen='2710:2724'>　涕泗也自目曰涕自鼻曰泗</span><br/>
<span class='tline' id='l146' data-llen='2724:2747'>彼澤之陂有蒲與蕑有美一人碩大且卷寤寐無為中</span><br/>
<span class='tline' id='l147' data-llen='2747:2752'>心悁悁</span><br/>
<span class='tline' id='l148' data-llen='2752:2767'>　蕳蘭也卷好也悁悁猶悒悒也</span><br/>
<span class='tline' id='l149' data-llen='2767:2790'>彼澤之陂有蒲菡蓞有美一人碩大且儼寤寐無為輾</span><br/>
<span class='tline' id='l150' data-llen='2790:2795'>轉伏枕</span><br/>
<span class='tline' id='l151' data-llen='2795:2821'><a onclick="displayPageImage('KR1c0010', 'WYG', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2821:2844'>　詩止於陳靈何也古之說者曰王澤竭而詩不作是</span><br/>
<span class='tline' id='l153' data-llen='2844:2867'>　不然矣予以為陳靈之後天下未嘗無詩而仲尼有</span><br/>
<span class='tline' id='l154' data-llen='2867:2890'>　所不取也盍亦嘗原詩之所為作者乎詩之所為作</span><br/>
<span class='tline' id='l155' data-llen='2890:2913'>　者發于思慮之不能自已而無與乎王澤之存亡也</span><br/>
<span class='tline' id='l156' data-llen='2913:2936'>　是以當其盛時其人親被王澤之純其心和樂而不</span><br/>
<span class='tline' id='l157' data-llen='2936:2959'>　流於是焉發而為詩則其詩無有不善則今之正詩</span><br/>
<span class='tline' id='l158' data-llen='2959:2982'>　是也及其衰也有所憂愁憤怒不得其平淫泆放蕩</span><br/>
<span class='tline' id='l159' data-llen='2982:3005'>　不合於禮者矣而猶知復反於正故其為詩也亂而</span><br/>
<span class='tline' id='l160' data-llen='3005:3031'><a onclick="displayPageImage('KR1c0010', 'WYG', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3031:3054'>　不蕩則今之變詩是也及其大亡也怨君而思叛越</span><br/>
<span class='tline' id='l162' data-llen='3054:3077'>　禮而忘反則其詩遠義而無所歸嚮繇是觀之天下</span><br/>
<span class='tline' id='l163' data-llen='3077:3100'>　未甞一日無詩而仲尼有所不取也故曰變風發乎</span><br/>
<span class='tline' id='l164' data-llen='3100:3123'>　情止乎禮義發乎情民之性也止乎禮義先王之澤</span><br/>
<span class='tline' id='l165' data-llen='3123:3146'>　也先王之澤尚存而民之邪心未勝則猶取焉以為</span><br/>
<span class='tline' id='l166' data-llen='3146:3169'>　變詩及其邪心大行而禮義日遠則詩淫而無度不</span><br/>
<span class='tline' id='l167' data-llen='3169:3192'>　可復取故詩止於陳靈而非天下之無詩也有詩而</span><br/>
<span class='tline' id='l168' data-llen='3192:3215'>　不可以訓焉耳故曰陳靈之後天下未甞無詩由此</span><br/>
<span class='tline' id='l169' data-llen='3215:3242'><a onclick="displayPageImage('KR1c0010', 'WYG', '007-10a' );" name="007-10a" class="pb">[007-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3242:3248'>　言之也</span><br/>
<span class='tline' id='l171' data-llen='3248:3260'>　　　澤陂三章章六句</span><br/>
<span class='tline' id='l172' data-llen='3260:3274'>檜　　　　　　　　　國風</span><br/>
<span class='tline' id='l173' data-llen='3274:3297'>　檜髙辛氏火正祝融之墟在禹貢豫州外方之北滎</span><br/>
<span class='tline' id='l174' data-llen='3297:3320'>　波之南居溱洧之間祝融氏八姓唯妘姓檜實處其</span><br/>
<span class='tline' id='l175' data-llen='3320:3343'>　地周衰為鄭桓公所滅其世次微滅不傳故其作詩</span><br/>
<span class='tline' id='l176' data-llen='3343:3354'>　之世不可得而推也</span><br/>
<span class='tline' id='l177' data-llen='3354:3366'>羔裘大夫以道去其君也</span><br/>
<span class='tline' id='l178' data-llen='3366:3393'><a onclick="displayPageImage('KR1c0010', 'WYG', '007-10b' );" name="007-10b" class="pb">[007-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3393:3411'>羔裘逍遥狐裘以朝豈不爾思勞心忉忉</span><br/>
<span class='tline' id='l180' data-llen='3411:3434'>　緇衣羔裘諸侯之朝服也錦衣狐裘所以朝天子之</span><br/>
<span class='tline' id='l181' data-llen='3434:3457'>　服也檜君好盛服故以其朝服燕而以其朝天子之</span><br/>
<span class='tline' id='l182' data-llen='3457:3480'>　服朝夫君之為是也則過矣然而非大惡也而大夫</span><br/>
<span class='tline' id='l183' data-llen='3480:3503'>　以是去之何哉孔子之去魯為女樂故也而曰膰肉</span><br/>
<span class='tline' id='l184' data-llen='3503:3526'>　不至蓋諱其大惡而以微罪行檜大夫之羔裘則孔</span><br/>
<span class='tline' id='l185' data-llen='3526:3544'>　子之膰肉也歟此所謂以道去其君也</span><br/>
<span class='tline' id='l186' data-llen='3544:3567'>羔裘翺翔狐裘在堂豈不爾思我心憂傷羔裘如膏日</span><br/>
<span class='tline' id='l187' data-llen='3567:3594'><a onclick="displayPageImage('KR1c0010', 'WYG', '007-11a' );" name="007-11a" class="pb">[007-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3594:3607'>出有耀豈不爾思中心是悼</span><br/>
<span class='tline' id='l189' data-llen='3607:3616'>　如膏言光澤也</span><br/>
<span class='tline' id='l190' data-llen='3616:3628'>　　　羔裘三章章四句</span><br/>
<span class='tline' id='l191' data-llen='3628:3638'>素冠刺不能三年也</span><br/>
<span class='tline' id='l192' data-llen='3638:3655'>庶見素冠兮棘人欒欒兮勞心慱慱兮</span><br/>
<span class='tline' id='l193' data-llen='3655:3678'>　庶幸也喪禮既祥祭而縞冠素紕棘急也君子之居</span><br/>
<span class='tline' id='l194' data-llen='3678:3701'>　喪皇皇若無所容者此所謂棘人也欒欒瘠貌也慱</span><br/>
<span class='tline' id='l195' data-llen='3701:3714'>　慱憂勞也憂不見是人也</span><br/>
<span class='tline' id='l196' data-llen='3714:3741'><a onclick="displayPageImage('KR1c0010', 'WYG', '007-11b' );" name="007-11b" class="pb">[007-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3741:3759'>庶見素衣兮我心傷悲兮聊與子同歸兮</span><br/>
<span class='tline' id='l198' data-llen='3759:3782'>　除成喪者其祭也朝服縞冠朝服緇衣素裳素衣者</span><br/>
<span class='tline' id='l199' data-llen='3782:3805'>　素裳也聊與子同歸云者願見有禮之人與之同歸</span><br/>
<span class='tline' id='l200' data-llen='3805:3809'>　也</span><br/>
<span class='tline' id='l201' data-llen='3809:3827'>庶見素韠兮我心蘊結兮聊與子如一兮</span><br/>
<span class='tline' id='l202' data-llen='3827:3850'>　禮韠從裳色故韠亦以素記曰子夏三年之喪畢見</span><br/>
<span class='tline' id='l203' data-llen='3850:3873'>　於夫子援琴而絃衎衎而樂作而曰先王制禮不敢</span><br/>
<span class='tline' id='l204' data-llen='3873:3896'>　不及也夫子曰君子也閔子騫三年之喪畢見於夫</span><br/>
<span class='tline' id='l205' data-llen='3896:3923'><a onclick="displayPageImage('KR1c0010', 'WYG', '007-12a' );" name="007-12a" class="pb">[007-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3923:3946'>　子援琴而絃切切而哀作而曰先王制禮不敢過也</span><br/>
<span class='tline' id='l207' data-llen='3946:3969'>　夫子曰君子也子路曰何為皆君子也夫子曰子夏</span><br/>
<span class='tline' id='l208' data-llen='3969:3992'>　哀已盡能引而致之於禮閔子哀未盡能自割以禮</span><br/>
<span class='tline' id='l209' data-llen='3992:4015'>　夫三年之喪賢者之所輕而不敢過不肖者之所難</span><br/>
<span class='tline' id='l210' data-llen='4015:4029'>　而不敢不勉此所謂如一也</span><br/>
<span class='tline' id='l211' data-llen='4029:4041'>　　　素冠三章章六句</span><br/>
<span class='tline' id='l212' data-llen='4041:4050'>隰有萇楚疾恣也</span><br/>
<span class='tline' id='l213' data-llen='4050:4069'>隰有萇楚猗儺其枝夭之沃沃樂子之無知</span><br/>
<span class='tline' id='l214' data-llen='4069:4096'><a onclick="displayPageImage('KR1c0010', 'WYG', '007-12b' );" name="007-12b" class="pb">[007-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4096:4119'>　萇楚銚弋也蔓而不纍其枝猗儺而已以喻君子有</span><br/>
<span class='tline' id='l216' data-llen='4119:4142'>　欲而不留欲也夭少也沃沃柔和也君子幸其少而</span><br/>
<span class='tline' id='l217' data-llen='4142:4155'>　柔和不樂其有知而恣也</span><br/>
<span class='tline' id='l218' data-llen='4155:4178'>隰有萇楚猗儺其華夭之沃沃樂子之無家隰有萇楚</span><br/>
<span class='tline' id='l219' data-llen='4178:4193'>猗儺其實夭之沃沃樂子之無室</span><br/>
<span class='tline' id='l220' data-llen='4193:4207'>　　　隰有萇楚三章章四句</span><br/>
<span class='tline' id='l221' data-llen='4207:4215'>匪風思周道也</span><br/>
<span class='tline' id='l222' data-llen='4215:4233'>匪風發兮匪車偈兮顧瞻周道中心怛兮</span><br/>
<span class='tline' id='l223' data-llen='4233:4260'><a onclick="displayPageImage('KR1c0010', 'WYG', '007-13a' );" name="007-13a" class="pb">[007-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4260:4283'>　周道既喪諸侯為慓疾之政非風也而其至發發非</span><br/>
<span class='tline' id='l225' data-llen='4283:4305'>　車也而其行偈偈是以顧瞻周道而怛然傷之也</span><br/>
<span class='tline' id='l226' data-llen='4305:4323'>匪風飄兮匪車嘌兮顧瞻周道中心弔兮</span><br/>
<span class='tline' id='l227' data-llen='4323:4336'>　廻風為飄嘌嘌無節度也</span><br/>
<span class='tline' id='l228' data-llen='4336:4354'>誰能亨魚溉之釡鬵誰將西歸懷之好音</span><br/>
<span class='tline' id='l229' data-llen='4354:4377'>　鬵釡屬亨魚煩則碎治民煩則散善亨魚者亦潔其</span><br/>
<span class='tline' id='l230' data-llen='4377:4400'>　釡鬵安以待其熟耳周之先王其所以治民者亦猶</span><br/>
<span class='tline' id='l231' data-llen='4400:4423'>　是也安用慓疾之政為哉誠有能復為周家之安靖</span><br/>
<span class='tline' id='l232' data-llen='4423:4450'><a onclick="displayPageImage('KR1c0010', 'WYG', '007-13b' );" name="007-13b" class="pb">[007-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4450:4466'>　民皆以好音歸之矣西周所在也</span><br/>
<span class='tline' id='l234' data-llen='4466:4478'>　　　匪風三章章四句</span><br/>
<span class='tline' id='l235' data-llen='4478:4492'>曹　　　　　　　　　國風</span><br/>
<span class='tline' id='l236' data-llen='4492:4515'>　曹今之濟隂郡武王以封弟叔振鐸其地在禹貢兗</span><br/>
<span class='tline' id='l237' data-llen='4515:4538'>　州陶丘之北雷夏荷澤之野昔堯甞遊成陽死而葬</span><br/>
<span class='tline' id='l238' data-llen='4538:4561'>　焉舜漁雷澤其民化之其遺俗重厚多君子務稼穡</span><br/>
<span class='tline' id='l239' data-llen='4561:4584'>　薄衣食以致蓄積介於魯衛之間又寡於患難末時</span><br/>
<span class='tline' id='l240' data-llen='4584:4606'>　富而無敎乃更驕侈十一世昭公立而變風遂作</span><br/>
<span class='tline' id='l241' data-llen='4606:4633'><a onclick="displayPageImage('KR1c0010', 'WYG', '007-14a' );" name="007-14a" class="pb">[007-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4633:4640'>蜉蝣刺奢也</span><br/>
<span class='tline' id='l243' data-llen='4640:4653'>　毛詩之叙曰昭公之詩也</span><br/>
<span class='tline' id='l244' data-llen='4653:4671'>蜉蝣之羽衣裳楚楚心之憂矣於我歸處</span><br/>
<span class='tline' id='l245' data-llen='4671:4694'>　蜉蝣渠略也朝生而夕死方其生也不知慮死而自</span><br/>
<span class='tline' id='l246' data-llen='4694:4717'>　好其羽翼曹君危亡之不恤而楚楚然潔其衣服如</span><br/>
<span class='tline' id='l247' data-llen='4717:4740'>　蜉蝣也是以君子悲其淺陋而知其不能慮遠憂其</span><br/>
<span class='tline' id='l248' data-llen='4740:4756'>　國以及其身曰我將於何歸處乎</span><br/>
<span class='tline' id='l249' data-llen='4756:4779'>蜉蝣之翼采采衣服心之憂矣於我歸息蜉蝣掘閲麻</span><br/>
<span class='tline' id='l250' data-llen='4779:4806'><a onclick="displayPageImage('KR1c0010', 'WYG', '007-14b' );" name="007-14b" class="pb">[007-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4806:4819'>衣如雪心之憂矣於我歸說</span><br/>
<span class='tline' id='l252' data-llen='4819:4842'>　掘閱掘地解閱也麻衣深衣也諸侯朝則朝服夕則</span><br/>
<span class='tline' id='l253' data-llen='4842:4847'>　深衣</span><br/>
<span class='tline' id='l254' data-llen='4847:4859'>　　　蜉蝣三章章四句</span><br/>
<span class='tline' id='l255' data-llen='4859:4868'>候人刺近小人也</span><br/>
<span class='tline' id='l256' data-llen='4868:4881'>　毛詩之叙曰共公之詩也</span><br/>
<span class='tline' id='l257' data-llen='4881:4899'>彼候人兮何戈與祋彼其之子三百赤芾</span><br/>
<span class='tline' id='l258' data-llen='4899:4922'>　候人掌道路送迎賔客而為之衛故何戈與祋夫候</span><br/>
<span class='tline' id='l259' data-llen='4922:4949'><a onclick="displayPageImage('KR1c0010', 'WYG', '007-15a' );" name="007-15a" class="pb">[007-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='4949:4972'>　人則知何戈與祋而已而君寵之至使之服赤芾者</span><br/>
<span class='tline' id='l261' data-llen='4972:4995'>　三百人何哉祋殳也芾韠也一命縕芾黝珩再命赤</span><br/>
<span class='tline' id='l262' data-llen='4995:5018'>　芾黝珩三命赤芾葱珩大夫以上赤芾乗軒晉文公</span><br/>
<span class='tline' id='l263' data-llen='5018:5036'>　之入曹數之以乗軒者三百人即此歟</span><br/>
<span class='tline' id='l264' data-llen='5036:5054'>維鵜在梁不濡其翼彼其之子不稱其服</span><br/>
<span class='tline' id='l265' data-llen='5054:5077'>　鵜洿澤當在水中求食而已今乃處魚梁之上曽不</span><br/>
<span class='tline' id='l266' data-llen='5077:5100'>　濡翼而得魚以為食譬如小人當何戈而役耳今乃</span><br/>
<span class='tline' id='l267' data-llen='5100:5110'>　處朝廷而服赤芾</span><br/>
<span class='tline' id='l268' data-llen='5110:5137'><a onclick="displayPageImage('KR1c0010', 'WYG', '007-15b' );" name="007-15b" class="pb">[007-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5137:5155'>維鵜在梁不濡其咮彼其之子不遂其媾</span><br/>
<span class='tline' id='l270' data-llen='5155:5175'>　咮喙也遂達也與小人為婚媾未有達者也</span><br/>
<span class='tline' id='l271' data-llen='5175:5193'>薈兮蔚兮南山朝隮婉兮孌兮季女斯饑</span><br/>
<span class='tline' id='l272' data-llen='5193:5216'>　薈蔚雲興貌也小人朋黨相援並進於朝如南山之</span><br/>
<span class='tline' id='l273' data-llen='5216:5239'>　升雲薈蔚而上莫之能止君子守道困窮於下如幼</span><br/>
<span class='tline' id='l274' data-llen='5239:5262'>　弱之女雖有饑寒之患而婉孌自保不妄從人季女</span><br/>
<span class='tline' id='l275' data-llen='5262:5277'>　者無求於人而人之所當求也</span><br/>
<span class='tline' id='l276' data-llen='5277:5289'>　　　候人四章章四句</span><br/>
<span class='tline' id='l277' data-llen='5289:5316'><a onclick="displayPageImage('KR1c0010', 'WYG', '007-16a' );" name="007-16a" class="pb">[007-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5316:5324'>鳲鳩刺不一也</span><br/>
<span class='tline' id='l279' data-llen='5324:5347'>鳲鳩在桑其子七兮淑人君子其儀一兮其儀一兮心</span><br/>
<span class='tline' id='l280' data-llen='5347:5352'>如結兮</span><br/>
<span class='tline' id='l281' data-llen='5352:5375'>　鳲鳩秸鞠也鳲鳩之哺其子朝從上下暮從下上平</span><br/>
<span class='tline' id='l282' data-llen='5375:5398'>　均如一君子之於人其均一亦如是也儀其見於外</span><br/>
<span class='tline' id='l283' data-llen='5398:5421'>　者有外為一而心不然者矣君子之一也非獨外為</span><br/>
<span class='tline' id='l284' data-llen='5421:5441'>　之其中亦信然也故曰其儀一兮心如結兮</span><br/>
<span class='tline' id='l285' data-llen='5441:5464'>鳲鳩在桑其子在梅淑人君子其帶伊絲其帶伊絲其</span><br/>
<span class='tline' id='l286' data-llen='5464:5491'><a onclick="displayPageImage('KR1c0010', 'WYG', '007-16b' );" name="007-16b" class="pb">[007-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5491:5496'>弁伊騏</span><br/>
<span class='tline' id='l288' data-llen='5496:5533'>　騏或作<img height='20' width='20' alt='&amp;KR0722' title='KR0722' src='https://raw.githubusercontent.com/kanripo/KR-Gaiji/master/images/KR0722.png'/><img height='20' width='20' alt='&amp;KR0722' title='KR0722' src='https://raw.githubusercontent.com/kanripo/KR-Gaiji/master/images/KR0722.png'/>弁之結飾以玉為之帶伊絲矣而弁不</span><br/>
<span class='tline' id='l289' data-llen='5533:5563'>　<img height='20' width='20' alt='&amp;KR0722' title='KR0722' src='https://raw.githubusercontent.com/kanripo/KR-Gaiji/master/images/KR0722.png'/>則為充於下而不充於上上下有一不充則為不</span><br/>
<span class='tline' id='l290' data-llen='5563:5586'>　一矣君子之行無不充足者故周旋反復視之而無</span><br/>
<span class='tline' id='l291' data-llen='5586:5616'>　不如一譬如絲帶而充之以<img height='20' width='20' alt='&amp;KR0722' title='KR0722' src='https://raw.githubusercontent.com/kanripo/KR-Gaiji/master/images/KR0722.png'/>弁耳夫無一不然者</span><br/>
<span class='tline' id='l292' data-llen='5616:5639'>　一之至也徳未充而求其能一不可得也既已充矣</span><br/>
<span class='tline' id='l293' data-llen='5639:5655'>　而求其有一不然者亦不可得也</span><br/>
<span class='tline' id='l294' data-llen='5655:5678'>鳲鳩在桑其子在棘淑人君子其儀不忒其儀不忒正</span><br/>
<span class='tline' id='l295' data-llen='5678:5705'><a onclick="displayPageImage('KR1c0010', 'WYG', '007-17a' );" name="007-17a" class="pb">[007-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5705:5728'>是四國鳲鳩在桑其子在榛淑人君子正是國人正是</span><br/>
<span class='tline' id='l297' data-llen='5728:5736'>國人胡不萬年</span><br/>
<span class='tline' id='l298' data-llen='5736:5759'>　鳲鳩則在桑而已其子則不可常也以其愛之則宜</span><br/>
<span class='tline' id='l299' data-llen='5759:5782'>　其無所不從然以為從其在梅則失其在棘從其在</span><br/>
<span class='tline' id='l300' data-llen='5782:5805'>　棘則失其在榛是以居一以俟之而無不及者此得</span><br/>
<span class='tline' id='l301' data-llen='5805:5812'>　一之要也</span><br/>
<span class='tline' id='l302' data-llen='5812:5824'>　　　鳲鳩四章章四句</span><br/>
<span class='tline' id='l303' data-llen='5824:5831'>下泉思治也</span><br/>
<span class='tline' id='l304' data-llen='5831:5858'><a onclick="displayPageImage('KR1c0010', 'WYG', '007-17b' );" name="007-17b" class="pb">[007-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5858:5871'>　毛詩之叙曰共公之詩也</span><br/>
<span class='tline' id='l306' data-llen='5871:5889'>冽彼下泉浸彼苞稂愾我寤歎念彼周京</span><br/>
<span class='tline' id='l307' data-llen='5889:5912'>　冽寒也下泉泉之下流者也苞本也稂童粱也稂非</span><br/>
<span class='tline' id='l308' data-llen='5912:5935'>　溉草得水則病民之苦於虐政猶稂之得下泉也愾</span><br/>
<span class='tline' id='l309' data-llen='5935:5941'>　歎聲也</span><br/>
<span class='tline' id='l310' data-llen='5941:5959'>冽彼下泉浸彼苞蕭愾我寤歎念彼京周</span><br/>
<span class='tline' id='l311' data-llen='5959:5965'>　蕭蒿也</span><br/>
<span class='tline' id='l312' data-llen='5965:5988'>冽彼下泉浸彼苞蓍愾我寤歎念彼京師芃芃黍苗隂</span><br/>
<span class='tline' id='l313' data-llen='5988:6015'><a onclick="displayPageImage('KR1c0010', 'WYG', '007-18a' );" name="007-18a" class="pb">[007-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6015:6028'>雨膏之四國是王郇伯勞之</span><br/>
<span class='tline' id='l315' data-llen='6028:6051'>　芃芃盛也稂蕭蓍黍皆非溉草而下泉隂雨皆水也</span><br/>
<span class='tline' id='l316' data-llen='6051:6074'>　然稂蕭蓍以病而黍苗以盛則下泉無度而雨有節</span><br/>
<span class='tline' id='l317' data-llen='6074:6097'>　也國之有王事皆非民所樂也然得君子以勞來之</span><br/>
<span class='tline' id='l318' data-llen='6097:6119'>　則民不至於病矣邭伯文王之子郇侯為州伯也</span><br/>
<span class='tline' id='l319' data-llen='6119:6122'>　</span><br/>
<span class='tline' id='l320' data-llen='6122:6125'>　</span><br/>
<span class='tline' id='l321' data-llen='6125:6128'>　</span><br/>
<span class='tline' id='l322' data-llen='6128:6155'><a onclick="displayPageImage('KR1c0010', 'WYG', '007-18b' );" name="007-18b" class="pb">[007-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6155:6158'>　</span><br/>
<span class='tline' id='l324' data-llen='6158:6161'>　</span><br/>
<span class='tline' id='l325' data-llen='6161:6164'>　</span><br/>
<span class='tline' id='l326' data-llen='6164:6167'>　</span><br/>
<span class='tline' id='l327' data-llen='6167:6170'>　</span><br/>
<span class='tline' id='l328' data-llen='6170:6173'>　</span><br/>
<span class='tline' id='l329' data-llen='6173:6176'>　</span><br/>
<span class='tline' id='l330' data-llen='6176:6184'>　詩集傳卷七</span><br/>
</p>
<p><br/>
</p>
  </div>
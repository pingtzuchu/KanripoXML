<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0010', 'WYG', '018-1a' );" name="018-1a" class="pb">[018-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　詩集傳卷十八　　　　　　宋　蘇轍　撰</span><br/>
<span class='tline' id='l10' data-llen='210:216'>清廟之什</span><br/>
<span class='tline' id='l11' data-llen='216:239'>　周頌皆有所施於禮樂蓋因禮而作頌非如風雅之</span><br/>
<span class='tline' id='l12' data-llen='239:262'>　詩有徒作而不用者也文武之世天下未平禮樂未</span><br/>
<span class='tline' id='l13' data-llen='262:285'>　備則頌有所未暇至周公成王天下既平制禮作樂</span><br/>
<span class='tline' id='l14' data-llen='285:308'>　而為詩以歌之於是頌聲始作然其篇第之先後則</span><br/>
<span class='tline' id='l15' data-llen='308:331'>　不可究矣考之以其時則不倫求之以其事則不類</span><br/>
<span class='tline' id='l16' data-llen='331:357'><a onclick="displayPageImage('KR1c0010', 'WYG', '018-1b' );" name="018-1b" class="pb">[018-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='357:380'>　意者亦以其聲相從乎清廟之什禮之大者也臣工</span><br/>
<span class='tline' id='l18' data-llen='380:403'>　之什禮之次者也閔予小子之什禮之小者也然時</span><br/>
<span class='tline' id='l19' data-llen='403:426'>　有參差不齊者意者亦以其聲相從也然不可得而</span><br/>
<span class='tline' id='l20' data-llen='426:431'>　推矣</span><br/>
<span class='tline' id='l21' data-llen='431:439'>清廟祀文王也</span><br/>
<span class='tline' id='l22' data-llen='439:462'>於穆清廟肅雝顯相濟濟多士秉文之徳對越在天駿</span><br/>
<span class='tline' id='l23' data-llen='462:477'>奔走在廟不顯不承無射於人斯</span><br/>
<span class='tline' id='l24' data-llen='477:500'>　於乎美哉其祀文王於清廟也有肅肅其敬雝雝其</span><br/>
<span class='tline' id='l25' data-llen='500:526'><a onclick="displayPageImage('KR1c0010', 'WYG', '018-2a' );" name="018-2a" class="pb">[018-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='526:549'>　和者實來顯相其禮文王没矣其神在天其主在廟</span><br/>
<span class='tline' id='l27' data-llen='549:572'>　然士之來助祭者猶不忘秉持其徳以對其在天而</span><br/>
<span class='tline' id='l28' data-llen='572:595'>　奔走其在廟者言文王之澤久而不忘豈其不顯不</span><br/>
<span class='tline' id='l29' data-llen='595:618'>　承哉信矣其無厭於人也肅然清浄曰清廟對配也</span><br/>
<span class='tline' id='l30' data-llen='618:627'>　越辭也駿長也</span><br/>
<span class='tline' id='l31' data-llen='627:638'>　　　清廟一章八句</span><br/>
<span class='tline' id='l32' data-llen='638:650'>維天之命太平告文王也</span><br/>
<span class='tline' id='l33' data-llen='650:673'>維天之命於穆不已於乎不顯文王之徳之純假以溢</span><br/>
<span class='tline' id='l34' data-llen='673:699'><a onclick="displayPageImage('KR1c0010', 'WYG', '018-2b' );" name="018-2b" class="pb">[018-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='699:715'>我我其收之駿惠我文王曾孫篤之</span><br/>
<span class='tline' id='l36' data-llen='715:738'>　文王受命未終而没周公成王繼之天下太平以為</span><br/>
<span class='tline' id='l37' data-llen='738:761'>　文王之徳之致也故以告之曰天命之於周久而不</span><br/>
<span class='tline' id='l38' data-llen='761:784'>　已文王亦既没矣而其徳羙不亡以大盈溢我後人</span><br/>
<span class='tline' id='l39' data-llen='784:807'>　我後人收之以成太平天命之不已也如此今將以</span><br/>
<span class='tline' id='l40' data-llen='807:824'>　長順文王之心惟爾子孫世益厚之</span><br/>
<span class='tline' id='l41' data-llen='824:837'>　　　維天之命一章八句</span><br/>
<span class='tline' id='l42' data-llen='837:845'>維清奏象舞也</span><br/>
<span class='tline' id='l43' data-llen='845:871'><a onclick="displayPageImage('KR1c0010', 'WYG', '018-3a' );" name="018-3a" class="pb">[018-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='871:894'>　象文王之樂所謂象箾者蓋文舞也文王之舞謂之</span><br/>
<span class='tline' id='l45' data-llen='894:917'>　象武王之舞謂之武將舞象則先歌維清故其序曰</span><br/>
<span class='tline' id='l46' data-llen='917:940'>　奏象舞而其辭稱文王將舞武則先歌武故其序曰</span><br/>
<span class='tline' id='l47' data-llen='940:963'>　奏大武而其辭稱武王記曰十三舞勺勺大武也十</span><br/>
<span class='tline' id='l48' data-llen='963:986'>　五舞象象象箾也武而謂之勺者勺之序曰告成大</span><br/>
<span class='tline' id='l49' data-llen='986:998'>　武盖因此詩而名之也</span><br/>
<span class='tline' id='l50' data-llen='998:1018'>維清緝熈文王之典肇禋迄用有成維周之禎</span><br/>
<span class='tline' id='l51' data-llen='1018:1041'>　緝和也熈光也周公之治周也事為之制曲為之防</span><br/>
<span class='tline' id='l52' data-llen='1041:1067'><a onclick="displayPageImage('KR1c0010', 'WYG', '018-3b' );" name="018-3b" class="pb">[018-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1067:1090'>　是以其國無不脩之政政無不脩清也清則其為之</span><br/>
<span class='tline' id='l54' data-llen='1090:1113'>　也暇而事之也至是以無不和洽而光明者君子推</span><br/>
<span class='tline' id='l55' data-llen='1113:1136'>　其所由致之曰由文王之法文王之造周也實始肇</span><br/>
<span class='tline' id='l56' data-llen='1136:1159'>　祭天地先為之極焉迄于周公遂以有成其成雖當</span><br/>
<span class='tline' id='l57' data-llen='1159:1175'>　周公之世然其禎祥見於文王矣</span><br/>
<span class='tline' id='l58' data-llen='1175:1186'>　　　維清一章五句</span><br/>
<span class='tline' id='l59' data-llen='1186:1199'>烈文成王即政諸侯助祭也</span><br/>
<span class='tline' id='l60' data-llen='1199:1222'>　古之儒者皆言武王崩成王㓜不能踐阼周公攝天</span><br/>
<span class='tline' id='l61' data-llen='1222:1248'><a onclick="displayPageImage('KR1c0010', 'WYG', '018-4a' );" name="018-4a" class="pb">[018-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1248:1271'>　天子位以為政七年而後反余考於詩書無之古者</span><br/>
<span class='tline' id='l63' data-llen='1271:1294'>　君薨世子即位諒闇而聽於冡宰三年蓋免喪而復</span><br/>
<span class='tline' id='l64' data-llen='1294:1317'>　成王之終喪也以㓜不能聽政而聽於周公七年而</span><br/>
<span class='tline' id='l65' data-llen='1317:1340'>　復故書稱武王崩三監及淮夷畔周公相成王以黜</span><br/>
<span class='tline' id='l66' data-llen='1340:1363'>　商有大政令未嘗不稱王命也然則成王既已即位</span><br/>
<span class='tline' id='l67' data-llen='1363:1386'>　矣成王既已即位而周公攝則是二王者也蓋武王</span><br/>
<span class='tline' id='l68' data-llen='1386:1409'>　崩成王無所復父不得稱子則逾年即位而稱王雖</span><br/>
<span class='tline' id='l69' data-llen='1409:1432'>　稱王矣而不能治王事故未甞即政是以周公當國</span><br/>
<span class='tline' id='l70' data-llen='1432:1458'><a onclick="displayPageImage('KR1c0010', 'WYG', '018-4b' );" name="018-4b" class="pb">[018-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1458:1481'>　而治事非攝其位蓋行其事也其後七年退而復辟</span><br/>
<span class='tline' id='l72' data-llen='1481:1504'>　則成王於是即政亦非復其位蓋復其事也故此詩</span><br/>
<span class='tline' id='l73' data-llen='1504:1527'>　之序曰成王即政即政非即位也苟成王有即位有</span><br/>
<span class='tline' id='l74' data-llen='1527:1550'>　即政則周公之未甞攝位明矣或曰即政亦即位也</span><br/>
<span class='tline' id='l75' data-llen='1550:1566'>　然則未終喪而為詩以作樂可乎</span><br/>
<span class='tline' id='l76' data-llen='1566:1589'>烈文辟公錫茲祉福恵我無疆子孫保之無封靡于爾</span><br/>
<span class='tline' id='l77' data-llen='1589:1612'>邦維王其崇之念茲戎功繼序其皇之無競維人四方</span><br/>
<span class='tline' id='l78' data-llen='1612:1632'>其訓之不顯維徳百辟其刑之於乎前王不忘</span><br/>
<span class='tline' id='l79' data-llen='1632:1658'><a onclick="displayPageImage('KR1c0010', 'WYG', '018-5a' );" name="018-5a" class="pb">[018-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1658:1681'>　成王朝享於廟諸侯來助者以祖考之命錫之祉福</span><br/>
<span class='tline' id='l81' data-llen='1681:1704'>　其曰烈文辟公呼而告之也諸侯能奉順王室則子</span><br/>
<span class='tline' id='l82' data-llen='1704:1727'>　孫安矣無封以專利無靡以專欲則王尊之矣念其</span><br/>
<span class='tline' id='l83' data-llen='1727:1750'>　先祖之功則繼其序者益大矣勤於擇人則四方順</span><br/>
<span class='tline' id='l84' data-llen='1750:1773'>　之矣敏於為徳則百辟憲之矣凢此五者先王之所</span><br/>
<span class='tline' id='l85' data-llen='1773:1793'>　以不忘諸侯而教之也烈光也辟公皆君也</span><br/>
<span class='tline' id='l86' data-llen='1793:1805'>　　　烈文一章十三句</span><br/>
<span class='tline' id='l87' data-llen='1805:1815'>天作祀先王先公也</span><br/>
<span class='tline' id='l88' data-llen='1815:1841'><a onclick="displayPageImage('KR1c0010', 'WYG', '018-5b' );" name="018-5b" class="pb">[018-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1841:1857'>　祀時祀也周之初時祀猶及先公</span><br/>
<span class='tline' id='l90' data-llen='1857:1880'>天作髙山大王荒之彼作矣文王康之彼徂矣岐有夷</span><br/>
<span class='tline' id='l91' data-llen='1880:1888'>之行子孫保之</span><br/>
<span class='tline' id='l92' data-llen='1888:1911'>　髙山岐山也大王遷於岐山始荒有之亦既作之矣</span><br/>
<span class='tline' id='l93' data-llen='1911:1934'>　文王從而安之文王既逝矣岐周之人世載其夷易</span><br/>
<span class='tline' id='l94' data-llen='1934:1946'>　之道子孫保之不替也</span><br/>
<span class='tline' id='l95' data-llen='1946:1957'>　　　天作一章七句</span><br/>
<span class='tline' id='l96' data-llen='1957:1969'>昊天有成命郊祀天地也</span><br/>
<span class='tline' id='l97' data-llen='1969:1995'><a onclick="displayPageImage('KR1c0010', 'WYG', '018-6a' );" name="018-6a" class="pb">[018-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1995:2018'>　郊謂冬至祭昊天於圜丘夏至祭地祗於方澤詩稱</span><br/>
<span class='tline' id='l99' data-llen='2018:2032'>　昊天是以知非祈榖之郊也</span><br/>
<span class='tline' id='l100' data-llen='2032:2055'>昊天有成命二后受之成王不敢康夙夜基命宥密於</span><br/>
<span class='tline' id='l101' data-llen='2055:2066'>緝熈單厥心肆其靖之</span><br/>
<span class='tline' id='l102' data-llen='2066:2089'>　天將祚周以天下既有成命矣文武受之將成其王</span><br/>
<span class='tline' id='l103' data-llen='2089:2112'>　業不敢安也夙夜積徳以為受命之基蓋未嘗求之</span><br/>
<span class='tline' id='l104' data-llen='2112:2135'>　亦未嘗舍之也未嘗求之所謂宥也未嘗舎之所謂</span><br/>
<span class='tline' id='l105' data-llen='2135:2158'>　密也宥之也者聽其自至也密之也者欲及其時也</span><br/>
<span class='tline' id='l106' data-llen='2158:2184'><a onclick="displayPageImage('KR1c0010', 'WYG', '018-6b' );" name="018-6b" class="pb">[018-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2184:2207'>　文武之所以答天命者如此於乎及其和洽而光眀</span><br/>
<span class='tline' id='l108' data-llen='2207:2230'>　也盡其心矣故能定之也此詩有成王不敢康而執</span><br/>
<span class='tline' id='l109' data-llen='2230:2253'>　競有不顯成康世或以為此言成王誦康王釗也然</span><br/>
<span class='tline' id='l110' data-llen='2253:2276'>　則周頌有康王子孫之詩矣周公制禮禮之所及樂</span><br/>
<span class='tline' id='l111' data-llen='2276:2299'>　必從之樂之所及詩必從之故頌之施於禮樂者備</span><br/>
<span class='tline' id='l112' data-llen='2299:2322'>　矣後世無容易之且詩曰成王不敢康夙夜基命宥</span><br/>
<span class='tline' id='l113' data-llen='2322:2345'>　密又曰自彼成康奄有四方成王非基命之君而周</span><br/>
<span class='tline' id='l114' data-llen='2345:2359'>　之奄有四方非自成康始也</span><br/>
<span class='tline' id='l115' data-llen='2359:2385'><a onclick="displayPageImage('KR1c0010', 'WYG', '018-7a' );" name="018-7a" class="pb">[018-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2385:2399'>　　　昊天有成命一章七句</span><br/>
<span class='tline' id='l117' data-llen='2399:2410'>我將祀文王於明堂也</span><br/>
<span class='tline' id='l118' data-llen='2410:2433'>　此傳所謂祀文王於明堂以配上帝者也記曰有虞</span><br/>
<span class='tline' id='l119' data-llen='2433:2456'>　氏禘黄帝而郊嚳祖顓頊而宗堯夏后氏亦禘黄帝</span><br/>
<span class='tline' id='l120' data-llen='2456:2479'>　而郊鯀祖顓頊而宗禹商人禘嚳而郊冥祖契而宗</span><br/>
<span class='tline' id='l121' data-llen='2479:2502'>　湯周人禘嚳而郊稷祖文王而宗武王鄭氏以祖宗</span><br/>
<span class='tline' id='l122' data-llen='2502:2525'>　為明堂之配而王氏以祖宗為不毁之廟予竊以鄭</span><br/>
<span class='tline' id='l123' data-llen='2525:2548'>　氏為不然何者四代之所禘皆其祖之所自出廟之</span><br/>
<span class='tline' id='l124' data-llen='2548:2574'><a onclick="displayPageImage('KR1c0010', 'WYG', '018-7b' );" name="018-7b" class="pb">[018-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2574:2597'>　所不及者也其所祖者廟之所自始者也其所郊者</span><br/>
<span class='tline' id='l126' data-llen='2597:2620'>　先世之有功者也其所宗者近世之有功者也有虞</span><br/>
<span class='tline' id='l127' data-llen='2620:2643'>　氏繼堯堯嚳非其姓也故禘黄帝而郊嚳祖顓頊而</span><br/>
<span class='tline' id='l128' data-llen='2643:2666'>　宗堯黄帝顓頊之所自出而顓頊舜之祖此其不可</span><br/>
<span class='tline' id='l129' data-llen='2666:2689'>　易者也堯嚳則舜之所繼而有功者也故舜之將攝</span><br/>
<span class='tline' id='l130' data-llen='2689:2712'>　也受終于文祖堯之祖也禹之將攝也受命于神宗</span><br/>
<span class='tline' id='l131' data-llen='2712:2735'>　舜之宗也將以天下予人必告其所從受天下舜之</span><br/>
<span class='tline' id='l132' data-llen='2735:2758'>　所從受天下者堯也則舜之以堯為宗也明矣夏商</span><br/>
<span class='tline' id='l133' data-llen='2758:2784'><a onclick="displayPageImage('KR1c0010', 'WYG', '018-8a' );" name="018-8a" class="pb">[018-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2784:2807'>　之所禘祖猶舜也而其所郊宗則其世之有功者也</span><br/>
<span class='tline' id='l135' data-llen='2807:2830'>　至周亦然其所以為異者后稷祖也文武皆王業之</span><br/>
<span class='tline' id='l136' data-llen='2830:2853'>　所自成也故雖以后稷為太祖而其禘於廟也先公</span><br/>
<span class='tline' id='l137' data-llen='2853:2876'>　之主禘於稷廟先王之主禘於文武之廟雝其所以</span><br/>
<span class='tline' id='l138' data-llen='2876:2899'>　禘太祖也雝為文王之詩故文王亦祖矣文王為祖</span><br/>
<span class='tline' id='l139' data-llen='2899:2922'>　故后稷升於郊此其所以異於夏商而已故祖宗之</span><br/>
<span class='tline' id='l140' data-llen='2922:2934'>　號非所以施於眀堂也</span><br/>
<span class='tline' id='l141' data-llen='2934:2957'>我將我享維羊維牛維天其右之儀式刑文王之典日</span><br/>
<span class='tline' id='l142' data-llen='2957:2983'><a onclick="displayPageImage('KR1c0010', 'WYG', '018-8b' );" name="018-8b" class="pb">[018-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2983:3006'>靖四方伊嘏文王既右享之我其夙夜畏天之威于時</span><br/>
<span class='tline' id='l144' data-llen='3006:3010'>保之</span><br/>
<span class='tline' id='l145' data-llen='3010:3033'>　將奉也享獻也其饗上帝於眀堂也奉其牛羊而獻</span><br/>
<span class='tline' id='l146' data-llen='3033:3056'>　之曰天其尚右我而饗此乎盖不敢必也故自託於</span><br/>
<span class='tline' id='l147' data-llen='3056:3079'>　文王庻幾可以致之曰我今儀式刑文王之典以靖</span><br/>
<span class='tline' id='l148' data-llen='3079:3102'>　天下苟天不遺文王而嘏之其亦既右饗我哉天之</span><br/>
<span class='tline' id='l149' data-llen='3102:3125'>　難致也如是是以夙夜畏天之威而保文王之法庻</span><br/>
<span class='tline' id='l150' data-llen='3125:3134'>　幾可得而致也</span><br/>
<span class='tline' id='l151' data-llen='3134:3160'><a onclick="displayPageImage('KR1c0010', 'WYG', '018-9a' );" name="018-9a" class="pb">[018-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3160:3171'>　　　我將一章十句</span><br/>
<span class='tline' id='l153' data-llen='3171:3182'>時邁巡守告祭柴望也</span><br/>
<span class='tline' id='l154' data-llen='3182:3205'>時邁其邦昊天其子之實右序有周薄言震之莫不震</span><br/>
<span class='tline' id='l155' data-llen='3205:3228'>疊懐柔百神及河喬嶽允王維后明昭有周式序在位</span><br/>
<span class='tline' id='l156' data-llen='3228:3250'>載戢干戈載櫜弓矢我求懿徳肆于時夏允王保之</span><br/>
<span class='tline' id='l157' data-llen='3250:3273'>　王者以時巡行邦國曰天其尚子我哉則曰天實右</span><br/>
<span class='tline' id='l158' data-llen='3273:3296'>　序我有周矣不然四方之諸侯豈其薄震動之而無</span><br/>
<span class='tline' id='l159' data-llen='3296:3319'>　不震慴以歸周者我是以能巡守於方嶽柴告天地</span><br/>
<span class='tline' id='l160' data-llen='3319:3345'><a onclick="displayPageImage('KR1c0010', 'WYG', '018-9b' );" name="018-9b" class="pb">[018-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3345:3368'>　望秩山川徧於羣神信矣我周王維君矣然我有周</span><br/>
<span class='tline' id='l162' data-llen='3368:3391'>　豈以是求多於諸侯哉蓋亦次序其朝之羣臣斂其</span><br/>
<span class='tline' id='l163' data-llen='3391:3414'>　甲兵而收藏之求有徳之人而布之於諸夏以藩屏</span><br/>
<span class='tline' id='l164' data-llen='3414:3436'>　周室如是而已然後信能保有天下此所謂明也</span><br/>
<span class='tline' id='l165' data-llen='3436:3448'>　　　時邁一章十五句</span><br/>
<span class='tline' id='l166' data-llen='3448:3456'>執競祀武王也</span><br/>
<span class='tline' id='l167' data-llen='3456:3479'>執競武王無競維烈不顯成康上帝是皇自彼成康奄</span><br/>
<span class='tline' id='l168' data-llen='3479:3502'>有四方斤斤其明鐘鼔喤喤磬筦將將降福穰穰降福</span><br/>
<span class='tline' id='l169' data-llen='3502:3529'><a onclick="displayPageImage('KR1c0010', 'WYG', '018-10a' );" name="018-10a" class="pb">[018-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3529:3545'>簡簡威儀反反既醉既飽福禄來反</span><br/>
<span class='tline' id='l171' data-llen='3545:3568'>　競彊也武王持其彊心為而不捨故天下莫能與之</span><br/>
<span class='tline' id='l172' data-llen='3568:3591'>　競遂成其王業而安之為天之所君夫周之興也逺</span><br/>
<span class='tline' id='l173' data-llen='3591:3614'>　矣至於武王成而安之然後能奄有四方使其明無</span><br/>
<span class='tline' id='l174' data-llen='3614:3637'>　所不至凡今所以能備其禮樂脩其祭祀以受多福</span><br/>
<span class='tline' id='l175' data-llen='3637:3660'>　者皆武王之徳之致也喤喤和也將將集也穰穰衆</span><br/>
<span class='tline' id='l176' data-llen='3660:3676'>　也簡簡大也反反順習也反復也</span><br/>
<span class='tline' id='l177' data-llen='3676:3688'>　　　執競一章十四句</span><br/>
<span class='tline' id='l178' data-llen='3688:3715'><a onclick="displayPageImage('KR1c0010', 'WYG', '018-10b' );" name="018-10b" class="pb">[018-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3715:3724'>思文后稷配天也</span><br/>
<span class='tline' id='l180' data-llen='3724:3747'>　周頌有祭天之詩三焉其一曰昊天有成命以郊祀</span><br/>
<span class='tline' id='l181' data-llen='3747:3770'>　天地此所謂禘嚳祀昊天於圜丘而以嚳配之者也</span><br/>
<span class='tline' id='l182' data-llen='3770:3793'>　其二曰我將祀文王於明堂此所謂宗祀文王於明</span><br/>
<span class='tline' id='l183' data-llen='3793:3816'>　堂以配上帝者也其三曰思文后稷配天此所謂郊</span><br/>
<span class='tline' id='l184' data-llen='3816:3839'>　稷禘其祖之所自出而以其祖配之者也此三者其</span><br/>
<span class='tline' id='l185' data-llen='3839:3862'>　說皆出於鄭氏古之論郊祀者莫密於鄭氏然世或</span><br/>
<span class='tline' id='l186' data-llen='3862:3885'>　以其怪而不信予以為鄭氏近之而不善言之故為</span><br/>
<span class='tline' id='l187' data-llen='3885:3912'><a onclick="displayPageImage('KR1c0010', 'WYG', '018-11a' );" name="018-11a" class="pb">[018-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3912:3935'>　之辯曰天一而已然而天有五行五行之神而尊之</span><br/>
<span class='tline' id='l189' data-llen='3935:3958'>　曰五帝不可謂無六天也古之帝王以五行之徳迭</span><br/>
<span class='tline' id='l190' data-llen='3958:3981'>　王天下故以火徳者曰炎帝以土徳者曰黄帝古之</span><br/>
<span class='tline' id='l191' data-llen='3981:4004'>　帝王以五徳相授而有天下其來尚矣至於周而為</span><br/>
<span class='tline' id='l192' data-llen='4004:4027'>　木故以其行王天下則又特祀其神此亦理之當然</span><br/>
<span class='tline' id='l193' data-llen='4027:4050'>　也然鄭氏之説則恠矣曰昊天者耀魄寳蒼帝者靈</span><br/>
<span class='tline' id='l194' data-llen='4050:4073'>　威仰赤帝者赤熛怒黄帝者含樞紐白帝者白招拒</span><br/>
<span class='tline' id='l195' data-llen='4073:4096'>　黑帝者叶光紀帝王之以其徳王天下者皆其所感</span><br/>
<span class='tline' id='l196' data-llen='4096:4123'><a onclick="displayPageImage('KR1c0010', 'WYG', '018-11b' );" name="018-11b" class="pb">[018-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4123:4146'>　而生也此尚何以使學者信之然鄭氏之所謂感生</span><br/>
<span class='tline' id='l198' data-llen='4146:4169'>　者禮之所謂祖之所自出也然則記者亦過矣史稱</span><br/>
<span class='tline' id='l199' data-llen='4169:4192'>　秦襄公居西方自以為主少皥之神故作西畤以祀</span><br/>
<span class='tline' id='l200' data-llen='4192:4215'>　白帝其後宣公作密畤以祀青帝靈公作吳陽上畤</span><br/>
<span class='tline' id='l201' data-llen='4215:4238'>　以祀黄帝下畤以祀炎帝漢髙帝曰吾聞天有五帝</span><br/>
<span class='tline' id='l202' data-llen='4238:4261'>　而不足一何也於是復作北畤以祀黒帝其說皆與</span><br/>
<span class='tline' id='l203' data-llen='4261:4284'>　鄭氏合故鄭氏之說古矣而所以言之非也若夫王</span><br/>
<span class='tline' id='l204' data-llen='4284:4307'>　氏之學有昊天而無五行故曰禮之所謂禘嚳者大</span><br/>
<span class='tline' id='l205' data-llen='4307:4334'><a onclick="displayPageImage('KR1c0010', 'WYG', '018-12a' );" name="018-12a" class="pb">[018-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4334:4357'>　祭於廟而以嚳為祖也所謂郊稷者祀昊天而以稷</span><br/>
<span class='tline' id='l207' data-llen='4357:4380'>　配也所謂祀文王於明堂者亦以配昊天也予竊而</span><br/>
<span class='tline' id='l208' data-llen='4380:4403'>　非之何者周人推其受命祖曰文王始封之祖曰后</span><br/>
<span class='tline' id='l209' data-llen='4403:4426'>　稷故周人之廟至稷而止又推而上之曰后稷生於</span><br/>
<span class='tline' id='l210' data-llen='4426:4449'>　姜嫄則又立姜嫄之廟曰先妣姜嫄帝嚳之妃而特</span><br/>
<span class='tline' id='l211' data-llen='4449:4472'>　立廟則嚳無廟矣無廟則無主無主則無以禘無廟</span><br/>
<span class='tline' id='l212' data-llen='4472:4495'>　則無所禘將禘於后稷之廟是以父而下禘於子孫</span><br/>
<span class='tline' id='l213' data-llen='4495:4518'>　之廟非禮也且夫肅之所謂其祖之自出者嚳也以</span><br/>
<span class='tline' id='l214' data-llen='4518:4545'><a onclick="displayPageImage('KR1c0010', 'WYG', '018-12b' );" name="018-12b" class="pb">[018-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4545:4568'>　嚳為祖之所自出可也未有禘祖之父而以祖配之</span><br/>
<span class='tline' id='l216' data-llen='4568:4591'>　者也王者之祭天地維外之故為之配以主之禘祖</span><br/>
<span class='tline' id='l217' data-llen='4591:4614'>　之父而為之配是外祖之父也由是言之嚳不得與</span><br/>
<span class='tline' id='l218' data-llen='4614:4637'>　宗廟之禘而祖之所自出者非嚳則所謂禘嚳者誠</span><br/>
<span class='tline' id='l219' data-llen='4637:4643'>　配天也</span><br/>
<span class='tline' id='l220' data-llen='4643:4666'>思文后稷克配彼天立我烝民莫匪爾極貽我來牟帝</span><br/>
<span class='tline' id='l221' data-llen='4666:4681'>命率育無此疆爾界陳常于時夏</span><br/>
<span class='tline' id='l222' data-llen='4681:4704'>　堯遭洚水之患黎民阻饑后稷播百榖以食之然後</span><br/>
<span class='tline' id='l223' data-llen='4704:4731'><a onclick="displayPageImage('KR1c0010', 'WYG', '018-13a' );" name="018-13a" class="pb">[018-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4731:4754'>　民復粒食也方是時也天降嘉種以遺之使徧養於</span><br/>
<span class='tline' id='l225' data-llen='4754:4777'>　四方無曰此吾疆也彼爾界也布之於諸夏使常種</span><br/>
<span class='tline' id='l226' data-llen='4777:4800'>　之而後已立粒通極中也能粒烝民者后稷之功也</span><br/>
<span class='tline' id='l227' data-llen='4800:4823'>　能建皇極者后稷之徳也使稷有粒民之功而無皇</span><br/>
<span class='tline' id='l228' data-llen='4823:4846'>　極之徳物我逺近存於心則安能陳常于時夏若此</span><br/>
<span class='tline' id='l229' data-llen='4846:4869'>　其廣乎惟其功徳相濟是以謂之文也不然服田力</span><br/>
<span class='tline' id='l230' data-llen='4869:4892'>　穡之人而能使其子孫代有天下八百年不絶乎自</span><br/>
<span class='tline' id='l231' data-llen='4892:4915'>　后稷以來世之有功於民者為不少矣而未見有其</span><br/>
<span class='tline' id='l232' data-llen='4915:4942'><a onclick="displayPageImage('KR1c0010', 'WYG', '018-13b' );" name="018-13b" class="pb">[018-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4942:4965'>　徳者是以終不能有天下雖或有天下亦未見若是</span><br/>
<span class='tline' id='l234' data-llen='4965:4982'>　其久者也得非其舊日乎來牟麥也</span><br/>
<span class='tline' id='l235' data-llen='4982:4993'>　　　思文一章八句</span><br/>
<span class='tline' id='l236' data-llen='4993:5007'>臣工之什　　　　　　周頌</span><br/>
<span class='tline' id='l237' data-llen='5007:5019'>臣工諸侯助祭遣於廟也</span><br/>
<span class='tline' id='l238' data-llen='5019:5042'>嗟嗟臣工敬爾在公王釐爾成來咨來茹嗟嗟保介維</span><br/>
<span class='tline' id='l239' data-llen='5042:5065'>莫之春亦又何求如何新畬於皇來牟將受厥明明昭</span><br/>
<span class='tline' id='l240' data-llen='5065:5085'>上帝迄用康年命我衆人庤乃錢鏄奄觀銍艾</span><br/>
<span class='tline' id='l241' data-llen='5085:5112'><a onclick="displayPageImage('KR1c0010', 'WYG', '018-14a' );" name="018-14a" class="pb">[018-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5112:5135'>　釐賜也茹度也保介車右也月令孟春天子親載耒</span><br/>
<span class='tline' id='l243' data-llen='5135:5158'>　耜措之于參保介之御間田一歲曰新三歲曰畬庤</span><br/>
<span class='tline' id='l244' data-llen='5158:5181'>　具也錢銚也鏄鎒也銍穫也諸侯朝正於王因助祭</span><br/>
<span class='tline' id='l245' data-llen='5181:5204'>　於廟祭終而遣之遂戒其羣臣百工曰戒爾公事王</span><br/>
<span class='tline' id='l246' data-llen='5204:5227'>　既賜爾成法有所不知則來咨度以定之既又戒其</span><br/>
<span class='tline' id='l247' data-llen='5227:5250'>　車右曰今既莫春矣其亦視爾田事問其如何而勸</span><br/>
<span class='tline' id='l248' data-llen='5250:5273'>　督之昔后稷播殖百穀天實降之嘉種大受其明以</span><br/>
<span class='tline' id='l249' data-llen='5273:5296'>　至于今常有豐歲爾其亦使衆人具其田器以勸田</span><br/>
<span class='tline' id='l250' data-llen='5296:5323'><a onclick="displayPageImage('KR1c0010', 'WYG', '018-14b' );" name="018-14b" class="pb">[018-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5323:5333'>　事其亦大有刈矣</span><br/>
<span class='tline' id='l252' data-llen='5333:5345'>　　　臣工一章十五句</span><br/>
<span class='tline' id='l253' data-llen='5345:5357'>噫嘻春夏祈榖于上帝也</span><br/>
<span class='tline' id='l254' data-llen='5357:5372'>　所謂啓蟄而郊龍見而雩是也</span><br/>
<span class='tline' id='l255' data-llen='5372:5395'>噫嘻成王既昭假爾率時農夫播厥百穀駿發爾私終</span><br/>
<span class='tline' id='l256' data-llen='5395:5408'>三十里亦服爾耕十千維耦</span><br/>
<span class='tline' id='l257' data-llen='5408:5431'>　噫嘻歎也天之所以成我王業者既昭至矣我今率</span><br/>
<span class='tline' id='l258' data-llen='5431:5454'>　是佃田之農夫令無不咸播百穀曰其大發爾私盡</span><br/>
<span class='tline' id='l259' data-llen='5454:5481'><a onclick="displayPageImage('KR1c0010', 'WYG', '018-15a' );" name="018-15a" class="pb">[018-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5481:5504'>　三十里而後已既令之民之服其耕者萬人皆出於</span><br/>
<span class='tline' id='l261' data-llen='5504:5527'>　野言人事盡矣所不足雨耳是以告之天也私民田</span><br/>
<span class='tline' id='l262' data-llen='5527:5550'>　也上之告民則先其私民之奉上則先其公曰雨我</span><br/>
<span class='tline' id='l263' data-llen='5550:5573'>　公田遂及我私交相愛也周官凢治野夫間有遂遂</span><br/>
<span class='tline' id='l264' data-llen='5573:5596'>　上有徑十夫有溝溝上有畛百夫有洫洫上有塗千</span><br/>
<span class='tline' id='l265' data-llen='5596:5619'>　夫有澮澮上有道萬夫有川川上有路萬夫之地方</span><br/>
<span class='tline' id='l266' data-llen='5619:5642'>　三十三里有半言三十里舉成數也耜廣五寸二耜</span><br/>
<span class='tline' id='l267' data-llen='5642:5652'>　為耦萬夫故萬耦</span><br/>
<span class='tline' id='l268' data-llen='5652:5679'><a onclick="displayPageImage('KR1c0010', 'WYG', '018-15b' );" name="018-15b" class="pb">[018-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5679:5690'>　　　噫嘻一章八句</span><br/>
<span class='tline' id='l270' data-llen='5690:5702'>振鷺二王之後來助祭也</span><br/>
<span class='tline' id='l271' data-llen='5702:5711'>　二王後杞宋也</span><br/>
<span class='tline' id='l272' data-llen='5711:5734'>振鷺于飛于彼西雝我客戾止亦有斯容在彼無惡在</span><br/>
<span class='tline' id='l273' data-llen='5734:5747'>此無斁庻幾夙夜以永終譽</span><br/>
<span class='tline' id='l274' data-llen='5747:5770'>　振振羣飛貌也雝澤也二王之後於周為客戾至也</span><br/>
<span class='tline' id='l275' data-llen='5770:5793'>　言客之至於廟者其容貌之脩潔如鷺之集於澤也</span><br/>
<span class='tline' id='l276' data-llen='5793:5816'>　在彼在國也在此在周也在國無惡之者在周無厭</span><br/>
<span class='tline' id='l277' data-llen='5816:5843'><a onclick="displayPageImage('KR1c0010', 'WYG', '018-16a' );" name="018-16a" class="pb">[018-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5843:5865'>　之者然猶庻幾其能夙夜以永終此譽愛之至也</span><br/>
<span class='tline' id='l279' data-llen='5865:5876'>　　　振鷺一章八句</span><br/>
<span class='tline' id='l280' data-llen='5876:5884'>豐年秋冬報也</span><br/>
<span class='tline' id='l281' data-llen='5884:5897'>　報謂秋祭四方冬祭八蜡</span><br/>
<span class='tline' id='l282' data-llen='5897:5920'>豐年多黍多稌亦有髙廪萬億及秭為酒為醴烝畀祖</span><br/>
<span class='tline' id='l283' data-llen='5920:5931'>妣以洽百禮降福孔皆</span><br/>
<span class='tline' id='l284' data-llen='5931:5954'>　稌稻也數萬至萬曰億數億至億曰秭烝進也畀予</span><br/>
<span class='tline' id='l285' data-llen='5954:5977'>　也皆徧也豐年載芟皆非宗廟之詩而曰烝畀祖妣</span><br/>
<span class='tline' id='l286' data-llen='5977:6004'><a onclick="displayPageImage('KR1c0010', 'WYG', '018-16b' );" name="018-16b" class="pb">[018-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6004:6027'>　何也以為所以能進享先祖者皆方蜡社稷之功也</span><br/>
<span class='tline' id='l288' data-llen='6027:6038'>　　　豐年一章七句</span><br/>
<span class='tline' id='l289' data-llen='6038:6050'>有瞽始作樂而合乎祖也</span><br/>
<span class='tline' id='l290' data-llen='6050:6071'>　始作樂謂周公始成大武也祖謂太祖文王也</span><br/>
<span class='tline' id='l291' data-llen='6071:6094'>有瞽有瞽在周之庭設業設虡崇牙樹羽應田縣鼓鞉</span><br/>
<span class='tline' id='l292' data-llen='6094:6117'>磬柷圉既備乃奏簫管備舉喤喤厥聲肅雝和鳴先祖</span><br/>
<span class='tline' id='l293' data-llen='6117:6129'>是聽我客戾止永觀厥成</span><br/>
<span class='tline' id='l294' data-llen='6129:6152'>　瞽樂官也崇牙上飾也樹羽置羽也應小鞞也田當</span><br/>
<span class='tline' id='l295' data-llen='6152:6179'><a onclick="displayPageImage('KR1c0010', 'WYG', '018-17a' );" name="018-17a" class="pb">[018-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6179:6209'>　作<img height='20' width='20' alt='&amp;KR0615' title='KR0615' src='https://raw.githubusercontent.com/kanripo/KR-Gaiji/master/images/KR0615.png'/>應鞞之屬也皆在縣鼓之上縣鼓大鼓也周人</span><br/>
<span class='tline' id='l297' data-llen='6209:6232'>　始縣鞉鞉小鼓也柷椌也圉揭也簫編小竹管為之</span><br/>
<span class='tline' id='l298' data-llen='6232:6242'>　管如篴併而吹之</span><br/>
<span class='tline' id='l299' data-llen='6242:6254'>　　　有瞽一章十三句</span><br/>
<span class='tline' id='l300' data-llen='6254:6265'>濳季冬薦魚春獻鮪也</span><br/>
<span class='tline' id='l301' data-llen='6265:6283'>　季冬魚潔而羙春鮪新來故獻於宗廟</span><br/>
<span class='tline' id='l302' data-llen='6283:6306'>猗與漆沮濳有多魚有鱣有鮪鰷鱨鰋鯉以享以祀以</span><br/>
<span class='tline' id='l303' data-llen='6306:6311'>介景福</span><br/>
<span class='tline' id='l304' data-llen='6311:6338'><a onclick="displayPageImage('KR1c0010', 'WYG', '018-17b' );" name="018-17b" class="pb">[018-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6338:6361'>　漆沮岐周之二水也濳槮也鱣大鯉也鮪鮥也鰷白</span><br/>
<span class='tline' id='l306' data-llen='6361:6369'>　鰷也鰋鮎也</span><br/>
<span class='tline' id='l307' data-llen='6369:6379'>　　　濳一章六句</span><br/>
<span class='tline' id='l308' data-llen='6379:6386'>雝禘太祖也</span><br/>
<span class='tline' id='l309' data-llen='6386:6409'>　禘宗廟之大祭所謂禘祫者也太祖文王也或言周</span><br/>
<span class='tline' id='l310' data-llen='6409:6432'>　人以諱事神而此詩有克昌厥後則太祖非文王也</span><br/>
<span class='tline' id='l311' data-llen='6432:6455'>　然周之所謂諱者不以其名號之耳不遂廢其文也</span><br/>
<span class='tline' id='l312' data-llen='6455:6478'>　諱其名而廢其文者後世之禮而非周之故疑之過</span><br/>
<span class='tline' id='l313' data-llen='6478:6505'><a onclick="displayPageImage('KR1c0010', 'WYG', '018-18a' );" name="018-18a" class="pb">[018-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6505:6509'>　矣</span><br/>
<span class='tline' id='l315' data-llen='6509:6532'>有來雝雝至止肅肅相維辟公天子穆穆於薦廣牡相</span><br/>
<span class='tline' id='l316' data-llen='6532:6537'>予肆祀</span><br/>
<span class='tline' id='l317' data-llen='6537:6560'>　其來也和其至也敬其助者公侯其薦者天子也故</span><br/>
<span class='tline' id='l318' data-llen='6560:6582'>　於其薦大牡也皆助陳其饌言得天下之歡心也</span><br/>
<span class='tline' id='l319' data-llen='6582:6605'>假哉皇考綏予孝子宣哲維人文武維后燕及皇天克</span><br/>
<span class='tline' id='l320' data-llen='6605:6626'>昌厥後綏我眉夀介以繁祉既右烈考亦右文母</span><br/>
<span class='tline' id='l321' data-llen='6626:6649'>　大哉我皇考文王之安我也其臣明哲其君文武故</span><br/>
<span class='tline' id='l322' data-llen='6649:6676'><a onclick="displayPageImage('KR1c0010', 'WYG', '018-18b' );" name="018-18b" class="pb">[018-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6676:6699'>　能安人以及於天天地神人莫不蒙享其利故能昌</span><br/>
<span class='tline' id='l324' data-llen='6699:6722'>　其後嗣安之以眉夀助之以多福然此非獨文王之</span><br/>
<span class='tline' id='l325' data-llen='6722:6745'>　致也文母大姒之徳亦有以右我矣大禘之禮先王</span><br/>
<span class='tline' id='l326' data-llen='6745:6763'>　之臣有與祭者故於是稱宣哲維人焉</span><br/>
<span class='tline' id='l327' data-llen='6763:6774'>　　　雝一章十六句</span><br/>
<span class='tline' id='l328' data-llen='6774:6787'>載見諸侯始見乎文武廟也</span><br/>
<span class='tline' id='l329' data-llen='6787:6810'>　烈文言成王即政諸侯助祭而載見言諸侯始見乎</span><br/>
<span class='tline' id='l330' data-llen='6810:6828'>　武王廟則載見之作也成王未即政歟</span><br/>
<span class='tline' id='l331' data-llen='6828:6855'><a onclick="displayPageImage('KR1c0010', 'WYG', '018-19a' );" name="018-19a" class="pb">[018-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6855:6878'>載見辟王曰求厥章龍旂陽陽和鈴央央鞗革有鶬休</span><br/>
<span class='tline' id='l333' data-llen='6878:6901'>有烈光率見昭考以孝以享以介眉夀永言保之思皇</span><br/>
<span class='tline' id='l334' data-llen='6901:6919'>多祜烈文辟公綏以多福俾緝熈于純嘏</span><br/>
<span class='tline' id='l335' data-llen='6919:6942'>　載始也軾前曰和旂上曰鈴鶬金飾貌也諸侯始來</span><br/>
<span class='tline' id='l336' data-llen='6942:6965'>　見王求法度以好其車服從之以祭武王之廟思介</span><br/>
<span class='tline' id='l337' data-llen='6965:6988'>　之以眉夀而大其多祜而王之所以待辟公者則亦</span><br/>
<span class='tline' id='l338' data-llen='6988:7011'>　以多福綏之使和合於神之所嘏言君臣相與之厚</span><br/>
<span class='tline' id='l339' data-llen='7011:7015'>　也</span><br/>
<span class='tline' id='l340' data-llen='7015:7042'><a onclick="displayPageImage('KR1c0010', 'WYG', '018-19b' );" name="018-19b" class="pb">[018-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7042:7054'>　　　載見一章十四句</span><br/>
<span class='tline' id='l342' data-llen='7054:7065'>有客微子來見祖廟也</span><br/>
<span class='tline' id='l343' data-llen='7065:7088'>有客有客亦白其馬有萋有且敦琢其旅有客宿宿有</span><br/>
<span class='tline' id='l344' data-llen='7088:7111'>客信信言授之縶以縶其馬薄言追之左右綏之既有</span><br/>
<span class='tline' id='l345' data-llen='7111:7119'>淫威降福孔夷</span><br/>
<span class='tline' id='l346' data-llen='7119:7142'>　殷尚白亦仍也言仍殷之舊也萋萋且且敬慎貌也</span><br/>
<span class='tline' id='l347' data-llen='7142:7165'>　敦琢選擇之也旅其卿大夫也一宿曰宿再宿曰信</span><br/>
<span class='tline' id='l348' data-llen='7165:7188'>　縶其馬者愛之不欲其去也追送也左右綏之言所</span><br/>
<span class='tline' id='l349' data-llen='7188:7215'><a onclick="displayPageImage('KR1c0010', 'WYG', '018-20a' );" name="018-20a" class="pb">[018-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7215:7238'>　以安之無方也淫大也夷易也能威人則能福人矣</span><br/>
<span class='tline' id='l351' data-llen='7238:7252'>　愛之至故欲其能威福人也</span><br/>
<span class='tline' id='l352' data-llen='7252:7264'>　　　有客一章十二句</span><br/>
<span class='tline' id='l353' data-llen='7264:7271'>武奏大武也</span><br/>
<span class='tline' id='l354' data-llen='7271:7294'>於皇武王無競維烈允文文王克開厥後嗣武受之勝</span><br/>
<span class='tline' id='l355' data-llen='7294:7303'>殷遏劉耆定爾功</span><br/>
<span class='tline' id='l356' data-llen='7303:7326'>　於乎大矣武王無競之功文王開之也文王既開其</span><br/>
<span class='tline' id='l357' data-llen='7326:7349'>　迹武王嗣而受之勝殷而止其殺人其成功也老矣</span><br/>
<span class='tline' id='l358' data-llen='7349:7376'><a onclick="displayPageImage('KR1c0010', 'WYG', '018-20b' );" name="018-20b" class="pb">[018-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7376:7391'>　武迹也遏止也劉殺也耆考也</span><br/>
<span class='tline' id='l360' data-llen='7391:7401'>　　　武一章七句</span><br/>
<span class='tline' id='l361' data-llen='7401:7415'>閔予小子之什　　　　周頌</span><br/>
<span class='tline' id='l362' data-llen='7415:7427'>閔予小子嗣王朝於廟也</span><br/>
<span class='tline' id='l363' data-llen='7427:7450'>閔予小子遭家不造嬛嬛在疚於乎皇考永世克孝念</span><br/>
<span class='tline' id='l364' data-llen='7450:7473'>茲皇祖陟降庭止維予小子夙夜敬止於乎皇王繼序</span><br/>
<span class='tline' id='l365' data-llen='7473:7478'>思不忘</span><br/>
<span class='tline' id='l366' data-llen='7478:7501'>　成王始見於宗廟自傷嬛嬛無所依怙曰於乎我皇</span><br/>
<span class='tline' id='l367' data-llen='7501:7528'><a onclick="displayPageImage('KR1c0010', 'WYG', '018-21a' );" name="018-21a" class="pb">[018-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7528:7551'>　考武王終身能孝維念我皇祖文王以其直心渉降</span><br/>
<span class='tline' id='l369' data-llen='7551:7574'>　天人之際無有不逹今我夙夜敬止則亦不忘此而</span><br/>
<span class='tline' id='l370' data-llen='7574:7597'>　已盖周之先君能陟降在帝左右者惟文王也庭直</span><br/>
<span class='tline' id='l371' data-llen='7597:7601'>　也</span><br/>
<span class='tline' id='l372' data-llen='7601:7615'>　　　閔予小子一章十一句</span><br/>
<span class='tline' id='l373' data-llen='7615:7625'>訪落嗣王謀於廟也</span><br/>
<span class='tline' id='l374' data-llen='7625:7648'>訪予落止率時昭考於乎悠哉朕未有艾將予就之繼</span><br/>
<span class='tline' id='l375' data-llen='7648:7671'>猶判渙維予小子未堪家多難紹庭上下陟降厥家休</span><br/>
<span class='tline' id='l376' data-llen='7671:7698'><a onclick="displayPageImage('KR1c0010', 'WYG', '018-21b' );" name="018-21b" class="pb">[018-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7698:7708'>矣皇考以保眀其身</span><br/>
<span class='tline' id='l378' data-llen='7708:7731'>　閔予小子成王朝廟言將繼其祖考之詩也訪落謀</span><br/>
<span class='tline' id='l379' data-llen='7731:7754'>　所以繼之之詩也訪謀也落始也曰予將謀之於始</span><br/>
<span class='tline' id='l380' data-llen='7754:7777'>　以循我昭考武王之徳然而其道逺矣予不能及也</span><br/>
<span class='tline' id='l381' data-llen='7777:7800'>　將使予勉彊以就之猶恐判渙不合也今將紹文王</span><br/>
<span class='tline' id='l382' data-llen='7800:7823'>　以其直心交際上下常若陟降近在其家者羙哉此</span><br/>
<span class='tline' id='l383' data-llen='7823:7842'>　皇考之所以保眀其身者將何以致此哉</span><br/>
<span class='tline' id='l384' data-llen='7842:7854'>　　　訪落一章十二句</span><br/>
<span class='tline' id='l385' data-llen='7854:7881'><a onclick="displayPageImage('KR1c0010', 'WYG', '018-22a' );" name="018-22a" class="pb">[018-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='7881:7892'>敬之羣臣進戒嗣王也</span><br/>
<span class='tline' id='l387' data-llen='7892:7915'>敬之敬之天維顯思命不易哉無曰髙髙在上陟降厥</span><br/>
<span class='tline' id='l388' data-llen='7915:7938'>士日監在茲維予小子不聰敬止日就月將學有緝熈</span><br/>
<span class='tline' id='l389' data-llen='7938:7952'>于光明佛時仔肩示我顯徳行</span><br/>
<span class='tline' id='l390' data-llen='7952:7975'>　敬之羣臣所以答訪落也故戒之曰天命之於人顯</span><br/>
<span class='tline' id='l391' data-llen='7975:7998'>　矣不可易也無謂其髙而不吾察非獨人君陟降在</span><br/>
<span class='tline' id='l392' data-llen='7998:8021'>　帝左右天亦常陟降以察其士而况於王乎王之不</span><br/>
<span class='tline' id='l393' data-llen='8021:8044'>　可不敬者如此王曰我未能明所謂敬者庻幾日有</span><br/>
<span class='tline' id='l394' data-llen='8044:8071'><a onclick="displayPageImage('KR1c0010', 'WYG', '018-22b' );" name="018-22b" class="pb">[018-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8071:8094'>　所就月有所成講之以學使心之光明者和洽而見</span><br/>
<span class='tline' id='l396' data-llen='8094:8117'>　於外又屬任輔佛使導我以徳行可以答天顯者然</span><br/>
<span class='tline' id='l397' data-llen='8117:8132'>　後敬可得也佛輔也仔肩任也</span><br/>
<span class='tline' id='l398' data-llen='8132:8144'>　　　敬之一章十二句</span><br/>
<span class='tline' id='l399' data-llen='8144:8153'>小毖嗣王求助也</span><br/>
<span class='tline' id='l400' data-llen='8153:8170'>　毖慎也慎之於小則大患無由至矣</span><br/>
<span class='tline' id='l401' data-llen='8170:8193'>予其懲而毖後患莫予荓蜂自求辛螫肇允彼桃蟲拚</span><br/>
<span class='tline' id='l402' data-llen='8193:8208'>飛維鳥未堪家多難予又集于蓼</span><br/>
<span class='tline' id='l403' data-llen='8208:8235'><a onclick="displayPageImage('KR1c0010', 'WYG', '018-23a' );" name="018-23a" class="pb">[018-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8235:8258'>　荓使也桃蟲鷦鷯也古語曰鷦鷯生鵰始小而終大</span><br/>
<span class='tline' id='l405' data-llen='8258:8281'>　蓼取其辛苦也成王始信二叔以疑周公既而悟其</span><br/>
<span class='tline' id='l406' data-llen='8281:8304'>　姦故曰予其懲是以毖後患羣臣勿使予者矣予猶</span><br/>
<span class='tline' id='l407' data-llen='8304:8327'>　蜂耳苟使予予將螫女昔也始信以為是桃蟲耳無</span><br/>
<span class='tline' id='l408' data-llen='8327:8350'>　能為也及其翻然而飛則大鳥也予方未堪多難而</span><br/>
<span class='tline' id='l409' data-llen='8350:8369'>　又集於辛苦之地其柰何舎我而弗助哉</span><br/>
<span class='tline' id='l410' data-llen='8369:8380'>　　　小毖一章八句</span><br/>
<span class='tline' id='l411' data-llen='8380:8392'>載芟春耤田而祈社稷也</span><br/>
<span class='tline' id='l412' data-llen='8392:8419'><a onclick="displayPageImage('KR1c0010', 'WYG', '018-23b' );" name="018-23b" class="pb">[018-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8419:8442'>　禮王為民立社曰大社自為立社曰王社王社在耤</span><br/>
<span class='tline' id='l414' data-llen='8442:8452'>　田中耤田所祈也</span><br/>
<span class='tline' id='l415' data-llen='8452:8475'>載芟載柞其耕澤澤千耦其耘徂隰徂畛侯主侯伯侯</span><br/>
<span class='tline' id='l416' data-llen='8475:8498'>亞侯旅侯彊侯以有嗿其饁思媚其婦有依其士有略</span><br/>
<span class='tline' id='l417' data-llen='8498:8521'>其耜俶載南畆播厥百穀實函斯活驛驛其逹有厭其</span><br/>
<span class='tline' id='l418' data-llen='8521:8544'>傑厭厭其苖緜緜其麃載穫濟濟有實其積萬億及秭</span><br/>
<span class='tline' id='l419' data-llen='8544:8567'>為酒為醴烝畀祖妣以洽百禮有飶其香邦家之光有</span><br/>
<span class='tline' id='l420' data-llen='8567:8588'>椒其馨胡考之寧匪且有且匪今斯今振古如兹</span><br/>
<span class='tline' id='l421' data-llen='8588:8615'><a onclick="displayPageImage('KR1c0010', 'WYG', '018-24a' );" name="018-24a" class="pb">[018-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8615:8638'>　載始也除草曰芟除木曰柞澤澤解散也耘除根株</span><br/>
<span class='tline' id='l423' data-llen='8638:8661'>　也隰新發之田也畛舊田有術路者也主家之長也</span><br/>
<span class='tline' id='l424' data-llen='8661:8684'>　伯其長子也亞仲叔也旅衆子弟也强民之有餘力</span><br/>
<span class='tline' id='l425' data-llen='8684:8707'>　而來助者所謂强予也能左右之曰以所謂間民轉</span><br/>
<span class='tline' id='l426' data-llen='8707:8730'>　徙執事者也嗿嗜食聲也依愛也略利也函含也活</span><br/>
<span class='tline' id='l427' data-llen='8730:8753'>　生也既播之其實含氣而生也驛驛苖生貌也逹出</span><br/>
<span class='tline' id='l428' data-llen='8753:8776'>　土也厭厭然茂甚也傑先長者也緜緜詳宻也麃耘</span><br/>
<span class='tline' id='l429' data-llen='8776:8799'>　也濟濟人衆貌也飶椒皆香也以燕饗賔客則邦家</span><br/>
<span class='tline' id='l430' data-llen='8799:8826'><a onclick="displayPageImage('KR1c0010', 'WYG', '018-24b' );" name="018-24b" class="pb">[018-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='8826:8849'>　之光也以養耆老則胡考之所以安也且此也振自</span><br/>
<span class='tline' id='l432' data-llen='8849:8853'>　也</span><br/>
<span class='tline' id='l433' data-llen='8853:8866'>　　　載芟一章三十一句</span><br/>
<span class='tline' id='l434' data-llen='8866:8875'>良耜秋報社稷也</span><br/>
<span class='tline' id='l435' data-llen='8875:8898'>畟畟良耜俶載南畆播厥百榖實函斯活或來瞻汝載</span><br/>
<span class='tline' id='l436' data-llen='8898:8921'>筐及筥其饟伊黍其笠伊糾其鏄斯趙以薅荼蓼荼蓼</span><br/>
<span class='tline' id='l437' data-llen='8921:8944'>朽止黍稷茂止穫之挃挃積之栗栗其崇如墉其比如</span><br/>
<span class='tline' id='l438' data-llen='8944:8967'>櫛以開百室百室盈止婦子寜止殺時犉牡有捄其角</span><br/>
<span class='tline' id='l439' data-llen='8967:8994'><a onclick="displayPageImage('KR1c0010', 'WYG', '018-25a' );" name="018-25a" class="pb">[018-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='8994:9004'>以嗣以續續古之人</span><br/>
<span class='tline' id='l441' data-llen='9004:9027'>　畟畟嚴利也或來瞻女婦子之來饁者也筐筥饟具</span><br/>
<span class='tline' id='l442' data-llen='9027:9050'>　也糾然笠之輕舉也趙刺也荼陸草也蓼水草也挃</span><br/>
<span class='tline' id='l443' data-llen='9050:9073'>　挃穫聲也栗栗精也百室一族之人也族人軰作相</span><br/>
<span class='tline' id='l444' data-llen='9073:9096'>　助故同時入榖犉牡社稷之牲也以嗣以續興來歲</span><br/>
<span class='tline' id='l445' data-llen='9096:9114'>　繼徃歲也續古之人庶幾不替其先也</span><br/>
<span class='tline' id='l446' data-llen='9114:9127'>　　　良耜一章二十三句</span><br/>
<span class='tline' id='l447' data-llen='9127:9135'>絲衣繹賔尸也</span><br/>
<span class='tline' id='l448' data-llen='9135:9162'><a onclick="displayPageImage('KR1c0010', 'WYG', '018-25b' );" name="018-25b" class="pb">[018-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9162:9185'>　祭之明日復祭曰繹所以賔尸也天子諸侯曰繹以</span><br/>
<span class='tline' id='l450' data-llen='9185:9208'>　祭之明日卿大夫曰賔尸以祭同日周曰繹商曰肜</span><br/>
<span class='tline' id='l451' data-llen='9208:9231'>　毛氏之序稱髙子之言曰靈星之尸也絲衣本宗廟</span><br/>
<span class='tline' id='l452' data-llen='9231:9254'>　之詩其稱靈星既已失之然又有以知毛氏雜取衆</span><br/>
<span class='tline' id='l453' data-llen='9254:9271'>　說以解經非皆子夏之言凡類此耳</span><br/>
<span class='tline' id='l454' data-llen='9271:9294'>絲衣其紑載弁俅俅自堂徂基自羊徂牛鼐鼎及鼒兕</span><br/>
<span class='tline' id='l455' data-llen='9294:9311'>觥其觩㫖酒思柔不吴不敖胡考之休</span><br/>
<span class='tline' id='l456' data-llen='9311:9334'>　絲衣爵弁士助祭服也紑鮮潔貌也俅俅恭也堂門</span><br/>
<span class='tline' id='l457' data-llen='9334:9361'><a onclick="displayPageImage('KR1c0010', 'WYG', '018-26a' );" name="018-26a" class="pb">[018-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='9361:9384'>　堂也基門塾之基也鼐大鼎也鼒小鼎也吴譁也禮</span><br/>
<span class='tline' id='l459' data-llen='9384:9407'>　繹於廟門之外其禮薄於正祭故使士升門堂視壺</span><br/>
<span class='tline' id='l460' data-llen='9407:9430'>　濯及籩豆降適於基告濯具遂視牲自羊而之牛反</span><br/>
<span class='tline' id='l461' data-llen='9430:9453'>　告充己乃舉鼎幂告潔然後祭祭終旅酬而置罰爵</span><br/>
<span class='tline' id='l462' data-llen='9453:9473'>　無有讙譁敖慢者於是神畀之以胡考之福</span><br/>
<span class='tline' id='l463' data-llen='9473:9484'>　　　絲衣一章九句</span><br/>
<span class='tline' id='l464' data-llen='9484:9492'>酌告成大武也</span><br/>
<span class='tline' id='l465' data-llen='9492:9515'>於鑠王師遵養時晦時純熈矣是用大介我龍受之蹻</span><br/>
<span class='tline' id='l466' data-llen='9515:9542'><a onclick="displayPageImage('KR1c0010', 'WYG', '018-26b' );" name="018-26b" class="pb">[018-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='9542:9558'>蹻王之造載用有嗣實維爾公允師</span><br/>
<span class='tline' id='l468' data-llen='9558:9581'>　鑠盛也遵循也熈光也介助也蹻蹻武貌也載始也</span><br/>
<span class='tline' id='l469' data-llen='9581:9604'>　公事也文王有於鑠之師而不用退自循養與時皆</span><br/>
<span class='tline' id='l470' data-llen='9604:9627'>　晦晦而益明其後既純光矣則天下無不助之者文</span><br/>
<span class='tline' id='l471' data-llen='9627:9650'>　王於是遂寵受之蹻然起而王之夫文王既造其始</span><br/>
<span class='tline' id='l472' data-llen='9650:9673'>　矣故其後有嗣之者武王之興也實維文王之事信</span><br/>
<span class='tline' id='l473' data-llen='9673:9696'>　為之師夫方其不可而晦見其可而王之此所以為</span><br/>
<span class='tline' id='l474' data-llen='9696:9719'>　酌也而毛詩之序曰能酌先祖之道以養天下則是</span><br/>
<span class='tline' id='l475' data-llen='9719:9746'><a onclick="displayPageImage('KR1c0010', 'WYG', '018-27a' );" name="018-27a" class="pb">[018-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='9746:9755'>　詩之所不言也</span><br/>
<span class='tline' id='l477' data-llen='9755:9765'>　　　酌一章八句</span><br/>
<span class='tline' id='l478' data-llen='9765:9773'>桓講武類禡也</span><br/>
<span class='tline' id='l479' data-llen='9773:9794'>　王者將出征則講武而類上帝禡于所征之地</span><br/>
<span class='tline' id='l480' data-llen='9794:9817'>綏萬邦屢豐年天命匪解桓桓武王保有厥士于以四</span><br/>
<span class='tline' id='l481' data-llen='9817:9832'>方克定厥家於昭于天皇以間之</span><br/>
<span class='tline' id='l482' data-llen='9832:9855'>　武王克商以安天下屢獲豐年之祥矣然天命之於</span><br/>
<span class='tline' id='l483' data-llen='9855:9878'>　周久而不厭也故武王桓桓保有其衆用之四方于</span><br/>
<span class='tline' id='l484' data-llen='9878:9905'><a onclick="displayPageImage('KR1c0010', 'WYG', '018-27b' );" name="018-27b" class="pb">[018-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='9905:9928'>　以安定其國家其徳上昭于天遂以代商有天下言</span><br/>
<span class='tline' id='l486' data-llen='9928:9943'>　武之不可廢也皇君也間代也</span><br/>
<span class='tline' id='l487' data-llen='9943:9953'>　　　桓一章九句</span><br/>
<span class='tline' id='l488' data-llen='9953:9961'>賚大封於廟也</span><br/>
<span class='tline' id='l489' data-llen='9961:9967'>　賚予也</span><br/>
<span class='tline' id='l490' data-llen='9967:9990'>文王既勤止我應受之敷時繹思我徂維求定時周之</span><br/>
<span class='tline' id='l491' data-llen='9990:9996'>命於繹思</span><br/>
<span class='tline' id='l492' data-llen='9996:10019'>　敷布也時是也繹陳也思辭也文王之勤勞天下至</span><br/>
<span class='tline' id='l493' data-llen='10019:10046'><a onclick="displayPageImage('KR1c0010', 'WYG', '018-28a' );" name="018-28a" class="pb">[018-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='10046:10069'>　矣其子孫應受而有之然而不敢專也是以布陳之</span><br/>
<span class='tline' id='l495' data-llen='10069:10092'>　以與人維以行求天下之定而已非求利也此周之</span><br/>
<span class='tline' id='l496' data-llen='10092:10109'>　所以命諸侯者於乎其陳之歎之也</span><br/>
<span class='tline' id='l497' data-llen='10109:10119'>　　　賚一章六句</span><br/>
<span class='tline' id='l498' data-llen='10119:10131'>般巡守而祀四嶽河海也</span><br/>
<span class='tline' id='l499' data-llen='10131:10138'>　般般遊也</span><br/>
<span class='tline' id='l500' data-llen='10138:10161'>於皇時周陟其髙山嶞山喬嶽允猶翕河敷天之下裒</span><br/>
<span class='tline' id='l501' data-llen='10161:10170'>特之對時周之命</span><br/>
<span class='tline' id='l502' data-llen='10170:10197'><a onclick="displayPageImage('KR1c0010', 'WYG', '018-28b' );" name="018-28b" class="pb">[018-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='10197:10220'>　嶞狹長也喬髙也猶道也翕河大河受衆水者也裒</span><br/>
<span class='tline' id='l504' data-llen='10220:10243'>　總也對答也於乎羙哉王之巡行天下也陟其山嶽</span><br/>
<span class='tline' id='l505' data-llen='10243:10266'>　而道於大河思其有功於民是以至于敷天下無不</span><br/>
<span class='tline' id='l506' data-llen='10266:10279'>　總答其功者此周之命也</span><br/>
<span class='tline' id='l507' data-llen='10279:10289'>　　　般一章七句</span><br/>
<span class='tline' id='l508' data-llen='10289:10292'>　</span><br/>
<span class='tline' id='l509' data-llen='10292:10295'>　</span><br/>
<span class='tline' id='l510' data-llen='10295:10304'>　詩集傳卷十八</span><br/>
</p>
<p><br/>
</p>
  </div>
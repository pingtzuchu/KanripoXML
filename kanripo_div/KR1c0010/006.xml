<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1c0010', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:209'>　詩集傳卷六　　　　　　　宋　蘇轍　撰</span><br/>
<span class='tline' id='l10' data-llen='209:223'>唐　　　　　　　　　國風</span><br/>
<span class='tline' id='l11' data-llen='223:246'>　唐者帝堯之舊都成王以封母弟叔虞謂之唐侯南</span><br/>
<span class='tline' id='l12' data-llen='246:269'>　有晉水至子燮改為晉侯其地在禹貢太行恒山之</span><br/>
<span class='tline' id='l13' data-llen='269:292'>　西太原太岳之野晉侯燮之曾孫成侯始徙居曲沃</span><br/>
<span class='tline' id='l14' data-llen='292:315'>　其孫穆侯又徙於綘僖公之世變風既作其詩憂深</span><br/>
<span class='tline' id='l15' data-llen='315:338'>　思遠猶有堯之遺風故雖晉詩而謂之唐以為此堯</span><br/>
<span class='tline' id='l16' data-llen='338:364'><a onclick="displayPageImage('KR1c0010', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='364:377'>　之舊而非晉徳之所及也</span><br/>
<span class='tline' id='l18' data-llen='377:386'>蟋蟀刺晉僖公也</span><br/>
<span class='tline' id='l19' data-llen='386:409'>蟋蟀在堂歲聿其莫今我不樂日月其除無已太康職</span><br/>
<span class='tline' id='l20' data-llen='409:422'>思其居好樂無荒良士瞿瞿</span><br/>
<span class='tline' id='l21' data-llen='422:445'>　蟋蟀蛩也歲寒則蛩入於堂聿遂也除去也此詩君</span><br/>
<span class='tline' id='l22' data-llen='445:468'>　臣相告語之辭也僖公儉而不中禮故告之曰蟋蟀</span><br/>
<span class='tline' id='l23' data-llen='468:491'>　在堂歲其遂莫矣而君不樂日月捨女去矣君曰無</span><br/>
<span class='tline' id='l24' data-llen='491:514'>　乃已太康歟吾念吾職之所居者是以不皇樂也曰</span><br/>
<span class='tline' id='l25' data-llen='514:540'><a onclick="displayPageImage('KR1c0010', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='540:563'>　不然君子之不為樂懼其荒耳苟樂而不荒斯可矣</span><br/>
<span class='tline' id='l27' data-llen='563:579'>　君子之於樂也瞿瞿而不違禮耳</span><br/>
<span class='tline' id='l28' data-llen='579:602'>蟋蟀在堂歲聿其逝今我不樂日月其邁無已太康職</span><br/>
<span class='tline' id='l29' data-llen='602:615'>思其外好樂無荒良士蹶蹶</span><br/>
<span class='tline' id='l30' data-llen='615:632'>　既思其職又思其職之外蹶蹶敏也</span><br/>
<span class='tline' id='l31' data-llen='632:655'>蟋蟀在堂役車其休今我不樂日月其慆無已太康職</span><br/>
<span class='tline' id='l32' data-llen='655:668'>思其憂好樂無荒良士休休</span><br/>
<span class='tline' id='l33' data-llen='668:689'>　歲晚則入居於室而役車止慆過也休休樂也</span><br/>
<span class='tline' id='l34' data-llen='689:715'><a onclick="displayPageImage('KR1c0010', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='715:727'>　　　蟋蟀三章章八句</span><br/>
<span class='tline' id='l36' data-llen='727:737'>山有樞刺晉昭公也</span><br/>
<span class='tline' id='l37' data-llen='737:760'>山有樞隰有榆子有衣裳弗曵弗婁子有車馬弗馳弗</span><br/>
<span class='tline' id='l38' data-llen='760:771'>驅宛其死矣他人是愉</span><br/>
<span class='tline' id='l39' data-llen='771:794'>　樞荎也婁亦曵也愉樂也人君有衣服車馬鍾鼔飲</span><br/>
<span class='tline' id='l40' data-llen='794:817'>　食而不能用譬如山木之不采終亦腐敗摧毁歸於</span><br/>
<span class='tline' id='l41' data-llen='817:824'>　無用而已</span><br/>
<span class='tline' id='l42' data-llen='824:847'>山有栲隰有杻子有庭内弗洒弗掃子有鍾鼔弗鼔弗</span><br/>
<span class='tline' id='l43' data-llen='847:873'><a onclick="displayPageImage('KR1c0010', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='873:884'>考宛其死矣他人是保</span><br/>
<span class='tline' id='l45' data-llen='884:900'>　栲山樗也杻檍也考擊也保安也</span><br/>
<span class='tline' id='l46' data-llen='900:923'>山有漆隰有栗子有酒食何不日鼓瑟且以喜樂且以</span><br/>
<span class='tline' id='l47' data-llen='923:935'>永日宛其死矣他人入室</span><br/>
<span class='tline' id='l48' data-llen='935:941'>　永引也</span><br/>
<span class='tline' id='l49' data-llen='941:954'>　　　山有樞三章章八句</span><br/>
<span class='tline' id='l50' data-llen='954:964'>揚之水刺晉昭公也</span><br/>
<span class='tline' id='l51' data-llen='964:987'>揚之水白石鑿鑿素衣朱襮從子于沃既見君子云何</span><br/>
<span class='tline' id='l52' data-llen='987:1013'><a onclick="displayPageImage('KR1c0010', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1013:1017'>不樂</span><br/>
<span class='tline' id='l54' data-llen='1017:1040'>　昭公始封桓叔于曲沃沃盛强昭公微弱雖欲去之</span><br/>
<span class='tline' id='l55' data-llen='1040:1063'>　而不可得矣譬如揚水以求其能流雖物之易流者</span><br/>
<span class='tline' id='l56' data-llen='1063:1086'>　有不能流矣而況於石乎祗以益其鑿鑿耳鑿鑿潔</span><br/>
<span class='tline' id='l57' data-llen='1086:1109'>　也民知昭公之不振也故將具諸侯之衣以從桓叔</span><br/>
<span class='tline' id='l58' data-llen='1109:1132'>　于沃素衣中衣也襮繡領也諸侯之中衣縁以丹朱</span><br/>
<span class='tline' id='l59' data-llen='1132:1139'>　領以黼繡</span><br/>
<span class='tline' id='l60' data-llen='1139:1162'>揚之水白石皓皓素衣朱繡從子于鵠既見君子云何</span><br/>
<span class='tline' id='l61' data-llen='1162:1188'><a onclick="displayPageImage('KR1c0010', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1188:1192'>其憂</span><br/>
<span class='tline' id='l63' data-llen='1192:1208'>　皓皓白也繡繡領也鵠沃之邑也</span><br/>
<span class='tline' id='l64' data-llen='1208:1228'>揚之水白石𥻘𥻘我聞有命不敢以告人</span><br/>
<span class='tline' id='l65' data-llen='1228:1253'>　𥻘𥻘清澈也命桓叔之政命也聞而不敢以告人為</span><br/>
<span class='tline' id='l66' data-llen='1253:1274'>　之隱也桓叔將以傾晉而民為之隱欲其成矣</span><br/>
<span class='tline' id='l67' data-llen='1274:1294'>　　　揚之水三章二章章六句一章章四句</span><br/>
<span class='tline' id='l68' data-llen='1294:1303'>椒聊刺晉昭公也</span><br/>
<span class='tline' id='l69' data-llen='1303:1326'>椒聊之實蕃衍盈升彼其之子碩大無朋椒聊且遠條</span><br/>
<span class='tline' id='l70' data-llen='1326:1352'><a onclick="displayPageImage('KR1c0010', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1352:1355'>且</span><br/>
<span class='tline' id='l72' data-llen='1355:1378'>　椒之性芬烈而能奪物者也今其實蕃衍而盈升則</span><br/>
<span class='tline' id='l73' data-llen='1378:1401'>　其近之者未有不見奪者也桓叔篤碩廣大無有與</span><br/>
<span class='tline' id='l74' data-llen='1401:1424'>　敵者以桓叔之徳而傾晉猶以椒之芬而奪物也故</span><br/>
<span class='tline' id='l75' data-llen='1424:1445'>　曰椒聊且遠條且言信如椒之遠芬也條長也</span><br/>
<span class='tline' id='l76' data-llen='1445:1468'>椒聊之實蕃衍盈匊彼其之子碩大且篤椒聊且遠條</span><br/>
<span class='tline' id='l77' data-llen='1468:1471'>且</span><br/>
<span class='tline' id='l78' data-llen='1471:1478'>　兩手曰掬</span><br/>
<span class='tline' id='l79' data-llen='1478:1504'><a onclick="displayPageImage('KR1c0010', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1504:1516'>　　　椒聊二章章六句</span><br/>
<span class='tline' id='l81' data-llen='1516:1524'>綢繆刺晉亂也</span><br/>
<span class='tline' id='l82' data-llen='1524:1547'>綢繆朿薪三星在天今夕何夕見此良人子兮子兮如</span><br/>
<span class='tline' id='l83' data-llen='1547:1553'>此良人何</span><br/>
<span class='tline' id='l84' data-llen='1553:1576'>　綢繆猶纒綿也合異姓以為昏姻譬如錯取衆薪而</span><br/>
<span class='tline' id='l85' data-llen='1576:1599'>　朿之耳薪之為物朿之則合而釋之則解是則綢繆</span><br/>
<span class='tline' id='l86' data-llen='1599:1622'>　固之而後可以望其合也三星參也古者昏禮於歲</span><br/>
<span class='tline' id='l87' data-llen='1622:1645'>　之隙昏而參見於東方則十月也於是昏禮始行矣</span><br/>
<span class='tline' id='l88' data-llen='1645:1671'><a onclick="displayPageImage('KR1c0010', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1671:1694'>　夫昏姻之難自其納采問名綢繆不已時至而後親</span><br/>
<span class='tline' id='l90' data-llen='1694:1717'>　迎民之為之也勞矣故其成也則曰今夕何夕見此</span><br/>
<span class='tline' id='l91' data-llen='1717:1740'>　良人今夕何夕云者幸之之辭也然而居於亂世室</span><br/>
<span class='tline' id='l92' data-llen='1740:1763'>　家不能相保既已成昏而懼其失之也則曰子兮子</span><br/>
<span class='tline' id='l93' data-llen='1763:1785'>　兮如此良人何子兮子兮云者有所愬之之辭也</span><br/>
<span class='tline' id='l94' data-llen='1785:1808'>綢繆束芻三星在隅今夕何夕見此邂逅子兮子兮如</span><br/>
<span class='tline' id='l95' data-llen='1808:1814'>此邂逅何</span><br/>
<span class='tline' id='l96' data-llen='1814:1827'>　參在東南則十月之後也</span><br/>
<span class='tline' id='l97' data-llen='1827:1853'><a onclick="displayPageImage('KR1c0010', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1853:1876'>綢繆束楚三星在户今夕何夕見此粲者子兮子兮如</span><br/>
<span class='tline' id='l99' data-llen='1876:1882'>此粲者何</span><br/>
<span class='tline' id='l100' data-llen='1882:1903'>　參直於户則正月也三女曰粲大夫一妻二妾</span><br/>
<span class='tline' id='l101' data-llen='1903:1915'>　　　綢繆三章章六句</span><br/>
<span class='tline' id='l102' data-llen='1915:1922'>杕杜刺時也</span><br/>
<span class='tline' id='l103' data-llen='1922:1945'>有杕之杜其葉湑湑獨行踽踽豈無他人不如我同父</span><br/>
<span class='tline' id='l104' data-llen='1945:1963'>嗟行之人胡不比焉人無兄弟胡不佽焉</span><br/>
<span class='tline' id='l105' data-llen='1963:1988'>　杕特貌也杜赤棠也湑湑盛也踽踽無所親也晉君逺其</span><br/>
<span class='tline' id='l106' data-llen='1988:2014'><a onclick="displayPageImage('KR1c0010', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2014:2038'>　兄弟而親異姓譬如杕杜條幹不足以相扶特盛其葉</span><br/>
<span class='tline' id='l108' data-llen='2038:2061'>　耳君子欲告之而懼其不信故告其所與行之人使</span><br/>
<span class='tline' id='l109' data-llen='2061:2084'>　為之佽比其兄弟必告其所與行者庶其無疑之也</span><br/>
<span class='tline' id='l110' data-llen='2084:2107'>有杕之杜其葉菁菁獨行睘睘豈無他人不如我同姓</span><br/>
<span class='tline' id='l111' data-llen='2107:2125'>嗟行之人胡不比焉人無兄弟胡不佽焉</span><br/>
<span class='tline' id='l112' data-llen='2125:2137'>　　　杕杜二章章九句</span><br/>
<span class='tline' id='l113' data-llen='2137:2144'>羔裘刺峕也</span><br/>
<span class='tline' id='l114' data-llen='2144:2163'>羔裘豹袪自我人居居豈無他人維子之故</span><br/>
<span class='tline' id='l115' data-llen='2163:2189'><a onclick="displayPageImage('KR1c0010', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2189:2212'>　君之處於民上猶豹袪之在羔裘耳豹雖甚貴而以</span><br/>
<span class='tline' id='l117' data-llen='2212:2235'>　羔為本君雖甚尊而由有民以安其居舍羔則豹無</span><br/>
<span class='tline' id='l118' data-llen='2235:2258'>　所施而無民則君無所託矣今奈何不吾恤乎且吾</span><br/>
<span class='tline' id='l119' data-llen='2258:2281'>　之所以不去非無他人也特以故舊念子耳子豈反</span><br/>
<span class='tline' id='l120' data-llen='2281:2293'>　謂我不能去而苦我哉</span><br/>
<span class='tline' id='l121' data-llen='2293:2312'>羔裘豹褎自我人究究豈無他人維子之好</span><br/>
<span class='tline' id='l122' data-llen='2312:2335'>　究久也君之所以能久於此者由有民也好舊好也</span><br/>
<span class='tline' id='l123' data-llen='2335:2347'>　　　羔裘二章章四句</span><br/>
<span class='tline' id='l124' data-llen='2347:2373'><a onclick="displayPageImage('KR1c0010', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2373:2380'>鴇羽刺時也</span><br/>
<span class='tline' id='l126' data-llen='2380:2403'>　毛詩之叙曰昭公之後大亂五世君子下從征役而</span><br/>
<span class='tline' id='l127' data-llen='2403:2409'>　作此詩</span><br/>
<span class='tline' id='l128' data-llen='2409:2432'>肅肅鴇羽集于苞栩王事靡盬不能蓺稷黍父母何怙</span><br/>
<span class='tline' id='l129' data-llen='2432:2442'>悠悠蒼天曷其有所</span><br/>
<span class='tline' id='l130' data-llen='2442:2465'>　肅肅羽聲也苞稹也栩杼也鴇似鴈性不木止猶人</span><br/>
<span class='tline' id='l131' data-llen='2465:2483'>　之不安於征役也盬不攻緻也怙恃也</span><br/>
<span class='tline' id='l132' data-llen='2483:2506'>肅肅鴇翼集于苞棘王事靡盬不能蓺黍稷父母何食</span><br/>
<span class='tline' id='l133' data-llen='2506:2532'><a onclick="displayPageImage('KR1c0010', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2532:2555'>悠悠蒼天曷其有極肅肅鴇行集于苞桑王事靡盬不</span><br/>
<span class='tline' id='l135' data-llen='2555:2573'>能蓺稻粱父母何嘗悠悠蒼天曷其有常</span><br/>
<span class='tline' id='l136' data-llen='2573:2579'>　行列也</span><br/>
<span class='tline' id='l137' data-llen='2579:2591'>　　　鴇羽三章章七句</span><br/>
<span class='tline' id='l138' data-llen='2591:2600'>無衣美晉武公也</span><br/>
<span class='tline' id='l139' data-llen='2600:2617'>豈曰無衣七兮不如子之衣安且吉兮</span><br/>
<span class='tline' id='l140' data-llen='2617:2640'>　禮侯伯七命冕服七章諸侯不命於天子則不成為</span><br/>
<span class='tline' id='l141' data-llen='2640:2663'>　君周衰諸侯有不俟王命者武公始幷晉國獨能請</span><br/>
<span class='tline' id='l142' data-llen='2663:2689'><a onclick="displayPageImage('KR1c0010', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2689:2712'>　命于周故曰以晉之力豈不足以為是七章之衣乎</span><br/>
<span class='tline' id='l144' data-llen='2712:2727'>　然而不如子之賜我安且吉也</span><br/>
<span class='tline' id='l145' data-llen='2727:2744'>豈曰無衣六兮不如子之衣安且燠兮</span><br/>
<span class='tline' id='l146' data-llen='2744:2767'>　天子之卿六命車旗衣服以六為節不敢必當侯伯</span><br/>
<span class='tline' id='l147' data-llen='2767:2779'>　故復稱其次也燠煖也</span><br/>
<span class='tline' id='l148' data-llen='2779:2791'>　　　無衣二章章三句</span><br/>
<span class='tline' id='l149' data-llen='2791:2802'>有杕之杜刺晉武公也</span><br/>
<span class='tline' id='l150' data-llen='2802:2825'>有杕之杜生于道左彼君子兮噬肯適我中心好之曷</span><br/>
<span class='tline' id='l151' data-llen='2825:2851'><a onclick="displayPageImage('KR1c0010', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2851:2856'>飲食之</span><br/>
<span class='tline' id='l153' data-llen='2856:2879'>　噬逝通杜之生於道左行者之所願休息也而特生</span><br/>
<span class='tline' id='l154' data-llen='2879:2902'>　寡䕃人是以無往就之者譬如國君士之所願事也</span><br/>
<span class='tline' id='l155' data-llen='2902:2925'>　而無恩於人彼君子則亦舎我而逝耳尚誰肯適我</span><br/>
<span class='tline' id='l156' data-llen='2925:2945'>　哉苟誠好之曷不試飲食之庶其肯從我乎</span><br/>
<span class='tline' id='l157' data-llen='2945:2968'>有杕之杜生于道周彼君子兮噬肯來遊中心好之曷</span><br/>
<span class='tline' id='l158' data-llen='2968:2973'>飲食之</span><br/>
<span class='tline' id='l159' data-llen='2973:2979'>　周曲也</span><br/>
<span class='tline' id='l160' data-llen='2979:3005'><a onclick="displayPageImage('KR1c0010', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3005:3019'>　　　有杕之杜二章章六句</span><br/>
<span class='tline' id='l162' data-llen='3019:3028'>葛生刺晉獻公也</span><br/>
<span class='tline' id='l163' data-llen='3028:3046'>葛生蒙楚蘝蔓于野予美亡此誰與獨處</span><br/>
<span class='tline' id='l164' data-llen='3046:3069'>　獻公好戰攻君子征役不反故婦人多怨曠者婦人</span><br/>
<span class='tline' id='l165' data-llen='3069:3092'>　之託君子譬如葛之蒙楚蘝之被野耳今予所美亡</span><br/>
<span class='tline' id='l166' data-llen='3092:3105'>　矣將誰與哉亦獨處而已</span><br/>
<span class='tline' id='l167' data-llen='3105:3123'>葛生蒙棘蘝蔓于域予美亡此誰與獨息</span><br/>
<span class='tline' id='l168' data-llen='3123:3130'>　域營域也</span><br/>
<span class='tline' id='l169' data-llen='3130:3157'><a onclick="displayPageImage('KR1c0010', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3157:3175'>角枕粲兮錦衾爛兮予美亡此誰與獨旦</span><br/>
<span class='tline' id='l171' data-llen='3175:3194'>　旦朝也物存而夫亡是以感物而思之也</span><br/>
<span class='tline' id='l172' data-llen='3194:3210'>夏之日冬之夜百歲之後歸于其居</span><br/>
<span class='tline' id='l173' data-llen='3210:3233'>　夏之日冬之夜思者於是劇矣思之而不可得則曰</span><br/>
<span class='tline' id='l174' data-llen='3233:3256'>　不可生得而見之矣要之百歲之後歸于其居而已</span><br/>
<span class='tline' id='l175' data-llen='3256:3276'>　居墳墓也思之深而無異心此唐風之厚也</span><br/>
<span class='tline' id='l176' data-llen='3276:3292'>冬之夜夏之日百歲之後歸于其室</span><br/>
<span class='tline' id='l177' data-llen='3292:3304'>　　　葛生五章章四句</span><br/>
<span class='tline' id='l178' data-llen='3304:3331'><a onclick="displayPageImage('KR1c0010', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3331:3340'>采苓刺晉獻公也</span><br/>
<span class='tline' id='l180' data-llen='3340:3363'>采苓采苓首陽之巔人之為言苟亦無信舍旃舍旃苟</span><br/>
<span class='tline' id='l181' data-llen='3363:3375'>亦無然人之為言胡得焉</span><br/>
<span class='tline' id='l182' data-llen='3375:3398'>　苓大苦也首陽雷首也夷齊居其陽故謂之首陽采</span><br/>
<span class='tline' id='l183' data-llen='3398:3421'>　苓者皆曰吾於首陽取之首陽則信有苓矣而采者</span><br/>
<span class='tline' id='l184' data-llen='3421:3444'>　未必然也事蓋有似而非者獻公好聽讒言不究其</span><br/>
<span class='tline' id='l185' data-llen='3444:3467'>　實而輒從之申生之死不究其實之故也故敎之曰</span><br/>
<span class='tline' id='l186' data-llen='3467:3490'>　人之為此言以告也苟亦勿信姑置之而徐究其實</span><br/>
<span class='tline' id='l187' data-llen='3490:3517'><a onclick="displayPageImage('KR1c0010', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3517:3540'>　事苟不然則人之為言者將何得焉無得而為之者</span><br/>
<span class='tline' id='l189' data-llen='3540:3557'>　世無有也然則不禁讒而讒自止矣</span><br/>
<span class='tline' id='l190' data-llen='3557:3580'>采苦采苦首陽之下人之為言苟亦無與舍旃舍旃苟</span><br/>
<span class='tline' id='l191' data-llen='3580:3592'>亦無然人之為言胡得焉</span><br/>
<span class='tline' id='l192' data-llen='3592:3598'>　苦荼也</span><br/>
<span class='tline' id='l193' data-llen='3598:3621'>采葑采葑首陽之東人之為言苟亦無從舍旃舍旃苟</span><br/>
<span class='tline' id='l194' data-llen='3621:3633'>亦無然人之為言胡得焉</span><br/>
<span class='tline' id='l195' data-llen='3633:3645'>　　　采苓三章章八句</span><br/>
<span class='tline' id='l196' data-llen='3645:3672'><a onclick="displayPageImage('KR1c0010', 'WYG', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3672:3686'>秦　　　　　　　　　國風</span><br/>
<span class='tline' id='l198' data-llen='3686:3709'>　唐虞之際臯陶之子曰伯翳佐禹治水有功舜命為</span><br/>
<span class='tline' id='l199' data-llen='3709:3732'>　虞官掌上下草木鳥獸賜姓曰嬴夏商之間子孫或</span><br/>
<span class='tline' id='l200' data-llen='3732:3755'>　在中國或在夷狄商之衰也中潏居於西戎以保西</span><br/>
<span class='tline' id='l201' data-llen='3755:3778'>　垂其六世孫大雒大雒適子成庶子非子非子事周</span><br/>
<span class='tline' id='l202' data-llen='3778:3801'>　孝王養馬汧渭之間馬大蕃息孝王分大雒之國為</span><br/>
<span class='tline' id='l203' data-llen='3801:3824'>　附庸邑之秦至曾孫秦仲而犬戎滅大雒之族宣王</span><br/>
<span class='tline' id='l204' data-llen='3824:3847'>　乃以秦仲為大夫以誅西戎而秦之變風始作其後</span><br/>
<span class='tline' id='l205' data-llen='3847:3874'><a onclick="displayPageImage('KR1c0010', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3874:3897'>　平王東遷而秦仲之孫襄公興兵救周平王賜之岐</span><br/>
<span class='tline' id='l207' data-llen='3897:3920'>　豐之田列為諸侯遂有西周畿内之地在禹貢荆岐</span><br/>
<span class='tline' id='l208' data-llen='3920:3943'>　終南惇物之野二十九世而幷諸侯有天下故孔子</span><br/>
<span class='tline' id='l209' data-llen='3943:3958'>　敘詩列之八國之後由此故也</span><br/>
<span class='tline' id='l210' data-llen='3958:3966'>車鄰美秦仲也</span><br/>
<span class='tline' id='l211' data-llen='3966:3984'>有車鄰鄰有馬白顚未見君子寺人之令</span><br/>
<span class='tline' id='l212' data-llen='3984:4007'>　秦自非子始封至曾孫秦仲始有車馬侍御禮樂之</span><br/>
<span class='tline' id='l213' data-llen='4007:4030'>　好鄰鄰衆車聲也白顚的顙也寺人内小臣也士之</span><br/>
<span class='tline' id='l214' data-llen='4030:4057'><a onclick="displayPageImage('KR1c0010', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4057:4080'>　將見秦仲也則使寺人傳之凡此皆人君之常禮而</span><br/>
<span class='tline' id='l216' data-llen='4080:4092'>　秦之先君皆所未有也</span><br/>
<span class='tline' id='l217' data-llen='4092:4115'>阪有漆隰有栗既見君子竝坐鼔瑟今者不樂逝者其</span><br/>
<span class='tline' id='l218' data-llen='4115:4118'>耋</span><br/>
<span class='tline' id='l219' data-llen='4118:4141'>　人君之有禮樂猶阪之有漆隰之有栗也苟不與人</span><br/>
<span class='tline' id='l220' data-llen='4141:4164'>　用之則亦為無用之物而已故士之既見秦仲也秦</span><br/>
<span class='tline' id='l221' data-llen='4164:4187'>　仲則與之竝坐而鼔瑟曰今者不與子樂之吾恐逝</span><br/>
<span class='tline' id='l222' data-llen='4187:4198'>　者耋老而不能用矣</span><br/>
<span class='tline' id='l223' data-llen='4198:4225'><a onclick="displayPageImage('KR1c0010', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4225:4248'>阪有桑隰有楊既見君子竝坐鼔簧今者不樂逝者其</span><br/>
<span class='tline' id='l225' data-llen='4248:4251'>亡</span><br/>
<span class='tline' id='l226' data-llen='4251:4270'>　　　車鄰三章一章章四句二章章六句</span><br/>
<span class='tline' id='l227' data-llen='4270:4278'>駟驖美襄公也</span><br/>
<span class='tline' id='l228' data-llen='4278:4296'>駟驖孔阜六轡在手公之媚子從公于狩</span><br/>
<span class='tline' id='l229' data-llen='4296:4319'>　駟驖驪也阜大也襄公脩其車馬乘四驪以出田其</span><br/>
<span class='tline' id='l230' data-llen='4319:4342'>　馬碩大而馴服御者以手執其轡而已無所用巧也</span><br/>
<span class='tline' id='l231' data-llen='4342:4365'>　於是時也襄公之臣能以道媚于國者寔從公狩言</span><br/>
<span class='tline' id='l232' data-llen='4365:4392'><a onclick="displayPageImage('KR1c0010', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4392:4403'>　其常與賢者共樂也</span><br/>
<span class='tline' id='l234' data-llen='4403:4421'>奉時辰牡辰牡孔碩公曰左之舍拔則獲</span><br/>
<span class='tline' id='l235' data-llen='4421:4444'>　時是也辰時也禮冬獻狼夏獻麋春秋獻鹿豕羣獸</span><br/>
<span class='tline' id='l236' data-llen='4444:4467'>　故虞人翼獸以待公射必以其時於是公謂御者左</span><br/>
<span class='tline' id='l237' data-llen='4467:4488'>　之以射其左其射也舍拔而獲獸矣拔矢括也</span><br/>
<span class='tline' id='l238' data-llen='4488:4506'>遊于北園四馬既閑輶車鸞鑣載獫歇驕</span><br/>
<span class='tline' id='l239' data-llen='4506:4529'>　襄公之所以能使車馬調適射中而獲多者於其平</span><br/>
<span class='tline' id='l240' data-llen='4529:4552'>　居遊於北園也則既閑習之矣四馬乗馬也輶車輕</span><br/>
<span class='tline' id='l241' data-llen='4552:4579'><a onclick="displayPageImage('KR1c0010', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4579:4602'>　車也所以驅獸所謂驅逆之車也置鸞於鑣異於乘</span><br/>
<span class='tline' id='l243' data-llen='4602:4625'>　車也載始也獫歇驕田犬也長喙獫短喙歇驕始之</span><br/>
<span class='tline' id='l244' data-llen='4625:4646'>　者始達其搏噬也凡此皆遊於北園之所習也</span><br/>
<span class='tline' id='l245' data-llen='4646:4658'>　　　駟驖三章章四句</span><br/>
<span class='tline' id='l246' data-llen='4658:4666'>小戎美襄公也</span><br/>
<span class='tline' id='l247' data-llen='4666:4676'>小戎俴收五楘梁輈</span><br/>
<span class='tline' id='l248' data-llen='4676:4699'>　兵車在前□行者元戎其次小戎俴淺也收軫也兵</span><br/>
<span class='tline' id='l249' data-llen='4699:4722'>　車之比乗車則前後淺五五束之也楘歴錄也梁軛</span><br/>
<span class='tline' id='l250' data-llen='4722:4749'><a onclick="displayPageImage('KR1c0010', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4749:4772'>　也輈轅也轅上曲句軛謂之梁輈一輈而以革束之</span><br/>
<span class='tline' id='l252' data-llen='4772:4784'>　者五束有歴錄之文也</span><br/>
<span class='tline' id='l253' data-llen='4784:4794'>游環脅驅隂靷鋈續</span><br/>
<span class='tline' id='l254' data-llen='4794:4817'>　游環靳環也游於服馬之背而貫驂之外轡以禁其</span><br/>
<span class='tline' id='l255' data-llen='4817:4840'>　出故春秋傳曰如驂之有靳脅驅以革為之首屬於</span><br/>
<span class='tline' id='l256' data-llen='4840:4863'>　軛尾屬於軫著服馬之外脅以止驂之入隂揜軌也</span><br/>
<span class='tline' id='l257' data-llen='4863:4886'>　在軾前輈上靷環附焉靷驂之所引也續續靷也綴</span><br/>
<span class='tline' id='l258' data-llen='4886:4900'>　環於其端鋈以白金沃鐶也</span><br/>
<span class='tline' id='l259' data-llen='4900:4927'><a onclick="displayPageImage('KR1c0010', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='4927:4937'>文茵暢轂駕我騏馵</span><br/>
<span class='tline' id='l261' data-llen='4937:4960'>　茵車褥也以虎皮為之謂之文茵暢轂長轂也青黑</span><br/>
<span class='tline' id='l262' data-llen='4960:4970'>　曰騏左足白曰馵</span><br/>
<span class='tline' id='l263' data-llen='4970:4988'>言念君子溫其如玉在其板屋亂我心曲</span><br/>
<span class='tline' id='l264' data-llen='4988:5011'>　秦之西垂以板為屋襄公屢征西戎而民樂為之用</span><br/>
<span class='tline' id='l265' data-llen='5011:5034'>　故矜其車馬而不厭雖婦人念其君子而亦無怨也</span><br/>
<span class='tline' id='l266' data-llen='5034:5052'>四牡孔阜六轡在手騏駵是中騧驪是驂</span><br/>
<span class='tline' id='l267' data-llen='5052:5067'>　赤馬黑鬛曰駵黄馬黑喙曰騧</span><br/>
<span class='tline' id='l268' data-llen='5067:5094'><a onclick="displayPageImage('KR1c0010', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5094:5104'>龍盾之合鋈以觼軜</span><br/>
<span class='tline' id='l270' data-llen='5104:5127'>　龍盾畫龍於盾也合而載之以為車蔽觼在軾前所</span><br/>
<span class='tline' id='l271' data-llen='5127:5150'>　以繫驂之内轡者以白金沃之軜驂之内轡納於觼</span><br/>
<span class='tline' id='l272' data-llen='5150:5164'>　者也驂之外轡則御者執之</span><br/>
<span class='tline' id='l273' data-llen='5164:5183'>言念君子溫其在邑方何為期胡然我念之</span><br/>
<span class='tline' id='l274' data-llen='5183:5200'>　君子於何為還期乎何我念之深也</span><br/>
<span class='tline' id='l275' data-llen='5200:5214'>俴駟孔羣厹矛鋈錞蒙伐有苑</span><br/>
<span class='tline' id='l276' data-llen='5214:5237'>　以薄金介馬曰俴駟孔羣言其和也厹三隅矛也錞</span><br/>
<span class='tline' id='l277' data-llen='5237:5264'><a onclick="displayPageImage('KR1c0010', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5264:5286'>　其鐏也蒙襍也伐盾也畫襍羽於盾苑然有文也</span><br/>
<span class='tline' id='l279' data-llen='5286:5300'>虎韔鏤膺交韔二弓竹閉緄縢</span><br/>
<span class='tline' id='l280' data-llen='5300:5323'>　虎韔以虎皮飾弓室也鏤膺以刻金飾馬帶也交二</span><br/>
<span class='tline' id='l281' data-llen='5323:5346'>　弓以韔備折毁也閉檠也緄繩也縢約也㢮弓則以</span><br/>
<span class='tline' id='l282' data-llen='5346:5363'>　竹為檠以繩約之於弓隈以備損傷</span><br/>
<span class='tline' id='l283' data-llen='5363:5381'>言念君子載寢載興厭厭良人秩秩徳音</span><br/>
<span class='tline' id='l284' data-llen='5381:5393'>　厭厭安也秩秩有序也</span><br/>
<span class='tline' id='l285' data-llen='5393:5405'>　　　小戎三章章十句</span><br/>
<span class='tline' id='l286' data-llen='5405:5432'><a onclick="displayPageImage('KR1c0010', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5432:5440'>蒹葭刺襄公也</span><br/>
<span class='tline' id='l288' data-llen='5440:5463'>蒹葭蒼蒼白露為霜所謂伊人在水一方遡洄從之道</span><br/>
<span class='tline' id='l289' data-llen='5463:5477'>阻且長遡游從之宛在水中央</span><br/>
<span class='tline' id='l290' data-llen='5477:5500'>　蒹簾也葭蘆也蒹葭之方盛也蒼蒼其强勁而不適</span><br/>
<span class='tline' id='l291' data-llen='5500:5523'>　於用至於白露凝戾為霜然後堅成可施於用矣襄</span><br/>
<span class='tline' id='l292' data-llen='5523:5546'>　公興於西戎知以耕戰富國强兵而不知以禮義終</span><br/>
<span class='tline' id='l293' data-llen='5546:5569'>　成之非不蒼然盛也而君子以為未成故告之曰有</span><br/>
<span class='tline' id='l294' data-llen='5569:5592'>　賢者於是不遠也在水之一方耳胡不求與為治哉</span><br/>
<span class='tline' id='l295' data-llen='5592:5619'><a onclick="displayPageImage('KR1c0010', 'WYG', '006-17a' );" name="006-17a" class="pb">[006-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5619:5642'>　維不以其道求之也則道阻且長不可得而見矣如</span><br/>
<span class='tline' id='l297' data-llen='5642:5665'>　以其道求之則宛然在水之中耳逆流而上曰遡洄</span><br/>
<span class='tline' id='l298' data-llen='5665:5675'>　順流而渉曰遡游</span><br/>
<span class='tline' id='l299' data-llen='5675:5698'>蒹葭凄凄白露未晞所謂伊人在水之湄遡洄從之道</span><br/>
<span class='tline' id='l300' data-llen='5698:5712'>阻且躋遡游從之宛在水中坻</span><br/>
<span class='tline' id='l301' data-llen='5712:5728'>　水草之交曰湄躋升也坻小渚也</span><br/>
<span class='tline' id='l302' data-llen='5728:5751'>蒹葭采采白露未己所謂伊人在水之涘遡洄從之道</span><br/>
<span class='tline' id='l303' data-llen='5751:5765'>阻且右遡游從之宛在水中沚</span><br/>
<span class='tline' id='l304' data-llen='5765:5792'><a onclick="displayPageImage('KR1c0010', 'WYG', '006-17b' );" name="006-17b" class="pb">[006-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5792:5807'>　涘厓也右出其右也小渚曰沚</span><br/>
<span class='tline' id='l306' data-llen='5807:5819'>　　　蒹葭三章章八句</span><br/>
<span class='tline' id='l307' data-llen='5819:5827'>終南戒襄公也</span><br/>
<span class='tline' id='l308' data-llen='5827:5850'>　此詩美襄公耳未見所以為戒者豈以壽考不忘為</span><br/>
<span class='tline' id='l309' data-llen='5850:5856'>　戒之歟</span><br/>
<span class='tline' id='l310' data-llen='5856:5879'>終南何有有條有梅君子至止錦衣狐裘顔如渥丹其</span><br/>
<span class='tline' id='l311' data-llen='5879:5884'>君也哉</span><br/>
<span class='tline' id='l312' data-llen='5884:5907'>　終南周南山也條槄也梅柟也錦衣狐裘諸侯之服</span><br/>
<span class='tline' id='l313' data-llen='5907:5934'><a onclick="displayPageImage('KR1c0010', 'WYG', '006-18a' );" name="006-18a" class="pb">[006-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='5934:5957'>　也記曰君衣狐白裘錦衣以裼之渥丹赤而澤也襄</span><br/>
<span class='tline' id='l315' data-llen='5957:5980'>　公既為諸侯受服于周其人尊而悅之故曰終南則</span><br/>
<span class='tline' id='l316' data-llen='5980:6003'>　有草木以自衣被而成其深君子則有服章以自嚴</span><br/>
<span class='tline' id='l317' data-llen='6003:6024'>　飾而成其尊顔如渥丹其君也哉嚴憚之辭也</span><br/>
<span class='tline' id='l318' data-llen='6024:6047'>終南何有有紀有堂君子至止黻衣繡裳佩玉將將壽</span><br/>
<span class='tline' id='l319' data-llen='6047:6052'>考不忘</span><br/>
<span class='tline' id='l320' data-llen='6052:6075'>　紀基也堂亦基也終南有畢道其旁如堂之牆青黑</span><br/>
<span class='tline' id='l321' data-llen='6075:6098'>　為黻五色備為繡君子之佩玉非以為容好而已將</span><br/>
<span class='tline' id='l322' data-llen='6098:6125'><a onclick="displayPageImage('KR1c0010', 'WYG', '006-18b' );" name="006-18b" class="pb">[006-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6125:6136'>　使壽考而不忘禮也</span><br/>
<span class='tline' id='l324' data-llen='6136:6148'>　　　終南二章章六句</span><br/>
<span class='tline' id='l325' data-llen='6148:6156'>黄鳥哀三良也</span><br/>
<span class='tline' id='l326' data-llen='6156:6179'>交交黄鳥止于棘誰從穆公子車奄息維此奄息百夫</span><br/>
<span class='tline' id='l327' data-llen='6179:6202'>之特臨其穴惴惴其慄彼蒼者天殲我良人如可贖兮</span><br/>
<span class='tline' id='l328' data-llen='6202:6208'>人百其身</span><br/>
<span class='tline' id='l329' data-llen='6208:6231'>　穆公以子車氏之三子為殉皆秦之良也國人哀之</span><br/>
<span class='tline' id='l330' data-llen='6231:6254'>　為賦此詩言臣之託君猶黄鳥之止於木交交其和</span><br/>
<span class='tline' id='l331' data-llen='6254:6281'><a onclick="displayPageImage('KR1c0010', 'WYG', '006-19a' );" name="006-19a" class="pb">[006-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6281:6304'>　鳴今三子獨不得其死曾鳥之不若也人百其身者</span><br/>
<span class='tline' id='l333' data-llen='6304:6327'>　欲以百人贖其一身也然三良之死穆公之命也康</span><br/>
<span class='tline' id='l334' data-llen='6327:6350'>　公從其言而不改其亦異於魏顆矣故黄鳥之詩交</span><br/>
<span class='tline' id='l335' data-llen='6350:6356'>　譏之也</span><br/>
<span class='tline' id='l336' data-llen='6356:6379'>交交黄鳥止于桑誰從穆公子車仲行維此仲行百夫</span><br/>
<span class='tline' id='l337' data-llen='6379:6402'>之防臨其穴惴惴其慄彼蒼者天殲我良人如可贖兮</span><br/>
<span class='tline' id='l338' data-llen='6402:6425'>人百其身交交黄鳥止于楚誰從穆公子車鍼虎維此</span><br/>
<span class='tline' id='l339' data-llen='6425:6448'>鍼虎百夫之禦臨其穴惴惴其慄彼蒼者天殲我良人</span><br/>
<span class='tline' id='l340' data-llen='6448:6475'><a onclick="displayPageImage('KR1c0010', 'WYG', '006-19b' );" name="006-19b" class="pb">[006-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6475:6485'>如可贖兮人百其身</span><br/>
<span class='tline' id='l342' data-llen='6485:6498'>　　　黄鳥三章章十二句</span><br/>
<span class='tline' id='l343' data-llen='6498:6506'>晨風刺康公也</span><br/>
<span class='tline' id='l344' data-llen='6506:6529'>鴥彼晨風鬱彼北林未見君子憂心欽欽如何如何忘</span><br/>
<span class='tline' id='l345' data-llen='6529:6534'>我實多</span><br/>
<span class='tline' id='l346' data-llen='6534:6557'>　鴥疾飛貌也晨風鸇也賢者之欲仕於大國猶晨風</span><br/>
<span class='tline' id='l347' data-llen='6557:6580'>　之欲止於北林故其未獲見也欽欽而憂君柰何獨</span><br/>
<span class='tline' id='l348' data-llen='6580:6589'>　忘我而不顧乎</span><br/>
<span class='tline' id='l349' data-llen='6589:6616'><a onclick="displayPageImage('KR1c0010', 'WYG', '006-20a' );" name="006-20a" class="pb">[006-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='6616:6639'>山有苞櫟隰有六駁未見君子憂心靡樂如何如何忘</span><br/>
<span class='tline' id='l351' data-llen='6639:6644'>我實多</span><br/>
<span class='tline' id='l352' data-llen='6644:6667'>　櫟柞櫟也駁榆梓也其皮青白如駁言六未詳賢者</span><br/>
<span class='tline' id='l353' data-llen='6667:6690'>　之仕於大國非特自為也以為山則有櫟隰則有駁</span><br/>
<span class='tline' id='l354' data-llen='6690:6703'>　可以大國而獨無其人乎</span><br/>
<span class='tline' id='l355' data-llen='6703:6726'>山有苞棣隰有樹檖未見君子憂心如醉如何如何忘</span><br/>
<span class='tline' id='l356' data-llen='6726:6731'>我實多</span><br/>
<span class='tline' id='l357' data-llen='6731:6742'>　棣唐棣也檖赤羅也</span><br/>
<span class='tline' id='l358' data-llen='6742:6769'><a onclick="displayPageImage('KR1c0010', 'WYG', '006-20b' );" name="006-20b" class="pb">[006-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='6769:6781'>　　　晨風三章章六句</span><br/>
<span class='tline' id='l360' data-llen='6781:6789'>無衣刺用兵也</span><br/>
<span class='tline' id='l361' data-llen='6789:6811'>豈曰無衣與子同袍王于興師脩我戈矛與子同仇</span><br/>
<span class='tline' id='l362' data-llen='6811:6834'>　古者君與民同其甘苦非謂其無衣也然有是袍也</span><br/>
<span class='tline' id='l363' data-llen='6834:6857'>　願與之同之故於王之興師也民皆脩其戈矛而與</span><br/>
<span class='tline' id='l364' data-llen='6857:6880'>　之同仇矣傷今無恩於民而用其死也秦本周地故</span><br/>
<span class='tline' id='l365' data-llen='6880:6896'>　其民猶思周之盛時而稱先王焉</span><br/>
<span class='tline' id='l366' data-llen='6896:6918'>豈曰無衣與子同澤王于興師脩我矛㦸與子偕作</span><br/>
<span class='tline' id='l367' data-llen='6918:6945'><a onclick="displayPageImage('KR1c0010', 'WYG', '006-21a' );" name="006-21a" class="pb">[006-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='6945:6956'>　澤褻衣近垢汙者也</span><br/>
<span class='tline' id='l369' data-llen='6956:6978'>豈曰無衣與子同裳王于興師脩我甲兵與子偕行</span><br/>
<span class='tline' id='l370' data-llen='6978:6990'>　　　無衣三章章五句</span><br/>
<span class='tline' id='l371' data-llen='6990:6999'>渭陽康公念母也</span><br/>
<span class='tline' id='l372' data-llen='6999:7022'>我送舅氏曰至渭陽何以贈之路車乗黄我送舅氏悠</span><br/>
<span class='tline' id='l373' data-llen='7022:7035'>悠我思何以贈之瓊瑰玉佩</span><br/>
<span class='tline' id='l374' data-llen='7035:7058'>　母之兄弟曰舅康公之母晉獻公之女而文公之姊</span><br/>
<span class='tline' id='l375' data-llen='7058:7081'>　也文公遭驪姬之難未反而秦姬卒穆公之納文公</span><br/>
<span class='tline' id='l376' data-llen='7081:7108'><a onclick="displayPageImage('KR1c0010', 'WYG', '006-21b' );" name="006-21b" class="pb">[006-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7108:7128'>　而康公送之渭陽傷母之不及見而作是詩</span><br/>
<span class='tline' id='l378' data-llen='7128:7140'>　　　渭陽二章章四句</span><br/>
<span class='tline' id='l379' data-llen='7140:7148'>權輿刺康公也</span><br/>
<span class='tline' id='l380' data-llen='7148:7170'>於我乎夏屋渠渠今也毎食無餘于嗟乎不承權輿</span><br/>
<span class='tline' id='l381' data-llen='7170:7193'>　穆公好賢居之以大屋渠渠其深廣至於康公而遇</span><br/>
<span class='tline' id='l382' data-llen='7193:7214'>　之薄矣食之無餘者故曰不承權輿權輿始也</span><br/>
<span class='tline' id='l383' data-llen='7214:7236'>於我乎毎食四簋今也毎食不飽于嗟乎不承權輿</span><br/>
<span class='tline' id='l384' data-llen='7236:7248'>　　　權輿二章章五句</span><br/>
<span class='tline' id='l385' data-llen='7248:7275'><a onclick="displayPageImage('KR1c0010', 'WYG', '006-22a' );" name="006-22a" class="pb">[006-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='7275:7278'>　</span><br/>
<span class='tline' id='l387' data-llen='7278:7281'>　</span><br/>
<span class='tline' id='l388' data-llen='7281:7284'>　</span><br/>
<span class='tline' id='l389' data-llen='7284:7287'>　</span><br/>
<span class='tline' id='l390' data-llen='7287:7290'>　</span><br/>
<span class='tline' id='l391' data-llen='7290:7293'>　</span><br/>
<span class='tline' id='l392' data-llen='7293:7296'>　</span><br/>
<span class='tline' id='l393' data-llen='7296:7299'>　</span><br/>
<span class='tline' id='l394' data-llen='7299:7326'><a onclick="displayPageImage('KR1c0010', 'WYG', '006-22b' );" name="006-22b" class="pb">[006-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='7326:7329'>　</span><br/>
<span class='tline' id='l396' data-llen='7329:7332'>　</span><br/>
<span class='tline' id='l397' data-llen='7332:7335'>　</span><br/>
<span class='tline' id='l398' data-llen='7335:7338'>　</span><br/>
<span class='tline' id='l399' data-llen='7338:7341'>　</span><br/>
<span class='tline' id='l400' data-llen='7341:7344'>　</span><br/>
<span class='tline' id='l401' data-llen='7344:7347'>　</span><br/>
<span class='tline' id='l402' data-llen='7347:7355'>　詩集傳卷六</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0010', 'WYG', '016-1a' );" name="016-1a" class="pb">[016-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　詩集傳卷十六　　　　　　宋　蘇轍　撰</span><br/>
<span class='tline' id='l10' data-llen='210:224'>生民之什　　　　　　大雅</span><br/>
<span class='tline' id='l11' data-llen='224:231'>生民尊祖也</span><br/>
<span class='tline' id='l12' data-llen='231:254'>　周公制禮推尊后稷以配天故為此詩言其所以尊</span><br/>
<span class='tline' id='l13' data-llen='254:258'>　之</span><br/>
<span class='tline' id='l14' data-llen='258:281'>厥初生民時維姜嫄生民如何克禋克祀以弗無子履</span><br/>
<span class='tline' id='l15' data-llen='281:303'>帝武敏歆攸介攸止載震載夙載生載育時維后稷</span><br/>
<span class='tline' id='l16' data-llen='303:329'><a onclick="displayPageImage('KR1c0010', 'WYG', '016-1b' );" name="016-1b" class="pb">[016-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='329:352'>　禋敬也弗袚也武迹也敏拇也介覺也震娠也夙肅</span><br/>
<span class='tline' id='l18' data-llen='352:375'>　也后稷之母姜氏之女曰嫄為帝嚳元妃稷之生也</span><br/>
<span class='tline' id='l19' data-llen='375:398'>　姜嫄禋祀郊禖以袚去無子之疾見大人迹焉而履</span><br/>
<span class='tline' id='l20' data-llen='398:421'>　其拇歆然感之若有覺其止之者於是有身肅戒不</span><br/>
<span class='tline' id='l21' data-llen='421:444'>　御而生后稷蓋此詩言后稷之生甚明無可疑者然</span><br/>
<span class='tline' id='l22' data-llen='444:467'>　毛氏獨不信曰履帝武者從髙辛行也余竊非之以</span><br/>
<span class='tline' id='l23' data-llen='467:490'>　履帝武為從髙辛行歟至於牛羊字之飛鳥覆之何</span><br/>
<span class='tline' id='l24' data-llen='490:514'>　哉要之物之異於常物者其取天地之氣𢎞多故其</span><br/>
<span class='tline' id='l25' data-llen='514:540'><a onclick="displayPageImage('KR1c0010', 'WYG', '016-2a' );" name="016-2a" class="pb">[016-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='540:563'>　生也或異虎豹之生異於犬羊蛟蜃之生異於魚鱉</span><br/>
<span class='tline' id='l27' data-llen='563:586'>　物固有然者神人之生而有以異於人何足怪哉雖</span><br/>
<span class='tline' id='l28' data-llen='586:609'>　近世猶有然者然學者以其不可推而莫之信夫事</span><br/>
<span class='tline' id='l29' data-llen='609:632'>　之不可推者何獨此以耳目之陋而不信萬物之變</span><br/>
<span class='tline' id='l30' data-llen='632:655'>　物之變無窮而耳目之見有限以有限待無窮則其</span><br/>
<span class='tline' id='l31' data-llen='655:678'>　為説也勞而世不服古之聖人不然苟誠有之不以</span><br/>
<span class='tline' id='l32' data-llen='678:701'>　所見疑所不見故河圖洛書稷契之生皆見於詩易</span><br/>
<span class='tline' id='l33' data-llen='701:724'>　不以為怪其説蓋廣如此後世復有聖人無是固不</span><br/>
<span class='tline' id='l34' data-llen='724:750'><a onclick="displayPageImage('KR1c0010', 'WYG', '016-2b' );" name="016-2b" class="pb">[016-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='750:769'>　可少之而有是亦不足怪此聖人之意也</span><br/>
<span class='tline' id='l36' data-llen='769:792'>誕彌厥月先生如達不坼不副無菑無害以赫厥靈上</span><br/>
<span class='tline' id='l37' data-llen='792:805'>帝不寧不康禋祀居然生子</span><br/>
<span class='tline' id='l38' data-llen='805:828'>　誕大也彌終也達羊子也后稷姜嫄之元子也旣終</span><br/>
<span class='tline' id='l39' data-llen='828:851'>　其月而生其生也如達之易赫然甚異於人此豈上</span><br/>
<span class='tline' id='l40' data-llen='851:874'>　帝不安之哉然姜嫄乃反以其由禋祀之故居然無</span><br/>
<span class='tline' id='l41' data-llen='874:888'>　疾而生子是以不安而棄之</span><br/>
<span class='tline' id='l42' data-llen='888:911'>誕寘之隘巷牛羊腓字之誕寘之平林㑹伐平林誕寘</span><br/>
<span class='tline' id='l43' data-llen='911:937'><a onclick="displayPageImage('KR1c0010', 'WYG', '016-3a' );" name="016-3a" class="pb">[016-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='937:961'>之寒冰鳥覆翼之鳥乃去矣后稷<img height='20' width='20' alt='&amp;KR0561' title='KR0561' src='https://raw.githubusercontent.com/kanripo/KR-Gaiji/master/images/KR0561.png'/>矣</span><br/>
<span class='tline' id='l45' data-llen='961:991'>　寘置也腓辟也字愛也覆蓋也翼藉也<img height='20' width='20' alt='&amp;KR0561' title='KR0561' src='https://raw.githubusercontent.com/kanripo/KR-Gaiji/master/images/KR0561.png'/>泣聲也於</span><br/>
<span class='tline' id='l46' data-llen='991:1003'>　是知有天異往取之矣</span><br/>
<span class='tline' id='l47' data-llen='1003:1026'>實覃實訏厥聲載路誕實匍匐克岐克嶷以就口食蓺</span><br/>
<span class='tline' id='l48' data-llen='1026:1048'>之荏菽荏菽斾斾禾役穟穟麻麥幪幪𤓰瓞唪唪</span><br/>
<span class='tline' id='l49' data-llen='1048:1071'>　覃長也訏大也岐岐嶷嶷峻茂也言后稷之生其體</span><br/>
<span class='tline' id='l50' data-llen='1071:1094'>　實長且大其聲則載於路矣及其始匍匐以就食也</span><br/>
<span class='tline' id='l51' data-llen='1094:1117'>　其形則已岐嶷矣及其稍壯遂知樹蓺五穀言出於</span><br/>
<span class='tline' id='l52' data-llen='1117:1143'><a onclick="displayPageImage('KR1c0010', 'WYG', '016-3b' );" name="016-3b" class="pb">[016-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1143:1166'>　其性也荏菽大豆也斾斾長也役行列也穟穟苖好</span><br/>
<span class='tline' id='l54' data-llen='1166:1180'>　也幪幪苗盛也唪唪多實也</span><br/>
<span class='tline' id='l55' data-llen='1180:1203'>誕后稷之穡有相之道茀厥豐草種之黄茂實方實苞</span><br/>
<span class='tline' id='l56' data-llen='1203:1226'>實種實褎實發實秀實堅實好實穎實栗即有邰家室</span><br/>
<span class='tline' id='l57' data-llen='1226:1249'>　相助也茀荒也黄茂嘉穀也方極畆也苞茂也種生</span><br/>
<span class='tline' id='l58' data-llen='1249:1272'>　不雜也褎長也發發管也秀華也穎垂穎也栗不秕</span><br/>
<span class='tline' id='l59' data-llen='1272:1295'>　也后稷之為稷官也稼穡常若有助之者雖茀穢豐</span><br/>
<span class='tline' id='l60' data-llen='1295:1318'>　草之地皆能以生嘉穀故堯封之於邰使即其母之</span><br/>
<span class='tline' id='l61' data-llen='1318:1344'><a onclick="displayPageImage('KR1c0010', 'WYG', '016-4a' );" name="016-4a" class="pb">[016-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1344:1362'>　家而居之邰姜嫄父母國也在今武功</span><br/>
<span class='tline' id='l63' data-llen='1362:1385'>誕降嘉種維秬維秠維穈維芑恒之秬秠是穫是畞恒</span><br/>
<span class='tline' id='l64' data-llen='1385:1398'>之穈芑是任是負以歸肇祀</span><br/>
<span class='tline' id='l65' data-llen='1398:1421'>　秬黑黍也秠一稃二米也穈赤苗也芑白苗也恒徧</span><br/>
<span class='tline' id='l66' data-llen='1421:1444'>　也任擔也肇始也后稷既封而獲嘉種曰天實降此</span><br/>
<span class='tline' id='l67' data-llen='1444:1467'>　於是徧種之旣成穫而棲之於畞負任以歸而始祭</span><br/>
<span class='tline' id='l68' data-llen='1467:1472'>　天焉</span><br/>
<span class='tline' id='l69' data-llen='1472:1495'>誕我祀如何或舂或揄或簸或蹂釋之叟叟烝之浮浮</span><br/>
<span class='tline' id='l70' data-llen='1495:1521'><a onclick="displayPageImage('KR1c0010', 'WYG', '016-4b' );" name="016-4b" class="pb">[016-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1521:1543'>載謀載惟取蕭祭脂取羝以軷載燔載烈以興嗣歳</span><br/>
<span class='tline' id='l72' data-llen='1543:1566'>　揄抒臼也蹂揉熟之也釋淅米也叟叟聲也浮浮氣</span><br/>
<span class='tline' id='l73' data-llen='1566:1589'>　也旣治其米以待祭祀於是謀祭之日思祭之備及</span><br/>
<span class='tline' id='l74' data-llen='1589:1612'>　其將祭則取蕭草與祭牲之脂爇之於行神之位馨</span><br/>
<span class='tline' id='l75' data-llen='1612:1635'>　香旣聞取羝羊之體以祭神又燔烈其肉以為尸羞</span><br/>
<span class='tline' id='l76' data-llen='1635:1658'>　然後祀軷而往郊所以興來嵗繼往歲也此所謂孟</span><br/>
<span class='tline' id='l77' data-llen='1658:1667'>　春祈穀于上帝</span><br/>
<span class='tline' id='l78' data-llen='1667:1690'>卬盛于豆于豆于豋其香始升上帝居歆胡臭亶時后</span><br/>
<span class='tline' id='l79' data-llen='1690:1716'><a onclick="displayPageImage('KR1c0010', 'WYG', '016-5a' );" name="016-5a" class="pb">[016-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1716:1729'>稷肇祀庶無罪悔以迄于今</span><br/>
<span class='tline' id='l81' data-llen='1729:1752'>　卬我也木曰豆瓦曰豋豆薦菹醢豋薦大羮亶信也</span><br/>
<span class='tline' id='l82' data-llen='1752:1775'>　時是也言非獨其芳臭信能至是也自后稷始祭天</span><br/>
<span class='tline' id='l83' data-llen='1775:1798'>　而無罪悔以至于今是以天饗之也古者天子祭天</span><br/>
<span class='tline' id='l84' data-llen='1798:1821'>　地諸侯祭社稷此禮之不可易者也然后稷堯之諸</span><br/>
<span class='tline' id='l85' data-llen='1821:1844'>　侯周公周之諸侯也而皆得祭天此何禮也浲水之</span><br/>
<span class='tline' id='l86' data-llen='1844:1867'>　後民方阻饑后稷教之播種民於是獲粒食天實祐</span><br/>
<span class='tline' id='l87' data-llen='1867:1890'>　之而錫之嘉種詩曰誕降嘉種維秬維秠維穈維芑</span><br/>
<span class='tline' id='l88' data-llen='1890:1916'><a onclick="displayPageImage('KR1c0010', 'WYG', '016-5b' );" name="016-5b" class="pb">[016-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1916:1939'>　又曰貽我來牟帝命率育及周公遭流言之變成王</span><br/>
<span class='tline' id='l90' data-llen='1939:1962'>　疑之天大雷電以風禾偃木拔及成王啓金縢之書</span><br/>
<span class='tline' id='l91' data-llen='1962:1985'>　知其以周公故也將迎周公為之出郊而天乃雨反</span><br/>
<span class='tline' id='l92' data-llen='1985:2008'>　風禾則盡起蓋二公之德上昭於天天所以佑之者</span><br/>
<span class='tline' id='l93' data-llen='2008:2031'>　如此故堯與成王因天之意而使之祭天非私許之</span><br/>
<span class='tline' id='l94' data-llen='2031:2054'>　也不然二公之世賢者多矣而皆不得祭天蓋天命</span><br/>
<span class='tline' id='l95' data-llen='2054:2063'>　之所不及故也</span><br/>
<span class='tline' id='l96' data-llen='2063:2082'>　　　生民八章四章章十句四章章八句</span><br/>
<span class='tline' id='l97' data-llen='2082:2108'><a onclick="displayPageImage('KR1c0010', 'WYG', '016-6a' );" name="016-6a" class="pb">[016-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2108:2115'>行葦忠厚也</span><br/>
<span class='tline' id='l99' data-llen='2115:2134'>敦彼行葦牛羊勿踐履方苞方體維葉泥泥</span><br/>
<span class='tline' id='l100' data-llen='2134:2157'>　敦聚貌也行道也苞本也體榦也泥泥弱貌也道上</span><br/>
<span class='tline' id='l101' data-llen='2157:2180'>　之葦其為物也微矣仁人君子將於是何求哉然謂</span><br/>
<span class='tline' id='l102' data-llen='2180:2203'>　其方且欲生也故禁牛羊使勿踐之而况於人乎故</span><br/>
<span class='tline' id='l103' data-llen='2203:2226'>　王者内則親睦九族外則尊事黄耉凡以無逆其性</span><br/>
<span class='tline' id='l104' data-llen='2226:2242'>　而非有所望之也此所謂忠厚也</span><br/>
<span class='tline' id='l105' data-llen='2242:2260'>戚戚兄弟莫逺具爾或肆之筵或授之几</span><br/>
<span class='tline' id='l106' data-llen='2260:2286'><a onclick="displayPageImage('KR1c0010', 'WYG', '016-6b' );" name="016-6b" class="pb">[016-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2286:2309'>　戚戚相親也爾近也肆成也少者肆筵而已老者加</span><br/>
<span class='tline' id='l108' data-llen='2309:2315'>　之以几</span><br/>
<span class='tline' id='l109' data-llen='2315:2334'>肆筵設席授几有緝御或獻或酢洗爵奠斚</span><br/>
<span class='tline' id='l110' data-llen='2334:2357'>　緝續也御侍御也斚亦爵也兄弟之老者旣陳之筵</span><br/>
<span class='tline' id='l111' data-llen='2357:2380'>　又設之以重席旣授之几又有相代而侍之者主人</span><br/>
<span class='tline' id='l112' data-llen='2380:2403'>　獻賔賔酢主人主人洗爵而醻賔則賔受而奠之不</span><br/>
<span class='tline' id='l113' data-llen='2403:2408'>　舉也</span><br/>
<span class='tline' id='l114' data-llen='2408:2426'>醓醢以薦或燔或炙嘉殽脾臄或歌或咢</span><br/>
<span class='tline' id='l115' data-llen='2426:2452'><a onclick="displayPageImage('KR1c0010', 'WYG', '016-7a' );" name="016-7a" class="pb">[016-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2452:2475'>　醓醢醢之多汁者也薦禮非葅則醓醢燔肉也炙肝</span><br/>
<span class='tline' id='l117' data-llen='2475:2498'>　也臄函也脾函所以為加也歌者比於琴瑟徒擊鼔</span><br/>
<span class='tline' id='l118' data-llen='2498:2503'>　曰咢</span><br/>
<span class='tline' id='l119' data-llen='2503:2521'>敦弓旣堅四鍭旣鈞舎矢旣均序賔以賢</span><br/>
<span class='tline' id='l120' data-llen='2521:2544'>　敦弓畫弓也鍭矢也鈞參亭也均四隅均也賢射中</span><br/>
<span class='tline' id='l121' data-llen='2544:2560'>　多也此將養老而以射擇其賔也</span><br/>
<span class='tline' id='l122' data-llen='2560:2579'>敦弓旣句既挾四鍭四鍭如樹序賔以不侮</span><br/>
<span class='tline' id='l123' data-llen='2579:2602'>　句彀通射禮搢三挾一旣挾四鍭則徧釋矣不侮敬</span><br/>
<span class='tline' id='l124' data-llen='2602:2628'><a onclick="displayPageImage('KR1c0010', 'WYG', '016-7b' );" name="016-7b" class="pb">[016-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2628:2632'>　也</span><br/>
<span class='tline' id='l126' data-llen='2632:2650'>曾孫維主酒醴維醹酌以大斗以祈黄耉</span><br/>
<span class='tline' id='l127' data-llen='2650:2673'>　曾孫謂成王也醹厚也大斗其長三尺祈告也酒醴</span><br/>
<span class='tline' id='l128' data-llen='2673:2687'>　旣備則以告於黄耉而養之</span><br/>
<span class='tline' id='l129' data-llen='2687:2705'>黄耉台背以引以翼夀考維祺以介景福</span><br/>
<span class='tline' id='l130' data-llen='2705:2728'>　台鮐也大老其背有鮐文引導之也翼左右之也祺</span><br/>
<span class='tline' id='l131' data-llen='2728:2733'>　吉也</span><br/>
<span class='tline' id='l132' data-llen='2733:2745'>　　　行葦八章章四句</span><br/>
<span class='tline' id='l133' data-llen='2745:2771'><a onclick="displayPageImage('KR1c0010', 'WYG', '016-8a' );" name="016-8a" class="pb">[016-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2771:2778'>旣醉太平也</span><br/>
<span class='tline' id='l135' data-llen='2778:2796'>旣醉以酒旣飽以德君子萬年介爾景福</span><br/>
<span class='tline' id='l136' data-llen='2796:2819'>　周自文王至於成王而天下平無所復事故君子作</span><br/>
<span class='tline' id='l137' data-llen='2819:2842'>　此詩言王與羣臣祭畢而燕於寢旅酬至無算爵醉</span><br/>
<span class='tline' id='l138' data-llen='2842:2865'>　之以酒而飽之以德臣之所以願其君者反復而不</span><br/>
<span class='tline' id='l139' data-llen='2865:2874'>　厭此謂太平也</span><br/>
<span class='tline' id='l140' data-llen='2874:2892'>旣醉以酒爾殽旣將君子萬年介爾昭明</span><br/>
<span class='tline' id='l141' data-llen='2892:2906'>　將行也昭明顯著於天下也</span><br/>
<span class='tline' id='l142' data-llen='2906:2932'><a onclick="displayPageImage('KR1c0010', 'WYG', '016-8b' );" name="016-8b" class="pb">[016-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2932:2950'>昭明有融高朗令終令終有俶公尸嘉告</span><br/>
<span class='tline' id='l144' data-llen='2950:2973'>　融和也俶始也昭明而能和高朗而能終終而復始</span><br/>
<span class='tline' id='l145' data-llen='2973:2996'>　福無窮也尸以是無窮之福嘏於成王王者以卿為</span><br/>
<span class='tline' id='l146' data-llen='2996:3014'>　尸天子之卿有以諸侯為之故曰公尸</span><br/>
<span class='tline' id='l147' data-llen='3014:3032'>其告維何籩豆靜嘉朋友攸攝攝以威儀</span><br/>
<span class='tline' id='l148' data-llen='3032:3055'>　尸之所以嘏主人者以其籩豆靜嘉君臣相敇以無</span><br/>
<span class='tline' id='l149' data-llen='3055:3072'>　違禮故也朋友王之友臣也攝檢也</span><br/>
<span class='tline' id='l150' data-llen='3072:3091'>威儀孔時君子有孝子孝子不匱永錫爾類</span><br/>
<span class='tline' id='l151' data-llen='3091:3117'><a onclick="displayPageImage('KR1c0010', 'WYG', '016-9a' );" name="016-9a" class="pb">[016-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3117:3140'>　君子之事神其禮無不時者故神錫之以孝子孝之</span><br/>
<span class='tline' id='l153' data-llen='3140:3154'>　施於人無窮故又能錫其類</span><br/>
<span class='tline' id='l154' data-llen='3154:3173'>其類維何室家之壼君子萬年永錫祚𦙍</span><br/>
<span class='tline' id='l155' data-llen='3173:3197'>　壼廣也能錫其類則室家之廣皆將化之則其𦙍嗣</span><br/>
<span class='tline' id='l156' data-llen='3197:3205'>　無不賢者矣</span><br/>
<span class='tline' id='l157' data-llen='3205:3229'>其𦙍維何天被爾禄君子萬年景命有僕其僕維何釐</span><br/>
<span class='tline' id='l158' data-llen='3229:3242'>爾女士釐爾女士從以孫子</span><br/>
<span class='tline' id='l159' data-llen='3242:3265'>　僕屬也釐予也天之所以屬之者予之以女子而有</span><br/>
<span class='tline' id='l160' data-llen='3265:3291'><a onclick="displayPageImage('KR1c0010', 'WYG', '016-9b' );" name="016-9b" class="pb">[016-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3291:3314'>　士君子之行者也予之以女士而其子孫無不賢者</span><br/>
<span class='tline' id='l162' data-llen='3314:3318'>　矣</span><br/>
<span class='tline' id='l163' data-llen='3318:3330'>　　　旣醉八章章四句</span><br/>
<span class='tline' id='l164' data-llen='3330:3337'>鳬鷖守成也</span><br/>
<span class='tline' id='l165' data-llen='3337:3360'>鳬鷖在涇公尸來燕來寧爾酒旣清爾殽旣馨公尸燕</span><br/>
<span class='tline' id='l166' data-llen='3360:3367'>飲福祿來成</span><br/>
<span class='tline' id='l167' data-llen='3367:3390'>　守成者守先王之成法而無所損益之謂也故此詩</span><br/>
<span class='tline' id='l168' data-llen='3390:3413'>　言祭畢而燕尸潔其酒食而將之以敬不失其故而</span><br/>
<span class='tline' id='l169' data-llen='3413:3440'><a onclick="displayPageImage('KR1c0010', 'WYG', '016-10a' );" name="016-10a" class="pb">[016-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3440:3463'>　己尸之在廟也其容安詳鳬鷖之為物也愿而遲其</span><br/>
<span class='tline' id='l171' data-llen='3463:3478'>　貌似焉鳬鷖皆水鳥涇水名也</span><br/>
<span class='tline' id='l172' data-llen='3478:3501'>鳬鷖在沙公尸來燕來宜爾酒旣多爾殽旣嘉公尸燕</span><br/>
<span class='tline' id='l173' data-llen='3501:3508'>飲福禄來為</span><br/>
<span class='tline' id='l174' data-llen='3508:3514'>　為助也</span><br/>
<span class='tline' id='l175' data-llen='3514:3537'>鳬鷖在渚公尸來燕來處爾酒旣湑爾殽伊脯公尸燕</span><br/>
<span class='tline' id='l176' data-llen='3537:3560'>飲福禄來下鳬鷖在潨公尸來燕來宗旣燕于宗福禄</span><br/>
<span class='tline' id='l177' data-llen='3560:3572'>攸降公尸燕飲福禄來崇</span><br/>
<span class='tline' id='l178' data-llen='3572:3599'><a onclick="displayPageImage('KR1c0010', 'WYG', '016-10b' );" name="016-10b" class="pb">[016-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3599:3614'>　潨水會也來宗來尊也崇重也</span><br/>
<span class='tline' id='l180' data-llen='3614:3637'>鳬鷖在亹公尸來止熏熏㫖酒欣欣燔炙芬芬公尸燕</span><br/>
<span class='tline' id='l181' data-llen='3637:3644'>飲無有後艱</span><br/>
<span class='tline' id='l182' data-llen='3644:3665'>　亹山絶水也熏熏和説也欣欣樂也芬芬香也</span><br/>
<span class='tline' id='l183' data-llen='3665:3677'>　　　鳬鷖五章章六句</span><br/>
<span class='tline' id='l184' data-llen='3677:3685'>假樂嘉成王也</span><br/>
<span class='tline' id='l185' data-llen='3685:3708'>假樂君子顯顯令德宜民宜人受禄于天保佑命之自</span><br/>
<span class='tline' id='l186' data-llen='3708:3713'>天申之</span><br/>
<span class='tline' id='l187' data-llen='3713:3740'><a onclick="displayPageImage('KR1c0010', 'WYG', '016-11a' );" name="016-11a" class="pb">[016-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3740:3763'>　假嘉也春秋傳作嘉樂申重也言天之於成王反覆</span><br/>
<span class='tline' id='l189' data-llen='3763:3779'>　申重而不厭是以保佑而命之也</span><br/>
<span class='tline' id='l190' data-llen='3779:3802'>干禄百福子孫千億穆穆皇皇宜君宜王不愆不忘率</span><br/>
<span class='tline' id='l191' data-llen='3802:3807'>由舊章</span><br/>
<span class='tline' id='l192' data-llen='3807:3830'>　成王干禄而得百福故其子孫之蕃至于千億適為</span><br/>
<span class='tline' id='l193' data-llen='3830:3852'>　天子庶為諸侯無不穆穆皇皇以遵成王之法者</span><br/>
<span class='tline' id='l194' data-llen='3852:3875'>威儀抑抑德音秩秩無怨無惡率由羣匹受福無疆四</span><br/>
<span class='tline' id='l195' data-llen='3875:3880'>方之綱</span><br/>
<span class='tline' id='l196' data-llen='3880:3907'><a onclick="displayPageImage('KR1c0010', 'WYG', '016-11b' );" name="016-11b" class="pb">[016-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3907:3930'>　無所不容故無怨無所不矜故無惡從衆之欲而已</span><br/>
<span class='tline' id='l198' data-llen='3930:3949'>　不自為是以能受無疆之福為四方之綱</span><br/>
<span class='tline' id='l199' data-llen='3949:3972'>之綱之紀燕及朋友百辟卿士媚于天子不解于位民</span><br/>
<span class='tline' id='l200' data-llen='3972:3977'>之攸墍</span><br/>
<span class='tline' id='l201' data-llen='3977:4000'>　燕安也墍息也成王紀綱四方而臣下賴之以安故</span><br/>
<span class='tline' id='l202' data-llen='4000:4023'>　百辟卿士思所以媚之者曰維不解于位不解于位</span><br/>
<span class='tline' id='l203' data-llen='4023:4032'>　故氏獲休息也</span><br/>
<span class='tline' id='l204' data-llen='4032:4044'>　　　假樂四章章六句</span><br/>
<span class='tline' id='l205' data-llen='4044:4071'><a onclick="displayPageImage('KR1c0010', 'WYG', '016-12a' );" name="016-12a" class="pb">[016-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4071:4082'>公劉召康公戒成王也</span><br/>
<span class='tline' id='l207' data-llen='4082:4105'>篤公劉匪居匪康廼埸廼疆廼積廼倉廼裹餱糧于槖</span><br/>
<span class='tline' id='l208' data-llen='4105:4125'>于囊思緝用光弓矢斯張干戈戚揚爰方啓行</span><br/>
<span class='tline' id='l209' data-llen='4125:4148'>　后稷始封于邰傳于不窋而失其官犇於戎狄之間</span><br/>
<span class='tline' id='l210' data-llen='4148:4171'>　再世不顯其孫公劉復修后稷之業始居於豳故召</span><br/>
<span class='tline' id='l211' data-llen='4171:4194'>　公稱之以教成王言公劉之在西戎也不康其居外</span><br/>
<span class='tline' id='l212' data-llen='4194:4217'>　則治其疆埸内則積其倉廩内外繕完則裹其餱糧</span><br/>
<span class='tline' id='l213' data-llen='4217:4240'>　思以輯和其民而光其先祖於是用兵於四方以啓</span><br/>
<span class='tline' id='l214' data-llen='4240:4267'><a onclick="displayPageImage('KR1c0010', 'WYG', '016-12b' );" name="016-12b" class="pb">[016-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4267:4290'>　敵之行陳而豳國於是始立篤厚也戚斧也揚鉞也</span><br/>
<span class='tline' id='l216' data-llen='4290:4313'>篤公劉于胥斯原旣庶旣繁旣順廼宣而無永歎陟則</span><br/>
<span class='tline' id='l217' data-llen='4313:4333'>在巘復降在原何以舟之維玉及瑶鞞琫容刀</span><br/>
<span class='tline' id='l218' data-llen='4333:4356'>　胥相也宣導也舟奉也公劉之相其田原也其民則</span><br/>
<span class='tline' id='l219' data-llen='4356:4379'>　已繁庶矣公劉又能順其所欲而後導之以事故其</span><br/>
<span class='tline' id='l220' data-llen='4379:4402'>　民勞而不怨公劉則與之陟巘而降原民滋愛之於</span><br/>
<span class='tline' id='l221' data-llen='4402:4423'>　是相與進其玉瑶容刀之佩以帶之愛之至也</span><br/>
<span class='tline' id='l222' data-llen='4423:4446'>篤公劉逝彼百泉瞻彼溥原廼陟南岡乃覯于京京師</span><br/>
<span class='tline' id='l223' data-llen='4446:4473'><a onclick="displayPageImage('KR1c0010', 'WYG', '016-13a' );" name="016-13a" class="pb">[016-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4473:4493'>之野于時處處于時廬旅于時言言于時語語</span><br/>
<span class='tline' id='l225' data-llen='4493:4516'>　溥廣也京大陵也直言曰言論難曰語公劉之營京</span><br/>
<span class='tline' id='l226' data-llen='4516:4539'>　邑也審矣自下觀之則徃百泉而望廣原自上觀之</span><br/>
<span class='tline' id='l227' data-llen='4539:4562'>　則陟南岡而覯京師審其可處矣則經畫以定之曰</span><br/>
<span class='tline' id='l228' data-llen='4562:4585'>　此可以居居民此可以廬賔旅此可以施教令此可</span><br/>
<span class='tline' id='l229' data-llen='4585:4608'>　以議政事蓋自遷豳至此而始有朝廷邑居之正焉</span><br/>
<span class='tline' id='l230' data-llen='4608:4631'>篤公劉于京斯依蹌蹌濟濟俾筵俾几旣登乃依乃造</span><br/>
<span class='tline' id='l231' data-llen='4631:4651'>其曹執豕于牢酌之用匏食之飲之君之宗之</span><br/>
<span class='tline' id='l232' data-llen='4651:4678'><a onclick="displayPageImage('KR1c0010', 'WYG', '016-13b' );" name="016-13b" class="pb">[016-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4678:4701'>　公劉依京以營邑宫室旣成其士蹌蹌其大夫濟濟</span><br/>
<span class='tline' id='l234' data-llen='4701:4724'>　皆會於朝公劉則命設几筵而饗之賔登席依几乃</span><br/>
<span class='tline' id='l235' data-llen='4724:4747'>　造其羣牧搏豕而烹之以為飲酒之殽殽用豕酌用</span><br/>
<span class='tline' id='l236' data-llen='4747:4756'>　匏新國殺禮也</span><br/>
<span class='tline' id='l237' data-llen='4756:4779'>篤公劉旣溥旣長旣景廼岡相其隂陽觀其流泉其軍</span><br/>
<span class='tline' id='l238' data-llen='4779:4799'>三單度其隰原徹田為糧度其夕陽豳居允荒</span><br/>
<span class='tline' id='l239' data-llen='4799:4822'>　宫室旣成則治其田原旣廣且長矣於是考之以日</span><br/>
<span class='tline' id='l240' data-llen='4822:4845'>　景參之以高岡以相其隂陽寒煖之宜水泉灌溉之</span><br/>
<span class='tline' id='l241' data-llen='4845:4872'><a onclick="displayPageImage('KR1c0010', 'WYG', '016-14a' );" name="016-14a" class="pb">[016-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4872:4895'>　利辨其土宜以授野人古者大國三軍以其餘卒為</span><br/>
<span class='tline' id='l243' data-llen='4895:4918'>　羡自周之遷而其民未集丁夫適滿三軍之數而無</span><br/>
<span class='tline' id='l244' data-llen='4918:4941'>　羡卒故曰其軍三單度其原隰之田以徹法頒之一</span><br/>
<span class='tline' id='l245' data-llen='4941:4964'>　夫百畞則三單之民適皆給足於是又度其山西之</span><br/>
<span class='tline' id='l246' data-llen='4964:4987'>　田以廣之而豳人之居於此益大什一而税曰徹山</span><br/>
<span class='tline' id='l247' data-llen='4987:5000'>　西曰夕陽允信也荒大也</span><br/>
<span class='tline' id='l248' data-llen='5000:5023'>篤公劉于豳斯館渉渭為亂取厲取鍛止基乃理爰衆</span><br/>
<span class='tline' id='l249' data-llen='5023:5043'>爰有夾其皇澗遡其過澗止旅廼密芮鞫之即</span><br/>
<span class='tline' id='l250' data-llen='5043:5070'><a onclick="displayPageImage('KR1c0010', 'WYG', '016-14b' );" name="016-14b" class="pb">[016-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5070:5093'>　宫室旣成田野旣治則營其邑居其營邑也事有其</span><br/>
<span class='tline' id='l252' data-llen='5093:5116'>　備物有其處至於厲鍛之微皆有所取之亂絶流也</span><br/>
<span class='tline' id='l253' data-llen='5116:5139'>　厲鍛石之可以治斤斧者也基邑之所在也言其始</span><br/>
<span class='tline' id='l254' data-llen='5139:5162'>　為之基也則已順其理矣故其成而居之則益衆而</span><br/>
<span class='tline' id='l255' data-llen='5162:5185'>　益有其居有夾澗者有遡澗者皇過二澗名也旅衆</span><br/>
<span class='tline' id='l256' data-llen='5185:5208'>　也其後所居之衆益密乃復即其澗之芮鞫而居之</span><br/>
<span class='tline' id='l257' data-llen='5208:5231'>　水之内曰芮其外曰鞫或曰芮水出其山西北東入</span><br/>
<span class='tline' id='l258' data-llen='5231:5254'>　涇芮鞫芮水之外也此詩言公劉之在豳其業甚微</span><br/>
<span class='tline' id='l259' data-llen='5254:5281'><a onclick="displayPageImage('KR1c0010', 'WYG', '016-15a' );" name="016-15a" class="pb">[016-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5281:5299'>　其功甚勤所以深戒成王使不忘敬也</span><br/>
<span class='tline' id='l261' data-llen='5299:5311'>　　　公劉六章章十句</span><br/>
<span class='tline' id='l262' data-llen='5311:5322'>泂酌召康公戒成王也</span><br/>
<span class='tline' id='l263' data-llen='5322:5345'>泂酌彼行潦挹彼注兹可以餴饎豈弟君子民之父母</span><br/>
<span class='tline' id='l264' data-llen='5345:5368'>　泂逺也行潦流潦也餴餾也饎酒食也流潦水之薄</span><br/>
<span class='tline' id='l265' data-llen='5368:5391'>　者然苟挹而注之則可以餴饎言物無不可用也是</span><br/>
<span class='tline' id='l266' data-llen='5391:5414'>　以君子之於人未甞有所棄猶父母之無棄子也或</span><br/>
<span class='tline' id='l267' data-llen='5414:5437'>　曰雖行潦汙賤之水苟挹之於彼而注之於此則遂</span><br/>
<span class='tline' id='l268' data-llen='5437:5464'><a onclick="displayPageImage('KR1c0010', 'WYG', '016-15b' );" name="016-15b" class="pb">[016-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5464:5487'>　可以餴饎孟子曰雖有惡人齋戒沐浴而可以祀上</span><br/>
<span class='tline' id='l270' data-llen='5487:5499'>　帝此所以為戒成王也</span><br/>
<span class='tline' id='l271' data-llen='5499:5522'>泂酌彼行潦挹彼注兹可以濯罍豈弟君子民之攸歸</span><br/>
<span class='tline' id='l272' data-llen='5522:5530'>　罍所以盛酒</span><br/>
<span class='tline' id='l273' data-llen='5530:5553'>泂酌彼行潦挹彼注兹可以濯溉豈弟君子民之攸墍</span><br/>
<span class='tline' id='l274' data-llen='5553:5559'>　墍息也</span><br/>
<span class='tline' id='l275' data-llen='5559:5571'>　　　泂酌三章章五句</span><br/>
<span class='tline' id='l276' data-llen='5571:5582'>卷阿召康公戒成王也</span><br/>
<span class='tline' id='l277' data-llen='5582:5609'><a onclick="displayPageImage('KR1c0010', 'WYG', '016-16a' );" name="016-16a" class="pb">[016-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5609:5631'>有卷者阿飄風自南豈弟君子來游來歌以矢其音</span><br/>
<span class='tline' id='l279' data-llen='5631:5654'>　卷曲也風之為物無所不入未有能禦之者維曲阿</span><br/>
<span class='tline' id='l280' data-llen='5654:5677'>　卷然當道則風自其南而去無自入之矣小人之能</span><br/>
<span class='tline' id='l281' data-llen='5677:5700'>　得其君亦如風然雖欲多方以拒之然其入也有道</span><br/>
<span class='tline' id='l282' data-llen='5700:5723'>　維得樂易之君子而與之游彼見其容貌聞其聲音</span><br/>
<span class='tline' id='l283' data-llen='5723:5746'>　而自去矣子夏曰舜有天下選於衆舉臯陶不仁者</span><br/>
<span class='tline' id='l284' data-llen='5746:5766'>　逺矣湯有天下選於衆舉伊尹不仁者逺矣</span><br/>
<span class='tline' id='l285' data-llen='5766:5789'>伴奐爾游矣優游爾休矣豈弟君子俾爾彌爾性似先</span><br/>
<span class='tline' id='l286' data-llen='5789:5816'><a onclick="displayPageImage('KR1c0010', 'WYG', '016-16b' );" name="016-16b" class="pb">[016-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5816:5821'>公酋矣</span><br/>
<span class='tline' id='l288' data-llen='5821:5844'>　伴奐縱弛之意也彌終也似肖也酋就也人君伴奐</span><br/>
<span class='tline' id='l289' data-llen='5844:5867'>　優游無所事者維得樂易君子以終成其性則能肖</span><br/>
<span class='tline' id='l290' data-llen='5867:5890'>　先君而就其業矣性之於人莫不固有之也然不得</span><br/>
<span class='tline' id='l291' data-llen='5890:5900'>　賢者則不能自成</span><br/>
<span class='tline' id='l292' data-llen='5900:5923'>爾土宇昄章亦孔之厚矣豈弟君子俾爾彌爾性百神</span><br/>
<span class='tline' id='l293' data-llen='5923:5928'>爾主矣</span><br/>
<span class='tline' id='l294' data-llen='5928:5951'>　昄大也章著也人君土宇大而且著其厚甚矣維得</span><br/>
<span class='tline' id='l295' data-llen='5951:5978'><a onclick="displayPageImage('KR1c0010', 'WYG', '016-17a' );" name="016-17a" class="pb">[016-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5978:5997'>　君子以成其性而後山川神祗咸主之也</span><br/>
<span class='tline' id='l297' data-llen='5997:6020'>爾受命長矣茀禄爾康矣豈弟君子俾爾彌爾性純嘏</span><br/>
<span class='tline' id='l298' data-llen='6020:6025'>爾常矣</span><br/>
<span class='tline' id='l299' data-llen='6025:6048'>　茀多也嘏福也人君受命旣長百禄旣康維得君子</span><br/>
<span class='tline' id='l300' data-llen='6048:6063'>　以成其性而後能常享此福也</span><br/>
<span class='tline' id='l301' data-llen='6063:6085'>有馮有翼有孝有德以引以翼豈弟君子四方為則</span><br/>
<span class='tline' id='l302' data-llen='6085:6108'>　在前則有馮在側則有翼孝著於内德施於外以此</span><br/>
<span class='tline' id='l303' data-llen='6108:6130'>　引翼其君而為四方則維豈弟君子為能當之耳</span><br/>
<span class='tline' id='l304' data-llen='6130:6157'><a onclick="displayPageImage('KR1c0010', 'WYG', '016-17b' );" name="016-17b" class="pb">[016-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6157:6179'>顒顒卬卬如珪如璋令聞令望豈弟君子四方為綱</span><br/>
<span class='tline' id='l306' data-llen='6179:6202'>　顒顒卬卬高明也如珪如璋純潔也逺之則有令聞</span><br/>
<span class='tline' id='l307' data-llen='6202:6221'>　近之則有令望亦維豈弟君子為能當之</span><br/>
<span class='tline' id='l308' data-llen='6221:6244'>鳳凰于飛翽翽其羽亦集爰止藹藹王多吉士維君子</span><br/>
<span class='tline' id='l309' data-llen='6244:6251'>使媚于天子</span><br/>
<span class='tline' id='l310' data-llen='6251:6274'>　翽翽羽聲也藹藹衆多也鳳凰之飛而能集於其所</span><br/>
<span class='tline' id='l311' data-llen='6274:6297'>　止者衆羽之力也然而用羽者鳳也不得其用羽者</span><br/>
<span class='tline' id='l312' data-llen='6297:6320'>　則亦安能至哉王之吉士亦衆矣然必有君子以使</span><br/>
<span class='tline' id='l313' data-llen='6320:6347'><a onclick="displayPageImage('KR1c0010', 'WYG', '016-18a' );" name="016-18a" class="pb">[016-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6347:6358'>　之而後能媚天子也</span><br/>
<span class='tline' id='l315' data-llen='6358:6381'>鳳凰于飛翽翽其羽亦傅于天藹藹王多吉人維君子</span><br/>
<span class='tline' id='l316' data-llen='6381:6404'>命媚于庶人鳳凰鳴矣于彼高岡梧桐生矣于彼朝陽</span><br/>
<span class='tline' id='l317' data-llen='6404:6427'>菶菶萋萋雝雝喈喈君子之車旣庶且多君子之馬旣</span><br/>
<span class='tline' id='l318' data-llen='6427:6440'>閑且馳矢詩不多維以遂歌</span><br/>
<span class='tline' id='l319' data-llen='6440:6463'>　山東曰朝陽鳳之性非梧桐不棲非竹實不食故鳳</span><br/>
<span class='tline' id='l320' data-llen='6463:6486'>　凰鳴于髙岡將欲得而畜之則植梧桐於朝陽以待</span><br/>
<span class='tline' id='l321' data-llen='6486:6509'>　之使梧桐之盛至於菶菶萋萋也則鳳凰鳴於其上</span><br/>
<span class='tline' id='l322' data-llen='6509:6536'><a onclick="displayPageImage('KR1c0010', 'WYG', '016-18b' );" name="016-18b" class="pb">[016-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6536:6559'>　雝雝喈喈矣維君子亦然其德有以絶於衆人而衆</span><br/>
<span class='tline' id='l324' data-llen='6559:6582'>　人待之則將不至故其所以載之者車必庶而多馬</span><br/>
<span class='tline' id='l325' data-llen='6582:6605'>　必閑而馳以此待之庶曰苟至焉成王之朝蓋有是</span><br/>
<span class='tline' id='l326' data-llen='6605:6628'>　人而王不知歟故召公為此詩其所陳者不多也維</span><br/>
<span class='tline' id='l327' data-llen='6628:6638'>　告以遂用之而已</span><br/>
<span class='tline' id='l328' data-llen='6638:6657'>　　　卷阿十章六章章五句四章章六句</span><br/>
<span class='tline' id='l329' data-llen='6657:6668'>民勞召穆公刺厲王也</span><br/>
<span class='tline' id='l330' data-llen='6668:6691'>民亦勞止汔可小康惠此中國以綏四方無縱詭隨以</span><br/>
<span class='tline' id='l331' data-llen='6691:6718'><a onclick="displayPageImage('KR1c0010', 'WYG', '016-19a' );" name="016-19a" class="pb">[016-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6718:6739'>謹無良式遏寇虐㦧不畏明柔逺能邇以定我王</span><br/>
<span class='tline' id='l333' data-llen='6739:6762'>　汔幾也中國京師也詭隨者不顧是非而妄從人也</span><br/>
<span class='tline' id='l334' data-llen='6762:6785'>　人未有無故而妄從人者維無良之人將悦其君而</span><br/>
<span class='tline' id='l335' data-llen='6785:6808'>　竊其權以為寇虐則爲之故無縱詭隨則無良之人</span><br/>
<span class='tline' id='l336' data-llen='6808:6831'>　肅無良之人肅則寇虐無畏之人止然後柔逺能邇</span><br/>
<span class='tline' id='l337' data-llen='6831:6839'>　而王室定矣</span><br/>
<span class='tline' id='l338' data-llen='6839:6862'>民亦勞止汔可小休惠此中國以為民逑無縱詭隨以</span><br/>
<span class='tline' id='l339' data-llen='6862:6883'>謹惛怓式遏寇虐無俾民憂無棄爾勞以為王休</span><br/>
<span class='tline' id='l340' data-llen='6883:6910'><a onclick="displayPageImage('KR1c0010', 'WYG', '016-19b' );" name="016-19b" class="pb">[016-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6910:6925'>　逑聚也惛怓亂也爾勞舊勞也</span><br/>
<span class='tline' id='l342' data-llen='6925:6948'>民亦勞止汔可小息惠此京師以綏四國無縱詭隨以</span><br/>
<span class='tline' id='l343' data-llen='6948:6971'>謹㒺極式遏寇虐無俾作慝敬愼威儀以近有德民亦</span><br/>
<span class='tline' id='l344' data-llen='6971:6994'>勞止汔可小愒惠此中國俾民憂泄無縱詭隨以謹醜</span><br/>
<span class='tline' id='l345' data-llen='6994:7014'>厲式遏寇虐無俾正敗戎雖小子而式𢎞大</span><br/>
<span class='tline' id='l346' data-llen='7014:7037'>　愒息也泄去也厲惡也戎女也王雖小子自遇然用</span><br/>
<span class='tline' id='l347' data-llen='7037:7051'>　事於天下甚大不可不慎也</span><br/>
<span class='tline' id='l348' data-llen='7051:7074'>民亦勞止汔可小安惠此中國國無有殘無縱詭隨以</span><br/>
<span class='tline' id='l349' data-llen='7074:7101'><a onclick="displayPageImage('KR1c0010', 'WYG', '016-20a' );" name="016-20a" class="pb">[016-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7101:7122'>謹繾綣式遏寇虐無俾正反王欲玉女是用大諫</span><br/>
<span class='tline' id='l351' data-llen='7122:7145'>　繾綣小人之固結其君者也王欲玉女欲使王德純</span><br/>
<span class='tline' id='l352' data-llen='7145:7152'>　備如玉也</span><br/>
<span class='tline' id='l353' data-llen='7152:7164'>　　　民勞五章章十句</span><br/>
<span class='tline' id='l354' data-llen='7164:7173'>板凡伯刺厲王也</span><br/>
<span class='tline' id='l355' data-llen='7173:7186'>　凡伯周公之後為王卿士</span><br/>
<span class='tline' id='l356' data-llen='7186:7209'>上帝板板下民卒癉出話不然為猶不逺靡聖管管不</span><br/>
<span class='tline' id='l357' data-llen='7209:7222'>實於亶猶之未逺是用大諫</span><br/>
<span class='tline' id='l358' data-llen='7222:7249'><a onclick="displayPageImage('KR1c0010', 'WYG', '016-20b' );" name="016-20b" class="pb">[016-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7249:7272'>　板板反覆不定也癉病也管管無所不事也亶誠也</span><br/>
<span class='tline' id='l360' data-llen='7272:7295'>　天之禍福反覆不定厲王一失其德而民皆不安告</span><br/>
<span class='tline' id='l361' data-llen='7295:7318'>　之以話言則不信聽其自為謀則不逺自非聖人而</span><br/>
<span class='tline' id='l362' data-llen='7318:7341'>　欲無所不事不自實於其所誠能而止君子知其將</span><br/>
<span class='tline' id='l363' data-llen='7341:7360'>　敗而幸其謀之未逺故作此詩以大諫之</span><br/>
<span class='tline' id='l364' data-llen='7360:7383'>天之方難無然憲憲天之方蹶無然泄泄辭之輯矣民</span><br/>
<span class='tline' id='l365' data-llen='7383:7396'>之洽矣辭之懌矣民之莫矣</span><br/>
<span class='tline' id='l366' data-llen='7396:7419'>　難艱難也蹶震動也憲憲猶軒軒也泄泄猶沓沓也</span><br/>
<span class='tline' id='l367' data-llen='7419:7446'><a onclick="displayPageImage('KR1c0010', 'WYG', '016-21a' );" name="016-21a" class="pb">[016-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7446:7469'>　輯和也莫定也厲王㬥虐恣行故告之曰天今方爲</span><br/>
<span class='tline' id='l369' data-llen='7469:7492'>　艱難以震動周室無為是軒軒而不顧沓沓而不已</span><br/>
<span class='tline' id='l370' data-llen='7492:7515'>　是不能以服民袛以速亂而已民之不順非有異志</span><br/>
<span class='tline' id='l371' data-llen='7515:7538'>　也畏王之無厭而求以自免耳苟無欲害之之心而</span><br/>
<span class='tline' id='l372' data-llen='7538:7551'>　出好言焉民今洽而定矣</span><br/>
<span class='tline' id='l373' data-llen='7551:7574'>我雖異事及爾同竂我即爾謀聽我囂囂我言維服勿</span><br/>
<span class='tline' id='l374' data-llen='7574:7587'>以為笑先民有言詢于蒭蕘</span><br/>
<span class='tline' id='l375' data-llen='7587:7610'>　君子欲諫王則又以告其竂之信於王者庶幾王信</span><br/>
<span class='tline' id='l376' data-llen='7610:7637'><a onclick="displayPageImage('KR1c0010', 'WYG', '016-21b' );" name="016-21b" class="pb">[016-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7637:7656'>　之而其言易入囂囂行不顧也服服行也</span><br/>
<span class='tline' id='l378' data-llen='7656:7679'>天之方虐無然謔謔老夫灌灌小子蹻蹻匪我言耄爾</span><br/>
<span class='tline' id='l379' data-llen='7679:7692'>用憂謔多將熇熇不可救藥</span><br/>
<span class='tline' id='l380' data-llen='7692:7715'>　謔謔戲侮也灌灌款誠也蹻蹻驕貌也熇熇熾盛也</span><br/>
<span class='tline' id='l381' data-llen='7715:7738'>　言天方將為虐以敗王安得以為戲而不信哉老者</span><br/>
<span class='tline' id='l382' data-llen='7738:7761'>　知其不可而盡其款誠以告之少者不信而驕之故</span><br/>
<span class='tline' id='l383' data-llen='7761:7784'>　曰非我老耄而妄言乃女以憂為戲耳夫憂未至而</span><br/>
<span class='tline' id='l384' data-llen='7784:7807'>　救之猶可為也苟俟其益多則如火之盛不可復救</span><br/>
<span class='tline' id='l385' data-llen='7807:7834'><a onclick="displayPageImage('KR1c0010', 'WYG', '016-22a' );" name="016-22a" class="pb">[016-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='7834:7838'>　矣</span><br/>
<span class='tline' id='l387' data-llen='7838:7856'>天之方懠無為夸毗威儀卒迷善人載尸</span><br/>
<span class='tline' id='l388' data-llen='7856:7879'>　懠怒也夸大也毗附也小人之於人不以大言夸之</span><br/>
<span class='tline' id='l389' data-llen='7879:7902'>　則以諛言毗之或夸或毗而威儀迷亂則雖善人將</span><br/>
<span class='tline' id='l390' data-llen='7902:7911'>　相從尸其禍矣</span><br/>
<span class='tline' id='l391' data-llen='7911:7932'>民之方殿屎則莫我敢葵喪亂蔑資曾莫惠我師</span><br/>
<span class='tline' id='l392' data-llen='7932:7955'>　殿屎亦作唸㕧呻吟也葵揆也民方愁苦呻吟莫測</span><br/>
<span class='tline' id='l393' data-llen='7955:7978'>　其所欲方世之喪亂困竭又曾無以惠之者變之興</span><br/>
<span class='tline' id='l394' data-llen='7978:8005'><a onclick="displayPageImage('KR1c0010', 'WYG', '016-22b' );" name="016-22b" class="pb">[016-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8005:8013'>　也何日之有</span><br/>
<span class='tline' id='l396' data-llen='8013:8036'>天之牖民如壎如箎如璋如圭如取如攜攜無曰益牖</span><br/>
<span class='tline' id='l397' data-llen='8036:8049'>民孔易民之多辟無自立辟</span><br/>
<span class='tline' id='l398' data-llen='8049:8072'>　聖人之導民如暗者之願明而為之牖焉導其天也</span><br/>
<span class='tline' id='l399' data-llen='8072:8095'>　是以託之於天壎箎以言其和也圭璋以言其合也</span><br/>
<span class='tline' id='l400' data-llen='8095:8118'>　攜取以言其易也然其導之也攜之而已不求多於</span><br/>
<span class='tline' id='l401' data-llen='8118:8141'>　民是以其導之也甚易今厲王求之已甚民尚安肯</span><br/>
<span class='tline' id='l402' data-llen='8141:8164'>　從王哉方世之治也天下咸聽其上而有一不從故</span><br/>
<span class='tline' id='l403' data-llen='8164:8191'><a onclick="displayPageImage('KR1c0010', 'WYG', '016-23a' );" name="016-23a" class="pb">[016-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8191:8214'>　刑足以勝之今天下皆不順雖有刑辟尚何從立之</span><br/>
<span class='tline' id='l405' data-llen='8214:8230'>　哉故以次章教之使懐來其羣臣</span><br/>
<span class='tline' id='l406' data-llen='8230:8253'>价人維藩大師維垣大邦維屛大宗維翰懐德維寧宗</span><br/>
<span class='tline' id='l407' data-llen='8253:8266'>子維城無俾城壊無獨斯畏</span><br/>
<span class='tline' id='l408' data-llen='8266:8289'>　价大也大人衆所服也大師大衆也大邦大諸侯也</span><br/>
<span class='tline' id='l409' data-llen='8289:8312'>　大宗强族也宗子同姓也此五者皆王之屛蔽以德</span><br/>
<span class='tline' id='l410' data-llen='8312:8335'>　懐之則合否則離散無以自安矣人皆曰無俾城壊</span><br/>
<span class='tline' id='l411' data-llen='8335:8358'>　城之壊也則知畏之五者之蔽有甚於城而莫知畏</span><br/>
<span class='tline' id='l412' data-llen='8358:8385'><a onclick="displayPageImage('KR1c0010', 'WYG', '016-23b' );" name="016-23b" class="pb">[016-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8385:8403'>　其壊也所謂小人務知小者近者而已</span><br/>
<span class='tline' id='l414' data-llen='8403:8426'>敬天之怒無敢戲豫敬天之渝無敢馳驅昊天曰明及</span><br/>
<span class='tline' id='l415' data-llen='8426:8439'>爾出王昊天曰旦及爾游衍</span><br/>
<span class='tline' id='l416' data-llen='8439:8462'>　王往也旦明也天之明也人未有行而不從者柰何</span><br/>
<span class='tline' id='l417' data-llen='8462:8468'>　不畏也</span><br/>
<span class='tline' id='l418' data-llen='8468:8479'>　　　板八章章八句</span><br/>
<span class='tline' id='l419' data-llen='8479:8482'>　</span><br/>
<span class='tline' id='l420' data-llen='8482:8491'>　詩集傳卷十六</span><br/>
</p>
<p><br/>
</p>
  </div>
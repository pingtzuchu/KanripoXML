<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1c0010', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:209'>　詩集傳卷一　　　　　　　宋　蘇轍　撰</span><br/>
<span class='tline' id='l10' data-llen='209:213'>周南</span><br/>
<span class='tline' id='l11' data-llen='213:236'>　文王之風謂之周南召南何也文王之法周也所以</span><br/>
<span class='tline' id='l12' data-llen='236:259'>　為其國者屬之周公所以交於諸侯者屬之召公詩</span><br/>
<span class='tline' id='l13' data-llen='259:282'>　曰昔先王受命有如召公日辟國百里言其治外也</span><br/>
<span class='tline' id='l14' data-llen='282:305'>　故凡詩言周之内治由内而及外者謂之周公之詩</span><br/>
<span class='tline' id='l15' data-llen='305:328'>　其言諸侯被周之澤而漸於善者謂之召公之詩其</span><br/>
<span class='tline' id='l16' data-llen='328:354'><a onclick="displayPageImage('KR1c0010', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='354:377'>　風皆出於文王而有内外之異内得之深外得之淺</span><br/>
<span class='tline' id='l18' data-llen='377:400'>　故召南之詩不如周南之深周南稱后妃而召南稱</span><br/>
<span class='tline' id='l19' data-llen='400:423'>　夫人召南有召公之詩而周南無周公之詩夫文王</span><br/>
<span class='tline' id='l20' data-llen='423:446'>　受命稱王則大姒固稱后妃而諸侯之妻固稱夫人</span><br/>
<span class='tline' id='l21' data-llen='446:469'>　周公在内近於文王雖有徳而不見則其詩不作召</span><br/>
<span class='tline' id='l22' data-llen='469:492'>　公在外逺於文王功業明著則詩作於下此理之最</span><br/>
<span class='tline' id='l23' data-llen='492:515'>　明者也然則謂之周召者蓋因其職而名之也謂之</span><br/>
<span class='tline' id='l24' data-llen='515:538'>　南者文王在西而化行於南方以其及之者言之也</span><br/>
<span class='tline' id='l25' data-llen='538:564'><a onclick="displayPageImage('KR1c0010', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='564:587'>　東北則紂之所在文王之初所不能及也毛詩之敘</span><br/>
<span class='tline' id='l27' data-llen='587:610'>　曰關雎麟趾之化王者之風也故繫之周公鵲巢騶</span><br/>
<span class='tline' id='l28' data-llen='610:633'>　虞之徳諸侯之風也先王之所以教繫之召公然則</span><br/>
<span class='tline' id='l29' data-llen='633:656'>　二南皆出於先王其深淺厚薄二公無與而强以名</span><br/>
<span class='tline' id='l30' data-llen='656:662'>　之可乎</span><br/>
<span class='tline' id='l31' data-llen='662:666'>國風</span><br/>
<span class='tline' id='l32' data-llen='666:689'>　孔子編詩列十五國先後之次二南之為首正風也</span><br/>
<span class='tline' id='l33' data-llen='689:712'>　邶鄘衛王鄭齊魏唐之相次亡之先後也秦之列於</span><br/>
<span class='tline' id='l34' data-llen='712:738'><a onclick="displayPageImage('KR1c0010', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='738:761'>　八國之後後是八國而亡也陳之後秦將亡之國也</span><br/>
<span class='tline' id='l36' data-llen='761:784'>　檜曹之後陳已亡之國也豳之列於十四國之後非</span><br/>
<span class='tline' id='l37' data-llen='784:807'>　十四國之類也甞試考其世次而論其亡之先後後</span><br/>
<span class='tline' id='l38' data-llen='807:830'>　亡者詩之所先而先亡者詩之所後也魏唐晉也諸</span><br/>
<span class='tline' id='l39' data-llen='830:853'>　侯之亡者莫先於晉周安王之十六年而田氏滅齊</span><br/>
<span class='tline' id='l40' data-llen='853:876'>　二十六年而韓魏趙滅晉齊之亡也先晉十年而齊</span><br/>
<span class='tline' id='l41' data-llen='876:899'>　詩先晉何也晉之失國自定公始自定公以來者韓</span><br/>
<span class='tline' id='l42' data-llen='899:922'>　魏趙之晉也齊之失國自平公始自平公以來者田</span><br/>
<span class='tline' id='l43' data-llen='922:948'><a onclick="displayPageImage('KR1c0010', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='948:971'>　氏之齊也定公之立先平公三十年矣孔子自其失</span><br/>
<span class='tline' id='l45' data-llen='971:994'>　國之君而以為亡焉故諸侯之先亡者晉其次齊也</span><br/>
<span class='tline' id='l46' data-llen='994:1017'>　鄭之亡也當安王之子烈王之元年則齊晉之亡也</span><br/>
<span class='tline' id='l47' data-llen='1017:1040'>　乆矣周之亡也盡於烈王之曾孫赧王之五十九年</span><br/>
<span class='tline' id='l48' data-llen='1040:1063'>　則鄭之亡也亦久矣衛之亡也當秦始皇帝之二十</span><br/>
<span class='tline' id='l49' data-llen='1063:1086'>　七年則周之亡也亦久矣後亡者常先秦最後亡而</span><br/>
<span class='tline' id='l50' data-llen='1086:1109'>　列於八國之後以為非特後之而又兼八國而有之</span><br/>
<span class='tline' id='l51' data-llen='1109:1132'>　也春秋書諸侯之㑹王之大夫必列於上王之世子</span><br/>
<span class='tline' id='l52' data-llen='1132:1158'><a onclick="displayPageImage('KR1c0010', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1158:1181'>　必列於後秦之所以後於八國者猶王世子之後諸</span><br/>
<span class='tline' id='l54' data-llen='1181:1204'>　侯也蓋以為異焉耳陳之亡也當周敬王之四十一</span><br/>
<span class='tline' id='l55' data-llen='1204:1227'>　年孔子卒之歲而陳亡然則孔子之編詩也陳將亡</span><br/>
<span class='tline' id='l56' data-llen='1227:1250'>　矣知其將亡而不以列於未亡之國蓋以亡國視焉</span><br/>
<span class='tline' id='l57' data-llen='1250:1273'>　此陳之所以後秦也檜之亡也當周幽王之世鄭桓</span><br/>
<span class='tline' id='l58' data-llen='1273:1296'>　公滅之曹之亡也當周敬王之三十三年宋景公滅</span><br/>
<span class='tline' id='l59' data-llen='1296:1319'>　之檜先而曹後因其亡之先後而為之先後焉以為</span><br/>
<span class='tline' id='l60' data-llen='1319:1342'>　已亡矣無所事先而知其後亡也此檜之所以後陳</span><br/>
<span class='tline' id='l61' data-llen='1342:1368'><a onclick="displayPageImage('KR1c0010', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1368:1391'>　而曹之所以後檜也嗚呼數十百年之間國之存亡</span><br/>
<span class='tline' id='l63' data-llen='1391:1414'>　孔子預知之讀其詩聽其聲觀其國之厚薄三者具</span><br/>
<span class='tline' id='l64' data-llen='1414:1437'>　而以斷焉是故可以先焉而無疑也良醫之視人也</span><br/>
<span class='tline' id='l65' data-llen='1437:1460'>　察其脉而知其人之終身疾痛壽夭之數其不知者</span><br/>
<span class='tline' id='l66' data-llen='1460:1483'>　以為妄言也其知者以為猶視其面顔也夫國之有</span><br/>
<span class='tline' id='l67' data-llen='1483:1506'>　詩猶人之有脉也其長短緩急之候於是焉在矣邶</span><br/>
<span class='tline' id='l68' data-llen='1506:1529'>　鄘者衞之所滅也魏者晉之所滅檜者鄭之所滅也</span><br/>
<span class='tline' id='l69' data-llen='1529:1552'>　檜詩不為鄭而邶鄘為衞魏為晉何也邶鄘魏之詩</span><br/>
<span class='tline' id='l70' data-llen='1552:1578'><a onclick="displayPageImage('KR1c0010', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1578:1601'>　作於既滅其詩之所為作者衞晉也是以列邶鄘魏</span><br/>
<span class='tline' id='l72' data-llen='1601:1624'>　於前而以衞晉終之雖主衞晉而其風不同故邶鄘</span><br/>
<span class='tline' id='l73' data-llen='1624:1647'>　魏不可没也邶鄘之詩學者以為衞矣何也敘以衞</span><br/>
<span class='tline' id='l74' data-llen='1647:1670'>　也而魏詩不為晉何也敘不以晉也雖不以晉亦不</span><br/>
<span class='tline' id='l75' data-llen='1670:1693'>　以魏然則是不舉其國耳凡敘之不舉其國者文之</span><br/>
<span class='tline' id='l76' data-llen='1693:1716'>　所不及也以其不及而廢其為晉則學者之陋矣汾</span><br/>
<span class='tline' id='l77' data-llen='1716:1739'>　沮洳之三章而三稱晉官焉非晉而何季子觀樂於</span><br/>
<span class='tline' id='l78' data-llen='1739:1762'>　魯至於歌魏曰渢渢乎大而婉儉而易行以徳輔此</span><br/>
<span class='tline' id='l79' data-llen='1762:1788'><a onclick="displayPageImage('KR1c0010', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1788:1811'>　則盟主也夫亡國之詩而季子言之若此乎蓋以為</span><br/>
<span class='tline' id='l81' data-llen='1811:1834'>　晉矣非亡國之詩也至於檜風檜之未亡而作矣豳</span><br/>
<span class='tline' id='l82' data-llen='1834:1857'>　之非十四國之類何也此周公與周大夫之所作也</span><br/>
<span class='tline' id='l83' data-llen='1857:1880'>　蓋以為豳耳非豳人之詩也非豳人之詩而言豳之</span><br/>
<span class='tline' id='l84' data-llen='1880:1903'>　風故繫之豳雖繫之豳而非豳人之詩故不列於諸</span><br/>
<span class='tline' id='l85' data-llen='1903:1926'>　國而處之其下此風之特異者也以其特異而别之</span><br/>
<span class='tline' id='l86' data-llen='1926:1949'>　亦理之當然也季子之觀樂也既歌齊而繼之以豳</span><br/>
<span class='tline' id='l87' data-llen='1949:1972'>　秦魏唐何也曰孔子之未編詩也太師次之以豳為</span><br/>
<span class='tline' id='l88' data-llen='1972:1998'><a onclick="displayPageImage('KR1c0010', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1998:2021'>　秦之有也而繫之秦以秦晉之强相若也而不能決</span><br/>
<span class='tline' id='l90' data-llen='2021:2044'>　其長短意天下之諸侯將歸於此二國至孔子而後</span><br/>
<span class='tline' id='l91' data-llen='2044:2057'>　定蓋非太師之所能知也</span><br/>
<span class='tline' id='l92' data-llen='2057:2066'>關雎后妃之徳也</span><br/>
<span class='tline' id='l93' data-llen='2066:2089'>　孔子之敘書也舉其所為作書之故其賛易也發其</span><br/>
<span class='tline' id='l94' data-llen='2089:2112'>　可以推易之端未甞詳言之也非不能詳以為詳之</span><br/>
<span class='tline' id='l95' data-llen='2112:2135'>　則隘是以常舉其略以待學者自推之故其言曰仁</span><br/>
<span class='tline' id='l96' data-llen='2135:2158'>　者見之謂之仁智者見之謂之智夫唯不詳故學者</span><br/>
<span class='tline' id='l97' data-llen='2158:2184'><a onclick="displayPageImage('KR1c0010', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2184:2207'>　有以推而自得之今毛詩之敘何其詳之甚也世傳</span><br/>
<span class='tline' id='l99' data-llen='2207:2230'>　以為出於子夏予竊疑之子夏甞言詩於仲尼仲尼</span><br/>
<span class='tline' id='l100' data-llen='2230:2253'>　稱之故後世之為詩者附之要之豈必子夏為之其</span><br/>
<span class='tline' id='l101' data-llen='2253:2276'>　亦出於孔子或弟子之知詩者歟然其誠出於孔氏</span><br/>
<span class='tline' id='l102' data-llen='2276:2299'>　也則不若是詳矣孔子刪詩而取三百五篇今其亡</span><br/>
<span class='tline' id='l103' data-llen='2299:2322'>　者六焉詩之敘未甞詳也詩之亡者經師不得見矣</span><br/>
<span class='tline' id='l104' data-llen='2322:2345'>　雖欲詳之而無由其存者將以解之故從而附益之</span><br/>
<span class='tline' id='l105' data-llen='2345:2368'>　以自信其說是以其言時有反覆煩重類非一人之</span><br/>
<span class='tline' id='l106' data-llen='2368:2394'><a onclick="displayPageImage('KR1c0010', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2394:2417'>　詞者凡此皆毛氏之學而衞宏之所集錄也東漢儒</span><br/>
<span class='tline' id='l108' data-llen='2417:2440'>　林傳曰衞宏從謝曼卿受學作毛詩敘善得風雅之</span><br/>
<span class='tline' id='l109' data-llen='2440:2463'>　㫖至今傳於世隋經籍志曰先儒相承謂毛詩敘子</span><br/>
<span class='tline' id='l110' data-llen='2463:2486'>　夏所創毛公及衞敬仲又加潤益古說本如此故予</span><br/>
<span class='tline' id='l111' data-llen='2486:2509'>　存其一言而已曰是詩言是事也而盡去其餘獨采</span><br/>
<span class='tline' id='l112' data-llen='2509:2532'>　其可者見於今傳其尤不可者皆明著其失以為此</span><br/>
<span class='tline' id='l113' data-llen='2532:2540'>　孔氏之舊也</span><br/>
<span class='tline' id='l114' data-llen='2540:2558'>關關雎鳩在河之洲窈窕淑女君子好逑</span><br/>
<span class='tline' id='l115' data-llen='2558:2584'><a onclick="displayPageImage('KR1c0010', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2584:2607'>　關關和聲也雎鳩王雎鳥之摯者也物之摯者不淫</span><br/>
<span class='tline' id='l117' data-llen='2607:2630'>　水中可居者曰洲在河之洲言未用也逑匹也言女</span><br/>
<span class='tline' id='l118' data-llen='2630:2651'>　子在家有和徳而無淫僻之行可以配君子也</span><br/>
<span class='tline' id='l119' data-llen='2651:2674'>參差荇菜左右流之窈窕淑女寤寐求之求之不得寤</span><br/>
<span class='tline' id='l120' data-llen='2674:2687'>寐思服悠哉悠哉展轉反側</span><br/>
<span class='tline' id='l121' data-llen='2687:2710'>　荇接余也左右助也流求也服事也后妃將取荇菜</span><br/>
<span class='tline' id='l122' data-llen='2710:2733'>　以共宗廟必有助而求之者是以寤寐不忘以求淑</span><br/>
<span class='tline' id='l123' data-llen='2733:2742'>　女將與共事也</span><br/>
<span class='tline' id='l124' data-llen='2742:2768'><a onclick="displayPageImage('KR1c0010', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2768:2791'>參差荇菜左右采之窈窕淑女琴瑟友之參差荇菜左</span><br/>
<span class='tline' id='l126' data-llen='2791:2804'>右芼之窈窕淑女鍾鼓樂之</span><br/>
<span class='tline' id='l127' data-llen='2804:2827'>　芼擇也求得而采采得而芼先後之敘也凡詩之敘</span><br/>
<span class='tline' id='l128' data-llen='2827:2850'>　類此窈窕淑女不可得也苟其得之則將友之以琴</span><br/>
<span class='tline' id='l129' data-llen='2850:2873'>　瑟樂之以鍾鼓琴瑟在堂鍾鼔在廷以此待之庶其</span><br/>
<span class='tline' id='l130' data-llen='2873:2885'>　肯從我也此求之至也</span><br/>
<span class='tline' id='l131' data-llen='2885:2904'>　　　關雎三章一章章四句二章章八句</span><br/>
<span class='tline' id='l132' data-llen='2904:2913'>葛覃后妃之本也</span><br/>
<span class='tline' id='l133' data-llen='2913:2939'><a onclick="displayPageImage('KR1c0010', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2939:2962'>葛之覃兮施于中谷維葉萋萋黄鳥于飛集于灌木其</span><br/>
<span class='tline' id='l135' data-llen='2962:2967'>鳴喈喈</span><br/>
<span class='tline' id='l136' data-llen='2967:2990'>　葛者婦人之所有事也方葛之盛時黄鳥出於谷而</span><br/>
<span class='tline' id='l137' data-llen='2990:3013'>　集于木鳴喈喈矣詠歌其所有事而又及其所聞見</span><br/>
<span class='tline' id='l138' data-llen='3013:3036'>　言其樂從事於此也覃延也萋萋茂盛貌也黄鳥摶</span><br/>
<span class='tline' id='l139' data-llen='3036:3059'>　黍也灌木藂木也喈喈和聲也或曰黄鳥之集于灌</span><br/>
<span class='tline' id='l140' data-llen='3059:3082'>　木猶婦女有嫁于君子之道也言女子在家習為婦</span><br/>
<span class='tline' id='l141' data-llen='3082:3094'>　功既成則可以適人矣</span><br/>
<span class='tline' id='l142' data-llen='3094:3120'><a onclick="displayPageImage('KR1c0010', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3120:3143'>葛之覃兮施于中谷維葉莫莫是刈是濩為絺為綌服</span><br/>
<span class='tline' id='l144' data-llen='3143:3148'>之無斁</span><br/>
<span class='tline' id='l145' data-llen='3148:3170'>　莫莫成就貌也濩煑之也精曰絺麤曰綌斁厭也</span><br/>
<span class='tline' id='l146' data-llen='3170:3193'>言告師氏言告言歸薄汙我私薄澣我衣害澣害否歸</span><br/>
<span class='tline' id='l147' data-llen='3193:3198'>寧父母</span><br/>
<span class='tline' id='l148' data-llen='3198:3221'>　言辭也春秋傳曰言歸于好師女師也婦人謂嫁曰</span><br/>
<span class='tline' id='l149' data-llen='3221:3244'>　歸言其告教於師氏也則告之以適人之道矣薄亦</span><br/>
<span class='tline' id='l150' data-llen='3244:3267'>　辭也汙煩撋之也澣濯之也私燕服也衣禮服也此</span><br/>
<span class='tline' id='l151' data-llen='3267:3293'><a onclick="displayPageImage('KR1c0010', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3293:3316'>　女師所以告之之言也害澣害否云者言常自絜清</span><br/>
<span class='tline' id='l153' data-llen='3316:3339'>　以事君子也常自絜清以事君子則可以歸寧父母</span><br/>
<span class='tline' id='l154' data-llen='3339:3343'>　矣</span><br/>
<span class='tline' id='l155' data-llen='3343:3355'>　　　葛覃三章章六句</span><br/>
<span class='tline' id='l156' data-llen='3355:3364'>卷耳后妃之志也</span><br/>
<span class='tline' id='l157' data-llen='3364:3387'>　婦人知勉其君子求賢以自助有其志可耳若夫求</span><br/>
<span class='tline' id='l158' data-llen='3387:3399'>　賢審官則君子之事也</span><br/>
<span class='tline' id='l159' data-llen='3399:3417'>采采卷耳不盈頃筐嗟我懷人寘彼周行</span><br/>
<span class='tline' id='l160' data-llen='3417:3443'><a onclick="displayPageImage('KR1c0010', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3443:3466'>　采采不已之辭也巻耳苓耳也頃筐畚屬也卷耳易</span><br/>
<span class='tline' id='l162' data-llen='3466:3489'>　得之物頃筐易盈之器而不盈焉則志不在卷耳也</span><br/>
<span class='tline' id='l163' data-llen='3489:3509'>　今將求賢寘之列位而志不在亦不可得也</span><br/>
<span class='tline' id='l164' data-llen='3509:3530'>陟彼崔嵬我馬虺隤我姑酌彼金罍維以不永懷</span><br/>
<span class='tline' id='l165' data-llen='3530:3553'>　崔嵬土山之戴石者也虺隤病也姑且也將陟險而</span><br/>
<span class='tline' id='l166' data-llen='3553:3576'>　馬病不求良馬以任之徒酌酒以自慰不以為深憂</span><br/>
<span class='tline' id='l167' data-llen='3576:3599'>　也則終不免矣譬如為國之難知小人之不足任而</span><br/>
<span class='tline' id='l168' data-llen='3599:3613'>　不求賢以自助亦無以濟也</span><br/>
<span class='tline' id='l169' data-llen='3613:3640'><a onclick="displayPageImage('KR1c0010', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3640:3662'>陟彼髙岡我馬𤣥黄我姑酌彼兕觥維以不永傷</span><br/>
<span class='tline' id='l171' data-llen='3662:3685'>　此章意不盡申殷勤也凡詩之重復類此山脊曰岡</span><br/>
<span class='tline' id='l172' data-llen='3685:3703'>　𤣥馬病則黄兕觥角爵所以為罰也</span><br/>
<span class='tline' id='l173' data-llen='3703:3721'>陟彼砠矣我馬瘏矣我僕痡矣云何吁矣</span><br/>
<span class='tline' id='l174' data-llen='3721:3744'>　石山戴土曰砠瘏痡皆病也馬病而不知擇至於人</span><br/>
<span class='tline' id='l175' data-llen='3744:3759'>　又病也則無及矣亦吁嗟而已</span><br/>
<span class='tline' id='l176' data-llen='3759:3771'>　　　卷耳四章章四句</span><br/>
<span class='tline' id='l177' data-llen='3771:3780'>樛木后妃逮下也</span><br/>
<span class='tline' id='l178' data-llen='3780:3807'><a onclick="displayPageImage('KR1c0010', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3807:3825'>南有樛木葛藟纍之樂只君子福履綏之</span><br/>
<span class='tline' id='l180' data-llen='3825:3848'>　木下曲曰樛木以樛故葛藟得纍之而上后妃以逮</span><br/>
<span class='tline' id='l181' data-llen='3848:3871'>　下故衆妾得敘進於君子室家既和故其君子無所</span><br/>
<span class='tline' id='l182' data-llen='3871:3894'>　憂患而能安履其福禄苟其不和雖有福禄而不能</span><br/>
<span class='tline' id='l183' data-llen='3894:3899'>　安也</span><br/>
<span class='tline' id='l184' data-llen='3899:3917'>南有樛木葛藟荒之樂只君子福履將之</span><br/>
<span class='tline' id='l185' data-llen='3917:3926'>　荒奄也將大也</span><br/>
<span class='tline' id='l186' data-llen='3926:3944'>南有樛木葛藟縈之樂只君子福履成之</span><br/>
<span class='tline' id='l187' data-llen='3944:3971'><a onclick="displayPageImage('KR1c0010', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3971:3980'>　縈旋也成就也</span><br/>
<span class='tline' id='l189' data-llen='3980:3992'>　　　樛木三章章四句</span><br/>
<span class='tline' id='l190' data-llen='3992:4003'>螽斯后妃子孫衆多也</span><br/>
<span class='tline' id='l191' data-llen='4003:4018'>螽斯羽詵詵兮宜爾子孫振振兮</span><br/>
<span class='tline' id='l192' data-llen='4018:4041'>　螽斯蚣蝑也不妬而多子一生八十一子詵詵衆多</span><br/>
<span class='tline' id='l193' data-llen='4041:4061'>　也振振仁厚也言后妃子孫衆多如螽斯也</span><br/>
<span class='tline' id='l194' data-llen='4061:4076'>螽斯羽薨薨兮宜爾子孫繩繩兮</span><br/>
<span class='tline' id='l195' data-llen='4076:4090'>　薨薨羣飛聲也繩繩戒慎也</span><br/>
<span class='tline' id='l196' data-llen='4090:4117'><a onclick="displayPageImage('KR1c0010', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4117:4132'>螽斯羽揖揖兮宜爾子孫蟄蟄兮</span><br/>
<span class='tline' id='l198' data-llen='4132:4145'>　揖揖㑹聚也蟄蟄和集也</span><br/>
<span class='tline' id='l199' data-llen='4145:4157'>　　　螽斯三章章四句</span><br/>
<span class='tline' id='l200' data-llen='4157:4167'>桃夭后妃之所致也</span><br/>
<span class='tline' id='l201' data-llen='4167:4185'>桃之夭夭灼灼其華之子于歸宜其室家</span><br/>
<span class='tline' id='l202' data-llen='4185:4208'>　夭夭少壯也灼灼盛也婦人甚少而盛不以色驕其</span><br/>
<span class='tline' id='l203' data-llen='4208:4227'>　君子而以宜其室家此后妃之徳所致也</span><br/>
<span class='tline' id='l204' data-llen='4227:4245'>桃之夭夭有蕡其實之子于歸宜其家室</span><br/>
<span class='tline' id='l205' data-llen='4245:4272'><a onclick="displayPageImage('KR1c0010', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4272:4279'>　蕡大貌也</span><br/>
<span class='tline' id='l207' data-llen='4279:4297'>桃之夭夭其葉蓁蓁之子于歸宜其家人</span><br/>
<span class='tline' id='l208' data-llen='4297:4319'>　始言其華中言其實終言其葉言其容徳皆盛也</span><br/>
<span class='tline' id='l209' data-llen='4319:4331'>　　　桃夭三章章四句</span><br/>
<span class='tline' id='l210' data-llen='4331:4340'>兎罝后妃之化也</span><br/>
<span class='tline' id='l211' data-llen='4340:4358'>肅肅兎罝椓之丁丁赳赳武夫公侯干城</span><br/>
<span class='tline' id='l212' data-llen='4358:4381'>　肅肅敬也兎罝兎罟也丁丁椓杙聲也干盾也罝兎</span><br/>
<span class='tline' id='l213' data-llen='4381:4404'>　之人野之鄙人也野之鄙人禮之所不及也禮之所</span><br/>
<span class='tline' id='l214' data-llen='4404:4431'><a onclick="displayPageImage('KR1c0010', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4431:4454'>　不及者其心無所不易人而無所不易則其於妻妾</span><br/>
<span class='tline' id='l216' data-llen='4454:4477'>　也無所復敬矣今婦人能以禮自將敬而不可慢故</span><br/>
<span class='tline' id='l217' data-llen='4477:4500'>　其夫雖罝兎之鄙人而猶知敬之夫人知敬其妻妾</span><br/>
<span class='tline' id='l218' data-llen='4500:4523'>　則無所不敬是以至於椓杙而猶肅肅也赳赳有力</span><br/>
<span class='tline' id='l219' data-llen='4523:4546'>　之貌也罝兎之人則赳赳之武夫也世未嘗患無武</span><br/>
<span class='tline' id='l220' data-llen='4546:4569'>　夫獨患其不知敬而不可近今武而知敬故可以為</span><br/>
<span class='tline' id='l221' data-llen='4569:4592'>　公侯干城也桃夭言后妃能使婦人不以色驕其夫</span><br/>
<span class='tline' id='l222' data-llen='4592:4615'>　而兎罝言其能使婦人以禮克君子之慢故桃夭曰</span><br/>
<span class='tline' id='l223' data-llen='4615:4642'><a onclick="displayPageImage('KR1c0010', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4642:4665'>　致而兎罝曰化夫致者可以直致而化者其功逺矣</span><br/>
<span class='tline' id='l225' data-llen='4665:4683'>肅肅兎罝施于中逵赳赳武夫公侯好仇</span><br/>
<span class='tline' id='l226' data-llen='4683:4689'>　仇匹也</span><br/>
<span class='tline' id='l227' data-llen='4689:4707'>肅肅兎罝施于中林赳赳武夫公侯腹心</span><br/>
<span class='tline' id='l228' data-llen='4707:4730'>　丁丁人之所聞也中逵人之所見也中林聞見之所</span><br/>
<span class='tline' id='l229' data-llen='4730:4752'>　不及也非人之所聞見而猶肅肅則其敬也至矣</span><br/>
<span class='tline' id='l230' data-llen='4752:4764'>　　　兎罝三章章四句</span><br/>
<span class='tline' id='l231' data-llen='4764:4773'>芣苢后妃之美也</span><br/>
<span class='tline' id='l232' data-llen='4773:4800'><a onclick="displayPageImage('KR1c0010', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4800:4818'>采采芣苢薄言采之采采芣苢薄言有之</span><br/>
<span class='tline' id='l234' data-llen='4818:4841'>　芣苢馬舄馬舄車前也宜懷姙焉室家和平故婦人</span><br/>
<span class='tline' id='l235' data-llen='4841:4858'>　皆樂有子是以采之不厭也有藏也</span><br/>
<span class='tline' id='l236' data-llen='4858:4876'>采采芣苢薄言掇之采采芣苢薄言捋之</span><br/>
<span class='tline' id='l237' data-llen='4876:4885'>　掇拾也捋取也</span><br/>
<span class='tline' id='l238' data-llen='4885:4903'>采采芣苢薄言袺之采采芣苢薄言襭之</span><br/>
<span class='tline' id='l239' data-llen='4903:4914'>　袺執袵也襭扱袵也</span><br/>
<span class='tline' id='l240' data-llen='4914:4926'>　　　芣苢三章章四句</span><br/>
<span class='tline' id='l241' data-llen='4926:4953'><a onclick="displayPageImage('KR1c0010', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4953:4962'>漢廣徳廣所及也</span><br/>
<span class='tline' id='l243' data-llen='4962:4985'>南有喬木不可休息漢有游女不可求思漢之廣矣不</span><br/>
<span class='tline' id='l244' data-llen='4985:4998'>可泳思江之永矣不可方思</span><br/>
<span class='tline' id='l245' data-llen='4998:5021'>　潛行曰泳方泭也思辭也文王之化行於南國雖江</span><br/>
<span class='tline' id='l246' data-llen='5021:5044'>　漢之游女皆有廉潔之行不可犯以非禮譬如喬木</span><br/>
<span class='tline' id='l247' data-llen='5044:5062'>　不可就以休息江漢不可得而方泳也</span><br/>
<span class='tline' id='l248' data-llen='5062:5085'>翹翹錯薪言刈其楚之子于歸言秣其馬漢之廣矣不</span><br/>
<span class='tline' id='l249' data-llen='5085:5098'>可泳思江之永矣不可方思</span><br/>
<span class='tline' id='l250' data-llen='5098:5125'><a onclick="displayPageImage('KR1c0010', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5125:5148'>　此知女子之不可犯而思以禮道之之辭也楚薪之</span><br/>
<span class='tline' id='l252' data-llen='5148:5171'>　尤翹翹者也取薪之尤翹翹者以言欲取女之尤髙</span><br/>
<span class='tline' id='l253' data-llen='5171:5194'>　潔者也然猶不敢斥言取之故曰於是子之嫁也我</span><br/>
<span class='tline' id='l254' data-llen='5194:5207'>　當秣其馬以示有意焉耳</span><br/>
<span class='tline' id='l255' data-llen='5207:5230'>翹翹錯薪言刈其蔞之子于歸言秣其駒漢之廣矣不</span><br/>
<span class='tline' id='l256' data-llen='5230:5243'>可泳思江之永矣不可方思</span><br/>
<span class='tline' id='l257' data-llen='5243:5254'>　蔞草之尤翹翹者也</span><br/>
<span class='tline' id='l258' data-llen='5254:5266'>　　　漢廣三章章八句</span><br/>
<span class='tline' id='l259' data-llen='5266:5293'><a onclick="displayPageImage('KR1c0010', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5293:5301'>汝墳道化行也</span><br/>
<span class='tline' id='l261' data-llen='5301:5319'>遵彼汝墳伐其條枚未見君子惄如調飢</span><br/>
<span class='tline' id='l262' data-llen='5319:5342'>　墳大防也枝曰條幹曰枚惄飢意也調朝也是時紂</span><br/>
<span class='tline' id='l263' data-llen='5342:5365'>　猶在上君子久役于外故婦人遵汝而伐薪勞苦而</span><br/>
<span class='tline' id='l264' data-llen='5365:5373'>　念其君子也</span><br/>
<span class='tline' id='l265' data-llen='5373:5391'>遵彼汝墳伐其條肄既見君子不我遐棄</span><br/>
<span class='tline' id='l266' data-llen='5391:5400'>　斬而復生曰肄</span><br/>
<span class='tline' id='l267' data-llen='5400:5418'>魴魚赬尾王室如燬雖則如燬父母孔邇</span><br/>
<span class='tline' id='l268' data-llen='5418:5445'><a onclick="displayPageImage('KR1c0010', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5445:5468'>　魚勞則尾赤文王三分天下有其二以事紂周徳雖</span><br/>
<span class='tline' id='l270' data-llen='5468:5491'>　廣而紂之虐如將焚焉民之被其害者如魚之勞於</span><br/>
<span class='tline' id='l271' data-llen='5491:5514'>　水也然而有文王以為之父母可以無久病矣雖婦</span><br/>
<span class='tline' id='l272' data-llen='5514:5532'>　人而知文王之可歸此所謂道化行也</span><br/>
<span class='tline' id='l273' data-llen='5532:5544'>　　　汝墳三章章四句</span><br/>
<span class='tline' id='l274' data-llen='5544:5554'>麟之趾關雎之應也</span><br/>
<span class='tline' id='l275' data-llen='5554:5567'>麟之趾振振公子于嗟麟兮</span><br/>
<span class='tline' id='l276' data-llen='5567:5590'>　麟仁獸也其於仁也非有意為之其資之也天矣關</span><br/>
<span class='tline' id='l277' data-llen='5590:5617'><a onclick="displayPageImage('KR1c0010', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5617:5640'>　雎之時人君與其后妃皆賢故其生子無不賢者夫</span><br/>
<span class='tline' id='l279' data-llen='5640:5663'>　公子之賢非其身則為之父母之所以資之者逺矣</span><br/>
<span class='tline' id='l280' data-llen='5663:5686'>　是以信厚振振而不自知猶麟之於仁也毛詩之敘</span><br/>
<span class='tline' id='l281' data-llen='5686:5709'>　曰關雎之化行則天下無犯非禮雖衰世之公子皆</span><br/>
<span class='tline' id='l282' data-llen='5709:5732'>　信厚如麟趾之時夫關雎之化行則公子信厚公子</span><br/>
<span class='tline' id='l283' data-llen='5732:5755'>　之信厚如麟之仁此所謂應矣未嘗言其時也捨麟</span><br/>
<span class='tline' id='l284' data-llen='5755:5766'>　之徳而言其時過矣</span><br/>
<span class='tline' id='l285' data-llen='5766:5779'>麟之定振振公姓于嗟麟兮</span><br/>
<span class='tline' id='l286' data-llen='5779:5806'><a onclick="displayPageImage('KR1c0010', 'WYG', '001-16b' );" name="001-16b" class="pb">[001-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5806:5812'>　定額也</span><br/>
<span class='tline' id='l288' data-llen='5812:5825'>麟之角振振公族于嗟麟兮</span><br/>
<span class='tline' id='l289' data-llen='5825:5838'>　　　麟之趾三章章三句</span><br/>
<span class='tline' id='l290' data-llen='5838:5852'>召南　　　　　　　　國風</span><br/>
<span class='tline' id='l291' data-llen='5852:5861'>鵲巢夫人之徳也</span><br/>
<span class='tline' id='l292' data-llen='5861:5879'>維鵲有巢維鳩居之之子于歸百兩御之</span><br/>
<span class='tline' id='l293' data-llen='5879:5902'>　鳩性拙不能自為巢而居鵲之成巢國君積行累功</span><br/>
<span class='tline' id='l294' data-llen='5902:5925'>　以致爵位夫人起家而居有之如鳩之託鵲巢非有</span><br/>
<span class='tline' id='l295' data-llen='5925:5952'><a onclick="displayPageImage('KR1c0010', 'WYG', '001-17a' );" name="001-17a" class="pb">[001-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5952:5975'>　徳誰能安之毛詩之敘以鳩為鳲鳩言夫人如鳲鳩</span><br/>
<span class='tline' id='l297' data-llen='5975:5998'>　之均一乃可以配焉説雖無害而鳩非鳲鳩也百兩</span><br/>
<span class='tline' id='l298' data-llen='5998:6020'>　百乘也御迎也諸侯之子嫁於諸侯送迎皆百乘</span><br/>
<span class='tline' id='l299' data-llen='6020:6038'>維鵲有巢維鳩方之之子于歸百兩將之</span><br/>
<span class='tline' id='l300' data-llen='6038:6047'>　方據也將送也</span><br/>
<span class='tline' id='l301' data-llen='6047:6065'>維鵲有巢維鳩盈之之子于歸百兩成之</span><br/>
<span class='tline' id='l302' data-llen='6065:6077'>　　　鵲巢三章章四句</span><br/>
<span class='tline' id='l303' data-llen='6077:6087'>采蘩夫人不失職也</span><br/>
<span class='tline' id='l304' data-llen='6087:6114'><a onclick="displayPageImage('KR1c0010', 'WYG', '001-17b' );" name="001-17b" class="pb">[001-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6114:6132'>于以采蘩于沼于沚于以用之公侯之事</span><br/>
<span class='tline' id='l306' data-llen='6132:6155'>　蘩皤蒿也沼池也沚渚也公侯之夫人執蘩菜以助</span><br/>
<span class='tline' id='l307' data-llen='6155:6159'>　祭</span><br/>
<span class='tline' id='l308' data-llen='6159:6177'>于以采蘩于澗之中于以用之公侯之宮</span><br/>
<span class='tline' id='l309' data-llen='6177:6183'>　宮廟也</span><br/>
<span class='tline' id='l310' data-llen='6183:6201'>被之僮僮夙夜在公被之祁祁薄言還歸</span><br/>
<span class='tline' id='l311' data-llen='6201:6224'>　被首飾也僮僮竦敬也祁祁舒遲也公事也其在宗</span><br/>
<span class='tline' id='l312' data-llen='6224:6245'>　廟之事則竦敬其還歸則舒遲言各獲其宜也</span><br/>
<span class='tline' id='l313' data-llen='6245:6272'><a onclick="displayPageImage('KR1c0010', 'WYG', '001-18a' );" name="001-18a" class="pb">[001-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6272:6284'>　　　采蘩三章章四句</span><br/>
<span class='tline' id='l315' data-llen='6284:6297'>草蟲大夫妻能以禮自防也</span><br/>
<span class='tline' id='l316' data-llen='6297:6320'>喓喓草蟲趯趯阜螽未見君子憂心忡忡亦既見止亦</span><br/>
<span class='tline' id='l317' data-llen='6320:6329'>既覯止我心則降</span><br/>
<span class='tline' id='l318' data-llen='6329:6352'>　草蟲常羊也阜螽蠜也二者皆蝗類覯以禮遇也草</span><br/>
<span class='tline' id='l319' data-llen='6352:6375'>　蟲鳴則阜螽躍而從之婦人之於君子猶二物之相</span><br/>
<span class='tline' id='l320' data-llen='6375:6398'>　從其性然矣然其未見也常自憂不得見君子故每</span><br/>
<span class='tline' id='l321' data-llen='6398:6414'>　以禮自防至於既見而後心降也</span><br/>
<span class='tline' id='l322' data-llen='6414:6441'><a onclick="displayPageImage('KR1c0010', 'WYG', '001-18b' );" name="001-18b" class="pb">[001-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6441:6464'>陟彼南山言采其蕨未見君子憂心惙惙亦既見止亦</span><br/>
<span class='tline' id='l324' data-llen='6464:6473'>既覯止我心則説</span><br/>
<span class='tline' id='l325' data-llen='6473:6496'>　蕨虌也陟南山而采蕨豈有不得者乎然而常憂不</span><br/>
<span class='tline' id='l326' data-llen='6496:6519'>　得也婦人之從君子亦豈有不見禮者乎然而常憂</span><br/>
<span class='tline' id='l327' data-llen='6519:6536'>　不見禮也憂不見禮而後乃見禮矣</span><br/>
<span class='tline' id='l328' data-llen='6536:6559'>陟彼南山言采其薇未見君子我心傷悲亦既見止亦</span><br/>
<span class='tline' id='l329' data-llen='6559:6568'>既覯止我心則夷</span><br/>
<span class='tline' id='l330' data-llen='6568:6578'>　薇山菜也夷平也</span><br/>
<span class='tline' id='l331' data-llen='6578:6605'><a onclick="displayPageImage('KR1c0010', 'WYG', '001-19a' );" name="001-19a" class="pb">[001-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6605:6617'>　　　草蟲三章章七句</span><br/>
<span class='tline' id='l333' data-llen='6617:6629'>采蘋大夫妻能循法度也</span><br/>
<span class='tline' id='l334' data-llen='6629:6652'>于以采蘋南澗之濵于以采藻于彼行潦于以盛之維</span><br/>
<span class='tline' id='l335' data-llen='6652:6675'>筐及筥于以湘之維錡及釡于以奠之宗室牖下誰其</span><br/>
<span class='tline' id='l336' data-llen='6675:6683'>尸之有齊季女</span><br/>
<span class='tline' id='l337' data-llen='6683:6706'>　蘋大蓱也藻聚藻也方曰筐圓曰筥湘烹也錡釡屬</span><br/>
<span class='tline' id='l338' data-llen='6706:6729'>　也宗室大宗之廟也此所謂教成之祭也記曰婦人</span><br/>
<span class='tline' id='l339' data-llen='6729:6752'>　先嫁三月祖廟未毁教于公宮祖廟既毁教于宗室</span><br/>
<span class='tline' id='l340' data-llen='6752:6779'><a onclick="displayPageImage('KR1c0010', 'WYG', '001-19b' );" name="001-19b" class="pb">[001-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6779:6802'>　教成之祭牲用魚芼用蘋藻奠於牖下何也户牖之</span><br/>
<span class='tline' id='l342' data-llen='6802:6825'>　間也昏禮納采問名納吉納徵請期主人皆筵於廟</span><br/>
<span class='tline' id='l343' data-llen='6825:6848'>　中户西西上右几以為女子外成者也祭禮主婦設</span><br/>
<span class='tline' id='l344' data-llen='6848:6871'>　羮今使季女設焉所以成其婦禮也㓜而習之既嫁</span><br/>
<span class='tline' id='l345' data-llen='6871:6891'>　而奉祭祀則終身行之此所謂能循法度也</span><br/>
<span class='tline' id='l346' data-llen='6891:6903'>　　　采蘋三章章四句</span><br/>
<span class='tline' id='l347' data-llen='6903:6911'>甘棠美召伯也</span><br/>
<span class='tline' id='l348' data-llen='6911:6934'>　甘棠言美召伯江有汜言美媵何彼穠矣言美王姬</span><br/>
<span class='tline' id='l349' data-llen='6934:6961'><a onclick="displayPageImage('KR1c0010', 'WYG', '001-20a' );" name="001-20a" class="pb">[001-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='6961:6984'>　魚麗言美萬物盛多皇矣言美周或言正詩不言美</span><br/>
<span class='tline' id='l351' data-llen='6984:7007'>　因各為此五詩之説夫五詩言美則正詩未甞不言</span><br/>
<span class='tline' id='l352' data-llen='7007:7030'>　美矣未甞不言而為不言之説此皆近世之浮説也</span><br/>
<span class='tline' id='l353' data-llen='7030:7044'>蔽芾甘棠勿翦勿伐召伯所茇</span><br/>
<span class='tline' id='l354' data-llen='7044:7067'>　蔽芾小貌也甘棠杜也茇草舍也召公巡行邦國重</span><br/>
<span class='tline' id='l355' data-llen='7067:7090'>　煩勞百姓蔽棠而舍國人思之而愛其棠不忍伐也</span><br/>
<span class='tline' id='l356' data-llen='7090:7113'>　召公之為牧伯武王之世矣而詩稱召伯思者之辭</span><br/>
<span class='tline' id='l357' data-llen='7113:7117'>　也</span><br/>
<span class='tline' id='l358' data-llen='7117:7144'><a onclick="displayPageImage('KR1c0010', 'WYG', '001-20b' );" name="001-20b" class="pb">[001-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7144:7167'>蔽芾甘棠勿翦勿敗召伯所憩蔽芾甘棠勿翦勿拜召</span><br/>
<span class='tline' id='l360' data-llen='7167:7172'>伯所説</span><br/>
<span class='tline' id='l361' data-llen='7172:7181'>　拜拔也説舍也</span><br/>
<span class='tline' id='l362' data-llen='7181:7193'>　　　甘棠三章章三句</span><br/>
<span class='tline' id='l363' data-llen='7193:7202'>行露召伯聽訟也</span><br/>
<span class='tline' id='l364' data-llen='7202:7225'>厭浥行露豈不夙夜謂行多露誰謂雀無角何以穿我</span><br/>
<span class='tline' id='l365' data-llen='7225:7248'>屋誰謂女無家何以速我獄雖速我獄室家不足誰謂</span><br/>
<span class='tline' id='l366' data-llen='7248:7271'>鼠無牙何以穿我墉誰謂女無家何以速我訟雖速我</span><br/>
<span class='tline' id='l367' data-llen='7271:7298'><a onclick="displayPageImage('KR1c0010', 'WYG', '001-21a' );" name="001-21a" class="pb">[001-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7298:7305'>訟亦不女從</span><br/>
<span class='tline' id='l369' data-llen='7305:7328'>　厭浥濕意也行道也速召也二南當文王與紂之世</span><br/>
<span class='tline' id='l370' data-llen='7328:7351'>　淫風之被天下如露之濡物召南之女被文王之化</span><br/>
<span class='tline' id='l371' data-llen='7351:7374'>　能以禮自保故其稱曰行者未甞不欲夙夜也謂道</span><br/>
<span class='tline' id='l372' data-llen='7374:7397'>　之多露是以不敢女子未甞不欲從人也謂世之多</span><br/>
<span class='tline' id='l373' data-llen='7397:7420'>　强㬥是以不可女子之所以自保如此然猶不免强</span><br/>
<span class='tline' id='l374' data-llen='7420:7443'>　㬥之獄故其自辨曰謂雀之無角信矣今而穿屋則</span><br/>
<span class='tline' id='l375' data-llen='7443:7466'>　雀有角矣謂鼠之無牙信矣今而穿墉則鼠有牙矣</span><br/>
<span class='tline' id='l376' data-llen='7466:7493'><a onclick="displayPageImage('KR1c0010', 'WYG', '001-21b' );" name="001-21b" class="pb">[001-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7493:7516'>　謂强㬥之無室家之道信矣今而召我以獄則强㬥</span><br/>
<span class='tline' id='l378' data-llen='7516:7539'>　亦有室家之道矣雖召我獄然而知其室家之道不</span><br/>
<span class='tline' id='l379' data-llen='7539:7556'>　足而終不之從者召公明於聽訟也</span><br/>
<span class='tline' id='l380' data-llen='7556:7575'>　　　行露三章一章章三句二章章六句</span><br/>
<span class='tline' id='l381' data-llen='7575:7585'>羔羊鵲巢之功致也</span><br/>
<span class='tline' id='l382' data-llen='7585:7608'>　毛詩之敘曰召南之國化文王之政在位皆節儉正</span><br/>
<span class='tline' id='l383' data-llen='7608:7631'>　直徳如羔羊夫君子之愛其人則樂道其車服是以</span><br/>
<span class='tline' id='l384' data-llen='7631:7653'>　詩言羔羊之皮而已非言其徳也言其徳則過矣</span><br/>
<span class='tline' id='l385' data-llen='7653:7680'><a onclick="displayPageImage('KR1c0010', 'WYG', '001-22a' );" name="001-22a" class="pb">[001-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='7680:7698'>羔羊之皮素絲五紽退食自公委蛇委蛇</span><br/>
<span class='tline' id='l387' data-llen='7698:7721'>　古者大夫羔裘以居素絲以英裘紽組絲以飾縫也</span><br/>
<span class='tline' id='l388' data-llen='7721:7744'>　皆婦人所為寘功也委蛇自得之貌也言召南之大</span><br/>
<span class='tline' id='l389' data-llen='7744:7767'>　夫服其羔裘自公而退食於私家無所不自得也夫</span><br/>
<span class='tline' id='l390' data-llen='7767:7790'>　君子能治其外而内無良妻妾以和其室家雖欲委</span><br/>
<span class='tline' id='l391' data-llen='7790:7809'>　蛇而不可得也此所以為鵲巢之功致也</span><br/>
<span class='tline' id='l392' data-llen='7809:7832'>羔羊之革素絲五緎委蛇委蛇自公退食羔羊之縫素</span><br/>
<span class='tline' id='l393' data-llen='7832:7845'>絲五總委蛇委蛇退食自公</span><br/>
<span class='tline' id='l394' data-llen='7845:7872'><a onclick="displayPageImage('KR1c0010', 'WYG', '001-22b' );" name="001-22b" class="pb">[001-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='7872:7881'>　緎總皆縫飾也</span><br/>
<span class='tline' id='l396' data-llen='7881:7893'>　　　羔羊三章章四句</span><br/>
<span class='tline' id='l397' data-llen='7893:7902'>殷其靁勸以義也</span><br/>
<span class='tline' id='l398' data-llen='7902:7925'>殷其靁在南山之陽何斯違斯莫敢或遑振振君子歸</span><br/>
<span class='tline' id='l399' data-llen='7925:7930'>哉歸哉</span><br/>
<span class='tline' id='l400' data-llen='7930:7953'>　雷聲隱然在南山之陽耳然而不可得見召南之君</span><br/>
<span class='tline' id='l401' data-llen='7953:7976'>　子逺行從政其室家思一見之而不得如是雷也故</span><br/>
<span class='tline' id='l402' data-llen='7976:7999'>　曰何哉吾君子去此而從事於四方不敢安也既而</span><br/>
<span class='tline' id='l403' data-llen='7999:8026'><a onclick="displayPageImage('KR1c0010', 'WYG', '001-23a' );" name="001-23a" class="pb">[001-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8026:8049'>　知其義不得歸也則曰振振君子歸哉歸哉言不可</span><br/>
<span class='tline' id='l405' data-llen='8049:8054'>　歸也</span><br/>
<span class='tline' id='l406' data-llen='8054:8077'>殷其靁在南山之側何斯違斯莫敢遑息振振君子歸</span><br/>
<span class='tline' id='l407' data-llen='8077:8100'>哉歸哉殷其靁在南山之下何斯違斯莫或遑處振振</span><br/>
<span class='tline' id='l408' data-llen='8100:8108'>君子歸哉歸哉</span><br/>
<span class='tline' id='l409' data-llen='8108:8121'>　　　殷其靁三章章六句</span><br/>
<span class='tline' id='l410' data-llen='8121:8131'>摽有梅男女及時也</span><br/>
<span class='tline' id='l411' data-llen='8131:8154'>摽有梅其實七兮求我庶士迨其吉兮摽有梅其實三</span><br/>
<span class='tline' id='l412' data-llen='8154:8181'><a onclick="displayPageImage('KR1c0010', 'WYG', '001-23b' );" name="001-23b" class="pb">[001-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8181:8204'>兮求我庶士迨其今兮摽有梅頃筐塈之求我庶士迨</span><br/>
<span class='tline' id='l414' data-llen='8204:8209'>其謂之</span><br/>
<span class='tline' id='l415' data-llen='8209:8232'>　摽落也塈取也盛極則落者梅也女子之盛時猶是</span><br/>
<span class='tline' id='l416' data-llen='8232:8255'>　梅也方其七存也迨其吉而後嫁焉可也及其三也</span><br/>
<span class='tline' id='l417' data-llen='8255:8278'>　及今焉嫁之可也失今則過矣及其既盡頃筐而取</span><br/>
<span class='tline' id='l418' data-llen='8278:8301'>　之也謂之取則嫁之矣七而擇其吉三而及其今盡</span><br/>
<span class='tline' id='l419' data-llen='8301:8324'>　而聽其謂此所以各及其時也凡詩每章有先後深</span><br/>
<span class='tline' id='l420' data-llen='8324:8347'>　淺之異如此詩及中谷有蓷晉無衣之類固自有説</span><br/>
<span class='tline' id='l421' data-llen='8347:8374'><a onclick="displayPageImage('KR1c0010', 'WYG', '001-24a' );" name="001-24a" class="pb">[001-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8374:8397'>　若樛木螽斯之類皆意不盡申殷勤而已欲强求其</span><br/>
<span class='tline' id='l423' data-llen='8397:8408'>　説則迂雜而不當矣</span><br/>
<span class='tline' id='l424' data-llen='8408:8421'>　　　摽有梅三章章四句</span><br/>
<span class='tline' id='l425' data-llen='8421:8429'>小星惠及下也</span><br/>
<span class='tline' id='l426' data-llen='8429:8451'>嘒彼小星三五在東肅肅宵征夙夜在公寔命不同</span><br/>
<span class='tline' id='l427' data-llen='8451:8474'>　嘒微貌也三心也五噣也正月噣在東方三月心在</span><br/>
<span class='tline' id='l428' data-llen='8474:8497'>　東方命禮命也諸妾從夫人以次敘進御於君所謂</span><br/>
<span class='tline' id='l429' data-llen='8497:8520'>　小星之從心噣也肅肅宵征夙夜在公寔命不同云</span><br/>
<span class='tline' id='l430' data-llen='8520:8547'><a onclick="displayPageImage('KR1c0010', 'WYG', '001-24b' );" name="001-24b" class="pb">[001-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='8547:8565'>　者妾自謂卑賤不敢與夫人齒之辭也</span><br/>
<span class='tline' id='l432' data-llen='8565:8587'>嘒彼小星維參與昴肅肅宵征抱衾與裯寔命不猶</span><br/>
<span class='tline' id='l433' data-llen='8587:8596'>　裯帳也猶若也</span><br/>
<span class='tline' id='l434' data-llen='8596:8608'>　　　小星二章章五句</span><br/>
<span class='tline' id='l435' data-llen='8608:8616'>江有汜美媵也</span><br/>
<span class='tline' id='l436' data-llen='8616:8634'>江有汜之子歸不我以不我以其後也悔</span><br/>
<span class='tline' id='l437' data-llen='8634:8657'>　水決復入為汜江則有汜嫡則有媵而之子之不我</span><br/>
<span class='tline' id='l438' data-llen='8657:8680'>　以何哉其後則必悔矣蓋不敢怨而竢其悔耳夫不</span><br/>
<span class='tline' id='l439' data-llen='8680:8707'><a onclick="displayPageImage('KR1c0010', 'WYG', '001-25a' );" name="001-25a" class="pb">[001-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='8707:8730'>　敢怨者悔之道也故小星欲求衆妾之不敢齒我而</span><br/>
<span class='tline' id='l441' data-llen='8730:8753'>　不以貴賤臨之蓋使之得進御於君而妾不敢與我</span><br/>
<span class='tline' id='l442' data-llen='8753:8776'>　齒矣江有汜欲求嫡之悔過而不以怨言犯之蓋事</span><br/>
<span class='tline' id='l443' data-llen='8776:8794'>　之不失而嫡自悔矣此則善原人情也</span><br/>
<span class='tline' id='l444' data-llen='8794:8812'>江有渚之子歸不我與不我與其後也處</span><br/>
<span class='tline' id='l445' data-llen='8812:8822'>　水岐成渚處止也</span><br/>
<span class='tline' id='l446' data-llen='8822:8840'>江有沱之子歸不我過不我過其嘯也歌</span><br/>
<span class='tline' id='l447' data-llen='8840:8861'>　書曰岷山導江東别為沱嘯歌以言其不怒也</span><br/>
<span class='tline' id='l448' data-llen='8861:8888'><a onclick="displayPageImage('KR1c0010', 'WYG', '001-25b' );" name="001-25b" class="pb">[001-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='8888:8901'>　　　江有汜三章章五句</span><br/>
<span class='tline' id='l450' data-llen='8901:8911'>野有死麕惡無禮也</span><br/>
<span class='tline' id='l451' data-llen='8911:8929'>野有死麕白茅包之有女懷春吉士誘之</span><br/>
<span class='tline' id='l452' data-llen='8929:8952'>　誘道也野有死麕有欲用之猶以白茅包之而後行</span><br/>
<span class='tline' id='l453' data-llen='8952:8975'>　今有女於此思以春適人亦必得吉士以禮道之而</span><br/>
<span class='tline' id='l454' data-llen='8975:8998'>　後可疾時不然也古者昏禮以嵗之隙自冬及春皆</span><br/>
<span class='tline' id='l455' data-llen='8998:9016'>　其時也孫卿子曰霜降逆女冰泮殺内</span><br/>
<span class='tline' id='l456' data-llen='9016:9041'>林有樸<img height='20' width='20' alt='&amp;KR0554' title='KR0554' src='https://raw.githubusercontent.com/kanripo/KR-Gaiji/master/images/KR0554.png'/>野有死鹿白茅純束有女如玉</span><br/>
<span class='tline' id='l457' data-llen='9041:9068'><a onclick="displayPageImage('KR1c0010', 'WYG', '001-26a' );" name="001-26a" class="pb">[001-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='9068:9105'>　樸<img height='20' width='20' alt='&amp;KR0554' title='KR0554' src='https://raw.githubusercontent.com/kanripo/KR-Gaiji/master/images/KR0554.png'/>小木也將取樸<img height='20' width='20' alt='&amp;KR0554' title='KR0554' src='https://raw.githubusercontent.com/kanripo/KR-Gaiji/master/images/KR0554.png'/>死鹿以為用猶知以白茅純</span><br/>
<span class='tline' id='l459' data-llen='9105:9125'>　束而取之况有女如玉而可不以禮成之哉</span><br/>
<span class='tline' id='l460' data-llen='9125:9142'>舒而脱脱兮無感我帨兮無使尨也吠</span><br/>
<span class='tline' id='l461' data-llen='9142:9165'>　脱脱舒遲也帨佩巾也尨狗也奔走失節則佩帨動</span><br/>
<span class='tline' id='l462' data-llen='9165:9175'>　非禮相凌則狗吠</span><br/>
<span class='tline' id='l463' data-llen='9175:9196'>　　　野有死麕三章二章章四句一章章三句</span><br/>
<span class='tline' id='l464' data-llen='9196:9206'>何彼穠矣美王姬也</span><br/>
<span class='tline' id='l465' data-llen='9206:9229'>　漢儒之言詩者曰王道衰詩人本之袵席關雎作仁</span><br/>
<span class='tline' id='l466' data-llen='9229:9256'><a onclick="displayPageImage('KR1c0010', 'WYG', '001-26b' );" name="001-26b" class="pb">[001-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='9256:9279'>　義陵遲鹿鳴刺焉而近世學者又因此詩稱平王齊</span><br/>
<span class='tline' id='l468' data-llen='9279:9302'>　侯則遂以二南為東周之詩無疑矣予讀儀禮觀其</span><br/>
<span class='tline' id='l469' data-llen='9302:9325'>　燕饗之樂風雅之正詩無不咸在蓋關雎鹿鳴之作</span><br/>
<span class='tline' id='l470' data-llen='9325:9348'>　也久矣非復衰世之詩也夫平王者周之先王豈文</span><br/>
<span class='tline' id='l471' data-llen='9348:9371'>　王歟譬如商人謂湯武王蓋亦當時一號也至於齊</span><br/>
<span class='tline' id='l472' data-llen='9371:9394'>　侯則武王之世太公望得稱齊侯矣且周頌之言成</span><br/>
<span class='tline' id='l473' data-llen='9394:9417'>　康猶不得為成康子孫之詩而此詩獨不得為文王</span><br/>
<span class='tline' id='l474' data-llen='9417:9423'>　之詩哉</span><br/>
<span class='tline' id='l475' data-llen='9423:9450'><a onclick="displayPageImage('KR1c0010', 'WYG', '001-27a' );" name="001-27a" class="pb">[001-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='9450:9468'>何彼穠矣唐棣之華曷不肅雝王姬之車</span><br/>
<span class='tline' id='l477' data-llen='9468:9491'>　穠猶戎戎也唐棣栘也王姬之美盛若是華也肅敬</span><br/>
<span class='tline' id='l478' data-llen='9491:9514'>　也雝和也人之見王姬之車者則相告曰曷不肅雝</span><br/>
<span class='tline' id='l479' data-llen='9514:9537'>　乎此王姬之車也人之見其車者猶知肅雝則王姬</span><br/>
<span class='tline' id='l480' data-llen='9537:9545'>　之敬也至矣</span><br/>
<span class='tline' id='l481' data-llen='9545:9568'>何彼穠矣華如桃李平王之孫齊侯之子其釣維何維</span><br/>
<span class='tline' id='l482' data-llen='9568:9581'>絲伊緡齊侯之子平王之孫</span><br/>
<span class='tline' id='l483' data-llen='9581:9604'>　魚之深釣而得之者由絲緡也王姬之貴娶而得之</span><br/>
<span class='tline' id='l484' data-llen='9604:9631'><a onclick="displayPageImage('KR1c0010', 'WYG', '001-27b' );" name="001-27b" class="pb">[001-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='9631:9638'>　者由禮也</span><br/>
<span class='tline' id='l486' data-llen='9638:9652'>　　　何彼穠矣三章章四句</span><br/>
<span class='tline' id='l487' data-llen='9652:9661'>騶虞鵲巢之應也</span><br/>
<span class='tline' id='l488' data-llen='9661:9676'>彼茁者葭一發五豝于嗟乎騶虞</span><br/>
<span class='tline' id='l489' data-llen='9676:9699'>　茁出也葭蘆也豕牝曰豝人君雖有恭儉之志而室</span><br/>
<span class='tline' id='l490' data-llen='9699:9722'>　家不聽則殆不行今召南之夫人能順其君子無所</span><br/>
<span class='tline' id='l491' data-llen='9722:9745'>　不敬雖葭之微於其生也而有不傷之意焉故能使</span><br/>
<span class='tline' id='l492' data-llen='9745:9768'>　物無不蕃者於君之射也一發而虞人翼五豝以待</span><br/>
<span class='tline' id='l493' data-llen='9768:9795'><a onclick="displayPageImage('KR1c0010', 'WYG', '001-28a' );" name="001-28a" class="pb">[001-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='9795:9818'>　之此蕃之至也然猶不敢盡取之一發而已故曰于</span><br/>
<span class='tline' id='l495' data-llen='9818:9841'>　嗟乎騶虞騶虞仁獸言仁如騶虞也此所以為鵲巢</span><br/>
<span class='tline' id='l496' data-llen='9841:9847'>　之應矣</span><br/>
<span class='tline' id='l497' data-llen='9847:9862'>彼茁者蓬一發五豵于嗟乎騶虞</span><br/>
<span class='tline' id='l498' data-llen='9862:9871'>　豕生三日曰豵</span><br/>
<span class='tline' id='l499' data-llen='9871:9883'>　　　騶虞二章章三句</span><br/>
<span class='tline' id='l500' data-llen='9883:9886'>　</span><br/>
<span class='tline' id='l501' data-llen='9886:9889'>　</span><br/>
<span class='tline' id='l502' data-llen='9889:9916'><a onclick="displayPageImage('KR1c0010', 'WYG', '001-28b' );" name="001-28b" class="pb">[001-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='9916:9919'>　</span><br/>
<span class='tline' id='l504' data-llen='9919:9922'>　</span><br/>
<span class='tline' id='l505' data-llen='9922:9925'>　</span><br/>
<span class='tline' id='l506' data-llen='9925:9928'>　</span><br/>
<span class='tline' id='l507' data-llen='9928:9931'>　</span><br/>
<span class='tline' id='l508' data-llen='9931:9934'>　</span><br/>
<span class='tline' id='l509' data-llen='9934:9937'>　</span><br/>
<span class='tline' id='l510' data-llen='9937:9945'>　詩集傳卷一</span><br/>
</p>
<p><br/>
</p>
  </div>
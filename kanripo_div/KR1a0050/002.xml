<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0050', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:191'>丙子學易編後序</span><br/>
<span class='tline' id='l9' data-llen='191:214'>右學易編十五卷起丙子月正元日盡是嵗除夕凡三</span><br/>
<span class='tline' id='l10' data-llen='214:237'>百八十有四日其間齋祠賔旅寒暑疾病事役居十之</span><br/>
<span class='tline' id='l11' data-llen='237:260'>三為功葢二百八十日也案唐書藝文志易自卜商傳</span><br/>
<span class='tline' id='l12' data-llen='260:283'>以下凡八十五家中興館閣書目百有十二家其説之</span><br/>
<span class='tline' id='l13' data-llen='283:306'>多至於如此而近世為是説者復數十家尚未著録也</span><br/>
<span class='tline' id='l14' data-llen='306:329'>然是編之作特取王氏張子程子與朱文公四家之傳</span><br/>
<span class='tline' id='l15' data-llen='329:352'>而間以周子邵子及先君子之説補之自唐以上諸儒</span><br/>
<span class='tline' id='l16' data-llen='352:378'><a onclick="displayPageImage('KR1a0050', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='378:401'>字義之異者亦附見焉其有得於心思可助諸先生之</span><br/>
<span class='tline' id='l18' data-llen='401:424'>説者十一二也編成撫之而歎曰於虖易道逺矣上古</span><br/>
<span class='tline' id='l19' data-llen='424:447'>之經莫尊於易而諸儒多以私意亂之盖東周之時以</span><br/>
<span class='tline' id='l20' data-llen='447:470'>象占言易而亂於支離兩漢之際以䜟緯言易而亂於</span><br/>
<span class='tline' id='l21' data-llen='470:493'>傅會魏晉之閒以名理言易而亂於虗無近世以來以</span><br/>
<span class='tline' id='l22' data-llen='493:516'>人事言易而亂於穿鑿皆易之蠧也葢盈天地之閒者</span><br/>
<span class='tline' id='l23' data-llen='516:539'>理與氣而已矣然有是氣則必有是理有是理則必有</span><br/>
<span class='tline' id='l24' data-llen='539:562'>是象有是象而後有是數有是數而後有是占有是占</span><br/>
<span class='tline' id='l25' data-llen='562:588'><a onclick="displayPageImage('KR1a0050', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='588:611'>而後有是辭故易有聖人之道四而變象占居三馬變</span><br/>
<span class='tline' id='l27' data-llen='611:634'>也者言乎爻之動者也象也者言乎卦之像者也占也</span><br/>
<span class='tline' id='l28' data-llen='634:657'>者言乎蓍之決者也自伏羲作卦以前民用文王周公</span><br/>
<span class='tline' id='l29' data-llen='657:680'>繫辭焉而明吉凶使後之人觀消息盈虗之理審進退</span><br/>
<span class='tline' id='l30' data-llen='680:703'>存亡之義而不迷於吉凶悔吝之途聖人之憂患後世</span><br/>
<span class='tline' id='l31' data-llen='703:726'>可謂至矣自周之衰言易者寖失羲文之意而牽合破</span><br/>
<span class='tline' id='l32' data-llen='726:749'>碎或反資以為亂故夫子作十翼專以義理明之其後</span><br/>
<span class='tline' id='l33' data-llen='749:772'>䜟緯之學典而飛伏互體之文壬遯九宫之說紛然並</span><br/>
<span class='tline' id='l34' data-llen='772:798'><a onclick="displayPageImage('KR1a0050', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='798:821'>出皆託易以行世至王輔嗣乃獨辭而闢之其視兩漢</span><br/>
<span class='tline' id='l36' data-llen='821:844'>諸儒可謂賢矣惜其溺於時好乃取莊老之妄以亂周</span><br/>
<span class='tline' id='l37' data-llen='844:867'>孔之實故易之道終不明於世寥寥千載有程夫子出</span><br/>
<span class='tline' id='l38' data-llen='867:890'>乃始以人事之實理明之其有功於易則已宏矣然程</span><br/>
<span class='tline' id='l39' data-llen='890:913'>之所傳者辭也辨吉凶者存乎辭而理固在其中矣而</span><br/>
<span class='tline' id='l40' data-llen='913:936'>後之學者沿文生義各自為説復失聖人繫辭之本意</span><br/>
<span class='tline' id='l41' data-llen='936:959'>故晦菴先生出又專以聖人立卦生爻之大㫖明之自</span><br/>
<span class='tline' id='l42' data-llen='959:982'>程朱二子之書成而四聖人之道始大彰明較著而無</span><br/>
<span class='tline' id='l43' data-llen='982:1008'><a onclick="displayPageImage('KR1a0050', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1008:1031'>所蔽矣顧恨世之學者未能窮究是書往往以其一時</span><br/>
<span class='tline' id='l45' data-llen='1031:1054'>推求考索測度髣髴之言而反疑前賢終身篤學研思</span><br/>
<span class='tline' id='l46' data-llen='1054:1077'>精㣲至到之論若是者愚竊大懼故復述其所聞識於</span><br/>
<span class='tline' id='l47' data-llen='1077:1100'>編端以示子姓而同志之士可與共學者亦所不隠焉</span><br/>
</p>
<p><br/>
</p>
  </div>
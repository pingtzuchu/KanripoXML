<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0050', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:197'>欽定四庫全書　　　　經部一</span><br/>
<span class='tline' id='l9' data-llen='197:212'>　丙子學易編　　　　　易類</span><br/>
<span class='tline' id='l10' data-llen='212:218'>　　提要</span><br/>
<span class='tline' id='l11' data-llen='218:244'>　　　　<span class='krp-note'>臣/</span>等謹案丙子學易編一卷宋李心傅撰心</span><br/>
<span class='tline' id='l12' data-llen='244:267'>　　　　傳字㣲之號秀巖隆州人寳慶二年以布衣</span><br/>
<span class='tline' id='l13' data-llen='267:290'>　　　　召補從政郎差充秘閣校勘歴官至工部侍</span><br/>
<span class='tline' id='l14' data-llen='290:313'>　　　　郎兼秘書監事迹具宋史儒林傳心傳邃于</span><br/>
<span class='tline' id='l15' data-llen='313:336'>　　　　史學有建炎以來繫年要録建炎以來朝野</span><br/>
<span class='tline' id='l16' data-llen='336:362'><a onclick="displayPageImage('KR1a0050', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='362:385'>　　　　雜記二書為史家所重而經術亦頗究心髙</span><br/>
<span class='tline' id='l18' data-llen='385:408'>　　　　斯得恥堂存稿有學易編誦詩訓二書跋曰</span><br/>
<span class='tline' id='l19' data-llen='408:431'>　　　　秀巖先生近世大儒也世徒見其論著藏于</span><br/>
<span class='tline' id='l20' data-llen='431:454'>　　　　明堂石室金匱玉版遂以良史目之不知先</span><br/>
<span class='tline' id='l21' data-llen='454:477'>　　　　生中年以後窮極道奥經術之邃有非近世</span><br/>
<span class='tline' id='l22' data-llen='477:500'>　　　　學士大夫所能及者雖弟子尊師之詞要非</span><br/>
<span class='tline' id='l23' data-llen='500:523'>　　　　其溢美也是書于嘉定九年竭二百八十日</span><br/>
<span class='tline' id='l24' data-llen='523:546'>　　　　之力排纂蕆業以嵗在丙子故以丙子為名</span><br/>
<span class='tline' id='l25' data-llen='546:572'><a onclick="displayPageImage('KR1a0050', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='572:595'>　　　　所取惟王弼張子程子郭雍朱子五家之説</span><br/>
<span class='tline' id='l27' data-llen='595:618'>　　　　而以其父舜臣易本傳之説證之亦間附以</span><br/>
<span class='tline' id='l28' data-llen='618:641'>　　　　已意原書十五卷髙斯得嘗與誦詩訓合刻</span><br/>
<span class='tline' id='l29' data-llen='641:664'>　　　　于桐江今已散佚此本為元初俞琰所鈔後</span><br/>
<span class='tline' id='l30' data-llen='664:687'>　　　　有琰跋曰此書係借聞徳坊周家書肆所鬻</span><br/>
<span class='tline' id='l31' data-llen='687:710'>　　　　者天寒日短老眼昏花併日而鈔其可取者</span><br/>
<span class='tline' id='l32' data-llen='710:733'>　　　　云云盖所存不及十之一矣然琰邃于易學</span><br/>
<span class='tline' id='l33' data-llen='733:756'>　　　　凡所採摭皆其英華則大㫖猶可㮣見也心</span><br/>
<span class='tline' id='l34' data-llen='756:782'><a onclick="displayPageImage('KR1a0050', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='782:805'>　　　　傳自序稱採王氏張子程子與朱文公四家</span><br/>
<span class='tline' id='l36' data-llen='805:828'>　　　　之傳而間以周子邵子及先君子之説補之</span><br/>
<span class='tline' id='l37' data-llen='828:851'>　　　　自唐以上諸儒字義之異者亦附見焉而琰</span><br/>
<span class='tline' id='l38' data-llen='851:874'>　　　　跋所列則無周子邵子而有郭子和子和郭</span><br/>
<span class='tline' id='l39' data-llen='874:897'>　　　　雍之字即著郭氏傳家易説者也心傳原書</span><br/>
<span class='tline' id='l40' data-llen='897:920'>　　　　不存未詳孰是考周子通書邵子皇極經世</span><br/>
<span class='tline' id='l41' data-llen='920:943'>　　　　雖皆闡易理而實于易外别自為説可以引</span><br/>
<span class='tline' id='l42' data-llen='943:966'>　　　　為義疏者少惟郭雍依經闡義具有成書或</span><br/>
<span class='tline' id='l43' data-llen='966:992'><a onclick="displayPageImage('KR1a0050', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='992:1015'>　　　　心傳之序傳寫有誤歟乾隆四十六年十月</span><br/>
<span class='tline' id='l45' data-llen='1015:1024'>　　　　恭校上</span><br/>
<span class='tline' id='l46' data-llen='1024:1056'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l47' data-llen='1056:1081'>　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l49' data-llen='1100:1126'><a onclick="displayPageImage('KR1a0050', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l50' data-llen='1126:1135'>　丙子學易編序</span><br/>
<span class='tline' id='l51' data-llen='1135:1158'>始心傳年四十餘朋友為言當讀易意忻焉樂之既而</span><br/>
<span class='tline' id='l52' data-llen='1158:1181'>終日蒙然如眇者之視莫知易之為何書也後十年復</span><br/>
<span class='tline' id='l53' data-llen='1181:1204'>取讀之首求諸王氏書多所未喻次考張子書乃粗窺</span><br/>
<span class='tline' id='l54' data-llen='1204:1227'>其梗槩最後讀程子書則昭若掲蒙矣程子之書義理</span><br/>
<span class='tline' id='l55' data-llen='1227:1250'>之㑹也然其言猶若不専為爻畫而出於是以先君子</span><br/>
<span class='tline' id='l56' data-llen='1250:1273'>本傳暨晦菴先生本義參焉而後聖人畫卦命爻之情</span><br/>
<span class='tline' id='l57' data-llen='1273:1296'>無復餘藴矣顧諸先生之言尚有不能盡同者因復頗</span><br/>
<span class='tline' id='l58' data-llen='1296:1322'><a onclick="displayPageImage('KR1a0050', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l59' data-llen='1322:1345'>為參釋隨日書之以備遺㤀閒有鄙見可以推明諸先</span><br/>
<span class='tline' id='l60' data-llen='1345:1368'>生之說者亦附著之嗚呼程子尚矣先君子之學不肖</span><br/>
<span class='tline' id='l61' data-llen='1368:1391'>孤不敢妄有稱賛晦菴書最後出世之學者往往未究</span><br/>
<span class='tline' id='l62' data-llen='1391:1414'>其藴而反以象占之說為疑同志者於此儻有取焉然</span><br/>
<span class='tline' id='l63' data-llen='1414:1437'>後知程朱二傳不可相無而晦菴之為書其條理愈密</span><br/>
<span class='tline' id='l64' data-llen='1437:1460'>其意味愈長誠未可以驟窺而輕議也乃若先君子之</span><br/>
<span class='tline' id='l65' data-llen='1460:1483'>說則類多與晦菴合第先君子専自聖人畫卦之意求</span><br/>
<span class='tline' id='l66' data-llen='1483:1506'>之晦菴兼自聖人命爻之意求之此為小異要亦相表</span><br/>
<span class='tline' id='l67' data-llen='1506:1532'><a onclick="displayPageImage('KR1a0050', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l68' data-llen='1532:1555'>裏耳嘉定九年嵗次丙子春三月甲申陵陽李心傳謹</span><br/>
<span class='tline' id='l69' data-llen='1555:1558'>序</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l9' data-llen='218:245'><a onclick="displayPageImage('KR1b0059', 'SBCK', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='245:256'>　　尙書大傳定本序</span><br/>
<span class='tline' id='l11' data-llen='256:278'>尙書大傳四十一篇見漢書藝文志鄭康成序謂出</span><br/>
<span class='tline' id='l12' data-llen='278:300'>自伏生至康成詮次爲八十三篇隋書經籍志唐書</span><br/>
<span class='tline' id='l13' data-llen='300:322'>藝文志崇文總目郡齋讀書志並著錄三卷唐志别</span><br/>
<span class='tline' id='l14' data-llen='322:344'>出暢訓一卷疑卽略說之譌舊唐志直云尙書暢訓</span><br/>
<span class='tline' id='l15' data-llen='344:366'>三卷伏勝注繆甚自葉夢得晁公武皆言今本首尾</span><br/>
<span class='tline' id='l16' data-llen='366:388'>不倫直齋書錄解題言印板刓闕宋世已無完本迄</span><br/>
<span class='tline' id='l17' data-llen='388:410'>明遂亡近人編輯有仁和孫晴川本德州盧雅雨本</span><br/>
<span class='tline' id='l18' data-llen='410:432'>曲阜孔叢伯本孫盧本多殽舛孔氏善矣而分篇強</span><br/>
<span class='tline' id='l19' data-llen='432:454'>復漢志之舊非也其他譌漏猶不免焉今覆加稽覈</span><br/>
<span class='tline' id='l20' data-llen='454:481'><a onclick="displayPageImage('KR1b0059', 'SBCK', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l21' data-llen='481:503'>楬所據依稍參愚管而爲之案三卷首爲序錄一卷</span><br/>
<span class='tline' id='l22' data-llen='503:525'>其所芟除别爲訂誤一卷末載漢書五行志綴以它</span><br/>
<span class='tline' id='l23' data-llen='525:547'>書所引劉氏五行傳論三卷總爲八卷序曰伏生以</span><br/>
<span class='tline' id='l24' data-llen='547:569'>明經爲秦博士漢孝文時年且百歲計其生在周末</span><br/>
<span class='tline' id='l25' data-llen='569:591'>得見詩書古文且博識先秦舊書雅記多漢諸儒所</span><br/>
<span class='tline' id='l26' data-llen='591:613'>未聞遭時燔災明哲退隱嬴祚旣顚守道不出初抱</span><br/>
<span class='tline' id='l27' data-llen='613:635'>百篇藏之山中漢興亡失求得二十九篇而九共帝</span><br/>
<span class='tline' id='l28' data-llen='635:657'>告嘉禾揜誥臩命諸闕篇猶能言其作意述其佚句</span><br/>
<span class='tline' id='l29' data-llen='657:686'>文帝命掌故<img height='20' width='20' alt='&amp;KR1007' title='KR1007' src='https://raw.githubusercontent.com/kanripo/KR-Gaiji/master/images/KR1007.png'/>錯從受尙書而伏生亦自以二十九</span><br/>
<span class='tline' id='l30' data-llen='686:708'>篇授張生歐陽生敎於齊魯之間迄武宣世有歐陽</span><br/>
<span class='tline' id='l31' data-llen='708:735'><a onclick="displayPageImage('KR1b0059', 'SBCK', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l32' data-llen='735:757'>大小夏侯氏立學官是爲今尙書孔安國晩得壁中</span><br/>
<span class='tline' id='l33' data-llen='757:779'>古文多逸書十六篇顧絶無師說終漢之世獨傳二</span><br/>
<span class='tline' id='l34' data-llen='779:801'>十九篇而已何則二十九篇今文具存文字異者不</span><br/>
<span class='tline' id='l35' data-llen='801:823'>過數百其餘與古文大恉略均足相推校逸十六篇</span><br/>
<span class='tline' id='l36' data-llen='823:845'>旣無今文可攷遂莫能盡通其義凡古文易書詩禮</span><br/>
<span class='tline' id='l37' data-llen='845:867'>論語孝經所以傳悉由今文爲之先驅今文所無輒</span><br/>
<span class='tline' id='l38' data-llen='867:889'>廢古春秋左氏傳賴張蒼先修其業故傳禮古經五</span><br/>
<span class='tline' id='l39' data-llen='889:911'>十六卷傳士禮十七篇與后戴同而三十九篇逸禮</span><br/>
<span class='tline' id='l40' data-llen='911:933'>竟廢書亦猶是也向微伏生則唐虞三代典謨誥命</span><br/>
<span class='tline' id='l41' data-llen='933:955'>之經煙銷灰滅萬古長夜夫天爲斯文篤生名德期</span><br/>
<span class='tline' id='l42' data-llen='955:982'><a onclick="displayPageImage('KR1b0059', 'SBCK', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l43' data-llen='982:1004'>頤之壽以昌大道豈偶然哉尙書今學精或不逮古</span><br/>
<span class='tline' id='l44' data-llen='1004:1026'>文然亦各守師法賈逵以爲俗儒康成以爲嫉此蔽</span><br/>
<span class='tline' id='l45' data-llen='1026:1048'>冐不悛迺謂當時博士末師破碎章句之過而伏生</span><br/>
<span class='tline' id='l46' data-llen='1048:1070'>大傳條撰大義因經屬恉其文辭爾雅深厚最近大</span><br/>
<span class='tline' id='l47' data-llen='1070:1092'>小戴記七十子之徒所說非漢諸儒傳訓之所能及</span><br/>
<span class='tline' id='l48' data-llen='1092:1114'>也康成百世儒宗獨注大傳其釋三禮每援引之及</span><br/>
<span class='tline' id='l49' data-llen='1114:1136'>注古文尙書洪範五事康誥孟侯文王伐崇　耆之</span><br/>
<span class='tline' id='l50' data-llen='1136:1158'>歲周公克殷踐奄之年咸據大傳以明事豈非閎識</span><br/>
<span class='tline' id='l51' data-llen='1158:1180'>博通信舊聞者哉且夫伏生之學尤善於禮其言巡</span><br/>
<span class='tline' id='l52' data-llen='1180:1202'>狩朝覲郊尸迎日廟祭族燕門塾學校養老擇射貢</span><br/>
<span class='tline' id='l53' data-llen='1202:1229'><a onclick="displayPageImage('KR1b0059', 'SBCK', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l54' data-llen='1229:1251'>士考績郊遂采地房堂路寢之制后夫人入御太子</span><br/>
<span class='tline' id='l55' data-llen='1251:1273'>迎問諸侯之法三正之統五服之色七始之素八伯</span><br/>
<span class='tline' id='l56' data-llen='1273:1295'>之樂皆唐虞三代遺文往往六經所不備諸子百家</span><br/>
<span class='tline' id='l57' data-llen='1295:1317'>所不詳漢始定天下庶事艸剏獨一叔孫通略定制</span><br/>
<span class='tline' id='l58' data-llen='1317:1339'>度雜以秦儀若迺正朔服色郊望宗廟之事數世猶</span><br/>
<span class='tline' id='l59' data-llen='1339:1361'>未章焉假令當高帝時伏生年未篤老尊其高節安</span><br/>
<span class='tline' id='l60' data-llen='1361:1383'>車禮徵與張蒼等考舊章立經制議禮樂則魯兩生</span><br/>
<span class='tline' id='l61' data-llen='1383:1405'>息面諛違古之誚綘灌諸臣冺年少紛更之讒規橅</span><br/>
<span class='tline' id='l62' data-llen='1405:1427'>粗定然後繼以賈誼董仲舒河間獻王王吉劉向之</span><br/>
<span class='tline' id='l63' data-llen='1427:1449'>倫先後討論法象明備成康之治何必不復見西京</span><br/>
<span class='tline' id='l64' data-llen='1449:1476'><a onclick="displayPageImage('KR1b0059', 'SBCK', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l65' data-llen='1476:1498'>今其書散佚十無四五猶可寶重宋朱子與勉齋黃</span><br/>
<span class='tline' id='l66' data-llen='1498:1520'>氏纂儀禮經傳通解攈摭大傳獨詳蓋有禆禮學不</span><br/>
<span class='tline' id='l67' data-llen='1520:1542'>虛也五行傳者自夏侯始昌至劉氏父子傳之皆善</span><br/>
<span class='tline' id='l68' data-llen='1542:1564'>推禍福著天人之應漢儒治經莫不明象數陰陽以</span><br/>
<span class='tline' id='l69' data-llen='1564:1586'>窮極性命故易有孟京卦氣之候詩有翼奉五際之</span><br/>
<span class='tline' id='l70' data-llen='1586:1608'>要春秋有公羊災異之條書有夏侯劉氏許商李尋</span><br/>
<span class='tline' id='l71' data-llen='1608:1630'>洪範之論班固本大傳㩜仲舒别向歆以傅春秋告</span><br/>
<span class='tline' id='l72' data-llen='1630:1652'>往知來王事之表不可廢也是以錄漢書五行志附</span><br/>
<span class='tline' id='l73' data-llen='1652:1668'>於後以備一家之學云東越陳壽祺</span><br/>
</p>
<p><br/>
</p>
  </div>
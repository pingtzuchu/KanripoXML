<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1d0053', 'WYG', '064-1a' );" name="064-1a" class="pb">[064-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:211'>　　侍讀<span class='krp-note'>臣/</span>齊召南謹言禮記之列學官也自鄭康成</span><br/>
<span class='tline' id='l9' data-llen='211:234'>　　注行遂配儀禮周官稱三禮自孔穎達正義行遂</span><br/>
<span class='tline' id='l10' data-llen='234:257'>　　配周易尚書毛詩左氏春秋稱五經漢時稱五經</span><br/>
<span class='tline' id='l11' data-llen='257:280'>　　者禮惟髙堂所傳即周官不得比並唐以後小戴</span><br/>
<span class='tline' id='l12' data-llen='280:303'>　　學盛二禮古經之學反俱不及其故何耶記本叢</span><br/>
<span class='tline' id='l13' data-llen='303:326'>　　書也撰錄非一人薈粹非一説自孔門弟子下逮</span><br/>
<span class='tline' id='l14' data-llen='326:349'>　　秦漢諸儒所記並採兼收故雖不能有純無雜然</span><br/>
<span class='tline' id='l15' data-llen='349:372'>　　其大者如大學中庸廣博精深為聖賢傳道之經</span><br/>
<span class='tline' id='l16' data-llen='372:398'><a onclick="displayPageImage('KR1d0053', 'WYG', '064-1b' );" name="064-1b" class="pb">[064-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='398:421'>　　訓曲禮少儀内則實小學之支流餘裔玉藻郊特</span><br/>
<span class='tline' id='l18' data-llen='421:444'>　　牲文王世子實朝廟之文物典章也冠昏鄉飲酒</span><br/>
<span class='tline' id='l19' data-llen='444:467'>　　射聘燕諸義䘮服小大雜記服問間傳曽子問三</span><br/>
<span class='tline' id='l20' data-llen='467:490'>　　年問諸萹既皆儀禮之正解餘論而深衣奔喪投</span><br/>
<span class='tline' id='l21' data-llen='490:513'>　　壺則又古經之剰簡佚萹可以補儀禮所不及者</span><br/>
<span class='tline' id='l22' data-llen='513:536'>　　記以兼收並採而純雜相半亦以兼收並採而鉅</span><br/>
<span class='tline' id='l23' data-llen='536:559'>　　細不遺選言宏富便於誦習視儀禮難讀周官不</span><br/>
<span class='tline' id='l24' data-llen='559:582'>　　全相去固有間也此記之以叢書得稱為經也康</span><br/>
<span class='tline' id='l25' data-llen='582:608'><a onclick="displayPageImage('KR1d0053', 'WYG', '064-2a' );" name="064-2a" class="pb">[064-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='608:631'>　　成漢代大儒兼通五經尤精禮學其於記也廓馬</span><br/>
<span class='tline' id='l27' data-llen='631:654'>　　融盧植餘業參以儀禮周官異同訂譌紏繆索隠</span><br/>
<span class='tline' id='l28' data-llen='654:677'>　　鉤深導絶壑斷港於通州闢榛莽﨑嶇為坦道縷</span><br/>
<span class='tline' id='l29' data-llen='677:700'>　　分條貫厥功懋焉雖或旁引緯書時生異解祫禘</span><br/>
<span class='tline' id='l30' data-llen='700:723'>　　偏信魯禮王制多指夏殷五廟但守元成七祀惟</span><br/>
<span class='tline' id='l31' data-llen='723:746'>　　據祭法六天二地王肅駁其違配嚳南郊趙匡矯</span><br/>
<span class='tline' id='l32' data-llen='746:769'>　　其失譬則明堂位儒行亦在記中大醇小疵瑕瑜</span><br/>
<span class='tline' id='l33' data-llen='769:792'>　　自不相掩至於禮器制度先古遺文本本原原無</span><br/>
<span class='tline' id='l34' data-llen='792:818'><a onclick="displayPageImage('KR1d0053', 'WYG', '064-2b' );" name="064-2b" class="pb">[064-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='818:841'>　　非確有根據故即以宋儒之好去古注以解經也</span><br/>
<span class='tline' id='l36' data-llen='841:864'>　　獨於禮墨守康成亦歩亦趨不敢於輕議豈非天</span><br/>
<span class='tline' id='l37' data-llen='864:887'>　　人性命之旨可据理自騁其心思名物度數之學</span><br/>
<span class='tline' id='l38' data-llen='887:910'>　　必不可憑虚以擬其形似乎哉鄭注既精孔氏與</span><br/>
<span class='tline' id='l39' data-llen='910:933'>　　賈公彦等又承南北諸儒後斟酌於皇熊二家討</span><br/>
<span class='tline' id='l40' data-llen='933:956'>　　論修飾委曲詳明宜其書之垂世而行逺也國子</span><br/>
<span class='tline' id='l41' data-llen='956:979'>　　監十三經板夲嵗乆刓敝譌謬相沿禮記尤甚禮</span><br/>
<span class='tline' id='l42' data-llen='979:995'>　　運禮器各篇正義闕文實多我</span><br/>
<span class='tline' id='l43' data-llen='995:1021'><a onclick="displayPageImage('KR1d0053', 'WYG', '064-3a' );" name="064-3a" class="pb">[064-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1021:1037'>皇上稽古右文加意經籍乾隆四年</span><br/>
<span class='tline' id='l45' data-llen='1037:1060'>特命重刋以惠學者在館諸臣遍蒐善本再三讎對是</span><br/>
<span class='tline' id='l46' data-llen='1060:1086'>　　正文字凡六年始付開雕<span class='krp-note'>臣召南/</span>以讀禮家居奉</span><br/>
<span class='tline' id='l47' data-llen='1086:1112'>敕即家編輯校勘之說附各卷後<span class='krp-note'>臣/</span>學識淺陋不足窺</span><br/>
<span class='tline' id='l48' data-llen='1112:1135'>　　禮學之萬一惟即見聞所及取鄭氏所為儀禮周</span><br/>
<span class='tline' id='l49' data-llen='1135:1158'>　　官二注以校此注之從違取孔氏所為各經正義</span><br/>
<span class='tline' id='l50' data-llen='1158:1181'>　　以校此䟽之得失衍字脱文畧志本末其無可據</span><br/>
<span class='tline' id='l51' data-llen='1181:1204'>　　概從闕疑至儒先論辨有專切注疏者亦莭録焉</span><br/>
<span class='tline' id='l52' data-llen='1204:1230'><a onclick="displayPageImage('KR1d0053', 'WYG', '064-3b' );" name="064-3b" class="pb">[064-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1230:1246'>　　謹編考證如右<span class='krp-note'>臣/</span>謹識</span><br/>
</p>
<p><br/>
</p>
  </div>
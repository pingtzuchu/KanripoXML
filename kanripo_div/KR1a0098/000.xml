<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1a0098', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:198'>欽定四庫全書　　　　經部一</span><br/>
<span class='tline' id='l9' data-llen='198:213'>　周易象㫖决録　　　　易類</span><br/>
<span class='tline' id='l10' data-llen='213:219'>　　提要</span><br/>
<span class='tline' id='l11' data-llen='219:245'>　　　　<span class='krp-note'>臣/</span>等謹案周易象㫖决録七卷明熊過撰過</span><br/>
<span class='tline' id='l12' data-llen='245:268'>　　　　字叔仁號南沙富順人嘉靖己丑進士官至</span><br/>
<span class='tline' id='l13' data-llen='268:291'>　　　　禮部祠祭司郎中據過自序是書初名易象</span><br/>
<span class='tline' id='l14' data-llen='291:314'>　　　　㫖後遂加决録名之案三輔决録名始趙岐</span><br/>
<span class='tline' id='l15' data-llen='314:337'>　　　　而命名之義古無傳説以意推之葢定本之</span><br/>
<span class='tline' id='l16' data-llen='337:363'><a onclick="displayPageImage('KR1a0098', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='363:386'>　　　　謂也自序又稱初聞閩人蔡清善為易購得</span><br/>
<span class='tline' id='l18' data-llen='386:409'>　　　　其書惟開陳宗義不及象於是稍記疑者為</span><br/>
<span class='tline' id='l19' data-llen='409:432'>　　　　贅言辛丑謫入滇晤楊慎慎始勸成此書葢</span><br/>
<span class='tline' id='l20' data-llen='432:455'>　　　　初讀宋易覺不合乃去而為漢易故其説以</span><br/>
<span class='tline' id='l21' data-llen='455:478'>　　　　象為主考左傳韓起適魯見易象春秋古人</span><br/>
<span class='tline' id='l22' data-llen='478:502'>　　　　既以象名知象為易之本㫖故大𫝊曰易也</span><br/>
<span class='tline' id='l23' data-llen='502:525'>　　　　者象也象也者像也王弼以下變而談理陳</span><br/>
<span class='tline' id='l24' data-llen='525:548'>　　　　摶以下變而言數所謂各明一義者也後人</span><br/>
<span class='tline' id='l25' data-llen='548:574'><a onclick="displayPageImage('KR1a0098', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='574:597'>　　　　併而一之概稱象數於是喜為杳冥之説者</span><br/>
<span class='tline' id='l27' data-llen='597:620'>　　　　併而掃之惡言象數明人之易言數者入道</span><br/>
<span class='tline' id='l28' data-llen='620:643'>　　　　家言理者入釋氏職是故矣過作此書雖未</span><br/>
<span class='tline' id='l29' data-llen='643:666'>　　　　能全復漢學而義必考古實勝支離恍惚之</span><br/>
<span class='tline' id='l30' data-llen='666:689'>　　　　談其據舊説以正今文者凡證字一百有一</span><br/>
<span class='tline' id='l31' data-llen='689:712'>　　　　證音三十有八證句二十有六證脱字七十</span><br/>
<span class='tline' id='l32' data-llen='712:735'>　　　　有九證衍文三十證當移置者三十有二證</span><br/>
<span class='tline' id='l33' data-llen='735:758'>　　　　舊以不誤為誤者三所據之書如郭京之偽</span><br/>
<span class='tline' id='l34' data-llen='758:784'><a onclick="displayPageImage('KR1a0098', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='784:807'>　　　　托舊本吳澄之妄改古經槩用援引不免輕</span><br/>
<span class='tline' id='l36' data-llen='807:830'>　　　　信又如坤卦小象但知魏志之作初六履霜</span><br/>
<span class='tline' id='l37' data-llen='830:853'>　　　　不知後漢書之實作履霜堅冰亦間有未審</span><br/>
<span class='tline' id='l38' data-llen='853:876'>　　　　然皆援據前聞非由臆造又但注某字據某</span><br/>
<span class='tline' id='l39' data-llen='876:899'>　　　　書當作某亦不敢擅改經文猶屬謹嚴在明</span><br/>
<span class='tline' id='l40' data-llen='899:922'>　　　　人易説之中固卓然翹楚矣乾隆四十五年</span><br/>
<span class='tline' id='l41' data-llen='922:933'>　　　　十月恭校上</span><br/>
<span class='tline' id='l42' data-llen='933:965'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l43' data-llen='965:991'><a onclick="displayPageImage('KR1a0098', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='991:1017'>　　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l46' data-llen='1037:1063'><a onclick="displayPageImage('KR1a0098', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l47' data-llen='1063:1073'>周易象㫖决録私識</span><br/>
<span class='tline' id='l48' data-llen='1073:1096'>門人問於先生曰子之象㫖是有象之象也其於無象</span><br/>
<span class='tline' id='l49' data-llen='1096:1119'>之象奈何曰無象之前萬象森然已備是隂含陽也有</span><br/>
<span class='tline' id='l50' data-llen='1119:1142'>象之後則其理定而不移矣其變動積分之數㡬兆甚</span><br/>
<span class='tline' id='l51' data-llen='1142:1160'>微而不可示人耳分有無者世儒之陋也</span><br/>
<span class='tline' id='l52' data-llen='1160:1183'>門人問於先生曰子書明象之㫖而已而旁擊諸家不</span><br/>
<span class='tline' id='l53' data-llen='1183:1196'>好辯乎哉曰不直則道不見</span><br/>
<span class='tline' id='l54' data-llen='1196:1220'>又問曰象㫖以明易也採諸家之説而萃其中此於潔浄</span><br/>
<span class='tline' id='l55' data-llen='1220:1246'><a onclick="displayPageImage('KR1a0098', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l56' data-llen='1246:1269'>之體不妨乎曰始吾欲為或問而以其說歸焉繼欲省</span><br/>
<span class='tline' id='l57' data-llen='1269:1292'>學者兩讀而不果也有繼我而作者其猶我之志也夫</span><br/>
<span class='tline' id='l58' data-llen='1292:1315'>問曰子於易繋而必以象解之何也曰言皆因象而生</span><br/>
<span class='tline' id='l59' data-llen='1315:1338'>者也聖人不昌虚言升菴楊子昔謂我曰繫畫以象解</span><br/>
<span class='tline' id='l60' data-llen='1338:1361'>殆自子始乎子為謝楊子曰夫古有之矣引而不發今</span><br/>
<span class='tline' id='l61' data-llen='1361:1369'>相為廓大之耳</span><br/>
<span class='tline' id='l62' data-llen='1369:1392'>問曰繫之數不已細乎曰吾罪也夫吾罪也夫夫天地</span><br/>
<span class='tline' id='l63' data-llen='1392:1415'>密移孔子之没垂二千年達其盈虚消長之則者獨邵</span><br/>
<span class='tline' id='l64' data-llen='1415:1441'><a onclick="displayPageImage('KR1a0098', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l65' data-llen='1441:1464'>子止矣仲敬劉子間語我以端緒而未進我不敢秘也</span><br/>
<span class='tline' id='l66' data-llen='1464:1487'>有能通其說者皇帝王伯之業財成輔相之道亦因可</span><br/>
<span class='tline' id='l67' data-llen='1487:1498'>見吾何敢秘其端緒哉</span><br/>
<span class='tline' id='l68' data-llen='1498:1521'>問曰子之序所校證字者一百一證音者三十八證句</span><br/>
<span class='tline' id='l69' data-llen='1521:1544'>者二十六證脫字者七十九證衍文者三十證移置者</span><br/>
<span class='tline' id='l70' data-llen='1544:1567'>三十二舊以為誤今證還其舊者三舊分段不明今正</span><br/>
<span class='tline' id='l71' data-llen='1567:1590'>之十傳附經者一條分綱下而註之確菴曽公欲别置</span><br/>
<span class='tline' id='l72' data-llen='1590:1613'>卷首則何如曰始吾懼夫以鑿空疑我也故必有所據</span><br/>
<span class='tline' id='l73' data-llen='1613:1639'><a onclick="displayPageImage('KR1a0098', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='1639:1662'>而後敢亦懼夫人之臆說經也故序首先見之確菴公</span><br/>
<span class='tline' id='l75' data-llen='1662:1685'>欲别置首卷猶吾意也而讀序者氣脈益聨絡矣從確</span><br/>
<span class='tline' id='l76' data-llen='1685:1691'>菴公可也</span><br/>
<span class='tline' id='l77' data-llen='1691:1706'>證字一百一<span class='krp-note'>卦遺十/二字</span></span><br/>
<span class='tline' id='l78' data-llen='1706:1725'>乾<span class='krp-note'>據趙氏/健作<img height='20' width='20' alt='&amp;KR3687' title='KR3687' src='https://raw.githubusercontent.com/kanripo/KR-Gaiji/master/images/KR3687.png'/></span></span><br/>
<span class='tline' id='l79' data-llen='1725:1768'>坤<span class='krp-note'>據魏文帝紀作初六履霜據鄒志完禮深衣作兼/直其敬據荀虞姚信蜀才作隂凝嫌據九家作</span></span><br/>
<span class='tline' id='l80' data-llen='1768:1786'>屯<span class='krp-note'>據虞翻王肅作/即麓據鄭作機</span></span><br/>
<span class='tline' id='l81' data-llen='1786:1804'>訟<span class='krp-note'>據鄭氏作至惙/據鄭氏作三拖</span></span><br/>
<span class='tline' id='l82' data-llen='1804:1830'><a onclick="displayPageImage('KR1a0098', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l83' data-llen='1830:1851'>師<span class='krp-note'>據崔憬子夏傳作大/人據郭京作執之</span></span><br/>
<span class='tline' id='l84' data-llen='1851:1885'>小畜<span class='krp-note'>據說文陸氏作說輹據馬融作恤去/據孟荀一行作既望據簡輔作礙</span></span><br/>
<span class='tline' id='l85' data-llen='1885:1897'>履<span class='krp-note'>據荀爽/作考詳</span></span><br/>
<span class='tline' id='l86' data-llen='1897:1918'>泰<span class='krp-note'>據漢書陸徳明作包/㐬據郭京作反實</span></span><br/>
<span class='tline' id='l87' data-llen='1918:1930'>謙<span class='krp-note'>據郭京/侵作征</span></span><br/>
<span class='tline' id='l88' data-llen='1930:1951'>豫<span class='krp-note'>據姚信從日作旴豫/據僧二行作用盍</span></span><br/>
<span class='tline' id='l89' data-llen='1951:1966'>噬嗑<span class='krp-note'>據蔡邕石/經作電雷</span></span><br/>
<span class='tline' id='l90' data-llen='1966:1978'>賁<span class='krp-note'>據郭京/作小利</span></span><br/>
<span class='tline' id='l91' data-llen='1978:2004'><a onclick="displayPageImage('KR1a0098', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span><br/>
<span class='tline' id='l92' data-llen='2004:2018'>復<span class='krp-note'>據鄭氏晁/氏作顰復</span></span><br/>
<span class='tline' id='l93' data-llen='2018:2030'>无妄<span class='krp-note'>據馬氏/作右</span></span><br/>
<span class='tline' id='l94' data-llen='2030:2044'>大畜<span class='krp-note'>據王延夀/作荷天</span></span><br/>
<span class='tline' id='l95' data-llen='2044:2057'>大過<span class='krp-note'>據郭京/作少夫</span></span><br/>
<span class='tline' id='l96' data-llen='2057:2074'>坎<span class='krp-note'>據古文作檢據/鄭氏祇作坻</span></span><br/>
<span class='tline' id='l97' data-llen='2074:2099'>咸<span class='krp-note'>據子夏作咸<img height='20' width='20' alt='&amp;KR2129' title='KR2129' src='https://raw.githubusercontent.com/kanripo/KR-Gaiji/master/images/KR2129.png'/>/據虞翻作咸䩉</span></span><br/>
<span class='tline' id='l98' data-llen='2099:2119'>恒<span class='krp-note'>據禮緇衣作德偵/據虞張本作震恒</span></span><br/>
<span class='tline' id='l99' data-llen='2119:2130'>大壯<span class='krp-note'>據陸/作埸</span></span><br/>
<span class='tline' id='l100' data-llen='2130:2156'><a onclick="displayPageImage('KR1a0098', 'WYG', '000-7a' );" name="000-7a" class="pb">[000-7a] <img width="20"  src="/static/img/kanseki-5.png"/></a></span><br/>
<span class='tline' id='l101' data-llen='2156:2195'>晉<span class='krp-note'>據鄭作崔如據說文作衆<img height='20' width='20' alt='&amp;KR0008' title='KR0008' src='https://raw.githubusercontent.com/kanripo/KR-Gaiji/master/images/KR0008.png'/>據子/夏作碩䑕據孟馬鄭虞王作矢得</span></span><br/>
<span class='tline' id='l102' data-llen='2195:2217'>明夷<span class='krp-note'>據馬王作般據子夏/作枡據蜀才作其</span></span><br/>
<span class='tline' id='l103' data-llen='2217:2229'>家人<span class='krp-note'>據劉向/作熇</span></span><br/>
<span class='tline' id='l104' data-llen='2229:2241'>蹇<span class='krp-note'>據郭京/作來正</span></span><br/>
<span class='tline' id='l105' data-llen='2241:2264'>暌<span class='krp-note'>據左傳作宼張據京馬/鄭王翟子元作說壼</span></span><br/>
<span class='tline' id='l106' data-llen='2264:2278'>益<span class='krp-note'>據虞孟晁/氏作偏辭</span></span><br/>
<span class='tline' id='l107' data-llen='2278:2292'>夬<span class='krp-note'>據蜀才虞/翻作莞睦</span></span><br/>
<span class='tline' id='l108' data-llen='2292:2317'>姤<span class='krp-note'>據李茂欽作彳亍據李茂/欽作句據郭京作失魚</span></span><br/>
<span class='tline' id='l109' data-llen='2317:2343'><a onclick="displayPageImage('KR1a0098', 'WYG', '000-7b' );" name="000-7b" class="pb">[000-7b] <img width="20"  src="/static/img/kanseki-5.png"/></a></span><br/>
<span class='tline' id='l110' data-llen='2343:2365'>萃<span class='krp-note'>據鄭氏蜀才作一屋/據虞翻陸希聲作資</span></span><br/>
<span class='tline' id='l111' data-llen='2365:2384'>升<span class='krp-note'>據說文/作<img height='20' width='20' alt='&amp;KR0008' title='KR0008' src='https://raw.githubusercontent.com/kanripo/KR-Gaiji/master/images/KR0008.png'/>升</span></span><br/>
<span class='tline' id='l112' data-llen='2384:2397'>困<span class='krp-note'>據荀王陸/作臲硊</span></span><br/>
<span class='tline' id='l113' data-llen='2397:2409'>井<span class='krp-note'>據俞玉/吾作汲</span></span><br/>
<span class='tline' id='l114' data-llen='2409:2423'>震<span class='krp-note'>據荀氏遂/泥作隊泥</span></span><br/>
<span class='tline' id='l115' data-llen='2423:2463'>艮<span class='krp-note'>據古文晁項彖傳作艮背據子夏作枡隨據/孟喜荀氏作裂作腎據公羊及虞氏作閽心</span></span><br/>
<span class='tline' id='l116' data-llen='2463:2484'>漸<span class='krp-note'>據晁氏作于般據楊/敬仲仍作漸于陸</span></span><br/>
<span class='tline' id='l117' data-llen='2484:2532'>豐<span class='krp-note'>據孟喜六二作見主據姚信九三作右股據漢書說/文作豐屋據鄭𤣥作天瘵據鄭𤣥王肅作祥也據林</span></span><br/>
<span class='tline' id='l118' data-llen='2532:2558'><a onclick="displayPageImage('KR1a0098', 'WYG', '000-8a' );" name="000-8a" class="pb">[000-8a] <img width="20"  src="/static/img/kanseki-5.png"/></a></span><br/>
<span class='tline' id='l119' data-llen='2558:2571'><span class='krp-note'>栗作亨據/鄭氏作戕</span></span><br/>
<span class='tline' id='l120' data-llen='2571:2582'>旅<span class='krp-note'>據胡氏/作已</span></span><br/>
<span class='tline' id='l121' data-llen='2582:2611'>中孚<span class='krp-note'>據金君卿作變據子夏陸績/作縻之據京氏晁氏作近望</span></span><br/>
<span class='tline' id='l122' data-llen='2611:2624'>小過<span class='krp-note'>據郭京/作已止</span></span><br/>
<span class='tline' id='l123' data-llen='2624:2669'>繫辭<span class='krp-note'>據樂記潤作奮據虞翻作之象作變而玩據劉績/及本章上文例作言補過據鄭本作及終京房作</span></span><br/>
<span class='tline' id='l124' data-llen='2669:2702'><span class='krp-note'>不留據虞翻作變天據姚信作典體/據桓元明僧紹作仁據郭京作不動</span></span><br/>
<span class='tline' id='l125' data-llen='2702:2747'>說卦<span class='krp-note'>據郭京作居之據王大古巽為手艮為股據俞琰/坤為衲據干寳震為驤據鄭虞周禮車人作宣髪</span></span><br/>
<span class='tline' id='l126' data-llen='2747:2774'><span class='krp-note'>據俞琰離冐下從目據爾雅/朱子發艮作豹據鄭氏作黚</span></span><br/>
<span class='tline' id='l127' data-llen='2774:2800'><a onclick="displayPageImage('KR1a0098', 'WYG', '000-8b' );" name="000-8b" class="pb">[000-8b] <img width="20"  src="/static/img/kanseki-5.png"/></a></span><br/>
<span class='tline' id='l128' data-llen='2800:2814'>兊<span class='krp-note'>據鄭氏魯/詩羊作陽</span></span><br/>
<span class='tline' id='l129' data-llen='2814:2831'>九家震<span class='krp-note'>依吴氏玉作/圭鵠作鶴</span></span><br/>
<span class='tline' id='l130' data-llen='2831:2843'>巽<span class='krp-note'>據吴氏/鸛作鴻</span></span><br/>
<span class='tline' id='l131' data-llen='2843:2855'>艮<span class='krp-note'>據吴氏/狐作豹</span></span><br/>
<span class='tline' id='l132' data-llen='2855:2867'>兊<span class='krp-note'>據宋衷/常作虎</span></span><br/>
<span class='tline' id='l133' data-llen='2867:2880'>雜卦<span class='krp-note'>據孫奕/示兒編</span></span><br/>
<span class='tline' id='l134' data-llen='2880:2893'>明夷<span class='krp-note'>誅作昩/據朱義</span></span><br/>
<span class='tline' id='l135' data-llen='2893:2905'>大壯<span class='krp-note'>止作已/仝上</span></span><br/>
<span class='tline' id='l136' data-llen='2905:2931'><a onclick="displayPageImage('KR1a0098', 'WYG', '000-9a' );" name="000-9a" class="pb">[000-9a] <img width="20"  src="/static/img/kanseki-5.png"/></a></span><br/>
<span class='tline' id='l137' data-llen='2931:2945'>證音三十八<span class='krp-note'>卦遺/八音</span></span><br/>
<span class='tline' id='l138' data-llen='2945:2961'>乾<span class='krp-note'>據項平甫時/舍之舍去讀</span></span><br/>
<span class='tline' id='l139' data-llen='2961:2977'>蒙<span class='krp-note'>據王晦叔為/寇之為去讀</span></span><br/>
<span class='tline' id='l140' data-llen='2977:3005'>需<span class='krp-note'>據鄭氏位乎之位音涖據荀/爽雖不當位之當以平聲讀</span></span><br/>
<span class='tline' id='l141' data-llen='3005:3020'>否<span class='krp-note'>據俞氏正當/之當平讀</span></span><br/>
<span class='tline' id='l142' data-llen='3020:3035'>隨<span class='krp-note'>據何氏告蒙/約舍音捨</span></span><br/>
<span class='tline' id='l143' data-llen='3035:3049'>蠱<span class='krp-note'>據俞氏先/後皆去聲</span></span><br/>
<span class='tline' id='l144' data-llen='3049:3076'>觀<span class='krp-note'>據陸德明彖辭傳觀平讀者/二爻平讀者五去讀者一</span></span><br/>
<span class='tline' id='l145' data-llen='3076:3102'><a onclick="displayPageImage('KR1a0098', 'WYG', '000-9b' );" name="000-9b" class="pb">[000-9b] <img width="20"  src="/static/img/kanseki-5.png"/></a></span><br/>
<span class='tline' id='l146' data-llen='3102:3122'>噬嗑<span class='krp-note'>據何氏告蒙約不/當得當俱平讀</span></span><br/>
<span class='tline' id='l147' data-llen='3122:3138'>剝<span class='krp-note'>據俞氏易剥/也之剥音撲</span></span><br/>
<span class='tline' id='l148' data-llen='3138:3163'>大畜<span class='krp-note'>據俞氏上從上聲讀據/陸氏利己之已夷止讀</span></span><br/>
<span class='tline' id='l149' data-llen='3163:3176'>暌<span class='krp-note'>據劉績惡/人去讀</span></span><br/>
<span class='tline' id='l150' data-llen='3176:3190'>家人<span class='krp-note'>據馬融假/古雅反</span></span><br/>
<span class='tline' id='l151' data-llen='3190:3205'>蹇<span class='krp-note'>據義當位依/廣韻平讀</span></span><br/>
<span class='tline' id='l152' data-llen='3205:3226'>解<span class='krp-note'>據卦義作上讀據釋/文且乗之乗平讀</span></span><br/>
<span class='tline' id='l153' data-llen='3226:3241'>姤<span class='krp-note'>據俞琰舍命/之舎去讀</span></span><br/>
<span class='tline' id='l154' data-llen='3241:3268'><a onclick="displayPageImage('KR1a0098', 'WYG', '000-10a' );" name="000-10a" class="pb">[000-10a] <img width="20"  src="/static/img/kanseki-5.png"/></a></span><br/>
<span class='tline' id='l155' data-llen='3268:3281'>升<span class='krp-note'>據陸氏亨/于平讀</span></span><br/>
<span class='tline' id='l156' data-llen='3281:3294'>井<span class='krp-note'>據程傳時/舎上讀</span></span><br/>
<span class='tline' id='l157' data-llen='3294:3309'>革<span class='krp-note'>據朱子發已/者作紀讀</span></span><br/>
<span class='tline' id='l158' data-llen='3309:3322'>震<span class='krp-note'>據荀氏作/隊平讀</span></span><br/>
<span class='tline' id='l159' data-llen='3322:3335'>歸妹<span class='krp-note'>據李氏/當平讀</span></span><br/>
<span class='tline' id='l160' data-llen='3335:3348'>豐<span class='krp-note'>據馬假作/古雅反</span></span><br/>
<span class='tline' id='l161' data-llen='3348:3362'>巽<span class='krp-note'>據陸俞先/後俱去讀</span></span><br/>
<span class='tline' id='l162' data-llen='3362:3392'>繋辭<span class='krp-note'>據孟喜霆音蜒讀據朱語類其/要作平讀據吴幼清勞卦讀</span></span><br/>
<span class='tline' id='l163' data-llen='3392:3419'><a onclick="displayPageImage('KR1a0098', 'WYG', '000-10b' );" name="000-10b" class="pb">[000-10b] <img width="20"  src="/static/img/kanseki-5.png"/></a></span><br/>
<span class='tline' id='l164' data-llen='3419:3433'>證句二十六<span class='krp-note'>卦遺/五句</span></span><br/>
<span class='tline' id='l165' data-llen='3433:3447'>坤<span class='krp-note'>據虞翻後/得主為句</span></span><br/>
<span class='tline' id='l166' data-llen='3447:3466'>履<span class='krp-note'>據俞琰視履為句/考祥其旋為句</span></span><br/>
<span class='tline' id='l167' data-llen='3466:3491'>否<span class='krp-note'>據俞琰以匪人不利為句/據楊氏包承小人為句</span></span><br/>
<span class='tline' id='l168' data-llen='3491:3508'>隨<span class='krp-note'>據爻辭象傳功/也二字為句</span></span><br/>
<span class='tline' id='l169' data-llen='3508:3523'>復<span class='krp-note'>據陸氏以剛/反動為句</span></span><br/>
<span class='tline' id='l170' data-llen='3523:3549'>无妄<span class='krp-note'>據簡氏以不耕不菑為句/據王閏玉以物與為句</span></span><br/>
<span class='tline' id='l171' data-llen='3549:3566'>大畜<span class='krp-note'>據鄭𤣥管輅/日新絶句</span></span><br/>
<span class='tline' id='l172' data-llen='3566:3593'><a onclick="displayPageImage('KR1a0098', 'WYG', '000-11a' );" name="000-11a" class="pb">[000-11a] <img width="20"  src="/static/img/kanseki-5.png"/></a></span><br/>
<span class='tline' id='l173' data-llen='3593:3606'>坎<span class='krp-note'>據象尊酒/簋貳句</span></span><br/>
<span class='tline' id='l174' data-llen='3606:3623'>明夷<span class='krp-note'>據項氏疾貞/之貞自為句</span></span><br/>
<span class='tline' id='l175' data-llen='3623:3650'>損<span class='krp-note'>據晁氏客語九二弗損句據/舊讀及横渠或益之為句</span></span><br/>
<span class='tline' id='l176' data-llen='3650:3664'>益<span class='krp-note'>據九五六/三有孚句</span></span><br/>
<span class='tline' id='l177' data-llen='3664:3680'>困<span class='krp-note'>據龍困而不/失其所為句</span></span><br/>
<span class='tline' id='l178' data-llen='3680:3697'>井<span class='krp-note'>據彖傳汔至亦/未繘井為句</span></span><br/>
<span class='tline' id='l179' data-llen='3697:3723'>旅<span class='krp-note'>據俞氏六三貞自為句據/六二爻辭喪童僕貞為句</span></span><br/>
<span class='tline' id='l180' data-llen='3723:3736'>兊<span class='krp-note'>據俞氏介/讀為句</span></span><br/>
<span class='tline' id='l181' data-llen='3736:3763'><a onclick="displayPageImage('KR1a0098', 'WYG', '000-11b' );" name="000-11b" class="pb">[000-11b] <img width="20"  src="/static/img/kanseki-5.png"/></a></span><br/>
<span class='tline' id='l182' data-llen='3763:3786'>渙<span class='krp-note'>據象傳渙其血為讀去/逖出為讀无咎為句</span></span><br/>
<span class='tline' id='l183' data-llen='3786:3816'>小過<span class='krp-note'>據王深甫胡一桂九三弗過為/句據俞琰九四十四字七句</span></span><br/>
<span class='tline' id='l184' data-llen='3816:3836'>繋辭<span class='krp-note'>據漢書及說文其/稱名也雜為句</span></span><br/>
<span class='tline' id='l185' data-llen='3836:3852'>證脫字七十九<span class='krp-note'>卦遺四/脫字</span></span><br/>
<span class='tline' id='l186' data-llen='3852:3867'>謙<span class='krp-note'>據說苑有終/下脫吉字</span></span><br/>
<span class='tline' id='l187' data-llen='3867:3886'>賁<span class='krp-note'>據郭京天文下脫/剛柔交錯四字</span></span><br/>
<span class='tline' id='l188' data-llen='3886:3905'>咸<span class='krp-note'>據荀卿咸感下脫/以髙下下四字</span></span><br/>
<span class='tline' id='l189' data-llen='3905:3920'>蹇<span class='krp-note'>據鄭氏宜待/下脫時字</span></span><br/>
<span class='tline' id='l190' data-llen='3920:3947'><a onclick="displayPageImage('KR1a0098', 'WYG', '000-12a' );" name="000-12a" class="pb">[000-12a] <img width="20"  src="/static/img/kanseki-5.png"/></a></span><br/>
<span class='tline' id='l191' data-llen='3947:3969'>解<span class='krp-note'>據李鼎祚彖傳其來/復上脫無所往三字</span></span><br/>
<span class='tline' id='l192' data-llen='3969:4000'>井<span class='krp-note'>據郭京徐氏王昭素彖傳不改井/下脫无䘮无得往來井井八字</span></span><br/>
<span class='tline' id='l193' data-llen='4000:4014'>漸<span class='krp-note'>據郭京俗/上脫風字</span></span><br/>
<span class='tline' id='l194' data-llen='4014:4029'>歸妹<span class='krp-note'>據陸氏所/下脫以字</span></span><br/>
<span class='tline' id='l195' data-llen='4029:4047'>豐<span class='krp-note'>據九四傳行也/上脫志以二字</span></span><br/>
<span class='tline' id='l196' data-llen='4047:4067'>巽<span class='krp-note'>據郭晁何申命下/脫命乃行也四字</span></span><br/>
<span class='tline' id='l197' data-llen='4067:4084'>渙<span class='krp-note'>據郭京乗木上/脫利貞二字</span></span><br/>
<span class='tline' id='l198' data-llen='4084:4100'>小過<span class='krp-note'>據郭京是以/下脫可字</span></span><br/>
<span class='tline' id='l199' data-llen='4100:4127'><a onclick="displayPageImage('KR1a0098', 'WYG', '000-12b' );" name="000-12b" class="pb">[000-12b] <img width="20"  src="/static/img/kanseki-5.png"/></a></span><br/>
<span class='tline' id='l200' data-llen='4127:4172'>繫辭<span class='krp-note'>據虞翻是故吉㓙下脫悔吝二字據荀恱漢紀蔡/氏立成器下脫象字據漢藝文志弦木上脫古者</span></span><br/>
<span class='tline' id='l201' data-llen='4172:4193'><span class='krp-note'>二字據范不威下脫/小字不懲下脫大字</span></span><br/>
<span class='tline' id='l202' data-llen='4193:4240'>序卦<span class='krp-note'>㨿郭京蒙也上脫蒙字比也上脫親字據王弼畧例/履下脫履者禮也四字據一行易纂可觀上脫隂陽</span></span><br/>
<span class='tline' id='l203' data-llen='4240:4287'><span class='krp-note'>養萬物必訟而成之君臣養萬民亦訟而成之二十字/據王昭素麗也下脫麗必有所感故受之以咸咸者感</span></span><br/>
<span class='tline' id='l204' data-llen='4287:4296'><span class='krp-note'>也十/四字</span></span><br/>
<span class='tline' id='l205' data-llen='4296:4312'>雜卦<span class='krp-note'>據荀本多故/下脫也字</span></span><br/>
<span class='tline' id='l206' data-llen='4312:4327'>證衍文三十<span class='krp-note'>卦遺五/衍文</span></span><br/>
<span class='tline' id='l207' data-llen='4327:4339'>觀<span class='krp-note'>據陸晁/衍以字</span></span><br/>
<span class='tline' id='l208' data-llen='4339:4366'><a onclick="displayPageImage('KR1a0098', 'WYG', '000-13a' );" name="000-13a" class="pb">[000-13a] <img width="20"  src="/static/img/kanseki-5.png"/></a></span><br/>
<span class='tline' id='l209' data-llen='4366:4392'>離<span class='krp-note'>據卦體中下衍正字據古/文鄭薛晁不嗟下衍㓙字</span></span><br/>
<span class='tline' id='l210' data-llen='4392:4408'>夬<span class='krp-note'>據宋咸本未/光上衍中字</span></span><br/>
<span class='tline' id='l211' data-llen='4408:4423'>萃<span class='krp-note'>據陸朱末光/上衍志字</span></span><br/>
<span class='tline' id='l212' data-llen='4423:4441'>鼎<span class='krp-note'>據郭京上帝下/衍而大亨三字</span></span><br/>
<span class='tline' id='l213' data-llen='4441:4457'>艮<span class='krp-note'>據朱語録中/正之正羨文</span></span><br/>
<span class='tline' id='l214' data-llen='4457:4478'>豐<span class='krp-note'>據說苑人乎下衍而/况於鬼神乎六字</span></span><br/>
<span class='tline' id='l215' data-llen='4478:4494'>旅<span class='krp-note'>據石磵易衍/下小亨二字</span></span><br/>
<span class='tline' id='l216' data-llen='4494:4506'>渙<span class='krp-note'>渙王居/之渙衍</span></span><br/>
<span class='tline' id='l217' data-llen='4506:4533'><a onclick="displayPageImage('KR1a0098', 'WYG', '000-13b' );" name="000-13b" class="pb">[000-13b] <img width="20"  src="/static/img/kanseki-5.png"/></a></span><br/>
<span class='tline' id='l218' data-llen='4533:4551'>中孚<span class='krp-note'>據郭京信及下/衍豚魚二字</span></span><br/>
<span class='tline' id='l219' data-llen='4551:4575'>小過<span class='krp-note'>據俞氏吉上衍大字據/郭京小事下衍吉字</span></span><br/>
<span class='tline' id='l220' data-llen='4575:4610'>繫辭<span class='krp-note'>據郭京吕氏事業下衍是故夫象四/字據王弼畧例研諸下衍侯之二字</span></span><br/>
<span class='tline' id='l221' data-llen='4610:4627'>序卦<span class='krp-note'>據鄭氏履下/衍而泰二字</span></span><br/>
<span class='tline' id='l222' data-llen='4627:4637'>證誤今移置三十二</span><br/>
<span class='tline' id='l223' data-llen='4637:4657'>小過<span class='krp-note'>據程傳有飛鳥之/象焉誤入彖傳</span></span><br/>
<span class='tline' id='l224' data-llen='4657:4676'>咸<span class='krp-note'>據荀卿男下女上/柔上而剛下之</span></span><br/>
<span class='tline' id='l225' data-llen='4676:4702'>繋辭<span class='krp-note'>據班氏程朱天一二十字/改韓康伯本移天數上</span></span><br/>
<span class='tline' id='l226' data-llen='4702:4729'><a onclick="displayPageImage('KR1a0098', 'WYG', '000-14a' );" name="000-14a" class="pb">[000-14a] <img width="20"  src="/static/img/kanseki-5.png"/></a></span><br/>
<span class='tline' id='l227' data-llen='4729:4753'><span class='krp-note'>據朱義天數五四十四字/改韓康伯本移大衍上</span></span><br/>
<span class='tline' id='l228' data-llen='4753:4782'><span class='krp-note'>據俞琰是故易者象也三十五/字移取夬之下十六卦十八爻</span></span><br/>
<span class='tline' id='l229' data-llen='4782:4829'><span class='krp-note'>據吴幼清以上下經序卦之次定其先後為諸爻文言/以上繋否九五繼坤卦文言後為次一同人九五為次</span></span><br/>
<span class='tline' id='l230' data-llen='4829:4876'><span class='krp-note'>二大有上九為次三謙九三為次四豫六二為次五噬/嗑初九為次六上九為次七復初九為次八大過初六</span></span><br/>
<span class='tline' id='l231' data-llen='4876:4923'><span class='krp-note'>為次九上經八卦九爻正其次者一取於下繋者五咸/九四次十解六三次十一上六次十二損六三次十三</span></span><br/>
<span class='tline' id='l232' data-llen='4923:4970'><span class='krp-note'>益上九次十四困六三次十五鼎九四次十六節初九/次十七中孚九二次十八下經八卦九爻正其次者三</span></span><br/>
<span class='tline' id='l233' data-llen='4970:4981'><span class='krp-note'>取於上/繫者三</span></span><br/>
<span class='tline' id='l234' data-llen='4981:4997'>說卦<span class='krp-note'>據郭雍為曳/移輿也下</span></span><br/>
<span class='tline' id='l235' data-llen='4997:5024'><a onclick="displayPageImage('KR1a0098', 'WYG', '000-14b' );" name="000-14b" class="pb">[000-14b] <img width="20"  src="/static/img/kanseki-5.png"/></a></span><br/>
<span class='tline' id='l236' data-llen='5024:5052'><span class='krp-note'>據郭雍多眚移心病下以巽離/例為月依簡輔在為水之下</span></span><br/>
<span class='tline' id='l237' data-llen='5052:5097'>雜卦<span class='krp-note'>據蔡氏頥養正也移大過顛也下既濟定也次之/未濟男之窮也歸妹女之終也次之漸女歸待男</span></span><br/>
<span class='tline' id='l238' data-llen='5097:5133'><span class='krp-note'>行也次之姤遇也柔遇剛也次之夬决也/剛决柔也君子道長小人道憂也次之</span></span><br/>
<span class='tline' id='l239' data-llen='5133:5145'>舊以為誤今證還其舊三</span><br/>
<span class='tline' id='l240' data-llen='5145:5161'><span class='krp-note'>據李鼎祚乾九/四重剛非衍</span></span><br/>
<span class='tline' id='l241' data-llen='5161:5175'><span class='krp-note'>據孔疏開而/當名非誤</span></span><br/>
<span class='tline' id='l242' data-llen='5175:5193'><span class='krp-note'>據韓康伯其出入/以度外内非脫</span></span><br/>
<span class='tline' id='l243' data-llen='5193:5208'>舊分段不明今正之十傳附經一</span><br/>
<span class='tline' id='l244' data-llen='5208:5235'><a onclick="displayPageImage('KR1a0098', 'WYG', '000-15a' );" name="000-15a" class="pb">[000-15a] <img width="20"  src="/static/img/kanseki-5.png"/></a></span><br/>
<span class='tline' id='l245' data-llen='5235:5259'><span class='krp-note'>據俞氏君子以成德為行/日可見之行也當分釋</span></span><br/>
<span class='tline' id='l246' data-llen='5259:5282'>一日問先生子之取升陽子也以易為無不有而施由</span><br/>
<span class='tline' id='l247' data-llen='5282:5305'>身始也今位諸畢簡何也曰漢儒言經而傳諸䜟希世</span><br/>
<span class='tline' id='l248' data-llen='5305:5328'>之陋也吾敢也乎哉雖然猶班班乎錯出汰而未盡也</span><br/>
<span class='tline' id='l249' data-llen='5328:5339'>孔竅其辭而括其密爾</span><br/>
<span class='tline' id='l250' data-llen='5339:5362'>問曰程朱二先生何為不及象數也程先生陋漢儒而</span><br/>
<span class='tline' id='l251' data-llen='5362:5385'>過者也朱先生有其意矣事無實證虚理易差先生常</span><br/>
<span class='tline' id='l252' data-llen='5385:5408'>以詔門人故曰先見象數方說得理然而有所遺者將</span><br/>
<span class='tline' id='l253' data-llen='5408:5435'><a onclick="displayPageImage('KR1a0098', 'WYG', '000-15b' );" name="000-15b" class="pb">[000-15b] <img width="20"  src="/static/img/kanseki-5.png"/></a></span><br/>
<span class='tline' id='l254' data-llen='5435:5444'>無待我後之人乎</span><br/>
<span class='tline' id='l255' data-llen='5444:5467'>希聖造學禮侍先生曰日吾授朴也易盖至頥而悟古</span><br/>
<span class='tline' id='l256' data-llen='5467:5490'>之學也蒙言養正而頥舉其功盖不出於言語飲食矣</span><br/>
<span class='tline' id='l257' data-llen='5490:5513'>良知之法莫先於此矣故欲食則鮑魚不進能言則行</span><br/>
<span class='tline' id='l258' data-llen='5513:5536'>人授辭然則象㫖増入乎曰古之教者引而不發三隅</span><br/>
<span class='tline' id='l259' data-llen='5536:5545'>之反將在讀者乎</span><br/>
<span class='tline' id='l260' data-llen='5545:5568'>問曰子言無象之象也于何而觀象乎曰古之人盖有</span><br/>
<span class='tline' id='l261' data-llen='5568:5591'>矣不出牖窺天道古之人盖有矣曰不觀象則于何而</span><br/>
<span class='tline' id='l262' data-llen='5591:5618'><a onclick="displayPageImage('KR1a0098', 'WYG', '000-16a' );" name="000-16a" class="pb">[000-16a] <img width="20"  src="/static/img/kanseki-5.png"/></a></span><br/>
<span class='tline' id='l263' data-llen='5618:5641'>自作元命乎古之人盖有矣先天而天弗違天且弗違</span><br/>
<span class='tline' id='l264' data-llen='5641:5664'>是也是故移星易宿龍蛇起陸天反地覆者此夫宇宙</span><br/>
<span class='tline' id='l265' data-llen='5664:5687'>在手萬化生心者耶又何觀也曰子謂古人也者古何</span><br/>
<span class='tline' id='l266' data-llen='5687:5710'>人也曰聖而不可知之神也夫神與聖亦少異矣故曰</span><br/>
<span class='tline' id='l267' data-llen='5710:5733'>乃聖乃神混而一之儒者之過也鼓之舞之而後盡神</span><br/>
<span class='tline' id='l268' data-llen='5733:5756'>周公之材藝孔子之多能鼓舞盡神者也故曰禹入聖</span><br/>
<span class='tline' id='l269' data-llen='5756:5771'>域而不優混而一之儒者之過也</span><br/>
<span class='tline' id='l271' data-llen='5791:5818'><a onclick="displayPageImage('KR1a0098', 'WYG', '000-17a' );" name="000-17a" class="pb">[000-17a] <img width="20"  src="/static/img/kanseki-5.png"/></a></span><br/>
<span class='tline' id='l272' data-llen='5818:5828'>周易象㫖决録原序</span><br/>
<span class='tline' id='l273' data-llen='5828:5851'>伏羲作易始畫八卦有畫無文盖造化之影堪輿之鏡</span><br/>
<span class='tline' id='l274' data-llen='5851:5888'>也其曰易者取諸廬<img height='20' width='20' alt='&amp;KR2786' title='KR2786' src='https://raw.githubusercontent.com/kanripo/KR-Gaiji/master/images/KR2786.png'/><img height='20' width='20' alt='&amp;KR2786' title='KR2786' src='https://raw.githubusercontent.com/kanripo/KR-Gaiji/master/images/KR2786.png'/>之首日十二變象十二時易</span><br/>
<span class='tline' id='l275' data-llen='5888:5911'>主變故取諸此卦字從圭圭有六十四撮卦亦六十有</span><br/>
<span class='tline' id='l276' data-llen='5911:5934'>四故從圭從卜而曰卦曰爻者取諸囱文囱有六一囱</span><br/>
<span class='tline' id='l277' data-llen='5934:5957'>六十四孔六囱則三百八十四孔故曰爻爻之字有效</span><br/>
<span class='tline' id='l278' data-llen='5957:5980'>囱疏也文王繋卦下之辭曰彖取諸茅犀之牙利能㫁</span><br/>
<span class='tline' id='l279' data-llen='5980:6003'>物彖者㫁也孔子作象傳象之名也取諸毛獸而意則</span><br/>
<span class='tline' id='l280' data-llen='6003:6030'><a onclick="displayPageImage('KR1a0098', 'WYG', '000-17b' );" name="000-17b" class="pb">[000-17b] <img width="20"  src="/static/img/kanseki-5.png"/></a></span><br/>
<span class='tline' id='l281' data-llen='6030:6053'>想像也故曰易者象也象也者像也又曰立象以盡意</span><br/>
<span class='tline' id='l282' data-llen='6053:6076'>又曰制噐尚象又曰象事知噐象也者吾夫子一言盡</span><br/>
<span class='tline' id='l283' data-llen='6076:6099'>前聖易云卦云彖云爻云之㫖矣陸澄云易自商瞿之</span><br/>
<span class='tline' id='l284' data-llen='6099:6129'>後雖有異家之學同以象數為宗王弼出而象之說<img height='20' width='20' alt='&amp;KR0008' title='KR0008' src='https://raw.githubusercontent.com/kanripo/KR-Gaiji/master/images/KR0008.png'/></span><br/>
<span class='tline' id='l285' data-llen='6129:6152'>矣李鼎祚云鄭康成多參天象王輔嗣全釋人事易道</span><br/>
<span class='tline' id='l286' data-llen='6152:6175'>尚偏滯於天人哉宋世程氏之傳專主理義而朱子本</span><br/>
<span class='tline' id='l287' data-llen='6175:6198'>義兼論象㫖其曰本義盖易本象數而兼理義學者廢</span><br/>
<span class='tline' id='l288' data-llen='6198:6221'>一不可然而朱子精矣或尚猶頗有餘藴不能無望於</span><br/>
<span class='tline' id='l289' data-llen='6221:6248'><a onclick="displayPageImage('KR1a0098', 'WYG', '000-18a' );" name="000-18a" class="pb">[000-18a] <img width="20"  src="/static/img/kanseki-5.png"/></a></span><br/>
<span class='tline' id='l290' data-llen='6248:6271'>後人之引伸觸類也吾友南沙熊子叔仁乃作周易象</span><br/>
<span class='tline' id='l291' data-llen='6271:6294'>㫖一書兼採衆家之說而多象數為主亦北海考亭之</span><br/>
<span class='tline' id='l292' data-llen='6294:6317'>遺意也既本易之藴而摧陷廓清焉而繼絶表微焉條</span><br/>
<span class='tline' id='l293' data-llen='6317:6340'>入葉貫焉視房審權王應麟齊履謙鄭合沙可以分鑣</span><br/>
<span class='tline' id='l294' data-llen='6340:6363'>並馳擇精語詳矣或曰今之易傳義之家已足何以復</span><br/>
<span class='tline' id='l295' data-llen='6363:6386'>有異說乎是不然經猶正鵠也一人射之不若衆人射</span><br/>
<span class='tline' id='l296' data-llen='6386:6409'>之有一之或中也若守師而固執舉一而廢百是漢人</span><br/>
<span class='tline' id='l297' data-llen='6409:6432'>膏肓墨守之習宋代黄茅白葦之說也尚敢以望於通</span><br/>
<span class='tline' id='l298' data-llen='6432:6459'><a onclick="displayPageImage('KR1a0098', 'WYG', '000-18b' );" name="000-18b" class="pb">[000-18b] <img width="20"  src="/static/img/kanseki-5.png"/></a></span><br/>
<span class='tline' id='l299' data-llen='6459:6482'>儒乎楚之確菴曽公以名進士出宰富順政成教興嘉</span><br/>
<span class='tline' id='l300' data-llen='6482:6505'>此書而斥清俸攻諸梓余特為序而傳之嘉靖丁巳秋</span><br/>
<span class='tline' id='l301' data-llen='6505:6515'>七月朔成都楊慎序</span><br/>
<span class='tline' id='l302' data-llen='6515:6538'>過年十三所則受易通其讀其義稱程先生朱先生尚</span><br/>
<span class='tline' id='l303' data-llen='6538:6561'>矣自惟闇愚繹所存典册鮮有啓悟者就易家私問之</span><br/>
<span class='tline' id='l304' data-llen='6561:6584'>或說過閩人蔡清先生善為易購得其書其開陳宗義</span><br/>
<span class='tline' id='l305' data-llen='6584:6607'>不及象也於是稍記疑者為贅言兄公安令伯乆見曰</span><br/>
<span class='tline' id='l306' data-llen='6607:6630'>毋庸輕為之然不能忘也後十一年舉進士試當就讀</span><br/>
<span class='tline' id='l307' data-llen='6630:6657'><a onclick="displayPageImage('KR1a0098', 'WYG', '000-19a' );" name="000-19a" class="pb">[000-19a] <img width="20"  src="/static/img/kanseki-5.png"/></a></span><br/>
<span class='tline' id='l308' data-llen='6657:6680'>中秘書欲因盡求諸易說忽罷去又時方尚文無有言</span><br/>
<span class='tline' id='l309' data-llen='6680:6703'>學經者暇語山東李伯華伯華數能致予易說東海唐</span><br/>
<span class='tline' id='l310' data-llen='6703:6726'>應德欲共求其義唐君意在自得不暇象也時時私草</span><br/>
<span class='tline' id='l311' data-llen='6726:6749'>其事緒正之維揚葛子東雅所喜愜㑹辛丑謫入滇稍</span><br/>
<span class='tline' id='l312' data-llen='6749:6772'>頓安寧楊君用修數語予當遂成書迺益考前聞精思</span><br/>
<span class='tline' id='l313' data-llen='6772:6795'>其義加折衷焉經下輙申象㫖以通之而分註其所革</span><br/>
<span class='tline' id='l314' data-llen='6795:6818'>除之語於下書迄就仲敬劉子以數相參伍具登紀之</span><br/>
<span class='tline' id='l315' data-llen='6818:6841'>漢學官至博士得一經聚五經諸儒共讀求其詁以示</span><br/>
<span class='tline' id='l316' data-llen='6841:6868'><a onclick="displayPageImage('KR1a0098', 'WYG', '000-19b' );" name="000-19b" class="pb">[000-19b] <img width="20"  src="/static/img/kanseki-5.png"/></a></span><br/>
<span class='tline' id='l317' data-llen='6868:6891'>不輕今文字模於科斗篆籕者轉而傳訛不啻數變劉</span><br/>
<span class='tline' id='l318' data-llen='6891:6914'>向以中古文易校施孟梁丘經許慎說文稱孟氏易其</span><br/>
<span class='tline' id='l319' data-llen='6914:6937'>文多異矣至蜀李譔又嘗著古文易盖其慎也今乃尠</span><br/>
<span class='tline' id='l320' data-llen='6937:6960'>傳者於是以象為主據他書以證今文合象則從焉證</span><br/>
<span class='tline' id='l321' data-llen='6960:6983'>字者一百一漢校經者不去本字今則之稱某當作某</span><br/>
<span class='tline' id='l322' data-llen='6983:7006'>晁氏經有齊楚異音俞氏曰東原之人入則去讀發叶</span><br/>
<span class='tline' id='l323' data-llen='7006:7029'>大害實叶巽順極叶正有魯音據孔子魯人則晁氏說</span><br/>
<span class='tline' id='l324' data-llen='7029:7052'>疎矣證音者三十八易文古奥無助一辭間若可上下</span><br/>
<span class='tline' id='l325' data-llen='7052:7079'><a onclick="displayPageImage('KR1a0098', 'WYG', '000-20a' );" name="000-20a" class="pb">[000-20a] <img width="20"  src="/static/img/kanseki-5.png"/></a></span><br/>
<span class='tline' id='l326' data-llen='7079:7102'>讀後人不省其指歸妄意不得其讀矣證句者二十六</span><br/>
<span class='tline' id='l327' data-llen='7102:7125'>傳言劉向以中古文校施孟梁丘或脫去无咎字唯費</span><br/>
<span class='tline' id='l328' data-llen='7125:7148'>氏與古文合按史記秦焚書周易獨以卜筮存漢募書</span><br/>
<span class='tline' id='l329' data-llen='7148:7171'>易獨完說文序曰其稱易孟氏皆古文何子元謂古文</span><br/>
<span class='tline' id='l330' data-llen='7171:7194'>不知誰氏傳者何耶證脫字者七十九證衍文者三十</span><br/>
<span class='tline' id='l331' data-llen='7194:7217'>彖象文言附入卦中錯簡不能無誤應移置者三十二</span><br/>
<span class='tline' id='l332' data-llen='7217:7240'>舊以為誤今證還其舊者三舊分段不明今正之十傳</span><br/>
<span class='tline' id='l333' data-llen='7240:7263'>附經者一餘皆如乾坤不復還舊以省兩讀大抵如費</span><br/>
<span class='tline' id='l334' data-llen='7263:7290'><a onclick="displayPageImage('KR1a0098', 'WYG', '000-20b' );" name="000-20b" class="pb">[000-20b] <img width="20"  src="/static/img/kanseki-5.png"/></a></span><br/>
<span class='tline' id='l335' data-llen='7290:7313'>直易而已意主明象可得畧者因畧焉嵗辛亥書成定</span><br/>
<span class='tline' id='l336' data-llen='7313:7336'>著都為三卷而各從類標之曰易象㫖後遂加决録名</span><br/>
<span class='tline' id='l337' data-llen='7336:7359'>之義迺私竊取矣過自序曰易之始終獨有象爾學者</span><br/>
<span class='tline' id='l338' data-llen='7359:7382'>猥稱畫前易豈非祇以為異哉昔者聖人類萬物之情</span><br/>
<span class='tline' id='l339' data-llen='7382:7405'>象其物宜物有萬不出陽物隂物竒偶之畫也是謂儀</span><br/>
<span class='tline' id='l340' data-llen='7405:7428'>象故生八卦以象吉㓙是故易者象也八卦成列象在</span><br/>
<span class='tline' id='l341' data-llen='7428:7451'>其中奚啻天地風雷山澤水火哉即隂陽消長盛衰之</span><br/>
<span class='tline' id='l342' data-llen='7451:7474'>間觀其所乗而吉㓙大業莫能違也樸斵風漓後聖乃</span><br/>
<span class='tline' id='l343' data-llen='7474:7501'><a onclick="displayPageImage('KR1a0098', 'WYG', '000-21a' );" name="000-21a" class="pb">[000-21a] <img width="20"  src="/static/img/kanseki-5.png"/></a></span><br/>
<span class='tline' id='l344' data-llen='7501:7524'>廣為之象以開物開而正名當物因其自然故曰象者</span><br/>
<span class='tline' id='l345' data-llen='7524:7547'>像也象有數故曰極其數遂定天下之象象有辭故曰</span><br/>
<span class='tline' id='l346' data-llen='7547:7570'>彖者言乎其象聖人設卦觀象繋辭焉是數與辭皆出</span><br/>
<span class='tline' id='l347' data-llen='7570:7593'>於象也辭有吉㓙悔吝皆謂之象吉㓙者失得之象也</span><br/>
<span class='tline' id='l348' data-llen='7593:7616'>悔吝者憂虞之象也彖爻所同也四者不為象而為占</span><br/>
<span class='tline' id='l349' data-llen='7616:7639'>何其不察聖人之言耶其所謂變化者進退之象也其</span><br/>
<span class='tline' id='l350' data-llen='7639:7662'>所謂剛柔者晝夜之象也爻所獨也異哉後世之説曰</span><br/>
<span class='tline' id='l351' data-llen='7662:7685'>此為象此為占既又曰戒占嘻亦已支矣或又曰此為</span><br/>
<span class='tline' id='l352' data-llen='7685:7712'><a onclick="displayPageImage('KR1a0098', 'WYG', '000-21b' );" name="000-21b" class="pb">[000-21b] <img width="20"  src="/static/img/kanseki-5.png"/></a></span><br/>
<span class='tline' id='l353' data-llen='7712:7735'>意此為言為象為數豈不益甚哉昔韓宣子適魯見易</span><br/>
<span class='tline' id='l354' data-llen='7735:7758'>象明古統彖爻為象也居則觀其象而玩其辭居則本</span><br/>
<span class='tline' id='l355' data-llen='7758:7781'>卦不變言故曰所居而安者易之象古為象今為序繇</span><br/>
<span class='tline' id='l356' data-llen='7781:7804'>字誤也動則觀變玩占動謂之卦故曰所變而玩爻之</span><br/>
<span class='tline' id='l357' data-llen='7804:7827'>辭亦縁字誤轉變為樂矣得其不變者則占彖得其變</span><br/>
<span class='tline' id='l358' data-llen='7827:7850'>者則占爻辭皆象也象皆占也占皆象也又可分象占</span><br/>
<span class='tline' id='l359' data-llen='7850:7873'>哉有不得其說者則曰有占無象象在占中有象無占</span><br/>
<span class='tline' id='l360' data-llen='7873:7896'>占在象中嘻支矣是故易非獨言與數其意亦皆生於</span><br/>
<span class='tline' id='l361' data-llen='7896:7923'><a onclick="displayPageImage('KR1a0098', 'WYG', '000-22a' );" name="000-22a" class="pb">[000-22a] <img width="20"  src="/static/img/kanseki-5.png"/></a></span><br/>
<span class='tline' id='l362' data-llen='7923:7946'>象而已故得稱象之意象之言象之數書不能盡言言</span><br/>
<span class='tline' id='l363' data-llen='7946:7969'>不能盡意立象盡意則辭可畧矣今夫象㫖者猶為因</span><br/>
<span class='tline' id='l364' data-llen='7969:7992'>辭求象之道耳是故有一卦之象有一爻之象自其變</span><br/>
<span class='tline' id='l365' data-llen='7992:8015'>者觀剥彖傳曰觀象觀也者觀卦也二陽之卦剥五所</span><br/>
<span class='tline' id='l366' data-llen='8015:8038'>自變也一卦論變之例也蒙六五童蒙之吉順以巽也</span><br/>
<span class='tline' id='l367' data-llen='8038:8061'>巽者巽卦也五變則上體巽一爻論變之例也在履而</span><br/>
<span class='tline' id='l368' data-llen='8061:8084'>當夬位曰夬履在兊而當剝位曰孚剝否九五稱大人</span><br/>
<span class='tline' id='l369' data-llen='8084:8107'>與乾同中孚九五稱孿孚與小畜同此四爻者皆曰位</span><br/>
<span class='tline' id='l370' data-llen='8107:8134'><a onclick="displayPageImage('KR1a0098', 'WYG', '000-22b' );" name="000-22b" class="pb">[000-22b] <img width="20"  src="/static/img/kanseki-5.png"/></a></span><br/>
<span class='tline' id='l371' data-llen='8134:8157'>正當兼取兩卦相當之例也歸妹以恒用恒之道以初</span><br/>
<span class='tline' id='l372' data-llen='8157:8180'>三易位者也乾九四乾之小畜小畜之中又有兊離故</span><br/>
<span class='tline' id='l373' data-llen='8180:8203'>曰革是變之又變也萃六三上巽三五互一卦之例也</span><br/>
<span class='tline' id='l374' data-llen='8203:8226'>泰六五歸妹中四爻互二體之例也雜物撰德非其中</span><br/>
<span class='tline' id='l375' data-llen='8226:8249'>爻不備之謂也於是而正名百物亦足矣商瞿始受易</span><br/>
<span class='tline' id='l376' data-llen='8249:8272'>孔子瞿所為學今即無知者史稱瞿後有數家皆以象</span><br/>
<span class='tline' id='l377' data-llen='8272:8295'>數為宗而王同始為書丁寛服生皆著象數篇亦以費</span><br/>
<span class='tline' id='l378' data-llen='8295:8318'>氏廢矣惜哉王弼尚名理隋興遂為中原師邢恕等益</span><br/>
<span class='tline' id='l379' data-llen='8318:8345'><a onclick="displayPageImage('KR1a0098', 'WYG', '000-23a' );" name="000-23a" class="pb">[000-23a] <img width="20"  src="/static/img/kanseki-5.png"/></a></span><br/>
<span class='tline' id='l380' data-llen='8345:8368'>欲忘卦棄畫王濟有言弼所誤者多何能頓廢先儒濟</span><br/>
<span class='tline' id='l381' data-llen='8368:8391'>言是矣然本先儒自淮南九師虞荀崔陸之徒煩瑣猥</span><br/>
<span class='tline' id='l382' data-llen='8391:8414'>曲億而時獲非能盡合卦爻隂陽之義顔氏庭誥乃云</span><br/>
<span class='tline' id='l383' data-llen='8414:8437'>馬陸得其象數此亦耳食何異李鼎祚集解及釋文詩</span><br/>
<span class='tline' id='l384' data-llen='8437:8460'>二禮春秋義疏後漢書文選註康成說往往散見朱子</span><br/>
<span class='tline' id='l385' data-llen='8460:8483'>發郭子和丁易東吴幼清及道家者流周易鈎深圗等</span><br/>
<span class='tline' id='l386' data-llen='8483:8506'>世多傳有其書皆得失參半黄楚望最後出最以象學</span><br/>
<span class='tline' id='l387' data-llen='8506:8529'>自名其言曰古者占筮書即卦爻取物類懸象虚其義</span><br/>
<span class='tline' id='l388' data-llen='8529:8556'><a onclick="displayPageImage('KR1a0098', 'WYG', '000-23b' );" name="000-23b" class="pb">[000-23b] <img width="20"  src="/static/img/kanseki-5.png"/></a></span><br/>
<span class='tline' id='l389' data-llen='8556:8579'>以㫁吉㓙上古聖神所為自然之理也立辭者時取以</span><br/>
<span class='tline' id='l390' data-llen='8579:8602'>明教九簭法亾簭人所掌者不復可見而象義遂不可</span><br/>
<span class='tline' id='l391' data-llen='8602:8625'>復通如楚望言是古未嘗無類例矣今沿辭而求翼說</span><br/>
<span class='tline' id='l392' data-llen='8625:8648'>廣八卦之象具在在學者引信觸類耳雙湖胡氏乃云</span><br/>
<span class='tline' id='l393' data-llen='8648:8671'>孔子取八卦象有括文王周公彖爻例者有自括大象</span><br/>
<span class='tline' id='l394' data-llen='8671:8694'>例者又有於說卦别取者胡氏於象豈可謂㑹通於簭</span><br/>
<span class='tline' id='l395' data-llen='8694:8717'>人所掌之遺乎若楚望象外之象竊意謂隂陽盛衰即</span><br/>
<span class='tline' id='l396' data-llen='8717:8740'>所乗而生大業者本無言之易盖今象之源亦時露其</span><br/>
<span class='tline' id='l397' data-llen='8740:8767'><a onclick="displayPageImage('KR1a0098', 'WYG', '000-24a' );" name="000-24a" class="pb">[000-24a] <img width="20"  src="/static/img/kanseki-5.png"/></a></span><br/>
<span class='tline' id='l398' data-llen='8767:8790'>微不欲比同而語使讀者更増塗轍程朱易學官盛行</span><br/>
<span class='tline' id='l399' data-llen='8790:8813'>童而習之當二先生時其為工力深矣要其舍象非易</span><br/>
<span class='tline' id='l400' data-llen='8813:8836'>之全也豈惟非易之全將使人如燕相說郢書者矣故</span><br/>
<span class='tline' id='l401' data-llen='8836:8859'>在讀焉而擇之或曰象一定則裁成何寓哉曰天人一</span><br/>
<span class='tline' id='l402' data-llen='8859:8882'>也鄭顓天王乃顓人學徒病之乆矣有能類萬物之情</span><br/>
<span class='tline' id='l403' data-llen='8882:8905'>㑹其一源出入以度外内使知懼者是易之道斯其為</span><br/>
<span class='tline' id='l404' data-llen='8905:8928'>已易也道術裂百家出多縁起於隂陽可推而通易為</span><br/>
<span class='tline' id='l405' data-llen='8928:8951'>無害也者與始近而末遂逺者亦間附焉以見易藴猶</span><br/>
<span class='tline' id='l406' data-llen='8951:8978'><a onclick="displayPageImage('KR1a0098', 'WYG', '000-24b' );" name="000-24b" class="pb">[000-24b] <img width="20"  src="/static/img/kanseki-5.png"/></a></span><br/>
<span class='tline' id='l407' data-llen='8978:9001'>曰在學者引信觸類以辯之耳乃若道噐太極說有不</span><br/>
<span class='tline' id='l408' data-llen='9001:9024'>同古先者約文申奥據易證焉庶明達省之有以相發</span><br/>
<span class='tline' id='l409' data-llen='9024:9047'>其要不越於類物之情象其物宜云爾其升陽子數四</span><br/>
<span class='tline' id='l410' data-llen='9047:9070'>則本易外别傳然道貫物我施由身始亦不可廢也援</span><br/>
<span class='tline' id='l411' data-llen='9070:9093'>類例推而麗之共諸里師具訓蒙士有罪我者期其諒</span><br/>
<span class='tline' id='l412' data-llen='9093:9116'>只若俟來今以求知則黙而成之非夫古人其孰能獲</span><br/>
<span class='tline' id='l413' data-llen='9116:9139'>我心者乎嘉靖辛亥二月後學蜀人南沙熊過叔仁序</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0102', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:211'>　葉八白易傳卷四　　　　　明　葉山　撰</span>
<span class='tline' id='l10' data-llen='211:214'>䷅</span>
<span class='tline' id='l11' data-llen='214:237'>同人于野亨利渉大川利君子貞何也葉子曰必欲四</span>
<span class='tline' id='l12' data-llen='237:260'>　海九州之兼濟者聖人之心也不於一物二物三四</span>
<span class='tline' id='l13' data-llen='260:283'>　五物而相暱者聖心之公也故曰老者安之朋友信</span>
<span class='tline' id='l14' data-llen='283:306'>　之少者懐之通天下為一體合萬物為一身斯之為</span>
<span class='tline' id='l15' data-llen='306:329'>　大道之公乎斯之為天下一身中國一人乎堯舜之</span>
<span class='tline' id='l16' data-llen='329:355'><a onclick="displayPageImage('KR1a0102', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='355:378'>　世九官十二牧十六相同於朝普天之下率土之濵</span>
<span class='tline' id='l18' data-llen='378:401'>　同於野是以濟濟緫緫堯舜之民皆以堯舜之心為</span>
<span class='tline' id='l19' data-llen='401:424'>　心而萬邦協和黎民於變時雍百工熙庶事康至諴</span>
<span class='tline' id='l20' data-llen='424:447'>　感神矧兹有苗必至之治矣何天下之不平何大事</span>
<span class='tline' id='l21' data-llen='447:470'>　之不濟者哉雖然孔子告子路以君子之道曰脩已</span>
<span class='tline' id='l22' data-llen='470:493'>　以敬脩已以安人脩已以安百姓其自言君子曰周</span>
<span class='tline' id='l23' data-llen='493:516'>　而不比是公已公物之道己正物正之軌也非其道</span>
<span class='tline' id='l24' data-llen='516:539'>　則詭失其軌則邪宋公子鮑禮於國人宋饑竭其粟</span>
<span class='tline' id='l25' data-llen='539:565'><a onclick="displayPageImage('KR1a0102', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='565:588'>　而貸之年七十以上無不饋詒也時加羞珍異無日</span>
<span class='tline' id='l27' data-llen='588:611'>　不數於六卿之門國之材人無不事也親自桓以下</span>
<span class='tline' id='l28' data-llen='611:634'>　無不恤也是為邪而媚齊舊四量豆區釜鍾四升為</span>
<span class='tline' id='l29' data-llen='634:657'>　豆各自其四以登于釜釜十則鍾陳氏三量皆登一</span>
<span class='tline' id='l30' data-llen='657:680'>　焉鍾乃大矣以家量貸而公量收之山木如市弗加</span>
<span class='tline' id='l31' data-llen='680:703'>　於山魚鹽蜃蛤弗加於海民三其力二入於公而衣</span>
<span class='tline' id='l32' data-llen='703:726'>　食其一是為竊而咻是則國之賊而民之蠧矣豈非</span>
<span class='tline' id='l33' data-llen='726:749'>　聖王之所誅哉易曰同人于野亨利涉大川利君子</span>
<span class='tline' id='l34' data-llen='749:775'><a onclick="displayPageImage('KR1a0102', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='775:779'>　貞</span>
<span class='tline' id='l36' data-llen='779:802'>初九同人于門无咎何也葉子曰觀於海者難為水非</span>
<span class='tline' id='l37' data-llen='802:825'>　難為水也見水之宗也遊於聖人之門者難為言非</span>
<span class='tline' id='l38' data-llen='825:848'>　難為言也知言之奥也然則舉天地萬物為度内者</span>
<span class='tline' id='l39' data-llen='848:871'>　而可使之窮年不見日月之光哉而可使之孤羣偏</span>
<span class='tline' id='l40' data-llen='871:894'>　黨以為合哉故淮南子曰今有人囚之㝠室之中雖</span>
<span class='tline' id='l41' data-llen='894:917'>　養之以芻豢衣之以綺繡不能樂也以目之無見耳</span>
<span class='tline' id='l42' data-llen='917:941'>　之無聞穿隙穴見雨零則快然而歎之况開戸𤼵牖</span>
<span class='tline' id='l43' data-llen='941:967'><a onclick="displayPageImage('KR1a0102', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='967:990'>　從㝠㝠見昭昭乎見昭昭猶尚肆然而喜又况出室</span>
<span class='tline' id='l45' data-llen='990:1013'>　坐堂見日月之光乎見日月之光曠然而樂又况登</span>
<span class='tline' id='l46' data-llen='1013:1036'>　泰山履石封以望八荒視天都若蓋江河若帶又况</span>
<span class='tline' id='l47' data-llen='1036:1059'>　萬物在其間乎故曰不聞大論則志不宏不聽至言</span>
<span class='tline' id='l48' data-llen='1059:1082'>　則心不固思唐虞於上世瞻仲尼於中古而知夫小</span>
<span class='tline' id='l49' data-llen='1082:1105'>　道者之足羞也想伯夷於首陽省四皓於商山而知</span>
<span class='tline' id='l50' data-llen='1105:1128'>　夫穢志者之足恥也存張騫於西極念蘇武於朔垂</span>
<span class='tline' id='l51' data-llen='1128:1151'>　而知懐閭室者之足鄙也然則門之内父子也兄弟</span>
<span class='tline' id='l52' data-llen='1151:1177'><a onclick="displayPageImage('KR1a0102', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1177:1200'>　也夫婦也遞相為宗者也門之外四方也上下也往</span>
<span class='tline' id='l54' data-llen='1200:1223'>　古也來今也曷其有窮焉者乎出戸牖觀大道去家</span>
<span class='tline' id='l55' data-llen='1223:1246'>　人覽乾坤此司馬子長邵堯夫之學也同人乎哉同</span>
<span class='tline' id='l56' data-llen='1246:1260'>　人乎哉易曰同人于門无咎</span>
<span class='tline' id='l57' data-llen='1260:1283'>六二同人于宗吝何也葉子曰自一鄉而及天下者君</span>
<span class='tline' id='l58' data-llen='1283:1306'>　子進徳之資也盡當今而進往古者君子尚友之益</span>
<span class='tline' id='l59' data-llen='1306:1329'>　也則夫懐篤固於僻隘之中昵比附於卑陋之末閉</span>
<span class='tline' id='l60' data-llen='1329:1352'>　門而覔友坐甕以托交不亦下士之末而規規瑣瑣</span>
<span class='tline' id='l61' data-llen='1352:1378'><a onclick="displayPageImage('KR1a0102', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1378:1401'>　之甚已乎大道之不聞至理無從得無足怪也已何</span>
<span class='tline' id='l63' data-llen='1401:1424'>　也楚人亡弓楚人得之已形骸於爾女矣况爾女而</span>
<span class='tline' id='l64' data-llen='1424:1447'>　遞相為爾女自棄孰甚焉歛盂之㑹辭鄭盟攅函之</span>
<span class='tline' id='l65' data-llen='1447:1470'>　盟比戎狄春秋之所罪也昔者周公制政下士七十</span>
<span class='tline' id='l66' data-llen='1470:1493'>　人介子推行年十五而相荆仲尼聞之使人往視還</span>
<span class='tline' id='l67' data-llen='1493:1516'>　曰廊下有二十五俊士堂上有二十五老人仲尼曰</span>
<span class='tline' id='l68' data-llen='1516:1539'>　合二十五人之智智於湯武并二十五人之力力於</span>
<span class='tline' id='l69' data-llen='1539:1562'>　彭祖天下其固免乎是故荀氏之書曰太上不異古</span>
<span class='tline' id='l70' data-llen='1562:1588'><a onclick="displayPageImage('KR1a0102', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1588:1611'>　今其次不異海内同天下之志者其盛徳乎故大人</span>
<span class='tline' id='l72' data-llen='1611:1634'>　之志不可見也浩然而同於道邵子之書曰無名公</span>
<span class='tline' id='l73' data-llen='1634:1657'>　年十嵗學於里人遂盡里人之情己之滓十去其一</span>
<span class='tline' id='l74' data-llen='1657:1680'>　二矣年二十求學於鄉人遂盡鄉人之情己之滓十</span>
<span class='tline' id='l75' data-llen='1680:1703'>　去其三四矣三十求學於國人遂盡國人之情己之</span>
<span class='tline' id='l76' data-llen='1703:1726'>　滓十去其五六矣年四十求學於古人遂盡古人之</span>
<span class='tline' id='l77' data-llen='1726:1749'>　情己之滓十去其七八矣年五十求學於天地遂盡</span>
<span class='tline' id='l78' data-llen='1749:1772'>　天地之情欲求己之滓無得而去矣嗚呼此同人之</span>
<span class='tline' id='l79' data-llen='1772:1798'><a onclick="displayPageImage('KR1a0102', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1798:1821'>　至也夫故曰王先成彭州一走卒也為王宗侃條七</span>
<span class='tline' id='l81' data-llen='1821:1844'>　狀以白王建建能用之遂不煩兵而下一州然則取</span>
<span class='tline' id='l82' data-llen='1844:1867'>　士之路可不廣哉取之廣然後賢才不在下而在上</span>
<span class='tline' id='l83' data-llen='1867:1890'>　賢才在上則下受其賜而禍亂不作矣昔晉和凝為</span>
<span class='tline' id='l84' data-llen='1890:1913'>　端明學士署其門不通賔客耀州推官張誼致書於</span>
<span class='tline' id='l85' data-llen='1913:1936'>　凝以為切近之職為天子耳目宜知四方利病柰何</span>
<span class='tline' id='l86' data-llen='1936:1959'>　拒絶四方賔客雖身安為便如負國何拓跋猗盧請</span>
<span class='tline' id='l87' data-llen='1959:1982'>　并州從事莫含於劉琨含不欲行琨曰以并州單弱</span>
<span class='tline' id='l88' data-llen='1982:2008'><a onclick="displayPageImage('KR1a0102', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2008:2031'>　吾之不材而能自存於戎狄之間者代王之力也吾</span>
<span class='tline' id='l90' data-llen='2031:2054'>　傾身竭貲以長子為質而奉之者庶幾為朝廷雪太</span>
<span class='tline' id='l91' data-llen='2054:2077'>　恥也公欲為忠臣柰何惜共事之小誠而忘狥國之</span>
<span class='tline' id='l92' data-llen='2077:2100'>　大節乎往事代王為心腹一州之所賴也含遂行猗</span>
<span class='tline' id='l93' data-llen='2100:2123'>　盧甚重之與參大謀吁其有以識此矣易曰同人于</span>
<span class='tline' id='l94' data-llen='2123:2128'>　宗吝</span>
<span class='tline' id='l95' data-llen='2128:2151'>九三伏戎于莽升其高陵三嵗不興何也葉子曰材徳</span>
<span class='tline' id='l96' data-llen='2151:2174'>　之人成功者之所急也中正之士舉事者之所資也</span>
<span class='tline' id='l97' data-llen='2174:2200'><a onclick="displayPageImage('KR1a0102', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2200:2223'>　然則求之者有不殷而取之者有不切乎是故有以</span>
<span class='tline' id='l99' data-llen='2223:2246'>　君子而求君子者矣此則不待戒而孚苗劉之變張</span>
<span class='tline' id='l100' data-llen='2246:2269'>　浚與吕頤浩張俊謀起兵共討之㑹韓世忠由海道</span>
<span class='tline' id='l101' data-llen='2269:2292'>　将赴任行在張俊聞之喜曰世忠來吾事濟矣因白</span>
<span class='tline' id='l102' data-llen='2292:2315'>　浚以書招之世忠即率兵赴闕誅二賊以復帝位亦</span>
<span class='tline' id='l103' data-llen='2315:2338'>　有小人而求君子者矣此則不可强而致姚令言反</span>
<span class='tline' id='l104' data-llen='2338:2361'>　迎朱泚為權知六軍泚遣騎士以兵刼段秀實曰段</span>
<span class='tline' id='l105' data-llen='2361:2384'>　公來吾事濟矣因議稱帝秀實勃然前唾泚面舉笏</span>
<span class='tline' id='l106' data-llen='2384:2410'><a onclick="displayPageImage('KR1a0102', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2410:2433'>　擊之濺血灑地何也君臣之義無所逃於天地之間</span>
<span class='tline' id='l108' data-llen='2433:2456'>　則邪妄之求不可得而强諸刼奪之下是故威力雖</span>
<span class='tline' id='l109' data-llen='2456:2479'>　猛猛無所施桓温忌謝安之忠壁人以圖之而不能</span>
<span class='tline' id='l110' data-llen='2479:2502'>　曹操壯雲長之義百計留之而不可觀望雖詭詭無</span>
<span class='tline' id='l111' data-llen='2502:2525'>　所用齊景晚年挾衛欲抑晉以代興然次五氏次垂</span>
<span class='tline' id='l112' data-llen='2525:2548'>　葭㑹于牽皆不敢伐晉雖圖回數年而終莫之成其</span>
<span class='tline' id='l113' data-llen='2548:2571'>　初求諸侯先得鄭魯而後得宋及鄭宋交伐欲救宋</span>
<span class='tline' id='l114' data-llen='2571:2594'>　則失久好之鄭欲勿救則失新附之宋故蘧拏之次</span>
<span class='tline' id='l115' data-llen='2594:2620'><a onclick="displayPageImage('KR1a0102', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2620:2643'>　觀望二國之間待其勝負而隨為之媚奸謀雖詭而</span>
<span class='tline' id='l117' data-llen='2643:2666'>　圖霸不成則何益哉易曰伏戎于莽升其高陵三嵗</span>
<span class='tline' id='l118' data-llen='2666:2671'>　不興</span>
<span class='tline' id='l119' data-llen='2671:2694'>九四乗其墉弗克攻吉何也葉子曰惟天下之正理可</span>
<span class='tline' id='l120' data-llen='2694:2717'>　以屈横逆之大勢惟天下之屈勢可以止無厭之欲</span>
<span class='tline' id='l121' data-llen='2717:2740'>　心齊人欲伐魯師北行矣忌卞荘子勇不敢過卞晉</span>
<span class='tline' id='l122' data-llen='2740:2763'>　人欲伐衛秣馬厲兵矣畏子路賢不敢過蒲趙盾欲</span>
<span class='tline' id='l123' data-llen='2763:2786'>　伐邾起諸侯之師八百乗矣服矍且長不敢納㨗菑</span>
<span class='tline' id='l124' data-llen='2786:2812'><a onclick="displayPageImage('KR1a0102', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2812:2835'>　皆屈於理而阻於勢者也况彼君臣之義無所逃於</span>
<span class='tline' id='l126' data-llen='2835:2858'>　天地之間理莫尚焉惟辟作威患至掇於訟上之際</span>
<span class='tline' id='l127' data-llen='2858:2881'>　勢莫尚加焉而奚以妄動為哉畏天下之大義者災</span>
<span class='tline' id='l128' data-llen='2881:2904'>　不逮夫身安天下之大分者禍不作於己君子所以</span>
<span class='tline' id='l129' data-llen='2904:2920'>　貴自反乎易曰乗其墉弗克攻吉</span>
<span class='tline' id='l130' data-llen='2920:2943'>九五同人先號咷而後笑大師克相遇何也葉子曰君</span>
<span class='tline' id='l131' data-llen='2943:2966'>　得臣而後萬化行世無賢人君子則亦已矣有之而</span>
<span class='tline' id='l132' data-llen='2966:2989'>　不為我所有果能已其寤寐之思乎間之於始而合</span>
<span class='tline' id='l133' data-llen='2989:3015'><a onclick="displayPageImage('KR1a0102', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3015:3038'>　之於終又能已其魚水之歡乎詩人之歎文王曰惟</span>
<span class='tline' id='l135' data-llen='3038:3061'>　天下之至靜為能配天下之至健萬化之源一本於</span>
<span class='tline' id='l136' data-llen='3061:3084'>　此未得之也如之何其弗憂既得之也如之何其弗</span>
<span class='tline' id='l137' data-llen='3084:3107'>　樂噫閨門之助如此而况不有君子其能國乎仲尼</span>
<span class='tline' id='l138' data-llen='3107:3130'>　在衛趙鞅絶謀干木處魏秦人罷兵謝安在晉王猛</span>
<span class='tline' id='l139' data-llen='3130:3153'>　知其不可伐季梁在隨楚子之兵不敢加子罕在宋</span>
<span class='tline' id='l140' data-llen='3153:3176'>　而天下莫能當三良為政而鄭國未可間君子之有</span>
<span class='tline' id='l141' data-llen='3176:3199'>　係於人國也如此有之而為小人之所間間之而失</span>
<span class='tline' id='l142' data-llen='3199:3225'><a onclick="displayPageImage('KR1a0102', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3225:3248'>　君臣之相孚可無憂乎昔者晉人患秦之用士㑹也</span>
<span class='tline' id='l144' data-llen='3248:3271'>　六卿相見於諸浮趙宣子曰隨㑹在秦賈季在狄難</span>
<span class='tline' id='l145' data-llen='3271:3294'>　日至矣於是相與謀復焉蓋其憂之深而念之重也</span>
<span class='tline' id='l146' data-llen='3294:3317'>　楚不知此而卒使竒材䇿士為敵國用故析公為繞</span>
<span class='tline' id='l147' data-llen='3317:3340'>　角之遯而失華夏雍子為彭城之潰而失東夷子靈</span>
<span class='tline' id='l148' data-llen='3340:3363'>　教呉叛楚而罷於奔命苖賁皇夷王熠師而鄭叛呉</span>
<span class='tline' id='l149' data-llen='3363:3386'>　興楚人之不復振也豈非不知因離求合之道乎嗚</span>
<span class='tline' id='l150' data-llen='3386:3409'>　呼君子於此所以三致意而不能平其懐遣其心者</span>
<span class='tline' id='l151' data-llen='3409:3435'><a onclick="displayPageImage('KR1a0102', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3435:3458'>　有由然也雖然知求賢而不知去讒賢不得也知去</span>
<span class='tline' id='l153' data-llen='3458:3481'>　讒而不知用斷讒不忘也唐代宗知慰李光弼而不</span>
<span class='tline' id='l154' data-llen='3481:3504'>　能斬程元振徳宗知恃李懐光而不能誅盧把三國</span>
<span class='tline' id='l155' data-llen='3504:3527'>　呉主休喜讀書欲與祭酒韋昭博士盛冲講談張布</span>
<span class='tline' id='l156' data-llen='3527:3550'>　以昭冲切直恐入侍言已過因諫止之休曰孤欲與</span>
<span class='tline' id='l157' data-llen='3550:3573'>　昭等講習舊聞亦何所損君特恐其道臣下奸慝故</span>
<span class='tline' id='l158' data-llen='3573:3596'>　不欲入耳如此之事孤自己備之不須昭等然後解</span>
<span class='tline' id='l159' data-llen='3596:3619'>　也布惶恐謝罪且言懼妨政事休曰王務學業其流</span>
<span class='tline' id='l160' data-llen='3619:3645'><a onclick="displayPageImage('KR1a0102', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3645:3668'>　各異不相妨也然休恐布疑懼卒廢講業不使昭等</span>
<span class='tline' id='l162' data-llen='3668:3691'>　入五代楚王殷用都軍判官高郁為謀主國以富强</span>
<span class='tline' id='l163' data-llen='3691:3714'>　鄰國皆疾之唐荘宗入洛殷遣其子希範入貢荘宗</span>
<span class='tline' id='l164' data-llen='3714:3737'>　愛其警敏曰比聞馬氏當為郁所奪今有子如此郁</span>
<span class='tline' id='l165' data-llen='3737:3760'>　安能得之高季興亦屢以流言間郁於殷殷不聽司</span>
<span class='tline' id='l166' data-llen='3760:3783'>　馬楊昭謀代郁任日譖之於希聲希聲屢請誅之殷</span>
<span class='tline' id='l167' data-llen='3783:3806'>　曰成吾功業皆郁力也如何為此言希聲請罷其兵</span>
<span class='tline' id='l168' data-llen='3806:3829'>　柄乃左遷郁行軍司馬希聲遂矯殷命殺之嗚呼知</span>
<span class='tline' id='l169' data-llen='3829:3856'><a onclick="displayPageImage('KR1a0102', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3856:3879'>　其賢矣而不能求之專覺其奸矣而不能去之力若</span>
<span class='tline' id='l171' data-llen='3879:3902'>　之何其得相遇邪惟苻堅之於王猛殆庶幾焉猛日</span>
<span class='tline' id='l172' data-llen='3902:3925'>　親幸用事勲舊多疾之樊世本氐豪佐秦王健定闗</span>
<span class='tline' id='l173' data-llen='3925:3948'>　中謂猛曰吾輩耕之君食之邪猛曰非徒使君耕之</span>
<span class='tline' id='l174' data-llen='3948:3971'>　又将使君炊之世大怒曰要當懸女頭於長安城門</span>
<span class='tline' id='l175' data-llen='3971:3994'>　不然吾不處世猛以白堅堅曰必殺此老氐然後百</span>
<span class='tline' id='l176' data-llen='3994:4017'>　寮可肅㑹入言事與猛爭論於堅前世欲起擊猛堅</span>
<span class='tline' id='l177' data-llen='4017:4040'>　怒斬之於是羣臣見猛皆屏息猛時年三十六嵗中</span>
<span class='tline' id='l178' data-llen='4040:4067'><a onclick="displayPageImage('KR1a0102', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4067:4090'>　五遷權傾内外人有毁之者堅輒罪之嗚呼偏國之</span>
<span class='tline' id='l180' data-llen='4090:4113'>　用賢去讒乃能堅而克斷如此此所以卒成大業不</span>
<span class='tline' id='l181' data-llen='4113:4136'>　然天下之士未有能至者矣齊晏子有言人有市酒</span>
<span class='tline' id='l182' data-llen='4136:4159'>　而甚美者置表甚長然至酒酸而不售主人問其故</span>
<span class='tline' id='l183' data-llen='4159:4182'>　里人曰公之狗甚猛而人有持器欲往者狗輒迎而</span>
<span class='tline' id='l184' data-llen='4182:4205'>　嚙之是以酒酸不售也士欲白萬乗之主用事者迎</span>
<span class='tline' id='l185' data-llen='4205:4228'>　而嚙之亦國之惡狗也不去惡狗士何由至哉嗟乎</span>
<span class='tline' id='l186' data-llen='4228:4252'>　豈惟君臣父子之間亦誠有之漢武帝唐𤣥宗亦威</span>
<span class='tline' id='l187' data-llen='4252:4279'><a onclick="displayPageImage('KR1a0102', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4279:4302'>　明之主一為小人所間不能用其仁武遂使骨肉傷</span>
<span class='tline' id='l189' data-llen='4302:4325'>　殘天親不保禍敗宜矣惟後唐明宗僅有取焉安重</span>
<span class='tline' id='l190' data-llen='4325:4348'>　誨欲陷李從珂矯制令楊彦温逐之令索自通斬彦</span>
<span class='tline' id='l191' data-llen='4348:4371'>　温從珂馳入自明唐主責令歸第重誨諷馮道趙鳳</span>
<span class='tline' id='l192' data-llen='4371:4394'>　奏從珂失守宜加罪唐主曰吾兒為奸黨所傾未明</span>
<span class='tline' id='l193' data-llen='4394:4417'>　曲直公輩遂不欲置之人間何邪且此皆非公輩意</span>
<span class='tline' id='l194' data-llen='4417:4440'>　也明日重誨自言之唐主曰朕昔為小校家貧賴此</span>
<span class='tline' id='l195' data-llen='4440:4463'>　兒拾馬糞以自贍以至今日為天子曽不能庇之邪</span>
<span class='tline' id='l196' data-llen='4463:4490'><a onclick="displayPageImage('KR1a0102', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4490:4513'>　嗚呼不用馮河之勇幾至大患父子尚然况君臣乎</span>
<span class='tline' id='l198' data-llen='4513:4536'>　明主所宜深戒也不然墮於坑谷入於塹壑覩歸來</span>
<span class='tline' id='l199' data-llen='4536:4559'>　望思之臺而痛無益矣何嗟及哉易曰同人先號咷</span>
<span class='tline' id='l200' data-llen='4559:4570'>　而後笑大師克相遇</span>
<span class='tline' id='l201' data-llen='4570:4593'>上九同人于郊无悔何也葉子曰不與人異君子固未</span>
<span class='tline' id='l202' data-llen='4593:4616'>　嘗遯世而離羣也而人不我同君子亦豈甘援人而</span>
<span class='tline' id='l203' data-llen='4616:4639'>　推已乎芒然徬徨乎塵垢之外翛然遨遊乎無何有</span>
<span class='tline' id='l204' data-llen='4639:4662'>　之鄉與木石居與鹿豕遊曠然天地萬物莫之為逅</span>
<span class='tline' id='l205' data-llen='4662:4689'><a onclick="displayPageImage('KR1a0102', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4689:4712'>　非君子之棄物也時莫我與也是故據君子隨時之</span>
<span class='tline' id='l207' data-llen='4712:4735'>　義則遯世者理不背而心不歉故嘉遯龍盤越世高</span>
<span class='tline' id='l208' data-llen='4735:4758'>　蹈游心於浩然玩志於衆妙絶景乎大荒之遐阻吞</span>
<span class='tline' id='l209' data-llen='4758:4781'>　吐乎幽響之窮奥者可以知伯夷餓死之心原上天</span>
<span class='tline' id='l210' data-llen='4781:4804'>　生物之仁則長往者心不安而志未得故不卷道而</span>
<span class='tline' id='l211' data-llen='4804:4827'>　背時不遺身而匿跡生必耀華名於玉版没則勒洪</span>
<span class='tline' id='l212' data-llen='4827:4850'>　伐於金冊者可以識孔子周流之意易曰同人于郊</span>
<span class='tline' id='l213' data-llen='4850:4855'>　无悔</span>
<span class='tline' id='l214' data-llen='4855:4882'><a onclick="displayPageImage('KR1a0102', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4882:4885'>䷍</span>
<span class='tline' id='l216' data-llen='4885:4908'>大有元亨何也葉子曰普天之下有分土不可語至治</span>
<span class='tline' id='l217' data-llen='4908:4931'>　率土之濵有分民不可溥同仁何也令有所梗而不</span>
<span class='tline' id='l218' data-llen='4931:4954'>　通化有所沮而不達君子所不道也其惟光天之下</span>
<span class='tline' id='l219' data-llen='4954:4977'>　至於海隅蒼生萬邦黎獻共惟帝臣惟帝時舉者乎</span>
<span class='tline' id='l220' data-llen='4977:5000'>　其惟弼成五服至於五千州十有二師外薄四海咸</span>
<span class='tline' id='l221' data-llen='5000:5023'>　建五長各迪有功者乎其惟東漸於海西被於流沙</span>
<span class='tline' id='l222' data-llen='5023:5046'>　朔南暨聲教訖于四海者乎禮樂刑政四達而不悖</span>
<span class='tline' id='l223' data-llen='5046:5073'><a onclick="displayPageImage('KR1a0102', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5073:5096'>　沛然徳教充溢乎四海斯之謂極盛矣若夫東極於</span>
<span class='tline' id='l225' data-llen='5096:5119'>　海西至焉耆南盡林邑北抵大漠皆為州縣東西九</span>
<span class='tline' id='l226' data-llen='5119:5144'>　千五百一十一里南北一萬六千九百一十八里唐地盛</span>
<span class='tline' id='l227' data-llen='5144:5168'>　矣而治功不免于雜夷天下凡有郡一百九十縣一千</span>
<span class='tline' id='l228' data-llen='5168:5191'>　二百五十五户八百九十萬有竒東西九千三百里</span>
<span class='tline' id='l229' data-llen='5191:5214'>　南北一萬四千八百一十五里隋氏之盛極於此矣</span>
<span class='tline' id='l230' data-llen='5214:5237'>　而旋踵遂至于滅亡漢有南粤之不下宋有十六州</span>
<span class='tline' id='l231' data-llen='5237:5260'>　之未收以至六朝之不能渾一五季之不復有中原</span>
<span class='tline' id='l232' data-llen='5260:5287'><a onclick="displayPageImage('KR1a0102', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5287:5310'>　其事益末其道益替而不足以語治道矣易曰大有</span>
<span class='tline' id='l234' data-llen='5310:5315'>　元亨</span>
<span class='tline' id='l235' data-llen='5315:5338'>初九无交害匪咎艱則无咎何也葉子曰富貴之極侈</span>
<span class='tline' id='l236' data-llen='5338:5361'>　心自起世禄之家鮮克由禮故曰富不期驕貴不期</span>
<span class='tline' id='l237' data-llen='5361:5384'>　侈豈非人情也乎然則履豐裕之初居富貴之始則</span>
<span class='tline' id='l238' data-llen='5384:5407'>　驕盈之失未起奢麗之態未作亦其勢使然也無有</span>
<span class='tline' id='l239' data-llen='5407:5430'>　蕩陵徳背天道夫亦何過哉子貢之富而無驕公西</span>
<span class='tline' id='l240' data-llen='5430:5453'>　華之積而能散此聖門之所重也雖然出見紛華入</span>
<span class='tline' id='l241' data-llen='5453:5480'><a onclick="displayPageImage('KR1a0102', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5480:5503'>　與心戰雖賢者不能自免而况常人乎見之者尚不</span>
<span class='tline' id='l243' data-llen='5503:5526'>　免心動而况身履其盛乎怙侈滅義服美於人驕淫</span>
<span class='tline' id='l244' data-llen='5526:5549'>　矜誇将由惡終不特殷之庶士為然也古今中知之</span>
<span class='tline' id='l245' data-llen='5549:5572'>　士往往有所不免焉可無慎乎伯張曰貴而能貧可</span>
<span class='tline' id='l246' data-llen='5572:5595'>　以後亡恭敬事君與二三子生在敬戒不在富也晏</span>
<span class='tline' id='l247' data-llen='5595:5618'>　子曰慶氏之邑足欲故亡吾邑不足欲也益之以邶</span>
<span class='tline' id='l248' data-llen='5618:5641'>　殿乃足欲足欲亡無日矣不受邶殿非惡富也恐失</span>
<span class='tline' id='l249' data-llen='5641:5664'>　富也且夫富如布帛之有幅焉為之制度使無遷也</span>
<span class='tline' id='l250' data-llen='5664:5691'><a onclick="displayPageImage('KR1a0102', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5691:5714'>　夫民生厚而用利於是乎正徳以幅之謂之幅利利</span>
<span class='tline' id='l252' data-llen='5714:5737'>　過則為敗吾不敢貪多所謂幅也免餘曰甯子惟多</span>
<span class='tline' id='l253' data-llen='5737:5760'>　邑故亡臣恐死之速及也史魚曰富而能臣必免於</span>
<span class='tline' id='l254' data-llen='5760:5783'>　難上下同之戍也驕其亡乎富而不驕者鮮驕而不</span>
<span class='tline' id='l255' data-llen='5783:5806'>　亡未之有也然則始雖不害終其可以忘戒乎持其</span>
<span class='tline' id='l256' data-llen='5806:5829'>　志使無終怠惕其心使無久淫閑於禮使無末侈庶</span>
<span class='tline' id='l257' data-llen='5829:5852'>　幾其可免乎書曰雖收放心閑之惟艱資富能訓惟</span>
<span class='tline' id='l258' data-llen='5852:5875'>　以永年惟徳惟義時乃大訓不由古訓于何其訓嗚</span>
<span class='tline' id='l259' data-llen='5875:5902'><a onclick="displayPageImage('KR1a0102', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5902:5925'>　呼此畢公之所以成就殷民者斯其為至乎子謂衛</span>
<span class='tline' id='l261' data-llen='5925:5948'>　公子荆善居室抑亦庶幾於是矣易曰无交害匪咎</span>
<span class='tline' id='l262' data-llen='5948:5955'>　艱則无咎</span>
<span class='tline' id='l263' data-llen='5955:5978'>九二大車以載有攸往无咎何也葉子曰短綆不可以</span>
<span class='tline' id='l264' data-llen='5978:6001'>　汲深小器不可以盛大故欲引重致逺者蓋軫輪輻</span>
<span class='tline' id='l265' data-llen='6001:6024'>　之具不可以不厚且良戡禍亂綏太平者文武常變</span>
<span class='tline' id='l266' data-llen='6024:6047'>　之才不可以不大而博不然則僨矣戰國䇿曰君因</span>
<span class='tline' id='l267' data-llen='6047:6077'>　王言而重責以事<img height='20' width='20' alt='&amp;KR2208' title='KR2208' src='https://raw.githubusercontent.com/kanripo/KR-Gaiji/master/images/KR2208.png'/>之軸今折矣楚詞曰任重載盛</span>
<span class='tline' id='l268' data-llen='6077:6104'><a onclick="displayPageImage('KR1a0102', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6104:6127'>　兮陷滯而不濟則夫有其物而無其器有其器而無</span>
<span class='tline' id='l270' data-llen='6127:6150'>　其具安有不僨於濟而入於淖者哉然則授之至大</span>
<span class='tline' id='l271' data-llen='6150:6173'>　而不驚納之至煩而不亂其正足以立天下之經其</span>
<span class='tline' id='l272' data-llen='6173:6196'>　權足以達天下之變古之人有勝之者伊尹周公是</span>
<span class='tline' id='l273' data-llen='6196:6219'>　已其次孔明李綱亦庶幾乎管仲知不足而才有餘</span>
<span class='tline' id='l274' data-llen='6219:6242'>　蕭曹識不明而量褊淺房杜有宰相之才而無其道</span>
<span class='tline' id='l275' data-llen='6242:6265'>　韓范富馬有宰相之道而乏其器諒哉其未易易也</span>
<span class='tline' id='l276' data-llen='6265:6279'>　易曰大車以載有攸往无咎</span>
<span class='tline' id='l277' data-llen='6279:6306'><a onclick="displayPageImage('KR1a0102', 'WYG', '004-16a' );" name="004-16a" class="pb">[004-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6306:6329'>九三公用亨于天子小人弗克何也葉子曰以下而奉</span>
<span class='tline' id='l279' data-llen='6329:6352'>　上者臣民之分以義而為奉者克獻之貞君子之事</span>
<span class='tline' id='l280' data-llen='6352:6375'>　君吾身之上皆君物也而敢以之為自私邪是故朝</span>
<span class='tline' id='l281' data-llen='6375:6398'>　而獻功以告其勤聘而獻物以表其情有嘉謨嘉猷</span>
<span class='tline' id='l282' data-llen='6398:6421'>　而入獻爾后以昭其忠奉其土地奉其民人奉其犧</span>
<span class='tline' id='l283' data-llen='6421:6444'>　牲玉帛而畢獻其君以述其職是為推所有以進君</span>
<span class='tline' id='l284' data-llen='6444:6467'>　不敢私也然其心之公而正情之精而忠無所假也</span>
<span class='tline' id='l285' data-llen='6467:6490'>　彼小人者私而邪矣狡而偽矣其何以有是邪是故</span>
<span class='tline' id='l286' data-llen='6490:6517'><a onclick="displayPageImage('KR1a0102', 'WYG', '004-16b' );" name="004-16b" class="pb">[004-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6517:6540'>　不有所進則已矣茍有進焉将必面而獻諛以長其</span>
<span class='tline' id='l288' data-llen='6540:6563'>　過背而獻謟以逢其惡明而獻物以投其欲微而獻</span>
<span class='tline' id='l289' data-llen='6563:6586'>　計以售其奸婉而獻巧以竊其柄矣而得謂之有所</span>
<span class='tline' id='l290' data-llen='6586:6609'>　進乎古之人若姚崇之手寫無逸為圖以障屏風裴</span>
<span class='tline' id='l291' data-llen='6609:6632'>　度之上憂勤計畧歐陽脩之進朋黨論范純仁之進</span>
<span class='tline' id='l292' data-llen='6632:6655'>　尚書解鄭俠之進流民圖與魏徵姚崇宋璟李林甫</span>
<span class='tline' id='l293' data-llen='6655:6679'>　傳范仲淹之上百官圗槩可見矣不然則李絳之不進</span>
<span class='tline' id='l294' data-llen='6679:6702'>　羡餘乎彼李林甫繼姚崇為相則代以山水圖矣李</span>
<span class='tline' id='l295' data-llen='6702:6729'><a onclick="displayPageImage('KR1a0102', 'WYG', '004-17a' );" name="004-17a" class="pb">[004-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6729:6752'>　鷃則進慶雲圖矣丁謂則上景徳㑹稽録矣林特則</span>
<span class='tline' id='l297' data-llen='6752:6775'>　上祥符㑹稽録矣王安石則進其子雱所論天下事</span>
<span class='tline' id='l298' data-llen='6775:6798'>　三十餘篇矣鄧洵甫則進愛莫助圖矣不然則十五</span>
<span class='tline' id='l299' data-llen='6798:6821'>　道之不申户口乎心術之不同而為獻之能否如此</span>
<span class='tline' id='l300' data-llen='6821:6844'>　人君不可以莫之察矣易曰公用亨于天子小人弗</span>
<span class='tline' id='l301' data-llen='6844:6848'>　克</span>
<span class='tline' id='l302' data-llen='6848:6871'>九四匪其彭无咎何也葉子曰人之言曰近君者勢不</span>
<span class='tline' id='l303' data-llen='6871:6894'>　震而盛用事者權不招而集權勢之所歸禍敗之所</span>
<span class='tline' id='l304' data-llen='6894:6921'><a onclick="displayPageImage('KR1a0102', 'WYG', '004-17b' );" name="004-17b" class="pb">[004-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6921:6944'>　隨也雖然此勢説也非理説也此權勝也非義勝也</span>
<span class='tline' id='l306' data-llen='6944:6967'>　不有明以察夫消息盈虚之機辨以别夫上下尊卑</span>
<span class='tline' id='l307' data-llen='6967:6990'>　之分明而又明辨而又辨晣以昭夫古今興亡之數</span>
<span class='tline' id='l308' data-llen='6990:7013'>　諗乎賢愚禍福之原矣乎則不有其盛而處其衰不</span>
<span class='tline' id='l309' data-llen='7013:7036'>　居其滿而處其虚周公之不以至親廢恐懼伊尹之</span>
<span class='tline' id='l310' data-llen='7036:7059'>　不以寵利居成功是已其次張安世畏父子封侯之</span>
<span class='tline' id='l311' data-llen='7059:7082'>　盛而辭禄逺權郭子儀杖其子肆言之失而歸朝待</span>
<span class='tline' id='l312' data-llen='7082:7105'>　罪又其次若鄭祗徳為江西觀察使以子顥尚萬夀</span>
<span class='tline' id='l313' data-llen='7105:7132'><a onclick="displayPageImage('KR1a0102', 'WYG', '004-18a' );" name="004-18a" class="pb">[004-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7132:7155'>　公主通顯固求散地罷為賔客分司後顥營求作相</span>
<span class='tline' id='l315' data-llen='7155:7178'>　祗徳與書曰聞女已判户部是吾必死之年又聞欲</span>
<span class='tline' id='l316' data-llen='7178:7201'>　求作相是吾必死之日也顥懼表辭庶乎其免矣不</span>
<span class='tline' id='l317' data-llen='7201:7224'>　然幸則萌芒刺灑淅之疑不幸則致怏怏跋扈之死</span>
<span class='tline' id='l318' data-llen='7224:7248'>　大不幸則為楊邠總機政郭威主征伐史𢎞肇典宿</span>
<span class='tline' id='l319' data-llen='7248:7272'>　衛王章掌財賦邠𢎞肇嘗議事于隱帝曰陛下但禁</span>
<span class='tline' id='l320' data-llen='7272:7295'>　聲有臣等在卒為誅死非茍然也故曰聖人之知固</span>
<span class='tline' id='l321' data-llen='7295:7318'>　已多矣其所守者有幸故舉而必榮愚人之知固已</span>
<span class='tline' id='l322' data-llen='7318:7345'><a onclick="displayPageImage('KR1a0102', 'WYG', '004-18b' );" name="004-18b" class="pb">[004-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7345:7368'>　少矣其所事者多妄故動而必窮呉起張儀知不若</span>
<span class='tline' id='l324' data-llen='7368:7391'>　孔墨而爭萬乗之君此其所以車裂支解也易曰匪</span>
<span class='tline' id='l325' data-llen='7391:7398'>　其彭无咎</span>
<span class='tline' id='l326' data-llen='7398:7421'>六五厥孚交如威如吉何也葉子曰至難起者天下之</span>
<span class='tline' id='l327' data-llen='7421:7444'>　心非孚誠不交然而誥誓不及五帝詛盟不及三王</span>
<span class='tline' id='l328' data-llen='7444:7467'>　交質子不及二霸其惟朕心朕徳惟乃知蕭王推赤</span>
<span class='tline' id='l329' data-llen='7467:7490'>　心置人腹此臣民所以翕合而通為一身也周桓畏</span>
<span class='tline' id='l330' data-llen='7490:7513'>　鄭而紿曰無之衛侯叛晉而詭朝國人改卜嗣質公</span>
<span class='tline' id='l331' data-llen='7513:7540'><a onclick="displayPageImage('KR1a0102', 'WYG', '004-19a' );" name="004-19a" class="pb">[004-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7540:7563'>　子行工商臣民不解體乎不易屈者天下之勢非徳</span>
<span class='tline' id='l333' data-llen='7563:7586'>　威不畏然而道徳之威成乎安强暴察之威成乎危</span>
<span class='tline' id='l334' data-llen='7586:7609'>　弱狂妄之威成乎滅亡其惟乃聖乃神乃武乃文戒</span>
<span class='tline' id='l335' data-llen='7609:7632'>　之用休董之用威庶頑讒説若不在時侯以明之撻</span>
<span class='tline' id='l336' data-llen='7632:7655'>　以記之斯天下無有反道敗徳侮慢不恭者矣漢元</span>
<span class='tline' id='l337' data-llen='7655:7678'>　之優柔不斷而漢業遂衰唐文之牽制文義而卒不</span>
<span class='tline' id='l338' data-llen='7678:7701'>　復振國事不廢滅乎故曰事周于世則功成務合于</span>
<span class='tline' id='l339' data-llen='7701:7724'>　時則名立昔齊桓公合諸侯以乗車退誅于國以斧</span>
<span class='tline' id='l340' data-llen='7724:7751'><a onclick="displayPageImage('KR1a0102', 'WYG', '004-19b' );" name="004-19b" class="pb">[004-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7751:7774'>　鉞晉文公合諸侯以革車退行于國以禮義桓公前</span>
<span class='tline' id='l342' data-llen='7774:7797'>　柔而後剛文公前剛而後柔然令行乎天下權制諸</span>
<span class='tline' id='l343' data-llen='7797:7820'>　侯均者審於世之變也漢文帝誠信及蠻貊而叛亂</span>
<span class='tline' id='l344' data-llen='7820:7843'>　競起於藩國宋仁宗能使契丹夫婦交泣以發喪而</span>
<span class='tline' id='l345' data-llen='7843:7866'>　不免於疆場之禍唐代宗處僕固懐恩之母徳宗處</span>
<span class='tline' id='l346' data-llen='7866:7889'>　懐恩之子未嘗不責己厚待人恕然而誠不能感物</span>
<span class='tline' id='l347' data-llen='7889:7912'>　則恩加人而人不親義不足以服心則信示人而人</span>
<span class='tline' id='l348' data-llen='7912:7935'>　益疑恩威不立紀綱卒壊而已矣甚而天平軍亂僖</span>
<span class='tline' id='l349' data-llen='7935:7962'><a onclick="displayPageImage('KR1a0102', 'WYG', '004-20a' );" name="004-20a" class="pb">[004-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7962:7985'>　宗詔本軍宣慰之無得窮詰右補闕常濬上僖宗書</span>
<span class='tline' id='l351' data-llen='7985:8008'>　曰陛下姑息藩鎮太甚是非功過駢首並足致天下</span>
<span class='tline' id='l352' data-llen='8008:8031'>　紛紛若此猶未之寤宜稍振刑典以威四方嗚呼事</span>
<span class='tline' id='l353' data-llen='8031:8054'>　勢至此抑又何言乎庶幾於此者唐憲宗用杜黄裳</span>
<span class='tline' id='l354' data-llen='8054:8077'>　之謀討劉闢用武元衡之謀討呉元濟武宗用李徳</span>
<span class='tline' id='l355' data-llen='8077:8100'>　裕之謀討劉稹誅郭誼其剛明果斷英敏特達能用</span>
<span class='tline' id='l356' data-llen='8100:8124'>　忠謀不惑羣議良可詠矣善乎先達之言曰賈生有言</span>
<span class='tline' id='l357' data-llen='8124:8147'>　髖髀之所非斤則斧天下固有尊官大寮方命圯族</span>
<span class='tline' id='l358' data-llen='8147:8174'><a onclick="displayPageImage('KR1a0102', 'WYG', '004-20b' );" name="004-20b" class="pb">[004-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8174:8197'>　者有剖克剥截元元者有執左道以亂政者有冦賊</span>
<span class='tline' id='l360' data-llen='8197:8220'>　鴟義者有强宗豪右凌虐孤寡者有作邪行以敗俗</span>
<span class='tline' id='l361' data-llen='8220:8243'>　者有為訛言異服淫聲竒技以疑衆者是髖髀也不</span>
<span class='tline' id='l362' data-llen='8243:8266'>　斧而斤之可乎是故四罪而天下服舜之所以帝三</span>
<span class='tline' id='l363' data-llen='8266:8289'>　罪而民服文之所以霸威之不可弛也如是夫司馬</span>
<span class='tline' id='l364' data-llen='8289:8312'>　法曰教笞不可廢于家刑罰不可弛于國征誅不可</span>
<span class='tline' id='l365' data-llen='8312:8335'>　偃于天下書曰其尚克詰爾戎兵方行天下以陟禹</span>
<span class='tline' id='l366' data-llen='8335:8358'>　之迹又曰張皇六師無廢高祖寡命蓋有以諗此矣</span>
<span class='tline' id='l367' data-llen='8358:8385'><a onclick="displayPageImage('KR1a0102', 'WYG', '004-21a' );" name="004-21a" class="pb">[004-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8385:8408'>　晉武平呉而去州兵唐穆宗即位兩河畧定蕭俛段</span>
<span class='tline' id='l369' data-llen='8408:8431'>　文昌以為天下已平宜漸銷兵請密詔軍鎮每嵗八</span>
<span class='tline' id='l370' data-llen='8431:8454'>　人之中限一人逃死無備甚矣天下能不易而潰之</span>
<span class='tline' id='l371' data-llen='8454:8477'>　乎雖然兵以威國将以威兵命将不嚴威固不立昔</span>
<span class='tline' id='l372' data-llen='8477:8500'>　者城濮之敗楚殺子玉鄢陵之敗再殺子反用能轉</span>
<span class='tline' id='l373' data-llen='8500:8523'>　敗為勝以弱為强與晉爭霸横行江漢其最後也敗</span>
<span class='tline' id='l374' data-llen='8523:8546'>　于栢舉而其将囊瓦出奔不復能舉先王之法于是</span>
<span class='tline' id='l375' data-llen='8546:8570'>　楚自此不振平王之尸鞭懐王紿以入秦其子孫以六</span>
<span class='tline' id='l376' data-llen='8570:8597'><a onclick="displayPageImage('KR1a0102', 'WYG', '004-21b' );" name="004-21b" class="pb">[004-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8597:8620'>　千里之地而為讐人役至於亡而後止也可不慎與</span>
<span class='tline' id='l378' data-llen='8620:8643'>　昔李光弼與史思明戰於河陽禆将郝廷玉奔還僕</span>
<span class='tline' id='l379' data-llen='8643:8666'>　固懐恩少却皆命取其首二将乃奮力齊進而賊大</span>
<span class='tline' id='l380' data-llen='8666:8689'>　潰周世宗高平之戰誅敗将樊愛能何徽卒取威定</span>
<span class='tline' id='l381' data-llen='8689:8712'>　霸宋太祖命曹彬取江南出匣劍付之而江南平狄</span>
<span class='tline' id='l382' data-llen='8712:8735'>　青討儂智高陳曙敗績于金城青㑹諸将堂上揖曙</span>
<span class='tline' id='l383' data-llen='8735:8758'>　起驅出軍門斬之而智高卒㓕為君者既不能强至</span>
<span class='tline' id='l384' data-llen='8758:8781'>　於不得已而用兵又不善将使敗其師而得逃死将</span>
<span class='tline' id='l385' data-llen='8781:8808'><a onclick="displayPageImage('KR1a0102', 'WYG', '004-22a' );" name="004-22a" class="pb">[004-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8808:8831'>　何以安其身而存其位也耶易曰厥孚交如威如吉</span>
<span class='tline' id='l387' data-llen='8831:8854'>上九自天祐之吉无不利何也葉子曰履信思乎順人</span>
<span class='tline' id='l388' data-llen='8854:8877'>　道備矣天與而人歸神道全矣履端于始而舉正于</span>
<span class='tline' id='l389' data-llen='8877:8900'>　終人與其成而天防其敗不亦美乎昔者孫叔敖遇</span>
<span class='tline' id='l390' data-llen='8900:8923'>　狐丘丈人狐丘丈人曰有三利必有三害爵高者人</span>
<span class='tline' id='l391' data-llen='8923:8946'>　妬之官大者主惡之禄厚者怨歸之孫叔敖曰不然</span>
<span class='tline' id='l392' data-llen='8946:8969'>　吾爵益高吾志益下吾官益大吾心益小吾禄益厚</span>
<span class='tline' id='l393' data-llen='8969:8992'>　吾施益博可以免于患矣噫人不滿則天無所從槩</span>
<span class='tline' id='l394' data-llen='8992:9019'><a onclick="displayPageImage('KR1a0102', 'WYG', '004-22b' );" name="004-22b" class="pb">[004-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='9019:9042'>　非伊尹周公曷足以當此霍光不負周公之托孔明</span>
<span class='tline' id='l396' data-llen='9042:9065'>　益䖍後主之誠燕陽騖歴事四朝年耆望重自太宰</span>
<span class='tline' id='l397' data-llen='9065:9088'>　恪以下皆拜之而騖謙恭謹厚過於少時戒束子孫</span>
<span class='tline' id='l398' data-llen='9088:9111'>　雖朱紫羅列無敢違犯其法度者抑亦可以為次矣</span>
<span class='tline' id='l399' data-llen='9111:9134'>　故曰所貴乎位者達道於天下達惠於民達徳於身</span>
<span class='tline' id='l400' data-llen='9134:9157'>　不然而以貴高人以富奉身以肆報心則生災矣劉</span>
<span class='tline' id='l401' data-llen='9157:9180'>　聰螽斯則百堂災燒殺聰子二十一人斯堂之名何</span>
<span class='tline' id='l402' data-llen='9180:9203'>　居而乃殺其子若此之多也不履信不思順天不祐</span>
<span class='tline' id='l403' data-llen='9203:9230'><a onclick="displayPageImage('KR1a0102', 'WYG', '004-23a' );" name="004-23a" class="pb">[004-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='9230:9250'>　之而凶禍乃如此易曰自天祐之吉无不利</span>
<span class='tline' id='l405' data-llen='9250:9253'>䷣</span>
<span class='tline' id='l406' data-llen='9253:9276'>謙亨君子有終何也葉子曰君子知天下之不可以先</span>
<span class='tline' id='l407' data-llen='9276:9299'>　也故後之徳言盛而禮言恭知夫人之不可以上也</span>
<span class='tline' id='l408' data-llen='9299:9322'>　故下之善無伐而勞無施然則雖有功而不自居雖</span>
<span class='tline' id='l409' data-llen='9322:9345'>　有能而不自有君子之致為矣家邦之必達州里蠻</span>
<span class='tline' id='l410' data-llen='9345:9368'>　貊之可行狡偽因之獻誠而暴慢所由以致恭夫豈</span>
<span class='tline' id='l411' data-llen='9368:9391'>　茍然而已乎欒黶不能違而伯石所受禄也有由然</span>
<span class='tline' id='l412' data-llen='9391:9418'><a onclick="displayPageImage('KR1a0102', 'WYG', '004-23b' );" name="004-23b" class="pb">[004-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9418:9441'>　矣夫有功而不居喪其功矣而竟也人莫與爭功有</span>
<span class='tline' id='l414' data-llen='9441:9464'>　能而不有泯其能矣而卒之人莫與爭能則君子之</span>
<span class='tline' id='l415' data-llen='9464:9487'>　居世不矜也所以自晦也而實光其不伐也所以自</span>
<span class='tline' id='l416' data-llen='9487:9510'>　降也而實升以屈為伸以晦為明斯天下莫及而為</span>
<span class='tline' id='l417' data-llen='9510:9533'>　萬夫之望禹之所以厯數在躬而終陟元后也歟不</span>
<span class='tline' id='l418' data-llen='9533:9557'>　然盛滿之國不可以仕任盛滿之家不可以嫁女驕倨</span>
<span class='tline' id='l419' data-llen='9557:9580'>　傲暴之人不可與交是天下之所棄也而况於服人</span>
<span class='tline' id='l420' data-llen='9580:9603'>　乎傳曰吾語子服人之志高尚尊賢不以驕人聰明</span>
<span class='tline' id='l421' data-llen='9603:9630'><a onclick="displayPageImage('KR1a0102', 'WYG', '004-24a' );" name="004-24a" class="pb">[004-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9630:9653'>　聖知不以齒人勇猛强武不以侵人齊給便㨗不以</span>
<span class='tline' id='l423' data-llen='9653:9676'>　欺侮人遇君則修臣下之義出鄉則修長幼之義遇</span>
<span class='tline' id='l424' data-llen='9676:9699'>　長老則脩子弟之義遇等夷則脩朋友之義遇少而</span>
<span class='tline' id='l425' data-llen='9699:9722'>　賤者則脩告道寛裕之義故無不愛也無不敬也無</span>
<span class='tline' id='l426' data-llen='9722:9745'>　與人爭也曠然而兼天地包萬物也如是則老者安</span>
<span class='tline' id='l427' data-llen='9745:9768'>　之少者懐之朋友信之君子之所務也如此易曰謙</span>
<span class='tline' id='l428' data-llen='9768:9776'>　亨君子有終</span>
<span class='tline' id='l429' data-llen='9776:9799'>初六謙謙君子用渉大川吉何也葉子曰言忠信行篤</span>
<span class='tline' id='l430' data-llen='9799:9826'><a onclick="displayPageImage('KR1a0102', 'WYG', '004-24b' );" name="004-24b" class="pb">[004-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9826:9849'>　敬雖蠻貊之邦行矣言不忠信行不篤敬雖州里行</span>
<span class='tline' id='l432' data-llen='9849:9872'>　乎哉孔子之訓也何也下者萬物之所歸虚者天下</span>
<span class='tline' id='l433' data-llen='9872:9895'>　之所遺古人有言曰過故鄉而下車悍夫可驅過喬</span>
<span class='tline' id='l434' data-llen='9895:9920'>　木而趨水火可踰又曰居不為垣牆人莫能毁傷行不從</span>
<span class='tline' id='l435' data-llen='9920:9943'>　周衛人莫能暴害此君子之行也昔者子路持劒孔</span>
<span class='tline' id='l436' data-llen='9943:9966'>　子問曰由安用此乎子路曰善者固以善之不善者</span>
<span class='tline' id='l437' data-llen='9966:9989'>　因以自衛孔子曰君子以忠為質以仁為衛不出環</span>
<span class='tline' id='l438' data-llen='9989:10012'>　堵之内而聞千里之外不善以忠化冦暴以仁固何</span>
<span class='tline' id='l439' data-llen='10012:10039'><a onclick="displayPageImage('KR1a0102', 'WYG', '004-25a' );" name="004-25a" class="pb">[004-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='10039:10062'>　為持劒乎故曰杜林行義烈士假其命趙孟懐忠匹</span>
<span class='tline' id='l441' data-llen='10062:10080'>　夫成其仁易曰謙謙君子用渉大川吉</span>
<span class='tline' id='l442' data-llen='10080:10103'>六二鳴謙貞吉何也葉子曰君子中和之徳充積于中</span>
<span class='tline' id='l443' data-llen='10103:10126'>　而發見于外則聲名之盛洋溢于近而施及于逺傳</span>
<span class='tline' id='l444' data-llen='10126:10149'>　曰伯姬賢行著於家故致女使卿以特厚其嫁遣之</span>
<span class='tline' id='l445' data-llen='10149:10172'>　禮賢名聞於逺故諸國爭媵以信其無嫉妬之心一</span>
<span class='tline' id='l446' data-llen='10172:10195'>　女子之賢尚聞於諸侯况士君子哉故曰宗族稱其</span>
<span class='tline' id='l447' data-llen='10195:10218'>　孝鄉黨稱其弟交游稱其仁執友稱其信名譽流聞</span>
<span class='tline' id='l448' data-llen='10218:10245'><a onclick="displayPageImage('KR1a0102', 'WYG', '004-25b' );" name="004-25b" class="pb">[004-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='10245:10268'>　實徳彰著此閔子騫人不間于其父母昆弟之言者</span>
<span class='tline' id='l450' data-llen='10268:10291'>　也豈特騰聲三輔揚名上國者哉彼色取仁而行違</span>
<span class='tline' id='l451' data-llen='10291:10304'>　者何與焉易曰鳴謙貞吉</span>
<span class='tline' id='l452' data-llen='10304:10327'>九三勞謙君子有終吉何也葉子曰功在王室澤在生</span>
<span class='tline' id='l453' data-llen='10327:10350'>　民衆人之所叢忌也恃功而矜能挾有勲勞而傲天</span>
<span class='tline' id='l454' data-llen='10350:10373'>　下舉世之所通患也不袪人情之通患而當衆人所</span>
<span class='tline' id='l455' data-llen='10373:10396'>　叢忌難乎免於今之世矣書曰地平天成萬世永賴</span>
<span class='tline' id='l456' data-llen='10396:10419'>　時乃功然而且曰女惟不矜天下莫與女爭能女惟</span>
<span class='tline' id='l457' data-llen='10419:10446'><a onclick="displayPageImage('KR1a0102', 'WYG', '004-26a' );" name="004-26a" class="pb">[004-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='10446:10469'>　不伐天下莫與女爭功成王封伯禽于魯而周公戒</span>
<span class='tline' id='l459' data-llen='10469:10492'>　之曰往矣子無以魯國驕士吾文王之子武王之弟</span>
<span class='tline' id='l460' data-llen='10492:10515'>　成王之叔父也又相天下吾於天下亦不輕矣然一</span>
<span class='tline' id='l461' data-llen='10515:10538'>　沐三握髮一飯三吐哺猶恐失天下之士可不慎與</span>
<span class='tline' id='l462' data-llen='10538:10561'>　吾聞之易有一道大足以守天下中足以守其國近</span>
<span class='tline' id='l463' data-llen='10561:10584'>　足以守其身謙之謂也夫天道虧盈而益謙地道變</span>
<span class='tline' id='l464' data-llen='10584:10607'>　盈而流謙鬼神害盈而福謙人道惡盈而好謙是以</span>
<span class='tline' id='l465' data-llen='10607:10630'>　衣服成則必缺衽宫成則必缺隅屋成則必加拙示</span>
<span class='tline' id='l466' data-llen='10630:10657'><a onclick="displayPageImage('KR1a0102', 'WYG', '004-26b' );" name="004-26b" class="pb">[004-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='10657:10680'>　不成者天道然也戒之哉其無以魯國驕士也齊侯</span>
<span class='tline' id='l468' data-llen='10680:10703'>　使管夷吾平戎於王王以上卿之禮享之管仲辭曰</span>
<span class='tline' id='l469' data-llen='10703:10726'>　臣賤有司也有天子之二守國高在王曰舅氏予嘉</span>
<span class='tline' id='l470' data-llen='10726:10749'>　乃勲應乃懿徳往踐乃職無逆朕命管仲受下卿之</span>
<span class='tline' id='l471' data-llen='10749:10772'>　禮而還君子曰管仲之世祀也宜哉讓不忘其上鞍</span>
<span class='tline' id='l472' data-llen='10772:10795'>　之戰晉師歸范文子後入武子曰無為吾望爾也乎</span>
<span class='tline' id='l473' data-llen='10795:10818'>　對曰師有功國人喜以逆之先入必屬耳目焉是代</span>
<span class='tline' id='l474' data-llen='10818:10840'>　帥受名也故不敢武子曰吾知免矣郤克見公曰</span>
<span class='tline' id='l475' data-llen='10840:10867'><a onclick="displayPageImage('KR1a0102', 'WYG', '004-27a' );" name="004-27a" class="pb">[004-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='10867:10890'>　子之力也對曰君之訓也二三子之力也臣何力之</span>
<span class='tline' id='l477' data-llen='10890:10913'>　有焉范叔見勞之如郤伯對曰庚所命也克之制也</span>
<span class='tline' id='l478' data-llen='10913:10936'>　燮何力之有焉欒伯見公亦如之對曰燮之詔也士</span>
<span class='tline' id='l479' data-llen='10936:10959'>　用命也書何力之有焉君子曰為主将者不有其功</span>
<span class='tline' id='l480' data-llen='10959:10982'>　而歸於君為偏禆者不居其功而歸於将庶幾乎濟</span>
<span class='tline' id='l481' data-llen='10982:11005'>　濟師師之風矣王允與士孫端謀討董卓而允自專</span>
<span class='tline' id='l482' data-llen='11005:11028'>　討賊之榮士孫端歸功不侯故得免於難唐彬與渾</span>
<span class='tline' id='l483' data-llen='11028:11051'>　濬伐呉未至建業二百里即稱疾不視事其後果有</span>
<span class='tline' id='l484' data-llen='11051:11078'><a onclick="displayPageImage('KR1a0102', 'WYG', '004-27b' );" name="004-27b" class="pb">[004-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='11078:11101'>　先至者爭物後至者爭功而彬獨以賢稱辛讜在泗</span>
<span class='tline' id='l486' data-llen='11101:11124'>　州犯圍出迎兵糧往返凡十二除亳州刺史乃上表</span>
<span class='tline' id='l487' data-llen='11124:11147'>　言臣之功非杜慆不能成僖宗幸興元道中無供賴</span>
<span class='tline' id='l488' data-llen='11147:11170'>　漢隂令李康以驢負糧數百獻之從行軍士始得食</span>
<span class='tline' id='l489' data-llen='11170:11193'>　上問康何能如是曰臣不及此乃張濬教臣遂召濬</span>
<span class='tline' id='l490' data-llen='11193:11217'>　為兵部侍郎後唐明宗王都之亂晏球承命討之擒楊</span>
<span class='tline' id='l491' data-llen='11217:11240'>　隱斬秃餒蹙王都舉族自焚自始攻至克定州未嘗</span>
<span class='tline' id='l492' data-llen='11240:11263'>　戮一卒三月入朝唐主美其功晏球謝久煩餽運而</span>
<span class='tline' id='l493' data-llen='11263:11290'><a onclick="displayPageImage('KR1a0102', 'WYG', '004-28a' );" name="004-28a" class="pb">[004-28a] <img width="20"  src="/static/img/kanseki-5.png"/></a></span>
<span class='tline' id='l494' data-llen='11290:11313'>　已五代呉史官問中書令柴再用戰功對曰鷹大微</span>
<span class='tline' id='l495' data-llen='11313:11336'>　效皆社稷之靈再用何功之有竟不報噫禹周公尚</span>
<span class='tline' id='l496' data-llen='11336:11359'>　矣兹數公者前以免不賞之禍後以光青史之榮萬</span>
<span class='tline' id='l497' data-llen='11359:11382'>　民之所服而衆美之攸歸也不亦宜乎若温季位在</span>
<span class='tline' id='l498' data-llen='11382:11405'>　七人之下而求掩其上亡無日矣王渾王濬爭功不</span>
<span class='tline' id='l499' data-llen='11405:11428'>　已濬稍知所讓而於心終不能平至形諸言曰此是</span>
<span class='tline' id='l500' data-llen='11428:11451'>　吾褊心亦豈善後之道哉雖然讓功可也女有國色</span>
<span class='tline' id='l501' data-llen='11451:11474'>　軼南威紫衝而不自美則賢之若嫫母無鹽焉而自</span>
<span class='tline' id='l502' data-llen='11474:11501'><a onclick="displayPageImage('KR1a0102', 'WYG', '004-28b' );" name="004-28b" class="pb">[004-28b] <img width="20"  src="/static/img/kanseki-5.png"/></a></span>
<span class='tline' id='l503' data-llen='11501:11531'>　狀其醜祗益人之哂且<img height='20' width='20' alt='&amp;KR0008' title='KR0008' src='https://raw.githubusercontent.com/kanripo/KR-Gaiji/master/images/KR0008.png'/>耳故窶家子膝行蒲伏言</span>
<span class='tline' id='l504' data-llen='11531:11554'>　語姁姁不見禮於人而都三公位有萬金産者一卑</span>
<span class='tline' id='l505' data-llen='11554:11577'>　辭降色則衆口徧肥矣是不可不慎也易曰勞謙君</span>
<span class='tline' id='l506' data-llen='11577:11584'>　子有終吉</span>
<span class='tline' id='l507' data-llen='11584:11607'>六四无不利撝謙何也葉子曰居今之世而不以賢知</span>
<span class='tline' id='l508' data-llen='11607:11630'>　先人者善也然居勲庸功多之右而不以史巫紛若</span>
<span class='tline' id='l509' data-llen='11630:11653'>　者亦非善之善者也昔齊魯從鄭伐許得許以歸魯</span>
<span class='tline' id='l510' data-llen='11653:11676'>　魯卑辭而却之鄭卒存許君子以為善處有功者莫</span>
<span class='tline' id='l511' data-llen='11676:11703'><a onclick="displayPageImage('KR1a0102', 'WYG', '004-29a' );" name="004-29a" class="pb">[004-29a] <img width="20"  src="/static/img/kanseki-5.png"/></a></span>
<span class='tline' id='l512' data-llen='11703:11726'>　如鄭善處無功者莫如魯然則履多懼之地而位有</span>
<span class='tline' id='l513' data-llen='11726:11749'>　功之上其可茍然而已乎不思降階之由君心或有</span>
<span class='tline' id='l514' data-llen='11749:11772'>　所不足不盡巫史之誠衆志或有所不堪明於世故</span>
<span class='tline' id='l515' data-llen='11772:11795'>　而安於法則者不如是也是故笑貌聲音之作恭傴</span>
<span class='tline' id='l516' data-llen='11795:11818'>　僂曲躬之引敬君子非以逺恥辱也存位安身之道</span>
<span class='tline' id='l517' data-llen='11818:11841'>　處世下人之節不得不然也不然居功臣之上而敬</span>
<span class='tline' id='l518' data-llen='11841:11864'>　不足則幾乎王渾之排濬非所以安分敬有功之臣</span>
<span class='tline' id='l519' data-llen='11864:11887'>　而禮不加尚不如李愬之事度非所以為禮然則君</span>
<span class='tline' id='l520' data-llen='11887:11914'><a onclick="displayPageImage('KR1a0102', 'WYG', '004-29b' );" name="004-29b" class="pb">[004-29b] <img width="20"  src="/static/img/kanseki-5.png"/></a></span>
<span class='tline' id='l521' data-llen='11914:11937'>　子豈好為過恭之行而無禮病於夏畦以自鄙哉范</span>
<span class='tline' id='l522' data-llen='11937:11960'>　文子不敢亟歸以慰武子之望令尹子文必推貴仕</span>
<span class='tline' id='l523' data-llen='11960:11983'>　以靖子玉之難君子知其不得已矣易曰旡不利撝</span>
<span class='tline' id='l524' data-llen='11983:11987'>　謙</span>
<span class='tline' id='l525' data-llen='11987:12010'>六五不富以其鄰利用侵伐无不利何也葉子曰憞羣</span>
<span class='tline' id='l526' data-llen='12010:12033'>　䇿者自屈其力者也屈羣䇿者屈羣力者也有慈父</span>
<span class='tline' id='l527' data-llen='12033:12056'>　愛子之心有慈母畜子之道而天下之羣臣不報禮</span>
<span class='tline' id='l528' data-llen='12056:12079'>　重庶民不子來趨者生民以來未之有也天下之諸</span>
<span class='tline' id='l529' data-llen='12079:12106'><a onclick="displayPageImage('KR1a0102', 'WYG', '004-30a' );" name="004-30a" class="pb">[004-30a] <img width="20"  src="/static/img/kanseki-5.png"/></a></span>
<span class='tline' id='l530' data-llen='12106:12129'>　侯懐之若父母而庶民趨之若子來而有不先之而</span>
<span class='tline' id='l531' data-llen='12129:12152'>　忘其勞犯難而忘其死者生民以來亦未之有也昔</span>
<span class='tline' id='l532' data-llen='12152:12175'>　者舜以温恭允塞之徳升於帝位則九官十二牧奮</span>
<span class='tline' id='l533' data-llen='12175:12198'>　庸熙載時亮天工而庶績咸熙矣又安事後世督責</span>
<span class='tline' id='l534' data-llen='12198:12221'>　之術假庸君驅役之煩乎豈惟是也漢高帝豁達大</span>
<span class='tline' id='l535' data-llen='12221:12244'>　度不恥自降曰運籌幃幄之中决勝千里之外吾不</span>
<span class='tline' id='l536' data-llen='12244:12267'>　如子房鎮國家撫百姓給餽餉不絶糧道吾不如蕭</span>
<span class='tline' id='l537' data-llen='12267:12290'>　何連百萬之衆戰必勝攻必取吾不如韓信欿然退</span>
<span class='tline' id='l538' data-llen='12290:12317'><a onclick="displayPageImage('KR1a0102', 'WYG', '004-30b' );" name="004-30b" class="pb">[004-30b] <img width="20"  src="/static/img/kanseki-5.png"/></a></span>
<span class='tline' id='l539' data-llen='12317:12340'>　然自以為三子之不及也而天下之大智大勇奔走</span>
<span class='tline' id='l540' data-llen='12340:12363'>　服役惟其所使而莫之格矣何也書曰徳日新萬邦</span>
<span class='tline' id='l541' data-llen='12363:12386'>　惟懐志自滿九族乃離又曰滿招損謙受益蓋帝徳</span>
<span class='tline' id='l542' data-llen='12386:12409'>　廣運則民懐有仁聖作物覩羣生利用天下歸之如</span>
<span class='tline' id='l543' data-llen='12409:12432'>　夜蟲之赴火耳固不必破㟁幘削邊幅附背握手以</span>
<span class='tline' id='l544' data-llen='12432:12455'>　結豪傑之心亦不必箕踞盛氣以折其驕嘲誚謔浪</span>
<span class='tline' id='l545' data-llen='12455:12478'>　以盡其歡慷慨歌呼出肺肝相示以明其情亦不必</span>
<span class='tline' id='l546' data-llen='12478:12501'>　踞洗以挫英布隨以王者之供張嫚罵以辱趙将隨</span>
<span class='tline' id='l547' data-llen='12501:12528'><a onclick="displayPageImage('KR1a0102', 'WYG', '004-31a' );" name="004-31a" class="pb">[004-31a] <img width="20"  src="/static/img/kanseki-5.png"/></a></span>
<span class='tline' id='l548' data-llen='12528:12551'>　以千戸之侯封顛倒天下之豪傑而使莫測其端倪</span>
<span class='tline' id='l549' data-llen='12551:12574'>　而天下豪傑将自俛首帖耳降其虚而服其恭矣故</span>
<span class='tline' id='l550' data-llen='12574:12597'>　貫澤之㑹桓公有憂中國之心不召而至者江人黄</span>
<span class='tline' id='l551' data-llen='12597:12620'>　人也葵丘之㑹桓公震而矜之叛者九國魏武一得</span>
<span class='tline' id='l552' data-llen='12620:12643'>　荆州而張松見忽荆州隨非其有唐高季興謂将佐</span>
<span class='tline' id='l553' data-llen='12643:12666'>　曰新朝百戰方得河南乃對功臣舉手云吾於十指</span>
<span class='tline' id='l554' data-llen='12666:12689'>　上得天下矜伐如此則他人皆無功矣其誰不解體</span>
<span class='tline' id='l555' data-llen='12689:12712'>　遂不歸朝此皆所謂勤之於數十年之間而喪之俯</span>
<span class='tline' id='l556' data-llen='12712:12739'><a onclick="displayPageImage('KR1a0102', 'WYG', '004-31b' );" name="004-31b" class="pb">[004-31b] <img width="20"  src="/static/img/kanseki-5.png"/></a></span>
<span class='tline' id='l557' data-llen='12739:12762'>　仰之頃英雄肯為其所役哉雖然大順在上而獨夫</span>
<span class='tline' id='l558' data-llen='12762:12785'>　顧為不順之臣有道為君而一人乃為叛道之舉則</span>
<span class='tline' id='l559' data-llen='12785:12808'>　亦非聖人之所宥也是故苗民逆命弗率於化則命</span>
<span class='tline' id='l560' data-llen='12808:12831'>　禹徂征布豨外叛直犯天常則自将擊斬蓋所謂親</span>
<span class='tline' id='l561' data-llen='12831:12854'>　征不庭而非窮兵黷武聖人之不得已焉耳雖然誠</span>
<span class='tline' id='l562' data-llen='12854:12877'>　不至而詐行道不設而術用雖死不服雖勝不臧矣</span>
<span class='tline' id='l563' data-llen='12877:12900'>　若韓信不顧酈生而破田廣李靖不恤唐儉而擒頡</span>
<span class='tline' id='l564' data-llen='12900:12923'>　利皆所謂狙詐徼倖之計而非至誠心服之道也其</span>
<span class='tline' id='l565' data-llen='12923:12950'><a onclick="displayPageImage('KR1a0102', 'WYG', '004-32a' );" name="004-32a" class="pb">[004-32a] <img width="20"  src="/static/img/kanseki-5.png"/></a></span>
<span class='tline' id='l566' data-llen='12950:12973'>　後河東都将楊弁作亂結劉稹為兄弟石㑹闗守将</span>
<span class='tline' id='l567' data-llen='12973:12996'>　又以闗降稹朝議諠然言應罷兵王宰則言遊奕将</span>
<span class='tline' id='l568' data-llen='12996:13019'>　得稹表有意歸附李徳裕借韓信李靖事為説且言</span>
<span class='tline' id='l569' data-llen='13019:13042'>　可令王宰失信豈得損朝廷威命望遣使督其進兵</span>
<span class='tline' id='l570' data-llen='13042:13066'>　其後稽山羣盜冦掠果州詔刺史王贄𢎞討之崔鉉</span>
<span class='tline' id='l571' data-llen='13066:13089'>　曰此皆陛下赤子迫於饑寒盜弄兵於溪谷間不足</span>
<span class='tline' id='l572' data-llen='13089:13113'>　辱大軍但遣一使者可矣乃遣京兆少尹劉潼招諭之</span>
<span class='tline' id='l573' data-llen='13113:13136'>　潼言使之歸命其勢甚易所慮者武臣恥不戰之功</span>
<span class='tline' id='l574' data-llen='13136:13163'><a onclick="displayPageImage('KR1a0102', 'WYG', '004-32b' );" name="004-32b" class="pb">[004-32b] <img width="20"  src="/static/img/kanseki-5.png"/></a></span>
<span class='tline' id='l575' data-llen='13163:13186'>　議事者責欲速之效耳潼至山中盜皆請降潼至館</span>
<span class='tline' id='l576' data-llen='13186:13210'>　而贄𢎞已引兵至山下竟擊賊滅之矣雖然尤有甚</span>
<span class='tline' id='l577' data-llen='13210:13233'>　焉劉守光驕淫日甚使人諷鎮定求為尚父晉諸将</span>
<span class='tline' id='l578' data-llen='13233:13256'>　請尊之以稔其惡及其自稱帝張承業又請遣使賀</span>
<span class='tline' id='l579' data-llen='13256:13279'>　之以驕其心則是以聲音笑貌之間而為恭敬謙虚</span>
<span class='tline' id='l580' data-llen='13279:13302'>　之態假欲取固與之術以成自斃可殪之機曽不若</span>
<span class='tline' id='l581' data-llen='13302:13325'>　晉王存朂直欲伐之之為正矣豈知湯之所以處葛</span>
<span class='tline' id='l582' data-llen='13325:13348'>　斯其為聖人之謙徳而有孚之威如乎易曰不富以</span>
<span class='tline' id='l583' data-llen='13348:13375'><a onclick="displayPageImage('KR1a0102', 'WYG', '004-33a' );" name="004-33a" class="pb">[004-33a] <img width="20"  src="/static/img/kanseki-5.png"/></a></span>
<span class='tline' id='l584' data-llen='13375:13387'>　其鄰利用侵伐无不利</span>
<span class='tline' id='l585' data-llen='13387:13410'>上六鳴謙可用行師征邑國何也葉子曰屈之極者可</span>
<span class='tline' id='l586' data-llen='13410:13433'>　以求伸已不屈而欲伸是貪忿也晉景公以笑辱之</span>
<span class='tline' id='l587' data-llen='13433:13456'>　故而暴行於齊春秋之所誅也所為屈者為伸之感</span>
<span class='tline' id='l588' data-llen='13456:13479'>　不求伸而徒屈是畏葸也宋高宗以二帝之故而終</span>
<span class='tline' id='l589' data-llen='13479:13502'>　身不加兵於金志士之所憾也其惟晉文乎退三舍</span>
<span class='tline' id='l590' data-llen='13502:13525'>　而臣犯則一戰可以取威抑亦秦穆乎施三惠而不</span>
<span class='tline' id='l591' data-llen='13525:13548'>　報則一舉可以定霸其又晉悼乎息民和衆五年而</span>
<span class='tline' id='l592' data-llen='13548:13575'><a onclick="displayPageImage('KR1a0102', 'WYG', '004-33b' );" name="004-33b" class="pb">[004-33b] <img width="20"  src="/static/img/kanseki-5.png"/></a></span>
<span class='tline' id='l593' data-llen='13575:13598'>　後用之則三駕而楚不能與之爭我無先事之圖而</span>
<span class='tline' id='l594' data-llen='13598:13621'>　伸生于屈之極我不為欲伸之屈而屈感乎極之伸</span>
<span class='tline' id='l595' data-llen='13621:13644'>　噫非知鬼神之情状者曷足以語此雖然齊桓失霸</span>
<span class='tline' id='l596' data-llen='13644:13667'>　威不行於敵楚而區區山戎之是伐晉文自怠伐弗</span>
<span class='tline' id='l597' data-llen='13667:13690'>　及於齊楚而規規胡沈之是問抑末矣干戈之所及</span>
<span class='tline' id='l598' data-llen='13690:13713'>　不以恥天下之横行而以貫包中之跳躍是焉得為</span>
<span class='tline' id='l599' data-llen='13713:13731'>　道之光乎易曰鳴謙可用行師征邑國</span>
<span class='tline' id='l600' data-llen='13731:13734'>䷏</span>
<span class='tline' id='l601' data-llen='13734:13761'><a onclick="displayPageImage('KR1a0102', 'WYG', '004-34a' );" name="004-34a" class="pb">[004-34a] <img width="20"  src="/static/img/kanseki-5.png"/></a></span>
<span class='tline' id='l602' data-llen='13761:13784'>豫利建侯行師何也葉子曰濟大事以人為本用兵不</span>
<span class='tline' id='l603' data-llen='13784:13807'>　以天時地利為急而以人和為先然不難於得人心</span>
<span class='tline' id='l604' data-llen='13807:13830'>　之和而難於順理以動動不順理則無以通天下之</span>
<span class='tline' id='l605' data-llen='13830:13853'>　志而協天下之心事不和民則强人以所不能事必</span>
<span class='tline' id='l606' data-llen='13853:13876'>　不立禁人以所必犯法必不行矣故管子曰棟生橈</span>
<span class='tline' id='l607' data-llen='13876:13899'>　不勝任則屋覆而人不怨者其理然也弱子慈母之</span>
<span class='tline' id='l608' data-llen='13899:13922'>　所愛也不以理動者下瓦則慈母笞之故以其理動</span>
<span class='tline' id='l609' data-llen='13922:13945'>　者雖覆屋不為怨不以其理動者下瓦必笞故曰生</span>
<span class='tline' id='l610' data-llen='13945:13972'><a onclick="displayPageImage('KR1a0102', 'WYG', '004-34b' );" name="004-34b" class="pb">[004-34b] <img width="20"  src="/static/img/kanseki-5.png"/></a></span>
<span class='tline' id='l611' data-llen='13972:13995'>　棟覆屋怨怒不及弱子下瓦慈母操箠然則動而當</span>
<span class='tline' id='l612' data-llen='13995:14018'>　天下之理舉而協天下之心可以感天地動鬼神而</span>
<span class='tline' id='l613' data-llen='14018:14041'>　况人道之大事乎是故列爵分土惟五惟三是為五</span>
<span class='tline' id='l614' data-llen='14041:14064'>　帝尚賢以徳三王尚親以功樹之君公使司牧之無</span>
<span class='tline' id='l615' data-llen='14064:14087'>　失民性是所以同民心而出治道也其次不憚征繕</span>
<span class='tline' id='l616' data-llen='14087:14110'>　以輔孺子出師圍許若将改立新君者其亦因民之</span>
<span class='tline' id='l617' data-llen='14110:14133'>　所利而利之乎不然則雖以項羽之威而王三降将</span>
<span class='tline' id='l618' data-llen='14133:14156'>　沛公一出而秦父兄棄之如遺矣又况假之為沙中</span>
<span class='tline' id='l619' data-llen='14156:14183'><a onclick="displayPageImage('KR1a0102', 'WYG', '004-35a' );" name="004-35a" class="pb">[004-35a] <img width="20"  src="/static/img/kanseki-5.png"/></a></span>
<span class='tline' id='l620' data-llen='14183:14206'>　之偶語成貳師之美封命不正之功而建尾大之勢</span>
<span class='tline' id='l621' data-llen='14206:14229'>　者天下擾擾何時而定也貔貅百萬虎賁三千是為</span>
<span class='tline' id='l622' data-llen='14229:14252'>　誅暴而禁亂保大而定功發强剛毅一怒而安天下</span>
<span class='tline' id='l623' data-llen='14252:14275'>　之民是所以對天下而助上帝也其次次陘之八國</span>
<span class='tline' id='l624' data-llen='14275:14298'>　城濮之七百乗夫亦勢之所不容已乎不然雖以紂</span>
<span class='tline' id='l625' data-llen='14298:14321'>　之暴率其旅如林而㑹於牧野罔有敵於我師前徒</span>
<span class='tline' id='l626' data-llen='14321:14344'>　倒戈矣又况同役而不同心爾西而我馬欲東雜無</span>
<span class='tline' id='l627' data-llen='14344:14367'>　上之聽而違舉國之諫者生民蠢蠢何由而全也易</span>
<span class='tline' id='l628' data-llen='14367:14394'><a onclick="displayPageImage('KR1a0102', 'WYG', '004-35b' );" name="004-35b" class="pb">[004-35b] <img width="20"  src="/static/img/kanseki-5.png"/></a></span>
<span class='tline' id='l629' data-llen='14394:14404'>　曰豫利建侯行師</span>
<span class='tline' id='l630' data-llen='14404:14427'>初六鳴豫凶何也葉子曰以鳥鳴春以雷鳴夏以蟲鳴</span>
<span class='tline' id='l631' data-llen='14427:14450'>　秋以風鳴冬天機之不容或已者也以堯舜禹湯文</span>
<span class='tline' id='l632' data-llen='14450:14473'>　武周公鳴治以孔子曾參子思孟軻鳴道人道之不</span>
<span class='tline' id='l633' data-llen='14473:14496'>　容或缺者也不然絡緯之不停聲不如蜘蛛之寂寂</span>
<span class='tline' id='l634' data-llen='14496:14519'>　中流之砥柱其呌號也不如長江渾渾日夜之無聲</span>
<span class='tline' id='l635' data-llen='14519:14542'>　而况以其卑末之微志鳴一身之佚樂哉昔者齪齪</span>
<span class='tline' id='l636' data-llen='14542:14565'>　不足嗟今朝曠蕩恩無涯此以詩而鳴其樂者也家</span>
<span class='tline' id='l637' data-llen='14565:14592'><a onclick="displayPageImage('KR1a0102', 'WYG', '004-36a' );" name="004-36a" class="pb">[004-36a] <img width="20"  src="/static/img/kanseki-5.png"/></a></span>
<span class='tline' id='l638' data-llen='14592:14615'>　本秦人能為秦聲婦趙女也雅善鼓瑟拂衣而起酒</span>
<span class='tline' id='l639' data-llen='14615:14638'>　後耳熱仰天大笑而呼嗚嗚是誠荒淫無度不知其</span>
<span class='tline' id='l640' data-llen='14638:14661'>　不可此以書而鳴其樂者也自鳴其不幸猶且不可</span>
<span class='tline' id='l641' data-llen='14661:14684'>　而胡以佚樂為哉滿其志亦喪其志爽其身亦禍其</span>
<span class='tline' id='l642' data-llen='14684:14707'>　身此蔚宗石崇潘岳之徒卒之不免主客同誅也歟</span>
<span class='tline' id='l643' data-llen='14707:14715'>　易曰鳴豫凶</span>
<span class='tline' id='l644' data-llen='14715:14738'>六二介于石不終日貞吉何也葉子曰同酣醉鄉者彼</span>
<span class='tline' id='l645' data-llen='14738:14761'>　昏不知不覺一醉之日富也别坐者觀之則豫知其</span>
<span class='tline' id='l646' data-llen='14761:14788'><a onclick="displayPageImage('KR1a0102', 'WYG', '004-36b' );" name="004-36b" class="pb">[004-36b] <img width="20"  src="/static/img/kanseki-5.png"/></a></span>
<span class='tline' id='l647' data-llen='14788:14811'>　側弁之俄而已不忍與其亂矣同狎大川者莫知其</span>
<span class='tline' id='l648' data-llen='14811:14834'>　他不覺載胥之及溺也陵居者視之則早見其過渉</span>
<span class='tline' id='l649' data-llen='14834:14857'>　之㓕而已不肯履其陷矣此非其知有所弗若也見</span>
<span class='tline' id='l650' data-llen='14857:14880'>　得而忘其形見利而忘其真自墮於螳螂黄雀之禍</span>
<span class='tline' id='l651' data-llen='14880:14903'>　雖有明言曲曉彼将以為狂焉而况於早知獨覺乎</span>
<span class='tline' id='l652' data-llen='14903:14926'>　君子則不然志道徳而功名事業不足以累其心守</span>
<span class='tline' id='l653' data-llen='14926:14949'>　中正而富貴利達不得以昏其志則天下之滔滔皆</span>
<span class='tline' id='l654' data-llen='14949:14972'>　是也而吾之砥柱自在曷與之同流天下之比比皆</span>
<span class='tline' id='l655' data-llen='14972:14999'><a onclick="displayPageImage('KR1a0102', 'WYG', '004-37a' );" name="004-37a" class="pb">[004-37a] <img width="20"  src="/static/img/kanseki-5.png"/></a></span>
<span class='tline' id='l656' data-llen='14999:15022'>　然也而吾之中正自在曷與之同倚夫惟不溺於利</span>
<span class='tline' id='l657' data-llen='15022:15045'>　此利之所不能昏不逐於物此物之所不能蔽也禍</span>
<span class='tline' id='l658' data-llen='15045:15068'>　福利害之原成敗得失之故孰謂不在其靜觀中邪</span>
<span class='tline' id='l659' data-llen='15068:15091'>　故荀子曰權利不能傾也羣衆不能移也天下不能</span>
<span class='tline' id='l660' data-llen='15091:15114'>　蕩也生乎由是死乎由是夫是之謂徳操徳操然後</span>
<span class='tline' id='l661' data-llen='15114:15137'>　能定能定然後能應夫是之謂成人天見其明也地</span>
<span class='tline' id='l662' data-llen='15137:15160'>　見其光也君子貴其全也又曰冥冥而行者見寝石</span>
<span class='tline' id='l663' data-llen='15160:15183'>　以為伏虎也見植林以為後人也冥冥蔽其明也醉</span>
<span class='tline' id='l664' data-llen='15183:15210'><a onclick="displayPageImage('KR1a0102', 'WYG', '004-37b' );" name="004-37b" class="pb">[004-37b] <img width="20"  src="/static/img/kanseki-5.png"/></a></span>
<span class='tline' id='l665' data-llen='15210:15233'>　者越百歩之溝以為蹞歩之澮俯而出城門以為小</span>
<span class='tline' id='l666' data-llen='15233:15256'>　之閨也酒亂其神也掩目而視者視一以為兩掩耳</span>
<span class='tline' id='l667' data-llen='15256:15279'>　而聽者聽漠漠以為呶呶知夫此則夫湛澹泊之性</span>
<span class='tline' id='l668' data-llen='15279:15302'>　者機事忘而必不升槃樂之堂躋懐安之域者天光</span>
<span class='tline' id='l669' data-llen='15302:15325'>　昧而必不萌先事之慮巍巍乎舜禹之有天下而不</span>
<span class='tline' id='l670' data-llen='15325:15348'>　與焉况出天下之下者哉是以周公之富不能迷其</span>
<span class='tline' id='l671' data-llen='15348:15371'>　東都之避孔子之功不能遏其膰肉之行易曰介于</span>
<span class='tline' id='l672' data-llen='15371:15380'>　石不終日貞吉</span>
<span class='tline' id='l673' data-llen='15380:15407'><a onclick="displayPageImage('KR1a0102', 'WYG', '004-38a' );" name="004-38a" class="pb">[004-38a] <img width="20"  src="/static/img/kanseki-5.png"/></a></span>
<span class='tline' id='l674' data-llen='15407:15430'>六三盱豫悔遲有悔何也葉子曰語稱巍巍乎舜禹之</span>
<span class='tline' id='l675' data-llen='15430:15454'>　有天下也而不與焉又曰不義而富且貴於我如浮雲</span>
<span class='tline' id='l676' data-llen='15454:15477'>　夫聖人何以有是也富貴外物也所樂不存焉天下</span>
<span class='tline' id='l677' data-llen='15477:15500'>　贅疣也所性不存焉聖人視之渺然而已矣况下此</span>
<span class='tline' id='l678' data-llen='15500:15523'>　而瑣瑣卑卑者哉况彼之與我不相干者哉故曰君</span>
<span class='tline' id='l679' data-llen='15523:15546'>　子素其位而行不願乎其外又曰無然畔援無然欣</span>
<span class='tline' id='l680' data-llen='15546:15569'>　羡良有以也惟其不知天命之性而弗勝效大之私</span>
<span class='tline' id='l681' data-llen='15569:15592'>　則将無任朶頤之觀而不覺銀海之昡矣是故幸則</span>
<span class='tline' id='l682' data-llen='15592:15619'><a onclick="displayPageImage('KR1a0102', 'WYG', '004-38b' );" name="004-38b" class="pb">[004-38b] <img width="20"  src="/static/img/kanseki-5.png"/></a></span>
<span class='tline' id='l683' data-llen='15619:15642'>　為髙帝之過秦而喟然不幸則為儋括之見王而浩</span>
<span class='tline' id='l684' data-llen='15642:15665'>　歎又不幸則為楚之成章華之臺召諸侯落之而晉</span>
<span class='tline' id='l685' data-llen='15665:15688'>　侯遂成虒祁之宫使諸侯往賀之視人富貴作已歡</span>
<span class='tline' id='l686' data-llen='15688:15711'>　樂斯豈君子之所為也而又况冀宵燭之末光邀潤</span>
<span class='tline' id='l687' data-llen='15711:15734'>　屋之㣲澤分雁鶩之稻粱沾玉斚之餘瀝者乎嗚呼</span>
<span class='tline' id='l688' data-llen='15734:15757'>　斯繩樞之子窮巷之賔外之為夫衆之所姍而内之</span>
<span class='tline' id='l689' data-llen='15757:15780'>　為良心之所羞者乎雖然羞之而解使去己惡之而</span>
<span class='tline' id='l690' data-llen='15780:15803'>　推以與人君子所不念也不然長禍之萌而不悟樂</span>
<span class='tline' id='l691' data-llen='15803:15830'><a onclick="displayPageImage('KR1a0102', 'WYG', '004-39a' );" name="004-39a" class="pb">[004-39a] <img width="20"  src="/static/img/kanseki-5.png"/></a></span>
<span class='tline' id='l692' data-llen='15830:15853'>　禍之成而不去若朱穆不能脱梁冀蔡邕不能辭董</span>
<span class='tline' id='l693' data-llen='15853:15876'>　卓潘岳不能離賈謐蕭至忠不能去公主卒之主客</span>
<span class='tline' id='l694' data-llen='15876:15899'>　同誅交相為累矣夫亦何嗟之及哉易曰盱豫悔遲</span>
<span class='tline' id='l695' data-llen='15899:15904'>　有悔</span>
<span class='tline' id='l696' data-llen='15904:15927'>九四由豫大有得勿疑朋盍簮何也葉子曰君子之際</span>
<span class='tline' id='l697' data-llen='15927:15950'>　大行也其君用之則安富尊榮其民賴之則富夀康</span>
<span class='tline' id='l698' data-llen='15950:15973'>　寧此得志之秋無不如意之極也雖然功蓋天下者</span>
<span class='tline' id='l699' data-llen='15973:15996'>　懐不賞之諐勇略震主者畏身危之禍此人之情亦</span>
<span class='tline' id='l700' data-llen='15996:16023'><a onclick="displayPageImage('KR1a0102', 'WYG', '004-39b' );" name="004-39b" class="pb">[004-39b] <img width="20"  src="/static/img/kanseki-5.png"/></a></span>
<span class='tline' id='l701' data-llen='16023:16046'>　勢之所必至者也能無疑乎是故上焉者功成名遂</span>
<span class='tline' id='l702' data-llen='16046:16069'>　而身退次焉者避讒畏譏而不前下焉者前無所冀</span>
<span class='tline' id='l703' data-llen='16069:16092'>　則退為身慮無所不至矣若是而於大臣之道何取</span>
<span class='tline' id='l704' data-llen='16092:16115'>　焉勿畏其權惟其分之所當為勿慮其迹惟其事之</span>
<span class='tline' id='l705' data-llen='16115:16138'>　所可為勿顧其事惟其道之所得為天下能無量我</span>
<span class='tline' id='l706' data-llen='16138:16161'>　乎窮巷之人可以見廟堂之作為幽谷之婦得以明</span>
<span class='tline' id='l707' data-llen='16161:16184'>　元老之心志心之所白衆之所歸也衆之所歸身之</span>
<span class='tline' id='l708' data-llen='16184:16207'>　所安也身之所安禍之所免也周公以之其次諸葛</span>
<span class='tline' id='l709' data-llen='16207:16234'><a onclick="displayPageImage('KR1a0102', 'WYG', '004-40a' );" name="004-40a" class="pb">[004-40a] <img width="20"  src="/static/img/kanseki-5.png"/></a></span>
<span class='tline' id='l710' data-llen='16234:16257'>　孔明范仲淹司馬君實而已矣故曰開誠心布公道</span>
<span class='tline' id='l711' data-llen='16257:16280'>　廣忠益集衆思曰為之自我當如是至於成敗利鈍</span>
<span class='tline' id='l712' data-llen='16280:16303'>　非吾所能與曰天若祚宋必無此事嗚呼此非萬世</span>
<span class='tline' id='l713' data-llen='16303:16326'>　人臣之準與安原白曰發一誠心則李廣之石可使</span>
<span class='tline' id='l714' data-llen='16326:16349'>　為虎發一疑心則樂令之弓亦能為蛇易曰由豫大</span>
<span class='tline' id='l715' data-llen='16349:16359'>　有得勿疑朋盍簮</span>
<span class='tline' id='l716' data-llen='16359:16382'>六五貞疾恒不死何也葉子曰古語有之實盛者披其</span>
<span class='tline' id='l717' data-llen='16382:16405'>　枝披其枝者傷其心大都者强其臣强其臣者弱其</span>
<span class='tline' id='l718' data-llen='16405:16432'><a onclick="displayPageImage('KR1a0102', 'WYG', '004-40b' );" name="004-40b" class="pb">[004-40b] <img width="20"  src="/static/img/kanseki-5.png"/></a></span>
<span class='tline' id='l719' data-llen='16432:16455'>　主蓋言國不可分而權不當貳也晉建曲沃而黜翼</span>
<span class='tline' id='l720' data-llen='16455:16478'>　哀衛有蒲戚而黜獻公楚有陳蔡不羮而叛棄疾鄭</span>
<span class='tline' id='l721' data-llen='16478:16501'>　城櫟而寘子元昭公卒不克復國也是故大權在下</span>
<span class='tline' id='l722' data-llen='16501:16524'>　而威福去已軟懦微弱而號令不行則醫家之所謂</span>
<span class='tline' id='l723' data-llen='16524:16547'>　走肉耳何以負綱常而載仁義履逺道而勝百用乎</span>
<span class='tline' id='l724' data-llen='16547:16570'>　是天下之廢人也故曰周自遷洛陽名分盡亡漢自</span>
<span class='tline' id='l725' data-llen='16570:16593'>　召董卓綱紀盡壊唐自立三帥威福盡移天下分崩</span>
<span class='tline' id='l726' data-llen='16593:16616'>　無復生氣但其名分位號猶未盡亡人心天意猶未</span>
<span class='tline' id='l727' data-llen='16616:16643'><a onclick="displayPageImage('KR1a0102', 'WYG', '004-41a' );" name="004-41a" class="pb">[004-41a] <img width="20"  src="/static/img/kanseki-5.png"/></a></span>
<span class='tline' id='l728' data-llen='16643:16666'>　盡絶如人四肢風脾身首拘攣所恃五藏未絶六脈</span>
<span class='tline' id='l729' data-llen='16666:16689'>　猶存卧死伏枕尚沿數十載而未絶也故曰祭仲逐</span>
<span class='tline' id='l730' data-llen='16689:16712'>　昭公則立突衛公子洩逐惠公則立黔牟孫林甫逐</span>
<span class='tline' id='l731' data-llen='16712:16735'>　獻公則立剽而意如逐魯昭八年無君非惟不敢如</span>
<span class='tline' id='l732' data-llen='16735:16758'>　田和三晉之簒立亦不敢别立君者以魯秉周禮禮</span>
<span class='tline' id='l733' data-llen='16758:16781'>　義在人心者深是猶懼忠義之討而未敢肆無忌憚</span>
<span class='tline' id='l734' data-llen='16781:16804'>　也故蘇子由曰以臣僣君不義而得民要亦以其力</span>
<span class='tline' id='l735' data-llen='16804:16827'>　斃君雖失衆而其實無罪則民将哀之其勢固當然</span>
<span class='tline' id='l736' data-llen='16827:16854'><a onclick="displayPageImage('KR1a0102', 'WYG', '004-41b' );" name="004-41b" class="pb">[004-41b] <img width="20"  src="/static/img/kanseki-5.png"/></a></span>
<span class='tline' id='l737' data-llen='16854:16877'>　哉是故人心位號所賴甚深人心未去則位號猶有</span>
<span class='tline' id='l738' data-llen='16877:16900'>　可張位號尚在則人心猶有所統周赧王以微弱之</span>
<span class='tline' id='l739' data-llen='16900:16923'>　資不及一小國諸侯之勢當七雄角逐之時内則齊</span>
<span class='tline' id='l740' data-llen='16923:16946'>　楚塞其喉外則燕趙抗其背逺則嬴秦踦其足近則</span>
<span class='tline' id='l741' data-llen='16946:16970'>　韓魏揕其胸周之不亡特須臾耳然而魯連一説足以</span>
<span class='tline' id='l742' data-llen='16970:16993'>　奠九鼎而鎮泰山天下卒知水之有源木之有根本</span>
<span class='tline' id='l743' data-llen='16993:17016'>　不敢以其為弁髦而棄之使不失為數十年之共主</span>
<span class='tline' id='l744' data-llen='17016:17040'>　位號猶存故也漢獻帝以孱羸之身托寄生之地當天</span>
<span class='tline' id='l745' data-llen='17040:17067'><a onclick="displayPageImage('KR1a0102', 'WYG', '004-42a' );" name="004-42a" class="pb">[004-42a] <img width="20"  src="/static/img/kanseki-5.png"/></a></span>
<span class='tline' id='l746' data-llen='17067:17090'>　下鼎沸之秋内則曹操以嬰兒玩之於掌股之上外</span>
<span class='tline' id='l747' data-llen='17090:17113'>　則袁紹以竒貨爭之於鋒鏑之餘逺則孫權昵比窺</span>
<span class='tline' id='l748' data-llen='17113:17136'>　覷俟時而竊伐近則劉表排闔操縱乗間而輒行漢</span>
<span class='tline' id='l749' data-llen='17136:17159'>　之不亡僅毛髮耳然而董承一詔孔融一言足以起</span>
<span class='tline' id='l750' data-llen='17159:17182'>　枯骸而回潰肉天下猶知世之有君漢之有帝不忍</span>
<span class='tline' id='l751' data-llen='17182:17205'>　以其多重負而釋之使不失為漢家之共主者人心</span>
<span class='tline' id='l752' data-llen='17205:17228'>　猶未去故也有天下者其慎之哉易曰貞疾恒不死</span>
<span class='tline' id='l753' data-llen='17228:17251'>上六冥豫成有渝无咎何也葉子曰甘麴糵者馴至於</span>
<span class='tline' id='l754' data-llen='17251:17278'><a onclick="displayPageImage('KR1a0102', 'WYG', '004-42b' );" name="004-42b" class="pb">[004-42b] <img width="20"  src="/static/img/kanseki-5.png"/></a></span>
<span class='tline' id='l755' data-llen='17278:17301'>　酩酊故曰彼昏不知耽逸慾者漸至于矇故曰死而</span>
<span class='tline' id='l756' data-llen='17301:17324'>　不悟佚樂之地豈易反歩之鄉乎是故古之人君朝</span>
<span class='tline' id='l757' data-llen='17324:17347'>　脩其禁令晝考其國職夕省其典刑夜警百工無使</span>
<span class='tline' id='l758' data-llen='17347:17370'>　慆淫而後即安禹之克勤于邦荒度土工湯之慄慄</span>
<span class='tline' id='l759' data-llen='17370:17393'>　危懼檢身若不及文王之自朝至于日中昃不遑暇</span>
<span class='tline' id='l760' data-llen='17393:17416'>　食用咸和萬民者為是故也夫茍内作色荒外作禽</span>
<span class='tline' id='l761' data-llen='17416:17439'>　荒甘酒嗜音峻宇雕牆心昏而出惡政言計非是而</span>
<span class='tline' id='l762' data-llen='17439:17462'>　具曰予聖亡無日矣而何足與言存哉雖然此其下</span>
<span class='tline' id='l763' data-llen='17462:17489'><a onclick="displayPageImage('KR1a0102', 'WYG', '004-43a' );" name="004-43a" class="pb">[004-43a] <img width="20"  src="/static/img/kanseki-5.png"/></a></span>
<span class='tline' id='l764' data-llen='17489:17512'>　愚者也亦有警而覺亟而反者焉元經有言日月之</span>
<span class='tline' id='l765' data-llen='17512:17535'>　逝改于尸尚未晚也陳成公既為鷄澤之盟而卒則</span>
<span class='tline' id='l766' data-llen='17535:17558'>　是固已變乎夏矣吾何求哉而况亟反之者哉昔者</span>
<span class='tline' id='l767' data-llen='17558:17581'>　宋昭公出亡與其御曰吾知其所以亡矣御者曰何</span>
<span class='tline' id='l768' data-llen='17581:17604'>　哉昭公曰吾被服而立侍御者數十人無不曰吾君</span>
<span class='tline' id='l769' data-llen='17604:17627'>　麗者也吾發言動事朝臣者數百人無不曰吾君聖</span>
<span class='tline' id='l770' data-llen='17627:17650'>　者也吾外内不見吾過夫是以亡也於是改操易行</span>
<span class='tline' id='l771' data-llen='17650:17673'>　安義行道不出二年而美聞於宋人宋人迎而復之</span>
<span class='tline' id='l772' data-llen='17673:17700'><a onclick="displayPageImage('KR1a0102', 'WYG', '004-43b' );" name="004-43b" class="pb">[004-43b] <img width="20"  src="/static/img/kanseki-5.png"/></a></span>
<span class='tline' id='l773' data-llen='17700:17723'>　諡為昭漢武帝求神仙興土木黷兵戈玩聲色人間</span>
<span class='tline' id='l774' data-llen='17723:17746'>　之樂事盡矣一朝而有輸臺之悔田千秋大鴻臚之</span>
<span class='tline' id='l775' data-llen='17746:17769'>　拜以趙過為搜粟都尉之命復以耄老而遂過焉而</span>
<span class='tline' id='l776' data-llen='17769:17792'>　漢之天下卒以不喪為中興之英主改過之功誠大</span>
<span class='tline' id='l777' data-llen='17792:17815'>　矣哉嗚呼曷使商太甲齊威王獨美於前乎易曰冥</span>
<span class='tline' id='l778' data-llen='17815:17824'>　豫成有渝无咎</span>
<span class='tline' id='l779' data-llen='17824:17827'>　</span>
<span class='tline' id='l780' data-llen='17827:17837'>　葉八白易傳卷四</span>
</p>
<p>
</p>
  </div>
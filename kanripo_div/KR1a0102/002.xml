<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0102', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:212'>葉八曰易𫝊卷二　　　　　　明　葉山　撰</span>
<span class='tline' id='l10' data-llen='212:215'>䷄</span>
<span class='tline' id='l11' data-llen='215:238'>需有孚光亨貞吉利涉大川何也葉子曰天下有必至</span>
<span class='tline' id='l12' data-llen='238:261'>　之時不可以不俟而廹其至天下有必成之事不可</span>
<span class='tline' id='l13' data-llen='261:284'>　以不待而速其成所當俟而待也誠於中而慎其外</span>
<span class='tline' id='l14' data-llen='284:307'>　則心寛而事濟矣是故之其達焉伊尹之囂囂起莘</span>
<span class='tline' id='l15' data-llen='307:330'>　而伐夏救民太公之九十離渭而鷹揚萬里其始也</span>
<span class='tline' id='l16' data-llen='330:356'><a onclick="displayPageImage('KR1a0102', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='356:379'>　未始不樂天而知命安土而敦仁而終之則道濟天</span>
<span class='tline' id='l18' data-llen='379:402'>　下曲成萬物矣之其窮焉孔子之志學從心而不知</span>
<span class='tline' id='l19' data-llen='402:425'>　年數之不足孟子之美大聖神而慎之乎揠苗而助</span>
<span class='tline' id='l20' data-llen='425:448'>　長則其始未始不優㳺而厭飫而終之則徳為聖人</span>
<span class='tline' id='l21' data-llen='448:471'>　學成亞聖矣之其上焉漸之以仁摩之以義浹之于</span>
<span class='tline' id='l22' data-llen='471:494'>　肌膚淪之于骨髓然後天下文明而黎民於變者聖</span>
<span class='tline' id='l23' data-llen='494:517'>　人之乆道而化成也之其下焉沐于聖人之道徳而</span>
<span class='tline' id='l24' data-llen='517:540'>　不知囿于聖人之禮樂而不覺遷善敏徳而莫測其</span>
<span class='tline' id='l25' data-llen='540:566'><a onclick="displayPageImage('KR1a0102', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='566:589'>　成天下之亹亹者百姓之日用而不知也天下事其</span>
<span class='tline' id='l27' data-llen='589:612'>　可以造次急遽為之乎霸者不知此道見卵而求時</span>
<span class='tline' id='l28' data-llen='612:635'>　夜見彈而求鴞炙廹促起而治道荒矣學者不知此</span>
<span class='tline' id='l29' data-llen='635:658'>　道未立而欲行不勝而决往壯于趾而履錯然矣雖</span>
<span class='tline' id='l30' data-llen='658:681'>　然齊桓入國破制養兵訓義導利數年而始試之辛</span>
<span class='tline' id='l31' data-llen='681:704'>　勤圖霸猶積三年而後有召陵之役其㑹諸侯之事</span>
<span class='tline' id='l32' data-llen='704:727'>　亦三十餘年屢盟屢㑹而後有葵丘之盛晉文公始</span>
<span class='tline' id='l33' data-llen='727:750'>　入而教其民二年欲用之子犯曰民未知義未安其</span>
<span class='tline' id='l34' data-llen='750:776'><a onclick="displayPageImage('KR1a0102', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='776:799'>　居於是乎出定襄王入務利民民懐生矣將用之子</span>
<span class='tline' id='l36' data-llen='799:822'>　犯曰民未知信未宣其用於是乎伐原以示之信民</span>
<span class='tline' id='l37' data-llen='822:845'>　易資者不求豐焉明徴其辭公曰可矣子犯曰民未</span>
<span class='tline' id='l38' data-llen='845:868'>　知禮未生其共于是乎大蒐以示之禮作執秩以正</span>
<span class='tline' id='l39' data-llen='868:891'>　其官民聽不惑而後用之特其侵曹伐衛勝楚圍許</span>
<span class='tline' id='l40' data-llen='891:914'>　盟踐土㑹于温兩致天王執曹衛之君而復之凡霸</span>
<span class='tline' id='l41' data-llen='914:937'>　者之事為之略盡皆在一年之内則齊桓猶有持重</span>
<span class='tline' id='l42' data-llen='937:960'>　之心而晉文則太廹矣劉向韓愈博極羣書經綸有</span>
<span class='tline' id='l43' data-llen='960:986'><a onclick="displayPageImage('KR1a0102', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='986:1009'>　藴以身當天下之事君子猶譏其不知敬之以辟咎</span>
<span class='tline' id='l45' data-llen='1009:1032'>　而况新進少年若安石者豈不用罔之甚乎揚雄王</span>
<span class='tline' id='l46' data-llen='1032:1055'>　通道有自得學㡬聖賢慨然以斯文自任君子猶訾</span>
<span class='tline' id='l47' data-llen='1055:1078'>　其入域之未優而况無知妄作若許衡者豈不枉已</span>
<span class='tline' id='l48' data-llen='1078:1101'>　之甚乎此誠不足以知俟時之義大矣哉而又安知</span>
<span class='tline' id='l49' data-llen='1101:1124'>　俟時之道以淑其身也易曰需有孚光亨貞吉利涉</span>
<span class='tline' id='l50' data-llen='1124:1129'>　大川</span>
<span class='tline' id='l51' data-llen='1129:1152'>初九需于郊利用恒无咎何也葉子曰君子不幸而受</span>
<span class='tline' id='l52' data-llen='1152:1178'><a onclick="displayPageImage('KR1a0102', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1178:1201'>　君國之寄身坐水火之中則亦末如之何矣幸而猶</span>
<span class='tline' id='l54' data-llen='1201:1224'>　居自適之鄉得以逺去之地將何為哉沒身而已矣</span>
<span class='tline' id='l55' data-llen='1224:1247'>　故伯夷避紂居北海之濵以待天下之清也若將終</span>
<span class='tline' id='l56' data-llen='1247:1270'>　身焉太公避紂居東海之濵以待天下之清也若將</span>
<span class='tline' id='l57' data-llen='1270:1293'>　終身焉潔其迹而道不汙安其身而名不穢康其色</span>
<span class='tline' id='l58' data-llen='1293:1316'>　而禍不罹夫固履道之坦坦幽人之貞吉者歟故可</span>
<span class='tline' id='l59' data-llen='1316:1339'>　以沒齒不可以朶頥茍不固其守人將議其後不招</span>
<span class='tline' id='l60' data-llen='1339:1362'>　而来我將罹其災若殷浩之不果隠种放之弗克終</span>
<span class='tline' id='l61' data-llen='1362:1388'><a onclick="displayPageImage('KR1a0102', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1388:1411'>　㡬何而不為犯難之行乎是故無災致災無難犯難</span>
<span class='tline' id='l63' data-llen='1411:1434'>　若燕之僻處北陬無故而交上國越之逺在海隅妄</span>
<span class='tline' id='l64' data-llen='1434:1457'>　意而事吴楚秦穆公聽把子之言勞師而逺伐鄭夫</span>
<span class='tline' id='l65' data-llen='1457:1480'>　差違子胥之計勤師而北伐齊取禍之道也天下事</span>
<span class='tline' id='l66' data-llen='1480:1500'>　類如此可不戒哉易曰需于郊利用恒无咎</span>
<span class='tline' id='l67' data-llen='1500:1523'>九二需于沙小有言終吉何也葉子曰肉食無潔身之</span>
<span class='tline' id='l68' data-llen='1523:1546'>　義不當潔其身則必勞吾之身人臣有受責之分不</span>
<span class='tline' id='l69' data-llen='1546:1569'>　能盡其責則不免人之責士大夫豈得為山林之逸</span>
<span class='tline' id='l70' data-llen='1569:1595'><a onclick="displayPageImage('KR1a0102', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1595:1618'>　乎記曰四郊多壘卿大夫之恥也地廣大而不治士</span>
<span class='tline' id='l72' data-llen='1618:1641'>　之辱也然則身受君國之寄而躬遭水火之災不為</span>
<span class='tline' id='l73' data-llen='1641:1664'>　身心之焦勞則致彼此之翕訿矣傷能免乎雖然操</span>
<span class='tline' id='l74' data-llen='1664:1687'>　不急之志以為有漸之圖展剛毅之才以伸排解之</span>
<span class='tline' id='l75' data-llen='1687:1710'>　力天下之事其亦庶乎有瘳者祖逖之屯淮隂陶侃</span>
<span class='tline' id='l76' data-llen='1710:1733'>　之在廣州無為優㳺而事不如志方將撃楫渡江而</span>
<span class='tline' id='l77' data-llen='1733:1756'>　致力中原卒之剪除荆棘收復河南平定四州為晉</span>
<span class='tline' id='l78' data-llen='1756:1775'>　藩蔽以美終也易曰需于沙小有言終吉</span>
<span class='tline' id='l79' data-llen='1775:1801'><a onclick="displayPageImage('KR1a0102', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1801:1824'>九三需于泥致寇至何也葉子曰世亂之方殷也能動</span>
<span class='tline' id='l81' data-llen='1824:1847'>　則亨事變之將定者惟静致福不知是道而悻悻之</span>
<span class='tline' id='l82' data-llen='1847:1870'>　氣不勝其忿忿之情暴厲之才恣逞其憤懣之志災</span>
<span class='tline' id='l83' data-llen='1870:1893'>　本在外而我自速之若之何其不敗哉不然自郢及</span>
<span class='tline' id='l84' data-llen='1893:1916'>　我九百里安能害我吁此宋襄以天之所棄而争霸</span>
<span class='tline' id='l85' data-llen='1916:1939'>　燕丹以命之垂亡而刺秦姜維以孤危之蜀而伐魏</span>
<span class='tline' id='l86' data-llen='1939:1962'>　韓侂胄以單弱之宋而謀金速禍而已矣詩曰心之</span>
<span class='tline' id='l87' data-llen='1962:1983'>　憂矣自貽伊戚豈不信哉易曰需于泥致寇至</span>
<span class='tline' id='l88' data-llen='1983:2009'><a onclick="displayPageImage('KR1a0102', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2009:2032'>六四需于血出自穴何也葉子曰君子不免于身坐水</span>
<span class='tline' id='l90' data-llen='2032:2055'>　火之中者事變之遭也而卒不為水之所溺火之所</span>
<span class='tline' id='l91' data-llen='2055:2078'>　爇者完徳之禦也古語云古之真人入水不濡入火</span>
<span class='tline' id='l92' data-llen='2078:2101'>　不灼水火豈不能濡人灼人哉順水之道而不狎順</span>
<span class='tline' id='l93' data-llen='2101:2124'>　火之性而不玩修乎己者完以固聽乎物者安以静</span>
<span class='tline' id='l94' data-llen='2124:2147'>　水火其奈之何哉甯俞當成公之無道日有九死焉</span>
<span class='tline' id='l95' data-llen='2147:2170'>　而卒保其身以濟其君忠之勝也婁師徳狄仁傑當</span>
<span class='tline' id='l96' data-llen='2170:2193'>　武曌之慆淫九死不足焉而卒成大業反周為唐知</span>
<span class='tline' id='l97' data-llen='2193:2219'><a onclick="displayPageImage('KR1a0102', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2219:2242'>　之攝也知者不㝠行忠者不妄作非順之至而静之</span>
<span class='tline' id='l99' data-llen='2242:2265'>　極也乎噫非天下之至精其孰能與于此易曰需于</span>
<span class='tline' id='l100' data-llen='2265:2272'>　血出自穴</span>
<span class='tline' id='l101' data-llen='2272:2295'>九五需于酒食貞吉何也葉子曰不為而期成猶却行</span>
<span class='tline' id='l102' data-llen='2295:2318'>　而求前非天下之定理也為之而廹效亦揠苗而助</span>
<span class='tline' id='l103' data-llen='2318:2341'>　長豈聖人之順治哉孔子曰無欲速無見小利董子</span>
<span class='tline' id='l104' data-llen='2341:2364'>　曰正其誼不謀其利明其道不計其功此仁人之事</span>
<span class='tline' id='l105' data-llen='2364:2387'>　而純王之道也是故險者夷難者平正徳利用厚生</span>
<span class='tline' id='l106' data-llen='2387:2413'><a onclick="displayPageImage('KR1a0102', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2413:2436'>　惟和天下自此定矣夫何為哉養之以康樂則基命</span>
<span class='tline' id='l108' data-llen='2436:2459'>　宥宻飫之以安平則吉福大来涵濡休息與天下優</span>
<span class='tline' id='l109' data-llen='2459:2482'>　㳺於無事而坐收王道之成已矣夫何為哉噫非唐</span>
<span class='tline' id='l110' data-llen='2482:2505'>　虞三代之聖主曷足以語此秦始皇唐太宗夷難之</span>
<span class='tline' id='l111' data-llen='2505:2528'>　才也而非養福之器漢元帝唐文宗養福之器也而</span>
<span class='tline' id='l112' data-llen='2528:2551'>　非致福之資王道日逺無足怪也何也才不辦則九</span>
<span class='tline' id='l113' data-llen='2551:2574'>　功不叙器不重則九叙不歌天下奚以定乎是故風</span>
<span class='tline' id='l114' data-llen='2574:2597'>　飛雷厲常在事前龜息蛇藏常在事後武成之餘而</span>
<span class='tline' id='l115' data-llen='2597:2623'><a onclick="displayPageImage('KR1a0102', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2623:2646'>　武王垂拱非玩愒也百戰之後而光武休息非怠荒</span>
<span class='tline' id='l117' data-llen='2646:2669'>　也究王道之終始也雖然未有憂勤而早圖逸樂無</span>
<span class='tline' id='l118' data-llen='2669:2692'>　所事事而祇務優㳺則是聖人之訓且為般樂怠敖</span>
<span class='tline' id='l119' data-llen='2692:2715'>　之資而實非經世定功之道矣昔者唐穆宗甫過公</span>
<span class='tline' id='l120' data-llen='2715:2738'>　除即事逰畋聲色賜予無節欲以重陽大宴拾遺李</span>
<span class='tline' id='l121' data-llen='2738:2761'>　珏率同僚極諫常謂拾遺丁公著曰聞外間人多實</span>
<span class='tline' id='l122' data-llen='2761:2784'>　樂此乃時和人安足用為慰對曰此非佳事恐漸勞</span>
<span class='tline' id='l123' data-llen='2784:2807'>　聖慮曰何故對曰自天寳以来公卿大夫競為㳺宴</span>
<span class='tline' id='l124' data-llen='2807:2833'><a onclick="displayPageImage('KR1a0102', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2833:2856'>　沈酣晝夜優雜子女不愧左右如此不已則百職皆</span>
<span class='tline' id='l126' data-llen='2856:2879'>　廢陛下獨能無憂勞乎願少加禁止乃天下之福也</span>
<span class='tline' id='l127' data-llen='2879:2902'>　噫省此而後可以詘豐亨豫大之説絶飲食宴樂之</span>
<span class='tline' id='l128' data-llen='2902:2925'>　䛕不然假聖經以恣佚欲借王道以作荒淫弊也滋</span>
<span class='tline' id='l129' data-llen='2925:2937'>　矣易曰需于酒食貞吉</span>
<span class='tline' id='l130' data-llen='2937:2960'>上六入于穴有不速之客三人来敬之終吉何也葉子</span>
<span class='tline' id='l131' data-llen='2960:2983'>　曰禍起于才知之不足福生于事變之偶然勿謂天</span>
<span class='tline' id='l132' data-llen='2983:3006'>　下無是事也昔者郢人有遺燕相書者夜書火不明</span>
<span class='tline' id='l133' data-llen='3006:3032'><a onclick="displayPageImage('KR1a0102', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3032:3055'>　因謂持燭者曰舉燭云而誤書舉燭舉燭非書意也</span>
<span class='tline' id='l135' data-llen='3055:3078'>　燕相受書而説之曰舉燭者尚明也尚明也者舉賢</span>
<span class='tline' id='l136' data-llen='3078:3101'>　而任之燕相白王大悦國以治唐錢鏐統鎮兵討賊</span>
<span class='tline' id='l137' data-llen='3101:3124'>　是時黄巢攻略浙東至臨安其先鋒度險皆單騎鏐</span>
<span class='tline' id='l138' data-llen='3124:3148'>　率勁卒伏山谷中𤼵弩射殺其將巢兵亂引勁卒蹂</span>
<span class='tline' id='l139' data-llen='3148:3171'>　之斬首數百級乃引兵趨八百里八百里地名也告</span>
<span class='tline' id='l140' data-llen='3171:3194'>　道傍媪曰後有問者告曰臨安兵屯八百里矣巢衆</span>
<span class='tline' id='l141' data-llen='3194:3217'>　至聞媪語不知其地名曰向十餘不可敵况八百里</span>
<span class='tline' id='l142' data-llen='3217:3243'><a onclick="displayPageImage('KR1a0102', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3243:3266'>　乎遂引兵過東坤氏曰夫郢人之云舉燭本以責照</span>
<span class='tline' id='l144' data-llen='3266:3289'>　夜也而燕相從而舉賢是燥濕之就也路媪之言八</span>
<span class='tline' id='l145' data-llen='3289:3312'>　百里本以告師次也而賊衆以為大屯是風鶴之驚</span>
<span class='tline' id='l146' data-llen='3312:3335'>　也將相之謀人國而其成算之資乃有出於無情竟</span>
<span class='tline' id='l147' data-llen='3335:3358'>　外之夫道傍之婦若有人鬼黙相之者天下事豈人</span>
<span class='tline' id='l148' data-llen='3358:3381'>　所能逆料者哉然則載胥及溺其何能淑矣天下豈</span>
<span class='tline' id='l149' data-llen='3381:3404'>　無不期而㑹之人舉手投足之便乎故本非所望卒</span>
<span class='tline' id='l150' data-llen='3404:3427'>　然值之雖有可懼之勢而有求于人必先下之亦有</span>
<span class='tline' id='l151' data-llen='3427:3453'><a onclick="displayPageImage('KR1a0102', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3453:3476'>　可叩之機王導作奸之計既窮佐逆之形已露呼周</span>
<span class='tline' id='l153' data-llen='3476:3499'>　顗以救之而卒保其百口此其明騐也特伯仁之救</span>
<span class='tline' id='l154' data-llen='3499:3522'>　出於本心之誠而無事王導之敬者悲夫易曰入于</span>
<span class='tline' id='l155' data-llen='3522:3538'>　穴有不速之客三人来敬之終吉</span>
<span class='tline' id='l156' data-llen='3538:3541'>䷅</span>
<span class='tline' id='l157' data-llen='3541:3564'>訟有孚窒惕中吉終凶利見大人不利涉大川何也葉</span>
<span class='tline' id='l158' data-llen='3564:3587'>　子曰兩兩相下則民雖下愚不能無遜心兩兩相傾</span>
<span class='tline' id='l159' data-llen='3587:3610'>　則民雖上智不能無争心夫惟争心一起則巧者眩</span>
<span class='tline' id='l160' data-llen='3610:3636'><a onclick="displayPageImage('KR1a0102', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3636:3659'>　拙拙雖直而不伸詐者諼直直雖是而亦屈矣誠而</span>
<span class='tline' id='l162' data-llen='3659:3682'>　見疑忠而見罪不其然乎雖然誠忠而屈於疑罪非</span>
<span class='tline' id='l163' data-llen='3682:3705'>　徳之累憂懼而反於中和保我實多虞芮質成文王</span>
<span class='tline' id='l164' data-llen='3705:3728'>　而不果訟田者望見王烈之閭而即返不亦君子之</span>
<span class='tline' id='l165' data-llen='3728:3751'>　髙致乎少屈而務求必勝出已而即欲擠人身滅而</span>
<span class='tline' id='l166' data-llen='3751:3774'>　家破矣古今為戒恒數數然也雖然世有文王王烈</span>
<span class='tline' id='l167' data-llen='3774:3797'>　則自歉者負愧而中止懐直者抱義而逺来故曰舜</span>
<span class='tline' id='l168' data-llen='3797:3820'>　禹在上訟獄歸焉可矣若上下其手出入其情是季</span>
<span class='tline' id='l169' data-llen='3820:3847'><a onclick="displayPageImage('KR1a0102', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3847:3870'>　子為政而父子訟於魯文公為霸而君臣訟於衛㡬</span>
<span class='tline' id='l171' data-llen='3870:3893'>　何而能伸天下之抑哉雖然望聖人以質成噬物以</span>
<span class='tline' id='l172' data-llen='3893:3916'>　為合者良民之所以自解也聖人何拒焉犯大難以</span>
<span class='tline' id='l173' data-llen='3916:3939'>　興訟冒是以為非者奸民之所以妨衆也聖人將容</span>
<span class='tline' id='l174' data-llen='3939:3962'>　之乎大舜之堲讒説孔子之誅亂政此類是也争乎</span>
<span class='tline' id='l175' data-llen='3962:3985'>　争乎君子平之吉而小人浚之凶乎易曰訟有孚窒</span>
<span class='tline' id='l176' data-llen='3985:4002'>　惕中吉終凶利見大人不利涉大川</span>
<span class='tline' id='l177' data-llen='4002:4025'>初六不永所事小有言終吉何也葉子曰遜當因而不</span>
<span class='tline' id='l178' data-llen='4025:4052'><a onclick="displayPageImage('KR1a0102', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4052:4075'>　可暫争當暫而不可長忍傷之大君子謂之不隕厥</span>
<span class='tline' id='l180' data-llen='4075:4098'>　問謂之遵養時晦傷之小而必争之不為蔡息之俱</span>
<span class='tline' id='l181' data-llen='4098:4121'>　滅哉是故有慚忿而無遂心者保家之主也寧人負</span>
<span class='tline' id='l182' data-llen='4121:4144'>　我而無我負人者守身之要也成師以出惟敵是求</span>
<span class='tline' id='l183' data-llen='4144:4167'>　者刑戮之民也知斯義者其荀罃二三子與季文子</span>
<span class='tline' id='l184' data-llen='4167:4186'>　延陵季子乎易曰不永所事小有言終吉</span>
<span class='tline' id='l185' data-llen='4186:4209'>九二不克訟歸而逋其邑人三百户无眚何也葉子曰</span>
<span class='tline' id='l186' data-llen='4209:4232'>　不可以卒避者横逆之来也不能以不辨者人情之</span>
<span class='tline' id='l187' data-llen='4232:4259'><a onclick="displayPageImage('KR1a0102', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4259:4282'>　常也不得以自伸者强弱之勢也忍逆者安含情者</span>
<span class='tline' id='l189' data-llen='4282:4305'>　勝順勢者昌知此者其夫差之於越以甲楯三千棲</span>
<span class='tline' id='l190' data-llen='4305:4327'>　於㑹稽楚成之於晉惟痛心俯首不出江淮鄭伯</span>
<span class='tline' id='l191' data-llen='4327:4350'>　之肉袒負荆宋華御之先為之弱子産之敬恭玊帛</span>
<span class='tline' id='l192' data-llen='4350:4373'>　乎宋襄方脱釁鼓之餘正其反躬自悼之日顧乃不</span>
<span class='tline' id='l193' data-llen='4373:4396'>　思卧薪嘗胆之計退然下敵之心而妄為輕謀挑禍</span>
<span class='tline' id='l194' data-llen='4396:4419'>　之圖敢興伐鄭仇楚之戰傷泓而死非不幸也是故</span>
<span class='tline' id='l195' data-llen='4419:4442'>　息伐鄭而亡鄭勝蔡而懼蔡大敗楚而滅小國讎大</span>
<span class='tline' id='l196' data-llen='4442:4469'><a onclick="displayPageImage('KR1a0102', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4469:4492'>　國而幸勝焉禍之本也雖然亦顧其義命何如耳義</span>
<span class='tline' id='l198' data-llen='4492:4515'>　在必争命在必死君子亦争之死之而已安可以勢</span>
<span class='tline' id='l199' data-llen='4515:4538'>　之不敵而遂輟不為也哉死于命安于義君子何求</span>
<span class='tline' id='l200' data-llen='4538:4561'>　焉不知此道而曰吾處卑約吾免災患若南渡人君</span>
<span class='tline' id='l201' data-llen='4561:4584'>　而為此是為大不孝南渡人臣而為此是為大不忠</span>
<span class='tline' id='l202' data-llen='4584:4607'>　尚可以立于天地之間乎彼固稱臣稱講稱大金使</span>
<span class='tline' id='l203' data-llen='4607:4630'>　且稱詔諭江南矣卑約殆甚而災患猶故則亦何益</span>
<span class='tline' id='l204' data-llen='4630:4653'>　之有乎君子不可以不審也易曰不克訟歸而逋其</span>
<span class='tline' id='l205' data-llen='4653:4680'><a onclick="displayPageImage('KR1a0102', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4680:4690'>　邑人三百户无眚</span>
<span class='tline' id='l207' data-llen='4690:4713'>六三食舊徳貞厲終吉或從王事无成何也葉子曰喜</span>
<span class='tline' id='l208' data-llen='4713:4736'>　於鬬樂於争羣然而鬨起者叔世趨㑹之風也釁於</span>
<span class='tline' id='l209' data-llen='4736:4759'>　勇嗇於禍懵然而不顧者小人用壯之氣也然則天</span>
<span class='tline' id='l210' data-llen='4759:4782'>　下險陂以相傾吾獨安常而不動天下誕肆以相軋</span>
<span class='tline' id='l211' data-llen='4782:4805'>　吾獨守分而不争天下不愛萬金之産以搆敵吾獨</span>
<span class='tline' id='l212' data-llen='4805:4828'>　安世守業而不出户天下各自為戰以自强吾獨處</span>
<span class='tline' id='l213' data-llen='4828:4851'>　乎素位而不願乎外不亦卓卓乎保身保家之主也</span>
<span class='tline' id='l214' data-llen='4851:4878'><a onclick="displayPageImage('KR1a0102', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4878:4901'>　哉雖弱奚病焉晉楚争霸而北燕逺在朔漠不與其</span>
<span class='tline' id='l216' data-llen='4901:4924'>　事故得優㳺無事于多故之秋楚漢争王而南越僻</span>
<span class='tline' id='l217' data-llen='4924:4947'>　在一隅不逞其能故能超然獨存乎芟夷之日此其</span>
<span class='tline' id='l218' data-llen='4947:4970'>　騐矣雖然閉門之守非用世之雄也唾面自乾之資</span>
<span class='tline' id='l219' data-llen='4970:4993'>　非折衝禦侮之器也君子亦與其心而不能不惜其</span>
<span class='tline' id='l220' data-llen='4993:5013'>　才矣易曰食舊徳貞厲終吉或從王事无成</span>
<span class='tline' id='l221' data-llen='5013:5036'>九四不克訟復即命渝安貞吉何也葉子曰霍然而欲</span>
<span class='tline' id='l222' data-llen='5036:5059'>　鬬者人心之間熾乎其畫然而反步者道心之欽止</span>
<span class='tline' id='l223' data-llen='5059:5086'><a onclick="displayPageImage('KR1a0102', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5086:5109'>　乎率道心而人心聽命焉君子所不訾也是故仲虺</span>
<span class='tline' id='l225' data-llen='5109:5132'>　之贊成湯不稱其無過而稱其改過吉甫之頌周宣</span>
<span class='tline' id='l226' data-llen='5132:5155'>　不美其無闕而美其補闕則夫就居易俟命之道變</span>
<span class='tline' id='l227' data-llen='5155:5178'>　行險徼倖之心此自訟之良改過之勇而作聖之資</span>
<span class='tline' id='l228' data-llen='5178:5201'>　也况以之而處争辯之細乎順于禮而安于義端其</span>
<span class='tline' id='l229' data-llen='5201:5224'>　事而正其心身安而家可保行成而義不虧卓卓乎</span>
<span class='tline' id='l230' data-llen='5224:5247'>　君子之髙致矣趙盾收諸侯八百乗之師子犯退晉</span>
<span class='tline' id='l231' data-llen='5247:5270'>　師三十里之舍其知是道乎不然如竇嬰之助灌夫</span>
<span class='tline' id='l232' data-llen='5270:5297'><a onclick="displayPageImage('KR1a0102', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5297:5320'>　趙廣漢之脅魏相公孫賀之捕朱安世禍而已矣易</span>
<span class='tline' id='l234' data-llen='5320:5334'>　曰不克訟復即命渝安貞吉</span>
<span class='tline' id='l235' data-llen='5334:5357'>九五訟元吉何也葉子曰獄者天下之大命有司之獄</span>
<span class='tline' id='l236' data-llen='5357:5380'>　成則獻于郡國有司之不當郡國得以平反之郡國</span>
<span class='tline' id='l237' data-llen='5380:5403'>　聽其成則上于廷尉郡國之不當廷尉得以出入之</span>
<span class='tline' id='l238' data-llen='5403:5426'>　廷尉允其平則報于天子廷尉之不當天子得以生</span>
<span class='tline' id='l239' data-llen='5426:5449'>　殺之天子之不當不亦危乎其殆哉為臣執君偏而</span>
<span class='tline' id='l240' data-llen='5449:5472'>　逆也上下其手私而邪也惟官惟反惟内惟貨惟来</span>
<span class='tline' id='l241' data-llen='5472:5499'><a onclick="displayPageImage('KR1a0102', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5499:5522'>　而民其無所措手足矣其惟徳威惟畏徳明惟明剛</span>
<span class='tline' id='l243' data-llen='5522:5545'>　柔分動而明雷電合而章乎雍子不得以鬻獄王叔</span>
<span class='tline' id='l244' data-llen='5545:5568'>　不得以誣要梗陽不得以進賂此無情者不得以盡</span>
<span class='tline' id='l245' data-llen='5568:5591'>　辭而大畏民志之道窮鄉下邑之福遐方小人不幸</span>
<span class='tline' id='l246' data-llen='5591:5614'>　中之大幸也故曰訟獄者不之堯之子而之舜不之</span>
<span class='tline' id='l247' data-llen='5614:5637'>　舜之子而之禹又曰皇帝清問下民鰥寡無盖典獄</span>
<span class='tline' id='l248' data-llen='5637:5660'>　非訖于威惟訖于富敬忌罔有擇言在身惟克天徳</span>
<span class='tline' id='l249' data-llen='5660:5676'>　自作元命配享在下易曰訟元吉</span>
<span class='tline' id='l250' data-llen='5676:5703'><a onclick="displayPageImage('KR1a0102', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5703:5726'>上九或錫之鞶帶終朝三褫之何也葉子曰物以自得</span>
<span class='tline' id='l252' data-llen='5726:5749'>　者居之安貨以悖入者出之亟然則命服非所以錫</span>
<span class='tline' id='l253' data-llen='5749:5772'>　奸以奸得之不可長也争訟非所以勝人以争勝之</span>
<span class='tline' id='l254' data-llen='5772:5795'>　不可乆也何也詩曰彼已之子不稱其服不稱矣豈</span>
<span class='tline' id='l255' data-llen='5795:5818'>　曰以章徳乎傳曰服之不衷身之災也不衷矣豈所</span>
<span class='tline' id='l256' data-llen='5818:5841'>　以為稱乎受之非道而得之非分不衷不稱孰甚焉</span>
<span class='tline' id='l257' data-llen='5841:5864'>　菑害並至雖有善者末如之何矣君子曰楊惲告霍</span>
<span class='tline' id='l258' data-llen='5864:5887'>　氏息夫躬告東平初以此而侯卒以此而誅是也好</span>
<span class='tline' id='l259' data-llen='5887:5914'><a onclick="displayPageImage('KR1a0102', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5914:5937'>　還天道固然矣豈不信哉季文子藉强晉之勢問笑</span>
<span class='tline' id='l261' data-llen='5937:5960'>　辱之故掃境入齊而得汶陽之田未㡬而韓穿之来</span>
<span class='tline' id='l262' data-llen='5960:5984'>　不可支矣漢武起四世之仇𤼵數十年之怨窮海内</span>
<span class='tline' id='l263' data-llen='5984:6007'>　之力竭府庫之藏逺問匈奴之罪而幕南無王庭矣</span>
<span class='tline' id='l264' data-llen='6007:6030'>　呼韓邪單于欵塞稽顙矣國家虛耗漢業索然得不</span>
<span class='tline' id='l265' data-llen='6030:6053'>　償失是亦何益之有乎易曰或錫之鞶帶終朝三褫</span>
<span class='tline' id='l266' data-llen='6053:6057'>　之</span>
<span class='tline' id='l267' data-llen='6057:6060'>䷆</span>
<span class='tline' id='l268' data-llen='6060:6087'><a onclick="displayPageImage('KR1a0102', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6087:6110'>師貞丈人吉无咎何也葉子曰聖人之利天下也大是</span>
<span class='tline' id='l270' data-llen='6110:6133'>　故以三農生九穀而耒耨臼杵之制興聖人之防天</span>
<span class='tline' id='l271' data-llen='6133:6156'>　下也周是故以九伐靖邦國而弧矢干戈之事備傳</span>
<span class='tline' id='l272' data-llen='6156:6179'>　曰天生五材誰能去兵司馬法曰教笞不可廢于家</span>
<span class='tline' id='l273' data-llen='6179:6202'>　刑戮不可弛于國征誅不可偃于天下管子曰誅暴</span>
<span class='tline' id='l274' data-llen='6202:6225'>　國必以兵禁辟民必以刑兵也者外以除暴内以禁</span>
<span class='tline' id='l275' data-llen='6225:6248'>　邪尊主安國之經也師乎師乎其所由来者逺矣黄</span>
<span class='tline' id='l276' data-llen='6248:6271'>　帝嘗與炎帝戰顓頊嘗與共工争故黄帝戰于涿鹿</span>
<span class='tline' id='l277' data-llen='6271:6298'><a onclick="displayPageImage('KR1a0102', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6298:6321'>　之野堯戰于丹水之浦舜伐有苗啟攻有扈自五帝</span>
<span class='tline' id='l279' data-llen='6321:6344'>　而弗能偃也又况衰世乎然而兵所以禁暴討亂也</span>
<span class='tline' id='l280' data-llen='6344:6367'>　炎帝為火災故黄帝擒之共工為水害故顓頊誅之</span>
<span class='tline' id='l281' data-llen='6367:6390'>　兵豈聖人之得已哉是故兵出無名事故不成名其</span>
<span class='tline' id='l282' data-llen='6390:6413'>　為賊敵乃可服必也以寛而伐虐以仁而伐暴誅無</span>
<span class='tline' id='l283' data-llen='6413:6436'>　道秦討逆賊項其殆庶㡬乎大者應天而順人次者</span>
<span class='tline' id='l284' data-llen='6436:6459'>　攘夷而尊主聖人之興兵也雖然將不知兵以其卒</span>
<span class='tline' id='l285' data-llen='6459:6482'>　與敵矣君不擇將以其國與敵矣其必鷹揚之尚父</span>
<span class='tline' id='l286' data-llen='6482:6509'><a onclick="displayPageImage('KR1a0102', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6509:6532'>　元老之方叔㢘頗充國李靖老有少力諸葛周瑜謝</span>
<span class='tline' id='l288' data-llen='6532:6555'>　安少有老謀其殆庶㡬乎上之説禮樂而敦詩書次</span>
<span class='tline' id='l289' data-llen='6555:6578'>　之昭殺敵而致果毅明君之命將也故曰三代之兵</span>
<span class='tline' id='l290' data-llen='6578:6601'>　若時雨而起有一毫名不正而使不當耶不然拜賜</span>
<span class='tline' id='l291' data-llen='6601:6624'>　之師晉人以為笑侏儒是使魯人以為戚矣師乎師</span>
<span class='tline' id='l292' data-llen='6624:6642'>　乎生民之菑乎易曰師貞丈人吉无咎</span>
<span class='tline' id='l293' data-llen='6642:6665'>初六師出以律否臧凶何也葉子曰興師以正者大君</span>
<span class='tline' id='l294' data-llen='6665:6688'>　之宜行師以法者將帥之責是故師之道正至焉法</span>
<span class='tline' id='l295' data-llen='6688:6715'><a onclick="displayPageImage('KR1a0102', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6715:6738'>　次焉宋襄公不鼓不成列不擒二毛不重傷晉伐鄭</span>
<span class='tline' id='l297' data-llen='6738:6761'>　楚共王救鄭姚句耳觀楚師子駟問焉對曰其行速</span>
<span class='tline' id='l298' data-llen='6761:6784'>　過險而不整平王為舟師以伐吴不為軍政無功而</span>
<span class='tline' id='l299' data-llen='6784:6807'>　還是正法俱亡不足道也漢昭烈憤闗張之死興伐</span>
<span class='tline' id='l300' data-llen='6807:6830'>　吴之師而連營七百里包原隰險阻而為軍曹丕譏</span>
<span class='tline' id='l301' data-llen='6830:6853'>　之而卒為陸遜所折敗則亦非善之善者矣故荀子</span>
<span class='tline' id='l302' data-llen='6853:6876'>　曰師由其道則行不由其道則廢楚人鮫革犀兕以</span>
<span class='tline' id='l303' data-llen='6876:6899'>　為甲鞈如金石宛如鉅鐵釶惨如蜂蠆輕利僄遫倅</span>
<span class='tline' id='l304' data-llen='6899:6926'><a onclick="displayPageImage('KR1a0102', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6926:6949'>　如飄風然而兵殆于沙垂唐蔑死莊蹻起楚分而為</span>
<span class='tline' id='l306' data-llen='6949:6972'>　三四是豈無堅甲利兵也哉統之非其道也然則坐</span>
<span class='tline' id='l307' data-llen='6972:6995'>　作進退之有節攻殺撃刺之有方牛馬臣妾之勿逐</span>
<span class='tline' id='l308' data-llen='6995:7018'>　或六步七步之不敢越或四伐五伐六伐七伐之不</span>
<span class='tline' id='l309' data-llen='7018:7041'>　敢亂其兵家之要略乎三代以還日尋戰鬬魚麗鵝</span>
<span class='tline' id='l310' data-llen='7041:7064'>　鸛方略百出管子荀卿首壊古制吴起穰苴並擅當</span>
<span class='tline' id='l311' data-llen='7064:7087'>　代而開闔進退参伍錯綜則孫武十三篇為之最其</span>
<span class='tline' id='l312' data-llen='7087:7110'>　推衍兵法精變神聖雖深識兵機者所不能洞則有</span>
<span class='tline' id='l313' data-llen='7110:7137'><a onclick="displayPageImage('KR1a0102', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7137:7160'>　武侯之八陣焉孫吴之書家置而喙誦矣武侯八陣</span>
<span class='tline' id='l315' data-llen='7160:7183'>　一在䕫州之永安宫盖武侯從先主伐吴防守江路</span>
<span class='tline' id='l316' data-llen='7183:7206'>　行營布伍之遺踪自山上俯視下百餘丈在江濤中</span>
<span class='tline' id='l317' data-llen='7206:7229'>　皆聚細石為之凡八行六十四蕝此方陣法也土人</span>
<span class='tline' id='l318' data-llen='7229:7252'>　言水方盛時沒在深淵水落依然如故一在新都之</span>
<span class='tline' id='l319' data-llen='7252:7275'>　彌牟鎮新都為成都之近郊則其恒所講武之場也</span>
<span class='tline' id='l320' data-llen='7275:7298'>　凡一百二十有八當頭陣法也其地象城門四起上</span>
<span class='tline' id='l321' data-llen='7298:7321'>　列土壘約髙三尺耕者或剗平之經旬餘復突出在</span>
<span class='tline' id='l322' data-llen='7321:7348'><a onclick="displayPageImage('KR1a0102', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7348:7371'>　成都東南隅號曰棊盤市此舊八陣營凡二百五十</span>
<span class='tline' id='l324' data-llen='7371:7394'>　有六下營法也棊盤市今無其迹而趙清獻為之集</span>
<span class='tline' id='l325' data-llen='7394:7417'>　記曰武侯于八陣鄉以土為隆基凡一百三十所盖</span>
<span class='tline' id='l326' data-llen='7417:7440'>　左右六十四前二每基下五六寸皆江石也耆老相</span>
<span class='tline' id='l327' data-llen='7440:7463'>　傳其石盖兵數武侯于此教戰陣出入之法舊記謂</span>
<span class='tline' id='l328' data-llen='7463:7486'>　四面開四門起六十四魁應六十四卦八八為行周</span>
<span class='tline' id='l329' data-llen='7486:7509'>　回四百七十二步所謂六十四魁但得其半耳王恭</span>
<span class='tline' id='l330' data-llen='7509:7532'>　簡公續記曰眉州賢良王當嘗論八陣法刻石廟下</span>
<span class='tline' id='l331' data-llen='7532:7559'><a onclick="displayPageImage('KR1a0102', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7559:7582'>　論曰八陣之法四竒四正棊布壁立其體皆方竒正</span>
<span class='tline' id='l333' data-llen='7582:7605'>　相生風旋日暈其用皆圓盖方利于止方其體則其</span>
<span class='tline' id='l334' data-llen='7605:7628'>　勢固宻故其徐如林不動如山難知如隂此所以為</span>
<span class='tline' id='l335' data-llen='7628:7651'>　不可犯也圓利于動圓其用則其勢健决故其動如</span>
<span class='tline' id='l336' data-llen='7651:7674'>　雷其疾如風侵掠如火此所以為不可禦也其體雖</span>
<span class='tline' id='l337' data-llen='7674:7697'>　方而圓在其中其用雖圓而方在其内此所以為不</span>
<span class='tline' id='l338' data-llen='7697:7720'>　可測也竒正相循出入往復如環之無端體用迭作</span>
<span class='tline' id='l339' data-llen='7720:7743'>　合散變化如神之不窮圓之為用如身使臂如臂使</span>
<span class='tline' id='l340' data-llen='7743:7770'><a onclick="displayPageImage('KR1a0102', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7770:7793'>　指雖五旅之師如一身如木百圍根株相連各有本</span>
<span class='tline' id='l342' data-llen='7793:7816'>　統枝葉相屬各有條理雖五師之軍如一本故其法</span>
<span class='tline' id='l343' data-llen='7816:7839'>　曰紛紛紜紜鬬亂而不可亂渾渾沌沌形圓而不可</span>
<span class='tline' id='l344' data-llen='7839:7862'>　敗圓之為利其来乆矣圓之為用則以分其勢而敗</span>
<span class='tline' id='l345' data-llen='7862:7885'>　其兵疑其心而亂其目勢分則陣薄兵散則氣怯心</span>
<span class='tline' id='l346' data-llen='7885:7908'>　疑則易却目亂則易眩圓之為用以將雜卒卒恃其</span>
<span class='tline' id='l347' data-llen='7908:7931'>　將以强雜弱弱恃其强將卒相恃理必俱勝强弱相</span>
<span class='tline' id='l348' data-llen='7931:7955'>　恃勢不偏敗突出争先鷹揚兔脱不可拒也併力盡</span>
<span class='tline' id='l349' data-llen='7955:7982'><a onclick="displayPageImage('KR1a0102', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7982:8005'>　怒齊勇如一不可遏也其氣益銳則其節益險如驚</span>
<span class='tline' id='l351' data-llen='8005:8028'>　湍巨浪不可涉也如層崖峻谷不可越也使敵得之</span>
<span class='tline' id='l352' data-llen='8028:8051'>　如蟲之著網魚之在笥虎之陷阱是以其將可却其</span>
<span class='tline' id='l353' data-llen='8051:8074'>　兵可殺其重不可脱八陣之法也營室之法四竒四</span>
<span class='tline' id='l354' data-llen='8074:8097'>　正屯亦如之戰陣之法左旋右轉教亦如之教之有</span>
<span class='tline' id='l355' data-llen='8097:8120'>　法必欲其誠盖誠則乆乆則天天則神故前後相屬</span>
<span class='tline' id='l356' data-llen='8120:8143'>　首尾相接如得于天如出于信莫知其所以然而然</span>
<span class='tline' id='l357' data-llen='8143:8166'>　者入于神也教之為法築土為壇其形皆圓其數皆</span>
<span class='tline' id='l358' data-llen='8166:8193'><a onclick="displayPageImage('KR1a0102', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8193:8216'>　八壇之髙下與人相稱壇之濶狭與陣相稱竒旋向</span>
<span class='tline' id='l360' data-llen='8216:8239'>　左正旋向右旋向左者攻在外也旋向右者攻在内</span>
<span class='tline' id='l361' data-llen='8239:8262'>　也或旋向左或旋向右便其用也或攻其内或攻其</span>
<span class='tline' id='l362' data-llen='8262:8285'>　外紊其列也教之為法在家則依比閭族黨之儀在</span>
<span class='tline' id='l363' data-llen='8285:8308'>　軍則依伍兩卒旅之法使之更相親視有無相通患</span>
<span class='tline' id='l364' data-llen='8308:8331'>　難相救疾病相扶自比以上皆文官主之教之忠厚</span>
<span class='tline' id='l365' data-llen='8331:8354'>　教之正信教之孝友睦婣教之禮義㢘恥自伍以上</span>
<span class='tline' id='l366' data-llen='8354:8377'>　皆武官主之教之出入變化教之射御撃刺教之先</span>
<span class='tline' id='l367' data-llen='8377:8404'><a onclick="displayPageImage('KR1a0102', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8404:8427'>　登啓行教之破陣劫將在家書其美惡而辨其賢愚</span>
<span class='tline' id='l369' data-llen='8427:8450'>　在軍紀其勇怯而别其利鈍嵗終則以功行差次而</span>
<span class='tline' id='l370' data-llen='8450:8473'>　進退之使之剛而不暴勇而知義入則可與同其安</span>
<span class='tline' id='l371' data-llen='8473:8496'>　出則可與共其危故可生可殺而不可使犯非義者</span>
<span class='tline' id='l372' data-llen='8496:8519'>　八陣之法也常山之蛇安則静静則直觸之則動動</span>
<span class='tline' id='l373' data-llen='8519:8542'>　則圓孫武常山蛇陣杜牧以為八陣勢取桓温之説</span>
<span class='tline' id='l374' data-llen='8542:8565'>　也傳謂推衍兵法作八陣圖演孫武法也八陣取諸</span>
<span class='tline' id='l375' data-llen='8565:8588'>　八卦欲包并八荒也旌旄旗幟各從其方之色欲别</span>
<span class='tline' id='l376' data-llen='8588:8615'><a onclick="displayPageImage('KR1a0102', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8615:8638'>　其屬也四維從其二方之色惟西南獨從土色依其</span>
<span class='tline' id='l378' data-llen='8638:8661'>　相生之數則土實居此也八卦變為六十四象四陣</span>
<span class='tline' id='l379' data-llen='8661:8684'>　散為六十四隊又按八陣為天地風雲龍虎鳥蛇八</span>
<span class='tline' id='l380' data-llen='8684:8707'>　者是也天取其覆地取其載風雲取其變龍虎取其</span>
<span class='tline' id='l381' data-llen='8707:8730'>　動静鳥蛇取其相應風生於地而虎從之雲騰于天</span>
<span class='tline' id='l382' data-llen='8730:8753'>　而龍從之鳥為動物必翔于天蛇為蟄物必蟠于地</span>
<span class='tline' id='l383' data-llen='8753:8776'>　盖有同位相生之義焉昔竇憲常勒八陣以撃匈奴</span>
<span class='tline' id='l384' data-llen='8776:8799'>　馬隆亦用八陣以攻凉州而世獨稱武侯者不特法</span>
<span class='tline' id='l385' data-llen='8799:8826'><a onclick="displayPageImage('KR1a0102', 'WYG', '002-22a' );" name="002-22a" class="pb">[002-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8826:8849'>　紀之神而忠義之徹亦天地鬼神之所共䕶者而豈</span>
<span class='tline' id='l387' data-llen='8849:8872'>　茍焉已哉雖然此其一定之成迹耳惟善為將者師</span>
<span class='tline' id='l388' data-llen='8872:8895'>　其法善察法者識其意善得意者通其變善觀變者</span>
<span class='tline' id='l389' data-llen='8895:8918'>　盡其神則可使以衆撃寡治撃亂富撃貧能撃不能</span>
<span class='tline' id='l390' data-llen='8918:8940'>　教卒練士驅衆選徒有風雲之行而不逺道里矣</span>
<span class='tline' id='l391' data-llen='8940:8963'>　有飛鳥之舉而不涉險矣有電震之戰而獨行無敵</span>
<span class='tline' id='l392' data-llen='8963:8986'>　矣可以聚則成卒散則成列延則若鏌鎁之長刃嬰</span>
<span class='tline' id='l393' data-llen='8986:9009'>　之者斷鋭則若鏌鎁之利鋒當之者潰圓居而方止</span>
<span class='tline' id='l394' data-llen='9009:9036'><a onclick="displayPageImage('KR1a0102', 'WYG', '002-22b' );" name="002-22b" class="pb">[002-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='9036:9059'>　則若磐石然觸之者摧可以使將死鼓御死轡百吏</span>
<span class='tline' id='l396' data-llen='9059:9082'>　死職大夫死行列矣法可以不慎乎雖然此一定之</span>
<span class='tline' id='l397' data-llen='9082:9105'>　法也有卒爾之法焉既募之後則有紀律馬燧之練</span>
<span class='tline' id='l398' data-llen='9105:9128'>　募精卒是也方募之始則有差擇馬燧之立標揀試</span>
<span class='tline' id='l399' data-llen='9128:9151'>　是也雖然此一時之法也有素履之法焉曹劌之諗</span>
<span class='tline' id='l400' data-llen='9151:9174'>　莊公曰小大之獄雖不能察必以情曰忠之屬也可</span>
<span class='tline' id='l401' data-llen='9174:9197'>　以一戰晉文公始入而教其民二年欲用之子犯曰</span>
<span class='tline' id='l402' data-llen='9197:9220'>　民未知義未安其居于是出定襄王入務利民民懐</span>
<span class='tline' id='l403' data-llen='9220:9247'><a onclick="displayPageImage('KR1a0102', 'WYG', '002-23a' );" name="002-23a" class="pb">[002-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='9247:9270'>　生矣將用之子犯曰民未知信未宣其用于是乎伐</span>
<span class='tline' id='l405' data-llen='9270:9293'>　原以示之信民易資者不求豐焉明徴其辭公曰可</span>
<span class='tline' id='l406' data-llen='9293:9316'>　矣子犯曰民未知禮未生其恭于是乎大蒐以示之</span>
<span class='tline' id='l407' data-llen='9316:9339'>　禮作執秩以正其官民聽不惑而後用之此又律之</span>
<span class='tline' id='l408' data-llen='9339:9362'>　律也故士蒍曰禮樂慈愛戰所畜也士㑹曰徳刑政</span>
<span class='tline' id='l409' data-llen='9362:9385'>　事典禮不易不可敵也申叔時曰徳刑祥義禮信戰</span>
<span class='tline' id='l410' data-llen='9385:9408'>　之器也則古之行師者其道可知矣勇謀知力果其</span>
<span class='tline' id='l411' data-llen='9408:9424'>　必次者歟易曰師出以律否臧凶</span>
<span class='tline' id='l412' data-llen='9424:9451'><a onclick="displayPageImage('KR1a0102', 'WYG', '002-23b' );" name="002-23b" class="pb">[002-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9451:9474'>九二在師中吉无咎王三錫命何也葉子曰受分閫之</span>
<span class='tline' id='l414' data-llen='9474:9497'>　寄者寡徳則剛而無禮不可以治兵兵不治則無寵</span>
<span class='tline' id='l415' data-llen='9497:9520'>　寡權則帥賤民慢不可以成功功不成則為戮故曰</span>
<span class='tline' id='l416' data-llen='9520:9543'>　古之為將者必説禮樂而敦詩書必兼慈愛而畜戰</span>
<span class='tline' id='l417' data-llen='9543:9566'>　器必殺敵致果以為禮必明天時以察七緯之情同</span>
<span class='tline' id='l418' data-llen='9566:9589'>　五行之趣聽八風之動監五雲之候必辨地勢以識</span>
<span class='tline' id='l419' data-llen='9589:9612'>　七舍之形别九地之勢必練人謀以抱五徳之美握</span>
<span class='tline' id='l420' data-llen='9612:9635'>　二柄之要故方命也跪而推轂曰閫以内寡人制之</span>
<span class='tline' id='l421' data-llen='9635:9662'><a onclick="displayPageImage('KR1a0102', 'WYG', '002-24a' );" name="002-24a" class="pb">[002-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9662:9685'>　閫以外將軍制之既命也天顔温厚以瞻其勤天語</span>
<span class='tline' id='l423' data-llen='9685:9708'>　可嚀以宣其親天恩優渥以孺其殷歌采薇賡采芑</span>
<span class='tline' id='l424' data-llen='9708:9731'>　習出車杕杜以大其禮故曰下軍死綏中軍賈餘勇</span>
<span class='tline' id='l425' data-llen='9731:9754'>　故曰一器成狂夫懼而天下無戰心二器成驚夫懼</span>
<span class='tline' id='l426' data-llen='9754:9777'>　而天下無守城三器成㳺夫懼而天下無聚黨嗚呼</span>
<span class='tline' id='l427' data-llen='9777:9800'>　其何攻之不可何敵之不克而何功之不成耶茲孔</span>
<span class='tline' id='l428' data-llen='9800:9823'>　明所以獨任於後主而子儀取重于代肅非偶然也</span>
<span class='tline' id='l429' data-llen='9823:9846'>　何也備三才之道適大中之宜剛勇不為李陵之輕</span>
<span class='tline' id='l430' data-llen='9846:9873'><a onclick="displayPageImage('KR1a0102', 'WYG', '002-24b' );" name="002-24b" class="pb">[002-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9873:9896'>　敵知謀不為吕蒙之掩襲專斷不為光弼之驕恣乆</span>
<span class='tline' id='l432' data-llen='9896:9919'>　役不為懐恩之阻兵茲三軍之所以用命而朝廷之</span>
<span class='tline' id='l433' data-llen='9919:9942'>　所由專寄也不然缺機智者乏成功負勇略者震世</span>
<span class='tline' id='l434' data-llen='9942:9964'>　主其何以有是哉易曰在師中吉无咎王三錫命</span>
<span class='tline' id='l435' data-llen='9964:9987'>六三師或輿尸凶何也葉子曰將也者三軍之司命也</span>
<span class='tline' id='l436' data-llen='9987:10010'>　不可以不慎也故古之為將者有四勝一曰賢將以</span>
<span class='tline' id='l437' data-llen='10010:10033'>　道取勝以道勝人者人罕能以道勝之二曰良將以</span>
<span class='tline' id='l438' data-llen='10033:10056'>　徳取勝以徳勝人者人罕能以徳敵之三曰才將以</span>
<span class='tline' id='l439' data-llen='10056:10083'><a onclick="displayPageImage('KR1a0102', 'WYG', '002-25a' );" name="002-25a" class="pb">[002-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='10083:10106'>　謀取勝深謀致淺謀近猷蹶逺猷四曰猛將以力取</span>
<span class='tline' id='l441' data-llen='10106:10129'>　勝一人潰十人十人潰百人百人潰千人千人潰萬</span>
<span class='tline' id='l442' data-llen='10129:10152'>　人是故文武吉甫萬邦為憲方叔元老克壯其猷上</span>
<span class='tline' id='l443' data-llen='10152:10175'>　也忽如鬼精疾如風霆突如熊羆厭如山陵次也不</span>
<span class='tline' id='l444' data-llen='10175:10198'>　然才腐而乳臭心狡而狼貪傲狠而無禮是之謂奮</span>
<span class='tline' id='l445' data-llen='10198:10221'>　螳螂之怒以當車轍此其志之㥄也而不知其不勝</span>
<span class='tline' id='l446' data-llen='10221:10244'>　任也禍敗可勝言也哉邾莒伐鄫臧紇救之遂敗于</span>
<span class='tline' id='l447' data-llen='10244:10267'>　狐駘國人誦之曰臧之狐裘敗我于狐駘我君小子</span>
<span class='tline' id='l448' data-llen='10267:10294'><a onclick="displayPageImage('KR1a0102', 'WYG', '002-25b' );" name="002-25b" class="pb">[002-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='10294:10317'>　侏儒是使侏儒侏儒使我敗于邾子玉治兵終日而</span>
<span class='tline' id='l450' data-llen='10317:10340'>　畢鞭七人貫三人耳國老皆賀蒍賈曰子玉剛而無</span>
<span class='tline' id='l451' data-llen='10340:10363'>　禮不可以治民過三百乗其不能入矣茍入而賀何</span>
<span class='tline' id='l452' data-llen='10363:10386'>　後之有卒之敗城濮而死嗚呼將豈易言也哉易曰</span>
<span class='tline' id='l453' data-llen='10386:10394'>　師或輿尸凶</span>
<span class='tline' id='l454' data-llen='10394:10417'>六四師左次无咎何也葉子曰能勇强也能怯以弱為</span>
<span class='tline' id='l455' data-llen='10417:10440'>　强也能强者勝以弱為强者存巴蜀之王不與楚鬬</span>
<span class='tline' id='l456' data-llen='10440:10463'>　繞角之遇不與楚争畜弱以為强也夫何過哉何也</span>
<span class='tline' id='l457' data-llen='10463:10490'><a onclick="displayPageImage('KR1a0102', 'WYG', '002-26a' );" name="002-26a" class="pb">[002-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='10490:10513'>　知彼知己百戰百勝既不能强又不能弱滅亡之道</span>
<span class='tline' id='l459' data-llen='10513:10536'>　也楚伐鄭晉師救之及河聞及楚平荀林父欲還曰</span>
<span class='tline' id='l460' data-llen='10536:10560'>　無及於鄭而𠞰民焉用之楚歸而動不後士㑹曰善</span>
<span class='tline' id='l461' data-llen='10560:10583'>　㑹聞用師觀釁而動徳刑政事典禮不易不可敵也</span>
<span class='tline' id='l462' data-llen='10583:10606'>　楚皆有之若之何敵之見可而進知難而退軍之善</span>
<span class='tline' id='l463' data-llen='10606:10629'>　政也先縠曰不可晉所以霸師武臣力也今失諸侯</span>
<span class='tline' id='l464' data-llen='10629:10652'>　不可謂力有敵而不從不可謂武且成師以出聞敵</span>
<span class='tline' id='l465' data-llen='10652:10675'>　强而退非夫也以中軍佐濟林父不能禁從而共濟</span>
<span class='tline' id='l466' data-llen='10675:10702'><a onclick="displayPageImage('KR1a0102', 'WYG', '002-26b' );" name="002-26b" class="pb">[002-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='10702:10725'>　遂有邲之大敗衛侵齊與齊師遇石稷欲還孫良夫</span>
<span class='tline' id='l468' data-llen='10725:10748'>　曰不可以師伐人遇其師而還將謂君何若知不能</span>
<span class='tline' id='l469' data-llen='10748:10771'>　則如無出今既遇矣不如戰也師遂大敗仲叔于奚</span>
<span class='tline' id='l470' data-llen='10771:10794'>　救良夫良夫是以免吴伐齊齊人知其不可禦而不</span>
<span class='tline' id='l471' data-llen='10794:10817'>　能全民命嚴守備屈之以義乃冒死而進故將戰而</span>
<span class='tline' id='l472' data-llen='10817:10840'>　公孫夏命其徒歌虞殯陳子行命其徒具含玉公孫</span>
<span class='tline' id='l473' data-llen='10840:10865'>　揮命其徒曰人尋約吳髪短東郭書曰三戰必死于此三</span>
<span class='tline' id='l474' data-llen='10865:10888'>　矣使問弦多以琴曰吾不復見子矣陳書曰此行也</span>
<span class='tline' id='l475' data-llen='10888:10915'><a onclick="displayPageImage('KR1a0102', 'WYG', '002-27a' );" name="002-27a" class="pb">[002-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='10915:10938'>　吾聞鼔而巳不聞金矣遂大敗而死夫知不可敵不</span>
<span class='tline' id='l477' data-llen='10938:10961'>　能保師以愛民知難以為退斯聖人之所深罪也甚</span>
<span class='tline' id='l478' data-llen='10961:10984'>　而至於底白登渡鴨綠亡無日矣雖然有㡬焉彼宗</span>
<span class='tline' id='l479' data-llen='10984:11007'>　競于楚吾姑退而使自斃吾伏吾强矣夾泜之陳紓</span>
<span class='tline' id='l480' data-llen='11007:11030'>　晉師而退舍不亦為陽子之所賣乎子上之死自取</span>
<span class='tline' id='l481' data-llen='11030:11050'>　之也是以君子貴審㡬焉易曰師左次无咎</span>
<span class='tline' id='l482' data-llen='11050:11073'>六五田有禽利執言无咎長子帥師弟子輿尸貞凶何</span>
<span class='tline' id='l483' data-llen='11073:11096'>　也葉子曰兵出無名事故不成聖人不能也君不擇</span>
<span class='tline' id='l484' data-llen='11096:11123'><a onclick="displayPageImage('KR1a0102', 'WYG', '002-27b' );" name="002-27b" class="pb">[002-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='11123:11146'>　將以國與敵聖人不為也故淮南子曰古之用兵者</span>
<span class='tline' id='l486' data-llen='11146:11169'>　非利土壤之廣而貪金玉之略也將以存亡繼絶平</span>
<span class='tline' id='l487' data-llen='11169:11192'>　天下之亂而除萬民之害也然則聖王之世而有貪</span>
<span class='tline' id='l488' data-llen='11192:11215'>　忿之兵乎以義而起以廹而應是故蠻夷猾夏寇賊</span>
<span class='tline' id='l489' data-llen='11215:11238'>　奸宄為生民害不可懐来則明刑于大士昏迷不恭</span>
<span class='tline' id='l490' data-llen='11238:11261'>　侮慢自賢反道敗徳民棄不保則奉辭以伐苗必不</span>
<span class='tline' id='l491' data-llen='11261:11284'>　為秦皇漢武窮山林索禽獸也雖然兵應者勝義者</span>
<span class='tline' id='l492' data-llen='11284:11307'>　王師直為壯曲為老此固理之必然不曰三軍之司</span>
<span class='tline' id='l493' data-llen='11307:11334'><a onclick="displayPageImage('KR1a0102', 'WYG', '002-28a' );" name="002-28a" class="pb">[002-28a] <img width="20"  src="/static/img/kanseki-5.png"/></a></span>
<span class='tline' id='l494' data-llen='11334:11357'>　命在一人一將之成功在九徳天下無必勝之兵而</span>
<span class='tline' id='l495' data-llen='11357:11380'>　有不可敗之將乎是故趙衰之舉將在于説禮樂而</span>
<span class='tline' id='l496' data-llen='11380:11403'>　敦詩書子犯之行師本于知信義而有禮古之所謂</span>
<span class='tline' id='l497' data-llen='11403:11426'>　將知兵而卒服習歴年多而將士皆出其門下者此</span>
<span class='tline' id='l498' data-llen='11426:11449'>　所以終無踰于老臣也若曰任之不以其賢使之不</span>
<span class='tline' id='l499' data-llen='11449:11472'>　以其能鮮不敗矣是故不為柏直之口尚乳臭則為</span>
<span class='tline' id='l500' data-llen='11472:11495'>　趙穿之剛愎不仁右領差車左史老有二俘之賤而</span>
<span class='tline' id='l501' data-llen='11495:11518'>　無其令徳楚成得臣過三百乗而不能入矣其如兵</span>
<span class='tline' id='l502' data-llen='11518:11545'><a onclick="displayPageImage('KR1a0102', 'WYG', '002-28b' );" name="002-28b" class="pb">[002-28b] <img width="20"  src="/static/img/kanseki-5.png"/></a></span>
<span class='tline' id='l503' data-llen='11545:11568'>　何哉雖然將知擇矣而任之不專猶不擇也河曲之</span>
<span class='tline' id='l504' data-llen='11568:11591'>　戰趙盾為將而令出趙穿邲之師荀林父為將而令</span>
<span class='tline' id='l505' data-llen='11591:11614'>　出先縠濟涇而次欒黶欲東而荀偃之令不行鄴城</span>
<span class='tline' id='l506' data-llen='11614:11637'>　之圍統以宦官魚朝恩而九節度之師一夕而潰專</span>
<span class='tline' id='l507' data-llen='11637:11660'>　行不獲聽而無上禍敗可勝言哉易曰田有禽利執</span>
<span class='tline' id='l508' data-llen='11660:11676'>　言无咎長子帥師弟子輿尸貞凶</span>
<span class='tline' id='l509' data-llen='11676:11699'>上六大君有命開國承家小人勿用何也葉子曰聖人</span>
<span class='tline' id='l510' data-llen='11699:11722'>　有報天下之仁亦有别天下之知聖人有定天下之</span>
<span class='tline' id='l511' data-llen='11722:11749'><a onclick="displayPageImage('KR1a0102', 'WYG', '002-29a' );" name="002-29a" class="pb">[002-29a] <img width="20"  src="/static/img/kanseki-5.png"/></a></span>
<span class='tline' id='l512' data-llen='11749:11772'>　功亦有不亂天下之哲書曰一戎衣天下大定乃偃</span>
<span class='tline' id='l513' data-llen='11772:11795'>　武修文歸馬于華山之陽放牛于桃林之野示天下</span>
<span class='tline' id='l514' data-llen='11795:11818'>　弗服列爵惟五分土惟三建官惟賢位事惟能惇信</span>
<span class='tline' id='l515' data-llen='11818:11841'>　明義崇徳報功垂拱而天下治何也淮南子曰今世</span>
<span class='tline' id='l516' data-llen='11841:11864'>　之祭井竈門户箕帚杵臼者非以其神為能享之也</span>
<span class='tline' id='l517' data-llen='11864:11887'>　時賴其徳煩苦之無已是故以時見其徳所以不忘</span>
<span class='tline' id='l518' data-llen='11887:11910'>　其功也而况天下英雄豪傑暴露于野澤蒙矢石而</span>
<span class='tline' id='l519' data-llen='11910:11933'>　墮谿谷出百死而得一生以争天下之權奮武厲誠</span>
<span class='tline' id='l520' data-llen='11933:11960'><a onclick="displayPageImage('KR1a0102', 'WYG', '002-29b' );" name="002-29b" class="pb">[002-29b] <img width="20"  src="/static/img/kanseki-5.png"/></a></span>
<span class='tline' id='l521' data-llen='11960:11983'>　以決一旦之命者乎是故博其能于袪亂之初而屯</span>
<span class='tline' id='l522' data-llen='11983:12006'>　其膏于登平之後若土龍芻狗然則鄙嗇而不仁是</span>
<span class='tline' id='l523' data-llen='12006:12029'>　故列爵分土之所由起矣然潰其施于崇報之日而</span>
<span class='tline' id='l524' data-llen='12029:12052'>　昧其辨于決擇之中若雨澤溉浸然則眇眯而不智</span>
<span class='tline' id='l525' data-llen='12052:12075'>　是故惟三惟五之所以異也雖然寵命有功非至正</span>
<span class='tline' id='l526' data-llen='12075:12098'>　不為功登用人才非君子不為才優其賞于施祿及</span>
<span class='tline' id='l527' data-llen='12098:12121'>　下之日而吝其用于知人安民之初然後功成而無</span>
<span class='tline' id='l528' data-llen='12121:12144'>　後患是故報功不先于崇徳位能不先于建賢此所</span>
<span class='tline' id='l529' data-llen='12144:12171'><a onclick="displayPageImage('KR1a0102', 'WYG', '002-30a' );" name="002-30a" class="pb">[002-30a] <img width="20"  src="/static/img/kanseki-5.png"/></a></span>
<span class='tline' id='l530' data-llen='12171:12194'>　以為武成也不然渾其功而不别漢髙不免沙中之</span>
<span class='tline' id='l531' data-llen='12194:12217'>　語昧其人而用之唐莊卒致易姓之禍可不鑒乎雖</span>
<span class='tline' id='l532' data-llen='12217:12240'>　然先史有言武臣勤勞汗馬冒犯矢石内平中國之</span>
<span class='tline' id='l533' data-llen='12240:12263'>　難外攘夷狄之凶百死一生乃成厥績于是功銘太</span>
<span class='tline' id='l534' data-llen='12263:12286'>　常恩覃帶礪俾子孫世守而弗失此則封功錫爵之</span>
<span class='tline' id='l535' data-llen='12286:12309'>　彝典矣殊不知武臣之功能平已然之禍亂諫諍之</span>
<span class='tline' id='l536' data-llen='12309:12332'>　臣克明先見之危亡曲突徙薪之功利宜不出武臣</span>
<span class='tline' id='l537' data-llen='12332:12355'>　之下者是以考夫前代或有人君失政奸雄在朝擅</span>
<span class='tline' id='l538' data-llen='12355:12382'><a onclick="displayPageImage('KR1a0102', 'WYG', '002-30b' );" name="002-30b" class="pb">[002-30b] <img width="20"  src="/static/img/kanseki-5.png"/></a></span>
<span class='tline' id='l539' data-llen='12382:12405'>　生殺之權變祖宗之法繆專國賦僭握兵符包藏禍</span>
<span class='tline' id='l540' data-llen='12405:12428'>　心竊窺神器宗室弱而不救奸佞閉而不言簒弑之</span>
<span class='tline' id='l541' data-llen='12428:12451'>　謀變在朝夕幸而鯁亮直言之士奮不顧身折繡檻</span>
<span class='tline' id='l542' data-llen='12451:12474'>　于彤庭披忠肝于玉陛力陳其罪直指奸邪破插血</span>
<span class='tline' id='l543' data-llen='12474:12497'>　之凶盟誅連根之黨類于是罪人斯得天下肅清較</span>
<span class='tline' id='l544' data-llen='12497:12520'>　之武臣功孰居右茍能知此而加以美諡録其子孫</span>
<span class='tline' id='l545' data-llen='12520:12543'>　使忠言讜論耿耿不磨則後之忠臣義士安得不仰</span>
<span class='tline' id='l546' data-llen='12543:12566'>　其遺風而繼其芳踵乎此亦不可謂非正功之大典</span>
<span class='tline' id='l547' data-llen='12566:12593'><a onclick="displayPageImage('KR1a0102', 'WYG', '002-31a' );" name="002-31a" class="pb">[002-31a] <img width="20"  src="/static/img/kanseki-5.png"/></a></span>
<span class='tline' id='l548' data-llen='12593:12611'>　也易曰大君有命開國承家小人勿用</span>
<span class='tline' id='l549' data-llen='12611:12614'>䷇</span>
<span class='tline' id='l550' data-llen='12614:12637'>此吉原筮元永貞无咎不寧方来後夫凶何也葉子曰</span>
<span class='tline' id='l551' data-llen='12637:12660'>　中天下而立定四海之民君子樂之者也何樂乎立</span>
<span class='tline' id='l552' data-llen='12660:12683'>　與定也其道大行無一夫不被其澤是為君子之樂</span>
<span class='tline' id='l553' data-llen='12683:12706'>　事也然則天下大悦而將歸已寧非君子之願乎雖</span>
<span class='tline' id='l554' data-llen='12706:12729'>　然臨下以徳寡徳者殃親民有道失道者亡春秋書</span>
<span class='tline' id='l555' data-llen='12729:12752'>　鄆潰以亡無愛徴民不見徳昭公不能為魯君也孟</span>
<span class='tline' id='l556' data-llen='12752:12779'><a onclick="displayPageImage('KR1a0102', 'WYG', '002-31b' );" name="002-31b" class="pb">[002-31b] <img width="20"  src="/static/img/kanseki-5.png"/></a></span>
<span class='tline' id='l557' data-llen='12779:12802'>　子稱亦運以如水益深如火益熱宣王不能為燕王</span>
<span class='tline' id='l558' data-llen='12802:12825'>　也君道君徳其可以不審乎其仁如天其徳好生堯</span>
<span class='tline' id='l559' data-llen='12825:12848'>　之繼天立極也至誠無息不息則乆文之咸和萬民</span>
<span class='tline' id='l560' data-llen='12848:12871'>　也純王之心純王之道舜之紹堯致治也故曰是宜</span>
<span class='tline' id='l561' data-llen='12871:12894'>　為君有恤民之心又曰君子體仁足以長人惟仁者</span>
<span class='tline' id='l562' data-llen='12894:12917'>　宜在髙位不仁而在髙位是播其惡於衆也君子而</span>
<span class='tline' id='l563' data-llen='12917:12940'>　有堯舜文王之道以為天下主則天下皆来歸之謳</span>
<span class='tline' id='l564' data-llen='12940:12963'>　歌訟獄之咸至玉帛萬國之畢㑹矣争先亟赴安能</span>
<span class='tline' id='l565' data-llen='12963:12990'><a onclick="displayPageImage('KR1a0102', 'WYG', '002-32a' );" name="002-32a" class="pb">[002-32a] <img width="20"  src="/static/img/kanseki-5.png"/></a></span>
<span class='tline' id='l566' data-llen='12990:13013'>　自取防風後至之戮致譚子不朝之誅堕酈生後服</span>
<span class='tline' id='l567' data-llen='13013:13036'>　先亡之禍乎昔者晉悼初立始命百官施舍己責逮</span>
<span class='tline' id='l568' data-llen='13036:13059'>　鰥寡振廢滯匡乏困救災患禁淫慝薄賦斂宥罪戾</span>
<span class='tline' id='l569' data-llen='13059:13082'>　節器用時用民欲無犯時逐不臣者七人而六官之</span>
<span class='tline' id='l570' data-llen='13082:13105'>　長皆民譽也風聲所至邇服逺慕于是魯成公言其</span>
<span class='tline' id='l571' data-llen='13105:13128'>　有禮而把伯驟為之朝吴子謝雞澤之不㑹而聽善</span>
<span class='tline' id='l572' data-llen='13128:13151'>　道之後期陳成公改于尸而鄭僖公去乎楚一舉而</span>
<span class='tline' id='l573' data-llen='13151:13174'>　復霸三駕而楚不能與之争霸者尚然而况帝王之</span>
<span class='tline' id='l574' data-llen='13174:13201'><a onclick="displayPageImage('KR1a0102', 'WYG', '002-32b' );" name="002-32b" class="pb">[002-32b] <img width="20"  src="/static/img/kanseki-5.png"/></a></span>
<span class='tline' id='l575' data-llen='13201:13224'>　道乎不然民逃其上衆散而歸雖與之天下不能一</span>
<span class='tline' id='l576' data-llen='13224:13247'>　朝居矣故曰兵立有幟射有的注望而統其集者衆</span>
<span class='tline' id='l577' data-llen='13247:13270'>　趨之㑹于幟也叢射而受其破者衆勝之傾于的也</span>
<span class='tline' id='l578' data-llen='13270:13293'>　順徳者昌為天下幟逆徳者亡為天下的易曰比吉</span>
<span class='tline' id='l579' data-llen='13293:13310'>　原筮元永貞无咎不寧方来後夫凶</span>
<span class='tline' id='l580' data-llen='13310:13333'>初六有孚比之无咎有孚盈缶終来有他吉何也葉子</span>
<span class='tline' id='l581' data-llen='13333:13356'>　曰與物者立身之始乎誠意者自修之首乎誠意以</span>
<span class='tline' id='l582' data-llen='13356:13379'>　潤其身與物以致其誠則悦親而信友獲上而治民</span>
<span class='tline' id='l583' data-llen='13379:13406'><a onclick="displayPageImage('KR1a0102', 'WYG', '002-33a' );" name="002-33a" class="pb">[002-33a] <img width="20"  src="/static/img/kanseki-5.png"/></a></span>
<span class='tline' id='l584' data-llen='13406:13429'>　天下之事一以貫之而無疑矣感所不期而自應朋</span>
<span class='tline' id='l585' data-llen='13429:13452'>　所不思而爾從大哉誠乎其動萬物起天下之本乎</span>
<span class='tline' id='l586' data-llen='13452:13475'>　傳曰勇士一呼而三軍皆避士之誠也昔者楚熊渠</span>
<span class='tline' id='l587' data-llen='13475:13498'>　子夜行見寢石以為伏虎彎弓而射之沒金飲羽下</span>
<span class='tline' id='l588' data-llen='13498:13521'>　視知其為石石為之開而况人乎夫唱而不和動而</span>
<span class='tline' id='l589' data-llen='13521:13544'>　不僨中心有不全者矣夫不降席而匡天下者求之</span>
<span class='tline' id='l590' data-llen='13544:13567'>　已也孔子曰其身正不令而行其身不正雖令不從</span>
<span class='tline' id='l591' data-llen='13567:13590'>　先王之所以拱揖指揮而四海来賔者誠徳之至也</span>
<span class='tline' id='l592' data-llen='13590:13617'><a onclick="displayPageImage('KR1a0102', 'WYG', '002-33b' );" name="002-33b" class="pb">[002-33b] <img width="20"  src="/static/img/kanseki-5.png"/></a></span>
<span class='tline' id='l593' data-llen='13617:13642'>　故曰𤼵一誠心則李廣之石可使為虎𤼵一疑心則</span>
<span class='tline' id='l594' data-llen='13642:13665'>　樂令之弓亦能為蛇然則大舜之感頑嚚周公之致</span>
<span class='tline' id='l595' data-llen='13665:13688'>　風雷始于一誠終于積滿易曰有孚比之无咎有孚</span>
<span class='tline' id='l596' data-llen='13688:13698'>　盈缶終来有他吉</span>
<span class='tline' id='l597' data-llen='13698:13721'>六二比之自内貞吉何也葉子曰天下有道以身殉道</span>
<span class='tline' id='l598' data-llen='13721:13744'>　進徳修業欲及乎時聖賢之訓也故曰隠居以求其</span>
<span class='tline' id='l599' data-llen='13744:13767'>　志行義以達其道又曰夫人幼而學之壯而欲行之</span>
<span class='tline' id='l600' data-llen='13767:13790'>　則夫去陋巷而急禹稷之志出下帷而抱伊吕之戈</span>
<span class='tline' id='l601' data-llen='13790:13817'><a onclick="displayPageImage('KR1a0102', 'WYG', '002-34a' );" name="002-34a" class="pb">[002-34a] <img width="20"  src="/static/img/kanseki-5.png"/></a></span>
<span class='tline' id='l602' data-llen='13817:13840'>　起隆中而勤管樂之業非變塞也釋草茅而行君臣</span>
<span class='tline' id='l603' data-llen='13840:13863'>　之義辭煙霞而依日月之光蛻脫汙泥而浮㳺塵埃</span>
<span class='tline' id='l604' data-llen='13863:13886'>　之外舎去家食而揚休天子之庭君子之達節通人</span>
<span class='tline' id='l605' data-llen='13886:13909'>　之赴時也不然王道不行天徳何由而達大用不適</span>
<span class='tline' id='l606' data-llen='13909:13932'>　全體何貴于明乎此二八之所以並升而多士之所</span>
<span class='tline' id='l607' data-llen='13932:13947'>　由濟濟也易曰比之自内貞吉</span>
<span class='tline' id='l608' data-llen='13947:13970'>六三比之匪人何也葉子曰鞭策淬礪取之于己而薰</span>
<span class='tline' id='l609' data-llen='13970:13993'>　陶漸染資之于人語曰泰山之溜穿石單木之抗斷</span>
<span class='tline' id='l610' data-llen='13993:14020'><a onclick="displayPageImage('KR1a0102', 'WYG', '002-34b' );" name="002-34b" class="pb">[002-34b] <img width="20"  src="/static/img/kanseki-5.png"/></a></span>
<span class='tline' id='l611' data-llen='14020:14043'>　幹水非石之鑽索非木之鋸漸靡使之然也故曰益</span>
<span class='tline' id='l612' data-llen='14043:14066'>　者三友損者三友君子之于友可不慎哉昔楚有善</span>
<span class='tline' id='l613' data-llen='14066:14089'>　相人者所言無遺美聞于國中莊王召而問焉對曰</span>
<span class='tline' id='l614' data-llen='14089:14112'>　臣非能相人也能相人之友者也嗚呼友生之義大</span>
<span class='tline' id='l615' data-llen='14112:14135'>　矣哉是故兩明相照不爽幽奥明暗相倚盲者不圯</span>
<span class='tline' id='l616' data-llen='14135:14158'>　兩瞽相並必堕陷阱孔子慎網羅之患荀卿切蓬麻</span>
<span class='tline' id='l617' data-llen='14158:14181'>　之喻夫豈茍然而已乎所以深戒親非其人也親非</span>
<span class='tline' id='l618' data-llen='14181:14204'>　其人則故僻邪侈之心滋行險徼倖之機熟傷莫甚</span>
<span class='tline' id='l619' data-llen='14204:14231'><a onclick="displayPageImage('KR1a0102', 'WYG', '002-35a' );" name="002-35a" class="pb">[002-35a] <img width="20"  src="/static/img/kanseki-5.png"/></a></span>
<span class='tline' id='l620' data-llen='14231:14254'>　矣史弼有言所與羣居皆有口無行或家之棄子朝</span>
<span class='tline' id='l621' data-llen='14254:14277'>　之斥臣必有羊勝伍被之禍可無懼乎是故伯禽康</span>
<span class='tline' id='l622' data-llen='14277:14300'>　叙見商子聞喬梓之説則恭父商臣以潘崇為之師</span>
<span class='tline' id='l623' data-llen='14300:14323'>　起大事之謀則弑頵左儒杜伯之相善則君友之道</span>
<span class='tline' id='l624' data-llen='14323:14346'>　俱明子公子家之相比則弑逆之惡莫禁吁戒之哉</span>
<span class='tline' id='l625' data-llen='14346:14369'>　故曰因不失其親亦可宗也又曰觀近臣以其所為</span>
<span class='tline' id='l626' data-llen='14369:14392'>　主觀逺臣以其所主主者成敗之機榮辱之本也而</span>
<span class='tline' id='l627' data-llen='14392:14415'>　可以不慎乎昭公棄晉主齊至于客死鄭伯逃齊主</span>
<span class='tline' id='l628' data-llen='14415:14442'><a onclick="displayPageImage('KR1a0102', 'WYG', '002-35b' );" name="002-35b" class="pb">[002-35b] <img width="20"  src="/static/img/kanseki-5.png"/></a></span>
<span class='tline' id='l629' data-llen='14442:14465'>　楚終以乞盟紀侯謀咨齊難而主魯桓簒弑之人竟</span>
<span class='tline' id='l630' data-llen='14465:14488'>　告不能鄭伯一失其身餌楚而五受楚兵從楚者六</span>
<span class='tline' id='l631' data-llen='14488:14511'>　歸晉者五二三十年之間乍楚乍晉不能自立㳺邃</span>
<span class='tline' id='l632' data-llen='14511:14534'>　避地於薊後歸慕容廆廆以為股肱王浚屢以書招</span>
<span class='tline' id='l633' data-llen='14534:14557'>　其兄暢暢欲赴之邃曰彭祖必不能乆宜且盤桓以</span>
<span class='tline' id='l634' data-llen='14557:14580'>　俟之暢曰彭祖忍而多疑今手書殷懃而稽留不往</span>
<span class='tline' id='l635' data-llen='14580:14603'>　將累及卿且亂世家屬宜分以冀遺種遂從之卒與</span>
<span class='tline' id='l636' data-llen='14603:14626'>　浚俱没孔子曰非所據而據焉身必危不亦信乎昔</span>
<span class='tline' id='l637' data-llen='14626:14653'><a onclick="displayPageImage('KR1a0102', 'WYG', '002-36a' );" name="002-36a" class="pb">[002-36a] <img width="20"  src="/static/img/kanseki-5.png"/></a></span>
<span class='tline' id='l638' data-llen='14653:14677'>　魏正始中夏侯𤣥及何晏鄧颺俱有盛名欲交傅嘏</span>
<span class='tline' id='l639' data-llen='14677:14700'>　嘏不受荀粲怪而問之嘏曰太初志大其量能合虚</span>
<span class='tline' id='l640' data-llen='14700:14723'>　聲而無實才何平叔言逺而情近好辨而無誠所謂</span>
<span class='tline' id='l641' data-llen='14723:14747'>　利口覆邦家之人也鄧𤣥茂外要名利内無闗鑰貴</span>
<span class='tline' id='l642' data-llen='14747:14770'>　同惡異多言而妬前多言多釁妬前無親以吾觀之</span>
<span class='tline' id='l643' data-llen='14770:14793'>　此三人皆將敗家逺之猶恐禍及况昵之乎裴武為</span>
<span class='tline' id='l644' data-llen='14793:14817'>　𤣥菟太守卒弟嶷與武子開以其䘮歸過慕容廆廆</span>
<span class='tline' id='l645' data-llen='14817:14840'>　敬禮之行及遼西道不通嶷欲還開曰等為流寓段</span>
<span class='tline' id='l646' data-llen='14840:14867'><a onclick="displayPageImage('KR1a0102', 'WYG', '002-36b' );" name="002-36b" class="pb">[002-36b] <img width="20"  src="/static/img/kanseki-5.png"/></a></span>
<span class='tline' id='l647' data-llen='14867:14890'>　氏强慕容氏弱何必去此而就彼嶷曰欲求托足之</span>
<span class='tline' id='l648' data-llen='14890:14913'>　地豈可不慎擇其人女觀諸段豈有逺略且能待國</span>
<span class='tline' id='l649' data-llen='14913:14936'>　士乎慕容公修仁行義有霸王之心加以國富民安</span>
<span class='tline' id='l650' data-llen='14936:14959'>　今往從之髙可以立功名下可以庇宗族女何疑焉</span>
<span class='tline' id='l651' data-llen='14959:14982'>　廆大喜以為謀主噫明暗之為就而存亡别矣君子</span>
<span class='tline' id='l652' data-llen='14982:15005'>　可不知所擇乎若夫鄭愔初附来俊臣俊臣誅附張</span>
<span class='tline' id='l653' data-llen='15005:15028'>　易之易之誅附韋氏韋氏敗又附譙王重福重福反</span>
<span class='tline' id='l654' data-llen='15028:15048'>　竟坐族誅此又益不足言矣易曰比之匪人</span>
<span class='tline' id='l655' data-llen='15048:15075'><a onclick="displayPageImage('KR1a0102', 'WYG', '002-37a' );" name="002-37a" class="pb">[002-37a] <img width="20"  src="/static/img/kanseki-5.png"/></a></span>
<span class='tline' id='l656' data-llen='15075:15098'>六四外比之貞吉何也葉子曰君子之持身也其處則</span>
<span class='tline' id='l657' data-llen='15098:15121'>　備純白以修己其出則執中精一以事君其事君也</span>
<span class='tline' id='l658' data-llen='15121:15144'>　在内則謇諤忠誠不徇阿比之志在外則靖恭守節</span>
<span class='tline' id='l659' data-llen='15144:15167'>　不擅出疆之權是故終始逺近由乎道内外小大安</span>
<span class='tline' id='l660' data-llen='15167:15190'>　于順詩之言曰予曰有疏附予曰有先後予曰有奔</span>
<span class='tline' id='l661' data-llen='15190:15213'>　走予曰有禦侮夫是四友之臣所以多助于文王者</span>
<span class='tline' id='l662' data-llen='15213:15236'>　而豈其微哉然而不以逺近内外廢恭順也故曰天</span>
<span class='tline' id='l663' data-llen='15236:15259'>　威不違顔咫尺又曰君天也而豈遺要荒萬里乎是</span>
<span class='tline' id='l664' data-llen='15259:15286'><a onclick="displayPageImage('KR1a0102', 'WYG', '002-37b' );" name="002-37b" class="pb">[002-37b] <img width="20"  src="/static/img/kanseki-5.png"/></a></span>
<span class='tline' id='l665' data-llen='15286:15309'>　故周召分陕以輔周室其後吉甫在太原方叔居荆</span>
<span class='tline' id='l666' data-llen='15309:15332'>　蠻仲山甫徂齊其所作為何如也夙夜以明勞肅將</span>
<span class='tline' id='l667' data-llen='15332:15355'>　以明順嚴翼以明節故曰既明且哲以保其身嗚呼</span>
<span class='tline' id='l668' data-llen='15355:15378'>　此臣道之所以立極乎後世不明此義公子遂如周</span>
<span class='tline' id='l669' data-llen='15378:15401'>　遂如晉公子結媵陳人之婦于鄄遂及齊侯宋公盟</span>
<span class='tline' id='l670' data-llen='15401:15424'>　嗚呼是使其君不得有為于其國而輙以一身當乎</span>
<span class='tline' id='l671' data-llen='15424:15447'>　大禮之重君子以為專矣此華元子反相好以成二</span>
<span class='tline' id='l672' data-llen='15447:15470'>　國之平羊祐陸抗交歡邉境而不啟戰争之禍知道</span>
<span class='tline' id='l673' data-llen='15470:15497'><a onclick="displayPageImage('KR1a0102', 'WYG', '002-38a' );" name="002-38a" class="pb">[002-38a] <img width="20"  src="/static/img/kanseki-5.png"/></a></span>
<span class='tline' id='l674' data-llen='15497:15521'>　者不免有遺議焉而馮奉世矯制𤼵兵撃破莎車蕭</span>
<span class='tline' id='l675' data-llen='15521:15545'>　望之以為有功不可為法陳湯矯制𤼵兵與甘延夀</span>
<span class='tline' id='l676' data-llen='15545:15569'>　斬郅支單于匡衡以擅興師矯制幸得不誅不宜復加</span>
<span class='tline' id='l677' data-llen='15569:15592'>　爵土非抑之也雖然上之不足以利國下之不足以</span>
<span class='tline' id='l678' data-llen='15592:15615'>　利民可以需君命也而竊之以自擅君子以為専矣</span>
<span class='tline' id='l679' data-llen='15615:15638'>　若利害出于一時而制之于千里之外當此之時而</span>
<span class='tline' id='l680' data-llen='15638:15661'>　或泥焉君子將不以固哉病之乎是故不可為甘陳</span>
<span class='tline' id='l681' data-llen='15661:15684'>　可以為長孺嗟夫外之不可以不從上如此内而出</span>
<span class='tline' id='l682' data-llen='15684:15711'><a onclick="displayPageImage('KR1a0102', 'WYG', '002-38b' );" name="002-38b" class="pb">[002-38b] <img width="20"  src="/static/img/kanseki-5.png"/></a></span>
<span class='tline' id='l683' data-llen='15711:15734'>　為祭伯之朝魯季友之如陳葬原仲莒大夫之即魯</span>
<span class='tline' id='l684' data-llen='15734:15757'>　而圖婚誣上行私合羣結黨則春秋之所痛絶矣易</span>
<span class='tline' id='l685' data-llen='15757:15766'>　曰外比之貞吉</span>
<span class='tline' id='l686' data-llen='15766:15789'>九五顯比王用三驅失前禽邑人不誡吉何也葉子曰</span>
<span class='tline' id='l687' data-llen='15789:15812'>　聖人之于民治之也而非留之也聖人之于物取之</span>
<span class='tline' id='l688' data-llen='15812:15835'>　也而不盡之也不留則公不盡則大其斯以為明章</span>
<span class='tline' id='l689' data-llen='15835:15858'>　光皎之化乎管子曰無蔽女惡無易女度賢者將不</span>
<span class='tline' id='l690' data-llen='15858:15881'>　女助言室滿室言堂滿堂是謂賢王何也陸敬輿曰</span>
<span class='tline' id='l691' data-llen='15881:15908'><a onclick="displayPageImage('KR1a0102', 'WYG', '002-39a' );" name="002-39a" class="pb">[002-39a] <img width="20"  src="/static/img/kanseki-5.png"/></a></span>
<span class='tline' id='l692' data-llen='15908:15931'>　宇宙之變態日千萬而一人之聽覽不可得而窮億</span>
<span class='tline' id='l693' data-llen='15931:15954'>　兆之欺奸日雜遝而一人之防慮不可得而勝是故</span>
<span class='tline' id='l694' data-llen='15954:15977'>　役智彌精失道彌逺項羽慮秦卒復叛而坑之旋踵</span>
<span class='tline' id='l695' data-llen='15977:16000'>　而滅髙帝受降人不疑而用之五載而漢興畜疑之</span>
<span class='tline' id='l696' data-llen='16000:16023'>　與推誠其效固不同也秦始皇嚴肅雄猜而荆軻奮</span>
<span class='tline' id='l697' data-llen='16023:16046'>　其險詐光武寛容博厚而馬援輸其欵誠豈不以虚</span>
<span class='tline' id='l698' data-llen='16046:16069'>　懐待人人亦思附挟數御物物終不親乎故曰上之</span>
<span class='tline' id='l699' data-llen='16069:16092'>　御下猶夫釣者焉隠于手而應于鈎則可以得魚自</span>
<span class='tline' id='l700' data-llen='16092:16119'><a onclick="displayPageImage('KR1a0102', 'WYG', '002-39b' );" name="002-39b" class="pb">[002-39b] <img width="20"  src="/static/img/kanseki-5.png"/></a></span>
<span class='tline' id='l701' data-llen='16119:16142'>　近御逺猶夫御馬焉和于手而調于御則可以使馬</span>
<span class='tline' id='l702' data-llen='16142:16165'>　故至道之要不于身非道也覩孺子之驅鷄也而見</span>
<span class='tline' id='l703' data-llen='16165:16188'>　御民之有道孺子驅鷄者急則驚緩則治方其北也</span>
<span class='tline' id='l704' data-llen='16188:16211'>　遽要之則折而過南方其南也遽要之則折而過北</span>
<span class='tline' id='l705' data-llen='16211:16234'>　廹則飛踈則放志閒則比之流緩而不安則食之不</span>
<span class='tline' id='l706' data-llen='16234:16257'>　驅之驅驅之至者也志安則循路而入門是故司馬</span>
<span class='tline' id='l707' data-llen='16257:16280'>　公之言曰天子所以統治萬國討其不服撫其微弱</span>
<span class='tline' id='l708' data-llen='16280:16303'>　行其號令一其法度惇明信義以兼愛兆民父母天</span>
<span class='tline' id='l709' data-llen='16303:16330'><a onclick="displayPageImage('KR1a0102', 'WYG', '002-40a' );" name="002-40a" class="pb">[002-40a] <img width="20"  src="/static/img/kanseki-5.png"/></a></span>
<span class='tline' id='l710' data-llen='16330:16353'>　下之道也唐莊宗既滅梁馬殷遣子希範入貢莊宗</span>
<span class='tline' id='l711' data-llen='16353:16376'>　曰比聞馬氏之業終為髙郁所奪今有兒如此郁豈</span>
<span class='tline' id='l712' data-llen='16376:16399'>　能得之哉郁馬氏之良佐也希範兄希聲聞是言卒</span>
<span class='tline' id='l713' data-llen='16399:16422'>　矯其父命而殺之此乃市道商販之所為豈帝王之</span>
<span class='tline' id='l714' data-llen='16422:16445'>　體哉故勝梁之後曾不數年内外離叛置身無所誠</span>
<span class='tline' id='l715' data-llen='16445:16468'>　知用兵之術而不知公天下之道也周世宗則不然</span>
<span class='tline' id='l716' data-llen='16468:16491'>　以信令御羣臣以正義責諸國王環以不降受賞劉</span>
<span class='tline' id='l717' data-llen='16491:16514'>　仁贍以堅守蒙褒嚴續以盡忠獲存馮道以失節被</span>
<span class='tline' id='l718' data-llen='16514:16541'><a onclick="displayPageImage('KR1a0102', 'WYG', '002-40b' );" name="002-40b" class="pb">[002-40b] <img width="20"  src="/static/img/kanseki-5.png"/></a></span>
<span class='tline' id='l719' data-llen='16541:16564'>　棄張美以私恩見疏江南未服則親犯矢石期于必</span>
<span class='tline' id='l720' data-llen='16564:16587'>　克既服則愛之如子推誠盡言為之逺慮使其完城</span>
<span class='tline' id='l721' data-llen='16587:16610'>　繕甲據守要害為子孫計真為光顯之遺而王者之</span>
<span class='tline' id='l722' data-llen='16610:16633'>　心也人之度量相越豈不逺哉雖然来者不拒去者</span>
<span class='tline' id='l723' data-llen='16633:16656'>　不追此固比天下之道而任其自来聽其自去則非</span>
<span class='tline' id='l724' data-llen='16656:16679'>　所以慎内外之防何休曰王者不治異域而潁濵駁</span>
<span class='tline' id='l725' data-llen='16679:16702'>　之以為古之所以待外國有用武而征之者髙宗文</span>
<span class='tline' id='l726' data-llen='16702:16725'>　王是也有修文而和親之者漢文景是也有拒絶而</span>
<span class='tline' id='l727' data-llen='16725:16752'><a onclick="displayPageImage('KR1a0102', 'WYG', '002-41a' );" name="002-41a" class="pb">[002-41a] <img width="20"  src="/static/img/kanseki-5.png"/></a></span>
<span class='tline' id='l728' data-llen='16752:16775'>　不納之者光武謝西域却匈奴是也此皆治逺人之</span>
<span class='tline' id='l729' data-llen='16775:16799'>　大要今曰来者必不可拒去者必不可追則數君者之</span>
<span class='tline' id='l730' data-llen='16799:16822'>　所為皆非矣乎故凡休之説施之于中國盛强敵人</span>
<span class='tline' id='l731' data-llen='16822:16845'>　暴横之時則將養寇以遺子孫之憂施之于中國新</span>
<span class='tline' id='l732' data-llen='16845:16868'>　定休息自養之際則為寇讐之所役使以自勞敝而</span>
<span class='tline' id='l733' data-llen='16868:16891'>　不止凡此二者休之説無時而可也盖聞之聖人之</span>
<span class='tline' id='l734' data-llen='16891:16914'>　於逺人也吾欲其来則来之雖有欲去者不可得而</span>
<span class='tline' id='l735' data-llen='16914:16937'>　去也吾欲其去則拒之雖有欲来者不可得而来也</span>
<span class='tline' id='l736' data-llen='16937:16964'><a onclick="displayPageImage('KR1a0102', 'WYG', '002-41b' );" name="002-41b" class="pb">[002-41b] <img width="20"  src="/static/img/kanseki-5.png"/></a></span>
<span class='tline' id='l737' data-llen='16964:16987'>　夫如是故伸縮進退莫不在我而休欲聽其自来而</span>
<span class='tline' id='l738' data-llen='16987:17010'>　自去耶噫此又治天下者所當深知也故胡文定曰</span>
<span class='tline' id='l739' data-llen='17010:17033'>　天無所不覆地無所不載何有於内外乎無不覆載</span>
<span class='tline' id='l740' data-llen='17033:17056'>　者王徳之體内中國而外四裔者王道之用是故以</span>
<span class='tline' id='l741' data-llen='17056:17079'>　諸夏而親戎狄致金繒之奉首顧居下其䇿不可施</span>
<span class='tline' id='l742' data-llen='17079:17102'>　也以荒服而朝諸夏位侯王之上亂常失序其禮不</span>
<span class='tline' id='l743' data-llen='17102:17125'>　可行也以羌戎而居塞内無出入之防候隙乗便輒</span>
<span class='tline' id='l744' data-llen='17125:17148'>　為横逆致風塵之驚其禍不可長也不然而或昵之</span>
<span class='tline' id='l745' data-llen='17148:17175'><a onclick="displayPageImage('KR1a0102', 'WYG', '002-42a' );" name="002-42a" class="pb">[002-42a] <img width="20"  src="/static/img/kanseki-5.png"/></a></span>
<span class='tline' id='l746' data-llen='17175:17198'>　禍旋踵矣是故結戎狄以許婚而配偶非其類如西</span>
<span class='tline' id='l747' data-llen='17198:17221'>　漢之于匈奴約戎狄以求援而華夏被其毒如肅宗</span>
<span class='tline' id='l748' data-llen='17221:17244'>　之于回紇信戎狄以與盟而臣主蒙其恥如徳宗之</span>
<span class='tline' id='l749' data-llen='17244:17267'>　于尚結贊皆不講于内外之防審于追拒之説故也</span>
<span class='tline' id='l750' data-llen='17267:17290'>　可不謹哉易曰顯比王用三驅失前禽邑人不誡吉</span>
<span class='tline' id='l751' data-llen='17290:17313'>上六比之无首凶何也葉子曰元首者四體之所因也</span>
<span class='tline' id='l752' data-llen='17313:17336'>　故曰舜首圓以象天天下稱明焉而萬物莫不仰也</span>
<span class='tline' id='l753' data-llen='17336:17359'>　氣散而元首下墜矣四體何所因哉天子者萬民之</span>
<span class='tline' id='l754' data-llen='17359:17386'><a onclick="displayPageImage('KR1a0102', 'WYG', '002-42b' );" name="002-42b" class="pb">[002-42b] <img width="20"  src="/static/img/kanseki-5.png"/></a></span>
<span class='tline' id='l755' data-llen='17386:17409'>　所因也故曰王者往也天下之所歸往也徳亡而天</span>
<span class='tline' id='l756' data-llen='17409:17432'>　子庶人矣萬民何所因哉下墜不可以起四肢庶人</span>
<span class='tline' id='l757' data-llen='17432:17455'>　不可以統衆物亡其有日乎哉嗚呼此獨夫之受可</span>
<span class='tline' id='l758' data-llen='17455:17478'>　以為逋逃主而不可為臣民主也易曰比之无首凶</span>
<span class='tline' id='l759' data-llen='17478:17481'>　</span>
<span class='tline' id='l760' data-llen='17481:17484'>　</span>
<span class='tline' id='l761' data-llen='17484:17487'>　</span>
<span class='tline' id='l762' data-llen='17487:17497'>　葉八白易傳卷二</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0138', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>易圖明辨題辭</span>
<span class='tline' id='l9' data-llen='189:212'>古者有書必有圖圖以佐書之所不能盡也凡天文地</span>
<span class='tline' id='l10' data-llen='212:235'>理鳥獸草木宫室車旗服飾器用世系位著之類非圖</span>
<span class='tline' id='l11' data-llen='235:258'>則無以示隠賾之形明古今之制故詩書禮樂春秋皆</span>
<span class='tline' id='l12' data-llen='258:281'>不可以無圖唯易則無所用圖六十四卦二體六爻之</span>
<span class='tline' id='l13' data-llen='281:304'>畫即其圖矣白黑之㸃九十之數方圓之體復姤之變</span>
<span class='tline' id='l14' data-llen='304:327'>何為哉其卦之次序方位則乾坤三索出震齊巽二章</span>
<span class='tline' id='l15' data-llen='327:350'>盡之矣圖可也安得有先天後天之别河圖之象自古</span>
<span class='tline' id='l16' data-llen='350:376'><a onclick="displayPageImage('KR1a0138', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='376:400'>無𫝊從何擬議洛書之文見於洪範奚闗卦爻五行九</span>
<span class='tline' id='l18' data-llen='400:423'>宫初不為易而設參同契先天太極特借易以明丹道</span>
<span class='tline' id='l19' data-llen='423:446'>而後人或指為河圗或指為洛書妄矣妄之中又有妄</span>
<span class='tline' id='l20' data-llen='446:469'>焉則劉牧所宗之龍圖蔡元定所宗之闗子明易是也</span>
<span class='tline' id='l21' data-llen='469:492'>此皆偽書九十之是非又何足校乎故凡為易圖以附</span>
<span class='tline' id='l22' data-llen='492:515'>益經之所無者皆可廢也就邵子四圖論之則横圖義</span>
<span class='tline' id='l23' data-llen='515:538'>不可通而圓圖别有至理何則以其為丹道之所寓也</span>
<span class='tline' id='l24' data-llen='538:561'>俞琰曰先天圖雖易道之緒餘亦君子養生之切務人</span>
<span class='tline' id='l25' data-llen='561:587'><a onclick="displayPageImage('KR1a0138', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='587:610'>曰丹家之説雖出於易不過依倣而託之者初非易之</span>
<span class='tline' id='l27' data-llen='610:633'>本義因作易外别傳以明之故吾謂先天之圖與聖人</span>
<span class='tline' id='l28' data-llen='633:656'>之易離之則雙美合之則兩傷伊川不列於經首固所</span>
<span class='tline' id='l29' data-llen='656:679'>以尊聖人亦所以全陳邵也觀吾書者如以為西山之</span>
<span class='tline' id='l30' data-llen='679:702'>戎首紫陽之罪人則五百年來有先我而當之者矣吾</span>
<span class='tline' id='l31' data-llen='702:725'>其可末減也夫康熙丙戌上已七十四叟東樵胡渭書</span>
<span class='tline' id='l32' data-llen='725:732'>於顒溪客舍</span>
<span class='tline' id='l34' data-llen='752:778'><a onclick="displayPageImage('KR1a0138', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span>
<span class='tline' id='l35' data-llen='778:793'>欽定四庫全書　　　　經部一</span>
<span class='tline' id='l36' data-llen='793:809'>　易圗明辨目錄　　　　　易類</span>
<span class='tline' id='l37' data-llen='809:815'>　　卷一</span>
<span class='tline' id='l38' data-llen='815:824'>　　　河圗洛書</span>
<span class='tline' id='l39' data-llen='824:830'>　　卷二</span>
<span class='tline' id='l40' data-llen='830:837'>　　　五行</span>
<span class='tline' id='l41' data-llen='837:844'>　　　九宫</span>
<span class='tline' id='l42' data-llen='844:850'>　　卷三</span>
<span class='tline' id='l43' data-llen='850:876'><a onclick="displayPageImage('KR1a0138', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span>
<span class='tline' id='l44' data-llen='876:886'>　　　周易參同契</span>
<span class='tline' id='l45' data-llen='886:895'>　　　先天太極</span>
<span class='tline' id='l46' data-llen='895:901'>　　卷四</span>
<span class='tline' id='l47' data-llen='901:908'>　　　龍圗</span>
<span class='tline' id='l48' data-llen='908:918'>　　　易數鉤隠圗</span>
<span class='tline' id='l49' data-llen='918:924'>　　卷五</span>
<span class='tline' id='l50' data-llen='924:933'>　　　啟蒙圗書</span>
<span class='tline' id='l51' data-llen='933:939'>　　卷六</span>
<span class='tline' id='l52' data-llen='939:965'><a onclick="displayPageImage('KR1a0138', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span>
<span class='tline' id='l53' data-llen='965:975'>　　　先天古易上</span>
<span class='tline' id='l54' data-llen='975:981'>　　卷七</span>
<span class='tline' id='l55' data-llen='981:991'>　　　先天古易下</span>
<span class='tline' id='l56' data-llen='991:997'>　　卷八</span>
<span class='tline' id='l57' data-llen='997:1006'>　　　後天之學</span>
<span class='tline' id='l58' data-llen='1006:1012'>　　卷九</span>
<span class='tline' id='l59' data-llen='1012:1019'>　　　卦變</span>
<span class='tline' id='l60' data-llen='1019:1025'>　　卷十</span>
<span class='tline' id='l61' data-llen='1025:1051'><a onclick="displayPageImage('KR1a0138', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span>
<span class='tline' id='l62' data-llen='1051:1060'>　　　象數流弊</span>
<span class='tline' id='l63' data-llen='1060:1079'>　　　　<span class='krp-note'>臣/</span>等謹案易圖明辨十卷</span>
<span class='tline' id='l64' data-llen='1079:1102'>　　　國朝胡渭撰渭原名渭生字朏明號東樵徳清</span>
<span class='tline' id='l65' data-llen='1102:1125'>　　　　人是書專為辨定圖書而作初陳摶惟闡易</span>
<span class='tline' id='l66' data-llen='1125:1148'>　　　　理衍為諸圖其圖本凖易而生故以卦爻反</span>
<span class='tline' id='l67' data-llen='1148:1171'>　　　　覆研求無不符合傳者務神其説遂歸其圖</span>
<span class='tline' id='l68' data-llen='1171:1194'>　　　　於伏羲謂易反由圖而作又因繫詞河圖洛</span>
<span class='tline' id='l69' data-llen='1194:1217'>　　　　書之文取大衍算數作五十五㸃之圖以當</span>
<span class='tline' id='l70' data-llen='1217:1243'><a onclick="displayPageImage('KR1a0138', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span>
<span class='tline' id='l71' data-llen='1243:1266'>　　　　河圖取乾鑿度太乙九宫法造四十五㸃之</span>
<span class='tline' id='l72' data-llen='1266:1289'>　　　　圖以當洛書其隂陽竒偶亦一一與易相應</span>
<span class='tline' id='l73' data-llen='1289:1312'>　　　　傳者益神其説又真以為龍馬神龜之所負</span>
<span class='tline' id='l74' data-llen='1312:1335'>　　　　謂伏羲由此而有先天之圖實則唐以前書</span>
<span class='tline' id='l75' data-llen='1335:1358'>　　　　絶無一字之符騐而突出于北宋之初夫測</span>
<span class='tline' id='l76' data-llen='1358:1381'>　　　　中星而造儀器以騐中星無不合然不可謂</span>
<span class='tline' id='l77' data-llen='1381:1404'>　　　　中星生于儀器也候交食而作算經以騐交</span>
<span class='tline' id='l78' data-llen='1404:1427'>　　　　食無不合然不可謂交食生於算經也由邵</span>
<span class='tline' id='l79' data-llen='1427:1453'><a onclick="displayPageImage('KR1a0138', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span>
<span class='tline' id='l80' data-llen='1453:1476'>　　　　子以及朱子亦但取其數之巧合而未暇究</span>
<span class='tline' id='l81' data-llen='1476:1499'>　　　　其太古以來從誰授受故易學啓蒙及易本</span>
<span class='tline' id='l82' data-llen='1499:1522'>　　　　義前九圖皆沿其説同時袁樞薛季宣皆有</span>
<span class='tline' id='l83' data-llen='1522:1545'>　　　　異論然考宋史儒林傳易學啟蒙朱子本屬</span>
<span class='tline' id='l84' data-llen='1545:1568'>　　　　蔡元定創稿非所自撰晦菴大全集中載答</span>
<span class='tline' id='l85' data-llen='1568:1591'>　　　　劉君房書曰啟蒙本欲學者且就大傳所言</span>
<span class='tline' id='l86' data-llen='1591:1614'>　　　　卦畫蓍數推尋不須過為浮説而自今觀之</span>
<span class='tline' id='l87' data-llen='1614:1637'>　　　　如河圖洛書亦不免尚有剰語至於本義卷</span>
<span class='tline' id='l88' data-llen='1637:1663'><a onclick="displayPageImage('KR1a0138', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span>
<span class='tline' id='l89' data-llen='1663:1686'>　　　　首九圖王懋竑白田襍著以文集語類鉤稽</span>
<span class='tline' id='l90' data-llen='1686:1709'>　　　　參考多相矛盾信其為門人所依附其説尤</span>
<span class='tline' id='l91' data-llen='1709:1732'>　　　　明則朱子當日亦未嘗堅主其説也元陳應</span>
<span class='tline' id='l92' data-llen='1732:1755'>　　　　潤作爻變易藴始指先天諸圖為道家假借</span>
<span class='tline' id='l93' data-llen='1755:1778'>　　　　易理以為修煉之術呉澄歸有光諸人亦相</span>
<span class='tline' id='l94' data-llen='1778:1791'>　　　　繼排擊各有論述</span>
<span class='tline' id='l95' data-llen='1791:1814'>　　　國朝毛竒齡作圖書原舛編黄宗羲作易學象</span>
<span class='tline' id='l96' data-llen='1814:1837'>　　　　數論黄宗炎作圖書辨惑爭之尤力然皆各</span>
<span class='tline' id='l97' data-llen='1837:1863'><a onclick="displayPageImage('KR1a0138', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span>
<span class='tline' id='l98' data-llen='1863:1886'>　　　　據所見抵其罅隙尚未能窮溯本末一一抉</span>
<span class='tline' id='l99' data-llen='1886:1909'>　　　　所自來渭此書卷一辨河圖洛書卷二辨五</span>
<span class='tline' id='l100' data-llen='1909:1932'>　　　　行九宫卷三辨周易參同先天太極卷四辨</span>
<span class='tline' id='l101' data-llen='1932:1955'>　　　　龍圖易數鉤隠圖卷五辨啟蒙圖書卷六卷</span>
<span class='tline' id='l102' data-llen='1955:1978'>　　　　七辨先天古易卷八辨後天之學卷九辨卦</span>
<span class='tline' id='l103' data-llen='1978:2001'>　　　　變卷十辨象數流弊皆引據舊文互相參證</span>
<span class='tline' id='l104' data-llen='2001:2024'>　　　　以箝依托者之口使學者知圖書之説雖言</span>
<span class='tline' id='l105' data-llen='2024:2047'>　　　　之有故執之成理乃修煉術數二家旁分易</span>
<span class='tline' id='l106' data-llen='2047:2073'><a onclick="displayPageImage('KR1a0138', 'WYG', '000-7a' );" name="000-7a" class="pb">[000-7a] <img width="20"  src="/static/img/kanseki-5.png"/></a></span>
<span class='tline' id='l107' data-llen='2073:2096'>　　　　學之支流而非作易之根柢視所作禹貢錐</span>
<span class='tline' id='l108' data-llen='2096:2119'>　　　　指尤為有功於經學矣乾隆四十六年二月</span>
<span class='tline' id='l109' data-llen='2119:2128'>　　　　恭校上</span>
<span class='tline' id='l110' data-llen='2128:2162'>　　　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l111' data-llen='2162:2190'>　　　　　　　　　　總　校　官　<span class='krp-note'>臣/</span>　陸　費　墀</span>
</p>
<p>
</p>
  </div>
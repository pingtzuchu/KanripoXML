<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1a0079', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:214'>　周易本義集成卷十一　　元　熊良輔　撰</span><br/>
<span class='tline' id='l10' data-llen='214:219'>序卦傳</span><br/>
<span class='tline' id='l11' data-llen='219:242'>有天地然後萬物生焉盈天地之閒者唯萬物故受之</span><br/>
<span class='tline' id='l12' data-llen='242:274'>以屯屯者盈也屯者物之始生也集疏<span class='krp-note'>程子曰萬物始/生鬱結未通故</span></span><br/>
<span class='tline' id='l13' data-llen='274:321'><span class='krp-note'>為盈塞於天地之間至通暢茂盛則塞意忘矣○愚按/不言乾坤而言天地乾坤天地之性情也故直指其形</span></span><br/>
<span class='tline' id='l14' data-llen='321:351'><span class='krp-note'>體言之則/乾坤見矣</span>物生必蒙故受之以蒙蒙者蒙也物之穉也</span><br/>
<span class='tline' id='l15' data-llen='351:374'>物穉不可不養也故受之以需需者飲食之道也集疏</span><br/>
<span class='tline' id='l16' data-llen='374:400'><a onclick="displayPageImage('KR1a0079', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='400:447'><span class='krp-note'>項氏曰人之所需飲食為急故以需為飲食之道○愚/按屯者物之始生蒙者民之始生至是方有人物之分</span></span><br/>
<span class='tline' id='l18' data-llen='447:488'><span class='krp-note'>而不可无以養之需者飲食之道所以養/之也茹毛飲血而至於粒食民命立矣</span>飲食必有訟</span><br/>
<span class='tline' id='l19' data-llen='488:511'>故受之以訟訟必有衆起故受之以師師者衆也衆必</span><br/>
<span class='tline' id='l20' data-llen='511:534'>有所比故受之以比比者比也比必有所畜故受之以</span><br/>
<span class='tline' id='l21' data-llen='534:566'>小畜物畜然後有禮故受之以履集疏<span class='krp-note'>項氏曰人之所/履未有外於禮</span></span><br/>
<span class='tline' id='l22' data-llen='566:613'><span class='krp-note'>者外於禮則非所當履故以履為有禮也履上天下澤/亦有禮之名分焉○愚按履踐履也踐履乎實則為有</span></span><br/>
<span class='tline' id='l23' data-llen='613:647'><span class='krp-note'>禮/矣</span>履而泰然後安<span class='krp-note'>晁氏云鄭无/而泰二字</span>故受之以泰泰者通也</span><br/>
<span class='tline' id='l24' data-llen='647:670'>物不可以終通故受之以否物不可以終否故受之以</span><br/>
<span class='tline' id='l25' data-llen='670:696'><a onclick="displayPageImage('KR1a0079', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='696:719'>同人與人同者物必歸焉故受之以大有有大者不可</span><br/>
<span class='tline' id='l27' data-llen='719:742'>以盈故受之以謙有大而能謙必豫故受之以豫豫必</span><br/>
<span class='tline' id='l28' data-llen='742:765'>有隨故受之以隨以喜隨人者必有事故受之以蠱蠱</span><br/>
<span class='tline' id='l29' data-llen='765:807'>者事也集疏<span class='krp-note'>項氏曰蠱不訓事蠱者壊也事因壊而起/故以蠱為事之元如人之亡謂事故也以</span></span><br/>
<span class='tline' id='l30' data-llen='807:844'><span class='krp-note'>喜隨人者必淪胥以壊所謂/荒於嬉毁於隨者此之謂也</span>有事而後可大故受之以</span><br/>
<span class='tline' id='l31' data-llen='844:884'>臨臨者大也集疏<span class='krp-note'>張子曰天下之事未有驟而大者必/積累以成之有事然後可大故受之</span></span><br/>
<span class='tline' id='l32' data-llen='884:918'><span class='krp-note'>以臨者二陽進而四隂/退駸駸已向於大矣</span>物大然後可觀故受之以觀可</span><br/>
<span class='tline' id='l33' data-llen='918:941'>觀而後有所合故受之以噬嗑嗑者合也物不可以苟</span><br/>
<span class='tline' id='l34' data-llen='941:967'><a onclick="displayPageImage('KR1a0079', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='967:990'>合而已故受之以賁賁者飾也致飾然後亨則盡矣故</span><br/>
<span class='tline' id='l36' data-llen='990:1013'>受之以剝剝者剝也物不可以終盡剝窮上反下故受</span><br/>
<span class='tline' id='l37' data-llen='1013:1044'>之以復復則不妄矣故受之以无妄集疏<span class='krp-note'>程子曰復者/反於道也既</span></span><br/>
<span class='tline' id='l38' data-llen='1044:1076'><span class='krp-note'>復於道則合於正/理而自无妄矣</span>有无妄然後可畜故受之以大畜集</span><br/>
<span class='tline' id='l39' data-llen='1076:1108'>疏<span class='krp-note'>程子曰无妄則為/有實故可畜聚</span>物畜然後可養故受之以頤頤者</span><br/>
<span class='tline' id='l40' data-llen='1108:1139'>養也不養則不可動故受之以大過集疏<span class='krp-note'>語錄問不養/則不可動故</span></span><br/>
<span class='tline' id='l41' data-llen='1139:1180'><span class='krp-note'>受之以大過何也曰動則過矣故小過/亦曰有其信者必行之故受之以小過</span>物不可以終過</span><br/>
<span class='tline' id='l42' data-llen='1180:1203'>故受之以坎坎者陷也陷必有所麗故受之以離離者</span><br/>
<span class='tline' id='l43' data-llen='1203:1229'><a onclick="displayPageImage('KR1a0079', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1229:1272'>麗也集疏<span class='krp-note'>泉峰龔氏曰陷於險者必有所附麗有所憑/藉而後可以出險无所附麗憑藉而能出險</span></span><br/>
<span class='tline' id='l45' data-llen='1272:1313'><span class='krp-note'>者未之有也故受之以離則有出險之道而不/終陷矣序此於上經之終是亦窮則變之道也</span></span><br/>
<span class='tline' id='l46' data-llen='1313:1336'>有天地然後有萬物有萬物然後有男女有男女然後</span><br/>
<span class='tline' id='l47' data-llen='1336:1359'>有夫婦有夫婦然後有父子有父子然後有君臣有君</span><br/>
<span class='tline' id='l48' data-llen='1359:1388'>臣然後有上下有上下然後禮義有所錯集疏<span class='krp-note'>語錄問/卦序下</span></span><br/>
<span class='tline' id='l49' data-llen='1388:1432'><span class='krp-note'>經不言咸何也曰夫婦之道即咸也曰亦如上/經不言乾坤而但言天地則乾坤可見否曰然</span>夫婦之</span><br/>
<span class='tline' id='l50' data-llen='1432:1455'>道不可以不乆也故受之以恒恒者乆也物不可以乆</span><br/>
<span class='tline' id='l51' data-llen='1455:1478'>居其所故受之以遯遯者退也物不可以終遯故受之</span><br/>
<span class='tline' id='l52' data-llen='1478:1504'><a onclick="displayPageImage('KR1a0079', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1504:1535'>以大壯物不可以終壯故受之以晉集疏<span class='krp-note'>語錄問物不/可以終壯受</span></span><br/>
<span class='tline' id='l54' data-llen='1535:1582'><span class='krp-note'>之以晉竊意物進然後至於壯盛既壯盛則衰退繼之/矣今易傳曰壯盛則必進何也曰物固有壯而後進者</span></span><br/>
<span class='tline' id='l55' data-llen='1582:1629'><span class='krp-note'>亦有進而後壯者其義自有不同難以一説拘也且以/十二月卦論大壯之為夬夬之為乾豈非壯而後進乎</span></span><br/>
<span class='tline' id='l56' data-llen='1629:1669'><span class='krp-note'>至乾乃極其衰耳又問壯與進何别曰/不但如此壯而已又更須進一歩也</span>晉者進也進必</span><br/>
<span class='tline' id='l57' data-llen='1669:1692'>有所傷故受之以明夷夷者傷也傷於外者必反其家</span><br/>
<span class='tline' id='l58' data-llen='1692:1715'>故受之以家人家道窮必乖故受之以睽睽者乖也乖</span><br/>
<span class='tline' id='l59' data-llen='1715:1738'>必有難故受之以蹇蹇者難也物不可以終難故受之</span><br/>
<span class='tline' id='l60' data-llen='1738:1777'>以解解者緩也集疏<span class='krp-note'>語錄問緩字恐不是遲緩之意乃/是懈怠之意故曰解緩也曰緩字</span></span><br/>
<span class='tline' id='l61' data-llen='1777:1803'><a onclick="displayPageImage('KR1a0079', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1803:1830'><span class='krp-note'>是散/意</span>緩必有所失故受之以損損而不已必益故受之</span><br/>
<span class='tline' id='l63' data-llen='1830:1853'>以益益而不已必决故受之以夬夬者決也決必有所</span><br/>
<span class='tline' id='l64' data-llen='1853:1888'>遇故受之以姤姤者遇也集疏<span class='krp-note'>項氏曰決者相分别也/遇者相會合也物有分</span></span><br/>
<span class='tline' id='l65' data-llen='1888:1919'><span class='krp-note'>必有合故曰/決必有所遇</span>物相遇而後聚故受之以萃萃者聚也聚</span><br/>
<span class='tline' id='l66' data-llen='1919:1953'>而上者謂之升故受之以升集疏<span class='krp-note'>程子曰物之積聚而/益髙大聚而上也故</span></span><br/>
<span class='tline' id='l67' data-llen='1953:1981'><span class='krp-note'>升所以/次萃</span>升而不已必困故受之以困困乎上者必反下</span><br/>
<span class='tline' id='l68' data-llen='1981:2010'>故受之以井井道不可不革故受之以革集疏<span class='krp-note'>程子曰/井之為</span></span><br/>
<span class='tline' id='l69' data-llen='2010:2057'><span class='krp-note'>物存之則穢敗易之則精潔不可不革也○愚按升而/不已必困所謂冥升者也困乎上者必反下所謂困窮</span></span><br/>
<span class='tline' id='l70' data-llen='2057:2083'><a onclick="displayPageImage('KR1a0079', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2083:2120'><span class='krp-note'>而通者也井道不可不革所謂/井渫井甃居其所而遷者也</span>革物者莫若鼎故受之</span><br/>
<span class='tline' id='l72' data-llen='2120:2143'>以鼎主器者莫若長子故受之以震震者動也物不可</span><br/>
<span class='tline' id='l73' data-llen='2143:2166'>以終動止之故受之以艮艮者止也物不可以終止故</span><br/>
<span class='tline' id='l74' data-llen='2166:2189'>受之以漸漸者進也進必有所歸故受之以歸妹得其</span><br/>
<span class='tline' id='l75' data-llen='2189:2212'>所歸者必大故受之以豐豐者大也窮大者必失其居</span><br/>
<span class='tline' id='l76' data-llen='2212:2235'>故受之以旅旅而无所容故受之以巽巽者入也集疏</span><br/>
<span class='tline' id='l77' data-llen='2235:2278'><span class='krp-note'>程子曰羈旅親寡非巽順何以取容苟能巽順/雖羈旅之中何往而不能入巽所以次旅也</span>入而後</span><br/>
<span class='tline' id='l78' data-llen='2278:2301'>説之故受之以兌兌者説也説而後散之故受之以渙</span><br/>
<span class='tline' id='l79' data-llen='2301:2327'><a onclick="displayPageImage('KR1a0079', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2327:2368'>渙者離也集疏<span class='krp-note'>項氏曰人之情相拒則怒相入則説故/入而後説之憂則氣結説則氣散故説</span></span><br/>
<span class='tline' id='l81' data-llen='2368:2396'><span class='krp-note'>而後/散也</span>物不可以終離故受之以節節而信之故受之以</span><br/>
<span class='tline' id='l82' data-llen='2396:2426'>中孚有其信者必行之故受之以小過集疏<span class='krp-note'>項氏曰有/節者必能</span></span><br/>
<span class='tline' id='l83' data-llen='2426:2469'><span class='krp-note'>守之以信自恃其信其行必果而過於中有其/信猶書所謂有其善之有言其以此自負也</span>有過物</span><br/>
<span class='tline' id='l84' data-llen='2469:2492'>者必濟故受之以既濟物不可窮也故受之以未濟終</span><br/>
<span class='tline' id='l85' data-llen='2492:2536'>焉集疏<span class='krp-note'>項氏曰坎離之交謂之既濟此生生不窮所從/出也而聖人猶以為有窮也又分之以為未濟</span></span><br/>
<span class='tline' id='l86' data-llen='2536:2583'><span class='krp-note'>此即咸感之後繼之以恒乆之義葢情之交者不可以/乆而无弊故必以分之正者終之人之心腎其氣何嘗</span></span><br/>
<span class='tline' id='l87' data-llen='2583:2630'><span class='krp-note'>不交而心在上腎必在下不可易也以/此觀之則可以知既濟未濟之象矣</span>總論<span class='krp-note'>卲子曰易/首乾坤中</span></span><br/>
<span class='tline' id='l88' data-llen='2630:2656'><a onclick="displayPageImage('KR1a0079', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2656:2703'><span class='krp-note'>坎離終水火之交不交皆至理也又曰乾坤坎離上篇/之用兌艮震巽下篇之用頥中孚大小過二篇之正○</span></span><br/>
<span class='tline' id='l90' data-llen='2703:2750'><span class='krp-note'>程子曰乾坤天地之道隂陽之本故為上篇之首坎離/隂陽之成質故為上篇之終咸恒夫婦之道生育之本</span></span><br/>
<span class='tline' id='l91' data-llen='2750:2797'><span class='krp-note'>故為下篇之首既未濟坎離之合合則交而生物隂陽/之功也故為下篇之終二篇之卦既分然後推其義為</span></span><br/>
<span class='tline' id='l92' data-llen='2797:2844'><span class='krp-note'>之以序卦是也○語錄曰序卦大率上經用乾坤坎離/為始終下經便當用艮兌震巽為始終○或問上經三</span></span><br/>
<span class='tline' id='l93' data-llen='2844:2891'><span class='krp-note'>十卦下經三十四卦多寡不均何也曰卦有正對有及/對乾坤坎離頥大過中孚小過八卦正對也正對不變</span></span><br/>
<span class='tline' id='l94' data-llen='2891:2938'><span class='krp-note'>故反覆觀之止成八卦其餘五十六卦反對也反對者/皆變故反覆觀之共二十八卦以正對卦合反對卦觀</span></span><br/>
<span class='tline' id='l95' data-llen='2938:2985'><span class='krp-note'>之總而為三十六卦其上經不變卦凡六乾坤坎離頥/大過是也自屯蒙而下二十四卦反之則為十二以十</span></span><br/>
<span class='tline' id='l96' data-llen='2985:3032'><span class='krp-note'>二而加六則十八也其在下經不變卦凡二中孚小過/是也自咸恒二卦反之則為十六以十六而加二亦十</span></span><br/>
<span class='tline' id='l97' data-llen='3032:3058'><a onclick="displayPageImage('KR1a0079', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3058:3105'><span class='krp-note'>八也其多寡之數未嘗不均也○問序卦或云非聖人/之書信乎曰此沙隨程氏之説也先儒以為非聖人之</span></span><br/>
<span class='tline' id='l99' data-llen='3105:3152'><span class='krp-note'>藴某以為非聖人之精則可謂非易之藴則不可周子/分精藴字甚分明序卦正是易之藴事事夾雜有在裏</span></span><br/>
<span class='tline' id='l100' data-llen='3152:3199'><span class='krp-note'>面○項氏曰易始於乾坤終於坎離而震艮兑巽錯綜/於其中故上下經之終皆先列不反對之卦二而後以</span></span><br/>
<span class='tline' id='l101' data-llen='3199:3246'><span class='krp-note'>坎離終之其不相反對者艮與震合巽與兑合之卦也/明四卦之變畢坎離之用終也乾坤相合於上經之中</span></span><br/>
<span class='tline' id='l102' data-llen='3246:3293'><span class='krp-note'>而坎離相合於下經之終明乾坤為體坎離為用也震/艮與巽兑相合於上經者一相合於下經者三乾坤與</span></span><br/>
<span class='tline' id='l103' data-llen='3293:3340'><span class='krp-note'>坎離相合於上經者三相合於下經者一明乾坤坎離/為上經之主震艮兌巽為下經之主也○又曰陽長之</span></span><br/>
<span class='tline' id='l104' data-llen='3340:3387'><span class='krp-note'>卦復臨泰皆在上經隂長之卦姤遯皆在下經否以與/泰反對故得在上經陽多在上隂多在下也○環溪李</span></span><br/>
<span class='tline' id='l105' data-llen='3387:3434'><span class='krp-note'>氏曰經分上下見於大傳大衍章二篇之策之語兼序/卦至坎離别起文義而上經首乾坤是二老對立下經</span></span><br/>
<span class='tline' id='l106' data-llen='3434:3460'><a onclick="displayPageImage('KR1a0079', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3460:3507'><span class='krp-note'>首咸是二少合體故上經隠乾坤之名下經獨隠咸之/名以次推之所可見者上經需訟對下經晉明夷需訟</span></span><br/>
<span class='tline' id='l108' data-llen='3507:3554'><span class='krp-note'>變之盡為晉明夷上經泰否對下經損益泰否乾坤之/交不交損益咸恒之交不交也上經頥大過偶在坎離</span></span><br/>
<span class='tline' id='l109' data-llen='3554:3601'><span class='krp-note'>之前下經中孚小過偶在既未濟之前坎離之交不交/也頥似離大過似坎而坎離繼之中孚厚畫離小過厚</span></span><br/>
<span class='tline' id='l110' data-llen='3601:3648'><span class='krp-note'>畫坎而既未濟繼之此坎離又為乾坤震巽艮兌之用/也上經五十二陽爻五十六隂爻下經五十六陽爻五</span></span><br/>
<span class='tline' id='l111' data-llen='3648:3695'><span class='krp-note'>十二隂爻以此觀之經分上下必有至理惜乎師説不/傳未能究其所以然者○深居馮氏曰上篇皆乾坤坎</span></span><br/>
<span class='tline' id='l112' data-llen='3695:3742'><span class='krp-note'>離之卦其否者四卦隨蠱頥大過是也下篇皆震兑艮/巽之卦其否者四卦晉明夷既未濟是也○泉峰龔氏</span></span><br/>
<span class='tline' id='l113' data-llen='3742:3789'><span class='krp-note'>曰上經以乾坤坎離為主下經以震艮巽兑為主故上/經多乾坤坎離之卦下經多震艮巽兑之卦上經乾坤</span></span><br/>
<span class='tline' id='l114' data-llen='3789:3836'><span class='krp-note'>坎離合者十二卦震艮兑巽合者才四卦下經震艮兊/巽合者十二卦乾坤坎離合者才四卦上經首乾坤而</span></span><br/>
<span class='tline' id='l115' data-llen='3836:3862'><a onclick="displayPageImage('KR1a0079', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='3862:3909'><span class='krp-note'>終坎離下經首咸恒而終既未濟咸恒兌艮震巽之合/也既未濟坎離之合也上經將終序頥大過下經將終</span></span><br/>
<span class='tline' id='l117' data-llen='3909:3956'><span class='krp-note'>序中孚小過頥大過震艮兑巽之合也中孚小過亦震/艮兑巽之合也乾坤坎離為上經之主而雜序於下經</span></span><br/>
<span class='tline' id='l118' data-llen='3956:4003'><span class='krp-note'>震艮兑巽為下經之主而雜序於上經互相為用也上/經乾坤坎離四卦不變乾坤交而為否泰則變矣坎離</span></span><br/>
<span class='tline' id='l119' data-llen='4003:4050'><span class='krp-note'>交而為既未濟則變矣下經震艮兌巽四卦皆變震艮/交為頥小過巽兌交而為中孚大過則不變矣頥中孚</span></span><br/>
<span class='tline' id='l120' data-llen='4050:4097'><span class='krp-note'>似離大小過似坎上經列頥大過於坎離之前下經列/中孚小過於既未濟之前无往而非坎離也故坎離為</span></span><br/>
<span class='tline' id='l121' data-llen='4097:4144'><span class='krp-note'>乾坤之大用而艮震兑巽又所以成坎離之用也參同/契曰乾坤易之門戸坎離匡郭運轂正軸牝牡四卦以</span></span><br/>
<span class='tline' id='l122' data-llen='4144:4191'><span class='krp-note'>為橐籥其序亦有取於此與又按後天序卦皆本先天/八卦自相反對重為乾坤坎離願中孚大小過八正卦</span></span><br/>
<span class='tline' id='l123' data-llen='4191:4238'><span class='krp-note'>而以乾坤坎離為上經之始終而位頥大過於上經坎/離之前位中孚小過於下經既未濟之前以先天八卦</span></span><br/>
<span class='tline' id='l124' data-llen='4238:4264'><a onclick="displayPageImage('KR1a0079', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='4264:4311'><span class='krp-note'>兩兩相對重為否泰咸恒損益既未濟八變卦而以咸/恒損益既未濟為下經之始終而上經十一卦序泰否</span></span><br/>
<span class='tline' id='l126' data-llen='4311:4359'><span class='krp-note'>而下經十一卦序損益其始終次序无非自先天八卦/來也先天者其後天之祖後天者其先天之用與  愚</span></span><br/>
<span class='tline' id='l127' data-llen='4359:4406'><span class='krp-note'>按上經以乾坤坎離為主下經以兌艮震巽為主正伏/羲八卦方位伏羲八卦方位乾南坤北離東坎西皆列</span></span><br/>
<span class='tline' id='l128' data-llen='4406:4453'><span class='krp-note'>之四方之正位兌艮震巽列之四隅列之四方之正位/以正對言天之道也列之四隅者以反易言人之道也</span></span><br/>
<span class='tline' id='l129' data-llen='4453:4500'><span class='krp-note'>以天道而言故乾坤為首於上經主人道而言故咸恒/為首於下經以乾坤坎離為主故首乾坤而終坎離以</span></span><br/>
<span class='tline' id='l130' data-llen='4500:4547'><span class='krp-note'>兑艮震巽為主故首咸恒而四卦皆在下經以伏羲八/卦方位言之乾坤重而為泰否坎離重而為既未濟此</span></span><br/>
<span class='tline' id='l131' data-llen='4547:4594'><span class='krp-note'>正對之卦也兌艮重而為咸損震巽重而為恒益此反/對之卦也乾坤上經之首泰否上經之中坎離上經之</span></span><br/>
<span class='tline' id='l132' data-llen='4594:4641'><span class='krp-note'>終咸恒下經之首損益下經之中既未濟下經之終今/之易序即伏羲之卦序也若乾坤坎離頥中孚大小過</span></span><br/>
<span class='tline' id='l133' data-llen='4641:4667'><a onclick="displayPageImage('KR1a0079', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='4667:4714'><span class='krp-note'>此固以正對為序也屯反為蒙需反為訟之類此以反/對為序然頥大過序於上經之末中孚小過序於下經</span></span><br/>
<span class='tline' id='l135' data-llen='4714:4748'><span class='krp-note'>之末者以明諸卦之反對及其終也又/歸於正對始雖變而終不失其常也</span></span><br/>
<span class='tline' id='l136' data-llen='4748:4751'>　</span><br/>
<span class='tline' id='l137' data-llen='4751:4754'>　</span><br/>
<span class='tline' id='l138' data-llen='4754:4757'>　</span><br/>
<span class='tline' id='l139' data-llen='4757:4760'>　</span><br/>
<span class='tline' id='l140' data-llen='4760:4763'>　</span><br/>
<span class='tline' id='l141' data-llen='4763:4766'>　</span><br/>
<span class='tline' id='l142' data-llen='4766:4792'><a onclick="displayPageImage('KR1a0079', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='4792:4795'>　</span><br/>
<span class='tline' id='l144' data-llen='4795:4798'>　</span><br/>
<span class='tline' id='l145' data-llen='4798:4801'>　</span><br/>
<span class='tline' id='l146' data-llen='4801:4804'>　</span><br/>
<span class='tline' id='l147' data-llen='4804:4807'>　</span><br/>
<span class='tline' id='l148' data-llen='4807:4810'>　</span><br/>
<span class='tline' id='l149' data-llen='4810:4813'>　</span><br/>
<span class='tline' id='l150' data-llen='4813:4825'>　周易本義集成卷十一</span><br/>
</p>
<p><br/>
</p>
  </div>
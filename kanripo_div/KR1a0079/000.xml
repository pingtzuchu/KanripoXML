<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0079', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:199'>欽定四庫全書　　　　　經部一</span>
<span class='tline' id='l9' data-llen='199:214'>　周易本義集成　　　　易類</span>
<span class='tline' id='l10' data-llen='214:220'>　　提要</span>
<span class='tline' id='l11' data-llen='220:246'>　　　　<span class='krp-note'>臣/</span>等謹案周易本義集成十二卷元熊良輔</span>
<span class='tline' id='l12' data-llen='246:269'>　　　　撰良輔字任重號梅邊南昌人延祐四年嘗</span>
<span class='tline' id='l13' data-llen='269:292'>　　　　領鄉薦其仕履未詳是書前有良輔自序稱</span>
<span class='tline' id='l14' data-llen='292:315'>　　　　丁巳以易貢同志信其僣説閔其乆勤出工</span>
<span class='tline' id='l15' data-llen='315:338'>　　　　費鋟梓丁巳即延祐四年元舉鄉試始於延</span>
<span class='tline' id='l16' data-llen='338:364'><a onclick="displayPageImage('KR1a0079', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='364:387'>　　　　祐甲寅是科其第二舉也考元史選舉志是</span>
<span class='tline' id='l18' data-llen='387:410'>　　　　時條制漢人南人試經疑二道經義一道易</span>
<span class='tline' id='l19' data-llen='410:433'>　　　　用程氏朱氏而亦兼用古註疏不似明代之</span>
<span class='tline' id='l20' data-llen='433:456'>　　　　制惟限以程朱後併祧程而專尊朱故其書</span>
<span class='tline' id='l21' data-llen='456:479'>　　　　大㫖雖主乎羽翼本義而與本義異者亦頗</span>
<span class='tline' id='l22' data-llen='479:502'>　　　　多也黄虞稷千頃堂書目稱良輔是書外有</span>
<span class='tline' id='l23' data-llen='502:525'>　　　　易傳集疏不傳考易傳集疏元熊凱撰江西</span>
<span class='tline' id='l24' data-llen='525:548'>　　　　通志載凱字舜夫南昌人以明經開塾四十</span>
<span class='tline' id='l25' data-llen='548:574'><a onclick="displayPageImage('KR1a0079', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='574:597'>　　　　年時稱遥溪先生同邑熊良輔受業焉良輔</span>
<span class='tline' id='l27' data-llen='597:620'>　　　　序中亦稱受易于遥溪熊氏與通志合截然</span>
<span class='tline' id='l28' data-llen='620:643'>　　　　兩人兩書虞稷以同姓同里同時遂誤合為</span>
<span class='tline' id='l29' data-llen='643:662'>　　　　一耳乾隆四十六年五月恭校上</span>
<span class='tline' id='l30' data-llen='662:694'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l31' data-llen='694:720'>　　　　　　　　　　總　校　官<span class='krp-note'>臣/</span>陸　費　墀</span>
<span class='tline' id='l33' data-llen='739:765'><a onclick="displayPageImage('KR1a0079', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span>
<span class='tline' id='l34' data-llen='765:774'>周易本義集成序</span>
<span class='tline' id='l35' data-llen='774:797'>六經皆聖人垂訓後世之書而易經四聖人之手乃成</span>
<span class='tline' id='l36' data-llen='797:820'>其為書也大而天地性命之理無不包㣲而事物纎悉</span>
<span class='tline' id='l37' data-llen='820:843'>之情無不盡精入於無形粗及於有象人生日用一動</span>
<span class='tline' id='l38' data-llen='843:866'>靜語黙之間無非易道之流行顧由而不知者多耳伏</span>
<span class='tline' id='l39' data-llen='866:889'>羲始畫卦無文字可傳大槩以陽吉隂凶為義文王周</span>
<span class='tline' id='l40' data-llen='889:912'>公繫之以辭象占其本㫖也夫子贊易一以義理為主</span>
<span class='tline' id='l41' data-llen='912:935'>吉凶消長之理進退存亡之道於是乎大備葢象占固</span>
<span class='tline' id='l42' data-llen='935:961'><a onclick="displayPageImage('KR1a0079', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span>
<span class='tline' id='l43' data-llen='961:984'>義理之所寓而以義理為主象占亦在其中矣善學者</span>
<span class='tline' id='l44' data-llen='984:1007'>於此先求易之本㫖然後廣而充之體用一源顯微無</span>
<span class='tline' id='l45' data-llen='1007:1030'>間之㫖將不待卜筮而後見此又自然之妙也自後儒</span>
<span class='tline' id='l46' data-llen='1030:1053'>析經附傳之餘學者支離蔓衍欲以明易而反以晦易</span>
<span class='tline' id='l47' data-llen='1053:1076'>至宋程子作易傳而義理之學大明然程子亦自謂某</span>
<span class='tline' id='l48' data-llen='1076:1099'>解易只説得七分朱子一以卜筮為説然後作易之本</span>
<span class='tline' id='l49' data-llen='1099:1122'>㫖益著朱子嘗曰有天地自然之易有伏羲之易有文</span>
<span class='tline' id='l50' data-llen='1122:1145'>王周公之易有孔子之易是則程子之傳孔子之易也</span>
<span class='tline' id='l51' data-llen='1145:1171'><a onclick="displayPageImage('KR1a0079', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span>
<span class='tline' id='l52' data-llen='1171:1194'>朱子之本義文王周公之易也推本而論孔子之易即</span>
<span class='tline' id='l53' data-llen='1194:1217'>文王周公之易文王周公之易即伏羲之易伏羲之易</span>
<span class='tline' id='l54' data-llen='1217:1240'>即天地自然之易也雖其㫖意微有不同而其理則未</span>
<span class='tline' id='l55' data-llen='1240:1263'>嘗有二要在善觀之耳良輔曩執經於遥溪熊先生已</span>
<span class='tline' id='l56' data-llen='1263:1287'>知好易迺大徳壬寅先生之友泉峰龔先生授徒泉山之</span>
<span class='tline' id='l57' data-llen='1287:1310'>麓良輔分教小學山深日長因得肆意於易取諸説而</span>
<span class='tline' id='l58' data-llen='1310:1333'>涵泳之顧以篇帙繁大衆説紛錯時有得失乃以己意</span>
<span class='tline' id='l59' data-llen='1333:1356'>採輯成編以朱子本義為主如語録如程傳以及諸家</span>
<span class='tline' id='l60' data-llen='1356:1382'><a onclick="displayPageImage('KR1a0079', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span>
<span class='tline' id='l61' data-llen='1382:1405'>之説與本義意合者亦有與本義不合而似得其㫖者</span>
<span class='tline' id='l62' data-llen='1405:1429'>備録以相𤼵名曰集疏泉峰先生親為校正復云云其</span>
<span class='tline' id='l63' data-llen='1429:1452'>後間有鄙見一二亦蒙不削囑遂成編至大辛亥良輔</span>
<span class='tline' id='l64' data-llen='1452:1475'>以所得復求是正而二先生病不起矣自是遺編獨抱</span>
<span class='tline' id='l65' data-llen='1475:1498'>不敢廢墜重念義理無窮學無止法期有所得以卒初</span>
<span class='tline' id='l66' data-llen='1498:1521'>志且欲使二先生之學萬一可傳於後也於是繕寫成</span>
<span class='tline' id='l67' data-llen='1521:1544'>編凡一十三卷藏之以俟㑹丁巳以易貢而同志益信</span>
<span class='tline' id='l68' data-llen='1544:1567'>其僭説閔其久勤間出工費勉鋟諸梓而竺溪劉直方</span>
<span class='tline' id='l69' data-llen='1567:1593'><a onclick="displayPageImage('KR1a0079', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span>
<span class='tline' id='l70' data-llen='1593:1616'>實主張是不能辭也因僭書其端云時至治壬戌五月</span>
<span class='tline' id='l71' data-llen='1616:1635'>辛卯南昌後學鄉貢進士熊良輔任重謹序</span>
</p>
<p>
</p>
  </div>
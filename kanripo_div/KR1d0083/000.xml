<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1d0083', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:198'>欽定四庫全書　　　　　經部四</span><br/>
<span class='tline' id='l9' data-llen='198:224'>　參讀禮志疑　　　　　　禮類四<span class='krp-note'>三禮總義之屬/</span></span><br/>
<span class='tline' id='l10' data-llen='224:230'>　　提要</span><br/>
<span class='tline' id='l11' data-llen='230:250'>　　　　<span class='krp-note'>臣/</span>等謹案參讀禮志疑二卷</span><br/>
<span class='tline' id='l12' data-llen='250:273'>　　　國朝汪紱撰紱一名烜字燦人婺源人是書取</span><br/>
<span class='tline' id='l13' data-llen='273:296'>　　　　陸隴其所著讀禮志疑毎條標列而以己意</span><br/>
<span class='tline' id='l14' data-llen='296:319'>　　　　附參於各條之下其於三禮大端若謂南郊</span><br/>
<span class='tline' id='l15' data-llen='319:342'>　　　　即為圜丘大社即為北郊禘非祭天之名路</span><br/>
<span class='tline' id='l16' data-llen='342:368'><a onclick="displayPageImage('KR1d0083', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='368:391'>　　　　寢不得倣明堂之制又力斥大饗明堂文王</span><br/>
<span class='tline' id='l18' data-llen='391:414'>　　　　配五天帝武王配五人帝之説皆主王肅而</span><br/>
<span class='tline' id='l19' data-llen='414:438'>　　　　黜鄭𤣥故與舊註相左其顯然舛誤者如謂</span><br/>
<span class='tline' id='l20' data-llen='438:461'>　　　　東西夾室不在堂之兩旁而在東西房之兩</span><br/>
<span class='tline' id='l21' data-llen='461:484'>　　　　旁考儀禮公食大夫禮公迎賓入大夫立於</span><br/>
<span class='tline' id='l22' data-llen='484:507'>　　　　東夾南士立於門東小臣東堂下宰東夾北</span><br/>
<span class='tline' id='l23' data-llen='507:530'>　　　　内官之士在宰東上介門西葢均即位於堂</span><br/>
<span class='tline' id='l24' data-llen='530:553'>　　　　之上下如紱所云則大夫及宰乃違衆而獨</span><br/>
<span class='tline' id='l25' data-llen='553:579'><a onclick="displayPageImage('KR1d0083', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='579:602'>　　　　立於堂後及東西房兩旁隱蔽之地又聘禮</span><br/>
<span class='tline' id='l27' data-llen='602:625'>　　　　設飱亦云堂上之饌八西夾六葢致饌於賓</span><br/>
<span class='tline' id='l28' data-llen='625:648'>　　　　其陳設皆自堂及庭及門取其羅布目前如</span><br/>
<span class='tline' id='l29' data-llen='648:671'>　　　　紱所云則饌亦設於堂後矣有是理乎紱又</span><br/>
<span class='tline' id='l30' data-llen='671:696'>　　　　謂士無朝服𤣥端即士之朝服上士𤣥裳中</span><br/>
<span class='tline' id='l31' data-llen='696:720'>　　　　士黄裳下士雜裳考士冠禮曰主人𤣥冠朝</span><br/>
<span class='tline' id='l32' data-llen='720:743'>　　　　服緇帶素韠既云素韠則素裳矣與卿大夫</span><br/>
<span class='tline' id='l33' data-llen='743:767'>　　　　以上之朝服初無以異未嘗獨以黄裳𤣥裳</span><br/>
<span class='tline' id='l34' data-llen='767:793'><a onclick="displayPageImage('KR1d0083', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='793:817'>　　　　雜裳之𤣥端為朝服也又魯語曰士妻朝服</span><br/>
<span class='tline' id='l36' data-llen='817:840'>　　　　則士固非無朝服紱特未之深考耳至所謂</span><br/>
<span class='tline' id='l37' data-llen='840:863'>　　　　大夫士無西房故士喪禮主人括髪衆主人</span><br/>
<span class='tline' id='l38' data-llen='863:886'>　　　　免於房而婦人乃獨髽於室以無西房故也</span><br/>
<span class='tline' id='l39' data-llen='886:909'>　　　　其説本孔疏可破陳祥道禮書之惑又謂大</span><br/>
<span class='tline' id='l40' data-llen='909:932'>　　　　夫士廟亦當有主與通典所載徐邈及清河</span><br/>
<span class='tline' id='l41' data-llen='932:955'>　　　　王懌之議相合如斯之類亦多深得經義固</span><br/>
<span class='tline' id='l42' data-llen='955:978'>　　　　可與隴其之書並存不廢也乾隆四十二年</span><br/>
<span class='tline' id='l43' data-llen='978:1004'><a onclick="displayPageImage('KR1d0083', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1004:1015'>　　　　六月恭校上</span><br/>
<span class='tline' id='l45' data-llen='1015:1048'>　　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l46' data-llen='1048:1074'>　　　　　　　　總　校　官　<span class='krp-note'>臣/</span>　陸　費　墀</span><br/>
</p>
<p><br/>
</p>
  </div>
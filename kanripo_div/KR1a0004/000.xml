<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0004', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:198'>欽定四庫全書　　　　經部一</span>
<span class='tline' id='l9' data-llen='198:213'>　新本鄭氏周易　　　　易類</span>
<span class='tline' id='l10' data-llen='213:219'>　　提要</span>
<span class='tline' id='l11' data-llen='219:240'>　　　　<span class='krp-note'>臣/</span>等謹案新本鄭氏周易三卷</span>
<span class='tline' id='l12' data-llen='240:263'>　　　國朝恵棟編棟字定宇長洲人初王應麟輯鄭</span>
<span class='tline' id='l13' data-llen='263:286'>　　　　元易註一卷其後人附刻玉海之末雖殘章</span>
<span class='tline' id='l14' data-llen='286:309'>　　　　斷句尚頗見漢學之崖畧於經籍頗為有功</span>
<span class='tline' id='l15' data-llen='309:332'>　　　　然皆不著所出之書又次序先後間與經文</span>
<span class='tline' id='l16' data-llen='332:358'><a onclick="displayPageImage('KR1a0004', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='358:381'>　　　　不應亦有遺漏未載者棟因其舊本重為補</span>
<span class='tline' id='l18' data-llen='381:405'>　　　　正凡應麟書所已載者一一考求原本註其出</span>
<span class='tline' id='l19' data-llen='405:428'>　　　　自某書明其信而有徴極為詳核其次序先</span>
<span class='tline' id='l20' data-llen='428:451'>　　　　後亦悉從經文釐定復搜採羣籍上經補二</span>
<span class='tline' id='l21' data-llen='451:475'>　　　　十八條下經補十六條繋辭𫝊補十四條説</span>
<span class='tline' id='l22' data-llen='475:501'>　　　　卦𫝊補二十二條序卦𫝊補七條雜卦𫝊補</span>
<span class='tline' id='l23' data-llen='501:524'>　　　　五條移應麟所附易贊一篇於卷端刪去所</span>
<span class='tline' id='l24' data-llen='524:547'>　　　　引諸經正義論互卦者八條而别據元周禮</span>
<span class='tline' id='l25' data-llen='547:573'><a onclick="displayPageImage('KR1a0004', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='573:596'>　　　　太師註作十二月爻辰圖據元月令註作爻</span>
<span class='tline' id='l27' data-llen='596:619'>　　　　辰所值二十八宿圖附於卷末以駁朱震漢</span>
<span class='tline' id='l28' data-llen='619:643'>　　　　上易𫝊之誤雖因人成事而考核精宻實勝</span>
<span class='tline' id='l29' data-llen='643:666'>　　　　原書應麟固鄭氏之功臣棟之是編亦可謂</span>
<span class='tline' id='l30' data-llen='666:689'>　　　　王氏之功臣矣乾隆四十五年三月恭校上</span>
<span class='tline' id='l31' data-llen='689:721'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l32' data-llen='721:747'>　　　　　　　　總　校　官　<span class='krp-note'>臣/</span>　陸　費　墀</span>
<span class='tline' id='l34' data-llen='770:796'><a onclick="displayPageImage('KR1a0004', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span>
<span class='tline' id='l35' data-llen='796:804'>　鄭氏周易贊</span>
<span class='tline' id='l36' data-llen='804:827'>易之為名也一言而函三義簡易一也變易二也不易</span>
<span class='tline' id='l37' data-llen='827:850'>三也故繋辭云乾坤其易之緼耶又曰易之門户耶又</span>
<span class='tline' id='l38' data-llen='850:873'>曰夫乾確然示人易矣夫坤隤然示人簡矣易則易知</span>
<span class='tline' id='l39' data-llen='873:896'>簡則易從此言其易簡之法則也又曰其為道也屢遷</span>
<span class='tline' id='l40' data-llen='896:919'>變動不居周流六虚上下无常剛柔相易不可為典要</span>
<span class='tline' id='l41' data-llen='919:946'>唯變所適此言從<span class='krp-note'>一作/順</span>時變易出入移動者也又曰天</span>
<span class='tline' id='l42' data-llen='946:969'>尊地卑乾坤定矣卑髙以陳貴賤位矣動静有常剛柔</span>
<span class='tline' id='l43' data-llen='969:995'><a onclick="displayPageImage('KR1a0004', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span>
<span class='tline' id='l44' data-llen='995:1018'>斷矣此言張設布列不易者也據兹三義而説易之道</span>
<span class='tline' id='l45' data-llen='1018:1024'>廣矣大矣</span>
</p>
<p>
</p>
  </div>
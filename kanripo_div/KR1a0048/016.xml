<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0048', 'WYG', '016-1a' );" name="016-1a" class="pb">[016-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　周易總義卷十六</span><br/>
<span class='tline' id='l10' data-llen='200:220'>　　　　　　　　　　　　宋　易祓　撰</span><br/>
<span class='tline' id='l11' data-llen='220:225'>　下經</span><br/>
<span class='tline' id='l12' data-llen='225:228'>巽</span><br/>
<span class='tline' id='l13' data-llen='228:242'>　　　　巽　上　　巽　下</span><br/>
<span class='tline' id='l14' data-llen='242:300'>　　　<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/>　<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/>　<img height='20' width='20' alt='&amp;KR0306' title='KR0306' src='https://raw.githubusercontent.com/kanripo/KR-Gaiji/master/images/KR0306.png'/>　<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/>　<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/>　<img height='20' width='20' alt='&amp;KR0306' title='KR0306' src='https://raw.githubusercontent.com/kanripo/KR-Gaiji/master/images/KR0306.png'/></span><br/>
<span class='tline' id='l15' data-llen='300:338'>　　　<span class='krp-note'>牀/下</span>　<span class='krp-note'>貞吉悔/悔亡亡</span>　<span class='krp-note'>頻/巽</span>　<span class='krp-note'>牀/下</span>　<span class='krp-note'>進/退</span></span><br/>
<span class='tline' id='l16' data-llen='338:364'><a onclick="displayPageImage('KR1a0048', 'WYG', '016-1b' );" name="016-1b" class="pb">[016-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='364:387'>　　巽入也卦之上下二體各以一陰伏于二陽之下</span><br/>
<span class='tline' id='l18' data-llen='387:410'>　　陽尚决而陰多疑疑則不果于行惟柔而矯之以</span><br/>
<span class='tline' id='l19' data-llen='410:433'>　　剛則剛而歸之于中正然後足以盡巽之道巽卦</span><br/>
<span class='tline' id='l20' data-llen='433:456'>　　之六爻惟九五爻中正自然貞吉九二爻中而未</span><br/>
<span class='tline' id='l21' data-llen='456:479'>　　正與九五爻同徳而吉彖之所謂剛巽乎中正者</span><br/>
<span class='tline' id='l22' data-llen='479:502'>　　也六四爻比五爻之中正以田獲三品而有功初</span><br/>
<span class='tline' id='l23' data-llen='502:525'>　　六爻比乎二爻之中亦進退利武人之貞彖之所</span><br/>
<span class='tline' id='l24' data-llen='525:548'>　　謂柔皆順乎剛者也若夫九三爻過乎中而猶近</span><br/>
<span class='tline' id='l25' data-llen='548:574'><a onclick="displayPageImage('KR1a0048', 'WYG', '016-2a' );" name="016-2a" class="pb">[016-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='574:597'>　　乎正是以頻巽而吝上九爻過乎中而不得其正</span><br/>
<span class='tline' id='l27' data-llen='597:620'>　　是以上窮而㓙惟剛柔不偏陰陽相濟多疑者以</span><br/>
<span class='tline' id='l28' data-llen='620:638'>　　陽剛中正而决君子之善用巽者也</span><br/>
<span class='tline' id='l29' data-llen='638:651'>巽小亨利有攸徃利見大人</span><br/>
<span class='tline' id='l30' data-llen='651:674'>彖曰重巽以申命剛巽乎巾正而志行柔皆順乎剛是</span><br/>
<span class='tline' id='l31' data-llen='674:687'>以小亨利有攸徃利見大人</span><br/>
<span class='tline' id='l32' data-llen='687:710'>　　巽卦之言小亨者二陰之亨也二陰伏乎各體之</span><br/>
<span class='tline' id='l33' data-llen='710:733'>　　下多疑不决故謂之巽何以有致亨之理巽風為</span><br/>
<span class='tline' id='l34' data-llen='733:759'><a onclick="displayPageImage('KR1a0048', 'WYG', '016-2b' );" name="016-2b" class="pb">[016-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='759:782'>　　天之號令在人君則為命必待重巽以申命而後</span><br/>
<span class='tline' id='l36' data-llen='782:805'>　　可以言决盖二爻五爻以剛巽乎中正而其志得</span><br/>
<span class='tline' id='l37' data-llen='805:828'>　　行初爻四爻以陰柔而能順乎二五爻之剛剛柔</span><br/>
<span class='tline' id='l38' data-llen='828:851'>　　相資是以小亨何謂小亨二爻為臣位之大人五</span><br/>
<span class='tline' id='l39' data-llen='851:874'>　　爻為君位之大人而四爻順之此初四爻之陰柔</span><br/>
<span class='tline' id='l40' data-llen='874:897'>　　不疑其所行所以利有攸徃徃則以進見大人為</span><br/>
<span class='tline' id='l41' data-llen='897:911'>　　利必于重卦而後見之也</span><br/>
<span class='tline' id='l42' data-llen='911:925'>象曰隨風巽君子以申命行事</span><br/>
<span class='tline' id='l43' data-llen='925:951'><a onclick="displayPageImage('KR1a0048', 'WYG', '016-3a' );" name="016-3a" class="pb">[016-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='951:974'>　　風者天之號令也隨風巽者兩風相隨而至申命</span><br/>
<span class='tline' id='l45' data-llen='974:997'>　　之義申命欲其决行事者行其號令之事而已觀</span><br/>
<span class='tline' id='l46' data-llen='997:1020'>　　之觀民設教蠱之振民育徳渙之汗其大號姤之</span><br/>
<span class='tline' id='l47' data-llen='1020:1043'>　　施命誥四方非號令之事者乎諸卦得巽體之一</span><br/>
<span class='tline' id='l48' data-llen='1043:1066'>　　端猶足以行事况乎重巽以申命盖古者之為命</span><br/>
<span class='tline' id='l49' data-llen='1066:1089'>　　也必反復以申其義此事之所以决而無多疑之</span><br/>
<span class='tline' id='l50' data-llen='1089:1101'>　　失也民亦順從者矣</span><br/>
<span class='tline' id='l51' data-llen='1101:1112'>初六進退利武人之貞</span><br/>
<span class='tline' id='l52' data-llen='1112:1138'><a onclick="displayPageImage('KR1a0048', 'WYG', '016-3b' );" name="016-3b" class="pb">[016-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1138:1156'>　象曰進退志疑也利武人之貞志治也</span><br/>
<span class='tline' id='l54' data-llen='1156:1179'>　　初六爻之言進退者陰居陽位為不正在下卦之</span><br/>
<span class='tline' id='l55' data-llen='1179:1202'>　　下退則無據進則無應欲進欲退猶豫不决其志</span><br/>
<span class='tline' id='l56' data-llen='1202:1225'>　　既亂能無疑乎故必貴乎利武人之貞盖巽言武</span><br/>
<span class='tline' id='l57' data-llen='1225:1248'>　　人者取其究為躁卦用其躁以為志所以轉疑而</span><br/>
<span class='tline' id='l58' data-llen='1248:1271'>　　為治也凡濟巽之道觀乎人之志而已以利武人</span><br/>
<span class='tline' id='l59' data-llen='1271:1294'>　　之貞為志治則不疑而為决治者謂修立也此進</span><br/>
<span class='tline' id='l60' data-llen='1294:1306'>　　退之所以得其正也</span><br/>
<span class='tline' id='l61' data-llen='1306:1332'><a onclick="displayPageImage('KR1a0048', 'WYG', '016-4a' );" name="016-4a" class="pb">[016-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1332:1348'>九二巽在牀下用史巫紛若吉無咎</span><br/>
<span class='tline' id='l63' data-llen='1348:1360'>　象曰紛若之吉得中也</span><br/>
<span class='tline' id='l64' data-llen='1360:1383'>　　巽疑卦也九二爻以陽居陰位在巽木下體為牀</span><br/>
<span class='tline' id='l65' data-llen='1383:1406'>　　下之象牀卑于身而身乃下于牀不果于行非疑</span><br/>
<span class='tline' id='l66' data-llen='1406:1429'>　　而何九二爻與初六爻皆以不正自疑初六爻柔</span><br/>
<span class='tline' id='l67' data-llen='1429:1452'>　　而能疑以其能順乎剛故利武人之貞九二爻為</span><br/>
<span class='tline' id='l68' data-llen='1452:1475'>　　陽剛至用史巫紛若則其疑為未釋惟九二得中</span><br/>
<span class='tline' id='l69' data-llen='1475:1498'>　　位與九五爻為配初又順之于下陽與陰比中重</span><br/>
<span class='tline' id='l70' data-llen='1498:1524'><a onclick="displayPageImage('KR1a0048', 'WYG', '016-4b' );" name="016-4b" class="pb">[016-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1524:1537'>　　于正所以吉而無咎也</span><br/>
<span class='tline' id='l72' data-llen='1537:1544'>九三頻巽吝</span><br/>
<span class='tline' id='l73' data-llen='1544:1556'>　象曰頻巽之吝志窮也</span><br/>
<span class='tline' id='l74' data-llen='1556:1579'>　　九三爻以陽剛得正未為不善惟其正而不中乗</span><br/>
<span class='tline' id='l75' data-llen='1579:1602'>　　剛而行當巽之時其志欲以巽自居本非善于巽</span><br/>
<span class='tline' id='l76' data-llen='1602:1625'>　　乃以互兊之體矯情而為容恱者也是謂頻巽亦</span><br/>
<span class='tline' id='l77' data-llen='1625:1648'>　　猶復卦之六二爻頻復之義相同也復則頻復于</span><br/>
<span class='tline' id='l78' data-llen='1648:1671'>　　善所以厲而無咎巽則頻巽于不善所以其志窮</span><br/>
<span class='tline' id='l79' data-llen='1671:1697'><a onclick="displayPageImage('KR1a0048', 'WYG', '016-5a' );" name="016-5a" class="pb">[016-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1697:1708'>　　困可吝之甚者也</span><br/>
<span class='tline' id='l81' data-llen='1708:1718'>六四悔亡田獲三品</span><br/>
<span class='tline' id='l82' data-llen='1718:1730'>　象曰田獲三品有功也</span><br/>
<span class='tline' id='l83' data-llen='1730:1753'>　　六四爻在上體之下以陰居柔乗承皆剛冝有悔</span><br/>
<span class='tline' id='l84' data-llen='1753:1776'>　　也惟九二爻九三爻以陽剛上行而六四爻以柔</span><br/>
<span class='tline' id='l85' data-llen='1776:1799'>　　應之且無初六爻之疑是以悔亡徃則有功為田</span><br/>
<span class='tline' id='l86' data-llen='1799:1822'>　　獲三品之象也三品者祭祀也賔客也充君之庖</span><br/>
<span class='tline' id='l87' data-llen='1822:1845'>　　也三四五爻互離為田三品為三陽四爻能順乎</span><br/>
<span class='tline' id='l88' data-llen='1845:1871'><a onclick="displayPageImage('KR1a0048', 'WYG', '016-5b' );" name="016-5b" class="pb">[016-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1871:1894'>　　上下之陽而不為邪諂上比于五下則二三樂為</span><br/>
<span class='tline' id='l90' data-llen='1894:1907'>　　之用故曰田獲三品也</span><br/>
<span class='tline' id='l91' data-llen='1907:1930'>九五貞吉悔亡无不利无初有終先庚三日後庚三日</span><br/>
<span class='tline' id='l92' data-llen='1930:1933'>吉</span><br/>
<span class='tline' id='l93' data-llen='1933:1946'>　象曰九五之吉位正中也</span><br/>
<span class='tline' id='l94' data-llen='1946:1969'>　　九五爻與九二爻皆巽卦之中爻也九二爻已中</span><br/>
<span class='tline' id='l95' data-llen='1969:1992'>　　矣猶以不正為疑惟九五爻中正居尊位不疑于</span><br/>
<span class='tline' id='l96' data-llen='1992:2015'>　　所行故曰貞吉悔亡又曰無不利所以决其無所</span><br/>
<span class='tline' id='l97' data-llen='2015:2041'><a onclick="displayPageImage('KR1a0048', 'WYG', '016-6a' );" name="016-6a" class="pb">[016-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2041:2064'>　　疑也所謂無初有終者重巽以申命故也九五爻</span><br/>
<span class='tline' id='l99' data-llen='2064:2087'>　　出命之主也命之所出亦善其始終而已故以先</span><br/>
<span class='tline' id='l100' data-llen='2087:2110'>　　庚後庚為義庚者始也續也事已而更為之續前</span><br/>
<span class='tline' id='l101' data-llen='2110:2133'>　　事也庚以甲為對甲者事之始故蠱有先甲後甲</span><br/>
<span class='tline' id='l102' data-llen='2133:2156'>　　之說庚者變之始故巽有先庚後庚之說程子易</span><br/>
<span class='tline' id='l103' data-llen='2156:2179'>　　傳謂戊己為中過中為庚曲盡其義九五爻盡所</span><br/>
<span class='tline' id='l104' data-llen='2179:2202'>　　以處庚之道過中則思所以圖其變方其過中未</span><br/>
<span class='tline' id='l105' data-llen='2202:2225'>　　變則謂之無初變而歸于中則謂之有終自始而</span><br/>
<span class='tline' id='l106' data-llen='2225:2251'><a onclick="displayPageImage('KR1a0048', 'WYG', '016-6b' );" name="016-6b" class="pb">[016-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2251:2274'>　　終皆無所疑即彖之所謂剛巽乎中正而志行者</span><br/>
<span class='tline' id='l108' data-llen='2274:2279'>　　也</span><br/>
<span class='tline' id='l109' data-llen='2279:2293'>上九巽在牀下䘮其資斧貞㓙</span><br/>
<span class='tline' id='l110' data-llen='2293:2313'>　象曰巽在牀下上窮也䘮其資斧正乎㓙也</span><br/>
<span class='tline' id='l111' data-llen='2313:2336'>　　上九爻之辭與九二爻之辭同為不正巽之又巽</span><br/>
<span class='tline' id='l112' data-llen='2336:2359'>　　者也故皆為巽在牀下之象也牀在身下而反在</span><br/>
<span class='tline' id='l113' data-llen='2359:2382'>　　牀下過于巽矣九二爻以陽剛得中而所以為吉</span><br/>
<span class='tline' id='l114' data-llen='2382:2405'>　　上九爻剛過于亢在一卦之終以亢而窮窮上必</span><br/>
<span class='tline' id='l115' data-llen='2405:2431'><a onclick="displayPageImage('KR1a0048', 'WYG', '016-7a' );" name="016-7a" class="pb">[016-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2431:2454'>　　反下亦牀下之義也言牀下則反過于巽是以䘮</span><br/>
<span class='tline' id='l117' data-llen='2454:2477'>　　其資斧耳夫資斧者至剛之噐上九爻以剛窮反</span><br/>
<span class='tline' id='l118' data-llen='2477:2500'>　　下固已失其陽剛之用已䘮其所有而過于巽可</span><br/>
<span class='tline' id='l119' data-llen='2500:2514'>　　謂正乎故于正道為㓙也</span><br/>
<span class='tline' id='l120' data-llen='2514:2517'>兊</span><br/>
<span class='tline' id='l121' data-llen='2517:2531'>　　　　兊　上　　兊　下</span><br/>
<span class='tline' id='l122' data-llen='2531:2589'>　　　<img height='20' width='20' alt='&amp;KR0306' title='KR0306' src='https://raw.githubusercontent.com/kanripo/KR-Gaiji/master/images/KR0306.png'/>　<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/>　<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/>　<img height='20' width='20' alt='&amp;KR0306' title='KR0306' src='https://raw.githubusercontent.com/kanripo/KR-Gaiji/master/images/KR0306.png'/>　<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/>　<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/></span><br/>
<span class='tline' id='l123' data-llen='2589:2628'>　　　<span class='krp-note'>引/兊</span>　<span class='krp-note'>孚于商/剥  兊</span>　<span class='krp-note'>來/兊</span>　<span class='krp-note'>孚/兊</span>　<span class='krp-note'>和/兊</span></span><br/>
<span class='tline' id='l124' data-llen='2628:2654'><a onclick="displayPageImage('KR1a0048', 'WYG', '016-7b' );" name="016-7b" class="pb">[016-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2654:2677'>　　兊者說也以重卦而論初爻二爻四爻五爻陽剛</span><br/>
<span class='tline' id='l126' data-llen='2677:2700'>　　在各卦之内者也六三爻上六爻陰柔在各卦之</span><br/>
<span class='tline' id='l127' data-llen='2700:2723'>　　外者也陰柔而在各卦之外兊說之小人而己六</span><br/>
<span class='tline' id='l128' data-llen='2723:2746'>　　三爻居兊說之始下乗二陽爻以為說故初九爻</span><br/>
<span class='tline' id='l129' data-llen='2746:2769'>　　以和兊而信其行九二爻以孚兊而信其志此二</span><br/>
<span class='tline' id='l130' data-llen='2769:2792'>　　陽爻言吉者所以見君子待小人之道也上六爻</span><br/>
<span class='tline' id='l131' data-llen='2792:2815'>　　居兊說之極下引二陽爻以為說故九四爻以介</span><br/>
<span class='tline' id='l132' data-llen='2815:2838'>　　疾為有喜九五爻以孚于剥而厲此二陽爻言疾</span><br/>
<span class='tline' id='l133' data-llen='2838:2864'><a onclick="displayPageImage('KR1a0048', 'WYG', '016-8a' );" name="016-8a" class="pb">[016-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2864:2887'>　　與厲者所以見君子逺小人之道也三爻上爻之</span><br/>
<span class='tline' id='l135' data-llen='2887:2910'>　　為說一也六三爻以來兊言㓙者陰居陽位不得</span><br/>
<span class='tline' id='l136' data-llen='2910:2933'>　　其正上六爻言引兊不言㓙者陰居陰位猶近于</span><br/>
<span class='tline' id='l137' data-llen='2933:2950'>　　正惟以利貞為說兊之所以亨也</span><br/>
<span class='tline' id='l138' data-llen='2950:2956'>兊亨利貞</span><br/>
<span class='tline' id='l139' data-llen='2956:2979'>彖曰兊說也剛中而柔外說以利貞是以順乎天而應</span><br/>
<span class='tline' id='l140' data-llen='2979:3002'>乎人說以先民民忘其勞說以犯難民忘其死說之大</span><br/>
<span class='tline' id='l141' data-llen='3002:3008'>民勸矣哉</span><br/>
<span class='tline' id='l142' data-llen='3008:3034'><a onclick="displayPageImage('KR1a0048', 'WYG', '016-8b' );" name="016-8b" class="pb">[016-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3034:3057'>　　兊之為說何也一陰爻進乎二陽爻之上說之見</span><br/>
<span class='tline' id='l144' data-llen='3057:3080'>　　于外者人君之說天下猶兊澤之說萬物說則物</span><br/>
<span class='tline' id='l145' data-llen='3080:3103'>　　情通暢有亨之理說之不以道不說也則容說亦</span><br/>
<span class='tline' id='l146' data-llen='3103:3126'>　　足以害正故利乎貞以卦體推之九二九五陽爻</span><br/>
<span class='tline' id='l147' data-llen='3126:3149'>　　在中則中心誠實之義六三上六陰爻在外則接</span><br/>
<span class='tline' id='l148' data-llen='3149:3172'>　　物謙和之義蓋中心誠實與天為徒故言順乎天</span><br/>
<span class='tline' id='l149' data-llen='3172:3195'>　　接物謙和與人為徒故言應乎人說以利貞天人</span><br/>
<span class='tline' id='l150' data-llen='3195:3218'>　　之所同與也兊之卦自二爻互上爻互澤火為革</span><br/>
<span class='tline' id='l151' data-llen='3218:3244'><a onclick="displayPageImage('KR1a0048', 'WYG', '016-9a' );" name="016-9a" class="pb">[016-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3244:3267'>　　卦之體革卦之彖辭以順乎天而應乎人為湯武</span><br/>
<span class='tline' id='l153' data-llen='3267:3290'>　　之舉盖湯武非求說于民者也以利貞之道先乎</span><br/>
<span class='tline' id='l154' data-llen='3290:3313'>　　民而已夫天下之人情莫不欲逸而先王則節其</span><br/>
<span class='tline' id='l155' data-llen='3313:3336'>　　力而不困是以民忘其勞也天下之人情莫不欲</span><br/>
<span class='tline' id='l156' data-llen='3336:3359'>　　安而先王則厚其生而不傷是以民忘其死也說</span><br/>
<span class='tline' id='l157' data-llen='3359:3382'>　　道之大至此至民不期勸而自勸兊之所以為説</span><br/>
<span class='tline' id='l158' data-llen='3382:3387'>　　也</span><br/>
<span class='tline' id='l159' data-llen='3387:3401'>象曰麗澤兊君子以朋友講習</span><br/>
<span class='tline' id='l160' data-llen='3401:3427'><a onclick="displayPageImage('KR1a0048', 'WYG', '016-9b' );" name="016-9b" class="pb">[016-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3427:3450'>　　麗澤兊者上與下皆說故君子以朋友講習魯語</span><br/>
<span class='tline' id='l162' data-llen='3450:3473'>　　有曰學而時習之不亦說乎有朋自逺方來不亦</span><br/>
<span class='tline' id='l163' data-llen='3473:3496'>　　樂乎盖樂與人同固取乎朋友而說由中以生是</span><br/>
<span class='tline' id='l164' data-llen='3496:3519'>　　以理義之悦我心猶芻豢之悦我口則朋友尤貴</span><br/>
<span class='tline' id='l165' data-llen='3519:3535'>　　乎講習此講習所以貴乎説也</span><br/>
<span class='tline' id='l166' data-llen='3535:3542'>初九和兊吉</span><br/>
<span class='tline' id='l167' data-llen='3542:3555'>　象曰和兊之吉行未疑也</span><br/>
<span class='tline' id='l168' data-llen='3555:3578'>　　兊具少女之性而初九爻在下體之下謙而降己</span><br/>
<span class='tline' id='l169' data-llen='3578:3605'><a onclick="displayPageImage('KR1a0048', 'WYG', '016-10a' );" name="016-10a" class="pb">[016-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3605:3628'>　　和而得其正者故曰和兊和有二義孔子曰君子</span><br/>
<span class='tline' id='l171' data-llen='3628:3651'>　　和而不同小人同而不和知和而和不以禮節之</span><br/>
<span class='tline' id='l172' data-llen='3651:3674'>　　諂邪而已矣在人安得不疑今以陽剛上行無係</span><br/>
<span class='tline' id='l173' data-llen='3674:3697'>　　應之私而乃勵其剛介自守之行所謂行未疑者</span><br/>
<span class='tline' id='l174' data-llen='3697:3720'>　　不能無疑者也徃遇九二爻以剛中相比何疑之</span><br/>
<span class='tline' id='l175' data-llen='3720:3732'>　　有哉所以為吉者也</span><br/>
<span class='tline' id='l176' data-llen='3732:3741'>九二孚兊吉悔亡</span><br/>
<span class='tline' id='l177' data-llen='3741:3753'>　象曰孚兊之吉信志也</span><br/>
<span class='tline' id='l178' data-llen='3753:3780'><a onclick="displayPageImage('KR1a0048', 'WYG', '016-10b' );" name="016-10b" class="pb">[016-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3780:3803'>　　以九居二爻其位不正又上無正應而近比于陰</span><br/>
<span class='tline' id='l180' data-llen='3803:3826'>　　在兊之時能無悔者乎惟九二爻之陽剛得中為</span><br/>
<span class='tline' id='l181' data-llen='3826:3849'>　　中心誠實孚兊也内有相孚之志則九二之位雖</span><br/>
<span class='tline' id='l182' data-llen='3849:3872'>　　不正而非由于邪佞雖比于陰柔而守志不可移</span><br/>
<span class='tline' id='l183' data-llen='3872:3895'>　　志出于孚則己不疑于人而人亦信其志此孚兊</span><br/>
<span class='tline' id='l184' data-llen='3895:3906'>　　之吉所以悔亡也</span><br/>
<span class='tline' id='l185' data-llen='3906:3913'>六三來兊㓙</span><br/>
<span class='tline' id='l186' data-llen='3913:3926'>　象曰來兊之㓙位不當也</span><br/>
<span class='tline' id='l187' data-llen='3926:3953'><a onclick="displayPageImage('KR1a0048', 'WYG', '016-11a' );" name="016-11a" class="pb">[016-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3953:3976'>　　六三爻以陰柔不當位乃下比二陽爻枉道而從</span><br/>
<span class='tline' id='l189' data-llen='3976:3999'>　　之自上而下曰來故言來兊六三爻之上下皆陽</span><br/>
<span class='tline' id='l190' data-llen='3999:4022'>　　爻也陰柔不能尚徃而獨安于比下者陰性就下</span><br/>
<span class='tline' id='l191' data-llen='4022:4045'>　　失道以求悦在人則讒諂佞邪側媚以取容者也</span><br/>
<span class='tline' id='l192' data-llen='4045:4055'>　　㓙孰大于此焉</span><br/>
<span class='tline' id='l193' data-llen='4055:4066'>九四商未寧介疾有喜</span><br/>
<span class='tline' id='l194' data-llen='4066:4078'>　象曰九四之喜有慶也</span><br/>
<span class='tline' id='l195' data-llen='4078:4101'>　　九四爻比于六三爻而上承乎九五爻承九五者</span><br/>
<span class='tline' id='l196' data-llen='4101:4128'><a onclick="displayPageImage('KR1a0048', 'WYG', '016-11b' );" name="016-11b" class="pb">[016-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4128:4151'>　　正也比六三者非正也度其可否而審處之則謂</span><br/>
<span class='tline' id='l198' data-llen='4151:4174'>　　之商可否莫知其所從則為商兊未寧未寧則冝</span><br/>
<span class='tline' id='l199' data-llen='4174:4197'>　　何從以陽剛之徳介然守正而疾邪于下舎六三</span><br/>
<span class='tline' id='l200' data-llen='4197:4220'>　　而從九五是為介疾有喜喜者喜于從九五爻而</span><br/>
<span class='tline' id='l201' data-llen='4220:4231'>　　獲祐所以有慶也</span><br/>
<span class='tline' id='l202' data-llen='4231:4240'>九五孚于剥有厲</span><br/>
<span class='tline' id='l203' data-llen='4240:4252'>　象曰孚于剥位正當也</span><br/>
<span class='tline' id='l204' data-llen='4252:4275'>　　九五爻兊卦之主何以謂之孚于剥剥者陰剥陽</span><br/>
<span class='tline' id='l205' data-llen='4275:4302'><a onclick="displayPageImage('KR1a0048', 'WYG', '016-12a' );" name="016-12a" class="pb">[016-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4302:4325'>　　之謂指上六爻也盖兊為秋三月之卦以六爻分</span><br/>
<span class='tline' id='l207' data-llen='4325:4348'>　　值則上六爻九五爻在九月居剥之位九五爻以</span><br/>
<span class='tline' id='l208' data-llen='4348:4371'>　　陽剛當位而得中能使小人感悦以相孚其何能</span><br/>
<span class='tline' id='l209' data-llen='4371:4394'>　　為吾之剥哉故聖人慮其說比小人則有戒之之</span><br/>
<span class='tline' id='l210' data-llen='4394:4417'>　　辭孚于剥者相與不疑小人或可以容說而進則</span><br/>
<span class='tline' id='l211' data-llen='4417:4440'>　　雖孚而厲亦所以為危道此位之正當危而安者</span><br/>
<span class='tline' id='l212' data-llen='4440:4445'>　　也</span><br/>
<span class='tline' id='l213' data-llen='4445:4451'>上六引兊</span><br/>
<span class='tline' id='l214' data-llen='4451:4478'><a onclick="displayPageImage('KR1a0048', 'WYG', '016-12b' );" name="016-12b" class="pb">[016-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4478:4490'>　象曰上六引兊未光也</span><br/>
<span class='tline' id='l216' data-llen='4490:4513'>　　上六爻居兊說之極下引二陽爻以說己故為引</span><br/>
<span class='tline' id='l217' data-llen='4513:4536'>　　兊然兊性柔媚彼未遽說而引之使說則凡可為</span><br/>
<span class='tline' id='l218' data-llen='4536:4559'>　　說者無不為己盖兊之成卦在上六爻與六三爻</span><br/>
<span class='tline' id='l219' data-llen='4559:4582'>　　六三下從二陽故曰來上六引二陽進于上故曰</span><br/>
<span class='tline' id='l220' data-llen='4582:4605'>　　引此非君子之說也故象以引兊為未光二陽何</span><br/>
<span class='tline' id='l221' data-llen='4605:4628'>　　以處之四爻以疾為喜五爻雖孚而厲此君子逺</span><br/>
<span class='tline' id='l222' data-llen='4628:4644'>　　小人之道于兊卦之終見之也</span><br/>
<span class='tline' id='l223' data-llen='4644:4671'><a onclick="displayPageImage('KR1a0048', 'WYG', '016-13a' );" name="016-13a" class="pb">[016-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4671:4674'>渙</span><br/>
<span class='tline' id='l225' data-llen='4674:4688'>　　　　巽　上　　坎　下</span><br/>
<span class='tline' id='l226' data-llen='4688:4746'>　　　<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/>　<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/>　<img height='20' width='20' alt='&amp;KR0306' title='KR0306' src='https://raw.githubusercontent.com/kanripo/KR-Gaiji/master/images/KR0306.png'/>　<img height='20' width='20' alt='&amp;KR0306' title='KR0306' src='https://raw.githubusercontent.com/kanripo/KR-Gaiji/master/images/KR0306.png'/>　<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/>　<img height='20' width='20' alt='&amp;KR0306' title='KR0306' src='https://raw.githubusercontent.com/kanripo/KR-Gaiji/master/images/KR0306.png'/></span><br/>
<span class='tline' id='l227' data-llen='4746:4782'>　　　<span class='krp-note'>渙其渙大渙其渙其奔其拯馬/血  號  羣  躬  机  壯</span></span><br/>
<span class='tline' id='l228' data-llen='4782:4805'>　　渙之成卦巽居上坎居下凢坎在卦之下者未能</span><br/>
<span class='tline' id='l229' data-llen='4805:4828'>　　出險此以巽體在上則險而易散故曰渙渙者散</span><br/>
<span class='tline' id='l230' data-llen='4828:4851'>　　也言足以散天下之險難也故卦内六爻之義惟</span><br/>
<span class='tline' id='l231' data-llen='4851:4874'>　　取乎内外上下之相濟初六爻言用拯馬壯吉則</span><br/>
<span class='tline' id='l232' data-llen='4874:4901'><a onclick="displayPageImage('KR1a0048', 'WYG', '016-13b' );" name="016-13b" class="pb">[016-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4901:4924'>　　自上而拯者在乎二九二爻言渙奔其机則自下</span><br/>
<span class='tline' id='l234' data-llen='4924:4947'>　　而奔者歸于四六四爻以柔順而輔九五之主合</span><br/>
<span class='tline' id='l235' data-llen='4947:4970'>　　羣心而一之故言渙其羣九五爻以剛中而資六</span><br/>
<span class='tline' id='l236' data-llen='4970:4993'>　　四之臣一天下而作新之故言渙汗其大號若三</span><br/>
<span class='tline' id='l237' data-llen='4993:5016'>　　居下卦之上僅足以渙其躬上居全卦之終僅足</span><br/>
<span class='tline' id='l238' data-llen='5016:5039'>　　以渙其血然三比乎二上比乎五上下内外同心</span><br/>
<span class='tline' id='l239' data-llen='5039:5060'>　　濟險所以六爻無㓙咎聖人之善用渙者也</span><br/>
<span class='tline' id='l240' data-llen='5060:5074'>渙亨王假有廟利涉大川利貞</span><br/>
<span class='tline' id='l241' data-llen='5074:5101'><a onclick="displayPageImage('KR1a0048', 'WYG', '016-14a' );" name="016-14a" class="pb">[016-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5101:5124'>彖曰渙亨剛來而不窮柔得位乎外而上同王假有廟</span><br/>
<span class='tline' id='l243' data-llen='5124:5140'>王乃在中也利渉大川乗木有功也</span><br/>
<span class='tline' id='l244' data-llen='5140:5159'>　　石經彖文利涉大川之下有利貞二字</span><br/>
<span class='tline' id='l245' data-llen='5159:5182'>　　渙卦之所以言亨者陽雖散于外而有剛來不窮</span><br/>
<span class='tline' id='l246' data-llen='5182:5205'>　　之理謂下卦坎中之一陽爻也盖卦自否變剛自</span><br/>
<span class='tline' id='l247' data-llen='5205:5228'>　　四爻來而為二爻是謂得中而不窮柔自内位乎</span><br/>
<span class='tline' id='l248' data-llen='5228:5251'>　　外而上同是謂上同乎五而亦所以為中此剛柔</span><br/>
<span class='tline' id='l249' data-llen='5251:5274'>　　升降得中之義王假有廟王乃在中者謂九五爻</span><br/>
<span class='tline' id='l250' data-llen='5274:5301'><a onclick="displayPageImage('KR1a0048', 'WYG', '016-14b' );" name="016-14b" class="pb">[016-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5301:5324'>　　也夫王者中天下而立險難既散則有宗廟之象</span><br/>
<span class='tline' id='l252' data-llen='5324:5347'>　　焦延夀易緯以上爻為宗廟以五爻為天子今王</span><br/>
<span class='tline' id='l253' data-llen='5347:5370'>　　在互艮門闕之上是謂王假有廟又言利涉大川</span><br/>
<span class='tline' id='l254' data-llen='5370:5393'>　　乗木有功者以巽木坎水推之是坎水為川而巽</span><br/>
<span class='tline' id='l255' data-llen='5393:5416'>　　木所以涉川如益卦之言木道乃行中孚卦之言</span><br/>
<span class='tline' id='l256' data-llen='5416:5439'>　　乗木舟虚是出險非難而濟險為難此渙之所以</span><br/>
<span class='tline' id='l257' data-llen='5439:5462'>　　為功也卦辭之言利貞而彖釋卦之徳乃不之及</span><br/>
<span class='tline' id='l258' data-llen='5462:5480'>　　言在中有功則利貞之義亦可見矣</span><br/>
<span class='tline' id='l259' data-llen='5480:5507'><a onclick="displayPageImage('KR1a0048', 'WYG', '016-15a' );" name="016-15a" class="pb">[016-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5507:5524'>象曰風行水上渙先王以亨于帝立廟</span><br/>
<span class='tline' id='l261' data-llen='5524:5547'>　　風行水上二物相遇至散而不可摶故言天下之</span><br/>
<span class='tline' id='l262' data-llen='5547:5570'>　　渙者莫加焉當渙之時王乃在中謂之亨帝則一</span><br/>
<span class='tline' id='l263' data-llen='5570:5593'>　　之以郊祀之禮謂之立廟則一之以廟享之禮使</span><br/>
<span class='tline' id='l264' data-llen='5593:5616'>　　天下之出於險難者皆知有所宗主而無渙散之</span><br/>
<span class='tline' id='l265' data-llen='5616:5631'>　　志以天祚之為神明主故也</span><br/>
<span class='tline' id='l266' data-llen='5631:5640'>初六用拯馬壯吉</span><br/>
<span class='tline' id='l267' data-llen='5640:5651'>　象曰初六之吉順也</span><br/>
<span class='tline' id='l268' data-llen='5651:5678'><a onclick="displayPageImage('KR1a0048', 'WYG', '016-15b' );" name="016-15b" class="pb">[016-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5678:5701'>　　卦中六爻獨初六爻不言渙者渙散之勢救之在</span><br/>
<span class='tline' id='l270' data-llen='5701:5724'>　　始則不至于散然初六之柔順在下其勢不能以</span><br/>
<span class='tline' id='l271' data-llen='5724:5747'>　　獨濟故不言渙而言用拯馬壯渙與明夷二卦皆</span><br/>
<span class='tline' id='l272' data-llen='5747:5770'>　　有此象明夷卦二至四爻為互坎之體而渙卦亦</span><br/>
<span class='tline' id='l273' data-llen='5770:5793'>　　以坎為下體坎為美脊亟心下首薄蹄之馬二卦</span><br/>
<span class='tline' id='l274' data-llen='5793:5816'>　　皆互震在坎體之上馬之健者也今九二爻以馬</span><br/>
<span class='tline' id='l275' data-llen='5816:5839'>　　健在初六爻之上而初六爻處乎九二爻之下乃</span><br/>
<span class='tline' id='l276' data-llen='5839:5862'>　　能以陰柔而順乎二爻二自上拯之以順而行同</span><br/>
<span class='tline' id='l277' data-llen='5862:5889'><a onclick="displayPageImage('KR1a0048', 'WYG', '016-16a' );" name="016-16a" class="pb">[016-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5889:5904'>　　濟險難故曰用拯馬壯吉也</span><br/>
<span class='tline' id='l279' data-llen='5904:5914'>九二渙奔其机悔亡</span><br/>
<span class='tline' id='l280' data-llen='5914:5926'>　象曰渙奔其机得願也</span><br/>
<span class='tline' id='l281' data-llen='5926:5949'>　　九二爻以陽居陰為失位又陷于坎險若有悔也</span><br/>
<span class='tline' id='l282' data-llen='5949:5972'>　　惟能奮身出險而求安于上故言奔其机盖机者</span><br/>
<span class='tline' id='l283' data-llen='5972:5995'>　　慿之以為安者也王氏以初六爻為机舊說以九</span><br/>
<span class='tline' id='l284' data-llen='5995:6018'>　　五爻為机漢上朱氏則以六四爻為机推其爻義</span><br/>
<span class='tline' id='l285' data-llen='6018:6041'>　　則上體之巽為木而成卦則六四爻為机之象四</span><br/>
<span class='tline' id='l286' data-llen='6041:6068'><a onclick="displayPageImage('KR1a0048', 'WYG', '016-16b' );" name="016-16b" class="pb">[016-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6068:6091'>　　爻與二爻互震之體為動故二爻之求安于四爻</span><br/>
<span class='tline' id='l288' data-llen='6091:6114'>　　是謂奔其机四爻亦與之同濟險難而共逹于五</span><br/>
<span class='tline' id='l289' data-llen='6114:6128'>　　得所願者也何悔之有哉</span><br/>
<span class='tline' id='l290' data-llen='6128:6137'>六三渙其躬无悔</span><br/>
<span class='tline' id='l291' data-llen='6137:6149'>　象曰渙其躬志在外也</span><br/>
<span class='tline' id='l292' data-llen='6149:6172'>　　六三爻居坎險之極出險之始未能及人者也止</span><br/>
<span class='tline' id='l293' data-llen='6172:6195'>　　于其躬而已故曰渙其躬盖卦分三才三爻與四</span><br/>
<span class='tline' id='l294' data-llen='6195:6218'>　　爻則為人位在外體者人也在内體者已也六三</span><br/>
<span class='tline' id='l295' data-llen='6218:6245'><a onclick="displayPageImage('KR1a0048', 'WYG', '016-17a' );" name="016-17a" class="pb">[016-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6245:6268'>　　爻在内體之上可以出險而與外卦之上九爻為</span><br/>
<span class='tline' id='l297' data-llen='6268:6291'>　　正應上九之渙其血以其去坎險為甚逺是以去</span><br/>
<span class='tline' id='l298' data-llen='6291:6314'>　　逖出險而逺害六三則志在于外亦渙其躬以出</span><br/>
<span class='tline' id='l299' data-llen='6314:6326'>　　險難僅能無悔而已</span><br/>
<span class='tline' id='l300' data-llen='6326:6342'>六四渙其羣元吉渙有丘匪夷所思</span><br/>
<span class='tline' id='l301' data-llen='6342:6355'>　象曰渙其羣元吉光大也</span><br/>
<span class='tline' id='l302' data-llen='6355:6378'>　　六四爻亦人之位而在外卦之下柔得位而上同</span><br/>
<span class='tline' id='l303' data-llen='6378:6401'>　　者也同乎五而已九五爻以剛中而正居君位六</span><br/>
<span class='tline' id='l304' data-llen='6401:6428'><a onclick="displayPageImage('KR1a0048', 'WYG', '016-17b' );" name="016-17b" class="pb">[016-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6428:6451'>　　四爻以柔順而正居大臣之位以巽順之臣輔剛</span><br/>
<span class='tline' id='l306' data-llen='6451:6474'>　　中之君君臣相須足以成濟天下之功故言渙其</span><br/>
<span class='tline' id='l307' data-llen='6474:6497'>　　羣舉天下而濟之功及乎人其徳光大是以元吉</span><br/>
<span class='tline' id='l308' data-llen='6497:6520'>　　也然吉㓙之道相為倚伏渙難雖濟勿謂無難若</span><br/>
<span class='tline' id='l309' data-llen='6520:6543'>　　有丘焉三爻四爻五爻互艮卦為山山在艮之下</span><br/>
<span class='tline' id='l310' data-llen='6543:6566'>　　體為丘有丘則不可以為平夷故再言渙而謂之</span><br/>
<span class='tline' id='l311' data-llen='6566:6589'>　　有丘匪夷所思而寧可一日忽乎哉此當于九五</span><br/>
<span class='tline' id='l312' data-llen='6589:6612'>　　爻之居君位言之而特見於六四爻者君與臣同</span><br/>
<span class='tline' id='l313' data-llen='6612:6639'><a onclick="displayPageImage('KR1a0048', 'WYG', '016-18a' );" name="016-18a" class="pb">[016-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6639:6656'>　　功以濟難其責在六四爻之故也</span><br/>
<span class='tline' id='l315' data-llen='6656:6670'>九五渙汗其大號渙王居无咎</span><br/>
<span class='tline' id='l316' data-llen='6670:6682'>　象曰王居无咎正位也</span><br/>
<span class='tline' id='l317' data-llen='6682:6705'>　　九五爻巽之中體重巽以申命有發號施令之象</span><br/>
<span class='tline' id='l318' data-llen='6705:6728'>　　令出惟行弗惟反汗有弗反之義故言渙汗其大</span><br/>
<span class='tline' id='l319' data-llen='6728:6751'>　　號發大號以濟險惟九五爻之君位剛陽中正乃</span><br/>
<span class='tline' id='l320' data-llen='6751:6774'>　　克有濟然君不主渙而臣主渙六四爻以大臣而</span><br/>
<span class='tline' id='l321' data-llen='6774:6797'>　　有事于險是臣則任其勞而君則享其逸惟端居</span><br/>
<span class='tline' id='l322' data-llen='6797:6824'><a onclick="displayPageImage('KR1a0048', 'WYG', '016-18b' );" name="016-18b" class="pb">[016-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6824:6847'>　　于上汗其大號而已故曰王居无咎正位也王正</span><br/>
<span class='tline' id='l324' data-llen='6847:6870'>　　位乎上而爻辭止言无咎六四爻輔君于下而爻</span><br/>
<span class='tline' id='l325' data-llen='6870:6893'>　　辭乃言元吉者柔得位而上同君與臣相須元吉</span><br/>
<span class='tline' id='l326' data-llen='6893:6913'>　　而後无咎也非君臣同功合力其能濟乎</span><br/>
<span class='tline' id='l327' data-llen='6913:6925'>上九渙其血去逖出无咎</span><br/>
<span class='tline' id='l328' data-llen='6925:6936'>　象曰渙其血逺害也</span><br/>
<span class='tline' id='l329' data-llen='6936:6959'>　　渙之成卦巽順之體在上坎險之體在下坎為血</span><br/>
<span class='tline' id='l330' data-llen='6959:6982'>　　指六三爻也六三爻既志在外以出險上九爻與</span><br/>
<span class='tline' id='l331' data-llen='6982:7009'><a onclick="displayPageImage('KR1a0048', 'WYG', '016-19a' );" name="016-19a" class="pb">[016-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7009:7034'>　　之相應而險難不能為害故曰渙其血去逖出與小畜</span><br/>
<span class='tline' id='l333' data-llen='7034:7059'>　　卦之言血去惕出其辭若同而其義不同也惕逖文義</span><br/>
<span class='tline' id='l334' data-llen='7059:7084'>　　自殊當依象辭以渙其血為句去逖出為句逖者逺也</span><br/>
<span class='tline' id='l335' data-llen='7084:7109'>　　謂上九爻去坎險為甚逺故謂之逺害所以為無咎也</span><br/>
<span class='tline' id='l336' data-llen='7109:7112'>節</span><br/>
<span class='tline' id='l337' data-llen='7112:7126'>　　　　坎　上　　兊　下</span><br/>
<span class='tline' id='l338' data-llen='7126:7184'>　　　<img height='20' width='20' alt='&amp;KR0306' title='KR0306' src='https://raw.githubusercontent.com/kanripo/KR-Gaiji/master/images/KR0306.png'/>　<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/>　<img height='20' width='20' alt='&amp;KR0306' title='KR0306' src='https://raw.githubusercontent.com/kanripo/KR-Gaiji/master/images/KR0306.png'/>　<img height='20' width='20' alt='&amp;KR0306' title='KR0306' src='https://raw.githubusercontent.com/kanripo/KR-Gaiji/master/images/KR0306.png'/>　<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/>　<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/></span><br/>
<span class='tline' id='l339' data-llen='7184:7224'>　　　<span class='krp-note'>苦/節</span>　<span class='krp-note'>廿/節</span>　<span class='krp-note'>安/莭</span>　<span class='krp-note'>嗟/若</span>　<span class='krp-note'>不出不出/門庭户庭</span></span><br/>
<span class='tline' id='l340' data-llen='7224:7251'><a onclick="displayPageImage('KR1a0048', 'WYG', '016-19b' );" name="016-19b" class="pb">[016-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7251:7274'>　　節之成卦兊體居下坎體居上凢人處兊則失于</span><br/>
<span class='tline' id='l342' data-llen='7274:7297'>　　說處坎則失于險惟以中自處而後可以盡節之</span><br/>
<span class='tline' id='l343' data-llen='7297:7320'>　　道攷之卦中六爻之義初九爻以兊說之體欲其</span><br/>
<span class='tline' id='l344' data-llen='7320:7343'>　　謹密而不岀六四爻以坎險之體欲其安常以承</span><br/>
<span class='tline' id='l345' data-llen='7343:7366'>　　乎上節道之未中者也九二爻雖兊說不出則失</span><br/>
<span class='tline' id='l346' data-llen='7366:7389'>　　時之極九五爻雖坎險徃則有功而可尚節道之</span><br/>
<span class='tline' id='l347' data-llen='7389:7412'>　　得其中者也兊體為說而六三爻則過于求說坎</span><br/>
<span class='tline' id='l348' data-llen='7412:7435'>　　體為險而上六爻則過于出險節道之過乎中者</span><br/>
<span class='tline' id='l349' data-llen='7435:7462'><a onclick="displayPageImage('KR1a0048', 'WYG', '016-20a' );" name="016-20a" class="pb">[016-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7462:7485'>　　也惟節之為道以中為用是以雖說而正雖險而</span><br/>
<span class='tline' id='l351' data-llen='7485:7504'>　　通君子以中道處之此節之所以亨歟</span><br/>
<span class='tline' id='l352' data-llen='7504:7513'>節亨苦節不可貞</span><br/>
<span class='tline' id='l353' data-llen='7513:7536'>彖曰節亨剛柔分而剛得中苦節不可貞其道窮也説</span><br/>
<span class='tline' id='l354' data-llen='7536:7559'>以行險當位以節中正以通天地節而四時成節以制</span><br/>
<span class='tline' id='l355' data-llen='7559:7568'>度不傷財不害民</span><br/>
<span class='tline' id='l356' data-llen='7568:7591'>　　節卦之言亨者卦自泰變分九三爻居五之位以</span><br/>
<span class='tline' id='l357' data-llen='7591:7614'>　　節乎上之柔分六五爻居三之位以節乎下之剛</span><br/>
<span class='tline' id='l358' data-llen='7614:7641'><a onclick="displayPageImage('KR1a0048', 'WYG', '016-20b' );" name="016-20b" class="pb">[016-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7641:7664'>　　剛柔既分而九五爻為主節之君剛得其中夫是</span><br/>
<span class='tline' id='l360' data-llen='7664:7687'>　　以亨然所謂亨者以中為尚以苦為戒古人制行</span><br/>
<span class='tline' id='l361' data-llen='7687:7710'>　　如孝己之孝直躬之直尾生之信申屠狄之潔陳</span><br/>
<span class='tline' id='l362' data-llen='7710:7733'>　　仲子之廉非所謂節之苦者乎苦則失中失中則</span><br/>
<span class='tline' id='l363' data-llen='7733:7756'>　　其道易窮是以不可貞耳今兊說于上而行乎坎</span><br/>
<span class='tline' id='l364' data-llen='7756:7779'>　　之險殆非苦節之所能濟惟九五爻之當位中正</span><br/>
<span class='tline' id='l365' data-llen='7779:7802'>　　無非裁其太過而補其不及非中正以通而何節</span><br/>
<span class='tline' id='l366' data-llen='7802:7825'>　　之為義大矣哉夫天地以是而運行乎四時人君</span><br/>
<span class='tline' id='l367' data-llen='7825:7852'><a onclick="displayPageImage('KR1a0048', 'WYG', '016-21a' );" name="016-21a" class="pb">[016-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7852:7875'>　　亦以是而立制度于民間此節道之所以通行于</span><br/>
<span class='tline' id='l369' data-llen='7875:7892'>　　萬世而有所不可廢者盖以此也</span><br/>
<span class='tline' id='l370' data-llen='7892:7910'>象曰澤上有水節君子以制度數議徳行</span><br/>
<span class='tline' id='l371' data-llen='7910:7933'>　　澤之上有水過乎溢者也過溢則為有餘有餘則</span><br/>
<span class='tline' id='l372' data-llen='7933:7956'>　　冝隄防之乃聖人制節之道夫上卦坎之體為律</span><br/>
<span class='tline' id='l373' data-llen='7956:7979'>　　為度在人則制度數以節乎外下卦兊之體為口</span><br/>
<span class='tline' id='l374' data-llen='7979:8002'>　　為說在人則議徳行以節乎内内與外皆有節惟</span><br/>
<span class='tline' id='l375' data-llen='8002:8025'>　　中正者能之卦言中正以通此節道之大者非君</span><br/>
<span class='tline' id='l376' data-llen='8025:8052'><a onclick="displayPageImage('KR1a0048', 'WYG', '016-21b' );" name="016-21b" class="pb">[016-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8052:8063'>　　子體象能如是乎</span><br/>
<span class='tline' id='l378' data-llen='8063:8073'>初九不出户庭无咎</span><br/>
<span class='tline' id='l379' data-llen='8073:8086'>　象曰不出户庭知通塞也</span><br/>
<span class='tline' id='l380' data-llen='8086:8109'>　　節卦之六爻惟初九爻與六四爻為正應通也可</span><br/>
<span class='tline' id='l381' data-llen='8109:8132'>　　以行也而九二爻以陽剛居其上塞也未可以有</span><br/>
<span class='tline' id='l382' data-llen='8132:8155'>　　行也然兊說之體以陽剛在下其性好動動必不</span><br/>
<span class='tline' id='l383' data-llen='8155:8178'>　　謹惟當靜黙以自守故曰不出戸庭也是謂塞而</span><br/>
<span class='tline' id='l384' data-llen='8178:8201'>　　不行不可以為通而謂之知通塞者何夫節者止</span><br/>
<span class='tline' id='l385' data-llen='8201:8228'><a onclick="displayPageImage('KR1a0048', 'WYG', '016-22a' );" name="016-22a" class="pb">[016-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8228:8251'>　　之義也與艮止同義皆非止之使不進耳酌乎事</span><br/>
<span class='tline' id='l387' data-llen='8251:8274'>　　理之冝然而已故艮之彖則有時止時行之說節</span><br/>
<span class='tline' id='l388' data-llen='8274:8297'>　　之象則有知通塞之說時可以徃則出從正應初</span><br/>
<span class='tline' id='l389' data-llen='8297:8311'>　　九爻之塞乃所以為通也</span><br/>
<span class='tline' id='l390' data-llen='8311:8320'>九二不出門庭㓙</span><br/>
<span class='tline' id='l391' data-llen='8320:8334'>　象曰不出門庭㓙失時極也</span><br/>
<span class='tline' id='l392' data-llen='8334:8357'>　　九二爻與初九爻之不出者一也初九爻在下體</span><br/>
<span class='tline' id='l393' data-llen='8357:8380'>　　之下未可以有行以不出戸庭為冝九二爻得中</span><br/>
<span class='tline' id='l394' data-llen='8380:8407'><a onclick="displayPageImage('KR1a0048', 'WYG', '016-22b' );" name="016-22b" class="pb">[016-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8407:8430'>　　而上有九五爻之中正以通時可為矣而九五爻</span><br/>
<span class='tline' id='l396' data-llen='8430:8453'>　　非正應乃陽居陰位退守靜黙有不出門庭之象</span><br/>
<span class='tline' id='l397' data-llen='8453:8476'>　　三爻至五爻互艮體為門闕九二爻在下為門庭</span><br/>
<span class='tline' id='l398' data-llen='8476:8499'>　　時可為而不能為是謂失時之極極猶凖則失其</span><br/>
<span class='tline' id='l399' data-llen='8499:8522'>　　凖則而謂謹密可以為苟容免過之計此張禹孔</span><br/>
<span class='tline' id='l400' data-llen='8522:8539'>　　光之所以貽禍于天下㓙之道也</span><br/>
<span class='tline' id='l401' data-llen='8539:8551'>六三不節若則嗟若无咎</span><br/>
<span class='tline' id='l402' data-llen='8551:8564'>　象曰不節之嗟又誰咎也</span><br/>
<span class='tline' id='l403' data-llen='8564:8591'><a onclick="displayPageImage('KR1a0048', 'WYG', '016-23a' );" name="016-23a" class="pb">[016-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8591:8614'>　　節卦之六三爻與九五爻相易而成節惟在下體</span><br/>
<span class='tline' id='l405' data-llen='8614:8637'>　　之極已過乎中下乗二剛果能節乎盖節之六三</span><br/>
<span class='tline' id='l406' data-llen='8637:8660'>　　爻正以體為說說以行險則為節若險而不說則</span><br/>
<span class='tline' id='l407' data-llen='8660:8683'>　　成嗟若嗟與說相反而皆自己為之不出于人故</span><br/>
<span class='tline' id='l408' data-llen='8683:8706'>　　言不節之嗟又誰咎也以六三爻在下體之極極</span><br/>
<span class='tline' id='l409' data-llen='8706:8718'>　　則當變故發此義耳</span><br/>
<span class='tline' id='l410' data-llen='8718:8725'>六四安節亨</span><br/>
<span class='tline' id='l411' data-llen='8725:8738'>　象曰安節之亨承上道也</span><br/>
<span class='tline' id='l412' data-llen='8738:8765'><a onclick="displayPageImage('KR1a0048', 'WYG', '016-23b' );" name="016-23b" class="pb">[016-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8765:8788'>　　六四爻與初九爻為正應應初爻為安可也今言</span><br/>
<span class='tline' id='l414' data-llen='8788:8811'>　　承上道而以承九五爻為安何也五爻與四爻陰</span><br/>
<span class='tline' id='l415' data-llen='8811:8834'>　　陽相比而相得陽饒而陰乏故陽常以施諸人者</span><br/>
<span class='tline' id='l416' data-llen='8834:8857'>　　為節而陰常以取諸人者為節凡節之為道不相</span><br/>
<span class='tline' id='l417' data-llen='8857:8880'>　　得而强有所取焉皆非所謂安矣雖安亦不能常</span><br/>
<span class='tline' id='l418' data-llen='8880:8903'>　　矣六四爻之所謂安者陰柔在上卦之下上承九</span><br/>
<span class='tline' id='l419' data-llen='8903:8926'>　　五之爻此所以謂之承上道而為安節之亨者也</span><br/>
<span class='tline' id='l420' data-llen='8926:8939'>　　與初九之不出者異矣</span><br/>
<span class='tline' id='l421' data-llen='8939:8966'><a onclick="displayPageImage('KR1a0048', 'WYG', '016-24a' );" name="016-24a" class="pb">[016-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8966:8976'>九五甘節吉往有尚</span><br/>
<span class='tline' id='l423' data-llen='8976:8989'>　象曰甘節之吉居位中也</span><br/>
<span class='tline' id='l424' data-llen='8989:9012'>　　九五爻節之主也與泰卦之九三爻相易而成九</span><br/>
<span class='tline' id='l425' data-llen='9012:9035'>　　五彖所謂當位而中正者是己惟中正制節于上</span><br/>
<span class='tline' id='l426' data-llen='9035:9058'>　　而通行于天下故言甘節也盖甘與苦為對苦者</span><br/>
<span class='tline' id='l427' data-llen='9058:9081'>　　炎上之味也甘者中正之味也九五爻之制節如</span><br/>
<span class='tline' id='l428' data-llen='9081:9104'>　　此所以為吉耳徃有尚者言中正之道無所不通</span><br/>
<span class='tline' id='l429' data-llen='9104:9116'>　　故也其功豈不大哉</span><br/>
<span class='tline' id='l430' data-llen='9116:9143'><a onclick="displayPageImage('KR1a0048', 'WYG', '016-24b' );" name="016-24b" class="pb">[016-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9143:9153'>上六苦節貞㓙悔亡</span><br/>
<span class='tline' id='l432' data-llen='9153:9166'>　象曰苦節貞㓙其道窮也</span><br/>
<span class='tline' id='l433' data-llen='9166:9189'>　　上六爻處節道之極是為苦節與甘節為對知中</span><br/>
<span class='tline' id='l434' data-llen='9189:9212'>　　正以通者為甘節則知制行太峻舉一世無與為</span><br/>
<span class='tline' id='l435' data-llen='9212:9235'>　　徒者為苦節苦節不可貞也貞則不通其道易窮</span><br/>
<span class='tline' id='l436' data-llen='9235:9258'>　　所以為㓙耳夫㓙大于悔而此反言悔亡者正與</span><br/>
<span class='tline' id='l437' data-llen='9258:9281'>　　大過卦之上六言无咎同意篤于信道所守益固</span><br/>
<span class='tline' id='l438' data-llen='9281:9293'>　　義之所以為悔亡也</span><br/>
</p>
<p><br/>
</p>
  </div>
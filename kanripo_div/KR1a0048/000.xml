<div id="txtcont" class="span9" style="position: relative;">
    <p>
<span class='tline' id='l7' data-llen='163:189'><a onclick="displayPageImage('KR1a0048', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='189:201'>御題易祓周易總義八韻</span>
<span class='tline' id='l9' data-llen='201:224'>長沙撰總義觀象玩辭符總貫諸家解義通十翼扶人</span>
<span class='tline' id='l10' data-llen='224:247'>心即天地易理示規模多辯原成躁求精反涉麤彼非</span>
<span class='tline' id='l11' data-llen='247:270'>謂此是喜合率攻殊畧覽廿卷有頗嘉各弊無發明尚</span>
<span class='tline' id='l12' data-llen='270:290'>平正流布未𢎞敷設曰不言好安能槩置乎</span>
<span class='tline' id='l14' data-llen='310:336'><a onclick="displayPageImage('KR1a0048', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l15' data-llen='336:351'>欽定四庫全書　　　　經部一</span>
<span class='tline' id='l16' data-llen='351:366'>　周易總義　　　　　　易類</span>
<span class='tline' id='l17' data-llen='366:372'>　　提要</span>
<span class='tline' id='l18' data-llen='372:398'>　　　　<span class='krp-note'>臣/</span>等謹案周易總義二十卷宋易祓撰南宋</span>
<span class='tline' id='l19' data-llen='398:421'>　　　　館閣續録載祓字彦章潭州寧鄉人淳熈十</span>
<span class='tline' id='l20' data-llen='421:444'>　　　　一年上舍釋褐出身慶元六年八月除著作</span>
<span class='tline' id='l21' data-llen='444:467'>　　　　郎九月知江州周密齊東野語則載其諂事</span>
<span class='tline' id='l22' data-llen='467:490'>　　　　蘇師旦由司業躐擢左司諫師旦敗後貶死</span>
<span class='tline' id='l23' data-llen='490:516'><a onclick="displayPageImage('KR1a0048', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span>
<span class='tline' id='l24' data-llen='516:539'>　　　　葢館閣續録但記其入院出院之事宻所記</span>
<span class='tline' id='l25' data-llen='539:562'>　　　　則其究竟也祓人不足重其書世亦不甚傳</span>
<span class='tline' id='l26' data-llen='562:585'>　　　　故朱彞尊經義考注曰未見然其説易兼通</span>
<span class='tline' id='l27' data-llen='585:608'>　　　　理數折衷衆説每卦先括為總論復於六爻</span>
<span class='tline' id='l28' data-llen='608:631'>　　　　之下各為詮解於經義實多所發明與耿南</span>
<span class='tline' id='l29' data-llen='631:654'>　　　　仲之新講義均未可以人廢言也前有祓門</span>
<span class='tline' id='l30' data-llen='654:677'>　　　　人陳章序稱祓侍經筵日嘗以是經進講又</span>
<span class='tline' id='l31' data-llen='677:700'>　　　　稱祓别有易學舉隅四卷裒象與數為之圖</span>
<span class='tline' id='l32' data-llen='700:726'><a onclick="displayPageImage('KR1a0048', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span>
<span class='tline' id='l33' data-llen='726:749'>　　　　説與此書可以㕘考今未見傳本惟所撰周</span>
<span class='tline' id='l34' data-llen='749:772'>　　　　禮總義尚散見永樂大典中耳樂雷發有謁</span>
<span class='tline' id='l35' data-llen='772:795'>　　　　山齋詩曰淳熈人物到嘉熈聴説山齋亦白</span>
<span class='tline' id='l36' data-llen='795:818'>　　　　髭細嚼梅花讀總義只應姬老是相知葢指</span>
<span class='tline' id='l37' data-llen='818:841'>　　　　此二書山齋祓别號也則當時亦頗重其書</span>
<span class='tline' id='l38' data-llen='841:859'>　　　　矣乾隆四十六年四月恭校上</span>
<span class='tline' id='l39' data-llen='859:891'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l40' data-llen='891:916'>　　　　　　　總　校　官　<span class='krp-note'>臣/</span>　陸　費　墀</span>
<span class='tline' id='l42' data-llen='935:961'><a onclick="displayPageImage('KR1a0048', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span>
<span class='tline' id='l43' data-llen='961:968'>周易總義序</span>
<span class='tline' id='l44' data-llen='968:991'>易以總義名者總卦爻之義而為之説也昔者聖人作</span>
<span class='tline' id='l45' data-llen='991:1014'>易得於仰觀俯察者八卦之畫而已後有聖人者作重</span>
<span class='tline' id='l46' data-llen='1014:1037'>之以爻係之以辭貫天理于人事之中而後知有顯必</span>
<span class='tline' id='l47' data-llen='1037:1060'>有㣲有體必有用惟能識義理之總㑹然後卦爻之指</span>
<span class='tline' id='l48' data-llen='1060:1083'>歸可得而明也山齋易公先生蚤嵗讀易講明是理久</span>
<span class='tline' id='l49' data-llen='1083:1106'>矣嘗舉大綱以示學者曰大易者元氣之管轄也聖人</span>
<span class='tline' id='l50' data-llen='1106:1129'>者大易之權衡也先生之學其梗概見於乾坤葢一隂</span>
<span class='tline' id='l51' data-llen='1129:1155'><a onclick="displayPageImage('KR1a0048', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span>
<span class='tline' id='l52' data-llen='1155:1178'>一陽之謂道乾則自元而至於貞坤則自元而反於元</span>
<span class='tline' id='l53' data-llen='1178:1201'>此天道所以流行而不息先生於二卦首發是理然則</span>
<span class='tline' id='l54' data-llen='1201:1224'>濂溪周子所謂元亨誠之通利貞誠之復者先生固已</span>
<span class='tline' id='l55' data-llen='1224:1247'>黙㑹之矣元亨利貞至理無妄五性于是乎始萬善于</span>
<span class='tline' id='l56' data-llen='1247:1270'>是乎出天下之事于是乎標凖易之六十四卦皆是物</span>
<span class='tline' id='l57' data-llen='1270:1293'>也先生侍經筵日嘗以是經進講燕居之暇復取是而</span>
<span class='tline' id='l58' data-llen='1293:1316'>研究之閲二十餘年優柔厭飫渙然氷釋于是畧訓詁</span>
<span class='tline' id='l59' data-llen='1316:1339'>明大義合諸家之異而歸之于一每卦各列爻義總為</span>
<span class='tline' id='l60' data-llen='1339:1365'><a onclick="displayPageImage('KR1a0048', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span>
<span class='tline' id='l61' data-llen='1365:1388'>一説標于卦首欲其倫類貫通而學者有所攷明焉既</span>
<span class='tline' id='l62' data-llen='1388:1411'>又為舉隅四卷裒象與數為之圖説葢與此書可以參</span>
<span class='tline' id='l63' data-llen='1411:1429'>攷云紹定戊子夏四月旦門人陳章謹序</span>
</p>
<p>
</p>
  </div>
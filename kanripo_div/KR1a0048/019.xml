<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0048', 'WYG', '019-1a' );" name="019-1a" class="pb">[019-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:201'>　周易總義卷十九</span>
<span class='tline' id='l10' data-llen='201:221'>　　　　　　　　　　　　宋　易祓　撰</span>
<span class='tline' id='l11' data-llen='221:226'>繫辭下</span>
<span class='tline' id='l12' data-llen='226:246'>八卦成列象在其中矣因而重之爻在其中矣</span>
<span class='tline' id='l13' data-llen='246:268'>剛柔相推變在其中矣繋辭焉而命之動在其中矣</span>
<span class='tline' id='l14' data-llen='268:280'>吉㓙悔吝者生乎動者也</span>
<span class='tline' id='l15' data-llen='280:303'>剛柔者立本者也變通者趣時者也<span class='krp-note'>趣七/樹反</span></span>
<span class='tline' id='l16' data-llen='303:329'><a onclick="displayPageImage('KR1a0048', 'WYG', '019-1b' );" name="019-1b" class="pb">[019-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='329:338'>吉㓙者貞勝者也</span>
<span class='tline' id='l18' data-llen='338:361'>天地之道貞觀者也日月之道貞明者也天下之動貞</span>
<span class='tline' id='l19' data-llen='361:367'>夫一者也</span>
<span class='tline' id='l20' data-llen='367:385'>夫乾確然示人易矣夫坤隤然示人簡矣</span>
<span class='tline' id='l21' data-llen='385:401'>爻也者效此者也象也者像此者也</span>
<span class='tline' id='l22' data-llen='401:424'>爻象動乎内吉凶見乎外功業見乎變聖人之情見乎</span>
<span class='tline' id='l23' data-llen='424:427'>辭</span>
<span class='tline' id='l24' data-llen='427:450'>　　易之為道以不動為體簡易示人而已自八卦成</span>
<span class='tline' id='l25' data-llen='450:476'><a onclick="displayPageImage('KR1a0048', 'WYG', '019-2a' );" name="019-2a" class="pb">[019-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='476:499'>　　列而八物之象已在八卦之中因而重之而九六</span>
<span class='tline' id='l27' data-llen='499:522'>　　二爻又在六十四卦之中九為老陽六為老隂剛</span>
<span class='tline' id='l28' data-llen='522:545'>　　柔相推而其變又在三百八十四爻之中至聖人</span>
<span class='tline' id='l29' data-llen='545:568'>　　繋之以辭命之于人如是而為吉凶悔吝則有所</span>
<span class='tline' id='l30' data-llen='568:591'>　　謂動一動之際為吉者一為凶悔吝者三可不謹</span>
<span class='tline' id='l31' data-llen='591:614'>　　乎聖人有以處之以剛柔立其本于先以變通推</span>
<span class='tline' id='l32' data-llen='614:637'>　　其時于後故不言悔吝而言吉凶之動欲一天下</span>
<span class='tline' id='l33' data-llen='637:660'>　　之動非貞不足以勝之貞則正固有常而吉凶之</span>
<span class='tline' id='l34' data-llen='660:686'><a onclick="displayPageImage('KR1a0048', 'WYG', '019-2b' );" name="019-2b" class="pb">[019-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='686:709'>　　動乎外者皆不能累乎我是故天地之道生物不</span>
<span class='tline' id='l36' data-llen='709:732'>　　息而上下之位不易故曰貞觀日月之道周天不</span>
<span class='tline' id='l37' data-llen='732:755'>　　已而晝夜之序不差故曰貞明孰謂正固有常而</span>
<span class='tline' id='l38' data-llen='755:778'>　　不足以一天下之動者乎于是聖人復以乾坤之</span>
<span class='tline' id='l39' data-llen='778:801'>　　簡易示人者言之效此而為爻像此而為象則爻</span>
<span class='tline' id='l40' data-llen='801:824'>　　象動乎蓍卦之内吉凶變乎蓍卦之外變即動乎</span>
<span class='tline' id='l41' data-llen='824:847'>　　内之變所以言功業辭即見乎外之辭所以言聖</span>
<span class='tline' id='l42' data-llen='847:864'>　　人之情此無他以不動為動而已</span>
<span class='tline' id='l43' data-llen='864:890'><a onclick="displayPageImage('KR1a0048', 'WYG', '019-3a' );" name="019-3a" class="pb">[019-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='890:913'>天地之大徳曰生聖人之大寶曰位何以守位曰仁何</span>
<span class='tline' id='l45' data-llen='913:930'>以聚人曰財理財正辭禁民為非曰義</span>
<span class='tline' id='l46' data-llen='930:953'>　　天地之徳所以謂之大者春生而夏長秋斂而冬</span>
<span class='tline' id='l47' data-llen='953:976'>　　藏藏而復生聖人賛之曰生而已自此以下皆聖</span>
<span class='tline' id='l48' data-llen='976:999'>　　人推廣生生之理聖人以位為主而後能贊天地</span>
<span class='tline' id='l49' data-llen='999:1022'>　　之化育故其位謂之大寶何以守位曰仁必有道</span>
<span class='tline' id='l50' data-llen='1022:1045'>　　濟天下之仁而後可以全吾民之生何以聚人曰</span>
<span class='tline' id='l51' data-llen='1045:1068'>　　財萬物以飬民無非民生日用之本然不知理財</span>
<span class='tline' id='l52' data-llen='1068:1094'><a onclick="displayPageImage('KR1a0048', 'WYG', '019-3b' );" name="019-3b" class="pb">[019-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1094:1117'>　　則無以定經制不知正辭則無以明教化不知禁</span>
<span class='tline' id='l54' data-llen='1117:1140'>　　民為非則相靡相刃無有終極于是有義存焉亦</span>
<span class='tline' id='l55' data-llen='1140:1163'>　　所以贊天地生物之功是生固所以為生也長之</span>
<span class='tline' id='l56' data-llen='1163:1186'>　　斂之藏之亦所以為生也仁固所以為仁也理之</span>
<span class='tline' id='l57' data-llen='1186:1209'>　　正之禁之而謂之義者亦所以為仁也聖人之仁</span>
<span class='tline' id='l58' data-llen='1209:1219'>　　天地之徳也哉</span>
<span class='tline' id='l59' data-llen='1219:1242'>古者包犧氏之王天下也仰則觀象於天俯則觀法於</span>
<span class='tline' id='l60' data-llen='1242:1265'>地觀鳥獸之文與地之冝近取諸身逺取諸物於是始</span>
<span class='tline' id='l61' data-llen='1265:1291'><a onclick="displayPageImage('KR1a0048', 'WYG', '019-4a' );" name="019-4a" class="pb">[019-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1291:1308'>作八卦以通神明之徳以類萬物之情</span>
<span class='tline' id='l63' data-llen='1308:1325'>作結繩而為網罟以佃以漁蓋取諸離</span>
<span class='tline' id='l64' data-llen='1325:1348'>　　包犧氏之始畫八卦也取象不一作結䋲而為網</span>
<span class='tline' id='l65' data-llen='1348:1371'>　　罟特一端而已在八卦乃離之象離為目罔罟則</span>
<span class='tline' id='l66' data-llen='1371:1394'>　　目目相麗以佃則獸麗于網以漁則魚麗于罟亦</span>
<span class='tline' id='l67' data-llen='1394:1417'>　　網罟之義至于造書契以代結繩之政皆包犧氏</span>
<span class='tline' id='l68' data-llen='1417:1440'>　　之事此又見其取象畫卦而備乎十三卦之終始</span>
<span class='tline' id='l69' data-llen='1440:1445'>　　也</span>
<span class='tline' id='l70' data-llen='1445:1471'><a onclick="displayPageImage('KR1a0048', 'WYG', '019-4b' );" name="019-4b" class="pb">[019-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1471:1494'>包犧氏没神農氏作斵木為耜揉木為耒耒耨之利以</span>
<span class='tline' id='l72' data-llen='1494:1503'>教天下蓋取諸益</span>
<span class='tline' id='l73' data-llen='1503:1526'>日中為市致天下之民聚天下之貨交易而退各得其</span>
<span class='tline' id='l74' data-llen='1526:1534'>所蓋取諸噬嗑</span>
<span class='tline' id='l75' data-llen='1534:1557'>　　包犧氏之後神農氏始以食貨為本取諸益者震</span>
<span class='tline' id='l76' data-llen='1557:1580'>　　在下而之巽以動而入耒耨之象也取諸噬嗑者</span>
<span class='tline' id='l77' data-llen='1580:1603'>　　震在下而之離以動而明日中為市之象也后稷</span>
<span class='tline' id='l78' data-llen='1603:1623'>　　氏之懋遷有無化居烝民乃粒實本于此</span>
<span class='tline' id='l79' data-llen='1623:1649'><a onclick="displayPageImage('KR1a0048', 'WYG', '019-5a' );" name="019-5a" class="pb">[019-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1649:1672'>神農氏没黄帝堯舜氏作通其變使民不倦神而化之</span>
<span class='tline' id='l81' data-llen='1672:1695'>使民冝之易窮則變變則通通則久是以自天祐之吉</span>
<span class='tline' id='l82' data-llen='1695:1716'>无不利黄帝堯舜垂衣裳而天下治蓋取諸乾坤</span>
<span class='tline' id='l83' data-llen='1716:1739'>　　神農氏之世古矣黄帝堯舜氏作使民不倦使民</span>
<span class='tline' id='l84' data-llen='1739:1762'>　　冝之聖人何容心哉無非大易變通之理而自然</span>
<span class='tline' id='l85' data-llen='1762:1785'>　　獲天祐之吉然必言垂衣裳而治取諸乾坤者或</span>
<span class='tline' id='l86' data-llen='1785:1808'>　　謂乾上坤下為上衣下裳之制不知垂衣裳而治</span>
<span class='tline' id='l87' data-llen='1808:1831'>　　者法乾坤之簡易取其變通不窮而已陽窮于乾</span>
<span class='tline' id='l88' data-llen='1831:1857'><a onclick="displayPageImage('KR1a0048', 'WYG', '019-5b' );" name="019-5b" class="pb">[019-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1857:1880'>　　之上九隂窮于坤之上六唯能通其變是以用九</span>
<span class='tline' id='l90' data-llen='1880:1903'>　　在無首剛變而從柔用六永貞柔變而從剛及其</span>
<span class='tline' id='l91' data-llen='1903:1926'>　　成功則長子代父而乾退居于西北長女代母而</span>
<span class='tline' id='l92' data-llen='1926:1949'>　　坤退居于西南夫何為哉髙拱無為而操其成功</span>
<span class='tline' id='l93' data-llen='1949:1960'>　　黄帝堯舜氏以之</span>
<span class='tline' id='l94' data-llen='1960:1983'>刳木為舟剡木為楫舟楫之利以濟不通致逺以利天</span>
<span class='tline' id='l95' data-llen='1983:1990'>下蓋取諸渙</span>
<span class='tline' id='l96' data-llen='1990:2008'>服牛乗馬引重致遠以利天下蓋取諸隨</span>
<span class='tline' id='l97' data-llen='2008:2034'><a onclick="displayPageImage('KR1a0048', 'WYG', '019-6a' );" name="019-6a" class="pb">[019-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2034:2048'>重門撃柝以待暴客蓋取諸豫</span>
<span class='tline' id='l99' data-llen='2048:2071'>斷木為杵掘地為臼臼杵之利萬民以濟蓋取諸小過</span>
<span class='tline' id='l100' data-llen='2071:2093'>弦木為弧剡木為矢弧矢之利以威天下蓋取諸睽</span>
<span class='tline' id='l101' data-llen='2093:2116'>　　此五者繼于垂衣裳之後亦黄帝堯舜之事渙之</span>
<span class='tline' id='l102' data-llen='2116:2139'>　　成卦坎水而巽木木行水上舟楫之象也隨之成</span>
<span class='tline' id='l103' data-llen='2139:2162'>　　卦震動而兊說說隨以動牛馬之象也豫之成卦</span>
<span class='tline' id='l104' data-llen='2162:2185'>　　震為雷為木坤為闔户内靜而外動重門撃柝以</span>
<span class='tline' id='l105' data-llen='2185:2208'>　　待暴客之象也小過之成卦艮為土而克之以震</span>
<span class='tline' id='l106' data-llen='2208:2234'><a onclick="displayPageImage('KR1a0048', 'WYG', '019-6b' );" name="019-6b" class="pb">[019-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2234:2257'>　　木上動而下止斷木掘地以為杵臼之象也睽之</span>
<span class='tline' id='l108' data-llen='2257:2280'>　　成卦離為科上槁之木而兊為金金木相交弦木</span>
<span class='tline' id='l109' data-llen='2280:2303'>　　剡木以為弧矢之象也黄帝堯舜氏之變通不窮</span>
<span class='tline' id='l110' data-llen='2303:2313'>　　者槩見于此矣</span>
<span class='tline' id='l111' data-llen='2313:2336'>上古穴居而野處後世聖人易之以宫室上棟下宇以</span>
<span class='tline' id='l112' data-llen='2336:2346'>待風雨蓋取諸大壯</span>
<span class='tline' id='l113' data-llen='2346:2369'>古之葬者厚衣之以薪葬之中野不封不樹䘮期无數</span>
<span class='tline' id='l114' data-llen='2369:2385'>後世聖人易之以棺槨蓋取諸大過</span>
<span class='tline' id='l115' data-llen='2385:2411'><a onclick="displayPageImage('KR1a0048', 'WYG', '019-7a' );" name="019-7a" class="pb">[019-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2411:2434'>上古結繩而治後世聖人易之以書契百官以治萬民</span>
<span class='tline' id='l117' data-llen='2434:2442'>以察蓋取諸夬</span>
<span class='tline' id='l118' data-llen='2442:2465'>　　此三者作于上古之後或黄帝堯舜氏之前不可</span>
<span class='tline' id='l119' data-llen='2465:2488'>　　指名故以後世聖人該言之宫室取諸大壯者大</span>
<span class='tline' id='l120' data-llen='2488:2511'>　　壯外卦為震風雨飄摇之象四陽累于下所以固</span>
<span class='tline' id='l121' data-llen='2511:2534'>　　其基也棺槨取諸大過者大過外卦為巽殯葬入</span>
<span class='tline' id='l122' data-llen='2534:2557'>　　土之象四陽置于内所以堅其實也書契取諸夬</span>
<span class='tline' id='l123' data-llen='2557:2580'>　　者夬之外卦為兊小人欺偽之象五陽並進所以</span>
<span class='tline' id='l124' data-llen='2580:2606'><a onclick="displayPageImage('KR1a0048', 'WYG', '019-7b' );" name="019-7b" class="pb">[019-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2606:2629'>　　决欺偽也以上凢十三卦與爻義多不類變而通</span>
<span class='tline' id='l126' data-llen='2629:2637'>　　之之義歟</span>
<span class='tline' id='l127' data-llen='2637:2650'>是故易者象也象也者像也</span>
<span class='tline' id='l128' data-llen='2650:2656'>彖者材也</span>
<span class='tline' id='l129' data-llen='2656:2668'>爻也者效天下之動者也</span>
<span class='tline' id='l130' data-llen='2668:2680'>是故吉㓙生而悔吝著也</span>
<span class='tline' id='l131' data-llen='2680:2703'>　　此申言爻象之義姑以屯蒙明之屯為物之始生</span>
<span class='tline' id='l132' data-llen='2703:2726'>　　蒙為物之童稚故曰易者象也屯之雲在雷上欝</span>
<span class='tline' id='l133' data-llen='2726:2752'><a onclick="displayPageImage('KR1a0048', 'WYG', '019-8a' );" name="019-8a" class="pb">[019-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2752:2775'>　　結而未雨蒙之泉在山下盈科而後進故曰象也</span>
<span class='tline' id='l135' data-llen='2775:2798'>　　者像也聖人于是作彖以明像屯言利建侯蒙言</span>
<span class='tline' id='l136' data-llen='2798:2821'>　　匪我求童蒙故曰彖者材也又以爻而效天下之</span>
<span class='tline' id='l137' data-llen='2821:2844'>　　動屯以初之居貞為主蒙以二之包蒙為主其它</span>
<span class='tline' id='l138' data-llen='2844:2867'>　　爻則有得有失故曰吉㓙生而悔吝著也六十四</span>
<span class='tline' id='l139' data-llen='2867:2877'>　　卦之義可推矣</span>
<span class='tline' id='l140' data-llen='2877:2887'>陽卦多陰陰卦多陽</span>
<span class='tline' id='l141' data-llen='2887:2899'>其故何也陽卦竒陰卦耦</span>
<span class='tline' id='l142' data-llen='2899:2925'><a onclick="displayPageImage('KR1a0048', 'WYG', '019-8b' );" name="019-8b" class="pb">[019-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2925:2948'>其徳行何也陽一君而二民君子之道也陰二君而一</span>
<span class='tline' id='l144' data-llen='2948:2956'>民小人之道也</span>
<span class='tline' id='l145' data-llen='2956:2979'>　　陽卦以一竒為主而二陰從之多陰也陰卦以一</span>
<span class='tline' id='l146' data-llen='2979:3002'>　　耦為主而二陽從之多陽也見于徳行則陽者君</span>
<span class='tline' id='l147' data-llen='3002:3025'>　　也陰者民也陽卦非皆君子也一君而二民則陽</span>
<span class='tline' id='l148' data-llen='3025:3048'>　　耑于上陰分于下君子之道也陰卦非皆小人也</span>
<span class='tline' id='l149' data-llen='3048:3071'>　　二君而一民則陽分于上陰耑于下小人之道也</span>
<span class='tline' id='l150' data-llen='3071:3094'>易曰憧憧徃來朋從爾思子曰天下何思何慮天下同</span>
<span class='tline' id='l151' data-llen='3094:3120'><a onclick="displayPageImage('KR1a0048', 'WYG', '019-9a' );" name="019-9a" class="pb">[019-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3120:3137'>歸而殊塗一致而百慮天下何思何慮</span>
<span class='tline' id='l153' data-llen='3137:3160'>日徃則月來月徃則日來日月相推而明生焉寒徃則</span>
<span class='tline' id='l154' data-llen='3160:3183'>暑來暑徃則寒來寒暑相推而嵗成焉徃者屈也來者</span>
<span class='tline' id='l155' data-llen='3183:3195'>信也屈信相感而利生焉</span>
<span class='tline' id='l156' data-llen='3195:3218'>尺蠖之屈以求信也龍蛇之蟄以存身也精義入神以</span>
<span class='tline' id='l157' data-llen='3218:3231'>致用也利用安身以崇徳也</span>
<span class='tline' id='l158' data-llen='3231:3250'>過此以徃未之或知也窮神知化徳之盛也</span>
<span class='tline' id='l159' data-llen='3250:3273'>　　此釋咸九四爻義咸感也四與上下二陽為朋當</span>
<span class='tline' id='l160' data-llen='3273:3299'><a onclick="displayPageImage('KR1a0048', 'WYG', '019-9b' );" name="019-9b" class="pb">[019-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3299:3322'>　　二陽體徃來之間乃憧憧然勞思以應之一思動</span>
<span class='tline' id='l162' data-llen='3322:3345'>　　而百思從殆將有不勝應之憂夫子從而曉之曰</span>
<span class='tline' id='l163' data-llen='3345:3368'>　　天下何思何慮又曰天下何思何慮知萬物同歸</span>
<span class='tline' id='l164' data-llen='3368:3391'>　　一致之理則日月寒暑即徃來相感之機尺蠖龍</span>
<span class='tline' id='l165' data-llen='3391:3414'>　　蛇亦屈信相感之機如是則精義入神之妙乃所</span>
<span class='tline' id='l166' data-llen='3414:3437'>　　以為出而致用之本利用安身之美乃所以為入</span>
<span class='tline' id='l167' data-llen='3437:3460'>　　而崇徳之本過此以徃莫知所自存神知化為徳</span>
<span class='tline' id='l168' data-llen='3460:3472'>　　之盛相感之至者也</span>
<span class='tline' id='l169' data-llen='3472:3499'><a onclick="displayPageImage('KR1a0048', 'WYG', '019-10a' );" name="019-10a" class="pb">[019-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3499:3522'>易曰困於石據于蒺藜入于其宫不見其妻㓙子曰非</span>
<span class='tline' id='l171' data-llen='3522:3545'>所困而困焉名必辱非所據而據焉身必危既辱且危</span>
<span class='tline' id='l172' data-llen='3545:3557'>死期將至妻其可得見邪</span>
<span class='tline' id='l173' data-llen='3557:3580'>　　此釋困六三爻義六三小人也位不中正處隂極</span>
<span class='tline' id='l174' data-llen='3580:3603'>　　之地困之甚者犯二陽于外如石之堅而不可入</span>
<span class='tline' id='l175' data-llen='3603:3626'>　　故曰名必辱外不可徃又欲内據乎二而二亦陽</span>
<span class='tline' id='l176' data-llen='3626:3649'>　　剛尚徃如蒺藜之藉刺于下故曰身必危二者皆</span>
<span class='tline' id='l177' data-llen='3649:3672'>　　失所依乃入其宫而不見其妻宫指三謂本位之</span>
<span class='tline' id='l178' data-llen='3672:3699'><a onclick="displayPageImage('KR1a0048', 'WYG', '019-10b' );" name="019-10b" class="pb">[019-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3699:3722'>　　剛妻指六謂本體之柔不見其妻㓙小人之致困</span>
<span class='tline' id='l180' data-llen='3722:3728'>　　冝也</span>
<span class='tline' id='l181' data-llen='3728:3751'>易曰公用射隼于髙墉之上獲之无不利子曰隼者禽</span>
<span class='tline' id='l182' data-llen='3751:3774'>也弓矢者噐也射之者人也君子藏噐於身待時而動</span>
<span class='tline' id='l183' data-llen='3774:3797'>何不利之有動而不括是以出而有獲語成器而動者</span>
<span class='tline' id='l184' data-llen='3797:3800'>也</span>
<span class='tline' id='l185' data-llen='3800:3823'>　　此釋解上六爻義解以陽剛出險至上六而解悖</span>
<span class='tline' id='l186' data-llen='3823:3846'>　　隼鷙禽也險難之象也弓矢㓙器也射隼之象也</span>
<span class='tline' id='l187' data-llen='3846:3873'><a onclick="displayPageImage('KR1a0048', 'WYG', '019-11a' );" name="019-11a" class="pb">[019-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3873:3896'>　　射之者人也公用射隼之象也公居髙墉之上于</span>
<span class='tline' id='l189' data-llen='3896:3919'>　　勢為便于器為成于時為冝君子藏噐于身待時</span>
<span class='tline' id='l190' data-llen='3919:3942'>　　而動動而不括言無所阻碍而獲之無不利解悖</span>
<span class='tline' id='l191' data-llen='3942:3949'>　　之終也</span>
<span class='tline' id='l192' data-llen='3949:3972'>子曰小人不恥不仁不畏不義不見利不勸不威不懲</span>
<span class='tline' id='l193' data-llen='3972:3996'>小懲而大誡此小人之福也易曰屨校滅趾无咎此之謂</span>
<span class='tline' id='l194' data-llen='3996:3999'>也</span>
<span class='tline' id='l195' data-llen='3999:4022'>　　此釋噬嗑初九爻義初與上以陽爻除間而謂之</span>
<span class='tline' id='l196' data-llen='4022:4049'><a onclick="displayPageImage('KR1a0048', 'WYG', '019-11b' );" name="019-11b" class="pb">[019-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4049:4072'>　　小人者據被刑者言之也上之被刑者惡積罪大</span>
<span class='tline' id='l198' data-llen='4072:4095'>　　初則惡未積而罪未大故言屨校滅趾趾足也滅</span>
<span class='tline' id='l199' data-llen='4095:4118'>　　没也刑之輕者也小懲大誡小人之福故曰无咎</span>
<span class='tline' id='l200' data-llen='4118:4141'>善不積不足以成名惡不積不足以滅身小人以小善</span>
<span class='tline' id='l201' data-llen='4141:4164'>為无益而弗為也以小惡為无傷而弗去也故惡積而</span>
<span class='tline' id='l202' data-llen='4164:4182'>不可掩罪大而不可解易曰何校滅耳㓙</span>
<span class='tline' id='l203' data-llen='4182:4205'>　　此釋噬嗑上九爻義上與初皆言被刑之人初之</span>
<span class='tline' id='l204' data-llen='4205:4228'>　　罪惡方形其刑甚輕上則惡積罪大何校至于滅</span>
<span class='tline' id='l205' data-llen='4228:4255'><a onclick="displayPageImage('KR1a0048', 'WYG', '019-12a' );" name="019-12a" class="pb">[019-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4255:4274'>　　耳㓙孰甚焉舜之怙終賊刑此之謂也</span>
<span class='tline' id='l207' data-llen='4274:4297'>子曰危者安其位者也亡者保其存者也亂者有其治</span>
<span class='tline' id='l208' data-llen='4297:4320'>者也是故君子安而不忘危存而不忘亡治而不忘亂</span>
<span class='tline' id='l209' data-llen='4320:4342'>是以身安而國家可保也易曰其亡其亡繫于苞桑</span>
<span class='tline' id='l210' data-llen='4342:4365'>　　此釋否九五爻義否至上九有致泰之理唯九五</span>
<span class='tline' id='l211' data-llen='4365:4388'>　　陽剛中正恐懼于中其亡其亡繫於苞桑凛乎不</span>
<span class='tline' id='l212' data-llen='4388:4411'>　　能以一朝居安不忘危存不忘亡治不忘亂是以</span>
<span class='tline' id='l213' data-llen='4411:4434'>　　身安而國家可保與泰之安于泰而反于否者異</span>
<span class='tline' id='l214' data-llen='4434:4461'><a onclick="displayPageImage('KR1a0048', 'WYG', '019-12b' );" name="019-12b" class="pb">[019-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4461:4466'>　　矣</span>
<span class='tline' id='l216' data-llen='4466:4489'>子曰徳薄而位尊知小而謀大力小而任重鮮不及矣</span>
<span class='tline' id='l217' data-llen='4489:4509'>易曰鼎折足覆公餗其形渥㓙言不勝其任也</span>
<span class='tline' id='l218' data-llen='4509:4532'>　　此釋鼎九四爻義四之陽剛無應折足之象不過</span>
<span class='tline' id='l219' data-llen='4532:4555'>　　覆公餗而已猶未足以為㓙唯其徳薄而位尊知</span>
<span class='tline' id='l220' data-llen='4555:4578'>　　小而謀大力小而任重泰欲處之而不知刀鋸之</span>
<span class='tline' id='l221' data-llen='4578:4601'>　　臨乎後渥剭刑也其㓙為甚所以言不勝其任也</span>
<span class='tline' id='l222' data-llen='4601:4624'>子曰知㡬其神乎君子上交不諂下交不瀆其知㡬乎</span>
<span class='tline' id='l223' data-llen='4624:4651'><a onclick="displayPageImage('KR1a0048', 'WYG', '019-13a' );" name="019-13a" class="pb">[019-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4651:4674'>㡬者動之微吉之先見者也君子見㡬而作不俟終日</span>
<span class='tline' id='l225' data-llen='4674:4697'>易曰介于石不終日貞吉介如石焉寧用終日斷可識</span>
<span class='tline' id='l226' data-llen='4697:4714'>矣君子知微知彰知柔知剛萬夫之望</span>
<span class='tline' id='l227' data-llen='4714:4737'>　　此釋豫六二爻義二知㡬者也豫之六五在上柔</span>
<span class='tline' id='l228' data-llen='4737:4760'>　　陰不立受制于陽剛之四而初乃自鳴以求豫三</span>
<span class='tline' id='l229' data-llen='4760:4783'>　　乃盱視以求豫二則上交不諂謂不諂于五也下</span>
<span class='tline' id='l230' data-llen='4783:4806'>　　交不瀆謂不瀆于初也靡然衰世而有先見之㡬</span>
<span class='tline' id='l231' data-llen='4806:4829'>　　自微而彰自柔而剛介如石之不可移及其終也</span>
<span class='tline' id='l232' data-llen='4829:4856'><a onclick="displayPageImage('KR1a0048', 'WYG', '019-13b' );" name="019-13b" class="pb">[019-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4856:4879'>　　九四雖為由豫之主而其位終不越乎四六五雖</span>
<span class='tline' id='l234' data-llen='4879:4902'>　　以乗剛為疾而其位終不失乎五使其君臣之分</span>
<span class='tline' id='l235' data-llen='4902:4925'>　　斷斷乎如天地之不可易萬夫之望其知㡬而至</span>
<span class='tline' id='l236' data-llen='4925:4933'>　　于神者乎</span>
<span class='tline' id='l237' data-llen='4933:4956'>子曰顔氏之子其殆庶㡬乎有不善未甞不知知之未</span>
<span class='tline' id='l238' data-llen='4956:4972'>甞復行也易曰不逺復无祗悔元吉</span>
<span class='tline' id='l239' data-llen='4972:4995'>　　此釋復初九爻義不遠復者復于過失未形之始</span>
<span class='tline' id='l240' data-llen='4995:5018'>　　乃顔子之事其殆庶㡬于聖人者乎聖人自誠而</span>
<span class='tline' id='l241' data-llen='5018:5045'><a onclick="displayPageImage('KR1a0048', 'WYG', '019-14a' );" name="019-14a" class="pb">[019-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5045:5068'>　　明無待于復顔子亞聖語稱其不貳過中庸言其</span>
<span class='tline' id='l243' data-llen='5068:5091'>　　得一善則拳拳服膺而勿失冝乎有不善未嘗不</span>
<span class='tline' id='l244' data-llen='5091:5114'>　　知知之未嘗復行也至夫子告之以克己復禮則</span>
<span class='tline' id='l245' data-llen='5114:5135'>　　所復皆天理之正故曰不逺復无祗悔元吉</span>
<span class='tline' id='l246' data-llen='5135:5158'>天地絪緼萬物化醇男女構精萬物化生易曰三人行</span>
<span class='tline' id='l247' data-llen='5158:5175'>則損一人一人行則得其友言致一也</span>
<span class='tline' id='l248' data-llen='5175:5198'>　　此釋損六三爻義其詳已見本卦至此復詳言之</span>
<span class='tline' id='l249' data-llen='5198:5221'>　　天地之交合萬物而同生故曰化醇萬物之交各</span>
<span class='tline' id='l250' data-llen='5221:5248'><a onclick="displayPageImage('KR1a0048', 'WYG', '019-14b' );" name="019-14b" class="pb">[019-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5248:5271'>　　以其類生故曰化生致一者何一陰一陽坱然升</span>
<span class='tline' id='l252' data-llen='5271:5288'>　　降即三人損一而得其反之義也</span>
<span class='tline' id='l253' data-llen='5288:5311'>子曰君子安其身而後動易其心而後語定其交而後</span>
<span class='tline' id='l254' data-llen='5311:5334'>求君子脩此三者故全也危以動則民不與也懼以語</span>
<span class='tline' id='l255' data-llen='5334:5357'>則民不應也无交而求則民不與也莫之與則傷之者</span>
<span class='tline' id='l256' data-llen='5357:5374'>至矣易曰莫益之或擊之立心勿恒㓙</span>
<span class='tline' id='l257' data-llen='5374:5397'>　　此釋益上九爻義上非行益于人也曰動曰語曰</span>
<span class='tline' id='l258' data-llen='5397:5420'>　　求君子脩之貴乎能全今陽過乎剛求益不已危</span>
<span class='tline' id='l259' data-llen='5420:5447'><a onclick="displayPageImage('KR1a0048', 'WYG', '019-15a' );" name="019-15a" class="pb">[019-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5447:5470'>　　以動而民不與懼以語而民不應无交而求而民</span>
<span class='tline' id='l261' data-llen='5470:5493'>　　不與其求故象以為偏辭偏而不全已與人為二</span>
<span class='tline' id='l262' data-llen='5493:5516'>　　不特人莫吾益又有自外而擊之者立心勿恒之</span>
<span class='tline' id='l263' data-llen='5516:5524'>　　所以㓙也</span>
<span class='tline' id='l264' data-llen='5524:5547'>子曰乾坤其易之門邪乾陽物也坤隂物也隂陽合徳</span>
<span class='tline' id='l265' data-llen='5547:5566'>而剛柔有體以體天地之撰以通神明之徳</span>
<span class='tline' id='l266' data-llen='5566:5586'>其稱名也雜而不越於稽其類其衰世之意邪</span>
<span class='tline' id='l267' data-llen='5586:5609'>夫易彰徃而察來而微顯闡幽開而當名辨物正言斷</span>
<span class='tline' id='l268' data-llen='5609:5636'><a onclick="displayPageImage('KR1a0048', 'WYG', '019-15b' );" name="019-15b" class="pb">[019-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5636:5642'>辭則備矣</span>
<span class='tline' id='l270' data-llen='5642:5665'>其稱名也小其取類也大其旨逺其辭文其言曲而中</span>
<span class='tline' id='l271' data-llen='5665:5684'>其事肆而隠因貳以濟民行以明失得之報</span>
<span class='tline' id='l272' data-llen='5684:5707'>　　易以乾坤為門者乾陽物也坤隂物也合隂陽之</span>
<span class='tline' id='l273' data-llen='5707:5730'>　　徳是以有剛柔之體體天地之撰通神明之徳則</span>
<span class='tline' id='l274' data-llen='5730:5753'>　　諸卦之稱名也雖雜然不齊而皆不越乎隂陽之</span>
<span class='tline' id='l275' data-llen='5753:5776'>　　兩端此諸卦自乾坤而出所謂門者如此於稽其</span>
<span class='tline' id='l276' data-llen='5776:5799'>　　類其衰世之意者易本以憂患而作稽其類則可</span>
<span class='tline' id='l277' data-llen='5799:5826'><a onclick="displayPageImage('KR1a0048', 'WYG', '019-16a' );" name="019-16a" class="pb">[019-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5826:5849'>　　以知之類者何卦之自内而外者徃也自外而内</span>
<span class='tline' id='l279' data-llen='5849:5872'>　　者來也彰徃故微顯察來故闡幽顯莫如既徃而</span>
<span class='tline' id='l280' data-llen='5872:5895'>　　有至微者存幽莫如方來而有至顯者存開謂其</span>
<span class='tline' id='l281' data-llen='5895:5918'>　　開義以示人則卦所以當其名象所以辨其物爻</span>
<span class='tline' id='l282' data-llen='5918:5941'>　　所以正其言而繫辭焉以為之斷易之為用于是</span>
<span class='tline' id='l283' data-llen='5941:5964'>　　始備其稱名取類以至曰辭曰㫖曰言曰事其用</span>
<span class='tline' id='l284' data-llen='5964:5987'>　　不一而皆足也該天下之得失于是因得失以濟</span>
<span class='tline' id='l285' data-llen='5987:6010'>　　民行故曰貳貳者疑也得則報以吉失則報以㓙</span>
<span class='tline' id='l286' data-llen='6010:6037'><a onclick="displayPageImage('KR1a0048', 'WYG', '019-16b' );" name="019-16b" class="pb">[019-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6037:6060'>　　吉㓙兩端皆陰陽闔闢之機此又推乾坤之理而</span>
<span class='tline' id='l288' data-llen='6060:6072'>　　示人以入易之門也</span>
<span class='tline' id='l289' data-llen='6072:6091'>易之興也其於中古乎作易者其有憂患乎</span>
<span class='tline' id='l290' data-llen='6091:6114'>是故履徳之基也謙徳之柄也復徳之本也恒徳之固</span>
<span class='tline' id='l291' data-llen='6114:6137'>也損徳之修也益徳之裕也困徳之辨也井徳之地也</span>
<span class='tline' id='l292' data-llen='6137:6144'>巽徳之制也</span>
<span class='tline' id='l293' data-llen='6144:6167'>履和而至謙尊而光復小而辨於物恒雜而不厭損先</span>
<span class='tline' id='l294' data-llen='6167:6190'>難而後易益長裕而不設因窮而通井居其所而遷巽</span>
<span class='tline' id='l295' data-llen='6190:6217'><a onclick="displayPageImage('KR1a0048', 'WYG', '019-17a' );" name="019-17a" class="pb">[019-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6217:6222'>稱而隠</span>
<span class='tline' id='l297' data-llen='6222:6245'>履以和行謙以制禮復以自知恒以一徳損以逺害益</span>
<span class='tline' id='l298' data-llen='6245:6262'>以興利困以寡怨井以辨義巽以行權</span>
<span class='tline' id='l299' data-llen='6262:6285'>　　易興于中古而獨列九卦者取其切于憂患者言</span>
<span class='tline' id='l300' data-llen='6285:6308'>　　之履以行禮為基謙以守位為柄復反其本恒守</span>
<span class='tline' id='l301' data-llen='6308:6330'>　　以固復則所修者進益則所積者裕困以辨而</span>
<span class='tline' id='l302' data-llen='6330:6353'>　　堅其守井以地而得所飬巽以制而處事之變此</span>
<span class='tline' id='l303' data-llen='6353:6376'>　　所以明九卦之體也履之能應則曰和而至謙之</span>
<span class='tline' id='l304' data-llen='6376:6403'><a onclick="displayPageImage('KR1a0048', 'WYG', '019-17b' );" name="019-17b" class="pb">[019-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6403:6426'>　　自牧則曰尊而光復以一陽上行則曰小而辨于</span>
<span class='tline' id='l306' data-llen='6426:6449'>　　物恒以變化能乆則曰雜而不厭損則與時偕行</span>
<span class='tline' id='l307' data-llen='6449:6472'>　　則曰先難而後易益之日進無疆則曰長豫而不</span>
<span class='tline' id='l308' data-llen='6472:6495'>　　設困不失其所亨則曰窮而通井飬而不窮則曰</span>
<span class='tline' id='l309' data-llen='6495:6518'>　　居其所而遷巽中正而志行則曰稱而隠此所以</span>
<span class='tline' id='l310' data-llen='6518:6541'>　　明九卦之徳也履以和行而立已謙以制禮而明</span>
<span class='tline' id='l311' data-llen='6541:6564'>　　分復以自知而無失恒以一徳而不厭變損以逺</span>
<span class='tline' id='l312' data-llen='6564:6587'>　　害而不累于物益以興利而足以濟人困以寡怨</span>
<span class='tline' id='l313' data-llen='6587:6614'><a onclick="displayPageImage('KR1a0048', 'WYG', '019-18a' );" name="019-18a" class="pb">[019-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6614:6637'>　　而無尤于時井以辨義而自盡其性巽以行權而</span>
<span class='tline' id='l315' data-llen='6637:6660'>　　不違乎義此所以明九卦之用也聖人出而與民</span>
<span class='tline' id='l316' data-llen='6660:6681'>　　同患皆不越此冝夫子之所以再三言之與</span>
<span class='tline' id='l317' data-llen='6681:6704'>易之為書也不可逺為道也屢遷變動不居周流六虚</span>
<span class='tline' id='l318' data-llen='6704:6723'>上下无常剛柔相易不可為典要唯變所適</span>
<span class='tline' id='l319' data-llen='6723:6735'>其出入以度外内使知懼</span>
<span class='tline' id='l320' data-llen='6735:6752'>又明於憂患與故无有師保如臨父母</span>
<span class='tline' id='l321' data-llen='6752:6774'>初率其辭而揆其方既有典常苟非其人道不虚行</span>
<span class='tline' id='l322' data-llen='6774:6801'><a onclick="displayPageImage('KR1a0048', 'WYG', '019-18b' );" name="019-18b" class="pb">[019-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6801:6824'>　　易者變也六虚者爻位之虚也上天下地五南二</span>
<span class='tline' id='l324' data-llen='6824:6847'>　　北三東四西故以六虚名之唯其六虚是以九六</span>
<span class='tline' id='l325' data-llen='6847:6870'>　　之變或自上而降或自下而升是謂上下無常剛</span>
<span class='tline' id='l326' data-llen='6870:6893'>　　徃而柔來柔徃而剛來是謂剛柔相易至于不可</span>
<span class='tline' id='l327' data-llen='6893:6916'>　　為典要唯變所適則六爻自内之外者出也自外</span>
<span class='tline' id='l328' data-llen='6916:6939'>　　而之内者入也處其出入而不失内外之度又明</span>
<span class='tline' id='l329' data-llen='6939:6962'>　　于己之憂患與夫致憂患之故凛凛然恐懼于心</span>
<span class='tline' id='l330' data-llen='6962:6985'>　　雖無師保之處乎前常若父母之臨乎上造次顛</span>
<span class='tline' id='l331' data-llen='6985:7012'><a onclick="displayPageImage('KR1a0048', 'WYG', '019-19a' );" name="019-19a" class="pb">[019-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7012:7035'>　　沛不違乎易其初也率循乎易之辭揆度乎道之</span>
<span class='tline' id='l333' data-llen='7035:7058'>　　方于變動之中而得典常之道君子善用易之變</span>
<span class='tline' id='l334' data-llen='7058:7064'>　　者也</span>
<span class='tline' id='l335' data-llen='7064:7087'>易之為書也原始要終以為質也六爻相雜唯其時物</span>
<span class='tline' id='l336' data-llen='7087:7109'>也其初難知其上易知本末也初辭擬之卒成之終</span>
<span class='tline' id='l337' data-llen='7109:7128'>若夫雜物撰徳辨是與非則非其中爻不備</span>
<span class='tline' id='l338' data-llen='7128:7151'>噫亦要存忘吉㓙則居可知矣知者觀其彖辭則思過</span>
<span class='tline' id='l339' data-llen='7151:7155'>半矣</span>
<span class='tline' id='l340' data-llen='7155:7182'><a onclick="displayPageImage('KR1a0048', 'WYG', '019-19b' );" name="019-19b" class="pb">[019-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7182:7205'>二與四同功而異位其善不同二多譽四多懼近也柔</span>
<span class='tline' id='l342' data-llen='7205:7223'>之為道不利逺者其要无咎其用柔中也</span>
<span class='tline' id='l343' data-llen='7223:7246'>三與五同功而異位三多㓙五多功貴賤之等也其柔</span>
<span class='tline' id='l344' data-llen='7246:7253'>危其剛勝邪</span>
<span class='tline' id='l345' data-llen='7253:7276'>　　易之為書也先觀一卦全體故言原始要終以為</span>
<span class='tline' id='l346' data-llen='7276:7299'>　　質質體也六爻相雜則非體所能盡唯其時與物</span>
<span class='tline' id='l347' data-llen='7299:7323'>　　而已時者冝也物者實也卦有本末本者事之始禍</span>
<span class='tline' id='l348' data-llen='7323:7346'>　　福未定以辭擬之故其初為難知末者事之終禍</span>
<span class='tline' id='l349' data-llen='7346:7373'><a onclick="displayPageImage('KR1a0048', 'WYG', '019-20a' );" name="019-20a" class="pb">[019-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7373:7396'>　　福已分其辭卒成之故其上為易知若夫雜揉剛</span>
<span class='tline' id='l351' data-llen='7396:7419'>　　柔之物撰成一卦之徳而辨其徳與位之當否又</span>
<span class='tline' id='l352' data-llen='7419:7442'>　　非初與上之所能備其唯中爻乎以六爻通言之</span>
<span class='tline' id='l353' data-llen='7442:7465'>　　二三四五皆中爻要中爻之存亡吉㓙固已知其</span>
<span class='tline' id='l354' data-llen='7465:7488'>　　得失之所居何必中爻哉卦之彖辭亦可得其大</span>
<span class='tline' id='l355' data-llen='7488:7511'>　　半而後可以推中爻之義二四皆隂位則以逺近</span>
<span class='tline' id='l356' data-llen='7511:7534'>　　而分三五皆陽位則以貴賤而分陰位宜以柔居</span>
<span class='tline' id='l357' data-llen='7534:7557'>　　之而四多懼者近君也二雖不利逺而多譽者柔</span>
<span class='tline' id='l358' data-llen='7557:7584'><a onclick="displayPageImage('KR1a0048', 'WYG', '019-20b' );" name="019-20b" class="pb">[019-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7584:7607'>　　中故也陽位冝以剛居之而三多㓙者賤而失中</span>
<span class='tline' id='l360' data-llen='7607:7630'>　　也五則柔危而剛勝者貴而得中也多譽多懼多</span>
<span class='tline' id='l361' data-llen='7630:7648'>　　功多㓙未必盡然舉其多者言之耳</span>
<span class='tline' id='l362' data-llen='7648:7671'>易之為書也廣大悉備有天道焉有地道焉有人道焉</span>
<span class='tline' id='l363' data-llen='7671:7691'>兼三才而兩之故六六者非他也三才之道也</span>
<span class='tline' id='l364' data-llen='7691:7714'>道有變動故曰爻爻有等故曰物物相雜故曰文文不</span>
<span class='tline' id='l365' data-llen='7714:7722'>當故吉㓙生焉</span>
<span class='tline' id='l366' data-llen='7722:7745'>　　易之經卦三畫而已下為地中為人上為天是謂</span>
<span class='tline' id='l367' data-llen='7745:7772'><a onclick="displayPageImage('KR1a0048', 'WYG', '019-21a' );" name="019-21a" class="pb">[019-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7772:7795'>　　三才兼三才而兩之則為六爻六者非他天之隂</span>
<span class='tline' id='l369' data-llen='7795:7818'>　　陽地之柔剛人之仁義其道自各有兩而六者亦</span>
<span class='tline' id='l370' data-llen='7818:7841'>　　三才之道道有變動以爻而見爻之上下有等故</span>
<span class='tline' id='l371' data-llen='7841:7864'>　　曰物物之隂陽相雜故曰文文不當則以陽居陰</span>
<span class='tline' id='l372' data-llen='7864:7883'>　　以陰居陽而吉㓙生焉廣大悉備之義</span>
<span class='tline' id='l373' data-llen='7883:7906'>易之興也其當殷之末世周之盛徳邪當文王與紂之</span>
<span class='tline' id='l374' data-llen='7906:7929'>事邪是故其辭危危者使平易者使傾其道甚大百物</span>
<span class='tline' id='l375' data-llen='7929:7948'>不廢懼以終始其要无咎此之謂易之道也</span>
<span class='tline' id='l376' data-llen='7948:7975'><a onclick="displayPageImage('KR1a0048', 'WYG', '019-21b' );" name="019-21b" class="pb">[019-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='7975:7998'>　　上文言易興于中古作于患憂其㫖微矣至此方</span>
<span class='tline' id='l378' data-llen='7998:8021'>　　明言文王及殷紂之事殷紂之世文王不以吾所</span>
<span class='tline' id='l379' data-llen='8021:8044'>　　遭之憂患而忘天下後世之憂患于是演易六爻</span>
<span class='tline' id='l380' data-llen='8044:8067'>　　其辭多危而天下後世之人危其危則至于平易</span>
<span class='tline' id='l381' data-llen='8067:8090'>　　其危則至于傾以至其道甚大百物不廢大槩懼</span>
<span class='tline' id='l382' data-llen='8090:8113'>　　以終始歸于無咎此夫子申其說所以明演易之</span>
<span class='tline' id='l383' data-llen='8113:8119'>　　意也</span>
<span class='tline' id='l384' data-llen='8119:8142'>夫乾天下之至健也徳行恒易以知險夫坤天下之至</span>
<span class='tline' id='l385' data-llen='8142:8169'><a onclick="displayPageImage('KR1a0048', 'WYG', '019-22a' );" name="019-22a" class="pb">[019-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8169:8180'>順也徳行恒簡以知阻</span>
<span class='tline' id='l387' data-llen='8180:8203'>能說諸心能研諸侯之慮定天下之吉㓙成天下之亹</span>
<span class='tline' id='l388' data-llen='8203:8207'>亹者</span>
<span class='tline' id='l389' data-llen='8207:8227'>是故變化云為吉事有祥象事知器占事知來</span>
<span class='tline' id='l390' data-llen='8227:8245'>天地設位聖人成能人謀鬼謀百姓與能</span>
<span class='tline' id='l391' data-llen='8245:8268'>　　此文以知與能二字而發明聖人體乾坤健順之</span>
<span class='tline' id='l392' data-llen='8268:8291'>　　理乾唯至健故德行常易以知險坤唯至順故德</span>
<span class='tline' id='l393' data-llen='8291:8314'>　　行常簡以知阻所知如此故能說心研慮以至定</span>
<span class='tline' id='l394' data-llen='8314:8341'><a onclick="displayPageImage('KR1a0048', 'WYG', '019-22b' );" name="019-22b" class="pb">[019-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8341:8364'>　　吉凶而亹亹無非變化云為之所發見是以聖人</span>
<span class='tline' id='l396' data-llen='8364:8387'>　　體此見祥斯知其吉見象斯知其器見占斯知其</span>
<span class='tline' id='l397' data-llen='8387:8410'>　　來豈無所自而能知者哉天地設位乎两間而聖</span>
<span class='tline' id='l398' data-llen='8410:8433'>　　人有以成天地之能謀之于人而得失無所惑謀</span>
<span class='tline' id='l399' data-llen='8433:8456'>　　之于鬼而吉凶無所隠百姓皆曰此聖人之能而</span>
<span class='tline' id='l400' data-llen='8456:8479'>　　與之無異辭此無他聖人之體乾坤其知能一而</span>
<span class='tline' id='l401' data-llen='8479:8484'>　　已</span>
<span class='tline' id='l402' data-llen='8484:8493'>　　侯之二字衍</span>
<span class='tline' id='l403' data-llen='8493:8520'><a onclick="displayPageImage('KR1a0048', 'WYG', '019-23a' );" name="019-23a" class="pb">[019-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8520:8542'>八卦以象告爻彖以情言剛柔雜居而吉凶可見矣</span>
<span class='tline' id='l405' data-llen='8542:8565'>變動以利言吉凶以情遷是故愛惡相攻而吉凶生逺</span>
<span class='tline' id='l406' data-llen='8565:8588'>近相取而悔吝生情偽相感而利害生凡易之情近而</span>
<span class='tline' id='l407' data-llen='8588:8601'>不相得則㓙或害之悔且吝</span>
<span class='tline' id='l408' data-llen='8601:8624'>　　以卦象爻彖而論吉㓙者吉㓙之不變者也變動</span>
<span class='tline' id='l409' data-llen='8624:8647'>　　以利言吉㓙以情遷者吉㓙之變而不窮者也吉</span>
<span class='tline' id='l410' data-llen='8647:8670'>　　㓙豈自外至者哉愛惡相攻逺近相取情偽相感</span>
<span class='tline' id='l411' data-llen='8670:8693'>　　則言其變動者曰㓙曰吉曰悔與吝曰利與害則</span>
<span class='tline' id='l412' data-llen='8693:8720'><a onclick="displayPageImage('KR1a0048', 'WYG', '019-23b' );" name="019-23b" class="pb">[019-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8720:8743'>　　言其情遷者至其終也于其情之近而不相得者</span>
<span class='tline' id='l414' data-llen='8743:8766'>　　言凶悔吝而不言吉是知吉不可恃而凶悔吝之</span>
<span class='tline' id='l415' data-llen='8766:8774'>　　為可畏也</span>
<span class='tline' id='l416' data-llen='8774:8797'>將叛者其辭慙中心疑者其辭枝吉人之辭寡躁人之</span>
<span class='tline' id='l417' data-llen='8797:8815'>辭多誣善之人其辭游失其守者其辭屈</span>
<span class='tline' id='l418' data-llen='8815:8838'>　　六辭若無與乎易也而夫子詳言于大傳之終者</span>
<span class='tline' id='l419' data-llen='8838:8861'>　　易不外乎人之心而已吾心不正六辭莫辨何足</span>
<span class='tline' id='l420' data-llen='8861:8884'>　　以玩易孟子以知言為飬氣之要乃大易性命之</span>
<span class='tline' id='l421' data-llen='8884:8911'><a onclick="displayPageImage('KR1a0048', 'WYG', '019-24a' );" name="019-24a" class="pb">[019-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='8911:8927'>　　理所以不言易而深于易者也</span>
<span class='tline' id='l423' data-llen='8927:8930'>　</span>
<span class='tline' id='l424' data-llen='8930:8933'>　</span>
<span class='tline' id='l425' data-llen='8933:8936'>　</span>
<span class='tline' id='l426' data-llen='8936:8939'>　</span>
<span class='tline' id='l427' data-llen='8939:8942'>　</span>
<span class='tline' id='l428' data-llen='8942:8945'>　</span>
<span class='tline' id='l429' data-llen='8945:8948'>　</span>
<span class='tline' id='l430' data-llen='8948:8975'><a onclick="displayPageImage('KR1a0048', 'WYG', '019-24b' );" name="019-24b" class="pb">[019-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='8975:8978'>　</span>
<span class='tline' id='l432' data-llen='8978:8981'>　</span>
<span class='tline' id='l433' data-llen='8981:8984'>　</span>
<span class='tline' id='l434' data-llen='8984:8987'>　</span>
<span class='tline' id='l435' data-llen='8987:8990'>　</span>
<span class='tline' id='l436' data-llen='8990:8993'>　</span>
<span class='tline' id='l437' data-llen='8993:8996'>　</span>
<span class='tline' id='l438' data-llen='8996:9006'>　周易總義卷十九</span>
</p>
<p>
</p>
  </div>
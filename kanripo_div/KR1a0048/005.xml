<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0048', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:198'>　周易總義卷五</span>
<span class='tline' id='l10' data-llen='198:218'>　　　　　　　　　　　　宋　易祓　撰</span>
<span class='tline' id='l11' data-llen='218:223'>　上經</span>
<span class='tline' id='l12' data-llen='223:227'>同人</span>
<span class='tline' id='l13' data-llen='227:241'>　　　　乾　上　　離　下</span>
<span class='tline' id='l14' data-llen='241:299'>　　　<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/>　<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/>　<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/>　<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/>　<img height='20' width='20' alt='&amp;KR0306' title='KR0306' src='https://raw.githubusercontent.com/kanripo/KR-Gaiji/master/images/KR0306.png'/>　<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/></span>
<span class='tline' id='l15' data-llen='299:337'>　　　<span class='krp-note'>同于大師乗/郊  克  墉</span>　<span class='krp-note'>伏/戎</span>　<span class='krp-note'>同于同于/宗  門</span></span>
<span class='tline' id='l16' data-llen='337:363'><a onclick="displayPageImage('KR1a0048', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='363:386'>　　同人成卦離下乾上乾天也離火也天道下濟火</span>
<span class='tline' id='l18' data-llen='386:409'>　　性炎上豈苟同耶卦以二五相應為同而初上無</span>
<span class='tline' id='l19' data-llen='409:432'>　　位不相係屬三四介乎上下而反有以為吾之間</span>
<span class='tline' id='l20' data-llen='432:455'>　　是以二雖以柔順為一卦之主同于宗而吝則其</span>
<span class='tline' id='l21' data-llen='455:478'>　　同益狹五雖以剛健為用二之主大師克相遇則</span>
<span class='tline' id='l22' data-llen='478:501'>　　同非自然之素暱于係應固未能大同于物惟其</span>
<span class='tline' id='l23' data-llen='501:524'>　　中正得位物莫能違是以三雖伏戎而不興四雖</span>
<span class='tline' id='l24' data-llen='524:548'>　　乘墉而弗克攻初上亦同于無所適莫之地此𩔖</span>
<span class='tline' id='l25' data-llen='548:574'><a onclick="displayPageImage('KR1a0048', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='574:593'>　　族辨物而非苟同于我者同人之道也</span>
<span class='tline' id='l27' data-llen='593:608'>同人于野亨利渉大川利君子貞</span>
<span class='tline' id='l28' data-llen='608:631'>彖曰同人柔得位得中而應乎乾曰同人同人曰同人</span>
<span class='tline' id='l29' data-llen='631:654'>于野亨利涉大川乾行也文明以健中正而應君子正</span>
<span class='tline' id='l30' data-llen='654:667'>也唯君子為能通天下之志</span>
<span class='tline' id='l31' data-llen='667:690'>　　同人者親也六二以一隂得位得中而應乎乾以</span>
<span class='tline' id='l32' data-llen='690:713'>　　乾徳同乎人故命其卦曰同人至于同人之義則</span>
<span class='tline' id='l33' data-llen='713:736'>　　曰同人于野亨利涉大川利君子貞夫同人于野</span>
<span class='tline' id='l34' data-llen='736:762'><a onclick="displayPageImage('KR1a0048', 'WYG', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='762:785'>　　亨者曠逺之地所同者廣而亨也利涉大川者二</span>
<span class='tline' id='l36' data-llen='785:808'>　　互巽有乗木之象以濟難為利所以為乾行也利</span>
<span class='tline' id='l37' data-llen='808:831'>　　君子之貞者乾體在外離體在内是謂文明以健</span>
<span class='tline' id='l38' data-llen='831:854'>　　二五得位剛柔相濟是謂中正而應然五應二而</span>
<span class='tline' id='l39' data-llen='854:877'>　　三四間之未免有偏係之私以正處之乃君子大</span>
<span class='tline' id='l40' data-llen='877:900'>　　同之道故曰惟君子為能通天下之志蓋志出于</span>
<span class='tline' id='l41' data-llen='900:923'>　　正自然有以親乎人也而不必人之親乎我志同</span>
<span class='tline' id='l42' data-llen='923:939'>　　而道一此在人所以無不同也</span>
<span class='tline' id='l43' data-llen='939:965'><a onclick="displayPageImage('KR1a0048', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='965:982'>象曰天與火同人君子以𩔖族辨物</span>
<span class='tline' id='l45' data-llen='982:1006'>　　天與火非同也而謂之同人者𩔖也凡天下之物</span>
<span class='tline' id='l46' data-llen='1006:1030'>　　紛然萬族以𩔖求之不苟于同而已韓退之論仁</span>
<span class='tline' id='l47' data-llen='1030:1053'>　　謂夷狄禽獸皆人烏可比而同之哉惟不以待禽</span>
<span class='tline' id='l48' data-llen='1053:1076'>　　獸者待人不以待夷狄者待中國繼之以篤近舉</span>
<span class='tline' id='l49' data-llen='1076:1100'>　　逺而後能盡一視同人之道此君子𩔖族辨物所</span>
<span class='tline' id='l50' data-llen='1100:1112'>　　以為不同之同者也</span>
<span class='tline' id='l51' data-llen='1112:1122'>初九同人于門无咎</span>
<span class='tline' id='l52' data-llen='1122:1148'><a onclick="displayPageImage('KR1a0048', 'WYG', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1148:1161'>　象曰出門同人又誰咎也</span>
<span class='tline' id='l54' data-llen='1161:1184'>　　初以陽剛在下體之下而二以隂柔在上為門陽</span>
<span class='tline' id='l55' data-llen='1184:1207'>　　剛可以上行故爻言同人于門而象言出門同人</span>
<span class='tline' id='l56' data-llen='1207:1230'>　　出門而未離于門其同雖狹自是而徃上無係應</span>
<span class='tline' id='l57' data-llen='1230:1242'>　　不私所主是以无咎</span>
<span class='tline' id='l58' data-llen='1242:1251'>六二同人于宗吝</span>
<span class='tline' id='l59' data-llen='1251:1263'>　象曰同人于宗吝道也</span>
<span class='tline' id='l60' data-llen='1263:1286'>　　二為卦主而言同人于宗何也謂係于所應而已</span>
<span class='tline' id='l61' data-llen='1286:1312'><a onclick="displayPageImage('KR1a0048', 'WYG', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1312:1335'>　　以一隂為衆陽所歸而乃暱于係應之私惟同乎</span>
<span class='tline' id='l63' data-llen='1335:1358'>　　五五與二中正而應固有同人之道然克敵而後</span>
<span class='tline' id='l64' data-llen='1358:1375'>　　相遇則未能大同于物亦吝道也</span>
<span class='tline' id='l65' data-llen='1375:1391'>九三伏戎于莽升其髙陵三嵗不興</span>
<span class='tline' id='l66' data-llen='1391:1410'>　象曰伏戎于莽敵剛也三嵗不興安行也</span>
<span class='tline' id='l67' data-llen='1410:1433'>　　三之敵剛者敵五也五與二中正相應而三以陽</span>
<span class='tline' id='l68' data-llen='1433:1456'>　　剛為間乗時竊發以求人之同已故言伏戎于莽</span>
<span class='tline' id='l69' data-llen='1456:1479'>　　葢三互巽為莽離為戈兵在乾下為伏戎近乾為</span>
<span class='tline' id='l70' data-llen='1479:1505'><a onclick="displayPageImage('KR1a0048', 'WYG', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1505:1528'>　　髙陵以其象言之若足以敵五而阻二之應五然</span>
<span class='tline' id='l72' data-llen='1528:1551'>　　求同非義雖剛易撓安可行于世也三為乾數所</span>
<span class='tline' id='l73' data-llen='1551:1562'>　　以言三嵗不興也</span>
<span class='tline' id='l74' data-llen='1562:1573'>九四乗其墉弗克攻吉</span>
<span class='tline' id='l75' data-llen='1573:1593'>　象曰乗其墉義弗克也其吉則困而反則也</span>
<span class='tline' id='l76' data-llen='1593:1616'>　　四以三為墉者保内而捍外也三有墉象而四乘</span>
<span class='tline' id='l77' data-llen='1616:1639'>　　于上亦欲據二以攻五然五與二中正相應其義</span>
<span class='tline' id='l78' data-llen='1639:1662'>　　甚直四豈能以非義干之哉故言弗克攻且四與</span>
<span class='tline' id='l79' data-llen='1662:1688'><a onclick="displayPageImage('KR1a0048', 'WYG', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1688:1711'>　　三皆陽剛之才而三以剛居剛故自憊而不能興</span>
<span class='tline' id='l81' data-llen='1711:1733'>　　四以剛居柔故困而自反以循于則所以吉也</span>
<span class='tline' id='l82' data-llen='1733:1750'>九五同人先號咷而後笑大師克相遇</span>
<span class='tline' id='l83' data-llen='1750:1771'>　象曰同人之先以中直也大師相遇言相克也</span>
<span class='tline' id='l84' data-llen='1771:1794'>　　五與二中正而應其心本同也三四以陽剛介乎</span>
<span class='tline' id='l85' data-llen='1794:1817'>　　其間伏戎乘墉以害我之同而二五始睽然同人</span>
<span class='tline' id='l86' data-llen='1817:1840'>　　之先五自以其中直理勝義壯不得不鋭于克敵</span>
<span class='tline' id='l87' data-llen='1840:1863'>　　以下通乎二故言先號咷而後笑大師克相遇葢</span>
<span class='tline' id='l88' data-llen='1863:1889'><a onclick="displayPageImage('KR1a0048', 'WYG', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1889:1912'>　　二離體為戈兵五以乾剛用之為大師傳曰如二</span>
<span class='tline' id='l90' data-llen='1912:1935'>　　君故曰克方五與二之未相遇而至于用師未免</span>
<span class='tline' id='l91' data-llen='1935:1958'>　　號咷及大師克之而五與二相遇斯謂之笑若是</span>
<span class='tline' id='l92' data-llen='1958:1981'>　　者暱于係應其同固狹而夫子論其義則曰二人</span>
<span class='tline' id='l93' data-llen='1981:2004'>　　同心其利斷金謂能克去二陽之剛而後為同雖</span>
<span class='tline' id='l94' data-llen='2004:2019'>　　非大同于物亦同人之義也</span>
<span class='tline' id='l95' data-llen='2019:2029'>上九同人于郊无悔</span>
<span class='tline' id='l96' data-llen='2029:2042'>　象曰同人于郊志未得也</span>
<span class='tline' id='l97' data-llen='2042:2068'><a onclick="displayPageImage('KR1a0048', 'WYG', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2068:2091'>　　上九言同人于郊者郊在野内卦言同于野則亨</span>
<span class='tline' id='l99' data-llen='2091:2114'>　　爻言同于郊而象乃以為志未得者郊不如野之</span>
<span class='tline' id='l100' data-llen='2114:2137'>　　曠逺乃荒僻無與之地以此求同是以志未得行</span>
<span class='tline' id='l101' data-llen='2137:2153'>　　然而趨乎憂患之外所以无悔</span>
<span class='tline' id='l102' data-llen='2153:2157'>大有</span>
<span class='tline' id='l103' data-llen='2157:2171'>　　　　離　上　　乾　下</span>
<span class='tline' id='l104' data-llen='2171:2229'>　　　<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/>　<img height='20' width='20' alt='&amp;KR0306' title='KR0306' src='https://raw.githubusercontent.com/kanripo/KR-Gaiji/master/images/KR0306.png'/>　<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/>　<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/>　<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/>　<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/></span>
<span class='tline' id='l105' data-llen='2229:2261'>　　　<span class='krp-note'>天/祐</span>　孚　<span class='krp-note'>匪其/彭</span>公　<span class='krp-note'>大/車</span>　<span class='krp-note'>无/交</span></span>
<span class='tline' id='l106' data-llen='2261:2287'><a onclick="displayPageImage('KR1a0048', 'WYG', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2287:2310'>　　大有之成卦乾下離上卦以五陽用事而一隂為</span>
<span class='tline' id='l108' data-llen='2310:2333'>　　之主是謂大有矣夫一隂何以有衆陽之大哉大</span>
<span class='tline' id='l109' data-llen='2333:2356'>　　有之時上下之情必貴乎交初九在下無應雖以</span>
<span class='tline' id='l110' data-llen='2356:2379'>　　无交匪咎若九二言大車以載則大臣有以任天</span>
<span class='tline' id='l111' data-llen='2379:2402'>　　下之重九三言用亨于天子則牧伯有以承天子</span>
<span class='tline' id='l112' data-llen='2402:2425'>　　之寵九四言匪其彭則近臣有以知盛多之戒内</span>
<span class='tline' id='l113' data-llen='2425:2448'>　　外逺近交相修輔是以六五之主柔順在上自然</span>
<span class='tline' id='l114' data-llen='2448:2472'>　　有交如威如之吉至上九𫉬天人之祐助而後足</span>
<span class='tline' id='l115' data-llen='2472:2498'><a onclick="displayPageImage('KR1a0048', 'WYG', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2498:2521'>　　以騐交道之至此曰吉曰利曰无咎曰有攸往而</span>
<span class='tline' id='l117' data-llen='2521:2544'>　　六爻皆無悔吝之辭信乎上下應之所以為大有</span>
<span class='tline' id='l118' data-llen='2544:2549'>　　也</span>
<span class='tline' id='l119' data-llen='2549:2555'>大有元亨</span>
<span class='tline' id='l120' data-llen='2555:2578'>彖曰大有柔得尊位大中而上下應之曰大有其徳剛</span>
<span class='tline' id='l121' data-llen='2578:2594'>健而文明應乎天而時行是以元亨</span>
<span class='tline' id='l122' data-llen='2594:2617'>　　大有有其大者也六十四卦之中惟蠱卦升卦鼎</span>
<span class='tline' id='l123' data-llen='2617:2640'>　　卦大有則繫之曰元亨鼎有吉之辭升有勿恤南</span>
<span class='tline' id='l124' data-llen='2640:2666'><a onclick="displayPageImage('KR1a0048', 'WYG', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2666:2689'>　　征之辭蠱有先甲三日後甲三日之辭而大有則</span>
<span class='tline' id='l126' data-llen='2689:2712'>　　無他辭獨以元亨繫之彖為之釋其義曰柔得尊</span>
<span class='tline' id='l127' data-llen='2712:2735'>　　位大中而上下應之曰大有然蠱升鼎之三卦亦</span>
<span class='tline' id='l128' data-llen='2735:2758'>　　以柔得尊位大中為主何以不獨言元亨之徳三</span>
<span class='tline' id='l129' data-llen='2758:2781'>　　卦下體皆巽無剛健之義故聖人各因卦義而示</span>
<span class='tline' id='l130' data-llen='2781:2804'>　　其戒惟大有二體乾以剛健在下離以文明在上</span>
<span class='tline' id='l131' data-llen='2804:2827'>　　而六五柔中之主得衆陽為之用至于上下皆以</span>
<span class='tline' id='l132' data-llen='2827:2850'>　　陽剛相應之是知剛不能用剛而以柔用剛者乃</span>
<span class='tline' id='l133' data-llen='2850:2876'><a onclick="displayPageImage('KR1a0048', 'WYG', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2876:2899'>　　天道之常應乎天而時行是以元亨其諸異乎蠱</span>
<span class='tline' id='l135' data-llen='2899:2918'>　　升鼎三卦之元亨而獨能有其大者歟</span>
<span class='tline' id='l136' data-llen='2918:2939'>象曰火在天上大有君子以遏惡揚善順天休命</span>
<span class='tline' id='l137' data-llen='2939:2962'>　　夫天上有火者日也君子則體日無私照之義則</span>
<span class='tline' id='l138' data-llen='2962:2985'>　　當彰好惡以順天命故曰天命有徳天討有罪今</span>
<span class='tline' id='l139' data-llen='2985:3008'>　　不言討而言命者遏其惡則使之不至于罪揚其</span>
<span class='tline' id='l140' data-llen='3008:3031'>　　善則使之益進于徳也此所以為天之休命而君</span>
<span class='tline' id='l141' data-llen='3031:3041'>　　子必順之也耳</span>
<span class='tline' id='l142' data-llen='3041:3067'><a onclick="displayPageImage('KR1a0048', 'WYG', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3067:3080'>初九无交害匪咎艱則无咎</span>
<span class='tline' id='l144' data-llen='3080:3093'>　象曰大有初九无交害也</span>
<span class='tline' id='l145' data-llen='3093:3116'>　　蓋衆陽歸五而初居一卦之下去五為最逺而上</span>
<span class='tline' id='l146' data-llen='3116:3139'>　　無正應是无交也在他卦之初爻无交猶可以有</span>
<span class='tline' id='l147' data-llen='3139:3162'>　　為而大有則不然五言厥孚交如而初獨无交故</span>
<span class='tline' id='l148' data-llen='3162:3185'>　　象曰大有初九无交害也然所居之位如此初非</span>
<span class='tline' id='l149' data-llen='3185:3208'>　　其咎苟自以為无咎而有慢易自恕之心則其害</span>
<span class='tline' id='l150' data-llen='3208:3231'>　　有甚于无交豈不艱哉思其艱而敬畏以持之是</span>
<span class='tline' id='l151' data-llen='3231:3257'><a onclick="displayPageImage('KR1a0048', 'WYG', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3257:3270'>　　以无咎也兩咎字異意</span>
<span class='tline' id='l153' data-llen='3270:3283'>九二大車以載有攸往无咎</span>
<span class='tline' id='l154' data-llen='3283:3297'>　象曰大車以載積中不敗也</span>
<span class='tline' id='l155' data-llen='3297:3320'>　　夫二之于五正應也當大有富盛之世六二以一</span>
<span class='tline' id='l156' data-llen='3320:3343'>　　隂為之主正書之所謂遺大投艱于朕身者是也</span>
<span class='tline' id='l157' data-llen='3343:3366'>　　于是時也非大臣任重則何以有濟九二者乾體</span>
<span class='tline' id='l158' data-llen='3366:3389'>　　也居得中位有衆陽為之用故曰大車以載車非</span>
<span class='tline' id='l159' data-llen='3389:3412'>　　乾之象也而乾則為圜者日運不息有輪之象也</span>
<span class='tline' id='l160' data-llen='3412:3438'><a onclick="displayPageImage('KR1a0048', 'WYG', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3438:3461'>　　下承陽為動上承陽為實得中為安其積在中則</span>
<span class='tline' id='l162' data-llen='3461:3484'>　　安而不敗也以是而徃无所不利何咎之有此伊</span>
<span class='tline' id='l163' data-llen='3484:3498'>　　尹所以任天下之重者也</span>
<span class='tline' id='l164' data-llen='3498:3512'>九三公用亨于天子小人弗克</span>
<span class='tline' id='l165' data-llen='3512:3527'>　象曰公用亨于天子小人害也</span>
<span class='tline' id='l166' data-llen='3527:3550'>　　左氏傳卜偃以亨為享陸氏釋文及諸家皆作享</span>
<span class='tline' id='l167' data-llen='3550:3573'>　　獻之義朱文公曰古者亨通之享享獻之享烹餁</span>
<span class='tline' id='l168' data-llen='3573:3587'>　　之烹皆作亨此當讀作享</span>
<span class='tline' id='l169' data-llen='3587:3614'><a onclick="displayPageImage('KR1a0048', 'WYG', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3614:3637'>　　三居下卦之上當大有之世九命為伯之上公也</span>
<span class='tline' id='l171' data-llen='3637:3660'>　　權重勢盛而陽剛不中豈君子之常者哉惟上應</span>
<span class='tline' id='l172' data-llen='3660:3683'>　　六五之厥孚交如是以用享于天子而足以當此</span>
<span class='tline' id='l173' data-llen='3683:3706'>　　廟享之禮若小人恃其陽剛之過反以為害是以</span>
<span class='tline' id='l174' data-llen='3706:3729'>　　弗克易以大有諸爻不言凶咎而猶著小人之戒</span>
<span class='tline' id='l175' data-llen='3729:3743'>　　抑小人者所以愛君子也</span>
<span class='tline' id='l176' data-llen='3743:3752'>九四匪其彭无咎</span>
<span class='tline' id='l177' data-llen='3752:3766'>　象曰匪其彭无咎明辨晳也</span>
<span class='tline' id='l178' data-llen='3766:3793'><a onclick="displayPageImage('KR1a0048', 'WYG', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3793:3816'>　　四近君位非九三比三之陽剛或過不能無小人</span>
<span class='tline' id='l180' data-llen='3816:3839'>　　害之戒四隂位以九居之而陽不至過于剛故言</span>
<span class='tline' id='l181' data-llen='3839:3862'>　　匪其彭詩言出車彭彭駟騵彭彭百兩彭彭行人</span>
<span class='tline' id='l182' data-llen='3862:3885'>　　彭彭皆盛多之貌也匪其彭則不以盛多自滿而</span>
<span class='tline' id='l183' data-llen='3885:3908'>　　象言明辨晳者晳白也四本離明之體互兑口為</span>
<span class='tline' id='l184' data-llen='3908:3931'>　　辨即明且辨而灼見盛衰消長之理曉然甚白此</span>
<span class='tline' id='l185' data-llen='3931:3943'>　　所以為无咎者此也</span>
<span class='tline' id='l186' data-llen='3943:3954'>六五厥孚交如威如吉</span>
<span class='tline' id='l187' data-llen='3954:3981'><a onclick="displayPageImage('KR1a0048', 'WYG', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3981:4004'>　象曰厥孚交如信以發志也威如之吉易而无備也</span>
<span class='tline' id='l189' data-llen='4004:4027'>　　孚信也五以至信發上下之志故曰厥孚交如然</span>
<span class='tline' id='l190' data-llen='4027:4050'>　　以一隂統五陽何以謂之威家人言威如亦以有</span>
<span class='tline' id='l191' data-llen='4050:4073'>　　孚而吉苟無交孚之素而區區焉設闗鍵以為之</span>
<span class='tline' id='l192' data-llen='4073:4096'>　　備則亦不勝其備矣惟六五柔順在上虚中待人</span>
<span class='tline' id='l193' data-llen='4096:4119'>　　上下五陽厥孚交如是以君道尊嚴自有徳威惟</span>
<span class='tline' id='l194' data-llen='4119:4138'>　　畏之理易而无備所以言威如之吉也</span>
<span class='tline' id='l195' data-llen='4138:4150'>上九自天祐之吉无不利</span>
<span class='tline' id='l196' data-llen='4150:4177'><a onclick="displayPageImage('KR1a0048', 'WYG', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4177:4190'>　象曰大有上吉自天祐也</span>
<span class='tline' id='l198' data-llen='4190:4213'>　　上九初不言所以致吉之道而夫子于大傳發明</span>
<span class='tline' id='l199' data-llen='4213:4236'>　　之曰祐者助也天之所助者順也人之所助者信</span>
<span class='tline' id='l200' data-llen='4236:4259'>　　也履信思乎順又以尚賢也説者其失在于泥爻</span>
<span class='tline' id='l201' data-llen='4259:4282'>　　求義故以此三者歸之上九詳味其㫖實指六五</span>
<span class='tline' id='l202' data-llen='4282:4305'>　　葢五以柔承上則為天之所助之順以虚受下則</span>
<span class='tline' id='l203' data-llen='4305:4328'>　　為人之所助之信應九二而陽剛上行則為尚賢</span>
<span class='tline' id='l204' data-llen='4328:4351'>　　備是三者此六五所以能有其大矣然不係之六</span>
<span class='tline' id='l205' data-llen='4351:4378'><a onclick="displayPageImage('KR1a0048', 'WYG', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4378:4401'>　　五何也五為成卦之主上其終也吉无不利必于</span>
<span class='tline' id='l207' data-llen='4401:4415'>　　終而後騐故曰大有上吉</span>
<span class='tline' id='l208' data-llen='4415:4418'>謙</span>
<span class='tline' id='l209' data-llen='4418:4432'>　　　　坤　上　　艮　下</span>
<span class='tline' id='l210' data-llen='4432:4490'>　　　<img height='20' width='20' alt='&amp;KR0306' title='KR0306' src='https://raw.githubusercontent.com/kanripo/KR-Gaiji/master/images/KR0306.png'/>　<img height='20' width='20' alt='&amp;KR0306' title='KR0306' src='https://raw.githubusercontent.com/kanripo/KR-Gaiji/master/images/KR0306.png'/>　<img height='20' width='20' alt='&amp;KR0306' title='KR0306' src='https://raw.githubusercontent.com/kanripo/KR-Gaiji/master/images/KR0306.png'/>　<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/>　<img height='20' width='20' alt='&amp;KR0306' title='KR0306' src='https://raw.githubusercontent.com/kanripo/KR-Gaiji/master/images/KR0306.png'/>　<img height='20' width='20' alt='&amp;KR0306' title='KR0306' src='https://raw.githubusercontent.com/kanripo/KR-Gaiji/master/images/KR0306.png'/></span>
<span class='tline' id='l211' data-llen='4490:4529'>　　　<span class='krp-note'>征邑侵/國  伐</span>　<span class='krp-note'>撝/謙</span>　<span class='krp-note'>勞/謙</span>　<span class='krp-note'>鳴/謙</span>　<span class='krp-note'>謙/謙</span></span>
<span class='tline' id='l212' data-llen='4529:4552'>　　謙之成卦艮下坤上以二體論之實主九三一爻</span>
<span class='tline' id='l213' data-llen='4552:4575'>　　爻言君子勞謙雖不専主用師而五上皆以用師</span>
<span class='tline' id='l214' data-llen='4575:4602'><a onclick="displayPageImage('KR1a0048', 'WYG', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4602:4625'>　　成功故聖人假用師有勞之説以發明君子處謙</span>
<span class='tline' id='l216' data-llen='4625:4648'>　　之道下三爻艮體艮以止為義止而不用所以皆</span>
<span class='tline' id='l217' data-llen='4648:4671'>　　言吉也上三爻坤體坤以順為義順而后用所以</span>
<span class='tline' id='l218' data-llen='4671:4694'>　　皆言利也然自撝謙而至于用侵伐征邑國豈上</span>
<span class='tline' id='l219' data-llen='4694:4717'>　　卦之隂柔所能濟者哉惟九三以勞謙處之而五</span>
<span class='tline' id='l220' data-llen='4717:4740'>　　隂皆從亦猶師之五隂一陽而二有在師中吉之</span>
<span class='tline' id='l221' data-llen='4740:4763'>　　義用師猶以謙為利則君子處謙之道宜乎其終</span>
<span class='tline' id='l222' data-llen='4763:4771'>　　吉之理也</span>
<span class='tline' id='l223' data-llen='4771:4798'><a onclick="displayPageImage('KR1a0048', 'WYG', '005-13a' );" name="005-13a" class="pb">[005-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4798:4806'>謙亨君子有終</span>
<span class='tline' id='l225' data-llen='4806:4829'>彖曰謙亨天道下濟而光明地道卑而上行天道虧盈</span>
<span class='tline' id='l226' data-llen='4829:4852'>而益謙地道變盈而流謙鬼神害盈而福謙人道惡盈</span>
<span class='tline' id='l227' data-llen='4852:4871'>而好謙謙尊而光卑而不可踰君子之終也</span>
<span class='tline' id='l228' data-llen='4871:4894'>　　謙亨者有亨之道也卦本剥體上九降三則為天</span>
<span class='tline' id='l229' data-llen='4894:4917'>　　道下濟而光明六三升上則為地道卑而上行天</span>
<span class='tline' id='l230' data-llen='4917:4940'>　　地以謙而上下皆通是以天地神人莫不皆以謙</span>
<span class='tline' id='l231' data-llen='4940:4963'>　　為亨以盈為戒也其曰虧曰益曰變曰流曰害曰</span>
<span class='tline' id='l232' data-llen='4963:4990'><a onclick="displayPageImage('KR1a0048', 'WYG', '005-13b' );" name="005-13b" class="pb">[005-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4990:5013'>　　福曰惡曰好八者相反而不相為用君子其何以</span>
<span class='tline' id='l234' data-llen='5013:5036'>　　保其終哉蓋君子有終則于此有决擇焉知天道</span>
<span class='tline' id='l235' data-llen='5036:5059'>　　下濟而光明是以謙尊而光知地道卑而上行是</span>
<span class='tline' id='l236' data-llen='5059:5082'>　　以卑而不可踰君子安處乎謙如天地常久而不</span>
<span class='tline' id='l237' data-llen='5082:5096'>　　變此君子所以為有終也</span>
<span class='tline' id='l238' data-llen='5096:5116'>象曰地中有山謙君子以裒多益寡稱物平施</span>
<span class='tline' id='l239' data-llen='5116:5139'>　　地中有山而山附于地以謙裁物之義也君子體</span>
<span class='tline' id='l240' data-llen='5139:5163'>　　此裒其多者則如虧惡之𩔖益其寡者則如益好</span>
<span class='tline' id='l241' data-llen='5163:5190'><a onclick="displayPageImage('KR1a0048', 'WYG', '005-14a' );" name="005-14a" class="pb">[005-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5190:5214'>　　之𩔖非謂奪彼以予此也稱物而施惟其平而已</span>
<span class='tline' id='l243' data-llen='5214:5224'>　　此君子之謙也</span>
<span class='tline' id='l244' data-llen='5224:5237'>初九謙謙君子用涉大川吉</span>
<span class='tline' id='l245' data-llen='5237:5251'>　象曰謙謙君子卑以自牧也</span>
<span class='tline' id='l246' data-llen='5251:5274'>　　三謙之主者也二下之而初又下之且居艮止之</span>
<span class='tline' id='l247' data-llen='5274:5297'>　　下謙而又謙者故于初爻曰謙謙君子卑以自牧</span>
<span class='tline' id='l248' data-llen='5297:5320'>　　者牧養也君子惟能自卑以養其徳是以勇于自</span>
<span class='tline' id='l249' data-llen='5320:5343'>　　勝而不勇于勝物不動則已動則無難之不可濟</span>
<span class='tline' id='l250' data-llen='5343:5370'><a onclick="displayPageImage('KR1a0048', 'WYG', '005-14b' );" name="005-14b" class="pb">[005-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5370:5393'>　　故曰用涉大川三爻互坎坎為大川而初居其前</span>
<span class='tline' id='l252' data-llen='5393:5416'>　　故用涉焉易中皆言利涉而此獨言用涉者卑以</span>
<span class='tline' id='l253' data-llen='5416:5439'>　　自養是以不用為用而終至于不可勝用所以吉</span>
<span class='tline' id='l254' data-llen='5439:5444'>　　也</span>
<span class='tline' id='l255' data-llen='5444:5452'>六二鳴謙貞吉</span>
<span class='tline' id='l256' data-llen='5452:5465'>　象曰鳴謙貞吉中心得也</span>
<span class='tline' id='l257' data-llen='5465:5488'>　　易中以隂求陽而相與倡和者皆寄之于鳴在豫</span>
<span class='tline' id='l258' data-llen='5488:5511'>　　之時四不正而初求之故以先鳴為凶在謙之時</span>
<span class='tline' id='l259' data-llen='5511:5538'><a onclick="displayPageImage('KR1a0048', 'WYG', '005-15a' );" name="005-15a" class="pb">[005-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5538:5561'>　　三有終而二求之故以先鳴為吉然二與上之鳴</span>
<span class='tline' id='l261' data-llen='5561:5584'>　　謙一也上已謙之極與三雖正應而未能遂其謙</span>
<span class='tline' id='l262' data-llen='5584:5607'>　　之志故曰志未得也二居謙之下與三雖非正應</span>
<span class='tline' id='l263' data-llen='5607:5630'>　　而能遂其謙之志故曰中心得也所謂中心得者</span>
<span class='tline' id='l264' data-llen='5630:5653'>　　與三之陽剛相比而相得于中心之正所以貞吉</span>
<span class='tline' id='l265' data-llen='5653:5664'>九三勞謙君子有終吉</span>
<span class='tline' id='l266' data-llen='5664:5677'>　象曰勞謙君子萬民服也</span>
<span class='tline' id='l267' data-llen='5677:5700'>　　謙以三為卦主陽剛得位而五隂從之如師之五</span>
<span class='tline' id='l268' data-llen='5700:5727'><a onclick="displayPageImage('KR1a0048', 'WYG', '005-15b' );" name="005-15b" class="pb">[005-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5727:5750'>　　隂一陽而九二在坎體之中有在師中吉之義三</span>
<span class='tline' id='l270' data-llen='5750:5773'>　　亦互坎之中位坎者勞卦也艮止之性不伐其勞</span>
<span class='tline' id='l271' data-llen='5773:5796'>　　故曰勞謙古之人惟伊吕足以當之也後世如韓</span>
<span class='tline' id='l272' data-llen='5796:5819'>　　彭且不免焉勞而能謙實難其人象以為萬民服</span>
<span class='tline' id='l273' data-llen='5819:5842'>　　者六五以陰柔居尊位而人有不服者未免用侵</span>
<span class='tline' id='l274' data-llen='5842:5865'>　　伐而九三實任征不服之責惟九三之勞謙君子</span>
<span class='tline' id='l275' data-llen='5865:5888'>　　以已下人而人亦下已不待侵伐而萬民自服所</span>
<span class='tline' id='l276' data-llen='5888:5911'>　　以終六五之事故言有終卦言君子有終而爻言</span>
<span class='tline' id='l277' data-llen='5911:5938'><a onclick="displayPageImage('KR1a0048', 'WYG', '005-16a' );" name="005-16a" class="pb">[005-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5938:5954'>　　君子有終吉盡保終之道者也</span>
<span class='tline' id='l279' data-llen='5954:5963'>六四无不利撝謙</span>
<span class='tline' id='l280' data-llen='5963:5977'>　象曰无不利撝謙不違則也</span>
<span class='tline' id='l281' data-llen='5977:6000'>　　四當謙之世任時之責者也何以知之三為勞謙</span>
<span class='tline' id='l282' data-llen='6000:6023'>　　之臣五為謙順之君而四周旋乎其間適當其用</span>
<span class='tline' id='l283' data-llen='6023:6046'>　　乃大臣之位故有撝象撝有指撝之義使其接三</span>
<span class='tline' id='l284' data-llen='6046:6069'>　　不用其謙則必有防攻之私使其承五不用其謙</span>
<span class='tline' id='l285' data-llen='6069:6092'>　　則必有逼上之嫌惟四以撝謙為用是以上下左</span>
<span class='tline' id='l286' data-llen='6092:6119'><a onclick="displayPageImage('KR1a0048', 'WYG', '005-16b' );" name="005-16b" class="pb">[005-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6119:6142'>　　右惟我所鄉而不違乎則則古之人有行之者周</span>
<span class='tline' id='l288' data-llen='6142:6165'>　　公是也以卑巽處勞臣之上以恭畏處近君之地</span>
<span class='tline' id='l289' data-llen='6165:6183'>　　有所不用用則无不利盛徳之至也</span>
<span class='tline' id='l290' data-llen='6183:6199'>六五不富以其隣利用侵伐无不利</span>
<span class='tline' id='l291' data-llen='6199:6212'>　象曰利用侵伐征不服也</span>
<span class='tline' id='l292' data-llen='6212:6235'>　　謙卦之六爻惟五獨不言謙者謙非征伐之事也</span>
<span class='tline' id='l293' data-llen='6235:6258'>　　五以隂柔居尊位天下或有未服者不得已而用</span>
<span class='tline' id='l294' data-llen='6258:6281'>　　侵伐焉故言不富以其隣或謂隣為四與上然四</span>
<span class='tline' id='l295' data-llen='6281:6308'><a onclick="displayPageImage('KR1a0048', 'WYG', '005-17a' );" name="005-17a" class="pb">[005-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6308:6331'>　　上坤體隂柔非富何取乎隣之義是必九三任行</span>
<span class='tline' id='l297' data-llen='6331:6354'>　　師之責所以利用侵伐蓋侵伐之事隂柔不富者</span>
<span class='tline' id='l298' data-llen='6354:6377'>　　不克以有濟耳必資陽剛以用之惟三之陽剛勞</span>
<span class='tline' id='l299' data-llen='6377:6400'>　　而能謙素有以服乎人以此征不服則天下无不</span>
<span class='tline' id='l300' data-llen='6400:6423'>　　服是以用之无不利非謂謙之利侵伐也用于侵</span>
<span class='tline' id='l301' data-llen='6423:6437'>　　伐无不利則其他可知也</span>
<span class='tline' id='l302' data-llen='6437:6450'>上六鳴謙利用行師征邑國</span>
<span class='tline' id='l303' data-llen='6450:6469'>　象曰鳴謙志未得也可用行師征邑國也</span>
<span class='tline' id='l304' data-llen='6469:6496'><a onclick="displayPageImage('KR1a0048', 'WYG', '005-17b' );" name="005-17b" class="pb">[005-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6496:6519'>　　上與二皆有求于三者也故皆曰鳴謙夫二以鳴</span>
<span class='tline' id='l306' data-llen='6519:6542'>　　而得中中心得也上雖鳴而不以行師為得志志</span>
<span class='tline' id='l307' data-llen='6542:6565'>　　未得也蓋五之侵伐非謙者之事至上六則曰利</span>
<span class='tline' id='l308' data-llen='6565:6588'>　　用行師征邑國是乃已之私屬先以自治而已凢</span>
<span class='tline' id='l309' data-llen='6588:6611'>　　天下惟自治而後可以治人舜之命禹征苗固利</span>
<span class='tline' id='l310' data-llen='6611:6634'>　　于行師矣至益贊禹乃曰滿招損謙受益謙與滿</span>
<span class='tline' id='l311' data-llen='6634:6657'>　　為對苟以行師為得志則即為自滿而害謙之體</span>
<span class='tline' id='l312' data-llen='6657:6680'>　　舜為之誕敷文徳即征邑國之義利用者以三之</span>
<span class='tline' id='l313' data-llen='6680:6707'><a onclick="displayPageImage('KR1a0048', 'WYG', '005-18a' );" name="005-18a" class="pb">[005-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6707:6721'>　　勞而不伐故利于用之也</span>
<span class='tline' id='l315' data-llen='6721:6724'>豫</span>
<span class='tline' id='l316' data-llen='6724:6738'>　　　　震　上　　坤　下</span>
<span class='tline' id='l317' data-llen='6738:6796'>　　　<img height='20' width='20' alt='&amp;KR0306' title='KR0306' src='https://raw.githubusercontent.com/kanripo/KR-Gaiji/master/images/KR0306.png'/>　<img height='20' width='20' alt='&amp;KR0306' title='KR0306' src='https://raw.githubusercontent.com/kanripo/KR-Gaiji/master/images/KR0306.png'/>　<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/>　<img height='20' width='20' alt='&amp;KR0306' title='KR0306' src='https://raw.githubusercontent.com/kanripo/KR-Gaiji/master/images/KR0306.png'/>　<img height='20' width='20' alt='&amp;KR0306' title='KR0306' src='https://raw.githubusercontent.com/kanripo/KR-Gaiji/master/images/KR0306.png'/>　<img height='20' width='20' alt='&amp;KR0306' title='KR0306' src='https://raw.githubusercontent.com/kanripo/KR-Gaiji/master/images/KR0306.png'/></span>
<span class='tline' id='l318' data-llen='6796:6836'>　　　<span class='krp-note'>冥/豫</span>　<span class='krp-note'>貞/疾</span>　<span class='krp-note'>由/豫</span>　<span class='krp-note'>盱/豫</span>　<span class='krp-note'>貞/吉</span>　<span class='krp-note'>鳴/豫</span></span>
<span class='tline' id='l319' data-llen='6836:6859'>　　豫之成卦震以動而在上坤以順而在下以順而</span>
<span class='tline' id='l320' data-llen='6859:6882'>　　動故卦彖極言其義至爻辭則六二貞吉之外諸</span>
<span class='tline' id='l321' data-llen='6882:6905'>　　爻皆不言吉者何也葢豫以九四為卦主而四以</span>
<span class='tline' id='l322' data-llen='6905:6932'><a onclick="displayPageImage('KR1a0048', 'WYG', '005-18b' );" name="005-18b" class="pb">[005-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6932:6955'>　　陽剛之臣事六五柔弱之君至誠不孚或至于不</span>
<span class='tline' id='l324' data-llen='6955:6978'>　　正蓋初為鳴豫三為盱豫上為㝠豫皆不足以語</span>
<span class='tline' id='l325' data-llen='6978:7001'>　　君臣之義也惟六二柔中得位介然自守上比于</span>
<span class='tline' id='l326' data-llen='7001:7024'>　　三而其交不諂下比于初而其交不瀆堅守至正</span>
<span class='tline' id='l327' data-llen='7024:7047'>　　毅然不撓是以五雖隂柔而其位終不失乎五四</span>
<span class='tline' id='l328' data-llen='7047:7070'>　　雖陽剛而其位終不越乎四至此而後知君臣大</span>
<span class='tline' id='l329' data-llen='7070:7093'>　　分截截乎如天地之不可易夫聖人于豫之順動</span>
<span class='tline' id='l330' data-llen='7093:7110'>　　所以扶持人極者至嚴至切也矣</span>
<span class='tline' id='l331' data-llen='7110:7137'><a onclick="displayPageImage('KR1a0048', 'WYG', '005-19a' );" name="005-19a" class="pb">[005-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7137:7145'>豫利建侯行師</span>
<span class='tline' id='l333' data-llen='7145:7168'>彖曰豫剛應而志行順以動豫豫順以動故天地如之</span>
<span class='tline' id='l334' data-llen='7168:7191'>而況建侯行師乎天地以順動故日月不過而四時不</span>
<span class='tline' id='l335' data-llen='7191:7213'>忒聖人以順動則刑罰清而民服豫之時義大矣哉</span>
<span class='tline' id='l336' data-llen='7213:7236'>　　豫與屯二卦皆以建侯為利者何也夫屯難之世</span>
<span class='tline' id='l337' data-llen='7236:7259'>　　撥亂而反之正故言利建侯若豫之順動而天下</span>
<span class='tline' id='l338' data-llen='7259:7282'>　　從之不特利建侯又利行師古之人惟湯武為然</span>
<span class='tline' id='l339' data-llen='7282:7305'>　　也故卦彖發明之謂剛應而志行順以動豫豫順</span>
<span class='tline' id='l340' data-llen='7305:7332'><a onclick="displayPageImage('KR1a0048', 'WYG', '005-19b' );" name="005-19b" class="pb">[005-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7332:7355'>　　以動若専指九四然天地以順動故日月不過而</span>
<span class='tline' id='l342' data-llen='7355:7378'>　　四時不忒聖人以順動則刑罰清而民服兹豈九</span>
<span class='tline' id='l343' data-llen='7378:7401'>　　四之事哉是以卦彖之辭與爻象相反者謂不知</span>
<span class='tline' id='l344' data-llen='7401:7424'>　　其大義而妄襲湯武之迹者大亂之道也至所謂</span>
<span class='tline' id='l345' data-llen='7424:7447'>　　時義之大惟天吏則可以行之宜乎六爻及象之</span>
<span class='tline' id='l346' data-llen='7447:7462'>　　辭所以諄諄然嚴為之戒也</span>
<span class='tline' id='l347' data-llen='7462:7485'>象曰雷出地奮豫先王以作樂崇徳殷薦之上帝以配</span>
<span class='tline' id='l348' data-llen='7485:7489'>祖考</span>
<span class='tline' id='l349' data-llen='7489:7516'><a onclick="displayPageImage('KR1a0048', 'WYG', '005-20a' );" name="005-20a" class="pb">[005-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7516:7539'>　　樂者雷之象也雷在地中復則一陽濳動以起黄</span>
<span class='tline' id='l351' data-llen='7539:7562'>　　鐘之律至雷出地奮豫而後樂生焉豫之建侯行</span>
<span class='tline' id='l352' data-llen='7562:7585'>　　師以征伐成功至功成作樂則不言功而言徳矣</span>
<span class='tline' id='l353' data-llen='7585:7608'>　　殷者盛也先王以作樂崇徳殷薦之上帝以配祖</span>
<span class='tline' id='l354' data-llen='7608:7631'>　　考所以美盛徳之形容以告其成功于神明者也</span>
<span class='tline' id='l355' data-llen='7631:7638'>初六鳴豫凶</span>
<span class='tline' id='l356' data-llen='7638:7651'>　象曰初六鳴豫志窮凶也</span>
<span class='tline' id='l357' data-llen='7651:7674'>　　豫之初六與九四為正應鳴而相感固其宜也而</span>
<span class='tline' id='l358' data-llen='7674:7701'><a onclick="displayPageImage('KR1a0048', 'WYG', '005-20b' );" name="005-20b" class="pb">[005-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7701:7724'>　　爻辭言凶者四以一陽居震體之下其象為雷為</span>
<span class='tline' id='l360' data-llen='7724:7747'>　　鳴欲以大鳴于時乃不中不正剛以陵上而初應</span>
<span class='tline' id='l361' data-llen='7747:7770'>　　之于下初亦隂柔失位跼蹐不伸至于自鳴其志</span>
<span class='tline' id='l362' data-llen='7770:7793'>　　既窮適以自禍故爻辭斥言其為初六鳴豫者甚</span>
<span class='tline' id='l363' data-llen='7793:7806'>　　惡其以志窮而取凶也</span>
<span class='tline' id='l364' data-llen='7806:7818'>六二介于石不終日貞吉</span>
<span class='tline' id='l365' data-llen='7818:7832'>　象曰不終日貞吉以中正也</span>
<span class='tline' id='l366' data-llen='7832:7855'>　　六二豫之君子也四以陽剛陵上諸爻皆不知為</span>
<span class='tline' id='l367' data-llen='7855:7882'><a onclick="displayPageImage('KR1a0048', 'WYG', '005-21a' );" name="005-21a" class="pb">[005-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7882:7905'>　　臣大義而初與三為尤甚獨此爻居中得正雖與</span>
<span class='tline' id='l369' data-llen='7905:7928'>　　五不相應而屹然在下有介石之象二互三四艮</span>
<span class='tline' id='l370' data-llen='7928:7951'>　　體為石介于石者言其堅不可撓定而能應不俟</span>
<span class='tline' id='l371' data-llen='7951:7974'>　　終日而灼見萬事之幾微大傳云知幾其神乎復</span>
<span class='tline' id='l372' data-llen='7974:7997'>　　以上交不諂下交不瀆繼之上交謂三下交謂初</span>
<span class='tline' id='l373' data-llen='7997:8020'>　　初與三皆不可與之交能以守貞而吉此節義所</span>
<span class='tline' id='l374' data-llen='8020:8032'>　　以為天下之大閑也</span>
<span class='tline' id='l375' data-llen='8032:8042'>六三盱豫悔遲有悔</span>
<span class='tline' id='l376' data-llen='8042:8069'><a onclick="displayPageImage('KR1a0048', 'WYG', '005-21b' );" name="005-21b" class="pb">[005-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8069:8082'>　象曰盱豫有悔位不當也</span>
<span class='tline' id='l378' data-llen='8082:8105'>　　六三與初爻同志而異位者也初以隂柔在下求</span>
<span class='tline' id='l379' data-llen='8105:8128'>　　豫于四而其位不能以自達故至于狂妄自鳴三</span>
<span class='tline' id='l380' data-llen='8128:8151'>　　亦隂柔上此于四位非中正是謂不當而乃上視</span>
<span class='tline' id='l381' data-llen='8151:8174'>　　以求豫故曰盱豫旴者上視之貌也盱視致悔悔</span>
<span class='tline' id='l382' data-llen='8174:8197'>　　猶可趨于善以速改為貴若遲而不决乃終有悔</span>
<span class='tline' id='l383' data-llen='8197:8220'>　　三之悔固異乎初之凶然小人之情果于從亂直</span>
<span class='tline' id='l384' data-llen='8220:8232'>　　五十步與百步者耳</span>
<span class='tline' id='l385' data-llen='8232:8259'><a onclick="displayPageImage('KR1a0048', 'WYG', '005-22a' );" name="005-22a" class="pb">[005-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8259:8273'>九四由豫大有得勿疑朋盍簪</span>
<span class='tline' id='l387' data-llen='8273:8287'>　象曰由豫大有得志大行也</span>
<span class='tline' id='l388' data-llen='8287:8310'>　　九四居大臣之位以一陽主五隂者也而他爻不</span>
<span class='tline' id='l389' data-llen='8310:8333'>　　能分其權天下之豫由之故曰由豫觀六五之貞</span>
<span class='tline' id='l390' data-llen='8333:8356'>　　疾則九四實以陽剛陵其上而爻辭無所貶者戒</span>
<span class='tline' id='l391' data-llen='8356:8379'>　　之之切故望之之深也蓋四當多懼之地上承柔</span>
<span class='tline' id='l392' data-llen='8379:8402'>　　弱之主爻以為大有得而象以為志大行豈非其</span>
<span class='tline' id='l393' data-llen='8402:8425'>　　志之足以有為者乎當是之時惟天下之至誠為</span>
<span class='tline' id='l394' data-llen='8425:8452'><a onclick="displayPageImage('KR1a0048', 'WYG', '005-22b' );" name="005-22b" class="pb">[005-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8452:8475'>　　能通故曰勿疑朋盍簪夫簪者所以聚髮之物也</span>
<span class='tline' id='l396' data-llen='8475:8498'>　　盍簪者所以得衆朋之助也五隂非朋也而謂之</span>
<span class='tline' id='l397' data-llen='8498:8521'>　　朋者至誠無間則五隂之從陽者亦以朋而至周</span>
<span class='tline' id='l398' data-llen='8521:8544'>　　公當四國流言之後赤舄几几百官總已以聼民</span>
<span class='tline' id='l399' data-llen='8544:8567'>　　獻十夫予翼正勿疑朋盍簪之証不然則齊桓晉</span>
<span class='tline' id='l400' data-llen='8567:8590'>　　文已為三王之罪人況其下焉者乎是以聖人有</span>
<span class='tline' id='l401' data-llen='8590:8613'>　　憂焉故于諸爻之辭則戒之于九四爻之辭則望</span>
<span class='tline' id='l402' data-llen='8613:8632'>　　之所以發明君臣之大分猶惓惓然也</span>
<span class='tline' id='l403' data-llen='8632:8659'><a onclick="displayPageImage('KR1a0048', 'WYG', '005-23a' );" name="005-23a" class="pb">[005-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8659:8668'>六五貞疾恒不死</span>
<span class='tline' id='l405' data-llen='8668:8687'>　象曰六五貞疾乘剛也恒不死中未亡也</span>
<span class='tline' id='l406' data-llen='8687:8710'>　　五以隂柔居尊位貞也乘剛于下為四所制疾也</span>
<span class='tline' id='l407' data-llen='8710:8733'>　　四以剛陵上則五雖貞而不克以自振故曰貞疾</span>
<span class='tline' id='l408' data-llen='8733:8756'>　　五互坎為心疾故有是象當豫之時四雖剛而其</span>
<span class='tline' id='l409' data-llen='8756:8779'>　　位終不越乎四五雖柔而其位終不失乎五蓋五</span>
<span class='tline' id='l410' data-llen='8779:8802'>　　以守中其中未亡是以貞疾恒不死也君臣大分</span>
<span class='tline' id='l411' data-llen='8802:8815'>　　斷斷乎其不可亂者矣</span>
<span class='tline' id='l412' data-llen='8815:8842'><a onclick="displayPageImage('KR1a0048', 'WYG', '005-23b' );" name="005-23b" class="pb">[005-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8842:8853'>上九㝠豫成有渝无咎</span>
<span class='tline' id='l414' data-llen='8853:8866'>　象曰㝠豫在上何可長也</span>
<span class='tline' id='l415' data-llen='8866:8889'>　　上當豫之極而昏于君臣之大分㝠行而莫知所</span>
<span class='tline' id='l416' data-llen='8889:8912'>　　向者也故曰㝠豫其㝠已成何可長乎是當速渝</span>
<span class='tline' id='l417' data-llen='8912:8935'>　　焉渝者變也既成㝠豫能變為善雖不能如二之</span>
<span class='tline' id='l418' data-llen='8935:8958'>　　貞吉亦不至初之凶與三之悔故言无咎无咎者</span>
<span class='tline' id='l419' data-llen='8958:8968'>　　言其善補過也</span>
<span class='tline' id='l420' data-llen='8968:8977'>　周易總義卷五</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0048', 'WYG', '018-1a' );" name="018-1a" class="pb">[018-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:200'>　周易總義卷十八</span>
<span class='tline' id='l10' data-llen='200:220'>　　　　　　　　　　　　宋　易祓　撰</span>
<span class='tline' id='l11' data-llen='220:225'>　下經</span>
<span class='tline' id='l12' data-llen='225:230'>繫辭上</span>
<span class='tline' id='l13' data-llen='230:254'>天尊地卑乾坤定矣卑髙以陳貴賤位矣動靜有常剛柔</span>
<span class='tline' id='l14' data-llen='254:277'>斷矣方以類聚物以羣分吉㓙生矣在天成象在地成</span>
<span class='tline' id='l15' data-llen='277:284'>形變化見矣</span>
<span class='tline' id='l16' data-llen='284:310'><a onclick="displayPageImage('KR1a0048', 'WYG', '018-1b' );" name="018-1b" class="pb">[018-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='310:322'>是故剛柔相摩八卦相盪</span>
<span class='tline' id='l18' data-llen='322:342'>鼓之以雷霆潤之以風雨日月運行一寒一暑</span>
<span class='tline' id='l19' data-llen='342:352'>乾道成男坤道成女</span>
<span class='tline' id='l20' data-llen='352:375'>　　昔者聖人之作易也明天地之道而已天尊地卑</span>
<span class='tline' id='l21' data-llen='375:398'>　　而乾坤定所以著其設卦之始分為八卦重而為</span>
<span class='tline' id='l22' data-llen='398:421'>　　六十四卦則凢卦皆有天地卑髙之位先言卑而</span>
<span class='tline' id='l23' data-llen='421:444'>　　後言髙者凢卦之畫先下而後上也卑者陳于下</span>
<span class='tline' id='l24' data-llen='444:467'>　　而其位為賤髙者陳于上而其位為貴卦中六爻</span>
<span class='tline' id='l25' data-llen='467:493'><a onclick="displayPageImage('KR1a0048', 'WYG', '018-2a' );" name="018-2a" class="pb">[018-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='493:516'>　　之位也貴賤既列分陰分陽動者陽之常靜者陰</span>
<span class='tline' id='l27' data-llen='516:539'>　　之常而剛柔為可斷所以别卦爻之義也卦爻既</span>
<span class='tline' id='l28' data-llen='539:562'>　　别八方之位以類而聚八物之情以羣而分于是</span>
<span class='tline' id='l29' data-llen='562:585'>　　吉凶生焉自吉凶推之成象于天成形于地者無</span>
<span class='tline' id='l30' data-llen='585:608'>　　非變化之所發見是以剛柔相摩而為八卦八卦</span>
<span class='tline' id='l31' data-llen='608:631'>　　相盪而為六十四卦凡雷霆風雨日月寒暑則變</span>
<span class='tline' id='l32' data-llen='631:654'>　　化之成象者乾道成男坤道成女則變化之成形</span>
<span class='tline' id='l33' data-llen='654:667'>　　者此大易不窮之用也</span>
<span class='tline' id='l34' data-llen='667:693'><a onclick="displayPageImage('KR1a0048', 'WYG', '018-2b' );" name="018-2b" class="pb">[018-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='693:703'>乾知大始坤作成物</span>
<span class='tline' id='l36' data-llen='703:713'>乾以易知坤以簡能</span>
<span class='tline' id='l37' data-llen='713:736'>易則易知簡則易從易知則有親易從則有功有親則</span>
<span class='tline' id='l38' data-llen='736:759'>可乆有功則可大可乆則賢人之德可大則賢人之業</span>
<span class='tline' id='l39' data-llen='759:782'>易簡而天下之理得矣天下之理得而成位乎其中矣</span>
<span class='tline' id='l40' data-llen='782:805'>　　乾坤之道易簡而已知猶主也主萬物于始者也</span>
<span class='tline' id='l41' data-llen='805:828'>　　作猶生也生萬物而成之者也唯始物不貳故乾</span>
<span class='tline' id='l42' data-llen='828:851'>　　以易知唯生物不煩故坤以簡能以人事言之易</span>
<span class='tline' id='l43' data-llen='851:877'><a onclick="displayPageImage('KR1a0048', 'WYG', '018-3a' );" name="018-3a" class="pb">[018-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='877:900'>　　則易知與之同心者多是以有親有親則可久而</span>
<span class='tline' id='l45' data-llen='900:923'>　　為賢人之徳簡則易從與之協力者多是以有功</span>
<span class='tline' id='l46' data-llen='923:946'>　　有功則可大而為賢人之業言德業而歸之賢人</span>
<span class='tline' id='l47' data-llen='946:969'>　　者以賢人有進修之實是能充其徳業而至于乾</span>
<span class='tline' id='l48' data-llen='969:979'>　　坤之簡易故也</span>
<span class='tline' id='l49' data-llen='979:994'>聖人設卦觀象繫辭焉而明吉㓙</span>
<span class='tline' id='l50' data-llen='994:1004'>剛柔相推而生變化</span>
<span class='tline' id='l51' data-llen='1004:1024'>是故吉㓙者得失之象也悔吝者憂虞之象也</span>
<span class='tline' id='l52' data-llen='1024:1050'><a onclick="displayPageImage('KR1a0048', 'WYG', '018-3b' );" name="018-3b" class="pb">[018-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1050:1073'>變化者進退之象也剛柔者晝夜之象也六爻之動三</span>
<span class='tline' id='l54' data-llen='1073:1079'>極之道也</span>
<span class='tline' id='l55' data-llen='1079:1102'>　　卦之始設觀象自得而已初無所謂辭後有聖人</span>
<span class='tline' id='l56' data-llen='1102:1125'>　　繫之辭焉所以明立象之意盖失得之理㣲而吉</span>
<span class='tline' id='l57' data-llen='1125:1148'>　　㓙之騐著此吉㓙所以為得失之象憂虞存于人</span>
<span class='tline' id='l58' data-llen='1148:1171'>　　心而悔吝見于行事此悔吝所以為憂虞之象陽</span>
<span class='tline' id='l59' data-llen='1171:1194'>　　進則陰退陰進則陽退而變化形焉此變化所以</span>
<span class='tline' id='l60' data-llen='1194:1217'>　　為進退之象陽明則為晝陰晦則為夜而剛柔辨</span>
<span class='tline' id='l61' data-llen='1217:1243'><a onclick="displayPageImage('KR1a0048', 'WYG', '018-4a' );" name="018-4a" class="pb">[018-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1243:1266'>　　焉此剛柔所以為晝夜之象是皆散見于六爻其</span>
<span class='tline' id='l63' data-llen='1266:1289'>　　動有不可掩焉以繫辭推之則極之道亦以觀象</span>
<span class='tline' id='l64' data-llen='1289:1297'>　　而後見也</span>
<span class='tline' id='l65' data-llen='1297:1320'>是故君子所居而安者易之序也所樂而玩者爻之辭</span>
<span class='tline' id='l66' data-llen='1320:1323'>也</span>
<span class='tline' id='l67' data-llen='1323:1346'>是故君子居則觀其象而玩其辭動則觀其變而玩其</span>
<span class='tline' id='l68' data-llen='1346:1359'>占是以自天祐之吉无不利</span>
<span class='tline' id='l69' data-llen='1359:1382'>　　君子者體易之君子也所安所玩皆純乎易是以</span>
<span class='tline' id='l70' data-llen='1382:1408'><a onclick="displayPageImage('KR1a0048', 'WYG', '018-4b' );" name="018-4b" class="pb">[018-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1408:1431'>　　平居無事變隠于象占隠于辭居則觀其象而玩</span>
<span class='tline' id='l72' data-llen='1431:1454'>　　其辭及其有事而動象形于變辭形于占動則觀</span>
<span class='tline' id='l73' data-llen='1454:1477'>　　其變而玩其占唯君子能吉其㓙所以不言㓙而</span>
<span class='tline' id='l74' data-llen='1477:1483'>　　言吉</span>
<span class='tline' id='l75' data-llen='1483:1499'>彖者言乎象者也爻者言乎變者也</span>
<span class='tline' id='l76' data-llen='1499:1522'>吉㓙者言乎其失得也悔吝者言乎其小疵也无咎者</span>
<span class='tline' id='l77' data-llen='1522:1528'>善補過也</span>
<span class='tline' id='l78' data-llen='1528:1551'>是故列貴賤者存乎位齊小大者存乎卦辯吉㓙者存</span>
<span class='tline' id='l79' data-llen='1551:1577'><a onclick="displayPageImage('KR1a0048', 'WYG', '018-5a' );" name="018-5a" class="pb">[018-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1577:1581'>乎辭</span>
<span class='tline' id='l81' data-llen='1581:1597'>憂悔吝者存乎介震无咎者存乎悔</span>
<span class='tline' id='l82' data-llen='1597:1617'>是故卦有小大辭有險易辭也者各指其所之</span>
<span class='tline' id='l83' data-llen='1617:1640'>　　彖者一卦之象也爻者毎爻之變也凢吉㓙悔吝</span>
<span class='tline' id='l84' data-llen='1640:1663'>　　无咎數者皆不外乎卦彖爻變爻之為位上貴而</span>
<span class='tline' id='l85' data-llen='1663:1686'>　　下賤故曰列貴賤者存乎位所以發明爻變之義</span>
<span class='tline' id='l86' data-llen='1686:1709'>　　也卦之為徳陽大而陰小故曰齊小大者存乎卦</span>
<span class='tline' id='l87' data-llen='1709:1732'>　　所以發明彖象之義也繫辭焉以明吉㓙故曰辯</span>
<span class='tline' id='l88' data-llen='1732:1758'><a onclick="displayPageImage('KR1a0048', 'WYG', '018-5b' );" name="018-5b" class="pb">[018-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1758:1781'>　　吉㓙者存乎辭所以發明失得之義也悔吝介于</span>
<span class='tline' id='l90' data-llen='1781:1804'>　　吉㓙之間故曰憂悔吝者存乎介所以發明小疵</span>
<span class='tline' id='l91' data-llen='1804:1827'>　　之義也吝必至于㓙悔猶趨于吉故曰震无咎者</span>
<span class='tline' id='l92' data-llen='1827:1850'>　　存乎悔所以發明補過之義也卦有小大辭有險</span>
<span class='tline' id='l93' data-llen='1850:1873'>　　易辭也者各指其所之者何指其險易而使人知</span>
<span class='tline' id='l94' data-llen='1873:1881'>　　所避就也</span>
<span class='tline' id='l95' data-llen='1881:1896'>易與天地凖故能彌綸天地之道</span>
<span class='tline' id='l96' data-llen='1896:1919'>仰以觀於天文俯以察於地理是故知幽明之故原始</span>
<span class='tline' id='l97' data-llen='1919:1945'><a onclick="displayPageImage('KR1a0048', 'WYG', '018-6a' );" name="018-6a" class="pb">[018-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='1945:1968'>反終故知死生之說精氣為物游魂為變是故知鬼神</span>
<span class='tline' id='l99' data-llen='1968:1973'>之情狀</span>
<span class='tline' id='l100' data-llen='1973:1996'>與天地相似故不違知周乎萬物而道濟天下故不過</span>
<span class='tline' id='l101' data-llen='1996:2018'>旁行而不流樂天知命故不憂安土敦乎仁故能愛</span>
<span class='tline' id='l102' data-llen='2018:2041'>範圍天地之化而不過曲成萬物而不遺通乎晝夜之</span>
<span class='tline' id='l103' data-llen='2041:2054'>道而知故神无方而易无體</span>
<span class='tline' id='l104' data-llen='2054:2077'>　　易與天地凖故能彌綸天地之道乃一章總義于</span>
<span class='tline' id='l105' data-llen='2077:2100'>　　下文見之仰觀乎在天成象之文俯察乎在地成</span>
<span class='tline' id='l106' data-llen='2100:2126'><a onclick="displayPageImage('KR1a0048', 'WYG', '018-6b' );" name="018-6b" class="pb">[018-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2126:2149'>　　形之理可以知幽明之故在人則原乎形氣之始</span>
<span class='tline' id='l108' data-llen='2149:2172'>　　反乎形氣之終可以知死生之說萬物出于天地</span>
<span class='tline' id='l109' data-llen='2172:2195'>　　聚則精氣為物散則游魂為變可以知鬼神之情</span>
<span class='tline' id='l110' data-llen='2195:2218'>　　狀此三者易之與天地凖者也與天地相似故不</span>
<span class='tline' id='l111' data-llen='2218:2241'>　　違乎易知周萬物而道濟天下故不過乎易旁行</span>
<span class='tline' id='l112' data-llen='2241:2264'>　　而不流則守乎易之正樂天知命故不憂則循乎</span>
<span class='tline' id='l113' data-llen='2264:2287'>　　易之常安土敦乎仁故能愛則推行乎易之藴範</span>
<span class='tline' id='l114' data-llen='2287:2310'>　　圍天地之化而不過髙逺曲成萬物而不遺㣲小</span>
<span class='tline' id='l115' data-llen='2310:2336'><a onclick="displayPageImage('KR1a0048', 'WYG', '018-7a' );" name="018-7a" class="pb">[018-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2336:2359'>　　通乎晝夜之道而知變通之用此七者易之彌綸</span>
<span class='tline' id='l117' data-llen='2359:2382'>　　天地之道者也至于神無方而易無體易之道即</span>
<span class='tline' id='l118' data-llen='2382:2391'>　　天地之道矣</span>
<span class='tline' id='l119' data-llen='2391:2400'>一陰一陽之謂道</span>
<span class='tline' id='l120' data-llen='2400:2412'>繼之者善也成之者性也</span>
<span class='tline' id='l121' data-llen='2412:2435'>仁者見之謂之仁知者見之謂之知百姓日用而不知</span>
<span class='tline' id='l122' data-llen='2435:2444'>故君子之道鮮矣</span>
<span class='tline' id='l123' data-llen='2444:2467'>　　一陰一陽之謂道即乾坤二彖所言一嵗之功用</span>
<span class='tline' id='l124' data-llen='2467:2493'><a onclick="displayPageImage('KR1a0048', 'WYG', '018-7b' );" name="018-7b" class="pb">[018-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2493:2516'>　　是已周子通書以人事釋之故言元亨誠之通利</span>
<span class='tline' id='l126' data-llen='2516:2539'>　　貞誠之復誠即易之所謂道也通即元亨之為善</span>
<span class='tline' id='l127' data-llen='2539:2562'>　　者也復即利貞之為性者也善所以闡是道故曰</span>
<span class='tline' id='l128' data-llen='2562:2585'>　　繼性所以全是善故曰成唯聖人足以盡之若仁</span>
<span class='tline' id='l129' data-llen='2585:2608'>　　者則見其善之發見而謂之仁知者則見其性之</span>
<span class='tline' id='l130' data-llen='2608:2631'>　　斂藏而謂之知百姓日用則由于仁知而莫知其</span>
<span class='tline' id='l131' data-llen='2631:2654'>　　所自此君子之道所以謂之鮮也一陰一陽豈有</span>
<span class='tline' id='l132' data-llen='2654:2663'>　　終息之機哉</span>
<span class='tline' id='l133' data-llen='2663:2689'><a onclick="displayPageImage('KR1a0048', 'WYG', '018-8a' );" name="018-8a" class="pb">[018-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2689:2712'>顯諸仁藏諸用鼓萬物而不與聖人同憂盛徳大業至</span>
<span class='tline' id='l135' data-llen='2712:2716'>矣哉</span>
<span class='tline' id='l136' data-llen='2716:2730'>富有之謂大業日新之謂盛徳</span>
<span class='tline' id='l137' data-llen='2730:2753'>　　仁謂造化之體顯于外者徳之發也用謂造化之</span>
<span class='tline' id='l138' data-llen='2753:2776'>　　用藏于内者業之本也造化之理自然而然何容</span>
<span class='tline' id='l139' data-llen='2776:2799'>　　心哉故言鼓萬物而不與聖人同憂聖人有憂天</span>
<span class='tline' id='l140' data-llen='2799:2822'>　　下之心是以充賢人可久可大之徳而為盛徳大</span>
<span class='tline' id='l141' data-llen='2822:2845'>　　業之至所謂至者與造化無間而極于顯仁藏用</span>
<span class='tline' id='l142' data-llen='2845:2871'><a onclick="displayPageImage('KR1a0048', 'WYG', '018-8b' );" name="018-8b" class="pb">[018-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2871:2894'>　　之妙此所以業言大而謂之富有徳言盛而謂之</span>
<span class='tline' id='l144' data-llen='2894:2901'>　　日新也</span>
<span class='tline' id='l145' data-llen='2901:2908'>生生之謂易</span>
<span class='tline' id='l146' data-llen='2908:2920'>成象之謂乾效法之謂坤</span>
<span class='tline' id='l147' data-llen='2920:2941'>極數知來之謂占通變之謂事隂陽不測之謂神</span>
<span class='tline' id='l148' data-llen='2941:2964'>　　生生者易之道也皆造化自然之理自成象之謂</span>
<span class='tline' id='l149' data-llen='2964:2987'>　　乾效法之謂坤極數知來之謂占則造化之顯諸</span>
<span class='tline' id='l150' data-llen='2987:3010'>　　仁者至于通變之謂事陰陽不測之謂神則造化</span>
<span class='tline' id='l151' data-llen='3010:3036'><a onclick="displayPageImage('KR1a0048', 'WYG', '018-9a' );" name="018-9a" class="pb">[018-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3036:3057'>　　之藏諸用者此易之為道所以生生不窮也</span>
<span class='tline' id='l153' data-llen='3057:3080'>夫易廣矣大矣以言乎逺則不禦以言乎邇則靜而正</span>
<span class='tline' id='l154' data-llen='3080:3092'>以言乎天地之間則備矣</span>
<span class='tline' id='l155' data-llen='3092:3115'>夫乾其靜也專其動也直是以大生焉夫坤其靜也翕</span>
<span class='tline' id='l156' data-llen='3115:3126'>其動也闢是以廣生焉</span>
<span class='tline' id='l157' data-llen='3126:3149'>廣大配天地變通配四時陰陽之義配日月易簡之善</span>
<span class='tline' id='l158' data-llen='3149:3154'>配至徳</span>
<span class='tline' id='l159' data-llen='3154:3177'>　　易之為道言其廣則坤也言其大則乾也曰逺曰</span>
<span class='tline' id='l160' data-llen='3177:3203'><a onclick="displayPageImage('KR1a0048', 'WYG', '018-9b' );" name="018-9b" class="pb">[018-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3203:3226'>　　邇曰備亦不外乎乾坤而已乾純乎陽者也方其</span>
<span class='tline' id='l162' data-llen='3226:3249'>　　靜則乾陽用九常主嵗功故專及其動則九變為</span>
<span class='tline' id='l163' data-llen='3249:3272'>　　六倚坤而立故直大之所由生也坤純乎陰者也</span>
<span class='tline' id='l164' data-llen='3272:3295'>　　方其靜則坤陰用六承天而順故翕及其動則六</span>
<span class='tline' id='l165' data-llen='3295:3318'>　　變為九從乾而出故闢廣之所由生也自其廣大</span>
<span class='tline' id='l166' data-llen='3318:3341'>　　推之不特配天地而已凢變通為四時之配陰陽</span>
<span class='tline' id='l167' data-llen='3341:3364'>　　之義為日月之配易簡之善為至徳之配皆乾坤</span>
<span class='tline' id='l168' data-llen='3364:3375'>　　廣大不窮之用也</span>
<span class='tline' id='l169' data-llen='3375:3402'><a onclick="displayPageImage('KR1a0048', 'WYG', '018-10a' );" name="018-10a" class="pb">[018-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3402:3425'>子曰易其至矣乎夫易聖人所以崇徳而廣業也知崇</span>
<span class='tline' id='l171' data-llen='3425:3435'>禮卑崇效天卑法地</span>
<span class='tline' id='l172' data-llen='3435:3456'>天地設位而易行乎其中矣成性存存道義之門</span>
<span class='tline' id='l173' data-llen='3456:3479'>　　崇徳廣業易之至也徳非知不立故知欲其崇業</span>
<span class='tline' id='l174' data-llen='3479:3502'>　　非禮不成故禮欲其卑知崇則上極乎髙明所以</span>
<span class='tline' id='l175' data-llen='3502:3525'>　　效天禮卑則下極乎巽順所以法地盖易行于天</span>
<span class='tline' id='l176' data-llen='3525:3548'>　　地設位之始成之在人則為性人能即此性而充</span>
<span class='tline' id='l177' data-llen='3548:3571'>　　之存而又存是為道義之門盖道之察㣲者為知</span>
<span class='tline' id='l178' data-llen='3571:3598'><a onclick="displayPageImage('KR1a0048', 'WYG', '018-10b' );" name="018-10b" class="pb">[018-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3598:3620'>　　義之節文者為禮由禮知而徳業自然之理也</span>
<span class='tline' id='l180' data-llen='3620:3643'>聖人有以見天下之賾而擬諸其形容象其物冝是故</span>
<span class='tline' id='l181' data-llen='3643:3648'>謂之象</span>
<span class='tline' id='l182' data-llen='3648:3671'>聖人有以見天下之動而觀其㑹通以行其典禮繫辭</span>
<span class='tline' id='l183' data-llen='3671:3684'>焉以斷其吉㓙是故謂之爻</span>
<span class='tline' id='l184' data-llen='3684:3707'>言天下之至賾而不可惡也言天下之至動而不可亂</span>
<span class='tline' id='l185' data-llen='3707:3727'>也擬之而後言議之而後動擬議以成其變化</span>
<span class='tline' id='l186' data-llen='3727:3750'>　　此所以推明爻象之意凢天下之紛然殽亂者賾</span>
<span class='tline' id='l187' data-llen='3750:3777'><a onclick="displayPageImage('KR1a0048', 'WYG', '018-11a' );" name="018-11a" class="pb">[018-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3777:3800'>　　也徃來相代者動也聖人有以見天下之賾如睽</span>
<span class='tline' id='l189' data-llen='3800:3823'>　　之疑惑无妄之災眚固欲擬諸形容而莫能究其</span>
<span class='tline' id='l190' data-llen='3823:3846'>　　說于是象其物冝而取諸載鬼繫牛之類所以謂</span>
<span class='tline' id='l191' data-llen='3846:3869'>　　之象聖人有以見天下之動如泰之九二觀之九</span>
<span class='tline' id='l192' data-llen='3869:3892'>　　四固宜觀㑹通以行其典禮而泰否相反觀剥相</span>
<span class='tline' id='l193' data-llen='3892:3915'>　　仍于是繫辭以斷其吉㓙所以謂之爻卦雖賾而</span>
<span class='tline' id='l194' data-llen='3915:3937'>　　不可惡爻雖動而不可亂此擬議變化之要也</span>
<span class='tline' id='l195' data-llen='3937:3960'>鳴鶴在陰其子和之我有好爵吾與爾靡之子曰君子</span>
<span class='tline' id='l196' data-llen='3960:3987'><a onclick="displayPageImage('KR1a0048', 'WYG', '018-11b' );" name="018-11b" class="pb">[018-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='3987:4010'>居其室出其言善則千里之外應之况其邇者乎居其</span>
<span class='tline' id='l198' data-llen='4010:4033'>室出其言不善則千里之外違之况其邇者乎言出乎</span>
<span class='tline' id='l199' data-llen='4033:4056'>身加乎民行發乎邇見乎逺言行君子之樞機樞機之</span>
<span class='tline' id='l200' data-llen='4056:4079'>發榮辱之主也言行君子之所以動天地也可不慎乎</span>
<span class='tline' id='l201' data-llen='4079:4102'>同人先號咷而後笑子曰君子之道或出或處或黙或</span>
<span class='tline' id='l202' data-llen='4102:4121'>語二人同心其利斷金同心之言其臭如蘭</span>
<span class='tline' id='l203' data-llen='4121:4144'>初六藉用白茅无咎子曰苟錯諸地而可矣藉之用茅</span>
<span class='tline' id='l204' data-llen='4144:4167'>何咎之有慎之至也夫茅之為物薄而用可重也慎斯</span>
<span class='tline' id='l205' data-llen='4167:4194'><a onclick="displayPageImage('KR1a0048', 'WYG', '018-12a' );" name="018-12a" class="pb">[018-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4194:4205'>術也以徃其無所失矣</span>
<span class='tline' id='l207' data-llen='4205:4228'>勞謙君子有終吉子曰勞而不伐有功而不徳厚之至</span>
<span class='tline' id='l208' data-llen='4228:4251'>也語以其功下人者也徳言盛禮言恭謙也者致恭以</span>
<span class='tline' id='l209' data-llen='4251:4258'>存其位者也</span>
<span class='tline' id='l210' data-llen='4258:4281'>亢龍有悔子曰貴而无位髙而无民賢人在下位而无</span>
<span class='tline' id='l211' data-llen='4281:4291'>輔是以動而有悔也</span>
<span class='tline' id='l212' data-llen='4291:4314'>不出戸庭无咎子曰亂之所生也則言語以為階君不</span>
<span class='tline' id='l213' data-llen='4314:4337'>密則失臣臣不密則失身㡬事不密則害成是以君子</span>
<span class='tline' id='l214' data-llen='4337:4364'><a onclick="displayPageImage('KR1a0048', 'WYG', '018-12b' );" name="018-12b" class="pb">[018-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4364:4372'>慎密而不出也</span>
<span class='tline' id='l216' data-llen='4372:4395'>子曰作易者其知盜乎易曰負且乗致寇至負也者小</span>
<span class='tline' id='l217' data-llen='4395:4418'>人之事也乗也者君子之器也小人而乗君子之器盜</span>
<span class='tline' id='l218' data-llen='4418:4441'>思奪之矣上慢下暴盜思伐之矣慢藏誨盜冶容誨淫</span>
<span class='tline' id='l219' data-llen='4441:4455'>易曰負且乗致寇至盜之招也</span>
<span class='tline' id='l220' data-llen='4455:4478'>　　此舉易中七爻以證君子之言動中孚二與五相</span>
<span class='tline' id='l221' data-llen='4478:4501'>　　應而曰樞機榮辱之主同人五與二相應而曰同</span>
<span class='tline' id='l222' data-llen='4501:4524'>　　心斷金之利所以述君子之言行也大過初六以</span>
<span class='tline' id='l223' data-llen='4524:4551'><a onclick="displayPageImage('KR1a0048', 'WYG', '018-13a' );" name="018-13a" class="pb">[018-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4551:4574'>　　柔藉剛為慎謙之九三以剛下柔為厚所以述君</span>
<span class='tline' id='l225' data-llen='4574:4597'>　　子之言行貴乎謙而謹也若乾之上九戒乎亢節</span>
<span class='tline' id='l226' data-llen='4597:4620'>　　之初九戒乎出觧之六三戒乎宼又所以述其不</span>
<span class='tline' id='l227' data-llen='4620:4643'>　　能謙謹而為言行之累皆所以擬議言動以成其</span>
<span class='tline' id='l228' data-llen='4643:4651'>　　變化者也</span>
<span class='tline' id='l229' data-llen='4651:4673'>天一地二天三地四天五地六天七地八天九地十</span>
<span class='tline' id='l230' data-llen='4673:4696'>天數五地數五五位相得而各有合天數二十有五地</span>
<span class='tline' id='l231' data-llen='4696:4719'>數三十凡天地之數五十有五此所以成變化而行鬼</span>
<span class='tline' id='l232' data-llen='4719:4746'><a onclick="displayPageImage('KR1a0048', 'WYG', '018-13b' );" name="018-13b" class="pb">[018-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4746:4750'>神也</span>
<span class='tline' id='l234' data-llen='4750:4773'>　　此本二章散列于後與上下文相類朱文公併以</span>
<span class='tline' id='l235' data-llen='4773:4782'>　　寘大衍之首</span>
<span class='tline' id='l236' data-llen='4782:4805'>　　天地生成之數一六為水二七為火三八為木四</span>
<span class='tline' id='l237' data-llen='4805:4828'>　　九為金五十為土一三五七九為天之竒數故曰</span>
<span class='tline' id='l238' data-llen='4828:4851'>　　天數五二四六八十為地之耦數故曰地數五五</span>
<span class='tline' id='l239' data-llen='4851:4874'>　　位相得而各以竒耦相合故天數二十有五地數</span>
<span class='tline' id='l240' data-llen='4874:4895'>　　三十成變化而行鬼神天地生成之功用也</span>
<span class='tline' id='l241' data-llen='4895:4922'><a onclick="displayPageImage('KR1a0048', 'WYG', '018-14a' );" name="018-14a" class="pb">[018-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='4922:4936'>大衍之數五十其用四十有九</span>
<span class='tline' id='l243' data-llen='4936:4959'>　　大衍八卦之衍數也每卦各六爻以六八推之為</span>
<span class='tline' id='l244' data-llen='4959:4982'>　　四十有八衍其二則為五十之成數所謂衍者實</span>
<span class='tline' id='l245' data-llen='4982:5005'>　　天地自然之理既曰大衍之數五十矣何以必去</span>
<span class='tline' id='l246' data-llen='5005:5028'>　　其一又曰其用四十有九矣何以復掛其一盖去</span>
<span class='tline' id='l247' data-llen='5028:5051'>　　一者非數之數掛一者數之所始二者之外然後</span>
<span class='tline' id='l248' data-llen='5051:5074'>　　用四十八以推天下不窮之數使易而專以數取</span>
<span class='tline' id='l249' data-llen='5074:5097'>　　則不過歩占之學而已是必有以統其數焉其大</span>
<span class='tline' id='l250' data-llen='5097:5124'><a onclick="displayPageImage('KR1a0048', 'WYG', '018-14b' );" name="018-14b" class="pb">[018-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5124:5147'>　　衍之謂乎以周子之說考之五十去一者无極是</span>
<span class='tline' id='l252' data-llen='5147:5170'>　　已四十有九而卦一者太極是己掛一而用四十</span>
<span class='tline' id='l253' data-llen='5170:5193'>　　有八者生陰生陽是己以四十有八之數而宗本</span>
<span class='tline' id='l254' data-llen='5193:5216'>　　于一數以一數而摠攝于非數之數其㫖深矣詳</span>
<span class='tline' id='l255' data-llen='5216:5223'>　　見舉隅</span>
<span class='tline' id='l256' data-llen='5223:5245'>分而為二以象兩掛一以象三揲之以四以象四時</span>
<span class='tline' id='l257' data-llen='5245:5264'>歸竒於扐以象閏五嵗再閏故再扐而後掛</span>
<span class='tline' id='l258' data-llen='5264:5287'>　　筮法用四十九算而中分之寘兩手間以象兩儀</span>
<span class='tline' id='l259' data-llen='5287:5314'><a onclick="displayPageImage('KR1a0048', 'WYG', '018-15a' );" name="018-15a" class="pb">[018-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5314:5337'>　　又取右手之一算而掛于左手小指間以象三才</span>
<span class='tline' id='l261' data-llen='5337:5360'>　　然後左右皆四揲之以象四時竒者左手既以餘</span>
<span class='tline' id='l262' data-llen='5360:5383'>　　數扐于第二指又以右手餘數歸之于扐所以象</span>
<span class='tline' id='l263' data-llen='5383:5406'>　　閏是謂一變一變之後第二第三揲皆用餘算中</span>
<span class='tline' id='l264' data-llen='5406:5429'>　　分不掛是謂再扐故曰五嵗再閏再扐而後掛詳</span>
<span class='tline' id='l265' data-llen='5429:5436'>　　見舉隅</span>
<span class='tline' id='l266' data-llen='5436:5459'>乾之䇿二百一十有六坤之䇿百四十有四凡三百有</span>
<span class='tline' id='l267' data-llen='5459:5467'>六十當期之日</span>
<span class='tline' id='l268' data-llen='5467:5494'><a onclick="displayPageImage('KR1a0048', 'WYG', '018-15b' );" name="018-15b" class="pb">[018-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5494:5514'>二篇之䇿萬有一千五百二十當萬物之數也</span>
<span class='tline' id='l270' data-llen='5514:5537'>　　乾之䇿二百一十有六以老陽之數三十六乗六</span>
<span class='tline' id='l271' data-llen='5537:5560'>　　爻之數而得之也坤之䇿百四十有四者以老隂</span>
<span class='tline' id='l272' data-llen='5560:5583'>　　之數二十四乗六爻之數而得之也凡三百有六</span>
<span class='tline' id='l273' data-llen='5583:5606'>　　十以當期之日二篇者上下經也陽爻百九十二</span>
<span class='tline' id='l274' data-llen='5606:5629'>　　以老陽之數三十六乗之積六千九百一十有二</span>
<span class='tline' id='l275' data-llen='5629:5652'>　　隂爻百九十二以老陰之數二十四乗之積四千</span>
<span class='tline' id='l276' data-llen='5652:5675'>　　六百有八凡萬一千五百二十以當萬物之數詳</span>
<span class='tline' id='l277' data-llen='5675:5702'><a onclick="displayPageImage('KR1a0048', 'WYG', '018-16a' );" name="018-16a" class="pb">[018-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5702:5709'>　　見舉隅</span>
<span class='tline' id='l279' data-llen='5709:5725'>是故四營而成易十有八變而成卦</span>
<span class='tline' id='l280' data-llen='5725:5732'>八卦而小成</span>
<span class='tline' id='l281' data-llen='5732:5750'>引而伸之觸類而長之天下之能事畢矣</span>
<span class='tline' id='l282' data-llen='5750:5768'>顯道神徳行是故可與酬酢可與祐神矣</span>
<span class='tline' id='l283' data-llen='5768:5785'>子曰知變化之道者其知神之所為乎</span>
<span class='tline' id='l284' data-llen='5785:5808'>　　此總結大衍一章之文也四營者分二掛一揲四</span>
<span class='tline' id='l285' data-llen='5808:5831'>　　歸竒也成易者謂四營成變三變成爻三爻為八</span>
<span class='tline' id='l286' data-llen='5831:5858'><a onclick="displayPageImage('KR1a0048', 'WYG', '018-16b' );" name="018-16b" class="pb">[018-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='5858:5881'>　　卦之一六爻為六十四卦之一以六十四卦之一</span>
<span class='tline' id='l288' data-llen='5881:5904'>　　為成卦則八卦之一為小成引而伸之觸類而長</span>
<span class='tline' id='l289' data-llen='5904:5927'>　　之謂之能事畢者天道雖隱可顯之以成物人事</span>
<span class='tline' id='l290' data-llen='5927:5950'>　　雖顯可神徳行以成已至于可與酬酢可與祐神</span>
<span class='tline' id='l291' data-llen='5950:5973'>　　唯知變化者知之此又聖人之極致非徒云筮法</span>
<span class='tline' id='l292' data-llen='5973:5980'>　　而已也</span>
<span class='tline' id='l293' data-llen='5980:6003'>易有聖人之道四焉以言者尚其辭以動者尚其變以</span>
<span class='tline' id='l294' data-llen='6003:6018'>制器者尚其象以卜筮者尚其占</span>
<span class='tline' id='l295' data-llen='6018:6045'><a onclick="displayPageImage('KR1a0048', 'WYG', '018-17a' );" name="018-17a" class="pb">[018-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6045:6068'>是以君子將有為也將有行也問焉而以言其受命也</span>
<span class='tline' id='l297' data-llen='6068:6091'>如嚮无有逺近幽深遂知來物非天下之至精其孰能</span>
<span class='tline' id='l298' data-llen='6091:6096'>與於此</span>
<span class='tline' id='l299' data-llen='6096:6119'>參伍以變錯綜其數通其變遂成天地之文極其數遂</span>
<span class='tline' id='l300' data-llen='6119:6138'>定天下之象非天下之至變其孰能與於此</span>
<span class='tline' id='l301' data-llen='6138:6161'>易无思也无為也寂然不動感而遂通天下之故非天</span>
<span class='tline' id='l302' data-llen='6161:6173'>下之至神其孰能與於此</span>
<span class='tline' id='l303' data-llen='6173:6188'>夫易聖人之所以極深而研㡬也</span>
<span class='tline' id='l304' data-llen='6188:6215'><a onclick="displayPageImage('KR1a0048', 'WYG', '018-17b' );" name="018-17b" class="pb">[018-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6215:6238'>唯深也故能通天下之志唯㡬也故能成天下之務唯</span>
<span class='tline' id='l306' data-llen='6238:6251'>神也故不疾而速不行而至</span>
<span class='tline' id='l307' data-llen='6251:6268'>子曰易有聖人之道四焉者此之謂也</span>
<span class='tline' id='l308' data-llen='6268:6291'>　　易有聖人之道四曰辭曰變曰象曰占自問焉如</span>
<span class='tline' id='l309' data-llen='6291:6314'>　　嚮言之則曰天下之至精自參伍錯綜言之則曰</span>
<span class='tline' id='l310' data-llen='6314:6337'>　　天下之至變至于寂然不動感而遂通天下之故</span>
<span class='tline' id='l311' data-llen='6337:6360'>　　則曰天下之至神神雖无方亦出于至精至變則</span>
<span class='tline' id='l312' data-llen='6360:6383'>　　又曰夫易聖人所以極深而研㡬也唯至精則能</span>
<span class='tline' id='l313' data-llen='6383:6410'><a onclick="displayPageImage('KR1a0048', 'WYG', '018-18a' );" name="018-18a" class="pb">[018-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6410:6433'>　　極深以通天下之志唯至變則能研㡬以成天下</span>
<span class='tline' id='l315' data-llen='6433:6456'>　　之務是以不疾而速不行而至非神而何復以四</span>
<span class='tline' id='l316' data-llen='6456:6473'>　　者之道終焉參伍錯綜詳見舉隅</span>
<span class='tline' id='l317' data-llen='6473:6496'>子曰夫易何為者也夫易開物成務冒天下之道如斯</span>
<span class='tline' id='l318' data-llen='6496:6519'>而已者也是故聖人以通天下之志以定天下之業以</span>
<span class='tline' id='l319' data-llen='6519:6526'>斷天下之疑</span>
<span class='tline' id='l320' data-llen='6526:6549'>是故蓍之徳圓而神卦之徳方以知六爻之動易以貢</span>
<span class='tline' id='l321' data-llen='6549:6572'>聖人以此洗心退藏於密吉㓙與民同患神以知來知</span>
<span class='tline' id='l322' data-llen='6572:6599'><a onclick="displayPageImage('KR1a0048', 'WYG', '018-18b' );" name="018-18b" class="pb">[018-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6599:6622'>以藏徃其孰能與於此哉古之聰明睿知神武而不殺</span>
<span class='tline' id='l324' data-llen='6622:6626'>者夫</span>
<span class='tline' id='l325' data-llen='6626:6649'>是以明於天之道而察於民之故是興神物以前民用</span>
<span class='tline' id='l326' data-llen='6649:6663'>聖人以此齋戒以神明其徳夫</span>
<span class='tline' id='l327' data-llen='6663:6686'>　　易之為道開物于㡬㣲之先者神也成務于變通</span>
<span class='tline' id='l328' data-llen='6686:6709'>　　之後者知也以此冒天下則足以通天下之志定</span>
<span class='tline' id='l329' data-llen='6709:6732'>　　天下之業斷天下之疑盖蓍以七七四十九為竒</span>
<span class='tline' id='l330' data-llen='6732:6755'>　　其徳圓而神蓍以八八六十四為耦其徳方以知</span>
<span class='tline' id='l331' data-llen='6755:6782'><a onclick="displayPageImage('KR1a0048', 'WYG', '018-19a' );" name="018-19a" class="pb">[018-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='6782:6805'>　　六爻之在蓍卦具方圓神知之體故其義易以貢</span>
<span class='tline' id='l333' data-llen='6805:6828'>　　貢告也于是聖人以此洗心而退藏于密即易之</span>
<span class='tline' id='l334' data-llen='6828:6851'>　　所謂寂然不動者及其吉㓙與民同患則又易之</span>
<span class='tline' id='l335' data-llen='6851:6874'>　　所謂感而遂通天下之故者非吾心之神知乎吉</span>
<span class='tline' id='l336' data-llen='6874:6897'>　　㓙隱于未形則神以知來吉㓙顯于己著則知以</span>
<span class='tline' id='l337' data-llen='6897:6920'>　　藏徃若古之聰明睿知神武而不殺者是以明于</span>
<span class='tline' id='l338' data-llen='6920:6943'>　　天之道察于民之故是興神物以前民用又以此</span>
<span class='tline' id='l339' data-llen='6943:6966'>　　齋戒以神明其徳言唯聖人而後能全神知之用</span>
<span class='tline' id='l340' data-llen='6966:6993'><a onclick="displayPageImage('KR1a0048', 'WYG', '018-19b' );" name="018-19b" class="pb">[018-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='6993:6998'>　　也</span>
<span class='tline' id='l342' data-llen='6998:7021'>是故闔戸謂之坤闢戸謂之乾一闔一闢謂之變徃來</span>
<span class='tline' id='l343' data-llen='7021:7044'>不窮謂之通見乃謂之象形乃謂之器制而用之謂之</span>
<span class='tline' id='l344' data-llen='7044:7058'>法利用出入民咸用之謂之神</span>
<span class='tline' id='l345' data-llen='7058:7081'>　　乾坤之相代者陰與陽也陰生于午至酉為閉萬</span>
<span class='tline' id='l346' data-llen='7081:7104'>　　物隨之而入焉故曰闔戸謂之坤陽生于子至邜</span>
<span class='tline' id='l347' data-llen='7104:7127'>　　為啟萬物隨之而出焉故曰闢戸謂之乾坤闔則</span>
<span class='tline' id='l348' data-llen='7127:7150'>　　為陰乾闢則為陽故曰一闔一闢謂之變坤以闔</span>
<span class='tline' id='l349' data-llen='7150:7177'><a onclick="displayPageImage('KR1a0048', 'WYG', '018-20a' );" name="018-20a" class="pb">[018-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7177:7200'>　　為徃乾以闢為來故曰徃來不窮謂之通措之天</span>
<span class='tline' id='l351' data-llen='7200:7223'>　　下則見者為象形者為器用之于粗則為法用之</span>
<span class='tline' id='l352' data-llen='7223:7240'>　　于精則為神神其陰陽不測者乎</span>
<span class='tline' id='l353' data-llen='7240:7262'>是故易有太極是生兩儀兩儀生四象四象生八卦</span>
<span class='tline' id='l354' data-llen='7262:7274'>八卦定吉㓙吉㓙生大業</span>
<span class='tline' id='l355' data-llen='7274:7297'>　　易者道也周子謂之无極无極而太極乃易道之</span>
<span class='tline' id='l356' data-llen='7297:7320'>　　形于一而未判者故合而言之曰易有太極自太</span>
<span class='tline' id='l357' data-llen='7320:7343'>　　極而下始有生數故分一為二而成一竒一耦者</span>
<span class='tline' id='l358' data-llen='7343:7370'><a onclick="displayPageImage('KR1a0048', 'WYG', '018-20b' );" name="018-20b" class="pb">[018-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7370:7393'>　　為兩儀之畫兩儀之畫各加一竒一耦而為二畫</span>
<span class='tline' id='l360' data-llen='7393:7416'>　　者四此兩儀所以生四象又兩四象之畫各加一</span>
<span class='tline' id='l361' data-llen='7416:7439'>　　竒一耦而為三畫者八此四象所以生八卦八卦</span>
<span class='tline' id='l362' data-llen='7439:7462'>　　既列凢天地之消長古今之治亂人事之得失皆</span>
<span class='tline' id='l363' data-llen='7462:7482'>　　不逃乎吉㓙所定此吉㓙所以生大業也</span>
<span class='tline' id='l364' data-llen='7482:7505'>是故法象莫大乎天地變通莫大乎四時縣象著明莫</span>
<span class='tline' id='l365' data-llen='7505:7528'>大乎日月崇髙莫大乎富貴備物致用立成器以為天</span>
<span class='tline' id='l366' data-llen='7528:7551'>下利莫大乎聖人探賾索隱鉤深致逺以定天下之吉</span>
<span class='tline' id='l367' data-llen='7551:7578'><a onclick="displayPageImage('KR1a0048', 'WYG', '018-21a' );" name="018-21a" class="pb">[018-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7578:7593'>㓙成天下之亹亹者莫大乎蓍龜</span>
<span class='tline' id='l369' data-llen='7593:7616'>是故天生神物聖人則之天地變化聖人效之天垂象</span>
<span class='tline' id='l370' data-llen='7616:7635'>見吉㓙聖人象之河出圖洛出書聖人則之</span>
<span class='tline' id='l371' data-llen='7635:7658'>易有四象所以示也繫辭焉所以告也定之以吉㓙所</span>
<span class='tline' id='l372' data-llen='7658:7663'>以斷也</span>
<span class='tline' id='l373' data-llen='7663:7686'>易曰自天祐之吉无不利子曰祐者助也天之所助者</span>
<span class='tline' id='l374' data-llen='7686:7709'>順也人之所助者信也履信思乎順又以尚賢也是以</span>
<span class='tline' id='l375' data-llen='7709:7720'>自天祐之吉无不利也</span>
<span class='tline' id='l376' data-llen='7720:7747'><a onclick="displayPageImage('KR1a0048', 'WYG', '018-21b' );" name="018-21b" class="pb">[018-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='7747:7770'>　　前章言吉㓙生大業何也夫子發明此理繼之以</span>
<span class='tline' id='l378' data-llen='7770:7793'>　　六莫大之說曰天地曰日月曰四時曰富貴曰聖</span>
<span class='tline' id='l379' data-llen='7793:7816'>　　人曰蓍龜而易實行乎六者之中又于六者之中</span>
<span class='tline' id='l380' data-llen='7816:7839'>　　必得備物致用之聖人履崇髙富貴之位然後能</span>
<span class='tline' id='l381' data-llen='7839:7862'>　　以二者之大用四者之大曰天生神物聖人則之</span>
<span class='tline' id='l382' data-llen='7862:7885'>　　是聖人有得乎蓍龜之大者也曰天地變化聖人</span>
<span class='tline' id='l383' data-llen='7885:7908'>　　效之是聖人有得乎四時變通之大者也曰天垂</span>
<span class='tline' id='l384' data-llen='7908:7931'>　　象見吉㓙聖人象之是聖人有得乎日月著明之</span>
<span class='tline' id='l385' data-llen='7931:7958'><a onclick="displayPageImage('KR1a0048', 'WYG', '018-22a' );" name="018-22a" class="pb">[018-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='7958:7981'>　　大者也曰河出圖洛出書聖人則之是聖人有得</span>
<span class='tline' id='l387' data-llen='7981:8004'>　　乎天地法象之大者也由是四象所以示繫辭所</span>
<span class='tline' id='l388' data-llen='8004:8027'>　　以告吉㓙所以斷唯聖人知盡吉㓙之理故證之</span>
<span class='tline' id='l389' data-llen='8027:8050'>　　大有吉无不利之說其釋已見上九爻義非所謂</span>
<span class='tline' id='l390' data-llen='8050:8061'>　　吉㓙生大業者乎</span>
<span class='tline' id='l391' data-llen='8061:8084'>子曰書不盡言言不盡意然則聖人之意其不可見乎</span>
<span class='tline' id='l392' data-llen='8084:8107'>子曰聖人立象以盡意設卦以盡情偽繫辭焉以盡其</span>
<span class='tline' id='l393' data-llen='8107:8124'>言變而通之以盡利鼓之舞之以盡神</span>
<span class='tline' id='l394' data-llen='8124:8151'><a onclick="displayPageImage('KR1a0048', 'WYG', '018-22b' );" name="018-22b" class="pb">[018-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8151:8174'>　　世之論易者知有書與言而已未足以見聖人之</span>
<span class='tline' id='l396' data-llen='8174:8197'>　　意于是因立象設卦繫辭而極言變通鼓舞之用</span>
<span class='tline' id='l397' data-llen='8197:8215'>　　此得象所以忘言得意所以忘象也</span>
<span class='tline' id='l398' data-llen='8215:8238'>乾坤其易之緼邪乾坤成列而易立乎其中矣乾坤毁</span>
<span class='tline' id='l399' data-llen='8238:8257'>則无以見易易不可見則乾坤或幾乎息矣</span>
<span class='tline' id='l400' data-llen='8257:8280'>　　緼畜也乾坤本不可以言成毁言成毁者書而已</span>
<span class='tline' id='l401' data-llen='8280:8303'>　　易不可見則乾坤或㡬乎息此易之所以不可不</span>
<span class='tline' id='l402' data-llen='8303:8309'>　　作也</span>
<span class='tline' id='l403' data-llen='8309:8336'><a onclick="displayPageImage('KR1a0048', 'WYG', '018-23a' );" name="018-23a" class="pb">[018-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8336:8359'>是故形而上者謂之道形而下者謂之器化而裁之謂</span>
<span class='tline' id='l405' data-llen='8359:8382'>之變推而行之謂之通舉而措之天下之民謂之事業</span>
<span class='tline' id='l406' data-llen='8382:8405'>　　形而上者易之道也分陰分陽而下皆形而下者</span>
<span class='tline' id='l407' data-llen='8405:8428'>　　之器曰變通曰事業此道之所以无在而无乎不</span>
<span class='tline' id='l408' data-llen='8428:8434'>　　在也</span>
<span class='tline' id='l409' data-llen='8434:8457'>是故夫象聖人有以見天下之賾而擬諸其形容象其</span>
<span class='tline' id='l410' data-llen='8457:8480'>物冝是故謂之象聖人有以見天下之動而觀其㑹通</span>
<span class='tline' id='l411' data-llen='8480:8500'>以行其典禮繫辭焉以斷其吉凶是故謂之爻</span>
<span class='tline' id='l412' data-llen='8500:8527'><a onclick="displayPageImage('KR1a0048', 'WYG', '018-23b' );" name="018-23b" class="pb">[018-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8527:8547'>極天下之賾者存乎卦鼔天下之動者存乎辭</span>
<span class='tline' id='l414' data-llen='8547:8570'>化而裁之存乎變推而行之存乎通神而明之存乎其</span>
<span class='tline' id='l415' data-llen='8570:8585'>人黙而成之不言而信存乎徳行</span>
<span class='tline' id='l416' data-llen='8585:8608'>　　上數語重出以起下文先言夫象者象不易見于</span>
<span class='tline' id='l417' data-llen='8608:8631'>　　是設卦觀象以窮夫賾爻不易知于是效其象而</span>
<span class='tline' id='l418' data-llen='8631:8654'>　　繫之以辭所以明夫動前言化而裁之謂之變推</span>
<span class='tline' id='l419' data-llen='8654:8677'>　　而行之謂之通以道之在易者言也此言化而裁</span>
<span class='tline' id='l420' data-llen='8677:8700'>　　之存乎變推而行之存乎通以易之在人者言也</span>
<span class='tline' id='l421' data-llen='8700:8727'><a onclick="displayPageImage('KR1a0048', 'WYG', '018-24a' );" name="018-24a" class="pb">[018-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='8727:8750'>　　神而明之存乎人不言而信存乎徳行吾心所以</span>
<span class='tline' id='l423' data-llen='8750:8758'>　　純乎易也</span>
<span class='tline' id='l424' data-llen='8758:8761'>　</span>
<span class='tline' id='l425' data-llen='8761:8764'>　</span>
<span class='tline' id='l426' data-llen='8764:8767'>　</span>
<span class='tline' id='l427' data-llen='8767:8770'>　</span>
<span class='tline' id='l428' data-llen='8770:8773'>　</span>
<span class='tline' id='l429' data-llen='8773:8776'>　</span>
<span class='tline' id='l430' data-llen='8776:8803'><a onclick="displayPageImage('KR1a0048', 'WYG', '018-24b' );" name="018-24b" class="pb">[018-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='8803:8806'>　</span>
<span class='tline' id='l432' data-llen='8806:8809'>　</span>
<span class='tline' id='l433' data-llen='8809:8812'>　</span>
<span class='tline' id='l434' data-llen='8812:8815'>　</span>
<span class='tline' id='l435' data-llen='8815:8818'>　</span>
<span class='tline' id='l436' data-llen='8818:8821'>　</span>
<span class='tline' id='l437' data-llen='8821:8824'>　</span>
<span class='tline' id='l438' data-llen='8824:8834'>　周易總義卷十八</span>
</p>
<p>
</p>
  </div>
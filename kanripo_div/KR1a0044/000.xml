<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0044', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:195'>御題易傳燈<span class='krp-note'>有序/</span></span>
<span class='tline' id='l9' data-llen='195:218'>　是書舊署徐總幹撰而不著名其子序謂其父嘗師</span>
<span class='tline' id='l10' data-llen='218:241'>　事吕祖謙唐仲友所學似尚有稟承顧取釋氏傳燈</span>
<span class='tline' id='l11' data-llen='241:264'>　語為經解標題謬盩甚矣其言君子小人吉凶陰陽</span>
<span class='tline' id='l12' data-llen='264:287'>　之義頗有闡發而所論河圖數象牽附九宫則又乖</span>
<span class='tline' id='l13' data-llen='287:310'>　於正道葢其書純駁參半乃指斥後學差誤得無責</span>
<span class='tline' id='l14' data-llen='310:333'>　人則明而責已則昏歟以其裒輯於散帙之中亦云</span>
<span class='tline' id='l15' data-llen='333:356'>　希覯録備四庫庶幾瑕瑜不掩系詩簡端譏之正所</span>
<span class='tline' id='l16' data-llen='356:382'><a onclick="displayPageImage('KR1a0044', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='382:389'>　以惜之也</span>
<span class='tline' id='l18' data-llen='389:412'>徐氏隠名故以何標題想亦自知過本來畫卦由古聖</span>
<span class='tline' id='l19' data-llen='412:435'>胡乃傳燈擬梵陀學述東萊道未見習沿永叔語傷訛</span>
<span class='tline' id='l20' data-llen='435:451'>明云後學多差誤可識其人差已多</span>
<span class='tline' id='l22' data-llen='471:497'><a onclick="displayPageImage('KR1a0044', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l23' data-llen='497:512'>欽定四庫全書　　　　經部一</span>
<span class='tline' id='l24' data-llen='512:527'>　易傳燈四卷　　　　　易類</span>
<span class='tline' id='l25' data-llen='527:533'>　　提要</span>
<span class='tline' id='l26' data-llen='533:559'>　　　　<span class='krp-note'>臣/</span>等謹案易傳燈一書諸家書目俱不著録</span>
<span class='tline' id='l27' data-llen='559:582'>　　　　朱彞尊經義考亦不載其名惟永樂大典散</span>
<span class='tline' id='l28' data-llen='582:605'>　　　　見於谷卦之中題其官曰徐總幹而不著名</span>
<span class='tline' id='l29' data-llen='605:628'>　　　　字又載其子子東序謂其父嘗師事吕祖謙</span>
<span class='tline' id='l30' data-llen='628:651'>　　　　唐仲友考宋史徐僑嘗受業于吕祖謙著讀</span>
<span class='tline' id='l31' data-llen='651:677'><a onclick="displayPageImage('KR1a0044', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span>
<span class='tline' id='l32' data-llen='677:700'>　　　　易記尚書括旨等書祖謙門人又有徐侃徐</span>
<span class='tline' id='l33' data-llen='700:723'>　　　　倬序無明文不能定其為誰也傳燈本釋氏</span>
<span class='tline' id='l34' data-llen='723:746'>　　　　之語乃取之以名經解殊為乖刺又謂繫詞</span>
<span class='tline' id='l35' data-llen='746:769'>　　　　下傳易之為書三章皆漢儒易緯之文訛為</span>
<span class='tline' id='l36' data-llen='769:792'>　　　　夫子之作以誑後世亦沿歐陽修之誤又謂</span>
<span class='tline' id='l37' data-llen='792:815'>　　　　聖人觀河圖有數有象以從横十五之妙配</span>
<span class='tline' id='l38' data-llen='815:838'>　　　　乾坤九六之數白紫者吉黄黒者凶是直以</span>
<span class='tline' id='l39' data-llen='838:861'>　　　　易數為五行家言尤未免於駁雜然其八卦</span>
<span class='tline' id='l40' data-llen='861:887'><a onclick="displayPageImage('KR1a0044', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span>
<span class='tline' id='l41' data-llen='887:910'>　　　　總論十六篇參互以求頗能得易之類例如</span>
<span class='tline' id='l42' data-llen='910:933'>　　　　曰大壯大有夬乾乾在乾兑離震之下者也</span>
<span class='tline' id='l43' data-llen='933:956'>　　　　乾九三曰君子而餘卦九三皆有君子小人</span>
<span class='tline' id='l44' data-llen='956:979'>　　　　之詞以君子在重剛中君子則吉小人則凶</span>
<span class='tline' id='l45' data-llen='979:1002'>　　　　故分别言之也其處于巽坎艮坤之下者曰</span>
<span class='tline' id='l46' data-llen='1002:1025'>　　　　小畜大畜需泰凡九三上遇隂爻皆有畏謹</span>
<span class='tline' id='l47' data-llen='1025:1047'>　　　　之義剖析更為㣲細又謂易之取象該三</span>
<span class='tline' id='l48' data-llen='1047:1069'>　　　　代制度如比九五言王用三驅見王田不</span>
<span class='tline' id='l49' data-llen='1069:1095'><a onclick="displayPageImage('KR1a0044', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span>
<span class='tline' id='l50' data-llen='1095:1118'>　　　　合圍三面而驅之禮巽九二言史巫紛若見</span>
<span class='tline' id='l51' data-llen='1118:1141'>　　　　古有太史男巫女巫之制論易禮之相通亦</span>
<span class='tline' id='l52' data-llen='1141:1164'>　　　　有證據盖一知半解可取者亦頗不乏雖有</span>
<span class='tline' id='l53' data-llen='1164:1187'>　　　　絲麻無棄菅蒯固說易者之所旁采爾乾隆</span>
<span class='tline' id='l54' data-llen='1187:1202'>　　　　四十六年九月恭校上</span>
<span class='tline' id='l55' data-llen='1202:1234'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l56' data-llen='1234:1259'>　　　　　　　總　校　官　<span class='krp-note'>臣/</span>　陸　費　墀</span>
<span class='tline' id='l58' data-llen='1279:1305'><a onclick="displayPageImage('KR1a0044', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span>
<span class='tline' id='l59' data-llen='1305:1309'>原序</span>
<span class='tline' id='l60' data-llen='1309:1332'>先君總幹幼年習聲律自後喜經術而厭雕篆由是再</span>
<span class='tline' id='l61' data-llen='1332:1361'>更六典紹興初嘗師東萊吕先生<span class='krp-note'>祖謙/</span>説齋唐先生<span class='krp-note'>仲/</span></span>
<span class='tline' id='l62' data-llen='1361:1390'><span class='krp-note'>友/</span>從宋先生<span class='krp-note'>真卿/</span>書堂因見壁間伏羲先天八卦圗象</span>
<span class='tline' id='l63' data-llen='1390:1413'>篤志學易佩服師訓蚤夜䆒心嘗應試漕闈兩預薦書</span>
<span class='tline' id='l64' data-llen='1413:1436'>皆以是經先君重道義而輕利禄薄奔競而安恬退隠</span>
<span class='tline' id='l65' data-llen='1436:1459'>居易堂精硏先天之學以六十四卦三百八十四爻係</span>
<span class='tline' id='l66' data-llen='1459:1482'>國家興衰治亂之時用寳慶間遂作周易大義繼作衍</span>
<span class='tline' id='l67' data-llen='1482:1508'><a onclick="displayPageImage('KR1a0044', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span>
<span class='tline' id='l68' data-llen='1508:1531'>義續作傳燈究先哲之㣲言期後學于同歸去爻應互</span>
<span class='tline' id='l69' data-llen='1531:1554'>體等説越數十載方脱稿先君初意為子孫衆多皆欲</span>
<span class='tline' id='l70' data-llen='1554:1577'>淑以斯文故作是書非欲自侈其學也愚不敢私即取</span>
<span class='tline' id='l71' data-llen='1577:1600'>而公之悉鋟諸梓不惟不秘先君之志而先君之學亦</span>
<span class='tline' id='l72' data-llen='1600:1622'>于是乎傳矣寳祐丁巳仲春既望季子徐子東敬繫</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='154:180'><a onclick="displayPageImage('KR1a0044', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='180:188'>欽定四庫全書</span>
<span class='tline' id='l9' data-llen='188:208'>　易傳燈卷三　　　　　　宋　徐氏　撰</span>
<span class='tline' id='l10' data-llen='208:217'>　　　六位貴賤</span>
<span class='tline' id='l11' data-llen='217:240'>六位之列言貴賤也易首章言卑髙以陳貴賤位矣又</span>
<span class='tline' id='l12' data-llen='240:263'>言列貴賤者存乎位則知爻以位言者明貴賤也嘗攷</span>
<span class='tline' id='l13' data-llen='263:286'>於易易言成卦則曰六畫易言效天下之動則曰六爻</span>
<span class='tline' id='l14' data-llen='286:309'>易言剛柔相推則曰六虛易言列貴賤則曰六位故知</span>
<span class='tline' id='l15' data-llen='309:332'>位者明貴賤之等也今即乾卦言之文王畫乾之卦分</span>
<span class='tline' id='l16' data-llen='332:358'><a onclick="displayPageImage('KR1a0044', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='358:381'>乾上乾下之體蓋有上位下位之辨夫子彖傳曰大明</span>
<span class='tline' id='l18' data-llen='381:404'>終始六位時成亦以龍有潛見惕躍飛亢之殊於是列</span>
<span class='tline' id='l19' data-llen='404:427'>為初二三四五上之位其貴賤之等該於六位中矣然</span>
<span class='tline' id='l20' data-llen='427:450'>有下而勿用貴而无位者茲為貴賤之變也若夫他卦</span>
<span class='tline' id='l21' data-llen='450:473'>六位无非以六爻尊卑為貴賤之辨故有位不當不當</span>
<span class='tline' id='l22' data-llen='473:496'>位之言如噬嗑離六五為不當位未濟離六五亦為不</span>
<span class='tline' id='l23' data-llen='496:519'>當位需坎之上六為不當位履兑之六三為位不當餘</span>
<span class='tline' id='l24' data-llen='519:542'>卦言位不當者亦多矣皆以剛柔所處之非宜而有位</span>
<span class='tline' id='l25' data-llen='542:568'><a onclick="displayPageImage('KR1a0044', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='568:591'>次失當之象聖人繫爻之辭所以斷其吉凶也且屯初</span>
<span class='tline' id='l27' data-llen='591:614'>九以貴下賤而得民六二以柔乘剛而有難困九二剛</span>
<span class='tline' id='l28' data-llen='614:637'>中得貞大人之吉而六三乘剛有非所據之凶易明貴</span>
<span class='tline' id='l29' data-llen='637:646'>賤之分豈不嚴哉</span>
<span class='tline' id='l30' data-llen='646:655'>　　　設卦觀象</span>
<span class='tline' id='l31' data-llen='655:678'>聖人於大傳首章曰聖人設卦觀象繫辭焉而明吉凶</span>
<span class='tline' id='l32' data-llen='678:701'>設卦者謂重卦也謂序卦也蓋八卦皆三畫以立象於</span>
<span class='tline' id='l33' data-llen='701:724'>是乎重之則有上下之象又於是乎序之則有先後之</span>
<span class='tline' id='l34' data-llen='724:750'><a onclick="displayPageImage('KR1a0044', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='750:773'>象聖人觀重卦上下之象則繫辭以明吉凶如屯卦坎</span>
<span class='tline' id='l36' data-llen='773:796'>上震下坎體在上二隂為五患而下體震初九有君天</span>
<span class='tline' id='l37' data-llen='796:819'>下之徳見而不失其居則繫辭曰元亨利貞勿用有攸</span>
<span class='tline' id='l38' data-llen='819:842'>徃利建侯兹為觀象繫辭明吉凶也聖人又序其卦使</span>
<span class='tline' id='l39' data-llen='842:865'>不紊亂則先後有序如屯序於䝉之先䝉序於屯之後</span>
<span class='tline' id='l40' data-llen='865:888'>序需於先序訟於後師後有比小畜後有履皆不可移</span>
<span class='tline' id='l41' data-llen='888:911'>易如小畜六四得君畜制羣陽其卦居先迨六四出而</span>
<span class='tline' id='l42' data-llen='911:934'>為履之六三為柔履剛於是繫辭曰履虎尾不咥人亨</span>
<span class='tline' id='l43' data-llen='934:960'><a onclick="displayPageImage('KR1a0044', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='960:983'>所以明吉凶兹聖人序卦有先後之象也後學不究設</span>
<span class='tline' id='l45' data-llen='983:1006'>卦有重卦序卦之緼又豈知觀象繫辭明吉凶之理哉</span>
<span class='tline' id='l46' data-llen='1006:1029'>此章之後言君子所居而安者易之序也正謂卦有先</span>
<span class='tline' id='l47' data-llen='1029:1052'>後之序君子居而安之也又曰居則觀象玩辭謂觀卦</span>
<span class='tline' id='l48' data-llen='1052:1075'>象而玩所繫之辭又言動則觀變玩占此謂君子因剛</span>
<span class='tline' id='l49' data-llen='1075:1098'>柔相推之變而玩極數所占之得失其居處變動无不</span>
<span class='tline' id='l50' data-llen='1098:1113'>推易象變易從事則天必祐之矣</span>
<span class='tline' id='l51' data-llen='1113:1122'>　　　小大險易</span>
<span class='tline' id='l52' data-llen='1122:1148'><a onclick="displayPageImage('KR1a0044', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1148:1171'>大傳曰卦有小大辭有險易辭也者各指其所之蓋大</span>
<span class='tline' id='l54' data-llen='1171:1194'>言陽剛君子小言隂柔小人易於君子也其辭易易於</span>
<span class='tline' id='l55' data-llen='1194:1217'>小人也其辭險易各指其所適之情也如大過小過大</span>
<span class='tline' id='l56' data-llen='1217:1240'>畜小畜皆小大之卦也大過剛過也彖言利有攸徃亨</span>
<span class='tline' id='l57' data-llen='1240:1263'>其辭易矣小過小者過也彖言可小事不可大事不宜</span>
<span class='tline' id='l58' data-llen='1263:1286'>上宜下其辭險也大畜大者畜也彖言尚賢止健小畜</span>
<span class='tline' id='l59' data-llen='1286:1309'>小者畜也彖言密雲不雨皆卦有小大辭有險易也易</span>
<span class='tline' id='l60' data-llen='1309:1332'>之所該豈止此哉夬五剛決柔利有攸徃大者卦辭也</span>
<span class='tline' id='l61' data-llen='1332:1358'><a onclick="displayPageImage('KR1a0044', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1358:1381'>剥柔變剛不利有攸徃小者卦辭也姤言女壯勿用取</span>
<span class='tline' id='l63' data-llen='1381:1404'>女小者卦辭也臨剛浸長大也遯小浸長小也泰大來</span>
<span class='tline' id='l64' data-llen='1404:1427'>吉亨大也否小來不利君子貞小也其辭之險易皆可</span>
<span class='tline' id='l65' data-llen='1427:1450'>推也又如大有有大也衆陽應隂彖曰元亨辭易也比</span>
<span class='tline' id='l66' data-llen='1450:1473'>小也衆隂比陽彖曰比吉後夫凶辭險也卦六十有四</span>
<span class='tline' id='l67' data-llen='1473:1496'>雖乾坤莫不有大小之象其辭所指雖乾坤莫不有險</span>
<span class='tline' id='l68' data-llen='1496:1519'>易之指易於大小則齊於卦非偏有所惡也其辭險易</span>
<span class='tline' id='l69' data-llen='1519:1542'>則各指其所之非偏有所隠也君子盍可不明其理哉</span>
<span class='tline' id='l70' data-llen='1542:1568'><a onclick="displayPageImage('KR1a0044', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1568:1591'>自漢迄今莫有一人推明小大儉易之理有能暢而明</span>
<span class='tline' id='l72' data-llen='1591:1605'>之則聖人讚易之㫖豈不備哉</span>
<span class='tline' id='l73' data-llen='1605:1614'>　　　極數知來</span>
<span class='tline' id='l74' data-llen='1614:1637'>大傳曰君子動則觀其變而玩其占蓋極數知來之謂</span>
<span class='tline' id='l75' data-llen='1637:1660'>占通變之謂事隂陽不測之謂神又曰以卜筮者尚其</span>
<span class='tline' id='l76' data-llen='1660:1683'>占君子將有為將有行也問焉以言受命也如嚮無有</span>
<span class='tline' id='l77' data-llen='1683:1706'>逺近幽深遂知來物非天下之至精孰能與于此又曰</span>
<span class='tline' id='l78' data-llen='1706:1729'>占事知來夫觀變玩占非極數何以為占盖謂參伍以</span>
<span class='tline' id='l79' data-llen='1729:1755'><a onclick="displayPageImage('KR1a0044', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1755:1778'>變錯綜其數通其變遂成天地之文極其數遂定天下</span>
<span class='tline' id='l81' data-llen='1778:1801'>之象非天下之至變其孰能與于此此極數通變之言</span>
<span class='tline' id='l82' data-llen='1801:1824'>也成文定象皆本於此當時聖人不於大傳詳參伍錯</span>
<span class='tline' id='l83' data-llen='1824:1847'>綜之目後世無傳迄今之人不曉參伍以變錯綜其數</span>
<span class='tline' id='l84' data-llen='1847:1870'>之法遂啟後世學者妄為之説盖占事本乎參伍錯綜</span>
<span class='tline' id='l85' data-llen='1870:1893'>之極數也漢京房闗子明諸儒别為法以為占筮之學</span>
<span class='tline' id='l86' data-llen='1893:1904'>非聖人極數之本理也</span>
<span class='tline' id='l87' data-llen='1904:1913'>　　　大衍五十</span>
<span class='tline' id='l88' data-llen='1913:1939'><a onclick="displayPageImage('KR1a0044', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1939:1962'>聖人言大衍之數五十其用四十有九四十有九為用</span>
<span class='tline' id='l90' data-llen='1962:1985'>則五十之内虛一不用何所象乎苟用其四十有九則</span>
<span class='tline' id='l91' data-llen='1985:2008'>聖人亦不必言衍數之五十也自聖人書不盡言遂啓</span>
<span class='tline' id='l92' data-llen='2008:2031'>京房馬融荀爽鄭康成董遇顧懽劉牧諸人各立一説</span>
<span class='tline' id='l93' data-llen='2031:2054'>言五十之數初无的當之論又或者以天地五十五之</span>
<span class='tline' id='l94' data-llen='2054:2077'>數用之為四十有九者而五十之㫖遂為聖人之虛言</span>
<span class='tline' id='l95' data-llen='2077:2100'>若韓康伯衍天地之數所頼者五十用四十有九則一</span>
<span class='tline' id='l96' data-llen='2100:2123'>不用也不用而用以之通非數而數以之成斯易之太</span>
<span class='tline' id='l97' data-llen='2123:2149'><a onclick="displayPageImage('KR1a0044', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2149:2172'>極也四十九數總為一者太極也散為四十九即太極</span>
<span class='tline' id='l99' data-llen='2172:2195'>在其中矣故分而為二以象兩掛一以象三揲之以四</span>
<span class='tline' id='l100' data-llen='2195:2218'>以象四時四時者坎離震兑則六七八九之數也韓又</span>
<span class='tline' id='l101' data-llen='2218:2241'>言虚一以象虛无之氣朱震謂一者體也太極不動之</span>
<span class='tline' id='l102' data-llen='2241:2264'>數四十九者用也總之則一散之則四十九非四十九</span>
<span class='tline' id='l103' data-llen='2264:2287'>之外復有一而有一不用也龔夬謂大衍之數五十總</span>
<span class='tline' id='l104' data-llen='2287:2310'>四十有九之成數合而為一也此蓍之體也用四十有</span>
<span class='tline' id='l105' data-llen='2310:2333'>九者自分而為二言也此蓍之用也以蓍之體合蓍之</span>
<span class='tline' id='l106' data-llen='2333:2359'><a onclick="displayPageImage('KR1a0044', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2359:2382'>用四十九則五十也故一為虛數四十九為實數而一</span>
<span class='tline' id='l108' data-llen='2382:2405'>者四十九之所生也然李泰伯誚康伯述輔嗣之㫖曰</span>
<span class='tline' id='l109' data-llen='2405:2428'>衍天地之數所頼者五十聖人以五行天五之數特減</span>
<span class='tline' id='l110' data-llen='2428:2451'>其五則未知不減之時如何揲也愚以為王弼韓康伯</span>
<span class='tline' id='l111' data-llen='2451:2474'>言衍天地之數所頼者五十雖聖人於大衍章言天地</span>
<span class='tline' id='l112' data-llen='2474:2497'>之數五十有五所以成變化行鬼神而不曽明言於天</span>
<span class='tline' id='l113' data-llen='2497:2520'>地數減五為大衍之五十也盖大衍者為衍易用蓍言</span>
<span class='tline' id='l114' data-llen='2520:2543'>也四營成易十有八變成卦仲之長之天下之能事畢</span>
<span class='tline' id='l115' data-llen='2543:2569'><a onclick="displayPageImage('KR1a0044', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2569:2592'>矣顯道神徳行可與酬酢可與佑神矣其言易變化神</span>
<span class='tline' id='l117' data-llen='2592:2615'>妙如此盖當求之説卦生蓍之章即參天兩地倚數之</span>
<span class='tline' id='l118' data-llen='2615:2638'>言研求其理則知大衍五十之緼矣非可外求其義合</span>
<span class='tline' id='l119' data-llen='2638:2661'>於五十之數也如京房馬融荀爽鄭康成諸人皆立異</span>
<span class='tline' id='l120' data-llen='2661:2684'>説求異於聖人而不即參兩倚數而求其理豈知參天</span>
<span class='tline' id='l121' data-llen='2684:2707'>兩地所以為五十哉然聖人雖不言虛一數但言其用</span>
<span class='tline' id='l122' data-llen='2707:2730'>四十有九則知此一者常周流於四十九之用其四十</span>
<span class='tline' id='l123' data-llen='2730:2753'>九數已用畢事而元數五十未嘗不合也其用四十有</span>
<span class='tline' id='l124' data-llen='2753:2779'><a onclick="displayPageImage('KR1a0044', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2779:2802'>九者盖四營十八掛之餘計老陽老隂少陽少隂之策</span>
<span class='tline' id='l126' data-llen='2802:2825'>无不合於四十九之用數也如三揲九八八外有二十</span>
<span class='tline' id='l127' data-llen='2825:2848'>四策兹豈非四十九乎餘皆同也聖人即策數分老少</span>
<span class='tline' id='l128' data-llen='2848:2871'>隂陽其六九之老者為動爻而七八雖不動其策與乾</span>
<span class='tline' id='l129' data-llen='2871:2882'>坤當朞當物无以異也</span>
<span class='tline' id='l130' data-llen='2882:2891'>　　　再扐後掛</span>
<span class='tline' id='l131' data-llen='2891:2914'>四營成易謂分二掛一揲四歸竒也十有八變而成卦</span>
<span class='tline' id='l132' data-llen='2914:2937'>謂每爻三變六爻十有八變盖初揲不五則九次揲不</span>
<span class='tline' id='l133' data-llen='2937:2963'><a onclick="displayPageImage('KR1a0044', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2963:2986'>四則八三揲亦不四則八也其三揲謂三變初揲之變</span>
<span class='tline' id='l135' data-llen='2986:3009'>分二掛一揲四歸竒非五則九矣至于再變聖人以五</span>
<span class='tline' id='l136' data-llen='3009:3032'>嵗再閏故再扐者仍前分二掛一揲四再歸竒于扐故</span>
<span class='tline' id='l137' data-llen='3032:3055'>曰再扐此則非四則八也至于第三變聖人以為後掛</span>
<span class='tline' id='l138' data-llen='3055:3078'>者仍前分二掛一揲四歸竒于扐此亦非四即八也三</span>
<span class='tline' id='l139' data-llen='3078:3101'>變則一爻成矣自五嵗再閏而下聖人一言曰故再扐</span>
<span class='tline' id='l140' data-llen='3101:3124'>而後掛此聖人為再變及三變立文故曰再扐又曰後</span>
<span class='tline' id='l141' data-llen='3124:3147'>掛其文意周足盖再歸於扐其後復掛一以成一爻三</span>
<span class='tline' id='l142' data-llen='3147:3173'><a onclick="displayPageImage('KR1a0044', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3173:3196'>變之法明甚豈於再變不再扐三變不掛一哉先輩劉</span>
<span class='tline' id='l144' data-llen='3196:3219'>牧諸公以初揲分二象兩掛一象三即先將左手揲四</span>
<span class='tline' id='l145' data-llen='3219:3242'>歸竒又將右手揲四歸竒謂之再扐後掛其二變三變</span>
<span class='tline' id='l146' data-llen='3242:3265'>即无四營之數其差誤殊非聖人衍易之法也更程伊</span>
<span class='tline' id='l147' data-llen='3265:3288'>川張横渠諸先輩知其不通又變其説又非聖人四營</span>
<span class='tline' id='l148' data-llen='3288:3311'>三變之理故愚糾其失於此云夫聖人言歸竒于扐以</span>
<span class='tline' id='l149' data-llen='3311:3334'>象閏者盖初變之揲不五則九也先將兩手蓍四四數</span>
<span class='tline' id='l150' data-llen='3334:3357'>之歸其竒餘于扐并掛一或五或九也又聖人言五嵗</span>
<span class='tline' id='l151' data-llen='3357:3383'><a onclick="displayPageImage('KR1a0044', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3383:3406'>再閏故再扐者盖謂次變之揲不四則八也除先得或</span>
<span class='tline' id='l153' data-llen='3406:3429'>九之外猶有四十之蓍又分二又掛一揲四歸竒今此</span>
<span class='tline' id='l154' data-llen='3429:3452'>再扐不四則八也又聖人言而後掛者盖謂第三變之</span>
<span class='tline' id='l155' data-llen='3452:3475'>揲仍前掛一也第三次又分二掛一揲四歸竒今第三</span>
<span class='tline' id='l156' data-llen='3475:3498'>揲亦不四則八也此則三變成一爻矣今諸解謂第一</span>
<span class='tline' id='l157' data-llen='3498:3521'>變之揲四四數之歸竒于扐以象閏其次變之揲即不</span>
<span class='tline' id='l158' data-llen='3521:3544'>掛一有違再閏再扐之言及第三變之揲亦不掛一有</span>
<span class='tline' id='l159' data-llen='3544:3567'>違後掛之言豈可將五嵗再閏再扐後掛之言所以為</span>
<span class='tline' id='l160' data-llen='3567:3593'><a onclick="displayPageImage('KR1a0044', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3593:3616'>第二揲第三揲者更不歸竒于扐更不掛一乎今皆自</span>
<span class='tline' id='l162' data-llen='3616:3639'>立一説不主聖人再閏再扐後掛之言但自初揲左手</span>
<span class='tline' id='l163' data-llen='3639:3662'>蓍了其次揲三揲只以右手蓍合于左揲一處便為揲</span>
<span class='tline' id='l164' data-llen='3662:3685'>了違背聖經甚矣即不再扐後掛无再變三變之法然</span>
<span class='tline' id='l165' data-llen='3685:3708'>則三變成一爻十有八變而成卦聖人之言非乎先將</span>
<span class='tline' id='l166' data-llen='3708:3731'>左手之蓍四四數之其餘者合于掛一處又將右手之</span>
<span class='tline' id='l167' data-llen='3731:3754'>蓍四四數之其餘者亦合于掛一處此方是不五則九</span>
<span class='tline' id='l168' data-llen='3754:3777'>也若聖人言五嵗再閏故再扐而後掛者盖與第二第</span>
<span class='tline' id='l169' data-llen='3777:3804'><a onclick="displayPageImage('KR1a0044', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3804:3827'>三變立文非謂將右手蓍之餘合于掛一而謂之再閏</span>
<span class='tline' id='l171' data-llen='3827:3834'>再扐後掛也</span>
<span class='tline' id='l172' data-llen='3834:3857'>　九八八計二十五外有二十四策係四六數六老隂</span>
<span class='tline' id='l173' data-llen='3857:3880'>　五四四計一十三外有三十六策係四九數九老陽</span>
<span class='tline' id='l174' data-llen='3880:3903'>　兩少一多計一十七外有三十二策係四八數八少</span>
<span class='tline' id='l175' data-llen='3903:3907'>　隂</span>
<span class='tline' id='l176' data-llen='3907:3930'>　兩多一少計二十一外有二十八策係四七數七少</span>
<span class='tline' id='l177' data-llen='3930:3934'>　陽</span>
<span class='tline' id='l178' data-llen='3934:3961'><a onclick="displayPageImage('KR1a0044', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3961:3970'>　　　九六七八</span>
<span class='tline' id='l180' data-llen='3970:3993'>易以九六七八為隂陽老少之象今易畫三百八十四</span>
<span class='tline' id='l181' data-llen='3993:4016'>爻陽爻一百九十二皆以九為象隂爻一百九十二皆</span>
<span class='tline' id='l182' data-llen='4016:4039'>以六為象聖人即无一爻言七八者先輩亦不曽論及</span>
<span class='tline' id='l183' data-llen='4039:4062'>此獨陸績謂陽在初稱初九去初之二稱九二則初復</span>
<span class='tline' id='l184' data-llen='4062:4085'>七矣隂在初稱初六去初之二稱六二則初復八矣卦</span>
<span class='tline' id='l185' data-llen='4085:4108'>畫七八經書九六七八為象九六為爻四者互明此左</span>
<span class='tline' id='l186' data-llen='4108:4131'>氏所記卜筮者之某卦之説也陸績雖據卜筮者言七</span>
<span class='tline' id='l187' data-llen='4131:4158'><a onclick="displayPageImage('KR1a0044', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4158:4181'>八九六互明之義而易書稱九六不稱七八者其㫖未</span>
<span class='tline' id='l189' data-llen='4181:4204'>明也大傳大衍章言四營十八變其于七八九六之策</span>
<span class='tline' id='l190' data-llen='4204:4227'>无遺策也然策之當期當物只言乾坤則知易爻言九</span>
<span class='tline' id='l191' data-llen='4227:4250'>六者只言動爻也聖人見天下之吉凶悔吝皆生于動</span>
<span class='tline' id='l192' data-llen='4250:4273'>則六爻以傚其動故知易之九六无非動爻所以稱九</span>
<span class='tline' id='l193' data-llen='4273:4292'>六而不及七八易豈以七八為變動之爻哉</span>
<span class='tline' id='l194' data-llen='4292:4301'>　　　動爻之卦</span>
<span class='tline' id='l195' data-llen='4301:4324'>易六十四卦每卦一爻動之一卦如一爻動凡六卦二</span>
<span class='tline' id='l196' data-llen='4324:4351'><a onclick="displayPageImage('KR1a0044', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4351:4375'>爻動凡十五卦三爻動凡二十卦四爻動凡十五卦五爻</span>
<span class='tline' id='l198' data-llen='4375:4398'>動凡六卦不動自一卦全體動自一卦其六十四之卦</span>
<span class='tline' id='l199' data-llen='4398:4421'>計四千九十六卦當以本卦之體言卦象之某卦論吉</span>
<span class='tline' id='l200' data-llen='4421:4444'>凶羲文聖人不曽作此所之卦象遂致後世占卜者添</span>
<span class='tline' id='l201' data-llen='4444:4467'>入八卦納甲五行四獸世應之類揣測休咎殊非聖人</span>
<span class='tline' id='l202' data-llen='4467:4490'>作易本理也若夫大衍蓍數盖即蓍求易之法四營成</span>
<span class='tline' id='l203' data-llen='4490:4513'>易十有八變成卦八卦小成引伸觸類天下能事畢矣</span>
<span class='tline' id='l204' data-llen='4513:4536'>非以此為占事知來之學也如之卦有不動之爻則如</span>
<span class='tline' id='l205' data-llen='4536:4563'><a onclick="displayPageImage('KR1a0044', 'WYG', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4563:4586'>左傳載穆姜占遇艮之八是為艮之隨盖艮體上五四</span>
<span class='tline' id='l207' data-llen='4586:4609'>三與初皆動只二爻不動以不動爻為占故謂艮之八</span>
<span class='tline' id='l208' data-llen='4609:4632'>也易道變動不窮君子神而明之變而通之則之卦四</span>
<span class='tline' id='l209' data-llen='4632:4655'>千九十六卦所以通天下之志斷天下之疑極深硏幾</span>
<span class='tline' id='l210' data-llen='4655:4678'>開物成務舉在易之一書也若易之設卦聖人只言本</span>
<span class='tline' id='l211' data-llen='4678:4701'>卦事理如之卦謂之動爻如乾卦初九動為姤卦盖乾</span>
<span class='tline' id='l212' data-llen='4701:4724'>為巽也乾為巽于天之下有吉凶休咎之象如左傳周</span>
<span class='tline' id='l213' data-llen='4724:4733'>太史所論則可也</span>
<span class='tline' id='l214' data-llen='4733:4760'><a onclick="displayPageImage('KR1a0044', 'WYG', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4760:4769'>　　　極儀象卦</span>
<span class='tline' id='l216' data-llen='4769:4792'>理之無形者難言也聖人每從其實然之形而明其無</span>
<span class='tline' id='l217' data-llen='4792:4815'>形之理使天下有所據依而信其言故乾坤難定也聖</span>
<span class='tline' id='l218' data-llen='4815:4838'>人即天地之尊卑而明乾坤之定剛柔難斷也聖人即</span>
<span class='tline' id='l219' data-llen='4838:4861'>動静之有常而明剛柔之斷變化難見也聖人即象形</span>
<span class='tline' id='l220' data-llen='4861:4884'>之所在而明變化之見盖摭實然者言之則無形者可</span>
<span class='tline' id='l221' data-llen='4884:4907'>信也大傳曰易有太極是生兩儀兩儀生四象四象生</span>
<span class='tline' id='l222' data-llen='4907:4930'>八卦八卦定吉凶吉凶生大業兹易開物成務冐天下</span>
<span class='tline' id='l223' data-llen='4930:4957'><a onclick="displayPageImage('KR1a0044', 'WYG', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4957:4980'>之道者也聖人探易之初㑹生生之理于太極而明易</span>
<span class='tline' id='l225' data-llen='4980:5003'>之本于有聖人究易之終推生生之理于大業而明極</span>
<span class='tline' id='l226' data-llen='5003:5026'>之成乎業太極一氣也兩儀隂陽分太極也四象五行</span>
<span class='tline' id='l227' data-llen='5026:5049'>分兩儀也八卦吉凶分四象也一氣渾涵故曰太極隂</span>
<span class='tline' id='l228' data-llen='5049:5072'>陽既分斯曰兩儀兩儀運而四象行焉是為四象四象</span>
<span class='tline' id='l229' data-llen='5072:5095'>有五行所屬而八卦成列矣方以類聚物以羣分而吉</span>
<span class='tline' id='l230' data-llen='5095:5118'>凶生于八卦之相形變化推移著于大業之六十有四</span>
<span class='tline' id='l231' data-llen='5118:5141'>其極斯有實理之可言也自極而儀自儀而象理無形</span>
<span class='tline' id='l232' data-llen='5141:5168'><a onclick="displayPageImage('KR1a0044', 'WYG', '003-13b' );" name="003-13b" class="pb">[003-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5168:5192'>也至于有卦則成列已定斯可推吉凶而生大業也大哉</span>
<span class='tline' id='l234' data-llen='5192:5215'>易也開物成務冐天下之道自有而入生物無窮或謂</span>
<span class='tline' id='l235' data-llen='5215:5238'>自無而有使其中空虚無實而能生極儀象卦闡于大</span>
<span class='tline' id='l236' data-llen='5238:5249'>業而有實理之可言乎</span>
<span class='tline' id='l237' data-llen='5249:5258'>　　　易有四象</span>
<span class='tline' id='l238' data-llen='5258:5281'>前章聖人設卦觀象繫辭而明吉凶也其所為象者何</span>
<span class='tline' id='l239' data-llen='5281:5304'>象也即後章言易有四象所以示也繫辭焉所以告也</span>
<span class='tline' id='l240' data-llen='5304:5327'>定之以吉凶所以斷也其四象謂老陽老隂少陽少隂</span>
<span class='tline' id='l241' data-llen='5327:5354'><a onclick="displayPageImage('KR1a0044', 'WYG', '003-14a' );" name="003-14a" class="pb">[003-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5354:5377'>也老陽老隂乾坤也少陽震坎艮也少隂巽離兑也言</span>
<span class='tline' id='l243' data-llen='5377:5400'>四象則包八卦矣苟非此之謂則前後兩卦之四象也</span>
<span class='tline' id='l244' data-llen='5400:5423'>盖聖人設卦非説一卦而止也其卦兩兩反對如屯蒙</span>
<span class='tline' id='l245' data-llen='5423:5446'>相連需訟相繼小畜之與履師之與比有如雜卦所言</span>
<span class='tline' id='l246' data-llen='5446:5469'>兩卦之義每兩卦上下反對故聖人言四象以示繫辭</span>
<span class='tline' id='l247' data-llen='5469:5492'>以告定吉凶以斷也如屯卦坎上震下及為䝉則艮上</span>
<span class='tline' id='l248' data-llen='5492:5515'>坎下兹有四象所示又于每卦繫辭以告定吉凶以斷</span>
<span class='tline' id='l249' data-llen='5515:5538'>以全四象卦義或者不此之思莊氏謂易六十四卦中</span>
<span class='tline' id='l250' data-llen='5538:5565'><a onclick="displayPageImage('KR1a0044', 'WYG', '003-14b' );" name="003-14b" class="pb">[003-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5565:5588'>有實象有假象有義象有用象非也何氏謂天生神物</span>
<span class='tline' id='l252' data-llen='5588:5611'>聖人則之一也天地變化聖人效之二也天垂象見吉</span>
<span class='tline' id='l253' data-llen='5611:5634'>凶三也河出圖洛出書聖人則之四也此四事易外别</span>
<span class='tline' id='l254' data-llen='5634:5657'>有其功非専易内之物何得稱易有四象劉牧云易有</span>
<span class='tline' id='l255' data-llen='5657:5680'>四象所以示者若繫辭云吉凶者得失之象悔吝者憂</span>
<span class='tline' id='l256' data-llen='5680:5703'>虞之象變化者進退之象剛柔者晝夜之象四也既繫</span>
<span class='tline' id='l257' data-llen='5703:5726'>辭所陳則與爻卦正協其義孔疏復謂兩儀生四象七</span>
<span class='tline' id='l258' data-llen='5726:5749'>八九六所以示之四象則失之甚也七八九六乃少陽</span>
<span class='tline' id='l259' data-llen='5749:5776'><a onclick="displayPageImage('KR1a0044', 'WYG', '003-15a' );" name="003-15a" class="pb">[003-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5776:5799'>少隂老陽老隂之位生八卦之四象非易所以示之四</span>
<span class='tline' id='l261' data-llen='5799:5822'>象也然則易有象示及繫辭以告吉凶以斷必别有易</span>
<span class='tline' id='l262' data-llen='5822:5845'>書韓宣子聘魯見易象其易之為象必别有書也後學</span>
<span class='tline' id='l263' data-llen='5845:5868'>不究聖人設卦觀象之㫖但隨文泥辭見經有兩儀生</span>
<span class='tline' id='l264' data-llen='5868:5891'>四象之文又見大傳有四象之目則援引曲解然則大</span>
<span class='tline' id='l265' data-llen='5891:5909'>衍章亦有四象之目盍不引據以釋經乎</span>
<span class='tline' id='l266' data-llen='5909:5918'>　　　河圖洛書</span>
<span class='tline' id='l267' data-llen='5918:5941'>大傳曰河出圖洛出書聖人則之或者以為聖人因圖</span>
<span class='tline' id='l268' data-llen='5941:5968'><a onclick="displayPageImage('KR1a0044', 'WYG', '003-15b' );" name="003-15b" class="pb">[003-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5968:5991'>書之出則之而作易非也河圖之數戴九而履一左三</span>
<span class='tline' id='l270' data-llen='5991:6014'>而右七二四之居上六八之居下而五居于中管攝諸</span>
<span class='tline' id='l271' data-llen='6014:6037'>數為十五之縱横也洛書之數一合五而成六二合五</span>
<span class='tline' id='l272' data-llen='6037:6060'>而成七三合五而成八四合五而成九兹一二三四五</span>
<span class='tline' id='l273' data-llen='6060:6083'>行之本無非統于中之五而成體也聖人觀于河圖有</span>
<span class='tline' id='l274' data-llen='6083:6106'>數有象以縱横十五之妙配乾坤九六之數其象之白</span>
<span class='tline' id='l275' data-llen='6106:6129'>紫者吉象黄黑者凶此聖人則其圖之用也聖人觀于</span>
<span class='tline' id='l276' data-llen='6129:6152'>洛書有數有法以一六為水居坎而生乾二七為火居</span>
<span class='tline' id='l277' data-llen='6152:6179'><a onclick="displayPageImage('KR1a0044', 'WYG', '003-16a' );" name="003-16a" class="pb">[003-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6179:6202'>離而生巽三八為木居震而生艮四九為金居兑而生</span>
<span class='tline' id='l279' data-llen='6202:6225'>坤本金木水火土正位而明乾坤艮巽之卦乾君坤藏</span>
<span class='tline' id='l280' data-llen='6225:6248'>出震齊巽更迭變化既成萬物兹聖人則其書之用也</span>
<span class='tline' id='l281' data-llen='6248:6271'>圖九宫以示道書五行以垂法圖書相為經緯相為表</span>
<span class='tline' id='l282' data-llen='6271:6294'>裏生成之數合而為五行象數之妙闡而為後天雖犧</span>
<span class='tline' id='l283' data-llen='6294:6317'>文闡易于前圖書為則于後其致一也世固有以九宫</span>
<span class='tline' id='l284' data-llen='6317:6340'>之所示體為貪巨文武九星之名推測地理之幽其休</span>
<span class='tline' id='l285' data-llen='6340:6363'>咎吉凶驗若符契河圖亦妙矣亦有以五行之理明于</span>
<span class='tline' id='l286' data-llen='6363:6390'><a onclick="displayPageImage('KR1a0044', 'WYG', '003-16b' );" name="003-16b" class="pb">[003-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6390:6413'>五事之應而咎證變見有水不潤下火不炎上等性五</span>
<span class='tline' id='l288' data-llen='6413:6436'>行亦神矣然則河之出圖洛之出書為聖人之所則端</span>
<span class='tline' id='l289' data-llen='6436:6446'>有用于作易之後也</span>
<span class='tline' id='l290' data-llen='6446:6455'>　　　乾坤成列</span>
<span class='tline' id='l291' data-llen='6455:6478'>乾列于上坤列于下成列不紊易從是而運故聖人曰</span>
<span class='tline' id='l292' data-llen='6478:6501'>乾坤成列易立乎其中矣乾之右有易曰巽坎艮列于</span>
<span class='tline' id='l293' data-llen='6501:6524'>右遂至于坤坤之左有易曰震離兑列于左遂至于乾</span>
<span class='tline' id='l294' data-llen='6524:6547'>兹所謂乾坤成列易立乎其中也使乾坤之體毁而不</span>
<span class='tline' id='l295' data-llen='6547:6574'><a onclick="displayPageImage('KR1a0044', 'WYG', '003-17a' );" name="003-17a" class="pb">[003-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6574:6597'>見則易安從生而有六子分列于左右哉聖人所以先</span>
<span class='tline' id='l297' data-llen='6597:6620'>之曰乾坤其易之緼繼言乾坤成列而易立乎其中乾</span>
<span class='tline' id='l298' data-llen='6620:6643'>坤毁則无以見易易不可見乾坤或幾乎息矣聖人的</span>
<span class='tline' id='l299' data-llen='6643:6666'>因乾坤而見易之緼灼見其易立乎乾坤成列之中也</span>
<span class='tline' id='l300' data-llen='6666:6689'>後學者未講究乾坤之成列遂不知易在何處亦不曉</span>
<span class='tline' id='l301' data-llen='6689:6712'>八卦因此而成列也故列乾坤成列之圖而知易立乎</span>
<span class='tline' id='l302' data-llen='6712:6721'>乾坤成列之中也</span>
</p>
<p>
</p>
  </div>
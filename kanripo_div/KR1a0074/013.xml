<div id="txtcont" class="span9" style="position: relative;">
    <p>
<span class='tline' id='l7' data-llen='161:187'><a onclick="displayPageImage('KR1a0074', 'WYG', '013-1a' );" name="013-1a" class="pb">[013-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='187:195'>欽定四庫全書</span>
<span class='tline' id='l9' data-llen='195:210'>　周易程朱𫝊義折衷卷十三</span>
<span class='tline' id='l10' data-llen='210:231'>　　　　　　　　　　　　　元　趙采　撰</span>
<span class='tline' id='l11' data-llen='231:241'>䷖<span class='krp-note'>坤下/艮上</span></span>
<span class='tline' id='l12' data-llen='241:264'>　程子曰序卦賁者飾也致飾然後亨則盡矣故受之</span>
<span class='tline' id='l13' data-llen='264:287'>　以剥夫物至于文飾亨之極也極則必反故賁終則</span>
<span class='tline' id='l14' data-llen='287:310'>　剥也卦五隂而一陽隂始自下生漸長至于盛極羣</span>
<span class='tline' id='l15' data-llen='310:333'>　隂消剥於陽故為剥也以二體言之山附于地山高</span>
<span class='tline' id='l16' data-llen='333:359'><a onclick="displayPageImage('KR1a0074', 'WYG', '013-1b' );" name="013-1b" class="pb">[013-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='359:376'>　起地上而反附著于地頽剥之象也</span>
<span class='tline' id='l18' data-llen='376:399'>　　愚按伊川釋序卦之辭云物至于文飾亨之極也</span>
<span class='tline' id='l19' data-llen='399:422'>　　極則必反故賁終則剥夫物至于有文則必剥譬</span>
<span class='tline' id='l20' data-llen='422:445'>　　如草木萌芽之後漸有文彩及至一開之後則便</span>
<span class='tline' id='l21' data-llen='445:468'>　　殘謝彫落故周家郁郁之文至秦則有焚坑之禍</span>
<span class='tline' id='l22' data-llen='468:491'>　　理勢然也唯明理者能持盈守成恭儉反本便不</span>
<span class='tline' id='l23' data-llen='491:514'>　　至于文靡之盛則可以常久伊川謂聖人无復夫</span>
<span class='tline' id='l24' data-llen='514:533'>　　剥復相為消長聖人无復則亦无剥矣</span>
<span class='tline' id='l25' data-llen='533:559'><a onclick="displayPageImage('KR1a0074', 'WYG', '013-2a' );" name="013-2a" class="pb">[013-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='559:567'>剥不利有攸往</span>
<span class='tline' id='l27' data-llen='567:590'>　程子曰剥者羣隂長盛消剥于一陽之時衆小人剥</span>
<span class='tline' id='l28' data-llen='590:613'>　喪於君子故君子不利有所往唯當㢲言晦迹隨時</span>
<span class='tline' id='l29' data-llen='613:625'>　消息以免小人之害也</span>
<span class='tline' id='l30' data-llen='625:649'>　朱子曰剥落也五隂在下而方生一陽在上而將盡隂</span>
<span class='tline' id='l31' data-llen='649:672'>　盛長而陽消落九月之卦也隂盛陽衰小人壯而君</span>
<span class='tline' id='l32' data-llen='672:695'>　子病又内坤順外艮止有順時而止之象故占得之</span>
<span class='tline' id='l33' data-llen='695:706'>　者不可以有所往也</span>
<span class='tline' id='l34' data-llen='706:732'><a onclick="displayPageImage('KR1a0074', 'WYG', '013-2b' );" name="013-2b" class="pb">[013-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='732:755'>彖曰剥剥也柔變剛也不利有攸往小人長也順而止</span>
<span class='tline' id='l36' data-llen='755:771'>之觀象也君子尚消息盈虚天行也</span>
<span class='tline' id='l37' data-llen='771:794'>　程子曰剥剥也謂剥落也柔變剛也柔長而剛變也</span>
<span class='tline' id='l38' data-llen='794:817'>　夏至一隂生而漸長一隂長則一陽消至建戌則極</span>
<span class='tline' id='l39' data-llen='817:840'>　而成剥是隂柔變剛陽也隂小人之道方長盛而剥</span>
<span class='tline' id='l40' data-llen='840:862'>　消于陽故君子不利有所往也君子當剥之時知</span>
<span class='tline' id='l41' data-llen='862:885'>　不可有所往順時而止乃能觀剥之象也卦有順止</span>
<span class='tline' id='l42' data-llen='885:908'>　之象乃處剥之道君子當觀而體之君子尚消息盈</span>
<span class='tline' id='l43' data-llen='908:934'><a onclick="displayPageImage('KR1a0074', 'WYG', '013-3a' );" name="013-3a" class="pb">[013-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='934:957'>　虚天行也理有消衰有息長有盈滿有虚損順之則</span>
<span class='tline' id='l45' data-llen='957:976'>　吉逆之則凶君子隨時敦尚所以事天也</span>
<span class='tline' id='l46' data-llen='976:999'>　　愚曰剥有禠奪之義隂自下奪陽位而變其實也</span>
<span class='tline' id='l47' data-llen='999:1022'>　　不利有攸往雖是小人之道長盛君子不利有所</span>
<span class='tline' id='l48' data-llen='1022:1045'>　　往亦是内坤外艮有順止之象君子于此豈與争</span>
<span class='tline' id='l49' data-llen='1045:1068'>　　勝負之間哉觀坤艮之象順而止之而已何者小</span>
<span class='tline' id='l50' data-llen='1068:1091'>　　人方盛逆之則激順之則止易又為君子謀曰消</span>
<span class='tline' id='l51' data-llen='1091:1114'>　　則息虚則盈天道之行有不可違者而能因時觀</span>
<span class='tline' id='l52' data-llen='1114:1140'><a onclick="displayPageImage('KR1a0074', 'WYG', '013-3b' );" name="013-3b" class="pb">[013-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1140:1163'>　　象見可而為之以御其變此君子之所尚也尚是</span>
<span class='tline' id='l54' data-llen='1163:1183'>　　好尚尊尚君子動思與天合安得不尚之</span>
<span class='tline' id='l55' data-llen='1183:1198'>象曰山附于地剥上以厚下安宅</span>
<span class='tline' id='l56' data-llen='1198:1221'>　程子曰艮重於坤山附于地也山高起于地而反附</span>
<span class='tline' id='l57' data-llen='1221:1244'>　著于地圮剥之象也上謂人君與居人上者觀剥之</span>
<span class='tline' id='l58' data-llen='1244:1267'>　象而厚固其下以安其居也下者上之本未有基本</span>
<span class='tline' id='l59' data-llen='1267:1290'>　固而能剥者也故上之剥必自下下剥則上危矣為</span>
<span class='tline' id='l60' data-llen='1290:1313'>　人上者知理之如是則安養人民以厚其本乃所以</span>
<span class='tline' id='l61' data-llen='1313:1339'><a onclick="displayPageImage('KR1a0074', 'WYG', '013-4a' );" name="013-4a" class="pb">[013-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1339:1356'>　安其居也書曰民惟邦本本固邦寜</span>
<span class='tline' id='l63' data-llen='1356:1377'>初六剥牀以足蔑貞凶象曰剥牀以足以滅下也</span>
<span class='tline' id='l64' data-llen='1377:1400'>　程子曰隂之剥陽自下而上以牀為象者取身之所</span>
<span class='tline' id='l65' data-llen='1400:1423'>　處也自下而剥漸至于身也剥牀以足剥牀之足也</span>
<span class='tline' id='l66' data-llen='1423:1446'>　剥始自下故為剥足隂自下進漸消蔑於貞正凶之</span>
<span class='tline' id='l67' data-llen='1446:1469'>　道也蔑无也謂消亡于正道也隂剥陽柔變剛是邪</span>
<span class='tline' id='l68' data-llen='1469:1483'>　侵正小人消君子其凶可知</span>
<span class='tline' id='l69' data-llen='1483:1504'>六二剥牀以辨蔑貞凶象曰剥牀以辨未有與也</span>
<span class='tline' id='l70' data-llen='1504:1530'><a onclick="displayPageImage('KR1a0074', 'WYG', '013-4b' );" name="013-4b" class="pb">[013-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1530:1553'>　程子曰辨分隔上下者牀之幹也隂漸進而上剥至</span>
<span class='tline' id='l72' data-llen='1553:1575'>　于辨愈蔑于正也凶益甚矣隂之侵剥于陽得以</span>
<span class='tline' id='l73' data-llen='1575:1598'>　益盛至于剥辨者以陽未有應與故也小人侵剥君</span>
<span class='tline' id='l74' data-llen='1598:1621'>　子若君子有與則可以勝小人不能為害矣唯其无</span>
<span class='tline' id='l75' data-llen='1621:1644'>　與所以被蔑而凶當消剥之時而无徒與豈能自存</span>
<span class='tline' id='l76' data-llen='1644:1667'>　也言未有與剥之未盛有與猶可勝也示人之意深</span>
<span class='tline' id='l77' data-llen='1667:1671'>　矣</span>
<span class='tline' id='l78' data-llen='1671:1694'>　　愚曰初與二爻辭同只足與辨兩字異象辭却别</span>
<span class='tline' id='l79' data-llen='1694:1720'><a onclick="displayPageImage('KR1a0074', 'WYG', '013-5a' );" name="013-5a" class="pb">[013-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1720:1743'>　　葢剥卦是大底艮卦有牀廬之象又初動為震震</span>
<span class='tline' id='l81' data-llen='1743:1766'>　　為足隂之剥陽必自下始故先牀足而後牀幹不</span>
<span class='tline' id='l82' data-llen='1766:1789'>　　一頓剥將去漸漸消爍聖人言蔑貞凶者非是便</span>
<span class='tline' id='l83' data-llen='1789:1812'>　　凶是蔑正則凶若隂雖長而不滅正道則不至于</span>
<span class='tline' id='l84' data-llen='1812:1835'>　　凶凶雖主君子然小人蔑正亦凶矣剥牀以辨夫</span>
<span class='tline' id='l85' data-llen='1835:1858'>　　子言未有與伊川云以陽未有應與若有與則可</span>
<span class='tline' id='l86' data-llen='1858:1881'>　　以勝小人今觀剥卦五隂已盛雖上九亦將剥而</span>
<span class='tline' id='l87' data-llen='1881:1904'>　　為坤安得君子更有應與此是六二剥牀以辨未</span>
<span class='tline' id='l88' data-llen='1904:1930'><a onclick="displayPageImage('KR1a0074', 'WYG', '013-5b' );" name="013-5b" class="pb">[013-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1930:1953'>　　至剥膚剥廬者以未有同惡共濟之人耳葢六二</span>
<span class='tline' id='l90' data-llen='1953:1976'>　　以柔居中六五以宫人寵非相與肆為凶暴者然</span>
<span class='tline' id='l91' data-llen='1976:1999'>　　處羣隂之中其能終无與乎故夫子不曰无與而</span>
<span class='tline' id='l92' data-llen='1999:2022'>　　曰未與未者將有而未有之辭君子于此當知所</span>
<span class='tline' id='l93' data-llen='2022:2030'>　　以自處矣</span>
<span class='tline' id='l94' data-llen='2030:2048'>六三剥之无咎象曰剥之无咎失上下也</span>
<span class='tline' id='l95' data-llen='2048:2071'>　程子曰衆隂剥陽之時而三獨居剛應剛與上下之</span>
<span class='tline' id='l96' data-llen='2071:2094'>　隂異矣志従于正在剥之時為无咎者也三之為可</span>
<span class='tline' id='l97' data-llen='2094:2120'><a onclick="displayPageImage('KR1a0074', 'WYG', '013-6a' );" name="013-6a" class="pb">[013-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2120:2143'>　謂善矣不言吉何也曰方羣隂剥陽衆小人害君子</span>
<span class='tline' id='l99' data-llen='2143:2166'>　三雖従正其勢孤弱所應在无位之地於斯時也難</span>
<span class='tline' id='l100' data-llen='2166:2189'>　乎免矣安得吉也其義為无咎耳言其无咎所以勸</span>
<span class='tline' id='l101' data-llen='2189:2212'>　也三居剥而无咎者其所處與上下諸隂不同是與</span>
<span class='tline' id='l102' data-llen='2212:2235'>　其同類相失於處剥之道為无咎如東漢之吕强是</span>
<span class='tline' id='l103' data-llen='2235:2239'>　也</span>
<span class='tline' id='l104' data-llen='2239:2262'>　朱子曰衆隂方剥陽而已獨應之去其黨而従正无</span>
<span class='tline' id='l105' data-llen='2262:2277'>　咎之道也占者如是則得无咎</span>
<span class='tline' id='l106' data-llen='2277:2303'><a onclick="displayPageImage('KR1a0074', 'WYG', '013-6b' );" name="013-6b" class="pb">[013-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2303:2326'>　　愚曰剥之世小人至于成羣君子幾于无與然小</span>
<span class='tline' id='l108' data-llen='2326:2349'>　　人成羣非小人之福事勢之相反則凶禍之道也</span>
<span class='tline' id='l109' data-llen='2349:2372'>　　剥卦之无咎者唯六三耳以其失上下四隂而獨</span>
<span class='tline' id='l110' data-llen='2372:2395'>　　應于上也雖失上下四隂而猶與之處則小人不</span>
<span class='tline' id='l111' data-llen='2395:2418'>　　咎之雖居羣隂之中而志應乎上九故君子亦不</span>
<span class='tline' id='l112' data-llen='2418:2431'>　　之咎是之謂剥之无咎</span>
<span class='tline' id='l113' data-llen='2431:2450'>六四剥牀以膚凶象曰剥牀以膚切近災也</span>
<span class='tline' id='l114' data-llen='2450:2473'>　程子曰始剥于牀足漸至于膚膚身之外也將滅其</span>
<span class='tline' id='l115' data-llen='2473:2499'><a onclick="displayPageImage('KR1a0074', 'WYG', '013-7a' );" name="013-7a" class="pb">[013-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2499:2522'>　身矣其凶可知隂長已盛陽剥已甚貞道已消故更</span>
<span class='tline' id='l117' data-llen='2522:2545'>　不言蔑貞直言凶也五為君位剥已及四在人則剥</span>
<span class='tline' id='l118' data-llen='2545:2565'>　其膚矣剥及其膚身垂亡矣切近于災禍也</span>
<span class='tline' id='l119' data-llen='2565:2588'>　　愚曰剥至四則牀已剥盡及人肌膚者也衆正已</span>
<span class='tline' id='l120' data-llen='2588:2611'>　　去禍及君身何凶如之象訓凶為災明君子之无</span>
<span class='tline' id='l121' data-llen='2611:2634'>　　辜天實為之也嗟夫初二之剥足剥辨有貞可蔑</span>
<span class='tline' id='l122' data-llen='2634:2657'>　　則殃在衆正四之剥膚无貞可蔑則殃在君身詩</span>
<span class='tline' id='l123' data-llen='2657:2676'>　　曰人之云亡邦國殄瘁吾於此爻傷之</span>
<span class='tline' id='l124' data-llen='2676:2702'><a onclick="displayPageImage('KR1a0074', 'WYG', '013-7b' );" name="013-7b" class="pb">[013-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2702:2725'>六五貫魚以宫人寵无不利象曰以宫人寵終无尤也</span>
<span class='tline' id='l126' data-llen='2725:2748'>　程子曰剥及君位剥之極也其凶可知故更不言剥</span>
<span class='tline' id='l127' data-llen='2748:2771'>　而别設義以開小人遷善之門五羣隂之主也魚隂</span>
<span class='tline' id='l128' data-llen='2771:2794'>　物故以為象五能使羣隂順序如貫魚然反獲寵爱</span>
<span class='tline' id='l129' data-llen='2794:2817'>　于在上之陽如宫人則无所不利也宫人宫中之人</span>
<span class='tline' id='l130' data-llen='2817:2840'>　妻妾侍使也以隂言且取獲寵愛之義以一陽在上</span>
<span class='tline' id='l131' data-llen='2840:2863'>　衆隂有順従之道故發此義羣隂消剥于陽以至于</span>
<span class='tline' id='l132' data-llen='2863:2886'>　極六五若能長率羣隂駢首順序反獲寵愛於陽則</span>
<span class='tline' id='l133' data-llen='2886:2912'><a onclick="displayPageImage('KR1a0074', 'WYG', '013-8a' );" name="013-8a" class="pb">[013-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2912:2935'>　終无過尤也於剥之將終復發此義聖人勸遷善之</span>
<span class='tline' id='l135' data-llen='2935:2944'>　意深切之至也</span>
<span class='tline' id='l136' data-llen='2944:2967'>　　愚曰㢲為魚為䋲艮為手持繩下連衆隂貫魚也</span>
<span class='tline' id='l137' data-llen='2967:2990'>　　羣隂貫魚而進能如宫人取寵愛不踰禮越法以</span>
<span class='tline' id='l138' data-llen='2990:3013'>　　干預外事擅權専恣以自作威福自然无不利此</span>
<span class='tline' id='l139' data-llen='3013:3036'>　　開諭小人以受福之道而隂致其戒者也六居五</span>
<span class='tline' id='l140' data-llen='3036:3059'>　　宜尤而以正制小人使如宫人受制于陽故終无</span>
<span class='tline' id='l141' data-llen='3059:3082'>　　尤也或曰説卦㢲不為魚而先儒以㢲為魚何也</span>
<span class='tline' id='l142' data-llen='3082:3108'><a onclick="displayPageImage('KR1a0074', 'WYG', '013-8b' );" name="013-8b" class="pb">[013-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3108:3131'>　　曰漢上謂以重卦離知之包羲氏結繩而為罔罟</span>
<span class='tline' id='l144' data-llen='3131:3154'>　　以佃以漁葢取諸離離中有㢲㢲復有離㢲為魚</span>
<span class='tline' id='l145' data-llen='3154:3177'>　　以漁也離為雉以佃也魚龍同氣東方鱗蟲龍為</span>
<span class='tline' id='l146' data-llen='3177:3200'>　　之長震為龍水之王氣㢲為魚木之廢氣故先儒</span>
<span class='tline' id='l147' data-llen='3200:3208'>　　以巽為魚</span>
<span class='tline' id='l148' data-llen='3208:3224'>上九碩果不食君子得輿小人剥廬</span>
<span class='tline' id='l149' data-llen='3224:3247'>　程子曰諸陽消剥已盡獨有上九一爻尚存如碩大</span>
<span class='tline' id='l150' data-llen='3247:3270'>　之果不見食將有復生之理上九一變則純隂矣然</span>
<span class='tline' id='l151' data-llen='3270:3296'><a onclick="displayPageImage('KR1a0074', 'WYG', '013-9a' );" name="013-9a" class="pb">[013-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3296:3319'>　陽無可盡之理變于上則生于下无間可容息也聖</span>
<span class='tline' id='l153' data-llen='3319:3342'>　人發明此理以見陽與君子之道不可亡也或曰剥</span>
<span class='tline' id='l154' data-llen='3342:3365'>　盡則為純坤豈復有陽乎曰以卦配月則坤當十月</span>
<span class='tline' id='l155' data-llen='3365:3388'>　以氣消息言則陽剥盡為坤陽復來為復然陽未嘗</span>
<span class='tline' id='l156' data-llen='3388:3411'>　盡也剥盡于上則復生于下矣故十月謂之陽月恐</span>
<span class='tline' id='l157' data-llen='3411:3434'>　疑其无陽也隂亦然聖人不言耳隂道盛極之時其</span>
<span class='tline' id='l158' data-llen='3434:3457'>　亂可知亂極則自當思治故羣心願載於君子君子</span>
<span class='tline' id='l159' data-llen='3457:3480'>　得輿也詩匪風下泉所以居變風之終也理既如是</span>
<span class='tline' id='l160' data-llen='3480:3506'><a onclick="displayPageImage('KR1a0074', 'WYG', '013-9b' );" name="013-9b" class="pb">[013-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3506:3529'>　在卦亦衆隂宗陽為共載之象小人剥廬若小人則</span>
<span class='tline' id='l162' data-llen='3529:3552'>　當剥之極剥其廬矣无所容其身也更不論爻之隂</span>
<span class='tline' id='l163' data-llen='3552:3575'>　陽但言小人處剥極則及其廬矣廬取在上之象或</span>
<span class='tline' id='l164' data-llen='3575:3598'>　曰隂陽之消必待盡而後復生于下此在上便有復</span>
<span class='tline' id='l165' data-llen='3598:3621'>　生之義何也夬之上六何以言終有凶曰上九居剥</span>
<span class='tline' id='l166' data-llen='3621:3645'>　之極止有一陽陽无可盡之理故明其有復生之義見</span>
<span class='tline' id='l167' data-llen='3645:3668'>　君子之道不可亡也夬者陽消隂隂小人之道也故</span>
<span class='tline' id='l168' data-llen='3668:3688'>　但言其消亡耳何用更言却有復生之理乎</span>
<span class='tline' id='l169' data-llen='3688:3715'><a onclick="displayPageImage('KR1a0074', 'WYG', '013-10a' );" name="013-10a" class="pb">[013-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3715:3736'>象曰君子得輿民所載也小人剥廬終不可用也</span>
<span class='tline' id='l171' data-llen='3736:3759'>　正道消剥既極則人復思治故陽剛君子為民所承</span>
<span class='tline' id='l172' data-llen='3759:3782'>　載也若小人處剥之極則小人之窮耳終不可用也</span>
<span class='tline' id='l173' data-llen='3782:3802'>　非謂九為小人但言剥極之時小人如是也</span>
<span class='tline' id='l174' data-llen='3802:3825'>　　愚曰五陽已剥獨上九巍然不動如堅大之果不</span>
<span class='tline' id='l175' data-llen='3825:3848'>　　被蠧食則將墜于下而生于上矣食如螬食寔之</span>
<span class='tline' id='l176' data-llen='3848:3871'>　　食若如伊川以為不見食則上九終是剥盡安得</span>
<span class='tline' id='l177' data-llen='3871:3894'>　　長存只為不蠧食則核仁存全便自㑹生此可見</span>
<span class='tline' id='l178' data-llen='3894:3921'><a onclick="displayPageImage('KR1a0074', 'WYG', '013-10b' );" name="013-10b" class="pb">[013-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3921:3944'>　　陽无可盡之理也葢氣有剥復理无剥復碩果不</span>
<span class='tline' id='l180' data-llen='3944:3967'>　　食其理之不可剥者乎到這裏見得陽終不可泯</span>
<span class='tline' id='l181' data-llen='3967:3990'>　　滅君子終不可不用小人若更剥他反是自剥其</span>
<span class='tline' id='l182' data-llen='3990:4013'>　　廬舎象曰小人剥廬終不可用也見得小人終是</span>
<span class='tline' id='l183' data-llen='4013:4036'>　　用不得此是天理五隂載一陽輿之象一陽覆五</span>
<span class='tline' id='l184' data-llen='4036:4059'>　　隂廬之象又此爻艮為果為門闕下卦坤為輿或</span>
<span class='tline' id='l185' data-llen='4059:4082'>　　曰小人何故以一陽為廬曰君子者小人之所賴</span>
<span class='tline' id='l186' data-llen='4082:4105'>　　以庇存者也君子去則世道可知小人至此亦无</span>
<span class='tline' id='l187' data-llen='4105:4132'><a onclick="displayPageImage('KR1a0074', 'WYG', '013-11a' );" name="013-11a" class="pb">[013-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4132:4141'>　　容身之所矣</span>
<span class='tline' id='l189' data-llen='4141:4151'>䷗<span class='krp-note'>震下/坤上</span></span>
<span class='tline' id='l190' data-llen='4151:4174'>　程子曰序卦物不可以終盡剥窮上反下故受之以</span>
<span class='tline' id='l191' data-llen='4174:4197'>　復物無剥盡之理故剥極則復來隂極則陽生陽剥</span>
<span class='tline' id='l192' data-llen='4197:4220'>　極于上而復生于下窮上而反下也復所以次剥也</span>
<span class='tline' id='l193' data-llen='4220:4243'>　為卦一陽生五隂之下隂極而陽復也嵗十月隂盛</span>
<span class='tline' id='l194' data-llen='4243:4266'>　既極冬至則一陽復生於地中故為復也陽君子之</span>
<span class='tline' id='l195' data-llen='4266:4289'>　道陽消極而復反君子之道消極而復長也故為反</span>
<span class='tline' id='l196' data-llen='4289:4316'><a onclick="displayPageImage('KR1a0074', 'WYG', '013-11b' );" name="013-11b" class="pb">[013-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4316:4322'>　善之義</span>
<span class='tline' id='l198' data-llen='4322:4345'>復亨出入无疾朋來无咎反復其道七日來復利有攸</span>
<span class='tline' id='l199' data-llen='4345:4348'>往</span>
<span class='tline' id='l200' data-llen='4348:4371'>　程子曰復亨既復則亨也陽氣復生於下漸亨盛而</span>
<span class='tline' id='l201' data-llen='4371:4394'>　生育萬物君子之道既復則漸以亨通澤于天下故</span>
<span class='tline' id='l202' data-llen='4394:4417'>　復則有亨盛之理也出入无疾出入謂生長復生于</span>
<span class='tline' id='l203' data-llen='4417:4441'>　内入也長進于外出也先云出語順耳陽生非自外也</span>
<span class='tline' id='l204' data-llen='4441:4464'>　來于内故謂之入物之始生其氣至微故多屯艱陽</span>
<span class='tline' id='l205' data-llen='4464:4491'><a onclick="displayPageImage('KR1a0074', 'WYG', '013-12a' );" name="013-12a" class="pb">[013-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4491:4514'>　之始生其氣至微故多摧折春陽之發為隂寒所折</span>
<span class='tline' id='l207' data-llen='4514:4537'>　觀草木於朝暮則可見矣出入无疾謂微陽生長无</span>
<span class='tline' id='l208' data-llen='4537:4560'>　害之者也既无害之而其類漸進而來則將亨盛故</span>
<span class='tline' id='l209' data-llen='4560:4582'>　无咎也所謂咎在氣則為差忒在君子則為抑塞</span>
<span class='tline' id='l210' data-llen='4582:4605'>　不得盡其理陽之當復雖使有疾之固不能止其復</span>
<span class='tline' id='l211' data-llen='4605:4626'>　也但為阻礙耳而卦之才有无疾之義乃復道</span>
<span class='tline' id='l212' data-llen='4626:4649'>　之善也一陽始生至微固未能勝羣隂而發生萬物</span>
<span class='tline' id='l213' data-llen='4649:4672'>　必待諸陽之來然後能成生物之功而无差忒以朋</span>
<span class='tline' id='l214' data-llen='4672:4699'><a onclick="displayPageImage('KR1a0074', 'WYG', '013-12b' );" name="013-12b" class="pb">[013-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4699:4722'>　來而无咎也三陽子丑寅之氣生成萬物衆陽之功</span>
<span class='tline' id='l216' data-llen='4722:4745'>　也若君子之道既消而復豈能便勝于小人必待其</span>
<span class='tline' id='l217' data-llen='4745:4760'>　朋類漸盛則能協力以勝之也</span>
<span class='tline' id='l218' data-llen='4760:4783'>　朱子曰復陽復生于下也剥盡則為純坤十月之卦</span>
<span class='tline' id='l219' data-llen='4783:4806'>　而陽氣已生于下矣積之踰月然後一陽之體始成</span>
<span class='tline' id='l220' data-llen='4806:4829'>　而來復故十有一月其卦為復以其陽既往而復反</span>
<span class='tline' id='l221' data-llen='4829:4852'>　故有亨道又内震外坤有陽動于下而以順上行之</span>
<span class='tline' id='l222' data-llen='4852:4875'>　象故其占又為已之出入既得无疾朋類之來亦得</span>
<span class='tline' id='l223' data-llen='4875:4902'><a onclick="displayPageImage('KR1a0074', 'WYG', '013-13a' );" name="013-13a" class="pb">[013-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4902:4926'>　无咎又自五月姤卦一隂始生至此七爻而一陽來復</span>
<span class='tline' id='l225' data-llen='4926:4950'>　乃天運之自然故其占又為反復其道至于七日當得</span>
<span class='tline' id='l226' data-llen='4950:4974'>　来復又以陽德方長故其占又為利有攸徃也反復其</span>
<span class='tline' id='l227' data-llen='4974:4998'>　道徃而復来来而復徃之意七日者所占来復之期也</span>
<span class='tline' id='l228' data-llen='4998:5023'>　　又曰復之一陽不是頓然便生乃是自坤卦中積来且</span>
<span class='tline' id='l229' data-llen='5023:5048'>　一月三十日以復之一陽分作三十分便一日生一分上</span>
<span class='tline' id='l230' data-llen='5048:5073'>　面儧得一分下面便生一分到十一月便一陽始成也以</span>
<span class='tline' id='l231' data-llen='5073:5085'>　此見得天地无休息處</span>
<span class='tline' id='l232' data-llen='5085:5112'><a onclick="displayPageImage('KR1a0074', 'WYG', '013-13b' );" name="013-13b" class="pb">[013-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5112:5136'>　　愚曰復之為義大則天地間陽氣无有不復小則人</span>
<span class='tline' id='l234' data-llen='5136:5160'>　　之一心善端亦无有不復雖窮凶極惡之人昬迷中</span>
<span class='tline' id='l235' data-llen='5160:5185'>　　忽然悔悟便是復纔復便亨通且以卦爻觀之初九一</span>
<span class='tline' id='l236' data-llen='5185:5209'>　　陽潛伏于五隂之下雖五隂積累在上而一陽既動</span>
<span class='tline' id='l237' data-llen='5209:5232'>　　便覺五隂已有消散披靡氣象人有千過萬惡叢</span>
<span class='tline' id='l238' data-llen='5232:5256'>　　聚一身到善心一復雖有千過萬惡亦便覺有消散</span>
<span class='tline' id='l239' data-llen='5256:5279'>　　披靡氣象是纔復便有亨通之理隂陽之反皆自</span>
<span class='tline' id='l240' data-llen='5279:5303'>　　内出非由外來剥極成坤陽降而入坤極而動陽升</span>
<span class='tline' id='l241' data-llen='5303:5330'><a onclick="displayPageImage('KR1a0074', 'WYG', '013-14a' );" name="013-14a" class="pb">[013-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5330:5356'>　　而出入其反也出其動也其出其入以順而行未嘗疾速</span>
<span class='tline' id='l243' data-llen='5356:5381'>　　陡頓故曰出入无疾朋陽之類也謂一陽既復則二三</span>
<span class='tline' id='l244' data-llen='5381:5405'>　　四五六次第而來陽類既盛何咎之有故曰朋來无</span>
<span class='tline' id='l245' data-llen='5405:5428'>　　咎聖人喜陽剛之復于是數來復之數曰反復其</span>
<span class='tline' id='l246' data-llen='5428:5452'>　　道七日來復言陽剛之反而復其道成數凡七葢陽</span>
<span class='tline' id='l247' data-llen='5452:5476'>　　无終窮之理自姤至復不過七日而來復也復言剛</span>
<span class='tline' id='l248' data-llen='5476:5499'>　　反則計其日愛之欲其來速也臨言剛消則計其</span>
<span class='tline' id='l249' data-llen='5499:5521'>　　月惡之欲其消遲也此聖人扶陽抑隂之意也</span>
<span class='tline' id='l250' data-llen='5521:5548'><a onclick="displayPageImage('KR1a0074', 'WYG', '013-14b' );" name="013-14b" class="pb">[013-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5548:5573'>彖曰復亨剛反動而以順行是以出入无疾朋來无咎反復</span>
<span class='tline' id='l252' data-llen='5573:5599'>其道七日來復天行也利有攸往剛長也復其見天地之心乎</span>
<span class='tline' id='l253' data-llen='5599:5622'>　程子曰復亨謂剛反而亨也陽剛消極而來反既來</span>
<span class='tline' id='l254' data-llen='5622:5645'>　反則漸長盛而亨通矣動而以順行是以出入无疾</span>
<span class='tline' id='l255' data-llen='5645:5667'>　朋來无咎以卦才言其所以然也下動而上順是</span>
<span class='tline' id='l256' data-llen='5667:5689'>　動而以順行也陽剛反而順動是以得出入无疾</span>
<span class='tline' id='l257' data-llen='5689:5712'>　朋來而无咎也朋之來亦順動也其道反復往來迭</span>
<span class='tline' id='l258' data-llen='5712:5737'>　消迭息七日而來復者天之運行如是也消長相因天之</span>
<span class='tline' id='l259' data-llen='5737:5764'><a onclick="displayPageImage('KR1a0074', 'WYG', '013-15a' );" name="013-15a" class="pb">[013-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5764:5787'>　理也陽剛君子之道長故利有攸往一陽復于下乃</span>
<span class='tline' id='l261' data-llen='5787:5810'>　天地生物之心也先儒皆以静為見天地之心葢不</span>
<span class='tline' id='l262' data-llen='5810:5831'>　知動之端乃天地之心也非知道者孰能識之</span>
<span class='tline' id='l263' data-llen='5831:5854'>　朱子曰復卦剛反此二字乃解復亨下云動而以順</span>
<span class='tline' id='l264' data-llen='5854:5877'>　行乃是解出入无疾以下大抵彖辭解得易極分明</span>
<span class='tline' id='l265' data-llen='5877:5900'>　仔細尋索儘有條理　問程子以動之端為天地之</span>
<span class='tline' id='l266' data-llen='5900:5923'>　心先生曰此須就卦上看上坤下震坤静震動十月</span>
<span class='tline' id='l267' data-llen='5923:5946'>　純坤當貞之時萬物收歛寂無蹤跡到此一陽復生</span>
<span class='tline' id='l268' data-llen='5946:5973'><a onclick="displayPageImage('KR1a0074', 'WYG', '013-15b' );" name="013-15b" class="pb">[013-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5973:5996'>　便動然不直下動字却云動之端端是従此起雖動</span>
<span class='tline' id='l270' data-llen='5996:6019'>　而物未生未到大動處凡發生萬物却是従這裏起</span>
<span class='tline' id='l271' data-llen='6019:6042'>　豈不是天地之心　又問復見天地之心先生曰要</span>
<span class='tline' id='l272' data-llen='6042:6065'>　認得見字親切葢此時天地之間无物可見天地之</span>
<span class='tline' id='l273' data-llen='6065:6088'>　心只有一陽初生浄浄潔潔見得天地之心在此若</span>
<span class='tline' id='l274' data-llen='6088:6111'>　是三陽發生萬物之後則天地之心散在萬物則不</span>
<span class='tline' id='l275' data-llen='6111:6121'>　能見得如此端的</span>
<span class='tline' id='l276' data-llen='6121:6144'>　　愚曰彖辭釋出入无疾云剛反動而以順行此合</span>
<span class='tline' id='l277' data-llen='6144:6171'><a onclick="displayPageImage('KR1a0074', 'WYG', '013-16a' );" name="013-16a" class="pb">[013-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6171:6194'>　　坤震二體而釋初九也葢初九之陽自十月小雪</span>
<span class='tline' id='l279' data-llen='6194:6217'>　　積將來到冬至方足三十分成一畫見得一陽不</span>
<span class='tline' id='l280' data-llen='6217:6240'>　　頓生便是動而以順行處故曰出入无疾伊川謂</span>
<span class='tline' id='l281' data-llen='6240:6263'>　　微陽生長无害之者疾字作疾害之疾恐與彖辭</span>
<span class='tline' id='l282' data-llen='6263:6286'>　　動而以順行文義不相貫釋七日來復云天行也</span>
<span class='tline' id='l283' data-llen='6286:6309'>　　葢天道之有復是天行之自然學者觀天行二字</span>
<span class='tline' id='l284' data-llen='6309:6332'>　　則人之善念復處亦是人心固有之理但天道到</span>
<span class='tline' id='l285' data-llen='6332:6356'>　　復時便運行無間人則于善念復時多易得泯沒葢</span>
<span class='tline' id='l286' data-llen='6356:6383'><a onclick="displayPageImage('KR1a0074', 'WYG', '013-16b' );" name="013-16b" class="pb">[013-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6383:6406'>　　為天以无心運用人以私意障蔽人雖以私意障</span>
<span class='tline' id='l288' data-llen='6406:6429'>　　蔽然秉彛天性終不可泯没便亦是天行无間之</span>
<span class='tline' id='l289' data-llen='6429:6452'>　　理釋利有攸往云剛長也葢陽剛始復便自此浸</span>
<span class='tline' id='l290' data-llen='6452:6475'>　　浸而往人于日用間善念復處甚多只又為人欲</span>
<span class='tline' id='l291' data-llen='6475:6498'>　　障蔽不能有攸往故至於頻復耳若于善念復時</span>
<span class='tline' id='l292' data-llen='6498:6521'>　　便自此迤邐充長將去這便是有攸往何不利之</span>
<span class='tline' id='l293' data-llen='6521:6544'>　　有夫子于繇辭外又發明曰復其見天地之心乎</span>
<span class='tline' id='l294' data-llen='6544:6567'>　　王輔嗣以為静見天地之心伊川以動見天地之</span>
<span class='tline' id='l295' data-llen='6567:6594'><a onclick="displayPageImage('KR1a0074', 'WYG', '013-17a' );" name="013-17a" class="pb">[013-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6594:6617'>　　心天地之心何心也一㸃陽氣所以為生生不窮</span>
<span class='tline' id='l297' data-llen='6617:6640'>　　之根本者是也只為前日剥之時萬物悉收歛寂</span>
<span class='tline' id='l298' data-llen='6640:6663'>　　无蹤跡天地之心不可得見那品物流形天地之</span>
<span class='tline' id='l299' data-llen='6663:6686'>　　心盡發見品物上又叢雜難見今初九一陽動于</span>
<span class='tline' id='l300' data-llen='6686:6709'>　　坤下五隂雖未息機一陽却再起頭邵子所謂一</span>
<span class='tline' id='l301' data-llen='6709:6732'>　　陽初動處萬物未生時朱子所謂大黒暗中一㸃</span>
<span class='tline' id='l302' data-llen='6732:6755'>　　明然則天地之心其見于動静之際乎其見于坤</span>
<span class='tline' id='l303' data-llen='6755:6771'>　　震之間乎非知道也孰能識之</span>
<span class='tline' id='l304' data-llen='6771:6798'><a onclick="displayPageImage('KR1a0074', 'WYG', '013-17b' );" name="013-17b" class="pb">[013-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6798:6821'>象曰雷在地中復先王以至日閉關商旅不行后不省</span>
<span class='tline' id='l306' data-llen='6821:6824'>方</span>
<span class='tline' id='l307' data-llen='6824:6847'>　程子曰雷者隂陽相薄而成聲當陽之微未能發也</span>
<span class='tline' id='l308' data-llen='6847:6870'>　雷在地中陽始復之時也陽始生于下而甚微安静</span>
<span class='tline' id='l309' data-llen='6870:6893'>　而後能長先王順天道當至日陽之始生安静以養</span>
<span class='tline' id='l310' data-llen='6893:6915'>　之故閉闗使商旅不得行人君不省視四方觀復</span>
<span class='tline' id='l311' data-llen='6915:6938'>　之象而順天道也在一人之身亦然當安静以養其</span>
<span class='tline' id='l312' data-llen='6938:6943'>　陽也</span>
<span class='tline' id='l313' data-llen='6943:6970'><a onclick="displayPageImage('KR1a0074', 'WYG', '013-18a' );" name="013-18a" class="pb">[013-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6970:6993'>　　愚曰雷在地中静中含動然五隂一陽隂力壯而</span>
<span class='tline' id='l315' data-llen='6993:7016'>　　陽力微必須涵養待陽力漸壯然後可以抉至静</span>
<span class='tline' id='l316' data-llen='7016:7039'>　　而奮發先王以天人為一體隨天時之動静而應</span>
<span class='tline' id='l317' data-llen='7039:7062'>　　之故當復之時閉闗止旅不省方静以處之所以</span>
<span class='tline' id='l318' data-llen='7062:7078'>　　助養陽氣盡裁成輔相之道也</span>
<span class='tline' id='l319' data-llen='7078:7100'>初九不逺復无祗悔元吉象曰不逺之復以修身也</span>
<span class='tline' id='l320' data-llen='7100:7123'>　程子曰復者陽反來復也陽君子之道故復為反善</span>
<span class='tline' id='l321' data-llen='7123:7146'>　之義初剛陽來復處卦之初復之最先者也是不逺</span>
<span class='tline' id='l322' data-llen='7146:7173'><a onclick="displayPageImage('KR1a0074', 'WYG', '013-18b' );" name="013-18b" class="pb">[013-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7173:7197'>　而復也失而後有復不失則何復之有唯失之不逺而</span>
<span class='tline' id='l324' data-llen='7197:7220'>　復則不至于悔大善而吉也祗抵也无祗悔不至于</span>
<span class='tline' id='l325' data-llen='7220:7243'>　悔也坎卦曰祗既平无咎謂至既平也顔子无形顯</span>
<span class='tline' id='l326' data-llen='7243:7266'>　之過夫子謂其庶幾乃无祗悔也過既未形而改何</span>
<span class='tline' id='l327' data-llen='7266:7289'>　悔之有既未能不勉而中所欲不踰矩是有過也然</span>
<span class='tline' id='l328' data-llen='7289:7312'>　其明而剛故一有不善未嘗不知既知未嘗不遽改</span>
<span class='tline' id='l329' data-llen='7312:7335'>　故不至于悔乃不逺復也不逺而復者君子所以修</span>
<span class='tline' id='l330' data-llen='7335:7358'>　其身之道也學問之道无他唯其知不善則速改以</span>
<span class='tline' id='l331' data-llen='7358:7385'><a onclick="displayPageImage('KR1a0074', 'WYG', '013-19a' );" name="013-19a" class="pb">[013-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7385:7392'>　従善而已</span>
<span class='tline' id='l333' data-llen='7392:7409'>六二休復吉象曰休復之吉以下仁也</span>
<span class='tline' id='l334' data-llen='7409:7432'>　程子曰二雖隂爻處中正而切比于初志従于陽能</span>
<span class='tline' id='l335' data-llen='7432:7455'>　下仁也復之休美者也復者復于禮也復禮則為仁</span>
<span class='tline' id='l336' data-llen='7455:7478'>　初陽復復于仁也二比而下之所以美而吉也為復</span>
<span class='tline' id='l337' data-llen='7478:7501'>　之休美而吉者以其能下仁也仁者天下之公善之</span>
<span class='tline' id='l338' data-llen='7501:7520'>　本也初復于仁二能親而下之是以吉也</span>
<span class='tline' id='l339' data-llen='7520:7539'>六三頻復厲无咎象曰頻復之厲義无咎也</span>
<span class='tline' id='l340' data-llen='7539:7566'><a onclick="displayPageImage('KR1a0074', 'WYG', '013-19b' );" name="013-19b" class="pb">[013-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7566:7589'>　程子曰三以隂躁處動之極復之頻數而不能固者</span>
<span class='tline' id='l342' data-llen='7589:7612'>　也復貴安固頻復頻失不安于復也復善而屢失危</span>
<span class='tline' id='l343' data-llen='7612:7635'>　之道也聖人開遷善之道與其復而危其屢失故云</span>
<span class='tline' id='l344' data-llen='7635:7658'>　厲无咎不可以頻失而戒其復也頻失則為危屢復</span>
<span class='tline' id='l345' data-llen='7658:7671'>　何咎過在失而不在復也</span>
<span class='tline' id='l346' data-llen='7671:7694'>　　愚曰既復而失之既失而又復之此頻復也頻復</span>
<span class='tline' id='l347' data-llen='7694:7717'>　　雖危亦可以无咎者聖人許人以改過而不許其</span>
<span class='tline' id='l348' data-llen='7717:7740'>　　遂也復而至于頻其事豈得无咎獨其義可免耳</span>
<span class='tline' id='l349' data-llen='7740:7767'><a onclick="displayPageImage('KR1a0074', 'WYG', '013-20a' );" name="013-20a" class="pb">[013-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7767:7785'>六四中行獨復象曰中行獨復以従道也</span>
<span class='tline' id='l351' data-llen='7785:7808'>　程子曰此爻之義最宜詳玩四行衆隂之中而獨能</span>
<span class='tline' id='l352' data-llen='7808:7831'>　復自處于正下應于陽剛其志可謂善矣不言吉凶</span>
<span class='tline' id='l353' data-llen='7831:7854'>　者葢四以柔居羣隂之間初方甚微不足以相援无</span>
<span class='tline' id='l354' data-llen='7854:7878'>　可濟之理故聖人但稱其能獨復而不欲言其獨從道</span>
<span class='tline' id='l355' data-llen='7878:7902'>　而必㓙也曰然則不云无咎何也曰以隂居隂柔弱之</span>
<span class='tline' id='l356' data-llen='7902:7925'>　甚雖有従陽之志終不克濟非无咎也稱其獨復者</span>
<span class='tline' id='l357' data-llen='7925:7939'>　以其従陽剛君子之善道也</span>
<span class='tline' id='l358' data-llen='7939:7966'><a onclick="displayPageImage('KR1a0074', 'WYG', '013-20b' );" name="013-20b" class="pb">[013-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7966:7989'>　朱子曰四處羣隂之中而獨與初應為與衆俱行而</span>
<span class='tline' id='l360' data-llen='7989:8012'>　獨能従善之象當此之時陽氣甚微未足以有為故</span>
<span class='tline' id='l361' data-llen='8012:8035'>　不言吉然理所當然吉凶非所論也董子曰仁人者</span>
<span class='tline' id='l362' data-llen='8035:8058'>　正其義不謀其利明其道不計其功于剥之六三及</span>
<span class='tline' id='l363' data-llen='8058:8065'>　此爻見之</span>
<span class='tline' id='l364' data-llen='8065:8088'>　　愚曰六四居五隂之間而獨従初非狥道者不能</span>
<span class='tline' id='l365' data-llen='8088:8111'>　　也道指初九又震為大塗亦道也或曰四在外卦</span>
<span class='tline' id='l366' data-llen='8111:8134'>　　不在二五何得稱中夫中無定體自初至三以二</span>
<span class='tline' id='l367' data-llen='8134:8161'><a onclick="displayPageImage('KR1a0074', 'WYG', '013-21a' );" name="013-21a" class="pb">[013-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8161:8184'>　　為中自四至上以五為中此卦五隂自二至上則</span>
<span class='tline' id='l369' data-llen='8184:8204'>　　四為中中行謂爻處五隂之中而獨復也</span>
<span class='tline' id='l370' data-llen='8204:8223'>六五敦復无悔象曰敦復无悔中以自考也</span>
<span class='tline' id='l371' data-llen='8223:8246'>　程子曰六五以中順之徳處君位能敦篤于復善者</span>
<span class='tline' id='l372' data-llen='8246:8269'>　也故无悔雖本善戒亦在其中矣陽復方微之時以</span>
<span class='tline' id='l373' data-llen='8269:8292'>　柔居尊下復无助未能致亨吉也能无悔而已以中</span>
<span class='tline' id='l374' data-llen='8292:8315'>　道自成也五以隂居尊處中而體順能敦篤其志以</span>
<span class='tline' id='l375' data-llen='8315:8337'>　中道自成則可以无悔也自成謂成其中順之徳</span>
<span class='tline' id='l376' data-llen='8337:8364'><a onclick="displayPageImage('KR1a0074', 'WYG', '013-21b' );" name="013-21b" class="pb">[013-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8364:8387'>　　愚曰臨曰敦臨復曰敦復皆以上卦坤故也坤厚</span>
<span class='tline' id='l378' data-llen='8387:8410'>　　也五動而正成艮艮為篤實而篤實敦也敦復如</span>
<span class='tline' id='l379' data-llen='8410:8433'>　　所謂躬自厚而薄責于人古之君子其責已重以</span>
<span class='tline' id='l380' data-llen='8433:8456'>　　周是也何悔之有考如視履考祥之考象言六五</span>
<span class='tline' id='l381' data-llen='8456:8479'>　　之敦復者以居中而能自考正也自考如太甲之</span>
<span class='tline' id='l382' data-llen='8479:8502'>　　自怨自艾成王之唯予冲人弗及知復與无妄皆</span>
<span class='tline' id='l383' data-llen='8502:8517'>　　言性分中事故六爻不論位</span>
<span class='tline' id='l384' data-llen='8517:8540'>上六迷復凶有災眚用行師終有大敗以其國君凶至</span>
<span class='tline' id='l385' data-llen='8540:8567'><a onclick="displayPageImage('KR1a0074', 'WYG', '013-22a' );" name="013-22a" class="pb">[013-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8567:8585'>于十年不克征象曰迷復之凶反君道也</span>
<span class='tline' id='l387' data-llen='8585:8608'>　程子曰以隂柔居復之終終迷不復者也迷而不復</span>
<span class='tline' id='l388' data-llen='8608:8631'>　其凶可知有災眚災天災自外來眚已過由自作既</span>
<span class='tline' id='l389' data-llen='8631:8654'>　迷不復善在已則動皆過失災禍亦自外而至葢所</span>
<span class='tline' id='l390' data-llen='8654:8677'>　招也迷道不復无施而可用以行師則終有大敗以</span>
<span class='tline' id='l391' data-llen='8677:8700'>　之為國則君之凶也十年者數之終至于十年不克</span>
<span class='tline' id='l392' data-llen='8700:8723'>　征謂終不能行既迷于道何時而可行也復則合道</span>
<span class='tline' id='l393' data-llen='8723:8746'>　既迷於復與道相反也其凶可知以其國君凶謂其</span>
<span class='tline' id='l394' data-llen='8746:8773'><a onclick="displayPageImage('KR1a0074', 'WYG', '013-22b' );" name="013-22b" class="pb">[013-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8773:8796'>　反君道也人君居上而治衆當従天下之善乃迷于</span>
<span class='tline' id='l396' data-llen='8796:8819'>　復反君之道也非止人君凡人迷于復者皆反道而</span>
<span class='tline' id='l397' data-llen='8819:8824'>　凶也</span>
<span class='tline' id='l398' data-llen='8824:8847'>　　愚曰上居外卦之外最逺于陽復歸无所故曰迷</span>
<span class='tline' id='l399' data-llen='8847:8870'>　　復上窮矣不可動動則降三成坎坎災眚也自天</span>
<span class='tline' id='l400' data-llen='8870:8893'>　　而至曰災自已致之曰眚有災眚則天禍人患无</span>
<span class='tline' id='l401' data-llen='8893:8916'>　　所不有故曰凶然又曰用行師何也上動降三有</span>
<span class='tline' id='l402' data-llen='8916:8939'>　　師體下為離離為甲胄用行師也行師之義以正</span>
<span class='tline' id='l403' data-llen='8939:8966'><a onclick="displayPageImage('KR1a0074', 'WYG', '013-23a' );" name="013-23a" class="pb">[013-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8966:8989'>　　去不正已迷不復而行師人誰服之終有大敗師</span>
<span class='tline' id='l405' data-llen='8989:9012'>　　六三師或輿尸坎為血大无功也三下之終故曰</span>
<span class='tline' id='l406' data-llen='9012:9035'>　　終有大敗坤四諸侯立國也五君也師敗而舉國</span>
<span class='tline' id='l407' data-llen='9035:9058'>　　以行禍不及國必及其君楚武王伐隨而心蕩鄧</span>
<span class='tline' id='l408' data-llen='9058:9081'>　　曼之歎葢知之矣十者坤之極數十年不克征者</span>
<span class='tline' id='l409' data-llen='9081:9104'>　　上窮也災也用行師終有大敗以其國君凶者眚</span>
<span class='tline' id='l410' data-llen='9104:9127'>　　也二者反君道故也復道好先初為一卦之先四</span>
<span class='tline' id='l411' data-llen='9127:9150'>　　為上卦之先初之不逺善莫大焉四之獨復亦瞠</span>
<span class='tline' id='l412' data-llen='9150:9177'><a onclick="displayPageImage('KR1a0074', 'WYG', '013-23b' );" name="013-23b" class="pb">[013-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9177:9200'>　　若乎其後矣復道惡後三為下卦之後上為一卦</span>
<span class='tline' id='l414' data-llen='9200:9223'>　　之後故三之頻雖危无咎上之迷何嗟及矣若乃</span>
<span class='tline' id='l415' data-llen='9223:9246'>　　二之休五之敦雖不與初四同功亦不與三上同</span>
<span class='tline' id='l416' data-llen='9246:9257'>　　過中之為用尚矣</span>
<span class='tline' id='l417' data-llen='9257:9260'>　</span>
<span class='tline' id='l418' data-llen='9260:9263'>　</span>
<span class='tline' id='l419' data-llen='9263:9266'>　</span>
<span class='tline' id='l420' data-llen='9266:9281'>　周易程朱𫝊義折衷卷十三</span>
</p>
<p>
</p>
  </div>
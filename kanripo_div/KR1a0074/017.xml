<div id="txtcont" class="span9" style="position: relative;">
    <p>
<span class='tline' id='l7' data-llen='160:186'><a onclick="displayPageImage('KR1a0074', 'WYG', '017-1a' );" name="017-1a" class="pb">[017-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='186:194'>欽定四庫全書</span>
<span class='tline' id='l9' data-llen='194:210'>　周易程朱𫝊義折𠂻卷十七</span>
<span class='tline' id='l10' data-llen='210:231'>　　　　　　　　　　　　　元　趙采　撰</span>
<span class='tline' id='l11' data-llen='231:235'>下經</span>
<span class='tline' id='l12' data-llen='235:258'>　　愚曰乾坤坎離在上經以其正隂正陽上下不相</span>
<span class='tline' id='l13' data-llen='258:281'>　　反不變者也震艮巽兑在下經以其偏隂偏陽上</span>
<span class='tline' id='l14' data-llen='281:304'>　　下相反變者也乾坤所以為天地艮兑所以為男</span>
<span class='tline' id='l15' data-llen='304:327'>　　女天地萬物之始男女人道之始故上經著天地</span>
<span class='tline' id='l16' data-llen='327:353'><a onclick="displayPageImage('KR1a0074', 'WYG', '017-1b' );" name="017-1b" class="pb">[017-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='353:376'>　　開闢以來萬事萬物之變通下經著男女配合以</span>
<span class='tline' id='l18' data-llen='376:388'>　　來閨門人事之變通</span>
<span class='tline' id='l19' data-llen='388:398'>䷞<span class='krp-note'>艮下/兊上</span></span>
<span class='tline' id='l20' data-llen='398:421'>　程子曰序卦有天地然後有萬物有萬物然後有男</span>
<span class='tline' id='l21' data-llen='421:444'>　女有男女然後有夫婦有夫婦然後有父子有父子</span>
<span class='tline' id='l22' data-llen='444:467'>　然後有君臣有君臣然後有上下有上下然後禮義</span>
<span class='tline' id='l23' data-llen='467:490'>　有所錯天地萬物之本夫婦人倫之始所以上經首</span>
<span class='tline' id='l24' data-llen='490:513'>　乾坤下經首咸繼以恒也天地二物故二卦分為天</span>
<span class='tline' id='l25' data-llen='513:539'><a onclick="displayPageImage('KR1a0074', 'WYG', '017-2a' );" name="017-2a" class="pb">[017-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='539:562'>　地之道男女交合而成夫婦故咸與恒皆二體合為</span>
<span class='tline' id='l27' data-llen='562:585'>　夫婦之義咸感也以悦為主恒常也以正為本而説</span>
<span class='tline' id='l28' data-llen='585:608'>　之道自有正也正之道固有説焉巽而動剛柔皆應</span>
<span class='tline' id='l29' data-llen='608:631'>　説也咸之為卦兑上艮下少女少男也男女相感之</span>
<span class='tline' id='l30' data-llen='631:654'>　深莫如少者故二少為咸也艮體篤實止為誠慤之</span>
<span class='tline' id='l31' data-llen='654:677'>　義男志篤實以下交女心悦而上應男感之先也男</span>
<span class='tline' id='l32' data-llen='677:690'>　先以誠感則女悦而應也</span>
<span class='tline' id='l33' data-llen='690:713'>　　愚按伊川云男志篤實以下交女心悦而上應與</span>
<span class='tline' id='l34' data-llen='713:739'><a onclick="displayPageImage('KR1a0074', 'WYG', '017-2b' );" name="017-2b" class="pb">[017-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='739:762'>　　釋彖云柔上變剛而成兑剛下變柔而成艮上下</span>
<span class='tline' id='l36' data-llen='762:785'>　　字恐非卦與彖之本意蓋咸卦只取男下女之義</span>
<span class='tline' id='l37' data-llen='785:808'>　　言兑女在上艮男在下方合本文或曰下經咸為</span>
<span class='tline' id='l38' data-llen='808:831'>　　之主而序卦言男女而不斥咸何也曰此與上經</span>
<span class='tline' id='l39' data-llen='831:854'>　　乾為之主而聖人於象辭言天而不言乾意亦有</span>
<span class='tline' id='l40' data-llen='854:868'>　　㣲㫖故發其端以待知者</span>
<span class='tline' id='l41' data-llen='868:877'>咸亨利貞取女吉</span>
<span class='tline' id='l42' data-llen='877:900'>　程子曰咸感也不曰感者咸有皆義男女交相感也</span>
<span class='tline' id='l43' data-llen='900:926'><a onclick="displayPageImage('KR1a0074', 'WYG', '017-3a' );" name="017-3a" class="pb">[017-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='926:949'>　物之相感莫如男女而少復甚焉凡君臣上下以至</span>
<span class='tline' id='l45' data-llen='949:972'>　萬物皆有相感之道物之相感則有亨通之理君臣</span>
<span class='tline' id='l46' data-llen='972:995'>　能相感則君臣之道通上下能相感則上下之志通</span>
<span class='tline' id='l47' data-llen='995:1018'>　以至父子夫婦親戚朋友皆情意相感則和順而亨</span>
<span class='tline' id='l48' data-llen='1018:1041'>　通事物皆然故咸有亨之理也利貞相感之道利在</span>
<span class='tline' id='l49' data-llen='1041:1064'>　於正也不以正則入於惡矣如夫婦之以婬姣君臣</span>
<span class='tline' id='l50' data-llen='1064:1087'>　之以媚悦上下之以邪僻皆相感之不以正也取女</span>
<span class='tline' id='l51' data-llen='1087:1110'>　吉以卦才言也卦有柔上剛下二氣感應相與止而</span>
<span class='tline' id='l52' data-llen='1110:1136'><a onclick="displayPageImage('KR1a0074', 'WYG', '017-3b' );" name="017-3b" class="pb">[017-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1136:1156'>　悦男下女之義以此義取女則得正而吉也</span>
<span class='tline' id='l54' data-llen='1156:1179'>　朱子曰咸交感也兑柔在上艮剛在下而交相感應</span>
<span class='tline' id='l55' data-llen='1179:1202'>　又艮止則感之専兑説則應之至又艮以少男下於</span>
<span class='tline' id='l56' data-llen='1202:1225'>　兑之少女男先於女得男女之正婚姻之時故其卦</span>
<span class='tline' id='l57' data-llen='1225:1248'>　為咸其占亨而利正取女則吉蓋感有必通之理然</span>
<span class='tline' id='l58' data-llen='1248:1264'>　不以正則失其亨而所為皆凶矣</span>
<span class='tline' id='l59' data-llen='1264:1287'>　　愚曰少男下少女為咸咸感也夫婦之相感莫甚</span>
<span class='tline' id='l60' data-llen='1287:1310'>　　於少者然不曰感而曰咸者感偏詞咸俱詞有感</span>
<span class='tline' id='l61' data-llen='1310:1336'><a onclick="displayPageImage('KR1a0074', 'WYG', '017-4a' );" name="017-4a" class="pb">[017-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1336:1359'>　　必通故曰亨感道貴正故曰利貞亨則情意交孚</span>
<span class='tline' id='l63' data-llen='1359:1377'>　　貞則禮義不愆此取女之吉之道也</span>
<span class='tline' id='l64' data-llen='1377:1400'>彖曰咸感也柔上而剛下二氣感應以相與止而説男</span>
<span class='tline' id='l65' data-llen='1400:1423'>下女是以亨利貞取女吉也天地感而萬物化生聖人</span>
<span class='tline' id='l66' data-llen='1423:1446'>感人心而天下和平觀其所感而天地萬物之情可見</span>
<span class='tline' id='l67' data-llen='1446:1449'>矣</span>
<span class='tline' id='l68' data-llen='1449:1472'>　程子曰咸之義感也在卦則柔爻上而剛爻下柔上</span>
<span class='tline' id='l69' data-llen='1472:1495'>　變剛而成兑剛下變柔而成艮隂陽相交為男女交</span>
<span class='tline' id='l70' data-llen='1495:1521'><a onclick="displayPageImage('KR1a0074', 'WYG', '017-4b' );" name="017-4b" class="pb">[017-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1521:1544'>　感之義又兑女在上艮男居下亦柔上剛下也隂陽</span>
<span class='tline' id='l72' data-llen='1544:1567'>　二氣相感相應而和合是相與也止而説止於説為</span>
<span class='tline' id='l73' data-llen='1567:1590'>　堅慤之意艮止於下篤誠相下也兑説於上和説相</span>
<span class='tline' id='l74' data-llen='1590:1613'>　應也以男下女和之至也相感之道如此是以能亨</span>
<span class='tline' id='l75' data-llen='1613:1636'>　通而得正取女如是則吉也卦才如此大率感道利</span>
<span class='tline' id='l76' data-llen='1636:1659'>　於正也既言男女相感之義復推極感道以盡天地</span>
<span class='tline' id='l77' data-llen='1659:1682'>　之理聖人之用天地二氣交感而化生萬物聖人至</span>
<span class='tline' id='l78' data-llen='1682:1705'>　誠以感億兆之心而天下和平天下之心所以和平</span>
<span class='tline' id='l79' data-llen='1705:1731'><a onclick="displayPageImage('KR1a0074', 'WYG', '017-5a' );" name="017-5a" class="pb">[017-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1731:1754'>　由聖人感之也觀天地交感化生萬物之理與聖人</span>
<span class='tline' id='l81' data-llen='1754:1777'>　感人心致和平之道則天地萬物之情可見矣感通</span>
<span class='tline' id='l82' data-llen='1777:1791'>　之理知道者黙而觀之可也</span>
<span class='tline' id='l83' data-llen='1791:1814'>　朱子曰以卦體卦徳卦象釋卦辭或以卦變言柔上</span>
<span class='tline' id='l84' data-llen='1814:1837'>　剛下之義曰咸自旅來柔上居六剛下居五也亦通</span>
<span class='tline' id='l85' data-llen='1837:1860'>　　愚曰咸感也釋卦名也感觸也與詩无感我帨莊</span>
<span class='tline' id='l86' data-llen='1860:1883'>　　子感周之類同義咸自否變六三之柔上去做上</span>
<span class='tline' id='l87' data-llen='1883:1906'>　　六上九之剛下來做九二柔反居上剛反居下隂</span>
<span class='tline' id='l88' data-llen='1906:1932'><a onclick="displayPageImage('KR1a0074', 'WYG', '017-5b' );" name="017-5b" class="pb">[017-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1932:1955'>　　陽感應上下相與此以三與二爻而言咸也艮止</span>
<span class='tline' id='l90' data-llen='1955:1978'>　　於兑下兑説於艮上男止而下女女説而應男此</span>
<span class='tline' id='l91' data-llen='1978:2001'>　　以艮兑二體而言咸也止則无外誘之邪説則得</span>
<span class='tline' id='l92' data-llen='2001:2024'>　　唱和之正此所以既亨且貞而得取女之吉也止</span>
<span class='tline' id='l93' data-llen='2024:2047'>　　而説三字聖人説盡感義感是身心不動而精神</span>
<span class='tline' id='l94' data-llen='2047:2070'>　　交契之理若奔走求人其感幾何天地感聖人感</span>
<span class='tline' id='l95' data-llen='2070:2093'>　　此彖以互體而廣咸之義也天地感而萬物化生</span>
<span class='tline' id='l96' data-llen='2093:2116'>　　氣感氣也聖人感人心而天下和平心感心也觀</span>
<span class='tline' id='l97' data-llen='2116:2142'><a onclick="displayPageImage('KR1a0074', 'WYG', '017-6a' );" name="017-6a" class="pb">[017-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2142:2165'>　　其所感而天地萬物之情可見情者動而誠然者</span>
<span class='tline' id='l99' data-llen='2165:2188'>　　也此感彼應出於誠然可見者不容以偽言也中</span>
<span class='tline' id='l100' data-llen='2188:2211'>　　庸論至誠曰其為物不貳則其生物不測聖人和</span>
<span class='tline' id='l101' data-llen='2211:2222'>　　平天下亦是道也</span>
<span class='tline' id='l102' data-llen='2222:2237'>象曰山上有澤咸君子以虚受人</span>
<span class='tline' id='l103' data-llen='2237:2260'>　程子曰澤性潤下土性受潤澤在山上而其漸潤通</span>
<span class='tline' id='l104' data-llen='2260:2283'>　徹是二物之氣相感通也君子觀山澤通氣之象而</span>
<span class='tline' id='l105' data-llen='2283:2306'>　虚其中以受於人夫人中虚則能受實則不能入矣</span>
<span class='tline' id='l106' data-llen='2306:2332'><a onclick="displayPageImage('KR1a0074', 'WYG', '017-6b' );" name="017-6b" class="pb">[017-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2332:2355'>　虚中者无我也中无私主則无感不通以量而容之</span>
<span class='tline' id='l108' data-llen='2355:2373'>　擇交而受之非聖人有感必通之道也</span>
<span class='tline' id='l109' data-llen='2373:2396'>　　愚曰山體内虚澤氣上通交感也君子體之以虛</span>
<span class='tline' id='l110' data-llen='2396:2419'>　　而受之虚者感應之宅也幽谷虚有至斯響洪鐘</span>
<span class='tline' id='l111' data-llen='2419:2442'>　　虚无來不應咸者感以无心之謂无心虚之至也</span>
<span class='tline' id='l112' data-llen='2442:2465'>　　惟虚足以盡天下之情故大象以虚言備其義矣</span>
<span class='tline' id='l113' data-llen='2465:2481'>初六咸其拇象曰咸其拇志在外也</span>
<span class='tline' id='l114' data-llen='2481:2504'>　程子曰初六在下卦之下與四相感以㣲處初其感</span>
<span class='tline' id='l115' data-llen='2504:2530'><a onclick="displayPageImage('KR1a0074', 'WYG', '017-7a' );" name="017-7a" class="pb">[017-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2530:2553'>　未深豈能動於人故如人拇之動未足以進也拇足</span>
<span class='tline' id='l117' data-llen='2553:2576'>　大指人之相感有淺深輕重之異識其時勢則所處</span>
<span class='tline' id='l118' data-llen='2576:2599'>　不失其宜矣初志之動感於四也故曰在外志雖動</span>
<span class='tline' id='l119' data-llen='2599:2615'>　而感未深如拇之動未足以進也</span>
<span class='tline' id='l120' data-llen='2615:2638'>　朱子曰拇足大指也咸以人身取象感於最下咸拇</span>
<span class='tline' id='l121' data-llen='2638:2661'>　之象也感之尚淺欲進未能故不言吉凶此卦雖主</span>
<span class='tline' id='l122' data-llen='2661:2677'>　於感然六爻皆宜静而不宜動也</span>
<span class='tline' id='l123' data-llen='2677:2700'>　　愚曰卦近取身自足至首莫如咸艮然咸六爻皆</span>
<span class='tline' id='l124' data-llen='2700:2726'><a onclick="displayPageImage('KR1a0074', 'WYG', '017-7b' );" name="017-7b" class="pb">[017-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2726:2749'>　　應乃无全爻艮不應乃反之蓋咸以動而感艮以</span>
<span class='tline' id='l126' data-llen='2749:2772'>　　静而止故也情偽相感而利害生故聖人戒人於</span>
<span class='tline' id='l127' data-llen='2772:2795'>　　咸為多拇足大指也艮為指初在艮體之下故云</span>
<span class='tline' id='l128' data-llen='2795:2818'>　　拇拇之附足勢不能自步足舉而拇從之言初得</span>
<span class='tline' id='l129' data-llen='2818:2841'>　　四之應乃始有感也故曰志在外吉凶悔吝生乎</span>
<span class='tline' id='l130' data-llen='2841:2860'>　　動凡物不能自動者吉凶之所不在也</span>
<span class='tline' id='l131' data-llen='2860:2880'>六二咸其腓凶居吉象曰雖凶居吉順不害也</span>
<span class='tline' id='l132' data-llen='2880:2903'>　程子曰二以隂在下與五為應故設咸腓之戒腓足</span>
<span class='tline' id='l133' data-llen='2903:2929'><a onclick="displayPageImage('KR1a0074', 'WYG', '017-8a' );" name="017-8a" class="pb">[017-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2929:2952'>　肚行則先動足乃舉之非如腓之自動也二若不守</span>
<span class='tline' id='l135' data-llen='2952:2975'>　道待上之求而如腓自動則躁妄自失所以凶也安</span>
<span class='tline' id='l136' data-llen='2975:2998'>　其居而不動以待上之求則得進退之道而吉也二</span>
<span class='tline' id='l137' data-llen='2998:3021'>　中正之人以其在咸而應五故為此戒復云居吉若</span>
<span class='tline' id='l138' data-llen='3021:3044'>　安其分不自動則吉也二居中得正所應又中正其</span>
<span class='tline' id='l139' data-llen='3044:3067'>　才本善以其在咸之時質柔而上應故戒以先動求</span>
<span class='tline' id='l140' data-llen='3067:3090'>　君則凶居以自守則吉象復明之云非戒之不得相</span>
<span class='tline' id='l141' data-llen='3090:3107'>　感唯順理則不害謂守道不先動也</span>
<span class='tline' id='l142' data-llen='3107:3133'><a onclick="displayPageImage('KR1a0074', 'WYG', '017-8b' );" name="017-8b" class="pb">[017-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3133:3156'>　　愚曰巽為股二在下體之中故云腓腓足肚也足</span>
<span class='tline' id='l144' data-llen='3156:3179'>　　之上股之下欲行則先自動二感五不能守道自</span>
<span class='tline' id='l145' data-llen='3179:3202'>　　止動而遽趨之躁動凶之道也易憫二牽於情而</span>
<span class='tline' id='l146' data-llen='3202:3225'>　　失其性故教之曰居吉蓋二以隂居隂徳正而性</span>
<span class='tline' id='l147' data-llen='3225:3248'>　　静制其動而居其所則内與理順外與物順何害</span>
<span class='tline' id='l148' data-llen='3248:3254'>　　之有</span>
<span class='tline' id='l149' data-llen='3254:3277'>九三咸其股執其隨往吝象曰咸其股亦不處也志在</span>
<span class='tline' id='l150' data-llen='3277:3285'>隨人所執下也</span>
<span class='tline' id='l151' data-llen='3285:3311'><a onclick="displayPageImage('KR1a0074', 'WYG', '017-9a' );" name="017-9a" class="pb">[017-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3311:3334'>　程子曰九三以陽居剛有剛陽之才而為主於内居</span>
<span class='tline' id='l153' data-llen='3334:3357'>　下之上是宜自得於正道以感於物而乃應於上六</span>
<span class='tline' id='l154' data-llen='3357:3380'>　陽好上而説隂上居感説之極故三感而從之股者</span>
<span class='tline' id='l155' data-llen='3380:3403'>　在身之下足之上不能自由隨身而動者也故以為</span>
<span class='tline' id='l156' data-llen='3403:3426'>　象言九三不能自主隨物而動如股然其所執守者</span>
<span class='tline' id='l157' data-llen='3426:3449'>　隨於物也剛陽之才感於所説而隨之如此而往可</span>
<span class='tline' id='l158' data-llen='3449:3472'>　羞吝也云亦者蓋象辭本不與易相比自作一處故</span>
<span class='tline' id='l159' data-llen='3472:3495'>　諸爻之象辭意有相續者此言亦者承上爻辭也上</span>
<span class='tline' id='l160' data-llen='3495:3521'><a onclick="displayPageImage('KR1a0074', 'WYG', '017-9b' );" name="017-9b" class="pb">[017-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3521:3544'>　云咸其拇志在外也雖凶居吉順不害也咸其股亦</span>
<span class='tline' id='l162' data-llen='3544:3567'>　不處也前二隂爻皆有感而動三雖陽爻亦然故云</span>
<span class='tline' id='l163' data-llen='3567:3590'>　亦不處也不處謂動也有剛陽之質而不能自主志</span>
<span class='tline' id='l164' data-llen='3590:3608'>　反在於隨人是所操執者卑下之甚也</span>
<span class='tline' id='l165' data-llen='3608:3631'>　　愚曰巽為股三以剛居剛為内卦之主當位宜處</span>
<span class='tline' id='l166' data-llen='3631:3654'>　　乃感於上六而其股動故曰咸其股亦不處也夫</span>
<span class='tline' id='l167' data-llen='3654:3677'>　　股之動隨心心所欲行股為之行心所欲止股為</span>
<span class='tline' id='l168' data-llen='3677:3700'>　　之止是股之所守者隨而已上以説感三三之股</span>
<span class='tline' id='l169' data-llen='3700:3727'><a onclick="displayPageImage('KR1a0074', 'WYG', '017-10a' );" name="017-10a" class="pb">[017-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3727:3750'>　　遂隨而往其往安得不吝象又因其外之詭隨照</span>
<span class='tline' id='l171' data-llen='3750:3766'>　　破其内之汙下故曰所執下也</span>
<span class='tline' id='l172' data-llen='3766:3782'>九四貞吉悔亡憧憧往來朋從爾思</span>
<span class='tline' id='l173' data-llen='3782:3805'>　程子曰咸者人之動也故皆就人身取象拇取在下</span>
<span class='tline' id='l174' data-llen='3805:3828'>　而動之㣲腓取先動股取其隨九四无所取直言感</span>
<span class='tline' id='l175' data-llen='3828:3851'>　之道不言咸其心感乃心也四在中而居上當心之</span>
<span class='tline' id='l176' data-llen='3851:3874'>　位故為感之主而言感之道貞正則吉而悔亡感不</span>
<span class='tline' id='l177' data-llen='3874:3897'>　以正則有悔也又四説體居隂而應初故戒於貞感</span>
<span class='tline' id='l178' data-llen='3897:3924'><a onclick="displayPageImage('KR1a0074', 'WYG', '017-10b' );" name="017-10b" class="pb">[017-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3924:3947'>　之道无所不通有所私係則害於感通乃有悔也聖</span>
<span class='tline' id='l180' data-llen='3947:3971'>　人感天下之心如寒暑雨𤾉无不通无不應者亦貞</span>
<span class='tline' id='l181' data-llen='3971:3994'>　而已矣貞者虚中无我之謂也憧憧往來朋從爾思</span>
<span class='tline' id='l182' data-llen='3994:4017'>　夫貞一則所感无不通若往來憧憧然用其私心以</span>
<span class='tline' id='l183' data-llen='4017:4040'>　感物則思之所及者有能感而動所不及者不能感</span>
<span class='tline' id='l184' data-llen='4040:4063'>　也是其朋類則從其思也以有係之私心既主於一</span>
<span class='tline' id='l185' data-llen='4063:4086'>　隅一事豈能廓然无所不通乎繋辭曰天下何思何</span>
<span class='tline' id='l186' data-llen='4086:4109'>　慮天下同歸而殊塗一致而百慮天下何思何慮夫</span>
<span class='tline' id='l187' data-llen='4109:4136'><a onclick="displayPageImage('KR1a0074', 'WYG', '017-11a' );" name="017-11a" class="pb">[017-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4136:4159'>　子因咸極論感通之道夫以思慮之私心感物所感</span>
<span class='tline' id='l189' data-llen='4159:4182'>　狹矣天下之理一也塗雖殊而其歸則同慮雖百而</span>
<span class='tline' id='l190' data-llen='4182:4205'>　其致則一雖物有萬殊事有萬變統之以一則无能</span>
<span class='tline' id='l191' data-llen='4205:4228'>　違也故貞其意則窮天下无不感通焉故曰天下何</span>
<span class='tline' id='l192' data-llen='4228:4251'>　思何慮用其思慮之私心豈能无所不感也日往則</span>
<span class='tline' id='l193' data-llen='4251:4274'>　月來月往則日來日月相推而明生焉寒往則暑來</span>
<span class='tline' id='l194' data-llen='4274:4297'>　暑往則寒來寒暑相推而嵗成焉往者屈也來者伸</span>
<span class='tline' id='l195' data-llen='4297:4320'>　也屈伸相感而利生焉此以往來屈伸明感應之理</span>
<span class='tline' id='l196' data-llen='4320:4347'><a onclick="displayPageImage('KR1a0074', 'WYG', '017-11b' );" name="017-11b" class="pb">[017-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4347:4370'>　屈則有信信則有屈所謂感應也故日月相推而明</span>
<span class='tline' id='l198' data-llen='4370:4393'>　生寒暑相推而嵗成功用由是而成故曰屈信相感</span>
<span class='tline' id='l199' data-llen='4393:4416'>　而利生焉感動也有感必有應凡有動皆為感感則</span>
<span class='tline' id='l200' data-llen='4416:4439'>　必有應所應復為感所感復有應所以不已也尺蠖</span>
<span class='tline' id='l201' data-llen='4439:4462'>　之屈以求信也龍蛇之蟄以存身也精義入神以致</span>
<span class='tline' id='l202' data-llen='4462:4485'>　用也利用安身以崇徳也過此以往未之或知也前</span>
<span class='tline' id='l203' data-llen='4485:4508'>　云屈信之理矣復取物以明之尺蠖之行先屈而後</span>
<span class='tline' id='l204' data-llen='4508:4531'>　信蓋不屈則无信信而後有屈觀尺蠖則知感應之</span>
<span class='tline' id='l205' data-llen='4531:4558'><a onclick="displayPageImage('KR1a0074', 'WYG', '017-12a' );" name="017-12a" class="pb">[017-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4558:4581'>　理矣龍蛇蟄藏所以存息其身而後能奮迅也不蟄</span>
<span class='tline' id='l207' data-llen='4581:4604'>　則不能奮矣動息相感乃屈信也君子潜心精㣲之</span>
<span class='tline' id='l208' data-llen='4604:4627'>　義入於神妙所以致其用也潜心精㣲積也致用施</span>
<span class='tline' id='l209' data-llen='4627:4650'>　也積與施乃屈信也利用安身以崇徳也承上文致</span>
<span class='tline' id='l210' data-llen='4650:4673'>　用而言利其施用安處其身所以崇大其徳業也所</span>
<span class='tline' id='l211' data-llen='4673:4696'>　為合理則事正而身安聖人能事盡於此矣故云過</span>
<span class='tline' id='l212' data-llen='4696:4719'>　此以往未之或知也窮神知化徳之盛也既云過此</span>
<span class='tline' id='l213' data-llen='4719:4742'>　以往未之或知更以此語終之云窮極至神之妙知</span>
<span class='tline' id='l214' data-llen='4742:4769'><a onclick="displayPageImage('KR1a0074', 'WYG', '017-12b' );" name="017-12b" class="pb">[017-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4769:4787'>　化育之道徳之至盛也无以加於此矣</span>
<span class='tline' id='l216' data-llen='4787:4810'>　朱子曰九四居股之上脢之下又當三陽之中心之</span>
<span class='tline' id='l217' data-llen='4810:4833'>　象咸之主也心之感物當正而固乃得其理今九四</span>
<span class='tline' id='l218' data-llen='4833:4856'>　乃以陽居隂為失其正而不能固故因占設戒以為</span>
<span class='tline' id='l219' data-llen='4856:4879'>　能正而固則吉而悔亡若憧憧往來不能正固而累</span>
<span class='tline' id='l220' data-llen='4879:4898'>　於私感則但其朋類從之不復能及逺矣</span>
<span class='tline' id='l221' data-llen='4898:4918'>象曰貞吉悔亡未感害也憧憧往來未光大也</span>
<span class='tline' id='l222' data-llen='4918:4941'>　程子曰貞則吉而悔亡未為私感所害也係私應則</span>
<span class='tline' id='l223' data-llen='4941:4968'><a onclick="displayPageImage('KR1a0074', 'WYG', '017-13a' );" name="017-13a" class="pb">[017-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4968:4991'>　害於感矣憧憧往來以私心相感感之道狹矣故云</span>
<span class='tline' id='l225' data-llen='4991:4998'>　未光大也</span>
<span class='tline' id='l226' data-llen='4998:5015'>　朱子曰感害言不正而感則有害也</span>
<span class='tline' id='l227' data-llen='5015:5038'>　　愚曰四上體而居三陽之中心之位也感之主也</span>
<span class='tline' id='l228' data-llen='5038:5061'>　　然心以正為本感以无心為正无心者何无思无</span>
<span class='tline' id='l229' data-llen='5061:5084'>　　為寂然不動感而遂通者也天下惟寂則能感无</span>
<span class='tline' id='l230' data-llen='5084:5107'>　　思而感者感之正也然此非純乎天理者不能到</span>
<span class='tline' id='l231' data-llen='5107:5130'>　　此今四以陽居隂天理雜於人欲易遂戒曰能固</span>
<span class='tline' id='l232' data-llen='5130:5157'><a onclick="displayPageImage('KR1a0074', 'WYG', '017-13b' );" name="017-13b" class="pb">[017-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5157:5180'>　　守其正則吉而其悔乃亡懼其以有思而感不能</span>
<span class='tline' id='l234' data-llen='5180:5203'>　　正也今四果感於初之志動而説於應初亦感於</span>
<span class='tline' id='l235' data-llen='5203:5226'>　　四之我應而志於從初與四朋也是以九四以一</span>
<span class='tline' id='l236' data-llen='5226:5249'>　　往一來憧憧於胷次間而未定蓋惟爾朋之從是</span>
<span class='tline' id='l237' data-llen='5249:5272'>　　思也不知天地間往來感應有自然之常理何用</span>
<span class='tline' id='l238' data-llen='5272:5295'>　　擾擾於思慮象曰貞吉悔亡未感害也言以正感</span>
<span class='tline' id='l239' data-llen='5295:5318'>　　則吉而且悔亡恐未為感之害若夫憧憧只管著</span>
<span class='tline' id='l240' data-llen='5318:5341'>　　思慮去將迎他便是私意非擴然而大公恐未能</span>
<span class='tline' id='l241' data-llen='5341:5368'><a onclick="displayPageImage('KR1a0074', 'WYG', '017-14a' );" name="017-14a" class="pb">[017-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5368:5391'>　　致於高明光大之地也兩未字辭婉而意切到繫</span>
<span class='tline' id='l243' data-llen='5391:5414'>　　辭聖人又究言天地感應自然之常理以盡此爻</span>
<span class='tline' id='l244' data-llen='5414:5420'>　　之義</span>
<span class='tline' id='l245' data-llen='5420:5437'>九五咸其脢无悔象曰咸其脢志末也</span>
<span class='tline' id='l246' data-llen='5437:5460'>　程子曰九居尊位當以至誠感天下而應二比上若</span>
<span class='tline' id='l247' data-llen='5460:5483'>　係二而説上則偏私淺狹非人君之道豈能感天下</span>
<span class='tline' id='l248' data-llen='5483:5506'>　乎脢背肉也與心相背而所不見也言能背其私心</span>
<span class='tline' id='l249' data-llen='5506:5529'>　感非其所見而説者則得人君感天下之正而无悔</span>
<span class='tline' id='l250' data-llen='5529:5556'><a onclick="displayPageImage('KR1a0074', 'WYG', '017-14b' );" name="017-14b" class="pb">[017-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5556:5560'>　也</span>
<span class='tline' id='l252' data-llen='5560:5583'>　　愚曰心之上曰脢子夏易𫝊曰在脊曰脢脢背</span>
<span class='tline' id='l253' data-llen='5583:5606'>　　脊肉也猶艮所謂艮其背背无私脢无思也无欲</span>
<span class='tline' id='l254' data-llen='5606:5629'>　　則止无思則咸故九四之思不足為咸之主謂有</span>
<span class='tline' id='l255' data-llen='5629:5652'>　　思未光大也必如九五之脢而後為无思之至故</span>
<span class='tline' id='l256' data-llen='5652:5675'>　　是爻也以志應為末拇之志外股之志隨皆末也</span>
<span class='tline' id='l257' data-llen='5675:5698'>　　以志應為末則以无思者為之本也寂然不動何</span>
<span class='tline' id='l258' data-llen='5698:5705'>　　悔之有</span>
<span class='tline' id='l259' data-llen='5705:5732'><a onclick="displayPageImage('KR1a0074', 'WYG', '017-15a' );" name="017-15a" class="pb">[017-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5732:5752'>上六咸其輔頰舌象曰咸其輔頰舌滕口説也</span>
<span class='tline' id='l261' data-llen='5752:5775'>　程子曰上隂柔而説體為説之主又居感之極是其</span>
<span class='tline' id='l262' data-llen='5775:5798'>　欲感物之極也故不能以至誠感物而發見於口舌</span>
<span class='tline' id='l263' data-llen='5798:5821'>　之間小人女子之常態也豈能動於人乎不直云口</span>
<span class='tline' id='l264' data-llen='5821:5844'>　而云輔頰舌亦猶今人謂口過曰脣吻曰頰舌也輔</span>
<span class='tline' id='l265' data-llen='5844:5867'>　頰舌皆所用以言也唯至誠為能感人乃以柔説騰</span>
<span class='tline' id='l266' data-llen='5867:5882'>　揚於口舌言説豈能感於人乎</span>
<span class='tline' id='l267' data-llen='5882:5905'>　朱子曰輔頰舌皆所以言者而在身之上上六以隂</span>
<span class='tline' id='l268' data-llen='5905:5932'><a onclick="displayPageImage('KR1a0074', 'WYG', '017-15b' );" name="017-15b" class="pb">[017-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5932:5955'>　居説之終處感之極感人以言而无其實又兑為口</span>
<span class='tline' id='l270' data-llen='5955:5968'>　舌故其象如此凶咎可知</span>
<span class='tline' id='l271' data-llen='5968:5991'>　　愚曰咸之上則口象也輔為上頷輔頰舌三者口</span>
<span class='tline' id='l272' data-llen='5991:6014'>　　之象也皆其言語之具恃口説以感人則又其末</span>
<span class='tline' id='l273' data-llen='6014:6029'>　　者也故於上六焉咸道窮矣</span>
<span class='tline' id='l274' data-llen='6029:6039'>䷟<span class='krp-note'>巽下/震上</span></span>
<span class='tline' id='l275' data-llen='6039:6062'>　程子曰序卦夫婦之道不可以不久也故受之以恒</span>
<span class='tline' id='l276' data-llen='6062:6085'>　恒久也咸夫婦之道夫婦終身不可變者也故咸之</span>
<span class='tline' id='l277' data-llen='6085:6112'><a onclick="displayPageImage('KR1a0074', 'WYG', '017-16a' );" name="017-16a" class="pb">[017-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6112:6135'>　後受之以恒也咸少男在少女之下以男下女是男</span>
<span class='tline' id='l279' data-llen='6135:6158'>　女交感之義恒長男在長女之上男尊女卑夫婦居</span>
<span class='tline' id='l280' data-llen='6158:6181'>　室之常道也論交感之情則少為深切論尊卑之序</span>
<span class='tline' id='l281' data-llen='6181:6200'>　則長當謹正故兑艮為咸而震巽為恒也</span>
<span class='tline' id='l282' data-llen='6200:6223'>　　愚曰有萬物然後有男女此男女與萬物齊生之</span>
<span class='tline' id='l283' data-llen='6223:6246'>　　男女也故夫婦在男女後夫婦自男女而配也必</span>
<span class='tline' id='l284' data-llen='6246:6269'>　　以少男少女成其始長男長女保其終下經始咸</span>
<span class='tline' id='l285' data-llen='6269:6279'>　　次恒其義取此</span>
<span class='tline' id='l286' data-llen='6279:6306'><a onclick="displayPageImage('KR1a0074', 'WYG', '017-16b' );" name="017-16b" class="pb">[017-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6306:6318'>恒亨无咎利貞利有攸往</span>
<span class='tline' id='l288' data-llen='6318:6341'>　程子曰恒者常久也恒之道可以亨通恒而能亨乃</span>
<span class='tline' id='l289' data-llen='6341:6364'>　无咎也恒而不可以亨非可恒之道也為有咎矣如</span>
<span class='tline' id='l290' data-llen='6364:6387'>　君子之恒於善可恒之道也小人恒於惡失可恒之</span>
<span class='tline' id='l291' data-llen='6387:6410'>　道也恒所以能亨由貞正也故云利貞夫所謂恒謂</span>
<span class='tline' id='l292' data-llen='6410:6435'>　可常久之道非守一定而不知變也故利於有往惟其有</span>
<span class='tline' id='l293' data-llen='6435:6459'>　往故能恒也一定則不能常矣又常久之道何往不利</span>
<span class='tline' id='l294' data-llen='6459:6482'>　朱子曰恒常久也為卦震剛在上巽柔在下震雷巽</span>
<span class='tline' id='l295' data-llen='6482:6509'><a onclick="displayPageImage('KR1a0074', 'WYG', '017-17a' );" name="017-17a" class="pb">[017-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6509:6532'>　風二物相與巽順震動為巽而動二體六爻隂陽相</span>
<span class='tline' id='l297' data-llen='6532:6555'>　應四者皆理之常故為恒其占為能久於其道則亨</span>
<span class='tline' id='l298' data-llen='6555:6578'>　而无咎然又必利於守正則乃為得其常久之道而</span>
<span class='tline' id='l299' data-llen='6578:6586'>　利有所往也</span>
<span class='tline' id='l300' data-llen='6586:6609'>彖曰恒久也剛上而柔下雷風相與巽而動剛柔皆應</span>
<span class='tline' id='l301' data-llen='6609:6632'>恒恒亨无咎利貞久於其道也天地之道恒久而不已</span>
<span class='tline' id='l302' data-llen='6632:6644'>也利有攸往終則有始也</span>
<span class='tline' id='l303' data-llen='6644:6667'>　程子曰恒者常久之義也卦才有此四者成恒之義</span>
<span class='tline' id='l304' data-llen='6667:6694'><a onclick="displayPageImage('KR1a0074', 'WYG', '017-17b' );" name="017-17b" class="pb">[017-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6694:6717'>　也剛上而柔下謂乾之初上居於四坤之四下居於</span>
<span class='tline' id='l306' data-llen='6717:6740'>　初剛爻上而柔爻下也二爻易處則成震巽震上巽</span>
<span class='tline' id='l307' data-llen='6740:6763'>　下亦剛上而柔下也剛處上而柔居下乃恒道也雷</span>
<span class='tline' id='l308' data-llen='6763:6786'>　風相與雷震則風發二者相須交助其勢故云相與</span>
<span class='tline' id='l309' data-llen='6786:6809'>　乃其常也巽而動下巽順上震動為以巽而動天地</span>
<span class='tline' id='l310' data-llen='6809:6832'>　造化恒久不已者順動而已巽而動常久之道也動</span>
<span class='tline' id='l311' data-llen='6832:6855'>　而不順豈能常也剛柔皆應恒一卦剛柔之爻皆相</span>
<span class='tline' id='l312' data-llen='6855:6878'>　應剛柔相應理之常也此四者恒之道也卦所以為</span>
<span class='tline' id='l313' data-llen='6878:6905'><a onclick="displayPageImage('KR1a0074', 'WYG', '017-18a' );" name="017-18a" class="pb">[017-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6905:6928'>　恒也恒之道可致亨而无過咎但所恒宜得其正失</span>
<span class='tline' id='l315' data-llen='6928:6951'>　正則非可恒之道也故曰久於其道其道可恒之正</span>
<span class='tline' id='l316' data-llen='6951:6974'>　道也不恒其徳與恒於不正皆不能亨而有咎也天</span>
<span class='tline' id='l317' data-llen='6974:6997'>　地之所以不已蓋有恒久之道人能恒於可恒之道</span>
<span class='tline' id='l318' data-llen='6997:7020'>　則合天地之理也天下之理未有不動而能恒者也</span>
<span class='tline' id='l319' data-llen='7020:7043'>　動則終而復始所以恒而不窮凡天地所生之物雖</span>
<span class='tline' id='l320' data-llen='7043:7066'>　山岳之堅厚未有能不變者也故恒非一定之謂也</span>
<span class='tline' id='l321' data-llen='7066:7089'>　一定則不能恒矣唯隨時變易乃恒道也故云利有</span>
<span class='tline' id='l322' data-llen='7089:7116'><a onclick="displayPageImage('KR1a0074', 'WYG', '017-18b' );" name="017-18b" class="pb">[017-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7116:7133'>　攸往明理之如是懼人之泥於常也</span>
<span class='tline' id='l324' data-llen='7133:7156'>日月得天而能久照四時變化而能久成聖人久於其</span>
<span class='tline' id='l325' data-llen='7156:7178'>道而天下化成觀其所恒而天地萬物之情可見矣</span>
<span class='tline' id='l326' data-llen='7178:7201'>　此極言常理日月隂陽之精氣耳唯其順天之道往</span>
<span class='tline' id='l327' data-llen='7201:7224'>　來盈縮故能久照而不已得天順天理也四時隂陽</span>
<span class='tline' id='l328' data-llen='7224:7247'>　之氣耳往來變化生成萬物亦以得天故常久不已</span>
<span class='tline' id='l329' data-llen='7247:7270'>　聖人以常久之道行之有常而天下化之以成美俗</span>
<span class='tline' id='l330' data-llen='7270:7293'>　也觀其所恒謂觀日月之久照四時之久成聖人之</span>
<span class='tline' id='l331' data-llen='7293:7320'><a onclick="displayPageImage('KR1a0074', 'WYG', '017-19a' );" name="017-19a" class="pb">[017-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7320:7343'>　道所以能常久之理觀此則天地萬物之情理可見</span>
<span class='tline' id='l333' data-llen='7343:7366'>　矣天地常久之道天下常久之理非知道者孰能識</span>
<span class='tline' id='l334' data-llen='7366:7370'>　之</span>
<span class='tline' id='l335' data-llen='7370:7393'>　　愚曰卦自泰變初九之剛上去居四六四之柔下</span>
<span class='tline' id='l336' data-llen='7393:7416'>　　來居初剛柔上下各得其序常久之道也雷風相</span>
<span class='tline' id='l337' data-llen='7416:7439'>　　與剛柔皆應伊川以為卦所以為恒也文公亦以</span>
<span class='tline' id='l338' data-llen='7439:7462'>　　為二體六爻隂陽相應為恒然八卦皆剛柔相應</span>
<span class='tline' id='l339' data-llen='7462:7485'>　　如天地定位山澤通氣豈特是恒為然又雷風相</span>
<span class='tline' id='l340' data-llen='7485:7512'><a onclick="displayPageImage('KR1a0074', 'WYG', '017-19b' );" name="017-19b" class="pb">[017-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7512:7535'>　　與恒與益同而聖人於風雷不言恒止於雷風言</span>
<span class='tline' id='l342' data-llen='7535:7558'>　　恒者此必有説也夫雷震於上風作於下雷聲被</span>
<span class='tline' id='l343' data-llen='7558:7581'>　　風在下吹散了其聲不疾殷殷然人聞之只以為</span>
<span class='tline' id='l344' data-llen='7581:7604'>　　常故曰恒若夫益則雷震於下風作於上雷聲被</span>
<span class='tline' id='l345' data-llen='7604:7627'>　　疾風自上吹下迅怒霹靂此乃天地不常之氣使</span>
<span class='tline' id='l346' data-llen='7627:7649'>　　人震懼悔罪省愆故曰益此取象同而名義所</span>
<span class='tline' id='l347' data-llen='7649:7672'>　　以不同以卦體言剛上柔下而分定以卦象言雷</span>
<span class='tline' id='l348' data-llen='7672:7695'>　　動風散而氣應以卦徳言内巽外動而行順以卦</span>
<span class='tline' id='l349' data-llen='7695:7722'><a onclick="displayPageImage('KR1a0074', 'WYG', '017-20a' );" name="017-20a" class="pb">[017-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7722:7745'>　　爻言剛柔皆應而體合此彖合數者以言恒也恒</span>
<span class='tline' id='l351' data-llen='7745:7768'>　　亨无咎利貞乆於其道者言恒之亨出於正正本</span>
<span class='tline' id='l352' data-llen='7768:7791'>　　於道也道當然之理也天下惟正道而後可久非</span>
<span class='tline' id='l353' data-llen='7791:7814'>　　正道則决不能久漢文好黄老黄老之道豈能久</span>
<span class='tline' id='l354' data-llen='7814:7837'>　　梁武好浮圖浮圖之道豈能久天地之道恒久而</span>
<span class='tline' id='l355' data-llen='7837:7860'>　　不已也利有攸往終則有始也此言恒以正為體</span>
<span class='tline' id='l356' data-llen='7860:7883'>　　正以往為用也夫天地之道所以常久者只為其</span>
<span class='tline' id='l357' data-llen='7883:7906'>　　運而不已人之道利有攸往者只為其終而有始</span>
<span class='tline' id='l358' data-llen='7906:7933'><a onclick="displayPageImage('KR1a0074', 'WYG', '017-20b' );" name="017-20b" class="pb">[017-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7933:7956'>　　也使造化而或止則萬化停機人道而有終則萬</span>
<span class='tline' id='l360' data-llen='7956:7979'>　　務斷緒焉在其為恒哉是故日月得天之不已而</span>
<span class='tline' id='l361' data-llen='7979:8002'>　　能久照四時變化不已而能久成聖人終則有始</span>
<span class='tline' id='l362' data-llen='8002:8025'>　　久於其道而天下化成皆此恒為之耳觀其所恒</span>
<span class='tline' id='l363' data-llen='8025:8048'>　　天地萬物之情可見矣所之一字讀易者當深體</span>
<span class='tline' id='l364' data-llen='8048:8053'>　　之</span>
<span class='tline' id='l365' data-llen='8053:8067'>象曰雷風恒君子以立不易方</span>
<span class='tline' id='l366' data-llen='8067:8090'>　程子曰君子觀雷風相與成恒之象以常久其徳自</span>
<span class='tline' id='l367' data-llen='8090:8117'><a onclick="displayPageImage('KR1a0074', 'WYG', '017-21a' );" name="017-21a" class="pb">[017-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8117:8135'>　立於大中常久之道不變易其方所也</span>
<span class='tline' id='l369' data-llen='8135:8158'>　　愚曰雷出有時風至有候不常之中有至常者有</span>
<span class='tline' id='l370' data-llen='8158:8181'>　　常之物而常未足為常不常之物而常始足為常</span>
<span class='tline' id='l371' data-llen='8181:8204'>　　故聖人以雷風為恒君子體之以立身於可久之</span>
<span class='tline' id='l372' data-llen='8204:8214'>　　地而不易其所</span>
<span class='tline' id='l373' data-llen='8214:8235'>初六浚恒貞凶无攸利象曰浚恒之凶始求深也</span>
<span class='tline' id='l374' data-llen='8235:8258'>　程子曰初居下而四為正應柔暗之人能守常而不</span>
<span class='tline' id='l375' data-llen='8258:8281'>　能度勢四震體而陽性以剛居高志上而不下又為</span>
<span class='tline' id='l376' data-llen='8281:8308'><a onclick="displayPageImage('KR1a0074', 'WYG', '017-21b' );" name="017-21b" class="pb">[017-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8308:8331'>　二三所隔應初之志異乎常矣而初乃求望之深是</span>
<span class='tline' id='l378' data-llen='8331:8354'>　知常而不知變也浚深之也浚恒謂求恒之深也守</span>
<span class='tline' id='l379' data-llen='8354:8377'>　常而不度勢求望於上之深堅固守此凶之道也泥</span>
<span class='tline' id='l380' data-llen='8377:8400'>　常如此无所往而利矣世之責望故素而至悔咎者</span>
<span class='tline' id='l381' data-llen='8400:8423'>　皆浚恒者也志既上求之深是不能恒安其處者也</span>
<span class='tline' id='l382' data-llen='8423:8446'>　柔㣲而不恒安其處亦致凶之道凡卦之初終淺與</span>
<span class='tline' id='l383' data-llen='8446:8469'>　深㣲與盛之地也在下而求深亦不知時矣居恒之</span>
<span class='tline' id='l384' data-llen='8469:8492'>　始而求望於上之深是知常而不知度勢之甚也所</span>
<span class='tline' id='l385' data-llen='8492:8519'><a onclick="displayPageImage('KR1a0074', 'WYG', '017-22a' );" name="017-22a" class="pb">[017-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8519:8532'>　以凶隂暗不得恒之宜也</span>
<span class='tline' id='l387' data-llen='8532:8555'>　朱子曰初與四為正應理之常也然初居下而在初</span>
<span class='tline' id='l388' data-llen='8555:8578'>　未可以深有所求四震體而陽性上而不下又為二</span>
<span class='tline' id='l389' data-llen='8578:8601'>　三所隔應初之意異乎常矣初之柔暗不能度勢又</span>
<span class='tline' id='l390' data-llen='8601:8624'>　以隂居巽下為巽之主其性務入故深以常理求之</span>
<span class='tline' id='l391' data-llen='8624:8646'>　浚恒之象也占者如此則雖正亦凶而无所利矣</span>
<span class='tline' id='l392' data-llen='8646:8669'>　　愚曰初六泰六四之變也九出六入有隂陽相求</span>
<span class='tline' id='l393' data-llen='8669:8692'>　　之象泰六四入於巽底在兑澤之下巽為股股入</span>
<span class='tline' id='l394' data-llen='8692:8719'><a onclick="displayPageImage('KR1a0074', 'WYG', '017-22b' );" name="017-22b" class="pb">[017-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8719:8742'>　　於澤下入之深者也非浚之象乎恒道惡驟故君</span>
<span class='tline' id='l396' data-llen='8742:8765'>　　臣信而後諫朋友定而後求夫婦恩而後勞今初</span>
<span class='tline' id='l397' data-llen='8765:8788'>　　六在恒之初處卦之底雖與四為應然四以陽剛</span>
<span class='tline' id='l398' data-llen='8788:8811'>　　處非其位不能下初初以不正不量而入始與四</span>
<span class='tline' id='l399' data-llen='8811:8834'>　　交求之太深自謂可久之道故曰浚恒夫人道交</span>
<span class='tline' id='l400' data-llen='8834:8857'>　　際貴乎知時而適深淺之宜以浚為恒雖正亦凶</span>
<span class='tline' id='l401' data-llen='8857:8879'>　　无所往而可也故詞曰浚恒之凶始求太深也</span>
<span class='tline' id='l402' data-llen='8879:8895'>九二悔亡象曰九二悔亡能久中也</span>
<span class='tline' id='l403' data-llen='8895:8922'><a onclick="displayPageImage('KR1a0074', 'WYG', '017-23a' );" name="017-23a" class="pb">[017-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8922:8945'>　程子曰在恒之義居得其正則常道也九陽爻居隂</span>
<span class='tline' id='l405' data-llen='8945:8968'>　位非常理也處非其常本當有悔而九二以中徳而</span>
<span class='tline' id='l406' data-llen='8968:8991'>　應於五五復居中以中而應中其處與應皆得中也</span>
<span class='tline' id='l407' data-llen='8991:9014'>　是能恒久於中也能恒久於中則不失正矣中重於</span>
<span class='tline' id='l408' data-llen='9014:9037'>　正中則正矣正不必中也九二以剛中之徳而應於</span>
<span class='tline' id='l409' data-llen='9037:9060'>　中徳之勝也足以亡其悔矣人能識重輕之勢則可</span>
<span class='tline' id='l410' data-llen='9060:9083'>　以言易矣所以得悔亡者由其能恒久於中也人能</span>
<span class='tline' id='l411' data-llen='9083:9099'>　恒久於中豈止亡其悔徳之善也</span>
<span class='tline' id='l412' data-llen='9099:9126'><a onclick="displayPageImage('KR1a0074', 'WYG', '017-23b' );" name="017-23b" class="pb">[017-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9126:9149'>　　愚曰久於其中蓋无不吉者咸恒无全爻至恒以</span>
<span class='tline' id='l414' data-llen='9149:9172'>　　久居二乃悔亡焉此中之故也易至於中則約言</span>
<span class='tline' id='l415' data-llen='9172:9183'>　　之知言之无加也</span>
<span class='tline' id='l416' data-llen='9183:9206'>九三不恒其徳或承之羞貞吝象曰不恒其徳无所容</span>
<span class='tline' id='l417' data-llen='9206:9209'>也</span>
<span class='tline' id='l418' data-llen='9209:9232'>　程子曰三陽爻居陽位處得其位是其恒處也乃志</span>
<span class='tline' id='l419' data-llen='9232:9255'>　從於上六不唯隂陽相應風復從雷於恒處而不處</span>
<span class='tline' id='l420' data-llen='9255:9278'>　不恒之人也其徳不恒則羞辱或承之矣或承之謂</span>
<span class='tline' id='l421' data-llen='9278:9305'><a onclick="displayPageImage('KR1a0074', 'WYG', '017-24a' );" name="017-24a" class="pb">[017-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9305:9328'>　有時而至也貞吝固守不恒以為恒豈不可羞吝乎</span>
<span class='tline' id='l423' data-llen='9328:9351'>　人既无常何所容處當處之地既不能恒處非其據</span>
<span class='tline' id='l424' data-llen='9351:9370'>　豈能恒哉是不恒之人无所容處其身也</span>
<span class='tline' id='l425' data-llen='9370:9393'>　朱子曰位雖得正然過剛不中志從於上不能久於</span>
<span class='tline' id='l426' data-llen='9393:9416'>　其所故為不恒其徳或承之羞之象或者不知其何</span>
<span class='tline' id='l427' data-llen='9416:9439'>　人之辭承奉也言人皆得奉而進之不知其所自來</span>
<span class='tline' id='l428' data-llen='9439:9460'>　也貞吝者正而不恒為可羞吝申戒占者之辭</span>
<span class='tline' id='l429' data-llen='9460:9483'>　　愚曰三以陽居陽位不可謂无徳者也然三乃巽</span>
<span class='tline' id='l430' data-llen='9483:9510'><a onclick="displayPageImage('KR1a0074', 'WYG', '017-24b' );" name="017-24b" class="pb">[017-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9510:9533'>　　體之極其究為躁為進退且過中以剛躁不中之</span>
<span class='tline' id='l432' data-llen='9533:9556'>　　人當上下无常之際志欲從上而進退反覆不恒</span>
<span class='tline' id='l433' data-llen='9556:9579'>　　其徳者也二承乎三者二以久中而悔亡見三不</span>
<span class='tline' id='l434' data-llen='9579:9602'>　　中而不恒或者為之羞然二以為羞三則自以為</span>
<span class='tline' id='l435' data-llen='9602:9625'>　　貞此其所以為吝也爻曰羞曰吝尚恕以戒之象</span>
<span class='tline' id='l436' data-llen='9625:9648'>　　曰无所容則嚴以絶之言此等反覆不常之人決</span>
<span class='tline' id='l437' data-llen='9648:9671'>　　无所容於天地間此朝晉暮楚之鄭所以不容於</span>
<span class='tline' id='l438' data-llen='9671:9691'>　　春秋半項半劉之丁公所以不容於漢也</span>
<span class='tline' id='l439' data-llen='9691:9718'><a onclick="displayPageImage('KR1a0074', 'WYG', '017-25a' );" name="017-25a" class="pb">[017-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9718:9735'>九四田无禽象曰久非其位安得禽也</span>
<span class='tline' id='l441' data-llen='9735:9758'>　程子曰以陽居隂處非其位處非其所雖常何益人</span>
<span class='tline' id='l442' data-llen='9758:9781'>　之所為得其道則久而成功不得其道則雖久何益</span>
<span class='tline' id='l443' data-llen='9781:9804'>　故以田為喻言九之居四雖使常久如田獵而无禽</span>
<span class='tline' id='l444' data-llen='9804:9827'>　獸之獲謂徒用力而无功也處非其位雖久何所得</span>
<span class='tline' id='l445' data-llen='9827:9841'>　乎以田為喻故云安得禽也</span>
<span class='tline' id='l446' data-llen='9841:9864'>　　愚曰四泰初九之變也初往為四二遂成巽巽為</span>
<span class='tline' id='l447' data-llen='9864:9887'>　　雞禽也二在地上田也然二之所應在五則巽禽</span>
<span class='tline' id='l448' data-llen='9887:9914'><a onclick="displayPageImage('KR1a0074', 'WYG', '017-25b' );" name="017-25b" class="pb">[017-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='9914:9937'>　　為五有矣四雖陽徳處非其所欲待二至則巽二</span>
<span class='tline' id='l450' data-llen='9937:9960'>　　之禽不應欲與初相易則巽伏而不見禽是田无</span>
<span class='tline' id='l451' data-llen='9960:9983'>　　禽之象也既非其所縱是久處亦終无得禽之理</span>
<span class='tline' id='l452' data-llen='9983:10006'>　　二四均陽之失位也二失位而中聖人幸之四失</span>
<span class='tline' id='l453' data-llen='10006:10018'>　　位而不中聖人憫之</span>
<span class='tline' id='l454' data-llen='10018:10041'>六五恒其徳貞婦人吉夫子凶象曰婦人貞吉從一而</span>
<span class='tline' id='l455' data-llen='10041:10053'>終也夫子制義從婦凶也</span>
<span class='tline' id='l456' data-llen='10053:10076'>　程子曰五應於二以隂柔而應陽剛居中而所應又</span>
<span class='tline' id='l457' data-llen='10076:10103'><a onclick="displayPageImage('KR1a0074', 'WYG', '017-26a' );" name="017-26a" class="pb">[017-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='10103:10126'>　中隂柔之正也故恒久其徳則為貞也夫以順從為</span>
<span class='tline' id='l459' data-llen='10126:10149'>　恒者婦人之道在婦人則為貞故吉若丈夫而以順</span>
<span class='tline' id='l460' data-llen='10149:10172'>　從於人為恒則失其剛陽之正乃凶也五君位而不</span>
<span class='tline' id='l461' data-llen='10172:10195'>　以君道言者如六五之義在丈夫猶凶况人君之道</span>
<span class='tline' id='l462' data-llen='10195:10218'>　乎在他卦六居君位而應剛未為失也在恒則不可</span>
<span class='tline' id='l463' data-llen='10218:10241'>　耳君道豈可以柔順為恒也如五之從二在婦人則</span>
<span class='tline' id='l464' data-llen='10241:10264'>　為正而吉婦人以從為正以順為徳當終守於從一</span>
<span class='tline' id='l465' data-llen='10264:10284'>　夫子則以義制者也從婦人之道則為凶也</span>
<span class='tline' id='l466' data-llen='10284:10311'><a onclick="displayPageImage('KR1a0074', 'WYG', '017-26b' );" name="017-26b" class="pb">[017-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='10311:10334'>　　愚曰六五坤體坤順也六五之德坤德也以坤徳</span>
<span class='tline' id='l468' data-llen='10334:10357'>　　而中又恒而不變謂之非貞不可也然以順為正</span>
<span class='tline' id='l469' data-llen='10357:10380'>　　者妾婦之道婦用之則吉夫子用之則凶今震夫</span>
<span class='tline' id='l470' data-llen='10380:10403'>　　也凶可逃乎雖然夫制義者也君尤制命為義者</span>
<span class='tline' id='l471' data-llen='10403:10426'>　　也知坤徳在夫子為凶則知君當以乾徳為恒矣</span>
<span class='tline' id='l472' data-llen='10426:10449'>　　知從一不變為從婦之凶則知通變達權者為夫</span>
<span class='tline' id='l473' data-llen='10449:10471'>　　君之恒矣易之書大率取通變為義變而或流</span>
<span class='tline' id='l474' data-llen='10471:10494'>　　聖人戒之三與上是也執而不變聖人亦戒之四</span>
<span class='tline' id='l475' data-llen='10494:10521'><a onclick="displayPageImage('KR1a0074', 'WYG', '017-27a' );" name="017-27a" class="pb">[017-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='10521:10544'>　　與五是也唯知以變為恒然後可以語聖人與權</span>
<span class='tline' id='l477' data-llen='10544:10550'>　　之義</span>
<span class='tline' id='l478' data-llen='10550:10567'>上六振恒凶象曰振恒在上大无功也</span>
<span class='tline' id='l479' data-llen='10567:10590'>　程子曰六居恒之極在震之終恒極則不常震終則</span>
<span class='tline' id='l480' data-llen='10590:10613'>　動極以隂居上非其安處又隂柔不能堅固其守皆</span>
<span class='tline' id='l481' data-llen='10613:10636'>　不常之義也故為振恒以振為恒也振者動之速也</span>
<span class='tline' id='l482' data-llen='10636:10659'>　如振衣如振書抖擻運動之意在上而其動无節以</span>
<span class='tline' id='l483' data-llen='10659:10682'>　此為恒其凶宜矣居上之道必有恒徳乃能有功若</span>
<span class='tline' id='l484' data-llen='10682:10709'><a onclick="displayPageImage('KR1a0074', 'WYG', '017-27b' );" name="017-27b" class="pb">[017-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='10709:10732'>　躁動不常豈能有所成乎居上而不恒其凶甚矣象</span>
<span class='tline' id='l486' data-llen='10732:10750'>　又言其不能有所成立故曰大无功也</span>
<span class='tline' id='l487' data-llen='10750:10773'>　　愚曰上六處震之極震動也振動之亟也六隂性</span>
<span class='tline' id='l488' data-llen='10773:10796'>　　變遷上震體而躁勢必至於振而妄動以妄動為</span>
<span class='tline' id='l489' data-llen='10796:10819'>　　恒凶其宜矣夫子逆折其妄為之心曰振恒在上</span>
<span class='tline' id='l490' data-llen='10819:10842'>　　大无功也夫恒本不惡動但欲巽動不欲振動振</span>
<span class='tline' id='l491' data-llen='10842:10865'>　　則妄為矣妄為則下不應誰與成功哉恒六爻二</span>
<span class='tline' id='l492' data-llen='10865:10888'>　　五中也三上正也然二五中而不能變非時中矣</span>
<span class='tline' id='l493' data-llen='10888:10915'><a onclick="displayPageImage('KR1a0074', 'WYG', '017-28a' );" name="017-28a" class="pb">[017-28a] <img width="20"  src="/static/img/kanseki-5.png"/></a></span>
<span class='tline' id='l494' data-llen='10915:10938'>　　二妻道也臣道也不變尚可以悔亡五夫道也君</span>
<span class='tline' id='l495' data-llen='10938:10961'>　　道也不變則凶矣三上變而失正三在下而反覆</span>
<span class='tline' id='l496' data-llen='10961:10984'>　　何以得君上居高而妄動何以得民初之浚恒其</span>
<span class='tline' id='l497' data-llen='10984:11007'>　　求之也深上之振恒其動之也妄初則貞凶上則</span>
<span class='tline' id='l498' data-llen='11007:11020'>　　大无功此始終之戒也</span>
<span class='tline' id='l499' data-llen='11020:11023'>　</span>
<span class='tline' id='l500' data-llen='11023:11026'>　</span>
<span class='tline' id='l501' data-llen='11026:11029'>　</span>
<span class='tline' id='l502' data-llen='11029:11056'><a onclick="displayPageImage('KR1a0074', 'WYG', '017-28b' );" name="017-28b" class="pb">[017-28b] <img width="20"  src="/static/img/kanseki-5.png"/></a></span>
<span class='tline' id='l503' data-llen='11056:11059'>　</span>
<span class='tline' id='l504' data-llen='11059:11062'>　</span>
<span class='tline' id='l505' data-llen='11062:11065'>　</span>
<span class='tline' id='l506' data-llen='11065:11068'>　</span>
<span class='tline' id='l507' data-llen='11068:11071'>　</span>
<span class='tline' id='l508' data-llen='11071:11074'>　</span>
<span class='tline' id='l509' data-llen='11074:11077'>　</span>
<span class='tline' id='l510' data-llen='11077:11093'>　周易程朱𫝊義折𠂻卷十七</span>
</p>
<p>
</p>
  </div>
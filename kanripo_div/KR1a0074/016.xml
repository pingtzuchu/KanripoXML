<div id="txtcont" class="span9" style="position: relative;">
    <p><br/>
<span class='tline' id='l7' data-llen='160:186'><a onclick="displayPageImage('KR1a0074', 'WYG', '016-1a' );" name="016-1a" class="pb">[016-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='186:194'>欽定四庫全書</span><br/>
<span class='tline' id='l9' data-llen='194:209'>　周易程朱𫝊義折衷卷十六</span><br/>
<span class='tline' id='l10' data-llen='209:230'>　　　　　　　　　　　　　元　趙采　撰</span><br/>
<span class='tline' id='l11' data-llen='230:240'>䷜<span class='krp-note'>坎下/坎上</span></span><br/>
<span class='tline' id='l12' data-llen='240:263'>　程子曰序卦物不可以終過故受之以坎坎者陷也</span><br/>
<span class='tline' id='l13' data-llen='263:287'>　過極則必陷坎所以次大過也習謂重習他卦雖重不</span><br/>
<span class='tline' id='l14' data-llen='287:310'>　加其名獨坎加習者見其重險險中復有險其義大</span><br/>
<span class='tline' id='l15' data-llen='310:333'>　也卦中一陽上下二隂陽實隂虚上下无據一陽陷</span><br/>
<span class='tline' id='l16' data-llen='333:359'><a onclick="displayPageImage('KR1a0074', 'WYG', '016-1b' );" name="016-1b" class="pb">[016-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='359:382'>　于二隂之中故為坎陷之義陽居隂中則為陷隂居</span><br/>
<span class='tline' id='l18' data-llen='382:405'>　陽中則為麗凡陽在上止之象在中陷之象在下動</span><br/>
<span class='tline' id='l19' data-llen='405:428'>　之象隂在上說之象在中麗之象在下㢲之象䧟則</span><br/>
<span class='tline' id='l20' data-llen='428:451'>　為險習重也如學習温習皆重復之義也坎陷也卦</span><br/>
<span class='tline' id='l21' data-llen='451:474'>　之所言處險難之道坎水也一始于中有生之最先</span><br/>
<span class='tline' id='l22' data-llen='474:486'>　者也故為水陷之體也</span><br/>
<span class='tline' id='l23' data-llen='486:510'>　或問程𫝊云一始于中有生之最先者也故為水夫</span><br/>
<span class='tline' id='l24' data-llen='510:533'>　陽氣之生必始于下復卦之象是也今曰始于中其</span><br/>
<span class='tline' id='l25' data-llen='533:559'><a onclick="displayPageImage('KR1a0074', 'WYG', '016-2a' );" name="016-2a" class="pb">[016-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='559:565'>　義未詳</span><br/>
<span class='tline' id='l27' data-llen='565:588'>　朱子曰氣自下而上為是程説别是一義各有所主</span><br/>
<span class='tline' id='l28' data-llen='588:600'>　不相妨然應不可相雜</span><br/>
<span class='tline' id='l29' data-llen='600:612'>習坎有孚維心亨行有尚</span><br/>
<span class='tline' id='l30' data-llen='612:635'>　程子曰陽實在中為中有孚信維心亨維其心誠一</span><br/>
<span class='tline' id='l31' data-llen='635:658'>　故能亨通至誠可以通金石蹈水火何險難之不可</span><br/>
<span class='tline' id='l32' data-llen='658:679'>　亨行有尚謂以誠一而行則能出險有可嘉尚</span><br/>
<span class='tline' id='l33' data-llen='679:702'>　朱子曰習重習也坎險陷也其象為水陽陷隂中外</span><br/>
<span class='tline' id='l34' data-llen='702:728'><a onclick="displayPageImage('KR1a0074', 'WYG', '016-2b' );" name="016-2b" class="pb">[016-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='728:751'>　虚而中實也此卦上下皆坎是為重險中實為有孚</span><br/>
<span class='tline' id='l36' data-llen='751:771'>　心亨之象以是而行必有功矣故其占如此</span><br/>
<span class='tline' id='l37' data-llen='771:794'>　　愚曰八純卦皆兩象聖人獨加習于坎者甚其險</span><br/>
<span class='tline' id='l38' data-llen='794:817'>　　也甚之者使天下防其入而圖其出也其繇曰有</span><br/>
<span class='tline' id='l39' data-llen='817:840'>　　孚維心亨行有尚者何天地間不可磨滅者只是</span><br/>
<span class='tline' id='l40' data-llen='840:863'>　　這一畫陽葢物生先與立物壊不與亡者也這一</span><br/>
<span class='tline' id='l41' data-llen='863:886'>　　畫陽在理為孚在人為心亨孚而心亨外面雖千</span><br/>
<span class='tline' id='l42' data-llen='886:909'>　　重險阻終是透徹出去然抱此信心坐待險衰亦</span><br/>
<span class='tline' id='l43' data-llen='909:935'><a onclick="displayPageImage('KR1a0074', 'WYG', '016-3a' );" name="016-3a" class="pb">[016-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='935:958'>　　无是理不如見可而進自求出豁是之謂行有尚</span><br/>
<span class='tline' id='l45' data-llen='958:974'>　　葢孚心是立本處行是致用處</span><br/>
<span class='tline' id='l46' data-llen='974:997'>彖曰習坎重險也水流而不盈行險而不失其信維心</span><br/>
<span class='tline' id='l47' data-llen='997:1020'>亨乃以剛中也行有尚往有功也天險不可升也地險</span><br/>
<span class='tline' id='l48' data-llen='1020:1042'>山川丘陵也王公設險以守其國險之時用大矣哉</span><br/>
<span class='tline' id='l49' data-llen='1042:1066'>　程子曰習坎者謂重險也兩險相重也初六云坎窞是</span><br/>
<span class='tline' id='l50' data-llen='1066:1089'>　坎中之坎重險也水流而不盈陽動于險中而未出</span><br/>
<span class='tline' id='l51' data-llen='1089:1112'>　于險乃水性之流行而未盈于坎既盈則出乎坎矣</span><br/>
<span class='tline' id='l52' data-llen='1112:1138'><a onclick="displayPageImage('KR1a0074', 'WYG', '016-3b' );" name="016-3b" class="pb">[016-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1138:1161'>　行險而不失其信陽剛中實居險之中行險而不失</span><br/>
<span class='tline' id='l54' data-llen='1161:1184'>　其信者也坎中實水就下皆為信義有孚也維其心</span><br/>
<span class='tline' id='l55' data-llen='1184:1207'>　可以亨通者乃以其剛中也中實為有孚之象至誠</span><br/>
<span class='tline' id='l56' data-llen='1207:1230'>　之道何所不通以剛中之道而行則可以濟險難而</span><br/>
<span class='tline' id='l57' data-llen='1230:1253'>　亨通也以其剛中之才而往則有功故可嘉尚若止</span><br/>
<span class='tline' id='l58' data-llen='1253:1276'>　不行則常在險中矣坎以能行為功髙不可升天之</span><br/>
<span class='tline' id='l59' data-llen='1276:1299'>　險也山川丘陵地之險也王公君人者觀坎之象知</span><br/>
<span class='tline' id='l60' data-llen='1299:1322'>　險之不可陵也故設為城郭溝池之險以守其國保</span><br/>
<span class='tline' id='l61' data-llen='1322:1348'><a onclick="displayPageImage('KR1a0074', 'WYG', '016-4a' );" name="016-4a" class="pb">[016-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1348:1371'>　其民人是有用險之時其用甚大故賛其大矣哉山</span><br/>
<span class='tline' id='l63' data-llen='1371:1395'>　河城池設險之大端也若夫尊卑之辨貴賤之分明等</span><br/>
<span class='tline' id='l64' data-llen='1395:1419'>　威異物采凡所以杜絶陵僣限隔上下者皆體險之用</span><br/>
<span class='tline' id='l65' data-llen='1419:1423'>　也</span><br/>
<span class='tline' id='l66' data-llen='1423:1446'>　　愚曰習坎重險也聖人訓習為重訓坎為險耳王</span><br/>
<span class='tline' id='l67' data-llen='1446:1469'>　　輔嗣以習為便習又曰習乎重險險如何便習習</span><br/>
<span class='tline' id='l68' data-llen='1469:1492'>　　字只是重義象言習教事亦只是重疊教民水流</span><br/>
<span class='tline' id='l69' data-llen='1492:1515'>　　不盈盈滿也水滿坎便流一坎滿流下去一坎又</span><br/>
<span class='tline' id='l70' data-llen='1515:1541'><a onclick="displayPageImage('KR1a0074', 'WYG', '016-4b' );" name="016-4b" class="pb">[016-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1541:1564'>　　滿又流下去流則不盈矣行險而不失信聖人于</span><br/>
<span class='tline' id='l72' data-llen='1564:1587'>　　水土皆言信土之信以其生水之信以其行夫水</span><br/>
<span class='tline' id='l73' data-llen='1587:1611'>　　必就下流濕萬折而必東故天下之至信莫如水維</span><br/>
<span class='tline' id='l74' data-llen='1611:1634'>　　心亨乃以剛中此以二五言卦徳也二五有心之</span><br/>
<span class='tline' id='l75' data-llen='1634:1657'>　　象亨只是陽剛得中有些隂柔便不亨人當險難</span><br/>
<span class='tline' id='l76' data-llen='1657:1680'>　　不可不亨其心也心亨而行則能出險心纔不亨</span><br/>
<span class='tline' id='l77' data-llen='1680:1703'>　　便陷于險而不能出行有尚行有功也聖人破口</span><br/>
<span class='tline' id='l78' data-llen='1703:1726'>　　説有功則出險特餘事耳坎在上天險也震足止</span><br/>
<span class='tline' id='l79' data-llen='1726:1752'><a onclick="displayPageImage('KR1a0074', 'WYG', '016-5a' );" name="016-5a" class="pb">[016-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1752:1775'>　　于下故云不可升坎在下地險也卦互艮為山坎</span><br/>
<span class='tline' id='l81' data-llen='1775:1798'>　　為川半山為丘陵五為王三四為公侯坤為國上</span><br/>
<span class='tline' id='l82' data-llen='1798:1821'>　　下皆坎設險守國也設險不惟城郭溝池甲兵之</span><br/>
<span class='tline' id='l83' data-llen='1821:1844'>　　利紀綱法度人所不可踰者皆是所以法天地此</span><br/>
<span class='tline' id='l84' data-llen='1844:1867'>　　推明爻畫以盡習坎之義也難生者險之時用險</span><br/>
<span class='tline' id='l85' data-llen='1867:1890'>　　以濟難者險之用不知時不得用不以心亨而行</span><br/>
<span class='tline' id='l86' data-llen='1890:1913'>　　之小則亡身大則亡國故聖人曰險之時用大矣</span><br/>
<span class='tline' id='l87' data-llen='1913:1918'>　　哉</span><br/>
<span class='tline' id='l88' data-llen='1918:1944'><a onclick="displayPageImage('KR1a0074', 'WYG', '016-5b' );" name="016-5b" class="pb">[016-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1944:1962'>象曰水洊至習坎君子以常徳行習教事</span><br/>
<span class='tline' id='l90' data-llen='1962:1985'>　程子曰坎為水水流仍洊而至兩坎相習水流仍洊</span><br/>
<span class='tline' id='l91' data-llen='1985:2008'>　之象也水自㳙滴至于尋丈至于江海洊習而不驟</span><br/>
<span class='tline' id='l92' data-llen='2008:2031'>　者也其因勢就下信而有常故君子觀坎水之象取</span><br/>
<span class='tline' id='l93' data-llen='2031:2054'>　其有常則常久其徳行人之徳行不常則偽也故當</span><br/>
<span class='tline' id='l94' data-llen='2054:2077'>　如水之有常取其洊習相受則以習熟其教令之事</span><br/>
<span class='tline' id='l95' data-llen='2077:2100'>　夫發政行教必使民熟于聞聴然後能従故三令五</span><br/>
<span class='tline' id='l96' data-llen='2100:2123'>　申之若驟告未喻遽責其従雖嚴刑以驅之不能也</span><br/>
<span class='tline' id='l97' data-llen='2123:2149'><a onclick="displayPageImage('KR1a0074', 'WYG', '016-6a' );" name="016-6a" class="pb">[016-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2149:2159'>　故當如水之洊習</span><br/>
<span class='tline' id='l99' data-llen='2159:2180'>初六習坎入于坎窞凶象曰習坎入坎失道凶也</span><br/>
<span class='tline' id='l100' data-llen='2180:2203'>　程子曰初以隂柔居坎險之下柔弱无援而處不得</span><br/>
<span class='tline' id='l101' data-llen='2203:2226'>　當非能出乎險也唯益陷于深險耳窞坎中之陷處</span><br/>
<span class='tline' id='l102' data-llen='2226:2249'>　已在習坎中更入坎窞其凶可知由習坎更入坎窞</span><br/>
<span class='tline' id='l103' data-llen='2249:2267'>　失道也是以凶能出于險乃不失道也</span><br/>
<span class='tline' id='l104' data-llen='2267:2290'>　　愚曰初六本臨之六五自外歴重坎而入于初故</span><br/>
<span class='tline' id='l105' data-llen='2290:2313'>　　曰習坎窞坎底也道心亨也初六隂柔不中心不</span><br/>
<span class='tline' id='l106' data-llen='2313:2339'><a onclick="displayPageImage('KR1a0074', 'WYG', '016-6b' );" name="016-6b" class="pb">[016-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2339:2360'>　　能亨失道也既遇重險又入于窞其凶可知</span><br/>
<span class='tline' id='l108' data-llen='2360:2379'>九二坎有險求小得象曰求小得未出中也</span><br/>
<span class='tline' id='l109' data-llen='2379:2402'>　程子曰二當坎險之時陷上下二隂之中乃至險之</span><br/>
<span class='tline' id='l110' data-llen='2402:2425'>　地是有險也然其剛中之才雖未能出乎險中亦可</span><br/>
<span class='tline' id='l111' data-llen='2425:2448'>　小自濟不至如初益陷入于深險是所求小得也君</span><br/>
<span class='tline' id='l112' data-llen='2448:2471'>　子處險難而能自保者剛中而已剛則才足自衛中</span><br/>
<span class='tline' id='l113' data-llen='2471:2494'>　則動不失宜方為二隂所陷在至險之地以剛中之</span><br/>
<span class='tline' id='l114' data-llen='2494:2517'>　才不至陷于深險是所求小得然未能出坎中之險</span><br/>
<span class='tline' id='l115' data-llen='2517:2543'><a onclick="displayPageImage('KR1a0074', 'WYG', '016-7a' );" name="016-7a" class="pb">[016-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2543:2547'>　也</span><br/>
<span class='tline' id='l117' data-llen='2547:2570'>　　愚曰二剛中可謂心亨矣而止于小得何也葢居</span><br/>
<span class='tline' id='l118' data-llen='2570:2593'>　　重險下卦之中而陷于二隂雖以剛中居之猶未</span><br/>
<span class='tline' id='l119' data-llen='2593:2616'>　　可以有為其間故求小得如護紀綱小小節目之</span><br/>
<span class='tline' id='l120' data-llen='2616:2639'>　　類直未大而已矣夫以不可必得之勢而猶有小</span><br/>
<span class='tline' id='l121' data-llen='2639:2662'>　　得焉以見中之不可須臾離也設更出中雖小得</span><br/>
<span class='tline' id='l122' data-llen='2662:2672'>　　亦不可僥倖矣</span><br/>
<span class='tline' id='l123' data-llen='2672:2695'>六三來之坎坎險且枕入于坎窞勿用象曰來之坎坎</span><br/>
<span class='tline' id='l124' data-llen='2695:2721'><a onclick="displayPageImage('KR1a0074', 'WYG', '016-7b' );" name="016-7b" class="pb">[016-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2721:2727'>終无功也</span><br/>
<span class='tline' id='l126' data-llen='2727:2750'>　程子曰六三在坎險之時以隂柔而居不中正其處</span><br/>
<span class='tline' id='l127' data-llen='2750:2773'>　不善進退與居皆不可者也來下則入于險之中之</span><br/>
<span class='tline' id='l128' data-llen='2773:2796'>　上則重險也退來與進之皆險故云來之坎坎既進</span><br/>
<span class='tline' id='l129' data-llen='2796:2819'>　退皆險而居亦險枕謂支倚居險而支倚以處不安</span><br/>
<span class='tline' id='l130' data-llen='2819:2842'>　之甚也所處如此唯益入于深險耳故云入于坎窞</span><br/>
<span class='tline' id='l131' data-llen='2842:2865'>　如三所處之道不可用也故戒勿用進退皆險處又</span><br/>
<span class='tline' id='l132' data-llen='2865:2888'>　不安若用此道當益入于險終豈能有功乎以隂柔</span><br/>
<span class='tline' id='l133' data-llen='2888:2914'><a onclick="displayPageImage('KR1a0074', 'WYG', '016-8a' );" name="016-8a" class="pb">[016-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2914:2937'>　處不中正雖平易之地尚致悔咎況處險乎險者人</span><br/>
<span class='tline' id='l135' data-llen='2937:2960'>　之所欲出也必得其道乃能去之求去而失其道益</span><br/>
<span class='tline' id='l136' data-llen='2960:2978'>　困窮耳故聖人戒如三所處不可用也</span><br/>
<span class='tline' id='l137' data-llen='2978:3001'>　朱子曰以隂柔不中正而履重險之間來往皆險前</span><br/>
<span class='tline' id='l138' data-llen='3001:3024'>　險而後枕其陷益深不可用也故其象占如此枕倚</span><br/>
<span class='tline' id='l139' data-llen='3024:3032'>　著未安之意</span><br/>
<span class='tline' id='l140' data-llen='3032:3055'>　　愚曰六三徳弱處剛當兩險之間不能居易俟命</span><br/>
<span class='tline' id='l141' data-llen='3055:3078'>　　來則入下坎上之則入上坎前臨虚而有險後礙</span><br/>
<span class='tline' id='l142' data-llen='3078:3104'><a onclick="displayPageImage('KR1a0074', 'WYG', '016-8b' );" name="016-8b" class="pb">[016-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3104:3127'>　　實而且枕陸希聲曰枕者閡礙險害之貎前後遇</span><br/>
<span class='tline' id='l144' data-llen='3127:3150'>　　坎進退无門決入于坎窞之中而已身自陷險如</span><br/>
<span class='tline' id='l145' data-llen='3150:3173'>　　何濟險勿用可也天下惟心亨而後可以濟險三</span><br/>
<span class='tline' id='l146' data-llen='3173:3196'>　　以柔而不中心不亨矣安能成濟險之功哉此象</span><br/>
<span class='tline' id='l147' data-llen='3196:3219'>　　以終无功而絶之也或曰初與三俱言坎窞何也</span><br/>
<span class='tline' id='l148' data-llen='3219:3242'>　　曰初之坎窞下坎之穴也三之坎窞上坎之穴也</span><br/>
<span class='tline' id='l149' data-llen='3242:3254'>　　三居上坎之底故云</span><br/>
<span class='tline' id='l150' data-llen='3254:3277'>六四樽酒簋貳用缶納約自牖終无咎象曰樽酒簋貳</span><br/>
<span class='tline' id='l151' data-llen='3277:3303'><a onclick="displayPageImage('KR1a0074', 'WYG', '016-9a' );" name="016-9a" class="pb">[016-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3303:3309'>剛柔際也</span><br/>
<span class='tline' id='l153' data-llen='3309:3332'>　程子曰六四隂柔而下无助非能濟天下之險者以</span><br/>
<span class='tline' id='l154' data-llen='3332:3355'>　其在髙位故言為臣處險之道大臣當險難之時唯</span><br/>
<span class='tline' id='l155' data-llen='3355:3378'>　至誠見信于君其交固而不可間又能開明君心則</span><br/>
<span class='tline' id='l156' data-llen='3378:3401'>　可保无咎矣夫欲上之篤信唯當盡其質實而已多</span><br/>
<span class='tline' id='l157' data-llen='3401:3424'>　儀而尚飾莫如燕享之禮故以燕享喻之言當不尚</span><br/>
<span class='tline' id='l158' data-llen='3424:3447'>　浮飾唯以質實所用一樽之酒二簋之食復以瓦缶</span><br/>
<span class='tline' id='l159' data-llen='3447:3470'>　為器質之至也其質實如此又須納約自牖納約謂</span><br/>
<span class='tline' id='l160' data-llen='3470:3496'><a onclick="displayPageImage('KR1a0074', 'WYG', '016-9b' );" name="016-9b" class="pb">[016-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3496:3519'>　進結于君之道牖者開通之義室之暗也故設牖所</span><br/>
<span class='tline' id='l162' data-llen='3519:3542'>　以通明自牖言自通明之處以況君心所明處詩云</span><br/>
<span class='tline' id='l163' data-llen='3542:3565'>　天之牖民如壎如箎毛公訓牖為道亦開通之義人</span><br/>
<span class='tline' id='l164' data-llen='3565:3588'>　臣以忠信善道結于君心必自其所明處乃能入也</span><br/>
<span class='tline' id='l165' data-llen='3588:3611'>　人心有所蔽有所通所蔽者暗處也所通者明處也</span><br/>
<span class='tline' id='l166' data-llen='3611:3634'>　當就其明處而告之求信則易也故云納約自牖能</span><br/>
<span class='tline' id='l167' data-llen='3634:3657'>　如是則雖艱險之時終得无咎也且如君心蔽于荒</span><br/>
<span class='tline' id='l168' data-llen='3657:3680'>　樂唯其蔽也故爾雖力詆其荒樂之非如其不省何</span><br/>
<span class='tline' id='l169' data-llen='3680:3707'><a onclick="displayPageImage('KR1a0074', 'WYG', '016-10a' );" name="016-10a" class="pb">[016-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3707:3730'>　必于所不蔽之事推而及之則能悟其心矣自古能</span><br/>
<span class='tline' id='l171' data-llen='3730:3753'>　諫其君者未有不因其所明者也故訐直强勁者率</span><br/>
<span class='tline' id='l172' data-llen='3753:3776'>　多取忤而温厚明辨者其説多行且如漢祖愛戚姬</span><br/>
<span class='tline' id='l173' data-llen='3776:3799'>　將易太子是其所蔽也羣臣爭之者衆矣嫡庶之義</span><br/>
<span class='tline' id='l174' data-llen='3799:3822'>　長少之序非不明也如其蔽而不察何四老者髙祖</span><br/>
<span class='tline' id='l175' data-llen='3822:3845'>　素知其賢而重之此其不蔽之明心也故因其所明</span><br/>
<span class='tline' id='l176' data-llen='3845:3868'>　而及其事則悟之如反手且四老之力孰與張良羣</span><br/>
<span class='tline' id='l177' data-llen='3868:3891'>　公卿及天下之士其言之切孰與周昌叔孫通然而</span><br/>
<span class='tline' id='l178' data-llen='3891:3918'><a onclick="displayPageImage('KR1a0074', 'WYG', '016-10b' );" name="016-10b" class="pb">[016-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3918:3941'>　不従彼而従此者由攻其蔽與就其明之異耳又如</span><br/>
<span class='tline' id='l180' data-llen='3941:3964'>　趙王太后愛其少子長安君不肯使質于齊此其蔽</span><br/>
<span class='tline' id='l181' data-llen='3964:3987'>　于私愛也大臣諫之雖强既曰蔽矣其能聴乎愛其</span><br/>
<span class='tline' id='l182' data-llen='3987:4010'>　子而欲使之長久富貴者其心之所明也故左師觸</span><br/>
<span class='tline' id='l183' data-llen='4010:4033'>　龍因其所明而導之以長久之計故其聽也如響非</span><br/>
<span class='tline' id='l184' data-llen='4033:4056'>　惟告于君者如此為教者亦然夫教必就人之所長</span><br/>
<span class='tline' id='l185' data-llen='4056:4079'>　所長者心之所明也従其心之所明而入然後推及</span><br/>
<span class='tline' id='l186' data-llen='4079:4103'>　其餘孟子所謂成徳達才是也象只舉首句如此比多</span><br/>
<span class='tline' id='l187' data-llen='4103:4130'><a onclick="displayPageImage('KR1a0074', 'WYG', '016-11a' );" name="016-11a" class="pb">[016-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4130:4153'>　矣樽酒簋貳質實之至剛柔相際接之道能如此則</span><br/>
<span class='tline' id='l189' data-llen='4153:4176'>　可終保无咎君臣之交能固而常者在誠實而已剛</span><br/>
<span class='tline' id='l190' data-llen='4176:4191'>　柔指四與五謂君臣之交際也</span><br/>
<span class='tline' id='l191' data-llen='4191:4214'>　朱子曰晁氏云先儒讀樽酒簋為一句貳用缶為一</span><br/>
<span class='tline' id='l192' data-llen='4214:4237'>　句今従之貳益之也周禮大祭三貳弟子職左執虚</span><br/>
<span class='tline' id='l193' data-llen='4237:4260'>　豆右執挾七周旋而貳是也九五尊位六四近之在</span><br/>
<span class='tline' id='l194' data-llen='4260:4283'>　險之時剛柔相際故有但用薄禮益以誠心進結自</span><br/>
<span class='tline' id='l195' data-llen='4283:4306'>　牖之象牖非所由之正而室之所以受明也始雖艱</span><br/>
<span class='tline' id='l196' data-llen='4306:4333'><a onclick="displayPageImage('KR1a0074', 'WYG', '016-11b' );" name="016-11b" class="pb">[016-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4333:4346'>　阻終得无咎故其占如此</span><br/>
<span class='tline' id='l198' data-llen='4346:4369'>　　愚曰爻中自初至五有震坎艮坤體坎震酒也艮</span><br/>
<span class='tline' id='l199' data-llen='4369:4392'>　　鼻震足坤腹有樽簋之象四三坤為土為腹土器</span><br/>
<span class='tline' id='l200' data-llen='4392:4415'>　　有腹缶也坤為闔户坎艮為穴穴其户牖也六四</span><br/>
<span class='tline' id='l201' data-llen='4415:4438'>　　徳柔而位近君徳柔易入跡近易通矧四无應于</span><br/>
<span class='tline' id='l202' data-llen='4438:4461'>　　初方有求于五五无應于二亦有求于四君臣之</span><br/>
<span class='tline' id='l203' data-llen='4461:4484'>　　情急于相須者如此又四與五適居剛柔之際可</span><br/>
<span class='tline' id='l204' data-llen='4484:4507'>　　相與而有為焉是以一樽之酒二簋之食瓦缶之</span><br/>
<span class='tline' id='l205' data-llen='4507:4534'><a onclick="displayPageImage('KR1a0074', 'WYG', '016-12a' );" name="016-12a" class="pb">[016-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4534:4557'>　　器以此自納于君而誠信固結有若盟約而不可</span><br/>
<span class='tline' id='l207' data-llen='4557:4580'>　　解焉然不由户庭而由牖者何也牖者通明之處</span><br/>
<span class='tline' id='l208' data-llen='4580:4603'>　　也夫君患不信于其臣者有所蔽也臣患不見信</span><br/>
<span class='tline' id='l209' data-llen='4603:4626'>　　于君者不能避其所蔽而就其所通者為之説也</span><br/>
<span class='tline' id='l210' data-llen='4626:4649'>　　今四因五之所明而納其誠信之約則言辭易入</span><br/>
<span class='tline' id='l211' data-llen='4649:4673'>　　而險難不難濟矣此所以終无咎也程𫝊以四皓</span><br/>
<span class='tline' id='l212' data-llen='4673:4684'>　　觸龍事明之善矣</span><br/>
<span class='tline' id='l213' data-llen='4684:4705'>九五坎不盈祗既平无咎象曰坎不盈中未大也</span><br/>
<span class='tline' id='l214' data-llen='4705:4732'><a onclick="displayPageImage('KR1a0074', 'WYG', '016-12b' );" name="016-12b" class="pb">[016-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4732:4755'>　程子曰九五在坎之中是不盈也盈則平而出矣祗</span><br/>
<span class='tline' id='l216' data-llen='4755:4778'>　音柢抵也必抵于己平則无咎既曰不盈則是未平</span><br/>
<span class='tline' id='l217' data-llen='4778:4801'>　而尚在險中未得无咎也以九五剛中之才居尊位</span><br/>
<span class='tline' id='l218' data-llen='4801:4824'>　宜可以濟于險然下无助也二陷于險中未能出餘</span><br/>
<span class='tline' id='l219' data-llen='4824:4847'>　皆隂柔无濟險之才人君雖才安能獨濟天下之險</span><br/>
<span class='tline' id='l220' data-llen='4847:4870'>　居君位而不能致天下出於險則為有咎必抵既平</span><br/>
<span class='tline' id='l221' data-llen='4870:4893'>　乃得无咎九五剛中之才而得尊位當濟天下之險</span><br/>
<span class='tline' id='l222' data-llen='4893:4916'>　難而坎尚不盈乃未能平乎險難是其剛中之道未</span><br/>
<span class='tline' id='l223' data-llen='4916:4943'><a onclick="displayPageImage('KR1a0074', 'WYG', '016-13a' );" name="016-13a" class="pb">[016-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4943:4966'>　光大也險難之時非君臣協力其能濟乎五之道未</span><br/>
<span class='tline' id='l225' data-llen='4966:4989'>　大以无臣也人君之道不能濟天下之險難則為未</span><br/>
<span class='tline' id='l226' data-llen='4989:4998'>　大不稱其位也</span><br/>
<span class='tline' id='l227' data-llen='4998:5021'>　　愚曰九五居尊而心亨可以出險矣然上六一爻</span><br/>
<span class='tline' id='l228' data-llen='5021:5044'>　　猶揜其上是水未能溢出坎面僅能平而當坎心</span><br/>
<span class='tline' id='l229' data-llen='5044:5067'>　　焉夫水盈而後流流而後其功大五坎不盈不能</span><br/>
<span class='tline' id='l230' data-llen='5067:5090'>　　滿起非五之力不裕也勢也如此則亦无所咎之</span><br/>
<span class='tline' id='l231' data-llen='5090:5113'>　　象曰坎不盈中未大也言雖剛中而未有大為也</span><br/>
<span class='tline' id='l232' data-llen='5113:5140'><a onclick="displayPageImage('KR1a0074', 'WYG', '016-13b' );" name="016-13b" class="pb">[016-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5140:5163'>　　心亨而大有為可以出險矣未者俟之之辭也爻</span><br/>
<span class='tline' id='l234' data-llen='5163:5186'>　　于二曰求小得象于五曰中未大皆不足于二五</span><br/>
<span class='tline' id='l235' data-llen='5186:5209'>　　之詞此繇所以言行有尚彖所以言往則有功勉</span><br/>
<span class='tline' id='l236' data-llen='5209:5223'>　　二五見可而進以出險也</span><br/>
<span class='tline' id='l237' data-llen='5223:5246'>上六係用徽纆寘于叢棘三嵗不得凶象曰上六失道</span><br/>
<span class='tline' id='l238' data-llen='5246:5252'>凶三嵗也</span><br/>
<span class='tline' id='l239' data-llen='5252:5275'>　程子曰上六以隂柔而居險之極其陷之深者也以</span><br/>
<span class='tline' id='l240' data-llen='5275:5298'>　其陷之深取牢獄為喻如係縛之以徽纆囚寘于叢</span><br/>
<span class='tline' id='l241' data-llen='5298:5325'><a onclick="displayPageImage('KR1a0074', 'WYG', '016-14a' );" name="016-14a" class="pb">[016-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5325:5348'>　棘之中隂柔而陷之深其不能出矣故云至于三嵗</span><br/>
<span class='tline' id='l243' data-llen='5348:5371'>　之久不得免也其凶可知以隂柔而自處極險之地</span><br/>
<span class='tline' id='l244' data-llen='5371:5394'>　是其失道也故其凶至于三嵗也三嵗之久而不得</span><br/>
<span class='tline' id='l245' data-llen='5394:5404'>　免焉終凶之辭也</span><br/>
<span class='tline' id='l246' data-llen='5404:5427'>　　愚曰上爻動成㢲㢲為繩坤坎為黒變㢲徽纆也</span><br/>
<span class='tline' id='l247' data-llen='5427:5450'>　　㢲木交坎為叢棘㢲木數三故云三嵗坎六爻自</span><br/>
<span class='tline' id='l248' data-llen='5450:5473'>　　初至五是墜險求出之人上六以隂居上是為險</span><br/>
<span class='tline' id='l249' data-llen='5473:5496'>　　陷人者也天道好還陷人者至是受殃焉所以被</span><br/>
<span class='tline' id='l250' data-llen='5496:5523'><a onclick="displayPageImage('KR1a0074', 'WYG', '016-14b' );" name="016-14b" class="pb">[016-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5523:5546'>　　係用墨索寘于刑庭三嵗不得出凶可知矣古者</span><br/>
<span class='tline' id='l252' data-llen='5546:5569'>　　圜扉之外種九棘故曰叢棘嗚呼初以失道而陷</span><br/>
<span class='tline' id='l253' data-llen='5569:5592'>　　險上以失道而受刑上下皆失道是以為坎之始</span><br/>
<span class='tline' id='l254' data-llen='5592:5598'>　　終焉</span><br/>
<span class='tline' id='l255' data-llen='5598:5608'>䷝<span class='krp-note'>離下/離上</span></span><br/>
<span class='tline' id='l256' data-llen='5608:5631'>　程子曰序卦坎者陷也陷必有所麗故受之以離離</span><br/>
<span class='tline' id='l257' data-llen='5631:5654'>　者麗也陷于險難之中則必有所附麗理自然也離</span><br/>
<span class='tline' id='l258' data-llen='5654:5677'>　所以次坎也離麗也明也取其隂麗于上下之陽則</span><br/>
<span class='tline' id='l259' data-llen='5677:5704'><a onclick="displayPageImage('KR1a0074', 'WYG', '016-15a' );" name="016-15a" class="pb">[016-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5704:5727'>　為附麗之義取其中虚則為明義離為火火體虚麗</span><br/>
<span class='tline' id='l261' data-llen='5727:5745'>　於物而明者也又為日亦以虚明之象</span><br/>
<span class='tline' id='l262' data-llen='5745:5755'>離利貞亨畜牝牛吉</span><br/>
<span class='tline' id='l263' data-llen='5755:5778'>　程子曰離麗也萬物莫不皆有所麗有形則有麗矣</span><br/>
<span class='tline' id='l264' data-llen='5778:5801'>　在人則為所親附之人所由之道所主之事皆其所</span><br/>
<span class='tline' id='l265' data-llen='5801:5824'>　麗也人之所麗利于貞正得其正則可以亨通故曰</span><br/>
<span class='tline' id='l266' data-llen='5824:5847'>　離利貞亨畜牝牛吉牛之性順而又牝焉順之至也</span><br/>
<span class='tline' id='l267' data-llen='5847:5870'>　既附麗于正必能順于正道如牝牛則吉也畜牝牛</span><br/>
<span class='tline' id='l268' data-llen='5870:5897'><a onclick="displayPageImage('KR1a0074', 'WYG', '016-15b' );" name="016-15b" class="pb">[016-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5897:5919'>　謂養其順徳人之順徳由養以成既麗于正當養</span><br/>
<span class='tline' id='l270' data-llen='5919:5929'>　習以成其順徳也</span><br/>
<span class='tline' id='l271' data-llen='5929:5952'>　朱子曰離麗也隂麗於陽其象為火體隂而用陽也</span><br/>
<span class='tline' id='l272' data-llen='5952:5975'>　物之所麗貴乎得正牝牛柔順之物也故占者能正</span><br/>
<span class='tline' id='l273' data-llen='5975:5987'>　則亨而畜牝牛則吉也</span><br/>
<span class='tline' id='l274' data-llen='5987:6010'>　　愚曰天下惟剛能獨立无所藉乎隂柔不能自立</span><br/>
<span class='tline' id='l275' data-llen='6010:6033'>　　必有所依乎陽故隂居陽中為麗離麗也陽居隂</span><br/>
<span class='tline' id='l276' data-llen='6033:6056'>　　中為陷坎陷也是知小人可以依附君子君子于</span><br/>
<span class='tline' id='l277' data-llen='6056:6083'><a onclick="displayPageImage('KR1a0074', 'WYG', '016-16a' );" name="016-16a" class="pb">[016-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6083:6106'>　　小人羣衆中決无容身之地陽性正隂麗之麗者</span><br/>
<span class='tline' id='l279' data-llen='6106:6129'>　　正則已正正則无不通故曰利貞亨然人之情又</span><br/>
<span class='tline' id='l280' data-llen='6129:6152'>　　有身雖麗正而心未能委順於正者故曰畜牝牛</span><br/>
<span class='tline' id='l281' data-llen='6152:6175'>　　吉牛順之性也牝順之質也養此至順表裏如一</span><br/>
<span class='tline' id='l282' data-llen='6175:6198'>　　然後為吉也畜字不可輕看人欲附麗人必恭敬</span><br/>
<span class='tline' id='l283' data-llen='6198:6221'>　　和柔乃可然非一朝夕之所致必畜養有素乃可</span><br/>
<span class='tline' id='l284' data-llen='6221:6244'>　　又伊川謂離明也取其中虚則為明義葢火之為</span><br/>
<span class='tline' id='l285' data-llen='6244:6268'>　　物不託則不𫝊不虚則不明一隂附于二陽之中</span><br/>
<span class='tline' id='l286' data-llen='6268:6295'><a onclick="displayPageImage('KR1a0074', 'WYG', '016-16b' );" name="016-16b" class="pb">[016-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6295:6318'>　　託也附麗也上下二剛而一柔虚也明麗也此麗</span><br/>
<span class='tline' id='l288' data-llen='6318:6341'>　　所以有二義也然離之明來自外火為外光故離</span><br/>
<span class='tline' id='l289' data-llen='6341:6364'>　　用坤以畜其明而曰畜牝牛吉則順以養之坎之</span><br/>
<span class='tline' id='l290' data-llen='6364:6388'>　　明根乎中水為内明故坎用乾以亨其明而曰有孚</span><br/>
<span class='tline' id='l291' data-llen='6388:6411'>　　維心亨則剛以行之此坎離之明所以不同而君</span><br/>
<span class='tline' id='l292' data-llen='6411:6426'>　　子取以為養心盡性之學也</span><br/>
<span class='tline' id='l293' data-llen='6426:6449'>彖曰離麗也日月麗乎天百穀草木麗乎土重明以麗</span><br/>
<span class='tline' id='l294' data-llen='6449:6472'>乎正乃化成天下柔麗乎中正故亨是以畜牝牛吉也</span><br/>
<span class='tline' id='l295' data-llen='6472:6499'><a onclick="displayPageImage('KR1a0074', 'WYG', '016-17a' );" name="016-17a" class="pb">[016-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6499:6522'>　程子曰離麗也謂附麗也如日月則麗乎天百穀草</span><br/>
<span class='tline' id='l297' data-llen='6522:6545'>　木則麗乎土萬物莫不各有所麗麗得其正則能亨</span><br/>
<span class='tline' id='l298' data-llen='6545:6568'>　也重明以卦才言也上下皆離重明也五二皆處中</span><br/>
<span class='tline' id='l299' data-llen='6568:6591'>　正麗乎正也君臣上下皆有明徳而處中正可以化</span><br/>
<span class='tline' id='l300' data-llen='6591:6614'>　天下成文明之俗也二五以柔順麗乎中正所以能</span><br/>
<span class='tline' id='l301' data-llen='6614:6637'>　亨人能養其至順以麗中正則吉故曰畜牝牛吉也</span><br/>
<span class='tline' id='l302' data-llen='6637:6660'>　或曰二則中正矣五以隂居陽得為正乎曰離主所</span><br/>
<span class='tline' id='l303' data-llen='6660:6683'>　麗五中正之位六麗于正位乃為正也學者知時義</span><br/>
<span class='tline' id='l304' data-llen='6683:6710'><a onclick="displayPageImage('KR1a0074', 'WYG', '016-17b' );" name="016-17b" class="pb">[016-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6710:6724'>　而不失重輕則可以言易矣</span><br/>
<span class='tline' id='l306' data-llen='6724:6747'>　　愚曰離自遯初六變而之三成无妄再變初六之</span><br/>
<span class='tline' id='l307' data-llen='6747:6770'>　　四成家人三變初六之五成離自初變四言之離</span><br/>
<span class='tline' id='l308' data-llen='6770:6793'>　　成坎日降而月升也自初變五言之坎復成離月</span><br/>
<span class='tline' id='l309' data-llen='6793:6816'>　　降而日升也乾為天故曰日月麗乎天自初變三</span><br/>
<span class='tline' id='l310' data-llen='6816:6839'>　　言之有震㢲體震為稼㢲為木坤為土故曰百穀</span><br/>
<span class='tline' id='l311' data-llen='6839:6862'>　　草木麗乎土此推卦變以廣麗義也日月麗天氣</span><br/>
<span class='tline' id='l312' data-llen='6862:6885'>　　麗氣也百穀草木麗土形麗形也明麗正柔麗中</span><br/>
<span class='tline' id='l313' data-llen='6885:6912'><a onclick="displayPageImage('KR1a0074', 'WYG', '016-18a' );" name="016-18a" class="pb">[016-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6912:6935'>　　正理依理也重明只是明而又明若半明半暗所</span><br/>
<span class='tline' id='l315' data-llen='6935:6958'>　　麗不正如何化成天下朱文公謂六二中正六五</span><br/>
<span class='tline' id='l316' data-llen='6958:6981'>　　中而不正今言麗乎正麗乎中正次第説六二分</span><br/>
<span class='tline' id='l317' data-llen='6981:7004'>　　數多殊不知六雖柔弱得五則為剛剛正也五中</span><br/>
<span class='tline' id='l318' data-llen='7004:7027'>　　也以六居五正所謂柔麗乎中正乾為馬而坤為</span><br/>
<span class='tline' id='l319' data-llen='7027:7050'>　　牝馬健而順也坤為牛離為牝牛順而又順也離</span><br/>
<span class='tline' id='l320' data-llen='7050:7066'>　　卦陽包隂是畜柔順之物之象</span><br/>
<span class='tline' id='l321' data-llen='7066:7083'>象曰明兩作離大人以繼明照于四方</span><br/>
<span class='tline' id='l322' data-llen='7083:7110'><a onclick="displayPageImage('KR1a0074', 'WYG', '016-18b' );" name="016-18b" class="pb">[016-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7110:7133'>　程子曰若云兩明則是二明不見繼明之義故云明</span><br/>
<span class='tline' id='l324' data-llen='7133:7156'>　兩明而重兩謂相繼也作離明兩而為離繼明之義</span><br/>
<span class='tline' id='l325' data-llen='7156:7179'>　也震㢲之類亦取洊隨之義然離之義尤重也大人</span><br/>
<span class='tline' id='l326' data-llen='7179:7203'>　以徳言則聖人以位言則王者大人觀離明相繼之象</span><br/>
<span class='tline' id='l327' data-llen='7203:7226'>　以世繼其明徳照臨于四方大凡以明相繼皆繼明</span><br/>
<span class='tline' id='l328' data-llen='7226:7242'>　也舉其大者故以世襲繼照言之</span><br/>
<span class='tline' id='l329' data-llen='7242:7265'>　　愚按伊川釋重明麗正謂君臣上下皆有明徳而</span><br/>
<span class='tline' id='l330' data-llen='7265:7288'>　　處中正至大象則又云繼世重明之義何前後相</span><br/>
<span class='tline' id='l331' data-llen='7288:7315'><a onclick="displayPageImage('KR1a0074', 'WYG', '016-19a' );" name="016-19a" class="pb">[016-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7315:7338'>　　戾也文公云明兩作是一句作起也今日日出明</span><br/>
<span class='tline' id='l333' data-llen='7338:7361'>　　日又出謂兩作只一箇明而見兩畨非明兩乃兩</span><br/>
<span class='tline' id='l334' data-llen='7361:7385'>　　作也說做明兩則是有二日也此說盡之繼明是明</span><br/>
<span class='tline' id='l335' data-llen='7385:7398'>　　而又明續續不㫁之義</span><br/>
<span class='tline' id='l336' data-llen='7398:7419'>初九履錯然敬之无咎象曰履錯之敬以辟咎也</span><br/>
<span class='tline' id='l337' data-llen='7419:7442'>　程子曰陽固好動又居下而離體陽居下則欲進離</span><br/>
<span class='tline' id='l338' data-llen='7442:7465'>　性炎上志在上麗幾于躁動其履錯然謂交錯也雖</span><br/>
<span class='tline' id='l339' data-llen='7465:7488'>　未進而跡已動矣動則失居下之分而有咎也然其</span><br/>
<span class='tline' id='l340' data-llen='7488:7515'><a onclick="displayPageImage('KR1a0074', 'WYG', '016-19b' );" name="016-19b" class="pb">[016-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7515:7538'>　剛明之才若知其義而敬慎之則不至于咎矣初在</span><br/>
<span class='tline' id='l342' data-llen='7538:7561'>　下无位者也明其身之進退乃所麗之道也其志既</span><br/>
<span class='tline' id='l343' data-llen='7561:7584'>　動不能敬慎則妄動是不明所麗乃有咎履錯然欲</span><br/>
<span class='tline' id='l344' data-llen='7584:7607'>　動而知敬慎不敢進所以求辟免過咎也居明而剛</span><br/>
<span class='tline' id='l345' data-llen='7607:7622'>　故知而能避不剛明則妄動矣</span><br/>
<span class='tline' id='l346' data-llen='7622:7645'>　　愚曰離遯之三變遯下卦為艮艮為指離之初九</span><br/>
<span class='tline' id='l347' data-llen='7645:7668'>　　在遯下體之下趾也遯五來踐之而成離故初九</span><br/>
<span class='tline' id='l348' data-llen='7668:7690'>　　有履之説初以剛居剛處離體之下志欲上進</span><br/>
<span class='tline' id='l349' data-llen='7690:7717'><a onclick="displayPageImage('KR1a0074', 'WYG', '016-20a' );" name="016-20a" class="pb">[016-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7717:7740'>　　以麗乎四而為㢲所進退故其履交錯而不成步</span><br/>
<span class='tline' id='l351' data-llen='7740:7763'>　　聖人乃設戒曰敬之凡人敬謹則不輕於麗人可</span><br/>
<span class='tline' id='l352' data-llen='7763:7786'>　　以無咎何者處離之始榮辱安危繋于所麗奈何</span><br/>
<span class='tline' id='l353' data-llen='7786:7807'>　　不敬以取咎乎故象曰履錯之敬以辟咎也</span><br/>
<span class='tline' id='l354' data-llen='7807:7825'>六二黄離元吉象曰黄離元吉得中道也</span><br/>
<span class='tline' id='l355' data-llen='7825:7848'>　程子曰二居中得正麗于中正也黄中之色文之羙</span><br/>
<span class='tline' id='l356' data-llen='7848:7873'>　也文明中正美之盛也故云黄離以文明中正之徳上明</span><br/>
<span class='tline' id='l357' data-llen='7873:7896'>　于文明中順之君其明如是大善之吉也所以元吉</span><br/>
<span class='tline' id='l358' data-llen='7896:7923'><a onclick="displayPageImage('KR1a0074', 'WYG', '016-20b' );" name="016-20b" class="pb">[016-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7923:7946'>　者以其得中道也不云正者離以中為重所以成文</span><br/>
<span class='tline' id='l360' data-llen='7946:7958'>　明由中也正在其中矣</span><br/>
<span class='tline' id='l361' data-llen='7958:7981'>九三日昃之離不鼓缶而歌則大耋之嗟凶象曰日昃</span><br/>
<span class='tline' id='l362' data-llen='7981:7989'>之離何可久也</span><br/>
<span class='tline' id='l363' data-llen='7989:8012'>　程子曰八純卦有二體之義乾内外皆健坤上下皆</span><br/>
<span class='tline' id='l364' data-llen='8012:8036'>　順震威震相繼㢲上下順隨坎重險相習離二明繼照</span><br/>
<span class='tline' id='l365' data-llen='8036:8059'>　艮内外皆止兑彼此相説而離之義在人事最大九</span><br/>
<span class='tline' id='l366' data-llen='8059:8082'>　三居下體之終是前明將盡後明當繼之時人之始</span><br/>
<span class='tline' id='l367' data-llen='8082:8109'><a onclick="displayPageImage('KR1a0074', 'WYG', '016-21a' );" name="016-21a" class="pb">[016-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8109:8132'>　終時之革易也故為日昃之離日下昃之明也昃則</span><br/>
<span class='tline' id='l369' data-llen='8132:8155'>　將没矣以理言之盛必有衰始必有終常道也達者</span><br/>
<span class='tline' id='l370' data-llen='8155:8178'>　順理為樂缶常用之器也鼓缶而歌樂其常也不能</span><br/>
<span class='tline' id='l371' data-llen='8178:8201'>　如是則以大耋為憂乃為凶也大耋傾没也人之終</span><br/>
<span class='tline' id='l372' data-llen='8201:8224'>　盡達者則知其常理樂天而已遇常皆樂如鼓缶而</span><br/>
<span class='tline' id='l373' data-llen='8224:8247'>　歌不達者則恐懼有將盡之悲乃大耋之嗟為其凶</span><br/>
<span class='tline' id='l374' data-llen='8247:8270'>　也此處死生之道也日既有傾昃明能久乎明者知</span><br/>
<span class='tline' id='l375' data-llen='8270:8294'>　其然也故求人以繼其事退處以休其身安常處順何</span><br/>
<span class='tline' id='l376' data-llen='8294:8321'><a onclick="displayPageImage('KR1a0074', 'WYG', '016-21b' );" name="016-21b" class="pb">[016-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8321:8329'>　足以為凶也</span><br/>
<span class='tline' id='l378' data-llen='8329:8352'>　　愚曰離為日三為下卦之終日昃也三爻變有坤</span><br/>
<span class='tline' id='l379' data-llen='8352:8375'>　　艮體坤為腹缶形也艮為手撃之鼓缶也夫日未</span><br/>
<span class='tline' id='l380' data-llen='8375:8398'>　　有不昃人未有不老死生晝夜之變葢理之常初</span><br/>
<span class='tline' id='l381' data-llen='8398:8421'>　　无可樂可嗟者彼昧者不知不鼓缶而歌以為達</span><br/>
<span class='tline' id='l382' data-llen='8421:8444'>　　則大耋之嗟而憂死是皆為死生所動故皆凶象</span><br/>
<span class='tline' id='l383' data-llen='8444:8467'>　　曰何可久見得日既昃自然傾没雖萬計不能使</span><br/>
<span class='tline' id='l384' data-llen='8467:8490'>　　之留此君子所以頽然委順不以死生累其心也</span><br/>
<span class='tline' id='l385' data-llen='8490:8517'><a onclick="displayPageImage('KR1a0074', 'WYG', '016-22a' );" name="016-22a" class="pb">[016-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8517:8540'>九四突如其來如焚如死如棄如象曰突如其來如无</span><br/>
<span class='tline' id='l387' data-llen='8540:8545'>所容也</span><br/>
<span class='tline' id='l388' data-llen='8545:8568'>　程子曰九四離下體而升上體繼明之初故言繼承</span><br/>
<span class='tline' id='l389' data-llen='8568:8591'>　之義在上而近君繼承之地也以陽居離體而處四</span><br/>
<span class='tline' id='l390' data-llen='8591:8614'>　剛躁而不中正且重剛以不正而剛盛之勢突如而</span><br/>
<span class='tline' id='l391' data-llen='8614:8637'>　來非善繼者也夫善繼者必有㢲譲之誠順承之道</span><br/>
<span class='tline' id='l392' data-llen='8637:8660'>　若舜啟然今四突如其來失善繼之道也又承六五</span><br/>
<span class='tline' id='l393' data-llen='8660:8683'>　隂柔之君其剛盛陵爍之勢氣熖如焚然故云焚如</span><br/>
<span class='tline' id='l394' data-llen='8683:8710'><a onclick="displayPageImage('KR1a0074', 'WYG', '016-22b' );" name="016-22b" class="pb">[016-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8710:8733'>　四之所行不善若此必被禍害故曰死如失繼紹之</span><br/>
<span class='tline' id='l396' data-llen='8733:8756'>　義承上之道皆逆徳也衆所棄絶故云棄如至于死</span><br/>
<span class='tline' id='l397' data-llen='8756:8779'>　棄禍之極矣故不假言凶也上陵其君不順所承人</span><br/>
<span class='tline' id='l398' data-llen='8779:8791'>　惡衆棄天下所不容也</span><br/>
<span class='tline' id='l399' data-llen='8791:8814'>　　愚按此一爻東萊得之謂九四處近君之位聖人</span><br/>
<span class='tline' id='l400' data-llen='8814:8837'>　　于此一爻嚴其義峻其辭正天下之大分明君臣</span><br/>
<span class='tline' id='l401' data-llen='8837:8860'>　　之大閑謂九四大臣茍侵君位突然而來則受莫</span><br/>
<span class='tline' id='l402' data-llen='8860:8883'>　　大之罪焚者古之極刑然六十四卦近君之位皆</span><br/>
<span class='tline' id='l403' data-llen='8883:8910'><a onclick="displayPageImage('KR1a0074', 'WYG', '016-23a' );" name="016-23a" class="pb">[016-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8910:8933'>　　不明此意獨于離一卦言之何哉葢離有相繼之</span><br/>
<span class='tline' id='l405' data-llen='8933:8956'>　　義九四以剛强之才上逼君下繼下體之上大抵</span><br/>
<span class='tline' id='l406' data-llen='8956:8979'>　　人臣之繼君必如舜繼堯禹繼舜乃可无舜禹之</span><br/>
<span class='tline' id='l407' data-llen='8979:9002'>　　心即是莽卓吕謂焚者古之極刑按古有焚刑刑</span><br/>
<span class='tline' id='l408' data-llen='9002:9021'>　　人之䘮不居兆域不序昭穆焚而棄之</span><br/>
<span class='tline' id='l409' data-llen='9021:9043'>六五出涕沱若戚嗟若吉象曰六五之吉離王公也</span><br/>
<span class='tline' id='l410' data-llen='9043:9066'>　程子曰六五居尊位而守中有文明之徳可謂善矣</span><br/>
<span class='tline' id='l411' data-llen='9066:9089'>　然以柔居上在下无助獨附麗于剛强之間危懼之</span><br/>
<span class='tline' id='l412' data-llen='9089:9116'><a onclick="displayPageImage('KR1a0074', 'WYG', '016-23b' );" name="016-23b" class="pb">[016-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9116:9139'>　勢也唯其明也故能畏懼之深至于出涕憂慮之深</span><br/>
<span class='tline' id='l414' data-llen='9139:9162'>　至于戚嗟所以能保其吉也出涕戚嗟極言其憂懼</span><br/>
<span class='tline' id='l415' data-llen='9162:9185'>　之深耳時當然也居尊位而文明知憂畏如此故得</span><br/>
<span class='tline' id='l416' data-llen='9185:9208'>　吉若自恃其文明之徳與所麗中正泰然不懼則安</span><br/>
<span class='tline' id='l417' data-llen='9208:9231'>　能保其吉也六五之吉者所麗得王公之正位也據</span><br/>
<span class='tline' id='l418' data-llen='9231:9255'>　在上之勢而明察事理畏懼憂虞以持之所以能吉也</span><br/>
<span class='tline' id='l419' data-llen='9255:9264'>　不然豈能安乎</span><br/>
<span class='tline' id='l420' data-llen='9264:9287'>　　愚曰離目兑澤出涕也自目出曰涕兑口嗟若也</span><br/>
<span class='tline' id='l421' data-llen='9287:9314'><a onclick="displayPageImage('KR1a0074', 'WYG', '016-24a' );" name="016-24a" class="pb">[016-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9314:9337'>　　六五柔居尊位為九四强臣所逼故出涕戚嗟然</span><br/>
<span class='tline' id='l423' data-llen='9337:9360'>　　有吉之道者五上相麗五王也上公也王公相麗</span><br/>
<span class='tline' id='l424' data-llen='9360:9378'>　　未可犯也公即王所使以出征者也</span><br/>
<span class='tline' id='l425' data-llen='9378:9401'>上九王用出征有嘉折首獲匪其醜无咎象曰王用出</span><br/>
<span class='tline' id='l426' data-llen='9401:9408'>征以正邦也</span><br/>
<span class='tline' id='l427' data-llen='9408:9431'>　程子曰九以陽居上在離之終剛明之極者也明則</span><br/>
<span class='tline' id='l428' data-llen='9431:9454'>　能照剛則能㫁能照足以察邪惡能㫁足以行威刑</span><br/>
<span class='tline' id='l429' data-llen='9454:9477'>　故王者宜用如是剛明以辨天下之邪惡而行其征</span><br/>
<span class='tline' id='l430' data-llen='9477:9504'><a onclick="displayPageImage('KR1a0074', 'WYG', '016-24b' );" name="016-24b" class="pb">[016-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9504:9527'>　伐則有嘉美之功也征伐用刑之大者夫明極則无</span><br/>
<span class='tline' id='l432' data-llen='9527:9550'>　微不照㫁極則无所寛宥不約之以中則傷於嚴察</span><br/>
<span class='tline' id='l433' data-llen='9550:9573'>　矣去天下之惡若盡究其漸染詿誤則何可勝誅所</span><br/>
<span class='tline' id='l434' data-llen='9573:9596'>　傷殘亦甚矣故但當折取其魁首所執獲者非其醜</span><br/>
<span class='tline' id='l435' data-llen='9596:9619'>　類則无傷暴之咎也書曰殱厥渠魁脅従罔治王者</span><br/>
<span class='tline' id='l436' data-llen='9619:9642'>　用此上九之徳明照而剛㫁以察除天下之惡所以</span><br/>
<span class='tline' id='l437' data-llen='9642:9657'>　正治其邦國剛明居上之道也</span><br/>
<span class='tline' id='l438' data-llen='9657:9681'>　　愚曰乾為首兑為毁折折首象也六五雖弱有大臣</span><br/>
<span class='tline' id='l439' data-llen='9681:9708'><a onclick="displayPageImage('KR1a0074', 'WYG', '016-25a' );" name="016-25a" class="pb">[016-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9708:9731'>　　以為之禦侮是以九四不敢凌突而五得吉然五</span><br/>
<span class='tline' id='l441' data-llen='9731:9754'>　　亦善用上九曰吾使汝出征也葢有嘉美之意焉</span><br/>
<span class='tline' id='l442' data-llen='9754:9777'>　　其要在折敵之魁首而已雖其醜類之詿誤者不</span><br/>
<span class='tline' id='l443' data-llen='9777:9800'>　　必盡獲也書曰殱厥渠魁脅従罔治此六五之所</span><br/>
<span class='tline' id='l444' data-llen='9800:9810'>　　用以正邦者也</span><br/>
<span class='tline' id='l445' data-llen='9810:9813'>　</span><br/>
<span class='tline' id='l446' data-llen='9813:9816'>　</span><br/>
<span class='tline' id='l447' data-llen='9816:9819'>　</span><br/>
<span class='tline' id='l448' data-llen='9819:9846'><a onclick="displayPageImage('KR1a0074', 'WYG', '016-25b' );" name="016-25b" class="pb">[016-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9846:9849'>　</span><br/>
<span class='tline' id='l450' data-llen='9849:9852'>　</span><br/>
<span class='tline' id='l451' data-llen='9852:9855'>　</span><br/>
<span class='tline' id='l452' data-llen='9855:9858'>　</span><br/>
<span class='tline' id='l453' data-llen='9858:9861'>　</span><br/>
<span class='tline' id='l454' data-llen='9861:9864'>　</span><br/>
<span class='tline' id='l455' data-llen='9864:9867'>　</span><br/>
<span class='tline' id='l456' data-llen='9867:9882'>　周易程朱𫝊義折衷卷十六</span><br/>
</p>
<p><br/>
</p>
  </div>